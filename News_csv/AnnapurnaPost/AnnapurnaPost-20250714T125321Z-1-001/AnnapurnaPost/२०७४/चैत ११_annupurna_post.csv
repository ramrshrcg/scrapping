शीर्षक,विवरण
निजीकरणका नाममा भ्रष्टाचार,"उद्योगधन्धा र कृषिका लागि निजीकरण गर्नु राम्रै थियो, तर नेपालको जलस्रोत र जलविद्युत् विकासमा निजीकरणको परीक्षण गर्नु ठूलो भूल हो। नेपाल संसारमा एउटै मात्र देश हो, जहाँ जलविद्युत् आयोजनाको निजीकरण गरिएको छ। सन् १९८० को दशकमा ब्रिटेनले विद्युत् उत्पादन क्षेत्रमा निजीकरणको थालनी गर्यो किनकि उसका प्रायः सबै विद्युत् उत्पादन कोइलामा आधारित थर्मल प्लान्टबाट हुन्थ्यो। ऊ कोइला उद्योगलाई निजीकरण गर्न चाहन्थ्यो, यो एउटा सही कदम थियो। विश्व बैंकले नेपालको विद्युत् क्षेत्रमा निजीकरण गर्ने सल्लाह दियो, र छुट्ट्याउनै नहुने प्रसारण वितरण अंगलाई बेवास्ता गरी विद्युत् उत्पादनमा मात्र निजीकरणको सुरुवात गर्यो। नेपाल जलस्रोतको धनी देश भएकाले यहाँको विद्युत् उत्पादन शतप्रतिशत जलविद्युत्बाट हुने गरेको छ। नदीको बहुउद्देश्यीय उपयोग हुने भएकाले यसको विकास सार्वजनिक र सरकारी क्षेत्रबाट गरिन्छ। नेपालमा पनि विद्युत् विभागले जलविद्युत् निर्माण कार्यमा गति लिइसकेको थियो। एकताका बढी भएको विद्युत् उपयोग गर्न विद्युतीय चुलो बिक्री वितरण गरेको थियो, लोडसेडिङ थिएन। विद्युत् महसुल दर तीन रुपैयाँ किलोवाट घन्टाभन्दा कम थियो। सन् १९८५ विश्व बैंकको अग्रसरतामा विद्युत् विभाग र कर्पोरेसनलाई गाभेर विद्युत् प्राधिकरण स्थापना गरियो। प्राधिकरणलाई जलविद्युत् आयोजना, प्रसारण वितरण लाइन र राष्ट्रिय विद्युत् प्रणालीको सर्भेक्षण, निर्माण र सञ्चालन र सम्भार गर्ने म्यान्डेट थियो। तर अकस्मात् ऊर्जा मन्त्रालयले विद्युत् प्राधिकरणको सेवामा समाहित हुन सकेका तर इन्जिनियरबाट प्रशासक हुने महŒवाकांक्षी ५० जनाको समूहलाई लिएर विद्युत् विकास विभाग खडा गर्यो। यसरी अनावश्यक समानान्तर निकाय स्थापना गर्नाले नेपालको विद्युत् क्षेत्रमा पहिलोपटक ठूलो धक्का पर्यो। ऊर्जा मन्त्रालयको काम नीति निर्धारण, अनुगमन र समन्वय गर्नु मात्र हो, तर दुर्भाग्यवश यसले प्राविधिक जटिलता भएको जलविद्युत् निर्माण कार्यान्वयनमा पनि संलग्न हुन खोज्यो। विद्युत् विकास विभाग र ऊर्जा मन्त्रालयसँग प्राविधिक ज्ञान र अनुभव नहुँदा यी निजी कम्पनीको सजिलो सिकार बने। विद्युत् विभाग र प्राधिकरणले तयार पारेको तीन जलाधार क्षेत्र कर्णाली, गण्डकी र कोसीको गुरुयोजना प्राधिकरणबाट कब्जामा लिए। राष्ट्रिय विद्युत् प्रणालीको आवश्यकतालाई बेवास्ता गरी सम्पूर्ण उत्कृष्ट जलविद्युत् आयोजना इन्डियन कम्पनीको जिम्मा लगाए। यो एउटा राष्ट्रघाती कार्य थियो। प्राधिकरण र सरकारले नाफा हुने जलविद्युत् आयोजनामा लगानी गर्न छोड्यो, २५ वर्षदेखि प्राधिकरणलाई एक साधारण व्यापारिक संस्थाको रूपमा लिइयो। जसले गर्दा यो संस्थाले जलविद्युत् क्षेत्रमा हासिल गरेको ज्ञान र अनुभव त्यसै खेर गयो। धेरै प्रतिभाशाली इन्जिनियर प्राधिकरण छोडेर गए। बर्सेनि परिवर्तन हुने सरकारसँग जलविद्युत् आयोजनाको लाइसेन्स बेच्ने, महँगो दरमा विद्युत् सम्झौता र इन्डियासँग विद्युत् खरिद गर्ने हैसियत मात्र थियो। यस्ता गलत क्रियाकलापले केही राजनीतिकर्मी र नोकरशाही धनी भए, तर तिनले नेपालको विद्युत् क्षेत्रलाई भताभुंग पारे। १ माथिल्लो त्रिशूली १ को पीपीए ? हालको उच्च पीपीए दरमा कुनै पनि विदेशी कम्पनीसँग विद्युत् खरिद सम्झौता गर्नु हुँदैन। विदेशी कम्पनीसँग विद्युत् सम्झौता गर्न नहुने अन्य कारण यस प्रकार छन् देशभित्रै लगानी पुँजी यथेस्ट छ। देशभित्रै प्रविधिको विकास भएको छ। हालसम्मकै सबैभन्दा ठूलो र सस्तो एक हजार यूएस डलर र किलोवाट पर्ने ४५६ मेगावाटको माथिल्लो तामाकोसी आयोजना स्वदेशी पुँजी र सीपमा बन्दैछ। यसको लेभलाइज्ड उत्पादन मूल्य १५ रुपैयाँ र किलोवाट घन्टा मात्र पर्छ। दातृ निकाय संलग्न भएका आयोजनाको लागत निकै बढी हुन्छ, उपभोक्ताले यस्तो उच्च विद्युत् महसुल तिर्न सक्दैनन्। प्राधिकरणले निर्माण लागत दुई हजार यूएस डलर र किलोवाटभन्दा बढी पर्ने जलविद्युत् आयोजना स्विकार्नु हुँदैन। माथिल्लो त्रिशूली १ को अनुमानित लागत तीन हजार यूएस डलर र किलोवाट देखाइएको छ, यसलाई तुरुन्तै अस्वीकार गर्नुपर्छ। खिम्ती र भोटेकोसी (१०० मेगावाट) को पीपीए अवधिमा पाँच सय मेगावाट बनाउन पुग्ने ७० करोड यूएस डलर धनी देश नर्वे र अमेरिका पुग्छ। माथिल्लो त्रिशूली १ मा एक हजार मेगावाट बनाउन पुग्ने १४ खर्ब यूएस डलर कोरिया पुग्छ। आयोजना छनोट गर्दा प्रतिस्पर्धा हुँदैन, विद्युत् सम्झौता गर्दा पारदर्शिता छैन। ऊर्जा मन्त्रालय र प्राधिकरणका नोकरशाहीले टेबलमुनि बुझाएको रकमको आधारमा जो पहिले आउँछ, उसैसँग विद्युत् सम्झौता गर्ने गरेको छ। तथाकथित ऊर्जा र अर्थविद् केवल प्राधिकरणले बनाउने आयोजना ढिलो र महँगो भएको चर्चा गर्छन्, तर यस्ता जलविद्युत् आयोजनामा पनि कच्चा पदार्थका रूपमा रहेको पानी बिनामूल्य पाइने र सिभिल संरचनामा सम्भार खर्च ज्यादै कम हुने भएकाले कालान्तरमा चारदेखि आठ वर्षपछि यसको सञ्चालन खर्च घट्दै गएर एकदेखि दुई नेपाली रुपैयाँ र किलोवाट घन्टा मात्र हुनेछ (प्राधिकरणको उत्पादनसम्बन्धी प्रतिवेदन हेर्नुस्)। तर निजी कम्पनीले लागत बढाएर उच्च दरमा गरेको पीपीएमा प्राधिकरण र जनताले २५ वर्षसम्म उठाउनुपरेको आर्थिक भार (पाँचवटा आयोजना बनाउन पुग्ने खर्चको) कसैले उल्लेख गर्दैन ? किनकि निजी कम्पनीका धनाढ्यले सबैको मुखमा बुझो लगाइदिएको हुन्छ। तथाकथित विदेशी लगानीले नेपाललाई केही फाइदा पुर्याएन। दुःखद परिमाण यस प्रकारको छ १ नेपालमा रोजगारको अवसर बढेन, खाडी मुलुकमा जाने कामदारको संख्या बढ्दै गयो, व्यापार घाटा बर्सेनि अकासिँदै छ। २ उच्च विद्युत् सम्झौताले गर्दा विद्युत् महसुल ५० प्रतिशतले बढाउनुपर्यो। साथै चुहावट पनि २० प्रतिशतले बढ्यो। ठूला उद्योगले ठूलै परिमाणमा बिजुली खपत गर्छ, उसले हालको १२ नेपाली रुपैयाँ र किलोवाट घन्टाको महसुलले इन्डियाको ६ नेरु र किलोवाट घन्टासँग प्रतिस्पर्धा गर्न सक्दैन, फलस्वरूप उद्योग क्षेत्रमा ५० प्रतिशात चोरी हुन्छ। जम्मा चुहावट २५० मेगावाट (वार्षिक सात अर्ब रुपैयाँ) मध्ये ९० प्रतिशात ( २२५ मेगावाट (वार्षिक ६३ अर्ब रुपैयाँ) ठूला उद्योगको भागमा पर्छ। ठूलो विद्युतीय उपकरण नभएकाले हुकिङ गर्नेले १० प्रतिशतभन्दा बढी विद्युत् चोरी गर्न सक्दैन। तर मिडियामा यिनकै मात्र चर्चा हुन्छ, शक्तिशाली उद्योग नाम कसैले लिँदैन। ३ प्राधिकरण टाट पल्टिने अवस्थामा छ, यसले नोक्सान हुने प्रसारण वितरण लाइनमा मात्र लगानी गर्न सक्दैन। किनकि निजीकरणले नाफा हुने जलविद्युत् उत्पादनलाई मात्र समेटेको छ। ४ यो एकतर्फी निजीकरणको सबैभन्दा ठूलो समस्या, अति आवश्यक प्रसारण वितरण लाइनको योजना तर्जुमा र कार्यान्वयन गर्ने कुनै कार्यक्रम छैन। यसले गर्दा उत्पादित विद्युत् उपयोग गर्न सकिँदैन र त्यसै खेर जानेछ। यो स्थिति लोडसेडिङभन्दा पनि भयावह हुनेछ। अर्को समस्या उच्च मूल्यको बिजुली कसले किन्ने छ ? ५ प्राधिकरण र विद्युत् उपभोक्ता हितको संरक्षण गर्ने कोही छैन किनकि प्रायः सबै कार्यकारी निर्देशक, सचिव र अन्य उच्च अधिकारी पेन्सन खाएर कमिसन एजेन्ट वा निजी कम्पनीमा काम गर्न जान्छन्। अतः यिनले उच्च दर डलरमा विद्युत् सम्झौता गरेकोमा अचम्मित हुनु पर्दैन। यस्तो हुँदा पनि निजीकरणका प्रबन्धक विश्व बैंक किन आँखा चिम्लेर बसेको ? उनले एउटा गरिब देशमा दिनदहाडै लुट हुन किन दिएको ? वा ऊ पनि यस जघन्य खेलको एक हिस्सा हो ? निष्कर्ष १ माथिल्लो त्रिशूली १ सँगको विद्युत् सम्झौता तुरुन्त खारेज गर्नुपर्छ। निजी कम्पनीसँग हालको उच्च दरमा विद्युत् सम्झौता गर्नु हुँदैन। विद्युत् सम्झौता दर ३५ रुपैयाँ र किलोवाट घन्टा कायम गर्नुपर्छ। चिलिमे कम्पनीको विद्युत् सम्झौतालाई संशोधन गर्नुपर्छ र स्ट्यान्डर्ड दर ३५ रुपैयाँ र किलोवाट घन्टा कायम गर्नुपर्छ। यो एउटा असल नजिर हुनेछ र नेपालको जलविद्युत् विकासमा नयाँ युगको सुरुवात हुनेछ। २ प्रसारण वितरण लाइनको गुरुयोजना तयार गर्नुपर्छ। एकीकृत राष्ट्रिय विद्युत् प्रणालीलाई सुदृढ गर्न प्राविधिक सहयोग वा परामर्श सेवाको व्यवस्था गर्नुपर्छ। ४ माथिल्लो कर्णाली र अरुण ३ को म्याद थप गर्नु हुँदैन। माथिल्लो कर्णाली र अरुण ३ गुरुयोजनामा पहिचान भएका सबैभन्दा उत्कृष्ट जलविद्युत् विकासको सम्भावना भएका आयोजना स्थल हुन्। यी साइटमा लागत एक हजार यूएस डलर र किलोवाट, लेभलाइज्ड उत्पादक मूल्य १५ नेरु र किलोवाट घन्टा मात्र पर्ने, कुल क्षमता १० हजार मेगावाटसम्मको जलविद्युत् आयोजना विकास गर्न सकिन्छ। प्राधिकरणले आन्तरिक विद्युत् मागको आपूर्ति गर्न साइटमा जलविद्युत् आयोजना निर्माण गर्नुपर्छ। ५ स्वदेशकै पुँजी उपयोग गरी सस्ता आयोजना निर्माण गरेमा महसुल दर ६५ नेरु र किलोवाट घन्टामा निर्धारण गर्न सकिन्छ। अनि उद्योग राम्ररी सञ्चालन हुनेछ (चुहावट गर्नु पर्दैन), कृषिमा इन्डियन उपजसँग प्रतिस्पर्धा गर्न सकिनेछ, विद्युतीय यातायात सञ्जालको विकास हुनेछ, एलपी ग्याँसलाई विस्थापित गर्न सकिन्छ, इन्डियासँगको व्यापार घाटा ठूलो परिमाणमा घट्नेछ। विद्युत् महसुलको रूपमा तपाईंको पैसा कसरी उपयोग भइरहेको छ, जानकारी हासिल गर्ने तपाईंको कर्तव्य हो। हामी सबैले जनताको पैसा सदुपयोग गर्नका लागि सम्बन्धित निकायलाई दबाब दिनुपर्छ।"
सिरिया संकट,"सिरियामा जारी गृहयुद्धले यसै साता सात वर्ष पूरा गरेको छ। संयुक्त राष्ट्रसंघको पछिल्लो तथ्यांकअनुसार हालसम्म चार लाखभन्दा बढीको ज्यान गएको छ, झन्डै ५५ लाख मानिसले देश छोडेका छन् भने ६१ लाख मानिस आन्तरिक रूपमा विस्थापित भएका छन्। विद्रोहीहरूको कब्जामा रहेको भनिएको पूर्वीगुटामा रसियाली सेनाको सहयोगमा राष्ट्रपति वसार अल असादसमर्थित सरकारी सेनाले केही सातायता गर्दै आएको आक्रमणले स्थिति झन् भयावह बनेको छ। राष्ट्रसंघका महासचिव एन्टोनियो गुटरेसले त्यहाँको परिस्थितिलाई पृथ्वीको नरक भनेका छन् भने युद्धपीडित बालबालिकाको कारुणिक र वीभत्स तस्बिरहरूले सिंगो विश्वको मन रोएको छ। संकटको सुरुवात १७ डिसेम्बर २०१० मा उत्तर पश्चिमी अफ्रिकी राष्ट्र ट्युनिसियामा मोहम्मद वउजिजी नामका २६ वर्षीय एक युवकले सार्वजनिक स्थानमा आत्मदाह गरे। ठेलामा फलफूल बेचेर आठजनाको परिवार पाल्दै आएका वउजिजीको ठेला स्थानीय सरकारी अधिकारीको आदेशमा प्रहरीले जफत गर्यो। आफ्नो ठेला फिर्ता पाउन उनले अनुनयविनय गरे, तर पाएनन्। जिउने आधार केही नदेखेपछि वउजिजीले आफैंलाई जलाएर आत्महत्या गरे। वउजिजीको आत्महत्यापछि ट्युनिसियालगायत उत्तरअफ्रिकी राष्ट्रहरू, मध्यपूर्वी तथा सारा अरब राष्ट्रहरूमा वर्षौं सत्तामा रहेका शासकहरूविरुद्ध प्रदर्शनहरू भए। अरब स्प्रिङ अर्थात् अरब विद्रोह नाम दिइएको उक्त क्रान्ति सरकारविरोधी अभियानका रूपमा अल्जेरिया, बहराइन, कुबेत, यमन, इजिप्ट, जोर्डन, टर्की, कतार, साउदी अरेबिया, इरान, लिबियालगायतका विभिन्न देशमा फैलियो। यही क्रान्तिका कारण ट्युनिसियाका राष्ट्रपति जिन अल अविदान विन अली, इजिप्टका राष्ट्रपति होस्नी मोबारक, यमनका राष्ट्रपति अली अब्दुल्लाह सलेह सत्ताच्युत भए भने लिबियाका राष्ट्रपति मोअम्मर गद्दाफी मारिए। केही राष्ट्रहरूले विद्रोहीहरूसँग सम्झौता गरे र केहीले दमन गरेर आन्दोलनलाई मत्थर पारे तर सिरियामा लागेको विद्रोहको आगो भने हालसम्म निभ्न सकेको छैन। ७५ प्रतिशत सुन्नी मुस्लिम समुदायको बाहुल्य भएको सिरियामा १२ प्रतिशत सिया समुदाय छन्। सिया समुदायकै एकखेमा अलवाइत्स समुदायका वसार अल असादको हातमा सत्ताको बागडोर छ। सन् १९७० देखि उनका पिता हफिज अल असादले ३० वर्षसम्म शासन गरे र सन् २००० देखि वसार अल असादले सत्ता सम्हालेका हुन्। दसकौंसम्म एकै परिवारबाट सत्ता कब्जा गरिनु, अल्पसंख्यकद्वारा बहुसंख्यक शासित हुनु, बेरोजगार, भ्रष्टाचार बढ्दै जानु, वैदेशिक ऋणको भार बढेर अर्थतन्त्र कमजोर हुँदै जानुजस्ता यावत् कारणले जनतामा चरम असन्तुष्टि बढ्दै गएको थियो। अरब विद्रोहको प्रभावले ट्युनिसियाका राष्ट्रपति जिन अल अविदान अली र इजिप्टका राष्ट्रपति होस्नी मोबारक सत्ताच्युत भएपछि सिरियालीहरूमा राष्ट्रपति वसारविरोधी भावना उत्कर्षमा पुगेको थियो। त्यसै क्रममा सिरियाको दक्षिण भागमा पर्ने दारा सहरका १४ वर्षीय बालक नायफ अवाजिदले आफ्नो स्कुलको भित्तामा अब तिम्रो पालो डा वसार अल असाद भन्ने लेखेर विरोध जनाए। ६ मार्च २०११ मा सरकारले उनीलगायत २२ जना किशोर विद्यार्थीलाई गिरफ्तार गरी हिरासतमा चरम यातना दियो। त्यसको विरोधमा जनता सडकमा उत्रे र देशव्यापी प्रदर्शन भयो। नायफ अवाजिदको भित्तेलेखन नै सिरियाली गृहयुद्धको उद्गम बन्न पुग्यो। आन्तरिक शक्तिबीच स्वार्थको लडाइँ सरकारविरुद्धको प्रदर्शन देशव्यापी भइरहँदा २०११ अप्रिलमा वसार सरकारले सेना प्रयोग गरी शान्तिपूर्ण प्रदर्शन दमन गर्यो। कति प्रदर्शनकारी मारिए त कतिलाई पक्राउ गरियो। सरकारी ज्यादतीको विरुद्धमा आन्दोलन चर्कंदै गयो र सरकारी सेनाबाट भागेका सैनिकहरूसहितको संलग्नतामा २०११, जुलाई मा फ्री सिरियन आर्मी नामक सशस्त्र विद्रोही समूह गठन भयो। विद्रोही र सरकारबीच युद्ध चलिरहँदा इस्लामिक अतिवादी समूहहरू पनि संगठित हुन थाले। आतंककारी समूह अलकायदाले जवात अल नुसरा (हाल जवात फतेह अल साम) नामक शाखा स्थापना गर्यो। चरमपन्थी धार्मिक संगठनहरूसँग मिलेर असादका विरुद्धमा लड्न विश्वका विभिन्न देशहरूबाट लडाकुहरू सिरियामा आए। इराकको मसुल, फलुजा र टिक्रिट सहरमा कब्जा जमाइसकेको इस्लामिक स्टेट अफ इराक एन्ड लेभान्त (आईसील हाल आईसीस) ले पनि सिरियाली द्वन्द्वमा सक्रियता देखायो र राक्का सहर कब्जा गर्यो। सिरिया र टर्कीको उत्तरी भागलाई जोडेर आफ्नो मेटिएको कुर्दिस्तान राज्यको पुनस्र्थापना गर्न उत्तरी भागमा बसोबास गर्ने कुर्दिसहरूको समूह सिरियन डेमोक्र्याटिक फोर्सले पनि सरकारको विरुद्धमा विद्रोह सुरु गर्यो। सिरियाली गृहयुद्ध पाँचपक्षीय भिडन्त हो। वसारको सत्ता, फ्री सिरियन आर्मीले नेतृत्व गरेको मध्यमार्गी विद्रोही समूह सिरियाली राष्ट्रिय गठबन्धन, धार्मिक अतिवादी समूह जवात फतेह अल साम, कुर्दिसहरूको विद्रोही समूह रोजवा र आईसिस (यद्यपि आईसिसको प्रभाव हाल नगन्य छ)। वसार अल असाद जसरी पनि सत्ता जोगाउन चाहन्छन् भने उनका विरुद्धमा विद्रोह गरेका विद्रोहीको आआफ्नै उद्देश्यका लागि लडेका छन्। सिरियाली राष्ट्रिय गठबन्धन वसारलाई सत्ताच्युत गरेर आधिकारिक शक्ति बन्न चाहन्छ, जिहादी समूह जवात फतेह अल साम सिया समुदायको विरुद्धमा बलियो अतिवादी समूह बन्न चाहन्छ, आईसिस इस्लामिक स्टेट अर्थात् खालिफात स्थापना गर्न चाहन्छ भने कुर्दिस विद्रोही समूह कुर्दिसहरूको स्वायत्त राज्य स्थापना गर्न चाहन्छ। वाह्य शक्ति र तिनका स्वार्थ आन्तरिक रूपमा संघर्षरत विभिन्न समूहमध्ये अमेरिका र युरोपेली राष्ट्रहरू, साउदी अरेबिया, कतार, टर्की र जोर्डनले सिरियन राष्ट्रिय गठबन्धनलाई समर्थन गरेका छन्, इरान, रसिया र लेबनानी लडाकु समूह हिजबुल्लाहले वसार अल असाद र साउदी अरब र कतारले जिहादी समूह जवात फतेह अल सामलाई सहयोग गर्छन् (कतार र साउदी दुवै अमेरिकी गठबन्धनका राष्ट्र हुन् र अमेरिकाले जिहादी समूहलाई सहयोग नगर्न चेतावनी दिइसकेको छ)। कुर्दिस विद्रोही समूहलाई अमेरिकाले सहयोग गर्छ तर टर्कीले दमन गर्छ। आईसिस सबैका लागि समस्या हो र ऊ सरकारलगायत अन्य समूहको विरुद्ध पनि लड्छ। सिरियामा विद्यमान संकट आन्तरिक र बाह्य स्वार्थहरूबीचको लडाइँ हो। यो सरकार र विद्रोहीबीचको गृहयुद्ध मात्र नभएर सिया र सुन्नी समुदायबीचको धार्मिक युद्ध तथा अमेरिका र रूसबीचको शीतयुद्ध पनि हो। बाह्य शक्तिहरूको स्वार्थ ऊर्जा (ग्यास र तेल), भूराजनीति र भूरणनीतिसँग सम्बन्धित छ र यसको केन्द्रबिन्दुमा रसिया छ। युरोपियन राष्ट्रहरूले खपत गर्ने प्राकृतिक ग्यासको झन्डै ४० प्रतिशत रसियाले आपूर्ति गर्छ। रसियाको ग्याँस आपूर्तिले एकातिर युरोपियन राष्ट्रहरू रसियामा निर्भर हुँदै गएका छन् भने अर्कोतिर युरोपियन बजारमा ग्याँस बेचेर रसियाको अर्थतन्त्र सुदृढ हुँदै गएको छ। रसियासँगको निर्भरतालाई कम गर्न युरोपियन राष्ट्रहरू विकल्पका रूपमा अरब देशहरूसँग पाइपलाइनमार्फत ग्याँस आपूर्ति गर्न चाहन्छन्। पर्सियन खाडीमा ठूलो प्राकृतिक ग्याँस भण्डार छ, जसको दक्षिणी भाग कतार र उत्तरी भाग इरानमा पर्छ। ग्याँस भण्डारको ठूलो हिस्सा कतार र केही हिस्सा इरानको स्वामित्वमा छ। युरोपियन बजारको ग्याँसको मागलाई आपूर्ति गर्न कतारले साउदी अरेबिया, सिरिया, टर्की हुँदै युरोप पुर्याउने पाइपलाइन निर्माणको प्रस्ताव गरेको छ। यो प्रस्तावलाई सबैले स्वीकृति दिए, तर रसियाली गठबन्धन राष्ट्र सिरियाले आफ्नो भूमिबाट लैजान नदिने भन्दै कतारको प्रस्तावलाई सन् २००९ मा अस्वीकृत गरिदियो। अर्कोतर्फ इरानले इराक, सिरिया र भूमध्य सागरको रुटबाट युरोप पुर्याउने पाइपलाइनको प्रस्ताव गरेको छ। १० अर्ब डलरको उक्त परियोजनामा सिरियाली राष्ट्रपति वसार अल असादले सन् २०१२ मा हस्ताक्षर गरेर अनुमति दिएका छन्। यी दुई प्रतिस्पर्धी पाइपलाइन युरोप पुग्दा रसियाको ग्याँसको बजार खुम्चने भएकाले रसिया यी दुवै पाइपलाइन युरोपियन बजारमा नभित्रिऊन् भन्ने चाहन्छ। आयो नै भने पनि आफ्नो गठबन्धन राष्ट्र इरानको पाइपलाइन आओस् भन्ने चाहन्छ ताकि इरान र सिरियालाई आफ्नो प्रभाव क्षेत्र बनाइराख्न सकियोस्। क्षेत्रीय हिसाबले आफ्नो प्रमुख प्रतिद्वन्द्वी राष्ट्र इरानले युरोपियन बजारमा ग्याँस बेचेर अर्थतन्त्र सुधारोस् भन्ने साउदी अरेबिया चाहँदैन। अमेरिका जसरी पनि कतारको ग्याँस युरोपमा भित्रियोस् भन्ने चाहन्छ। यसो हुँदा रसियाको अर्थतन्त्रमा धक्का लाग्छ, ऊर्जामा युरोपियन राष्ट्रहरूको रसियामाथिको निर्भरता हट्छ, मध्यपूर्वमा रसियाको प्रभाव घट्छ र इरान एक्लिन्छ। भूराजनीतिक दृष्टिकोणले सिरिया रसियाका लागि महत्वपूर्ण राष्ट्र हो। त्यसकारण ऊ कुनै पनि हालतमा वसार अल असादलाई सत्तामा टिकाउन चाहन्छ। सिरिया, रसिया र इरानको सम्बन्धलाई मजबुत बनाउने, सिरियाको तार्तस बन्दर्गाहस्थित नौ सैनिक अखडा विस्तार गरी भूमध्य सागरमा सामरिक उपस्थिति मजबुत पार्ने र आफ्नो गठबन्धन राष्ट्रहरूलाई हतियार बेच्ने रसियाली स्वार्थ हो। अर्कोतर्फ रसियाप्रति झुकाव राख्ने शासकहरू सद्दाम हुसेन, गद्दाफी अमेरिकी सिकार बन्नु र युक्रेनका प्रोरसियन राष्ट्रपति भिक्टोर याकोनोभिचलाई युरोपियन युनियनले ढाल्नुले पनि रसियाको सिरियाप्रति बढी चासो छ। वसार अल असादको पतन रसियाका लागि भूमध्यसागर क्षेत्रमा बाटो बन्द हुनुजस्तै हो। यो हुन नदिन ऊ हरसम्भव प्रयास गर्नेछ। इरान सिरियाको महत्वपूर्ण सहयोगी राष्ट्र हो। इरानले सन् २०१२ देखि राष्ट्रिय सेना, इस्लामिक रिभोलुस्नरी गार्ड क्रप्स र सिया मिलिसिया पठाएर वसार सरकारलाई सहायता गरिरहेको छ। इरान सिरियामा वसार अल असादको सत्ता टिकाउन चाहन्छ। इराकदेखि लेबनानसम्म सिया कोरिडोर स्थापना गरी उसका क्षेत्रीय प्रतिद्वन्द्वीहरू साउदी अरब र इजरायललाई दबाबमा राख्ने उसको प्रमुख स्वार्थ हो। इजरायलविरुद्ध लडिरहेको लडाकु समूह हिजबुल्लाहलाई सिरियामार्फत हतियारहरू आपूर्ति गराइरहेको छ। टर्कीले कुर्दिस र आईसिसबाहेकका विद्रोही समूहलाई सहयोग गर्दै आएको छ। कतारले प्रस्ताव गरेको ग्याँसको पाइपलाइन सिरिया हुँदै आएमा आफ्नो देश खाडीको ग्याँस युरोपमा वितरणको हब हुने र आफ्नो आपूर्ति पनि सहज पूर्ति हुने र ट्रान्जिट कर पनि लिन पाइने उसको स्वार्थ छ। कुर्दिस विद्रोही समूहले स्वायत्तता हासिल नगरून् र आईसिस आफ्नो देशमा नछिरून् भन्ने उसको अर्को चासो छ। शान्ति स्थापनाका असफल प्रयास सिरियामा जारी द्वन्द्व अन्त्यका लागि अन्तर्राष्ट्रिय समुदायले वार्ता र कूटनीतिक पहल गरिरहेका छन् तर सफल भएका छैनन्। सन् २०१२ मा राष्ट्रसंघका पूर्वमहासचिव कोफी अन्नानलाई राष्ट्रसंघ र अरब लिगका तर्फबाट संयुक्तरूपमा विशेष दूत नियुक्ति गरियो। कोफी अन्नानले समावेशी नेतृत्वको सिरियाली राजनीतिक प्रक्रिया र प्रभावकारी अन्तर्राष्ट्रिय पर्यवेक्षण संयन्त्र निर्माण गर्ने अवधारणासहित सोह्रबुँदे शान्ति योजना प्रस्ताव गरे। अन्नानले प्रस्ताव गरेका शान्ति प्रक्रियाको योजनाअनुसार सन् २०१२ मार्चमा स्विजरल्यान्डको राजधानी जेनेभामा सरकार र विद्रोही पक्षबीच पहिलो वार्ता भयो तर बिनानिष्कर्ष टुंगियो। राष्ट्रसंघको पहलमा हाल सात चरणको जेनेभा वार्ता भइसकेको छ तर शान्ति स्थापनामा ठोस उपलब्धि हाँसिल गर्न सकेको छैन। रूस र टर्कीको सक्रियतामा कजाकिस्तानको राजधानी अस्तानामा सन् २०१७ को जनवरीमा विद्रोही र सरकारबीच प्रत्यक्ष वार्ता भयो। रसिया, टर्की र इरानले अनुगमन गर्ने गरी युद्धविरामको घोषणा गर्ने प्रस्ताव अघि सारियो तर सरकार र विद्रोही पक्ष दुवै सहमतिमा आउन सकेनन्। ६ चरणको अस्ताना वार्ताले पनि समस्या समाधानको प्रभावकारी उपाय पहिल्याउन सकेको छैन। पछिल्लोपटक रसियाको सक्रियतामा रसियाली भूभाग सोचीमा सिरियाली संकट समाधानका लागि बृहत् शान्ति सम्मेलन आयोजना गरियो। नयाँ संविधान निर्माण गरी प्रजातान्त्रिक पद्धतिलाई संस्थागत गर्ने प्रस्तावसहित आयोजना गरिएको उक्त सम्मेलनलाई विद्रोही पक्षले बहिस्कार गर्यो। शक्तिराष्ट्रहरू अमेरिका, बेलायत तथा फ्रान्सले पनि आफूहरूलाई राष्ट्रसंघको मध्यस्थतामा हुने वार्ता मात्र मान्य हुने भनेर उक्त वार्तामा सहभागी भएनन्। हालसम्म भएका वार्ताहरू वसार अल असादको सत्ता र भविष्यमा अड्किएको छ। विद्रोही पक्ष र उसका अन्तर्राष्ट्रिय सहयोगी राष्ट्रहरू, अमेरिका, साउदी अरेबिया, टर्की र युरोपियन युनियन वसारको सत्तापलट चाहन्छन् भने सरकार र उसका सहयोगी राष्ट्रहरू रसिया र इरान उनको सत्ता जोगाउन चाहन्छन्। सिरियामा विद्यमान संकट आन्तरिक र बाह्य स्वार्थहरूबीचको लडाइँ हो। यो सरकार र विद्रोहीबीचको गृहयुद्ध मात्र नभएर सिया र सुन्नी समुदायबीचको धार्मिक युद्ध तथा अमेरिका र रूसबीचको शीतयुद्ध पनि हो। जुन सुन्नमा सजिलो, बुझ्नमा जटिल र समाधानका लागि कठिन समस्या बन्दै गइरहेको छ र सर्वसाधारणले दिनानुदिन ज्यान गुमाइरहेका छन्।"
गुणस्तरीय पानी कसरी ?,"पानी मानव जीवनको लागि महत्वपूर्ण आधारभूत आवश्यकता हो। पानीबिना जीवनको कल्पनासम्म गर्न सकिँदैन। पानी पर्याप्त हुँदैमा यसले मानिसको आवश्यकतालाई तात्कालिक रूपमा समाधान त गर्ला, तर अन्ततोगत्वा गुणस्तरहीनताको कारणले हैजा, टाइफाइड, आउँ, कमलपित्त जस्ता विभिन्न किसिमका पानीजन्य रोगको उत्पत्ति गराई मानव जीवनलाई जटिल र तहसनहस बनाइदिन्छ। त्यसैले पिउने पानी गुणस्तरीय र शुद्ध हुनुपर्छ। राष्ट्रिय खानेपानी गुणस्तर मापदण्ड २०६२ अनुसार हामीलाई आवश्यक पर्ने रासायनिक तत्वहरू ठीकठीक मात्रामा भएको तथा कुनै पनि प्रकारका ब्याक्टेरिया, भाइरस र अन्य परजीवीरहित भौतिक अवस्थासमेत ठीक रहेको पानी नै गुणस्तरीय पानी हो। हामीले मूलतः तीन किसिमबाट पानी प्राप्त गर्दछौं। सतहको पानीअन्तर्गत नदी, खोला, मूल, खोल्सा, ताल, पोखरी आदि स्रोतमा पाइने पानी हो। नेपालको सन्दर्भमा हामीले यी सबै प्रकारका स्रोतबाट पिउने प्रयोजनका लागि पानी प्रयोग गरिरहेका छौं। त्यसैगरी ह्यान्डपम्प, सेलो टयुबवेल, बोरिङ जस्ता भूमिगत पानीको प्रयोग पनि उत्तिकै गरिरहेका छौं। यसका अतिरिक्त आकाशको पानीलाई पनि कतिपय अवस्था र ठाउँअनुसार प्रयोग गरिएको पाइन्छ। यसरी जुनसुकै स्रोतसाधनबाट पानीको उपयोग गरे पनि ती कुनै न कुनै किसिमले प्रदूषित भएको पाइन्छ। खासगरी हामीले पिउने पानी निम्नअनुसार प्रदूषित हुने गर्छ। १ उद्योगजन्य स्रोतहरू यसअन्तर्गत उद्योग सञ्चालनका क्रममा उपउत्पादकको रूपमा निस्कने जैविक, अजैविकलगायत विभिन्न किसिमका विषादी पानीका स्रोतमा मिसाइदिँदा पानी प्रदूषित हुने देखिन्छ। २ घरायसी स्रोतहरू : यसअन्तर्गत विभिन्न घरायसी क्रियाकलापबाट उत्पन्न हुने फोहरपानी, साबुन तथा डिटर्जेन्टयुक्त पानी कुनै पनि किसिमले पानीको स्रोतमा मिसिँदा पानी प्रदूषित हुने गर्छ। ३ कृषिजन्य स्रोत : हामीले उपयोग गर्ने विभिन्न खाद्यान्न बालीको उत्पादन क्षमता अभिवृद्धि गर्नका लागि थरीथरीका कीटनाशक औषधि, फन्जिसाइडहरूका अतिरिक्त डीएपी, युरिया जस्ता रासायनिक मलको अधिकतम प्रयोगका कारण ती सबैका अवशेष पानीको स्रोतहरूमा मिसिँदा पानी प्रदूषित हुन्छ। ४ पेटोलियम पदार्थ डिजेल इत्यादि : पेट्रोल, डिजेलजस्ता हाइडोकार्बन यौगिकहरूको चुहावट तथा तिनीहरूको जलनबाट उत्पन्न हुने विषालु ग्याँस विभिन्न माध्यमबाट पानीमा मिसिन जाँदा पानी प्रदूषित हुने देखिन्छ। ५ ढल व्यवस्थापन : हाम्रोजस्तो अल्पविकसित देशका सबै ठाउँमा ढल प्रणालीको समुचित व्यवस्थापन नहुँदा र खानेपानी वितरण प्रणाली तथा ढल निष्कासन प्रणाली एवं सडक सम्भार प्रणाली परस्परमा जोडिएर जाँदा चुहावट भई पानीमा मिसिँदा प्रदूषण भएको देखिन्छ। यसका अतिरिक्त खानेपानी वितरण प्रणालीमा प्रयोग हुने कमसल किसिमका पाइपमा छिटो खिया लाग्ने हुँदा पानी प्रदूषित हुने देखिन्छ। ६ प्राकृतिक रूपमा पाइने विभिन्न तत्वहरूको मिसावट : भौगर्भिक विचलन हुँदा पृथ्वीमा विद्यमान कपर, साइनाइड, लिड, सल्फाइड, सल्फेट, क्याडमिएम, मर्करीजस्ता हानिकारक तत्वहरूको अति संघन भई पानीका स्रोतमा मिसिँदा प्रदूषित हुने देखिन्छ। पानी प्रदूषित हुनबाट जोगाउने उपाय सामान्यतया पानी र यसका स्रोत मानवीय क्रियकलापबाट प्रदूषित हुने हुँदा स्वयं मानिसहरू सचेत भएर पानीका स्रोत प्रदूषित हुनबाट जोगाउन उत्पे्ररित हुनुपर्छ। यसका लागि निम्नअनुसार गर्दा पानी प्रदूषण हुनबाट जोगाउन सकिन्छ १ उद्योगबाट निस्कने विभिन्न जैविक, अजैविक एवं अन्य विषादीयुक्त पानीलाई पिउने पानीको स्रोतमा नमिसाई त्यसको उपचार गरेर मात्र व्यवस्थितरूपमा विर्सजन गर्नुपर्ने देखिन्छ। २ घरायसी क्रियाकलापबाट उत्पादन भएका फोहर र फोहर पानीलाई पिउने पानीका स्रोतमा नमिसाई उचित तरिकाले व्यवस्थापन गर्न सके मात्र पानी प्रदूषण हुनबाट रोक्न सकिन्छ। ३ कृषि उत्पादनका लागि प्रयोग गरिने विषादी एवं रासायनिक मलको सीमित प्रयोग एवं प्रयोगपछि त्यसको अवशेषलाई निस्तेज पारी पानीको स्रोतमा पहुँच नदिई पानी प्रदूषण हुनबाट रोक्न सकिन्छ। ४ विद्यमान डिजेल पेट्रोलयुक्त गाडीको साटो ब्याट्री एवं सोलार पावरबाट चल्न सक्ने भेहिकलको व्यवस्थापन गर्न सके मात्र त्यसबाट पानीमा हुन सक्ने प्रदूषण रोक्न सकिन्छ। ५ खानेपानी वितरण प्रणालीका पाइपहरू गुणस्तरीय हुनुपर्ने साथै खानेपानी, ढल, विद्युत् एवं सडक विस्तारका कार्यक्रम समन्वयात्मक तरिकाले गर्न सके मात्र पानीको स्रोत प्रदूषित हुनबाट रोक्न सकिन्छ। अन्त्यमा, विभिन्न किसिमका सावधानी अपनाउँदाअपनाउँदै पनि हामीले पिउने पानी प्रदूषित हुन सक्ने हुँदा हिउँद र बर्खा गरी कम्तीमा पनि वर्षको दुईपटक पानीको नमुना परीक्षण गराई पानीको प्रयोग गर्दा राम्रो हुन्छ। यसका लागि नजिकैको पानी परीक्षण प्रयोगशालामा गई पानी परीक्षण गराउनुपर्छ। पानीमा कोलिफर्म ब्याक्टेरिया पाइएमा पिउने पानीलाई राम्रोसँग उमाली अथवा क्लोरिनको झोल उपर्युक्त मात्रामा मिलाई प्रयोग गर्नुपर्छ। रासायनिक तत्व राष्ट्रिय खानेपानी गुणस्तर मापदण्डअनुसार नपाइएमा पानीलाई विभिन्न तरिकाले शुद्धीकरण गर्नुपर्ने हुन्छ। घरायसी फिल्टरदेखि बजारमा पाइने फिल्टरहरूसमेत प्रयोग गर्न सकिन्छ। आचार्य खानेपानी तथा ढल निकास विभागका रसायनशास्त्री हुन्।"
श्रीरामका छाया लक्ष्मण,"रामायणका दुई महत्वपूर्ण पात्र हुन् राम र लक्ष्मण। दुवैजना सम्पूर्ण रामकथाको मियो हुन्। रामको बाल्यकाल, गुरुकुलको बसाइ, विश्वामित्रसँग वन दर्शन, जनकपुर भ्रमण र रामसीता स्वयम्बर, रामको १४ बर्से वनबास, वनबासमा १४ वर्षसम्मै अटुट साथ, रावणसँगको युद्ध, लामो संघर्षपछि विजय प्राप्ति र अयोध्याको रामराज्यारोहण सबैमा लक्ष्मणले महत्वपूर्ण भूमिका निर्वाह गरेका छन्, राम सँगसँगै हिँडेका छन्। रामका सुखदुःखका साक्षी, भाइ र सखा पनि हुन् लक्ष्मण। एकजना भाइले निभाउने कर्तव्यभन्दा धेरै गरेका छन् लक्ष्मणले। रामायणको अन्त्यमा राम र कालपुरुषको संवादको कारकतत्वले लक्ष्मणले सरयु नदीमा हाम फालेर प्राण त्याग गरे। वाल्मीकि रामायणमा यसबारे विस्तृत वर्णन छ। वाल्मीकि रामायणको बालकाण्डमा लक्ष्मणको जन्मबारे विस्तृत वर्णन गरिएको छ। अश्लेषा नक्षत्र र कर्क लग्नमा जन्मेका लक्ष्मण रामका अनन्य भक्त थिए। सम्पूर्ण रामायणमा रामको आज्ञापालकका रूपमा लक्ष्मणको चरित्र चित्रण गरिएको छ। रामसँग संवाद गर्न कालपुरुष ऋषिका रूपमा अयोध्या आएसँगै लक्ष्मणको जीवन समाप्त भएको वर्णन छ। गोप्यवार्ताका क्रममा कसैलाई पनि भित्र प्रवेश गर्न नदिने जिम्मा लक्ष्मणले पाएका थिए। तर पछि गहन परिस्थितिमा कोठाभित्र आफू नै प्रवेश गर्नुपरेपछि लक्ष्मणले सजाय स्विकार्दै सरयुमा जल समाधि लिएको वर्णन रामायणमा छ। अध्यात्म रामायणमा रामलाई परेको धर्मसंकट र उनले मन्त्रीहरूलाई गरेको सल्लाहअनुसारको निर्णय उल्लेख छ। गुरु वशिष्ठसहित अन्य मन्त्रीहरूले एकै स्वरमा प्रतिज्ञा भंग गर्नुभन्दा लक्ष्मणलाई त्याग्नु नै उत्तम हो भन्ने सल्लाह दिए। हे रघु श्रेष्ठ, तपाईं त सम्पूर्ण लोकको रक्षक हुनुहुन्छ। त्यसैले एकजना लक्ष्मणलाई त्यागेर त्रिलोकको रक्षा गर्नुहोस्। रामले त्यस क्षण लक्ष्मणलाई कतै टाढा गएर बस्ने सल्लाह दिँदै सत्पुरुषका लागि त्याग र बध दुवै समान हो भनेका थिए। त्यसपछि लक्ष्मणका आँखा रसाए। उनी सरयु तटमा गए। लक्ष्मणले प्राणनिरोध गरे। देवता र ऋषिहरूले फूल बर्साउँदै त्यस समय लक्ष्मणको स्तुुति गरेपश्चात् सशरीर उनी स्वर्ग पुगेको वर्णन अध्यात्म रामायणमा छ। पुत्रेष्टि यज्ञ दशरथका तीनैजना रानीहरूबाट सन्तान नभएपछि गुरु वशिष्ठको सल्लाहअनुसार ऋषि श्रृंगलाई दरबार बोलाउने निर्णय भयो। मुनिवर विभाण्डकका छोरा ऋष्य श्रृंगको जन्मबारे अद्भुत घटनाको वर्णन रामायणमा छ। त्यस समय मुनि विभाण्डक अप्सरा उर्वशीलाई देखेर मोहित भएका थिए। रामायणअनुसार कुण्डमा स्नान गर्दागर्दै उनको वीर्य स्खलन भयो। त्यही पानी पोथी मृगले पिएपछि गर्भ रहेर जन्मिएको बालक नै श्रृंग हुन्। एकपटक अंग देशमा अनावृष्टि भएको थियो। ऋष्य श्रृंगले त्यहाँ टेक्नेबित्तिकै पानी पर्यो। यिनको अद्भुत प्रतिभाबाट प्रभावित भएर अंग देशका राजा रोमपादेले आफूले पालेकी छोरी शान्ताको विवाह उनैसँग गरिदिए। अयोध्याका राजा दशरथले आफ्नी छोरी शान्तालाई आफूले गरेको वाचाअनुसार साथी सोमपदलाई पाल्न दिएका थिए। यस्ता ऋषि श्रृंगद्वारा दशरथको अनुरोधमा पुत्रेष्टि यज्ञको व्यवस्था भएको थियो। उनले राजालाई अथर्ववेदको मन्त्रद्वारा वैदिक विधिले गरेको अनुष्ठान सफल हुने बताए। ऋषिले श्रोताविधिअनुसार अग्निमा आहुति हालेर यज्ञ प्रारम्भ गरे। दशरथ पुत्र प्राप्तिका लागि तन, मन र धन लगाएर यज्ञमा सामेल भए। अग्निकुण्डबाट उज्यालो सुन्दर पुरुष प्रकट भएर हातमा लिएको खीरको भाँडो दशरथका हातमा दिए। वाल्मीकि रामायणमा यज्ञकुण्डबाट निस्किएको पुरुषको शारीरिक बनोट र ओजको वर्णन छ। बल र पराक्रमले पूर्ण यज्ञपुरुषले रातो वस्त्र लगाएका थिए। यज्ञपुरुषको दाह्री, जुंगा र लामो कपालको चमक सिंहको जस्तै थियो। दिव्यगहना लगाएका अग्ला यज्ञपुरुष हिँड्दा पनि सिंहजस्तै देखिन्थे। यज्ञपुरुषको शारीरिक बनोट र स्वरूपको जसरी वर्णन गरिएको छ, त्यसले नियोग प्रथाको प्रारम्भिक अवस्थाको वर्णन गर्दछ। उनले आफूलाई त्यहाँ प्रजापतिको आज्ञाले आएको बताएका छन्। यज्ञपुरुषले देवताहरूले पकाएको खीर दशरथलाई सुम्पे। राजाले आफ्ना तीनजना रानीहरूलाई खीर बाँडे र खीर खाएपछि रानीहरू गर्भवती भए। समय पुगेपछि तीन रानीबाट चार सुुन्दर राजकुमारहरूको जन्म भएको वर्णन रामायणमा छ। लक्ष्मणको बाल्यकाल राम र भरतको जन्मपछि सुमित्राको गर्भबाट लक्ष्मण र शत्रुघ्न जम्ल्याहा छोरा जन्मिए। राजा दशरथका चारै छोराहरू फरकफरक गुणले सम्पन्न र राम्रा थिए। चारजना दाजुभाइ भाद्रपदा नामक चारवटा तारासमान कान्तिमान रहेको उल्लेख छ। दशरथका छोराहरूको जन्ममा गन्धर्वहरूले मधुर गीत गाए, अप्सराहरूले नाच देखाए, देवताहरले दुन्दुभि बजाए, आकाशबाट फूल बर्सियो भन्ने वर्णन बालकाण्डमा पाइन्छ। रामायण तिलकका निर्माताहरूको मतअनुसार रामजन्मको १२ दिनपछि र तेह्रौं दिनमा राजाले छोराहरूको नामाकरण संस्कार सम्पन्न गरे। यसको खुसियालीमा राजाले ब्राह्मण, पुरवासी र जनपदवासीलाई भोज खुवाए। महर्षि वशिष्ठले राजाका छोराहरूको अन्य संस्कार पनि शास्त्रले निर्देश गरेअनुसार नै सम्पन्न गरेको उल्लेख छ। विश्वामित्रसँग लक्ष्मणको वनगमन एक दिन राजा दशरथ बन्धुबान्धव र पुरोहितसँग बसेर आफ्ना छोराहरूको विवाह संस्कार सम्पन्न गर्नेबारे सल्लाह गर्दै थिए। त्यही बेला महामुनी विश्वामित्र दरबार आइपुगे। उनले आफ्नो कुटीमा सम्पन्न गरिने यज्ञहरूमा राक्षसले वाधा गरेको विवरण सविस्तार बताए र मरिच र सुवाहुजस्ता बलवान् र सुशिक्षित राक्षसले योजनाबद्ध ढंगले दुःख दिएकाले रामलाई वनमा लग्ने अनुमति विश्वामित्रले दशरथसँग मागे। विश्वामित्रले राजकुमार रामको पराक्रम र शालीनताको बयान गर्दै सत्यापराक्रमी महात्मा श्रीरामको क्षमता वशिष्ठ र अन्य तपस्वीहरूलाई पनि जानकारी भएको बताए। विश्वामित्रको प्रस्तावले राजा दशरथलाई ठूलो चिन्ता पर्यो। उनले सकेसम्म छोराहरूलाई वन पठाउन खोजेनन् तर विश्वामित्रले श्राप देलान् भन्ने डरले रामलक्ष्मणलाई वन पठाए। वनमा रामलक्ष्मणले ताड्कालाई मार्ने, सुवाहुलाई भस्म गर्ने र मरिचलाई वाणले हानेर टाढा पठाउने कार्य गरे। राम र लक्ष्मणको कामबाट प्रसन्न भएका विश्वामित्रले उनीहरूलाई जनकपुर घुमाउन लगे। रामायणको अन्त्यमा राम र कालपुरुषको संवादको कारकतत्वले लक्ष्मणले सरयु नदीमा हामफालेर प्राण त्याग गरे। वाल्मीकि रामायणमा यसबारेमा विस्तृत वर्णन गरिएको छ। बाटोमा उनीहरूको दृष्टि गौतम ऋषि र अहल्याको कुटीमा पर्यो। सुनसान आ श्रमको बारेमा विश्वामित्रले रामलक्ष्मणलाई विस्तृत रूपमा बताए। अहिल्याले इन्द्रसँग अनुचित सम्बन्ध राखेको आरोपमा गौतम ऋषिले सराप दिँदै पत्नीलाई त्याग गरेकाले त्यो आ श्रम सुनसान थियो। सबैद्वारा त्यागिएकी अहिल्यालाई रामलक्ष्मणले सामाजिक सम्मान दिएर पुनर्जीवन दिएको वर्णन उल्लेख छ। त्यसबेलाको समाजमा नारीलाई हेर्ने दृष्टिकोण अहिल्याको घटनाले उजागर गर्दछ। रामविवाह र देशभक्ति शिवधनुमा ताँदो चढाएपछि शिरध्वज जनकपुत्री सीतासँग रामको विवाह भयो। त्यसपछि लक्ष्मणको उर्मिला, भरतको माण्डवी र शत्रुघ्नको श्रुतकीर्तिसँग विवाह भयो। यसरी शिरध्वज जनकले आफ्ना दुइटी र भाइ कुशध्वज जनकका दुइटी छोरीहरूको विवाह दशरथका चार छोराहरूसँग गरिदिए। वाल्मीकि रामायणको बालकाण्डमा राजा जनकले आफ्नो कुलको परिचय दिँदै राम र लक्ष्मणका लागि सीता र उर्मिलाको विवाह प्रस्ताव राखेको उल्लेख छ। जनकले आफू र भाइ कुशध्वजका पिता कृश्वरोमाका बारेमा परिचय दिँदै आफ्ना योग्य छोरीहरूको विवाह प्रस्ताव राखेका थिए। वैदिक विधिअनुसार विवाह सम्पन्न भएपछि सीता, उर्मिला र बहिनीहरू जनकपुरबाट अयोध्या गएका थिए। १४ वर्षका लागि राम वनबास जाँदा सीता र लक्ष्मण पनि सँगै गए। उर्मिला भने अयोध्यामा भगिनीजस्तो जीवनयापन गरेर बसिन्। रामको १४ वर्षको वनबासको सुखदुःखमा लक्ष्मणले पूर्णरूपले साथ दिएका थिए। राम र लक्ष्मणको अगाधप्रेम, एउटाले अर्कोलाई बुझ्न सक्ने हृदय र एकअर्कामा पूर्णरूपमा समर्थन हुँदाहुँदै पनि दुवैको विछोड दर्दनाक छ। राम र कालको गोप्य वार्ता भइरहेको स्थानमा लक्ष्मणको जानैपर्ने बाध्यताले पूर्वनिर्धारित शर्तानुसार उनले मृत्युदण्ड स्विकार्दै सरयु नदीमा जल समाधि लिएको वर्णन पढ्दा चित्त रसाउँछ तर दुवैले आआफ्नो कर्तव्यपालन र निष्काम कर्म गरेकाले रामायणमा दुवैलाई विष्णु भगवान् र शेषनागको अवतारको रूप मानिएको छ। संवत् १५५४ मा भारतको प्रयागमा जन्मिएका गोस्वामी तुलसीदासको रामचरितमानस अवधी भाषामा लेखिएको छ। सनातन धर्मावलम्बीहरूको सबैभन्दा लोकप्रिय यो महाकाव्य विश्वको धेरै भाषामा उल्था भइसकेको छ। नेपाल र भारतमा सबैभन्दा बढी पाठ गरिने रामायणमा तुलसीकृत रामायण पनि पर्छ। भानुभक्तले नेपाली भाषामा अनुवाद गरेका रामायण, वाल्मीकिको वाल्मीकि रामायण पनि बिहानबिहान र विशेष पूजामा पाठ गरिन्छ। नेपालका गुमानी पन्तले तीन सय वर्षअघि नै रामकथामा आधारित पद्य रचना गरेका थिए। रघुनाथ पोख्रेल, भानुभक्त, सुन्दरानन्द बाँडा, होमनाथ खतिवडा, चक्रपाणि चालिसे, भुवनप्रसाद ढुंगेल, वासुदेव भट्टराई, बदरीनाथ भट्टराई, प्रेमराज शर्मा आदिले नेपाली भाषामा रामायण उल्था वा रचना गरेका थिए। यी सबै रामायणमा राम र लक्ष्मणको विस्तृत वर्णन छ। सीताको त्यागको विषयमा भने अझै चर्चा र छलफल हुन आवश्यक छ।"
एन्फा निर्वाचन स्थगित,काठमाडौं : अखिल नेपाल फुटबल संघ (एन्फा) को चैत १४ गते हुने भनिएको निर्वाचन स्थगित भएको छ । एन्फाले आइतबार प्रेस विज्ञप्ति जारी गर्दै तत्कालका लागि निर्वाचन स्थगित भएको जनाएको छ । बिहीबार ललितपुर उच्च अदालतले निर्वाचन तत्कालका लागि रोक्न दिएको आदेशको सम्मान गर्दै अर्को सूचना नभएसम्मका लागि निर्वाचन स्थगित गरेको एन्फाले उल्लेख गरेको छ । जिल्ला निर्वाचन र प्रतिनिधिका विषयमा भक्तपुर र मकवानपुर जिल्ला फुटबल संघले दायर गरेको रिटमा चैत १४ लाई तय भएको एन्फाको निर्वाचन तत्काल रोक्न उच्च अदालतका न्यायाधीश राजकुमार वनको एकल इजलासले आदेश दिएको थियो । भक्तपुर र मकवानपुरले आफूहरूलाई निर्वाचनमा सहभागी गराइनुपर्ने माग गर्दै रिट दायर गरेका थिए । एन्फाले गतिरोध अन्त्यका लागि विश्व फुटबल महासंघ (फिफा) र एसियाली फुटबल महासंघ (एएफसी) को निगरानी र सहयोग तथा अदालतको समेत सम्मान हुनेगरी निर्वाचन गर्ने पनि जनाएको छ । अदालतले निर्वाचन गर्न रोकेपछि फिफाले शुक्रबार मात्र तोकिएको समयमा निर्वाचन नगरे एन्फालाई गाह्रो हुने बेहोराको पत्र पठाएको थियो । एन्फाको पछिल्लो अवस्थाबारे बुझ्नका लागि एएफसीका प्रतिनिधि पनि सोमबार नेपाल आउने बताइएको छ । निर्वाचन गराउन आउन लागेको प्रतिनिधिले नेपाली फुटबलको पछिल्लो अवस्थाबारे बुझेर फर्कने एन्फाका प्रवक्ता सञ्जीव मि श्रले बताए ।
धनगढी प्रिमियर लिगका एक महत्वपूर्ण खेलाडीलाई गोल्डेन बुट,"काठमाडौं : चैत १७ गतेदेखि धनगढीमा सुरु हुने दोस्रो धनगढी प्रिमियर लिग (डीपीएल) क्रिकेटको मोस्ट भ्यालुएवल प्लेयर ले गोल्डेन बुट (सुनको जुत्ता) पुरस्कार पाउने भएको छ। डीपीएलको मोस्ट भेलुएबल खेलाडीलाई किरण सुज म्यानुफ्याक्चर्सको मुख्य उत्पादन गोल्ड स्टार जुत्ताले गोल्डन बुट प्रदान गर्ने भएको हो। चाँदीमाथि सुनको लेपन लगाइएको गोल्डेन बुट उत्कृष्ट प्रदर्शन गर्ने खेलाडीलाई प्रदान गरिने आयोजकले जनाएको छ। म्यान अफ दी सिरिजका लागि भने छुट्टै पुरस्कारको व्यवस्था गरिएको छ। डीपीएलका लागि गोल्ड स्टार जुत्ताले प्रतियोगितामा सहप्रायोजनसमेत गरेको छ। प्रायोजनसम्बन्धी सम्झौतापत्रमा आइतबार किरण सुज म्यानुफ्याक्चर्सकी निर्देशक विदुषी राणा र डीपीएलका सञ्चालक सुवास शाहीले हस्ताक्षर गरे। सम्झौताअनुसार गोल्ड स्टारले डीपीएलका लागि १६ लाख रुपैयाँ सहयोग गर्नेछ। जसमा नौ लाख नगद र सात लाख रुपैयाँबराबरको जिन्सी हुने जानकारी निर्देशक विदुषीले दिइन्। लोकप्रिय खेल क्रिकेटमा सहयोग गर्न पाउनु कम्पनीका लागि खुसीको कुरा हो, विदुषीले भनिन्। वैशाख १ गतेसम्म सञ्चालन हुने डीपीएलमा विभिन्न ६ सहरका फ्रेन्जाइज टोलीले प्रतिस्पर्धा गर्नेछन्। उद्घाटन खेलमा टिम चौराह धनगढी र काठमाडौं गोल्डन्सबीच प्रतिस्पर्धा हुनेछ। लिगको विजेता टोलीले २५ लाख र उपविजेताले १० लाख रुपैयाँ पुरस्कार पाउनेछन्। प्रत्येक खेलको म्यान अफ दी म्याचले पनि १० हजार रुपैयाँ पुरस्कार पाउनेछ। म्यान अफ दी सिरिजलाई मोटरसाइकल पुरस्कार प्रदान गरिनेछ।"
बलिया टोलीका सहज जित,"लन्डन : रुस विश्वकपको पूर्वतयारीस्वरूप शुक्रबार खेलिएको अन्तर्राष्ट्रिय मैत्रीपूर्ण खेलमा बलिया टोलीले सहज जित निकाल्दा साविक विजेता जर्मनी पूर्वविजेता स्पेनसँग बराबरीमा रोकिएको छ। ब्राजिल, अर्जेन्टिना, इङ्ल्यान्ड, पोर्चुगललगायत टोलीले जित निकालेका छन्। फ्रान्सले भने पराजय बेहोरेको छ। अर्जेन्टिनाले विश्वकपमा छनोट हुन असफल भएको इटालीलाई २० गोलले पराजित गर्यो। इङ्ल्यान्डको म्यानचेस्टरमा भएको खेलमा सामान्य चोट बोकेका मुख्य खेलाडी लियोनल मेसीबिना मैदानमा उत्रिएको अर्जेन्टिनाले इटालीविरुद्ध सहज जित निकाल्यो। अर्जेन्टिनालाई विजयी बनाउन इभर बनेगा र मान्युइल लान्जिनीले एकएक गोल गरे। मेसीको अनुपस्थितिमा अर्जेन्टिनी प्रशिक्षक जर्ज साम्पाओलीले पेरिस सेन्ट जर्मन (पीएसजी)बाट व्यावसायिक फुटबल खेल्दै आइरहेका जियोभानी लो गेल्सोलाई मुख्य स्ट्राइकरका रूपमा उतारेको थियो। अर्जेन्टिनालाई खेलको ७५औं मिनेटमा बनेगाले डी बक्सनजिक तीन विपक्षी रक्षकको बीचबाट गोल गर्दै १० ले अघि बढाएका थिए। त्यसको १० मिनेटपछि नै लान्जिनीले दुई रक्षकको बीचबाट सशक्त प्रहारमा गोल गर्दै अर्जेन्टिनाले २० को जित पक्का बनाएको थियो। रक्षा पंक्तिमा कमजोर प्रदर्शन गरेको फ्रान्स भने कोलम्बियासँग ३२ गोलले पराजित हुन पुग्यो। फ्रान्स कोलम्बियासँग दुई गोलको सुरुआती अग्रता बनाएर पनि पराजय भएको हो। पेरिसमा भएको खेलमा ओलिभर गिरोड र थोमस लेमारले गोल गरेपछि फ्रान्सले खेलको २६औं मिनेटभित्रै २० को अग्रता बनाएको थियो। यद्यपि फ्रान्सका रक्षकहरूले कमजोर प्रदर्शन गर्दा त्यसपछि लगातार तीन गोल बेहोर्दै युरोकपको उपविजेता टोली फ्रान्स पराजय बेहोर्न पुग्यो। ब्राजिलले विश्वकपको आयोजक टोली रुसलाई ३०, इङ्ल्यान्डले नेदरल्यान्ड्सलाई १० तथा पोर्चुगलले इजिप्टलाई २१ गोलले पराजित गर्यो। रुसमा भएको खेलमा चोटग्रस्त नेमारबिना उत्रिएको ब्राजिलले घरेलु टोलीविरुद्ध सहजै जित निकाल्यो। ब्राजिलका लागि जोएओ मिरान्डा, फिलिप कउटिन्हो र पउलिन्होले एकएक गोल गरेका थिए। नेदरल्यान्ड्समा भएको खेलमा भने जेसे लिन्गार्डको एक मात्र गोलमा इङ्ल्यान्डले घरेलु टोलीविरुद्ध सहज जित हात पारेको हो। यो विश्वकपमा नेदरल्यान्ड्स पनि छनोट हुन असफल भएको छ। स्विट्जरल्यान्डमा मोहम्मद सलाहको टोली इजिप्टविरुद्ध एक गोलले पछि परेको अवस्थाबाट फर्कंदै क्रिस्टियानो रोनाल्डोको टोली पोर्चुगलले जित आत्मसात् गरेको हो। खेलमा अग्रता इजिप्टले लिएको थियो। खेलको ५६ औं मिनेटमा गोल गर्दै सलाहले इजिप्टलाई खेलमा १० ले अघि बढाएका थिए। यद्यपि फिफा वर्ष खेलाडी घोषित रोनाल्डोले खेलको इन्जुरी समयमा लगातार दुई गोल गर्दै पोर्चुगलको जित २१ ले पक्का बनाए। पोर्चुगलका लागि रोनाल्डोले अन्तिम दुई मिनेटमा दुई गोल गरेका थिए। घरेलु मैदानमा भएको खेलमा विश्व च्याम्पियन जर्मनीले एक गोलले पछि परेको अवस्थालाई उल्ट्याउँदै ११ को बराबरी खेलेको हो। खेलमा रोड्रिगोको गोलमार्फत स्पेन छैटौं मिनेटमै १० ले अघि बढेको थियो। त्यसपछि खेलको ३५औं मिनेटमा थोमस मुलरले गोल गरेपछि जर्मनी पहिलो हाफमै ११ को बराबरीमा फर्किएको थियो। यद्यपि त्यसपछिको समयमा थप गोल गर्न नसक्दा जित भने हात पार्न सकेन।"
डीपीएल तयारी अन्तिम चरणमा,"धनगढी : अर्को साताबाट धनगढीमा सुरु हुने सर्वाधिक पुरस्कार राशिको क्रिकेट प्रतियोगिता धनगढी प्रीमियर लिग (डीपीएल)को तयारी अन्तिम चरणमा पुगेको आयोजकले जनाएको छ। प्रतियोगिताका लागि पछिल्लो झन्डै तीन महिनादेखि जारी मैदान तयार पार्ने काम सम्पन्न भएको छ भने अन्य प्राविधिक तयारीसमेत लगभग सकिएको छ। अहिले मैदानमा झन्डै सात हजार दर्शक बसेर क्रिकेट हेर्न मिल्ने गरी अस्थायी प्यारापिटको निर्माण पनि सुरु गरिएको छ। हामीले खेलाडीको बस्ने व्यवस्था गरिसकेका छौं। अफिसियल र अतिथिका लागि पनि त्यो व्यवस्था भइसकेको छ', प्रतियोगिता म्यानेजर हर्क बोहराले भने, प्रतियोगिताको तयारी अन्तिम चरणमा पुगेको छ।' मंसिरमा भएको सुदूरपश्चिम महोत्सवका सहभागीले कुल्चेर मरिसकेको मैदानको घाँस फेरि उमार्ने काम भएको छ। झन्डै तीन महिनापछि मैदानमा हरियो घाँस देखिएको छ। मैदानमा उम्रिएको घाँस काटेर मिलाइसकिएको क्युरेटर अजय पाण्डेले बताए। हामीले पानी र मल हालेर घाँस उमारेका छौं। अहिले घाँसलाई काटेर मैदानको प्याटर्न बनाइरहेका छौं', क्युरेटर पाण्डे भन्छन्, मैदान खेल्नका लागि लगभक तयार भएको छ।' क्युरेटर पाण्डेका अनुसार पिच निर्माणका लागि धनगढीकै जाली बनेको माटो प्रयोग गरिएको छ। गत वर्ष खेलाडीहरूले गुनासो गरेकाले यसपालि पिचको सुधारका लागि ध्यान दिइएको उनले बताए। भारतीय क्युरेटरहरूले पनि पिचमा प्रयोग भएको माटो मन पराएको उनले सुनाए। गत वर्ष पिचको मोस्चराइजरमा अलिकति त्रुटि भएको थियो। यसपालि हामीले त्यसमा विशेष ध्यान दिएका छौं', पाण्डेले भने, यसपटक खेल जति अघि बढ्दै जान्छ, पिच त्यति राम्रो हुँदै जानेछ। यसपालि यो पिचमा धेरै रन बनेको हेर्न पाइनेछ।' आयोजकले यसपटक प्रतियोगिताका लागि धेरै कुरामा ध्यान दिएको छ। गत वर्षको भन्दा यसपटक पुरस्कार राशि वृद्धि गरेको आयोजकले मैदान तथा अन्य प्राविधिक कुरामा पनि विशेष ध्यान पुर्याएको छ। गत वर्ष तीन हजारका लागि मात्रै प्यारापिट बनाइएको थियो भने यसपटक सात हजारका लागि प्यारापिट बनाइएको छ। मैदानमा खेल हेर्नका लागि पनि ई सेवामार्फत टिकट लिन मिल्ने व्यवस्था गरिएको छ। साथै मैदानमा यसपटक डिजिटल स्कोर बोर्डदेखि धेरै नयाँ कुरा देख्न पाइने प्रतियोगिताका म्यानेजर बोहराले बताए। म्यानेजर बोहराका अनुसार प्रतियोगिताका लागि अम्पायर छनोट भइसकेका छन्। प्रतियोगितामा राष्ट्रिय टोलीका खेलाडीको नेतृत्वमा रहेका विभिन्न ६ टोलीले प्रतिस्पर्धा गर्दैछन्। प्रतियोगितामा पारस खड्का नेतृत्वको विराटनगर किङ्स, शक्ति गौचन नेतृत्वको रूपन्देही च्यालेन्जर्स, ज्ञानेन्द्र मल्ल कप्तानीको काठमाडौं गोल्डेन, विनोद भण्डारीको कप्तानीमा कञ्चनपुर युनाइटेड, दीपेन्द्रसिंह ऐरीको नेतृत्वमा सीवाईसी अत्तरिया र सोमपाल कामीको नेतृत्वमा टिम चौराहाले प्रतिस्पर्धा गर्दैछन्। यसपालि सहभागी टोलीहरूलाई दुई विदेशी र एक स्थानीय खेलाडी अनिवार्य गरिएको छ। स्थानीय खेलाडी प्रमोसनका लागि आयोजकले ट्यालेन्ट हन्टमार्फत छनोट भएका १२ खेलाडी सबै टोलीलाई बाँडिदिएको हो। यही १७ गतेबाट सुरु हुने प्रतियोगिताको विजेता टोलीले २५ लाख तथा दोस्रो हुने टोलीले १९ लाख रुपैयाँ प्राप्त गर्नेछन्। यस्तै तेस्रो हुने टोलीले पाँच लाख तथा चौथो हुने टोलीले तीन लाख रुपैयाँ प्राप्त गर्नेछन्।"
"क्रिकेट बचाउन उत्रिए कप्तान, बेकार लागिएछ भनेर पछुताउनु नपरोस्","काठमाडौं : नेपाली क्रिकेट विवाद समाधानका लागि तत्काल पहल थाल्नुपर्नेमा पूर्व तथा वर्तमान कप्तानहरूले चासो व्यक्त गरेका छन्। नेपाली क्रिकेटको सर्वोच्च निकाय नेपाल क्रिकेट संघ (क्यान) निलम्बनमा परेको करिब तीन वर्ष बित्न लाग्दासमेत सम्बन्धित निकाय मौन रहेको भन्दै राष्ट्रिय टोलीका कप्तानहरूले चिन्ता र चासो व्यक्त गरेका हुन्। टोलीका पहिलो कप्तान लेखबहादुर (एलबी) क्षत्रीले खेलाडीको मेहनत र परिश्रमबाट हासिल गरेको पछिल्लो उपलब्धि गुम्ने खतरा रहेको भन्दै चिन्ता व्यक्त गरे। चार वर्षको अवधि रमाउँदा रमाउँदै सकिन्छ। त्यसैले क्रिकेटमा भविष्य छ भन्ने बनाउन पनि जतिसक्दो चाँडो क्यानको पुनर्गठन हुनुपर्छ, क्षत्रीले भने। यसैगरी अर्का कप्तान पवन अग्रवालले भर्खरै आएको एकदिवसीय राष्ट्रको मान्यतालाई सदुपयोग गर्न नसके नेपाली क्रिकेटको दुर्भाग्य हुने बताए। नेपालले पाएको एकदिवसीय मान्यतालाई चाँडोभन्दा चाँडो सदुपयोग गर्नुपर्छ। अन्यथा नेपाली क्रिकेटकै दुर्भाग्य बन्न सक्छ, पूर्वकप्तान अग्रवालले भने, गभर्निङ बडी बनेर काम नगरेसम्म एकदिवसीय मान्यताको कुनै औचित्य रहँदैन। अर्का कप्तान राजु खड्काले सबै सफलताको पछाडि अभिभावकको हात भए पनि क्यान निलम्बनमा रहँदा एकदिवसीय मान्यताको उपयोग गर्न गाह्रो हुने बताए। उनले तत्काल क्यान गठन हुनुपर्नेमा जोड दिए। यसैगरी पूर्व कप्तान विनोद दासले २२ वर्षको अवधिमा नेपाली क्रिकेटले पाउनेभन्दा धेरै गुमाएकाले आफ्नो महत्वपूर्ण समय क्रिकेटमा गुजारेका खेलाडीले केही नपाएको दुःखेसो पोखे। अहिले खेलाडीलाई बेकार क्रिकेटमा लागिएछ भन्ने हिनताबोध भएको छ, दासले भने। राष्ट्रिय टोलीका कप्तान पारस खड्काले खेलाडीको बलिदानले एकदिवसीय मान्यता पाएको बताउँदै नेपाली क्रिकेटलाई बचाउन सबै लाग्नुपर्नेमा जोड दिए। उनले नेपाली क्रिकेटलाई कसरी बचाउने भनेर लाग्नुपर्नेमा जोड दिए। कार्यक्रममा पूर्वकप्तान परेस लोहनी र उत्तम कर्माचार्य भने उपस्थित थिएनन्।"

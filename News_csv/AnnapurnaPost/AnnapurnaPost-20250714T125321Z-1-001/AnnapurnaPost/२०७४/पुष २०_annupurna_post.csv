शीर्षक,विवरण
समृद्धि प्राप्तिका उपाय,"नेपाली जनता यतिखेर नेपालमा समृद्धिको यात्रा प्रारम्भको व्यग्र पर्खाइमा छन्। तीनै तहको निर्वाचन सम्पन्न भएपछि संविधानको निरन्तरता प्रत्याभूत भएसँगै देशमा ठूला राजनीतिक मुद्दा व्यवस्थित भइसकेकाले अब देशको सम्पूर्ण ध्यान विकास र समृद्धि प्राप्त गर्ने अभियानमा केन्द्रित हुने अपेक्षा सबैको छ, जुन स्वाभाविक पनि छ। सँगसँगै समृद्धि कसरी प्राप्त हुन सक्छ भन्नेबारे बहस सुस्त रूपमै भए पनि सुरु भएको छ। अतः यस सम्बन्धमा सोच राख्नेहरूले आआफ्ना सोच सार्वजनिक गरेमा यो अभियानको अगुवाइ गर्नेहरूलाई सहयोग पुग्न जानेछ। यही मनसायले यो आलेख तयार गरिएको छ। समृद्धिको प्रस्थान विन्दु के हुनुपर्छ भन्ने विषयमा केही बहस हुन सक्छ। यस सन्दर्भमा दुईतिहाइ जनसंख्या संलग्न भएको र कुल गार्हस्थ्य उत्पादनमा एकतिहाइभन्दा केही मात्र कम योगदान पुयाइरहेको कृषि क्षेत्रलाई कसरी हेर्ने भन्ने कुराले सर्वाधिक महत्व राख्छ। कृषि क्षेत्रमा गरिने लगानीको सीमान्त प्रतिफल उद्योग क्षेत्रको जस्तो उच्च नहुनेमा दुईमत छैन। तर कृषि क्षेत्रलाई प्रतिफलको दरको दृष्टिले मात्र हेर्नु गलत हुन्छ। किनभने कृषि क्षेत्रको उपेक्षा गर्नु भनेको देशको कुल जनसंख्याको दुईतिहाइ जनसंख्याको उपेक्षा गर्नु हो, तिनको गरिबीको उपेक्षा गर्नु हो। साथै उर्लिंदो व्यापार घाटाको र कृषि उत्पादनमा बढ्दो परनिर्भरता जस्ता संवेदनशील पक्षको पनि उपेक्षा गर्नु हो। कुरा यतिमा मात्र सीमित हुँदैन। स्वरोजगार विस्तारमा पनि कृषि क्षेत्रको महत्वपूर्ण भूमिका हुन्छ भन्ने कुरा बिर्सनु हुँदैन। तब देशको दुईतिहाइ जनसंख्या संलग्न भएको क्षेत्रलाई समृद्धि प्राप्तिको अभियानमा उचित महत्व नदिने हो भने त्यस्तो समृद्धि कसको लागि भन्ने प्रश्न उठ्छ। यस क्षेत्रलाई उचित महत्व नदिँदा सरकार स्वयं नै कृषि र किसानविरोधी आरोपबाट आरोपित हुन पुग्छ। त्यति मात्र होइन, कृषि क्षेत्रमा प्राथमिकतापूर्वक लगानी नगर्ने हो भने नेपालको कृषि बजार भारतीय कृषि उत्पादनको निमित्त खाली गरिदिनु हुन्छ। साथै नेपालको कृषि क्षेत्र र नेपाली किसानको मूल्यमा भारतीय कृषि क्षेत्र र त्यहाँका किसानलाई प्रोत्साहित गर्नेजस्तो हुन्छ। हो, अहिलेको जस्तो निर्वाहमुखी कृषिबाट यी सबै कुरा हासिल गर्न सकिँदैन। कृषिलाई महत्व दिँदै गर्दा पनि परनिर्भरता, व्यापार घाटा, बेरोजगार, गरिबी आदि घट्दै जानुको सट्टा बढ्दै गएको छ। त्यसैले कृषि क्षेत्रबाट उपरोक्त चुनौतीहरूको सामना गर्न कृषि क्षेत्रमा नयाँ र वस्तुवादी ढंगले योजना र कार्यक्रम बनाइनु पर्दछ र त्यसको प्रभावकारी ढंगले कार्यान्वयन पनि गरिनुपर्दछ। व्यवसायीकरणमा जोड दिइनुपर्दछ। कृषि क्षेत्रको विकास र विस्तारको निमित्त राज्यको तर्फबाट दिनुपर्ने सम्पूर्ण सुविधा उदारतापूर्वक दिइनुपर्दछ। नीति, योजना र कार्यक्रमको सफलताको निमित्त राज्य निरन्तर र अटुट रूपमा लागिरहनुपर्दछ। कार्यान्वयनको क्रममा योजनामा देखिएका कमीकमजोरी तत्काल हटाउने पद्धति बसालिनुपर्दछ। सिँचाइ, मलखाद, कर्जा, आधुनिक प्रविधि, सडक, बजार आदिको आपूर्ति र विस्तारलाई उच्च प्राथमिकतामा राखी कार्यान्वयन गर्ने हो भने कृषि क्षेत्र आजको सुषुप्त अवस्थाबाट जागृत भएर उठ्नेमा कुनै शंका होला र ? खेती गर्नेको आफ्नै जमिन नहुनु र जमिन हुनेले आफैं खेती नगर्नु हाम्रो कृषि क्षेत्रको अर्को विडम्बना हो। यो स्थिति निवारणको निमित्त निजी जमिनमा प्रगतिशील करको व्यवस्था गर्नु उपयुक्त उपाय हो। ऐनले निर्धारण गरेको सीमा (हदबन्दी) सम्म सामान्य मालपोत लगाउने र सीमाभन्दा माथिको जमिनलाई विभिन्न ब्राकेटमा विभाजन गरी केही उच्च दरमा भूमि कर लगाउने हो भने खेती गर्नेले जमिन पाउने र खेती नगर्नेहरूले जमिन नराख्ने स्थिति बन्न सक्छ। साथै खेती गर्नको निमित्त सरकारी र निजी जमिन दीर्घकालको निमित्त लिजमा लिनेदिने व्यवस्था पनि गर्नुपर्दछ। यसमा कृषि सहकारीलाई हरेक उपायबाट प्रोत्साहित गर्नुपर्दछ। उत्पादनहरू सहज ढंगले उचित मूल्यमा बिक्री हुने र उत्पादन बढाउन आवश्यक उपकरण सहज ढंगले उचित मूल्यमा उपलब्ध हुने हो भने कृषि क्षेत्रजस्तो स्वरोजगारका अवसर विस्तार गर्ने अरू कुनै क्षेत्र हुँदैनन्। यतिले मात्र पनि कृषि क्षेत्र उत्प्रेरित हुँदैन। हाम्रा कृषि उत्पादनलाई शून्य भन्सारमा आयात हुने कृषि उत्पादनबाट पनि जोगाउनुपर्दछ। धेरै दृष्टिले हाम्रा उत्पादनले आयातित उत्पादनसँग प्रतिस्पर्धा गर्न सक्दैनन्। त्यसैले हाम्रा उत्पादनहरूलाई प्रतिस्पर्धामा टिक्न शून्य भन्सारमा यस्ता वस्तु आयात गर्ने परम्परा अन्त्य गर्नु अनिवार्य छ। अर्थात् सबैथरीका कृषि उत्पादनको आयातमा केही भन्सार लगाउनु जरुरी छ। यस्तो नीतिप्रति सरकार प्रतिबद्ध भएर कार्यान्वयनमा लाग्ने हो भने केही वर्षमै हाम्रो कृषि क्षेत्रको अवस्थामा युगान्तकारी परिवर्तन आउनेमा शंका छैन। कृषि क्षेत्रलाई कहिल्यै गम्भीरतापूर्वक नलिने, यसको महत्वलाई स्वीकारै नगर्ने, व्यावहारिक खालका नीति र कार्यक्रम नबनाउने र तिनको कार्यान्वयनमा पनि खासै रुचि नदेखाउने गरिएकाले नै हाम्रो अर्थतन्त्रमा धेरै विसंगति देखा परेका हुन्। उत्पादनहरू सहज ढंगले उचित मूल्यमा बिक्री हुने र उत्पादन बढाउन आवश्यक उपकरण सहज ढंगले उचित मूल्यमा उपलब्ध हुने हो भने कृषि क्षेत्रजस्तो स्वरोजगारका अवसर विस्तार गर्ने अरू कुनै क्षेत्र हुँदैनन्। किनभने कृषि कार्य सबैका लागि चिरपरिचित व्यवसाय हो। गरिबी निवारण, स्वरोजगारका अवसरहरूको विस्तार र अत्यावश्यक परम्परागत वस्तुहरूमा परनिर्भरता घटाउने कार्यमा कृषि क्षेत्रको भूमिका अग्रणी हुनेछ। न्यायपूर्ण समाज निर्माण गर्ने सन्दर्भमा पनि कृषि क्षेत्रको विकास महत्वपूर्ण हुन्छ। त्यसैले कृषि क्षेत्रको विकास हाम्रो समृद्धि र न्यायपूर्ण समाज निर्माणको पहिलो खुटकिलो हुनुपर्दछ। निर्यात वृद्धि र विस्तारविना समृद्धि प्राप्तिको कल्पना पनि गर्न सकिँदैन। विश्व बजारमा हाम्रा उत्पादन जति धेरै पठाउन सक्यो, त्यति नै समृद्धि बढ्छ। आन्तरिक बजारको खपतले मात्र कहिल्यै समृद्धि प्राप्त हुँदैन। किनभने यसबाट एउटा नेपालीको पकेटको पैसा अर्को नेपालीको पकेटमा मात्र पुग्छ। उत्पादक र बिक्रेताले केही भ्यालु एड गर्लान्, तर त्यतिले मात्र परनिर्भरता घटाउन सक्ला तर समृद्धि प्राप्त हँदैन। तर निर्यातबाट मूल्य र विनिमय दर दुवैको थप लाभ प्राप्त हुन्छ। साथै आन्तरिक बजार सीमित हुन्छ तर विश्व बजार झन्डै असीमित हुन्छ। अझ नेपालको त आफ्नै एकीकृत राष्ट्रिय बजार नभएकाले पनि निर्यातले विशेष महत्व राख्छ। चीन, जापान, कोरिया, सिंगापुर, मलेसिया, थाइल्यान्ड, इन्डोनेसिया आदि मुलुकको समृद्धि आन्तरिक उपभोगबाट होइन, निर्यातबाटै हासिल भएको हो भन्ने बिर्सनु हँदैन। विगतमा नेपालबाट ऊनी गलैंचा, तयारी पोसाक, पस्मिना, वनस्पति घिउ आदि वस्तुको निर्यात बढ्दै जाँदा नेपालको अर्थतन्त्रको चहलपहल नै अर्कै भएको हाम्रो मानसपटलमा ताजै छ। अतः समृद्धि प्राप्तिको निमित्त नेपालले विश्व बजारमा जान सक्ने चिया, कफी, चिनी, फलफूलको जुस, डेरी प्रडक्ट आदि हाम्रा वस्तुहरूको गुणस्तरीय उत्पादन बढाउने र विश्व बजारमा तिनको आक्रामक ढंगले मार्केटिङ गर्ने विषयमा राज्यले उदारतापूर्वक सहयोग गर्नुपर्दछ। तर सानो चित्तले कुनै पनि देशले अत्यन्त प्रतिस्पर्धात्मक विश्व बजारमा आफ्ना उत्पादन प्रवेश गराउन सक्दैन भन्ने कुरा पनि हामीले बुझ्नुपर्दछ। रोजगारका अवसर सिर्जना हुन नसकी बेरोजगार भयावह अवस्थामा पुग्नु हाम्रो अर्थतन्त्रको अर्को क्रोनिक समस्या हो। अतः यो समस्यालाई शीघ्रातिशीघ्र समाधान गर्नु समृद्धि प्राप्तिको निमित्त पहिलो चुनौती हो। रोजगार विस्तारले बेरोजगार समस्या हल गर्ने त भयो नै, सँगसँगै यसले गरिबी निवारण गर्दछ, बजार र उत्पादनमा पनि गति ल्याउँछ, शिक्षा र स्वास्थ्य स्थितिको अतिरिक्त आवासको अवस्थामा पनि सुधार ल्याउँछ। तर यस सन्दर्भमा रोजगार कस्तो भन्ने प्रश्न महत्वपूर्ण हुन्छ। यसमा उत्पादनशील उद्योगले दिने रोजगार स्थायी प्रकृतिको हुन्छ र त्यस्तो रोजगारमा दिगोपनको प्रत्याभूति हुनुका साथै अन्य थप सुविधा पनि हुन्छन्। तर निर्माण मजदुरका रूपमा हुने रोजगारमा यस्ता विशेषता हुँदैनन्। त्यसैले हामीले औद्योगिक रोजगारमा जोड दिनुपर्छ। त्यहाँ पनि दक्ष, अर्धदक्ष र अदक्ष जनशक्तिको आवश्यकता हुन्छ। तर त्यसका लागि उद्योगहरूको स्थापना हुनु भने पर्दछ। उद्योगहरूमा लगानी आधारभूत रूपमा निजी क्षेत्रबाटै हुने कुरा हो। निजी क्षेत्रलाई उद्योगमा लगानी गर्न प्रेरित गर्न देशमा लगानी मैत्री वातावरण सिर्जना गर्नु पहिलो सर्त हो। त्यसनिमित्त लगानी मैत्री ऐन, कानुन, नीतिनियम, कर प्रणाली र कर प्रशासन, बैंक कर्जा आदिमा स्थायित्वको प्रत्याभूति, सडक, विद्युत् जस्ता पूर्वाधारहरूको विकास, शान्ति सुव्यवस्था र सुशासन महत्वपूर्ण कुरा हुन्। निजी क्षेत्रलाई यी सबै कुरामा राज्यले प्रत्याभूति दिनुपर्दछ। साथै उद्योग चयन गर्दा नेपालको तुलनात्मक लाभ भएका वस्तुका उद्योग चयन गर्नुपर्दछ। एटुजेड वस्तु उत्पादन गर्ने उद्योगहरू दुनियाँमा कहीं पनि सम्भव हँदैन। त्यसैले निर्यात प्रयोजनको निमित्त तुलनात्मक लाभ भएका र व्यापक विश्व बजारमा जान सक्ने चिया, कफी, चिनी, फलफूल र तिनको जुस, डेरी प्रडक्ट, सिमेन्ट जस्ता वस्तुहरूको उत्पादनमा विशेष जोड दिनुपर्दछ। सडक, विद्युत्, दूरसञ्चार, खानेपानी जस्ता भौतिक पूर्वाधार विकासका संवाहक हुन् भन्ने सम्बन्धमा कुनै विवाद हुन सक्दैन। त्यसैले विकास अभियानको प्रारम्भिक चरणमा यस्ता पूर्वाधारहरू खडा गर्नमा जोड दिइन्छ। अर्थात् विकास अभियान यस्ता भौतिक पूर्वाधार खडा गर्ने कार्यबाट आरम्भ हुन्छ। विकासका विभिन्न चरणमध्ये यो काम तुलनात्मक रूपमा सजिलो पनि हुन्छ। नेपालले सुरुदेखि नै यो काम गर्दै आएको छ। देशका प्रमुख सहरहरू जोड्ने लोकमार्गहरूको निर्माण भएको छ। देशको पूर्वी सिमानाबाट पश्चिमी सिमानासम्म यस्तो लोकमार्गबाटै पुग्न सकिन्छ। त्यसैगरी एकाध जिल्लाबाहेक सबै जिल्ला सदरमुकाम सडक सञ्जालमा आबद्ध भएका छन्। देशका उत्तरदक्षिणका प्रमुख ठाउँहरू जोड्दै दक्षिणी सिमाना जोड्ने सहायक मार्गहरू पनि बनिसकेका छन्। मध्ये पहाडी लोकमार्गको निर्माण पनि अगाडि बढिरहेको छ। लगभग ५० वटा आन्तरिक विमानस्थल छन्। विद्युत्को लोडसेडिङ लगभग हटिसकेको छ। निकट भविष्यमा सरकारी र निजी क्षेत्रको तर्फबाट लगभग एक हजार मेगावाट विद्युत् थपिने निश्चित छ। जलविद्युत् क्षेत्रमा लगानी गर्न निजी क्षेत्र निकै उत्साहित पनि देखिएकाले आगामी दिनमा विद्युत् आपूर्ति अझ सहज हुने निश्चित छ। दूरसञ्चारमा हाम्रो प्रगति चमत्कारिक छ भने पनि हुन्छ। यसको अर्थ के हो भने हामी भौतिक पूर्वाधार निर्माणमा विल्कुल प्रारम्भिक चरणमा छैनौं। आधारभूत किसिमको भौतिक संरचना हामीकहाँ तयार भइसकेको छ। हो, मौजुदा लोकमार्ग र विमानस्थलहरूको सुधार, विस्तार र स्तरोन्नति गर्नुपर्नेछ। दोस्रो अन्तर्राष्ट्रिय विमानस्थल, फास्ट ट्र्याक सडक, केही रेल सेवा निर्माण र सञ्चालन गर्नुपर्नेछ। तर हामीसँग उपलब्ध हुने वित्तीय साधन सम्पूर्ण रूपमा यिनै काममा खनाउनु बुद्धिमानी हुँदैन र आवश्यक पनि हुँदैन। त्यसो गर्दा पनि यी पब्लिक वक्र्स ले दसौं लाख रोजगार सिर्जना गर्दैनन्। यसले मात्र हाम्रो बेरोजगारको समस्या समाधान गर्दैन। त्यसका लागि उत्पादनशील उद्योगहरूको विकास र विस्तारमा विशेष जोड दिनुको विकल्प छैन। यसरी दिगो रूपमा उच्च आर्थिक वृद्धिदर हासिल गरी समृद्धि प्राप्त गर्न विकासका स्रोतहरूको सही पहिचान, व्यावहारिक नीति तथा कार्यक्रमहरूको तर्जुमा र तिनको दृढतापूर्वक कार्यान्वयनले सर्वाधिक महत्व राख्छन्। यी कार्यहरू फराकिलो घेरामा गहन छलफल र बहसबाट मात्र सफलीभूत हुन सक्छन्।"
कहाँ चुक्यो कांग्रेस ?,"आफैं सत्तामा बसेर गराएको स्थानीय तहदेखि प्रदेश र केन्द्रीय संसद्सम्मको चुनावमा नेपाली कांग्रेसका प्रत्यक्षतर्पका उम्मेदवारले हार व्यहोर्नुपर्यो। २०७० मा भएको संविधानसभा चुनावमा पहिलो हुन सफल कांग्रेस अहिले तेस्रो स्थानमा खुम्चिन पुग्यो। चुनावको परिणाम हेर्दा कांग्रेस हारेको नभई कांग्रेसी हारेका देखिन्छन्। कांग्रेसले नै हारेको भए समानुपातिकमा पनि हार्नुपर्थ्यो। समानुपातिकमा पाएको सफलताले अहिले पनि संसद्मा दोस्रो ठूलो दल भएको छ। कांग्रेस किन हार्यो ? कांग्रेसका शुभचिन्तक बुद्धिजीवी मर्माहत भएका छन्, तर स्वयं कांग्रेसको नेतृत्व भने अहिलेसम्म बोलेको छैन। प्रजातन्त्रमा हारजित सामान्य प्रक्रिया हो। शान्तिपूर्ण निर्वाचनमा भाग लिएका जनतालाई कांग्रेसले धन्यवादसम्म दिने शिष्टता देखाएको छैन। जब कि यति छोटो समयमा तीन तहको निर्वाचन सफलतापूर्वक सम्पन्न गर्नु समसामयिक विश्व घटनामा महत्वपूर्ण उपलब्धि हो। यो उपलब्धिलाई पनि कांग्रेसले आफ्नो हो भन्न किन हिच्किचाइरहेछ ? चुनाव पनि शान्तिपूर्ण युद्ध नै हो। युद्धमा जाँदा योद्धाले जित्ने रणनीति तयार गर्नुपर्ने हुन्छ। युद्ध जित्न योद्धालाई उत्प्रेरित गर्नुपर्ने हुन्छ। खेलको मैदानभित्र छिरेपछि जित्नु खेलको धर्म हो। कांग्रेस कुनै तयारीविना निर्वाचन मैदानमा होमियो। प्रभावकारी चुनाव परिचालन गर्ने केन्द्रीय र जिल्ला समितिसम्म बनाइएन। दुइटा सशक्त कम्युनिस्ट पार्टी गठबन्धन गरेर चुनावमा गएका थिए। यसै पनि प्रोपोगान्डामा माहिर कम्युनिस्ट त्यसमा पनि गठबन्धन गरेर चुनावमा गए मुलुकमा राजनीतिक स्थिरता र विकास गर्ने नारा दिएर। विगत १० वर्षदेखिको राजनीतिक अस्थिरताले जनता वाक्क थिए। कम्युनिस्टका ती सस्ता नारामा विश्वास गरेर जनताले मत दिए। कांग्रेसको के नारा थियो जनतालाई आकर्षित गर्ने ? घोषणापत्र पनि सबै ठाउँमा पुयाइएन। कांग्रेसले ००७ सालमा क्रान्ति गर्यो, २०४६ सालमा प्रजातन्त्र ल्यायो, २०६२०६३ को आन्दोलनबाट कांग्रेसको नेतृत्वमा राजालाई हटाइयो र संविधान कांग्रेसकै नेतृत्वमा जारी भयो भनेर आजका सचेत जनता विश्वास गर्ने अवस्थामा थिएनन्। परिणामले पनि देखायो जनताले विश्वास गरेनन् यो त मेरा बाबुले घिउ खाएका थिए मेरो हात सुँघ भनेजस्तो भयो। अहिले ४० देखि ४५ लाख युवा कामको खोजीमा विदेशमा छन्, लाखौं शिक्षित बेरोजगार देशभित्र नै छन्, तिनलाई के रोजगार दिने ? कांग्रेसले प्रभावकारी ढंगले भन्न सकेन। घोषणापत्रमा लेखेको कुरा पनि प्रचारमा ल्याइएन। कांग्रेसका सुप्रिम बोसहरूले ठाने जनता हामीले जे भने पनि मानिहाल्छन्, यो मानसिकताबाट कांग्रेस चुनावमा गयो। चुनावको परिणामले देखायो एक्काइसौं शताब्दीका नेपाली जनता आफ्नो विवेकपूर्ण निर्णय गर्न सक्षम छन्। त्यसकारण तिनले कांग्रेस मर्न दिएनन् तर कांग्रेसको नाममा चुनाव लड्न आएका ठेकेदार, गरिब र निमुखा जनतालाई चुसेर विदेश पठाउने जुका, अनेक अवैध काण्डमा संलग्न डन जब टिकट लिएर आए जनताले आफ्नो विवेकपूर्ण निर्णय गरे र चुनावको यस्तो परिणाम आयो। हो, कांग्रेसका सबै उम्मेदवार भ्रष्ट थिएनन्, प्रजातन्त्रको लागि बीसौं वर्ष आफ्नो सर्वस्व अर्पण गरेका त्यागी तपस्वी पनि टिकट पाउनेमा थिए, तर मकै पिस्दा घुन पिसिएजस्तै ती तपस्वीहरू पनि पिसिए। भारतले लगाएको नाकाबन्दीप्रति मौन बस्दा, हामीले जित्यौं भने भ्रष्टाचारमुक्त सुशासन दिन्छौं भन्न नसक्दा र राप्रपासँग चुनावी तालमेल गर्दा सर्वसाधारणले कांग्रेसलाई दण्ड दिएका हुन्। सत्ताको नेतृत्व गरेको कांग्रेसले उसका शुभचिन्तक सञ्चारकर्मीको तेजोबध गर्ने काम गर्यो। चाटुकारहरूलाई सल्लाहकार र राजनीतिक नियुक्ति गरेपछि कुनै स्वाभिमानी सञ्चारकर्मी कांग्रेसलाई जिताउन लागिपरेनन्। मूलधारका पत्रिका र टेलिभिजनबाहेक करिब पाँचछ सय एफएम चालू अवस्थामा छन्। लाखौं जनताका हातमा मोबाइल छ, सयौंको संख्यामा अनलाइन चलेका छन्। तिनीहरूमध्ये कतिलाई कांग्रेसले संस्थागतरूपमा आफ्नो पक्षमा प्रयोग गर्यो ? जवाफशून्य छ। व्यक्तिगत रूपमा कुनै उम्मेदवारले गरे होलान्। कांग्रेस संस्थागतरूपमा चुनाव लडेको थियो। संस्थागतरूपमा परिचालन गर्नुपर्दथ्यो। यस्ता रणनीतिक गल्तीबाहेक आफ्नो स्थापनाकालदेखि आस्था राखेर लडेका नीतिगत कुरा पनि कांग्रेसले अक्षम्य गल्ती गयो। अनि जनताले बज्रभन्दा कठोर निर्णय गरे। एकजना कविले मार्मिकरूपमा जनताको मनस्थितिको वर्णन गरेका छन्। कविले लेखेको त्यो कविता अहिले कांग्रेसको हकमा हुबहु मिल्न आउँछ। राजा दशरथले पत्नीमोहमा परेर राज्यसत्ताको स्वाभाविक उत्तराधिकारी रामलाई बनवास र भरतलाई राजगद्दीको उत्तराधिकारी घोषणा गरे। श्रीराम पिताको आज्ञा शिरोधार गरी बनवास हिँडे हजारौं अयोध्यावासी राममाथि अन्याय भयो भनेर उनका पछि लागे। सरयु नदीको किनारामा पुगेपछि ती जनतालाई श्रीरामले सम्झाएर पिताको आज्ञापालन गर्न बनवास हिँडेको पिता दशरथलाई दोष दिनु गलत हुन्छ अनि दशरथको आज्ञाअनुसार १४ वर्ष बनवास गरेर उनी अयोध्या फर्के र राज गर्न थाले। राजा भएपछि आफ्नो शासनप्रति जनता के भन्छन् भनी बुझ्न गुप्तचर पठाउँदा एउटा धोवीले श्रीमतीको चरित्रलाई लिएर शंका गर्दै म राजा रामजस्तो लाछी होइन। सीताको चरित्रलाई जनताले शंका गरे पनि उनलाई दरबारमा नै राख्ने ? भन्दै धोवीले श्रीमतीलाई गाली गरेको गुप्तचरले सुन्यो, यही कुरा जानकारी गरायो। जनता सीताजीका बारेमा यस्तो शंका गर्दा रहेछन्। गुप्तचरको कुरा सुनेपछि गर्भवती सीतालाई वनमा छोड्न राम जाँदा एउटा पनि अयोध्यावासी उनका पछि लागेनन्। कवि ज्यादै मार्मिकरूपमा भन्छन्, जनताले जतिबेला माया गर्छन् त्यो सयपत्री पूलभन्दा कोमल हुन्छ, तर तिनै जनतालाई जब शासकले गल्ती गयो भन्ने लाग्छ तिनै जनताको मनस्थिति बज्रभन्दा कठोर हुन्छ। कांग्रेसलाई पनि जनताले पटकपटक माया गरे, कांग्रेसले जनताको मायाको यसपटक अवमूल्यन गर्यो। जनताले पनि कांग्रेसप्रति बज्रभन्दा कठोर निर्णय गरे। यसपटक कांग्रेसले केही रणनीतिगत र केही आफ्नो स्थापनाकालदेखि राखेको मान्यताप्रति प्रश्न उठ्ने काम गरेर चुनावमा गयो। कांग्रेस पार्टी स्थापना हुँदा नै प्रजातन्त्रका विश्वव्यापी मान्यतामा आस्था राख्ने पार्टी भनेर घोषणा गरेको थियो। त्यस्तो विश्वव्यापी मान्यतामा शक्ति पृथकीकरणको सिद्धान्तअनुसार स्वतन्त्र र सक्षम न्यायालय कांग्रेसको मान्यता र आस्था हो। त्यसमा नै प्रश्न उठ्ने गरेर कांग्रेसले प्रधानन्यायाधीश सुशीला कार्कीमाथि महाभियोग प्रस्ताव ल्यायो। किन महाभियोग लगाउनुपर्यो त्यसको औचित्यमाथि व्याख्या गरिएन, केवल प्रधानन्यायाधीशको मानमर्दन गर्न कसैको सनकका भरमा त्यो प्रस्ताव दर्ता गरिएको जनमानसको बुझाइ रह्यो। कांग्रेसलाई थाहा थियो उसको मात्र प्रयत्नले महाभियोग पारित हुँदैन, तैपनि प्रस्ताव दर्ता गरियो। यसविपरीत जनमानसले भ्रष्ट ठहर गरेका अख्तियार प्रमुख लोकमानसिंह कार्कीप्रति कांग्रेस मौन रह्यो। यी दुवै घटना प्रतिपक्षले खुव उचाल्यो, कांग्रेसमाथि प्रहार गर्यो, कांग्रेससँग कुनै जवाफ थिएन। कांग्रेसको हारको अर्को कारण बन्यो भारतले लगाएको नाकाबन्दीप्रति मौन बस्नू। कम्युनिस्टहरूले नाकाबन्दीमा कांग्रेसको समर्थन रहेको प्रचार गर्दा त्यसको कडा प्रतिवाद कांग्रेसले गरेन। जनताले सम्झे हामीले सिटामोलसम्म नपाएर मर्नुपर्ने अवस्था आउँदा आफूले यत्रो वर्षदेखि आस्था राखेर समर्थन गरेको कांग्रेस मौन बस्छ भने चुनावको समयमा मौका पर्खेर बसेका सर्वसाधारणले कांग्रेसलाई दण्ड दिए। यी केही उदाहरण हुन् यस्ता अरू पनि धेरै गल्ती छन्, कांग्रेसको हारमा। भ्रष्टाचारमुक्त प्रशासन कांग्रेसको मुख्य नारा हुनुपर्ने थियो जनता अहिले सबभन्दा बढी पीडित भ्रष्टाचारबाट छन्। हामीले जित्यौं भने भ्रष्टाचारमुक्त सुशासन दिन्छौं भन्न सकेन। सम्भवतः टिकट पाउनेको अनुहार सम्झे होलान् घोषणापत्र लेख्नेले। त्यसकारण यस्तो लेख्ने आँट तिनले गरेनन्। यसपटकको चुनावमा यस्ता गल्तीका अतिरिक्त कांग्रेसको सबभन्दा ठूलो गल्ती थियो, राप्रपासँग चुनावी तालमेल गर्नु। राप्रपासँग कांग्रेसको तालमेलले कांग्रेसका कार्यकर्ताले हिजोका दिनमा प्रजातन्त्रका लागि आपूहरूले गरेको संघर्षको तेजोबध भएको अनुभव गरे। २०१७ साल पुस १ गते देखि २०४६ सालसम्म निरंकुश पञ्चायत व्यवस्थाविरुद्ध संघर्ष गर्दा सहादत प्राप्त गरेका ती हजारौं सहिदहरूको अपमान भएको महसुस गरे। चुनावी तालमेल हेर्दा चुनाव जिताइदेऊ भनेर कांग्रेस राप्रपा नेपालसँग अनुनय गर्न गएजस्तो देखियो। कांग्रेसका उम्मेदवार सिटौलालाई जसरी पनि हराउने रणनीति एमाले अध्यक्ष ओलीले राखेका थिए। ओली र महामन्त्री लिङदेनबीच भित्री सहमति भइसकेको थियो। यो थाहा हुँदाहुँदै कमल थापालाई जिताउन कांग्रेसले मकवानपुरमा उम्मेदवार दिएन। कांग्रेसको सहयोगमा थापा चुनाव लडे, तर तिनै थापाको पार्टीका महामन्त्री लिङदेन कांग्रेस नेता कृष्णप्रसाद सिटौलालाई हराउन कम्युनिस्टसँग साँठगाँठ गर्न पुगे। उनका विरुद्धमा कम्युनिस्ट गठबन्धनले उम्मेदवार दिएन। राजेन्द्रलाई जिताउने मेरो जिम्मेवारी हो भनेर केपी ओली दुईपटक निर्वाचन क्षेत्रमा गएर भाषण गरे, काम्रेड राजेन्द्रलाई जसरी पनि जिताउनुपर्छ भनी कार्यकर्तालाई निर्देशन दिए। कम्युनिस्टसँगको गठबन्धन गरेर राजेन्द्र चुनाव लडे, राजेन्द्र कम्युनिस्टसँग साँठगाँठ गरेर चुनाव लडेपछि कांग्रेसले थापालाई दिएको समर्थन फिर्ता लिनुपर्दथ्यो। कांग्रेसले यस्तो निर्णय गरेको भए देशभरका कार्यकर्ता उत्साहित हुने थिए। जितहार जे भए पनि कार्यकर्ताको मनोबल गिर्ने थिएन। ०१७ सालपछि कांग्रेसले गरेको संघर्षको सबभन्दा बढी विरोध गर्नेमा पञ्चायत व्यवस्थाको विद्यार्थी संगठन राष्ट्रवादी विद्यार्थी मण्डल थियो, जसका हर्ताकर्ता थिए थापा विद्यार्थी क्षेत्रमा मण्डलेका रूपमा कुख्यात गिरोह पञ्चायतको गेस्टापो भनिन्थ्यो जसको काम पर्दाभित्र बसेर प्रजातन्त्रवादीको हत्या गर्नु थियो उनका धेरै त्यस्ता धेरै कुकर्म छन्, जसमध्ये जनआन्दोलन २०६२०६३ दबाउन तत्कालीन गृहमन्त्रीको रूपमा थापाको प्रमुख भूमिका रहेको जनआन्दोलनमा भएका ज्यादतीको छानबिन गर्न गठित रायमाझी आयोगले थापालाई मुख्य दोषी ठहर गर्दै कारबाहीका लागि सिफारिस गरेको थियो। थापाका विश्वासपात्र लिङदेनको भूमिका पनि त्यस्तै थियो। प्रजातन्त्रविरुद्ध २०४६ सालको जनआन्दोलनमा नेपाल विद्यार्थी संघका नेता राम थापा झापामा मारिए। उनको हत्यामा लिङदेनको प्रमुख भूमिका रहेको आशंकामा उनी पक्राउ परेर पाँच महिना जेल बसेपछि उनी छुटे। झापामा कांग्रेसलाई दबाउन उनको सधैं प्रमुख भूमिका भएकाले पनि यसपटकको चुनावमा एमालेका अध्यक्ष केपी ओली राजेन्द्रलाई जिताउनमा सक्रिए भए। आवरणमा राजावादी थापा कसका मान्छेका थिए र पञ्चायतमा कसको इसारामा कम गर्दथे भन्ने सधैं रहस्यपूर्ण रह्यो। सायद उनी ज्ञानेन्द्रका विश्वासपात्र थिए र उनको इसारामा काम गर्दथे। सिक्किम भारतमा गाभिएपछि नेपालको राष्ट्रियतामाथि पनि खतरा आउन थाल्यो भनेर राष्ट्रियता बचाउन बीपी २०३३ साल पुस १६ गते नेपाल फर्कनुभयो। त्रिभुवन विमानस्थलबाटै पक्राउ परेर जेलमा राखिनुभएका बीपी क्यान्सर रोगबाट गम्भीर बिरामी भएपछि राजा वीरेन्द्रले आफ्नै अग्रसरतामा सरकारले सम्पूर्ण खर्च व्यहोर्ने गरी अमेरिकामा उपचार गर्न पठाए। उपचार गरेर बीपी नेपाल फर्कंदा थापाको इसारामा मण्डलेहरूले उग्र विरोध गरे। बीपीको स्वागतमा विमानस्थल पुगेका कांग्रेसका नेता तथा कार्यकर्तामाथि आक्रमण भयो। मण्डलेको आक्रमणमा परेर राष्ट्रपुकारका सहायक सम्पादक विश्वनाथ अधिकारीलगायत केही कार्यकर्ता घाइते भए। घाइते अधिकारीलाई वीर अस्पतालमा भर्ना गर्नुपर्यो। त्यतिबेला प्रधानमन्त्री थिए कीर्तिनिधि विष्ट बीपीको राष्ट्रियताप्रतिको अडानबाट ज्यादै प्रभावित थिए। पंक्तिकारसँगको कुराकानीमा विमानस्थलमा भएको उक्त घटनाप्रति व्यक्तिगत रूपमा विष्टले खिन्नता प्रकट गरेका थिए। कमल थापा सीधै ज्ञानेन्द्रको इशारामा काम गर्ने हुँदा प्रधानमन्त्री भएर पनि केही गर्न सक्ने अवस्थामा विष्ट थिएनन्। यस्ता अनेक गल्ती गरे पनि यसपालिको चुनावमा कठोर निर्णय गर्दागर्दै पनि जनताले कांग्रेसलाई सुध्रने मौका फेरि दिएको छ। त्यसको सदुपयोग गरेर कांग्रेसले आफ्नो संगठनमा आमूल परिवर्तन गर्नुपर्छ र जुन ठाउँमा बीपीले कांग्रेसलाई छोडेर जानुभएको थियो अब त्यही विन्दुबाट कांग्रेसले आफ्नो संगठन सुधार गर्नुपर्छ।"
भाइरल ज्वरोबाट बच्ने उपाय,"सामान्य भाषामा रुघाखोकी भनिए पनि मेडिकल भाषामा भाइरल ज्वरो वा भाइरल फ्लु भनिने संक्रमणका कारण चिसो बढेसँगै बिरामीको संख्या बढेको देखिन्छ। यो मुख्यगरी राइनो (२५८० प्रतिशत) भाइरसले गराउँछ। कोरोना भइरस (१०२० प्रतिशत), इन्फ्लेजा भाइरस (१०१५ प्रतिशत) र एडिनो भाइरस (५ प्रतिशत) पनि भाइरल फ्लुको कारण हो। भाइरसले धेरैजसो माथिल्लो श्वासप्रश्वास नली (नाकदेखि घाँटीसम्म) संक्रमण गराउँछ। शरीरमा भाइरस छिरेको १२ दिनमा लक्षण देखा पर्न थाल्छन् र २४ दिनमा तिनले उग्र रूप लिन्छन् भने सामान्यतः ७११ दिनसम्म आफैं हराएर जान्छन् वा भनौं हाम्रो शरीरको रोग प्रतिरोधात्मक शक्तिले तिनलाई नष्ट गरिदिन्छन्। लक्षण र घरेलु उपचार सामान्य ज्वरो आउनु (१०१ डिग्रीभन्दा कम), पातलो सिँगान बग्नु, लगातार हाँछ्यु आउनु, नाक बन्द हुनु, खोकी लाग्नु, आवाज धोत्रो हुनु, टाउको दुख्नु, घाँटी दुख्नु, जिउ आलस्य हुनु यसका लक्षण हुन्। यी लक्षण देखा परेमा घरमै सामान्य उपचार गर्दा हुन्छ। जस्तैः तातोपानीमा मह, अदुवा, कागती या तुलसी पत्ता राखेर दिनमा ४५ गिलास पिउने गर्दा यसमा राहत मिल्छ। यस्तो बेला प्रशस्त दाल, सुप र गेडागुडीको रस पिउनु लाभदायक हुन्छ। त्यस्तै दिनमा दुईपटक सादा उमालेको पानीको वाफ १० देखि १५ मिनेटसम्म लिने गर्दा वाफकै कारण भाइरस बढ्ने दर घट्छ र व्यक्तिलाई राहत मिल्छ। एक गिलास मनतातो पानीमा आधा चम्चा नुन राखेर दिनमा ३४ पटक घाँटी कुल्ला गर्दा पनि त्यो लाभदायक हुन्छ। यसका साथै भाइरल ज्वरो आउँदा २३ दिन घरमै आराम गर्ने, फ्रिजमा राखेको चिसो कुरा नखाने, सिटामोल (पारासिटामोल) दिनमा ३४ पटक (६ घन्टाको फरकमा) खाने गर्दा ज्वरो कम हुन्छ र दुखाइ कम गर्छ। घरेलु उपचार गरेको ५६ दिनसम्म पनि स्वास्थ्यमा सुधार नआउँदा स्वास्थ्य संस्था वा चिकित्सकको सल्लाह लिनु उचित हुन्छ। घरेलु उपचार गरेको ५६ दिनसम्म पनि स्वास्थ्यमा सुधार नआउँदा मात्र भाइरल ज्वरोका बारेमा स्वास्थ्य संस्था वा चिकित्सकको सल्लाह लिनु उचित हुन्छ। ६ दिनसम्म पनि अवस्था नसुधे्र भाइरस सक्रमणका कारण शरीरमा रोगसँग लड्ने प्रतिरोधात्मक शक्ति कमजोर हुँदै जान्छ र त्यतिबेला ब्याक्टेरियाले आक्रमण गर्न सक्छ, जसलाई सुपर इनफेक्सन भनिन्छ र जटिलता आउन सक्छन्। जस्तैः पिनास (साइनुसाइटिस), टन्सिलको संक्रमण (टन्सिलाइटिस), कान पाक्ने समस्या (ओटाइटिस मिडिया), फोक्सोको संक्रमण (न्युमोनिया), फारान्जाइटिस र क्रोनिक ब्रोन्काइटिस। २ कस्तो अवस्थामा उपचार ? कस्तो अवस्थामा उपचार ६ दिनसम्म भाइरल ज्वरो आएमा आवश्यक जाँच र परीक्षण गरेर आवश्यकताअनुसार एन्टिबायोटिक र अरू औषधि सेवन गर्नुपर्छ। वस्यक मानिसमा भन्दा बच्चा र वृद्धवृद्धा (०५ वर्षसम्म र ५० वर्षमाथिका) मा रोग प्रतिरोधात्मक शक्ति कम हुने भएकाले उनीहरूमा भाइरसले छिटो आक्रमण गर्न सक्छ र जटिलता हुने सम्भावना धेरै हुन्छ। पाँच वर्षमुनिका बच्चालाई सामान्य रुघाखोकी मात्र लागे पनि समस्या जटिल बन्न सक्छ। त्यसैले आमाबाले विशेष ध्यान पुर्याउनुपर्ने हुन्छ। यस्तोमा विशेषतः बच्चाको टाउको र हातखुट्टा न्यानो राख्ने, आमाको दूध पटकपटक चुसाउने (२३ घन्टाको फरकम) ६ महिनामाथिका बच्चालाई प्रशस्त तातो झोल कुरा खुवाउने गर्नुपर्छ। तर ०५ वर्षसम्मका बच्चाले छिटोछिटो सास फेरेमा, नाक फुलाएर सास फेरेमा, कोखा हानेमा, राम्ररी खान छोडेमा, बच्चा सुस्त हुँदै गएमा, झिँजिने, रुने र नखेल्ने गरेमा स्वास्थ्य संस्था वा चिकित्सककहाँ लगिहाल्नुपर्छ। भाइरल फ्लु सरुवा रोग हो। अरूबाट आफूलाई यो सर्न नदिन वा अरूलाई सर्न नदिन हात राम्रोसँग साबुनपानीले धुनुपर्छ। नाक र आँखा हातले चलाउनु हुन्न। सिंगान र खकार जथाभागी फाल्नुहुन्न। यस्तोमा सफा र रुमाल या पेपर प्रयोग गर्नुपर्छ। सुर्तीजन्य पदार्थ तथा जाँडरक्सी खानु हुन्न। जनभ्रम र एन्टिबायोटिकको दुरुपयोग भाइरल ज्वरोफ्लुमा उपचार विधि सामान्य हुन्छ तर माथि उल्लेख गरेजस्तै जोखिम आइपर्न लागेको संकेत भएमा उपचार बढाउँदै लगिन्छ। तर कतिपय बिरामी यस्तो अवस्थामा धेरै औषधिको अपेक्षा गर्छन्। डाक्टरले केही औषधि नै दिनुभएन, जाबो सिटामोल मात्र दिनुभयो भन्दै २३ दिन कुर्ने धैर्य नराखी औषधिपसल क्लिनिकबाट आफैं गई एन्टिबायोटिक औषधि किनेर खान्छन्। त्यो पनि २३ औषधि खाएर अलिकति कम भएपछि औषधि खानै बन्द गरिदिन्छन्। ज्वरो आउनेबित्तिकै एन्टिबायोटिक नचलाए रोग निको नै हुँदैन भन्ने धारणा छ मान्छेमा। त्यो गलत हो। कति भाइरल फ्लुका बिरामी त रुघा लागेको १२ दिनमै औषधिपसलबाट एन्टिबायोटिक औषधि खाएर पनि अस्पताल आइपुग्छन्। तर एन्टिबायोटिक (प्रति जैविकी) भनेको साधारणतया जीवाणु (ब्याक्टेरिया) को विरुद्ध काम गर्ने औषधि हो। यसले भाइरसले गर्ने संक्रमणमा कुनै फाइदा गर्दैन बरु अझ हानिकारक हुन सक्छ। एकातिर पैसाको नास, अर्कोतर्फ आउनसक्ने साइड इफेक्ट अनि सही मात्रा र सही समयबारे ज्ञान नभइकन त्यस्तो औषधि २३ मात्रै खाएर एन्टिबायोटिकको दुरुपयोग हुने गरेको छ। यसो हुँदा एन्टिबायोटिक रेसिस्स्टेन्स हुने सम्भावना बढेर जान्छ। त्यो एन्टिबायोटिकले जुनजुन कीटाणुजीवाणुलाई नष्ट गर्न सक्थ्यो, भविष्यमा त्यस कीटाणुले त्यही एन्टिबायोटिकविरुद्ध प्रतिरोध शक्ति विकास गर्ने र त्यो कीटाणु मार्न त्यो एन्टिबायोटिकभन्दा माथिल्लो स्तरको एन्टिबायोटिक प्रयोग गर्नुपर्ने अवस्था नै एन्टिबायोटिक रेसिस्स्टेन्स हो। बिरामीहरूको भ्रम र जनचेतनाको अभावको प्रतिफल यस्तो हुन गएको हो। स्वास्थ्य क्षेत्रमा उचितआवश्यक अनुगमन नहुनु, चिकित्सकको पुर्जीविना जथाभावी एन्टिबायोटिक किन्न पाइनुबेच्न पाइनु, स्वास्थ्यसम्बन्धी सामान्य क्षमता भएकाले निजी क्लिनिक चलाउनु अनि सरकारी अस्पतालप्रति आम मानिसको विश्वास नहुनुका कारणले पनि यसो हुने गरेको छ। जति धेरै र कडा औषधि लेखिदियो, उति राम्रो डाक्टर ठान्ने प्रवृत्तिको कारण पनि यस्तो हुने गरेको हो। बच्चाहरूका अभिभावक र खासगरी आमाहरूमा अर्को भ्रम भेटिने गरेको छ। त्यो हो, सामान्य रुघाखोकीमा पनि वाफ लाउनैपर्छ भन्ने। यसअघि बिरामी पर्दा यति दिन वाफ लगाएको, त्यसैले अहिले नि वाफ लगाउन ल्याएको भन्ने आमाहरू धेरै आउनुहुन्छ। एकचोटी वाफ लगाउन सुरु गरेपछि बानी लाग्छ, अर्कोचोटी पनि लगाउनुपर्ने हुन्छ त्यसैले वाफ नलगाउने भन्ने आमाहरू पनि हुनुहुन्छ। लगाउनुपर्दैन भन्दा लगाउनुपर्छ भन्ने र लगाउनुपर्छ भन्दा नलगाउने भन्ने दुवै खाले धारणा नितान्त भ्रम हो। सामान्यतः बच्चालाई लगाउने वाफमा श्वासप्रश्वासका नलीहरू खुलाइदिने औषधि मिसाएर त्यसको वाफ मास्कद्वारा सुँघाइन्छ। यस्तो वाफ श्वासप्रश्वासको खतराको संकेत देखा पर्दा वा जाँच गर्दा छातीमा घ्यारघ्यार आवाज सुनिएका बच्चालाई सास फेर्न सजिलो होस् भनेर लगाइन्छ। छाती सफा हुँदै र संक्रमण निको हुँदै जाँदा विस्तारै वाफ बन्द गरिन्छ। कति दिनसम्म र दिनमा कतिपटकसम्म भन्ने कुरा बच्चाको अवस्थाअनुसार निर्धारण गरिन्छ। (पुडासैनी बन्दीपुर अस्पताल तनहुँकी मेडिकल अधिकृत हुन्।)"
कांग्रेसलाई अवसर,"करिब सात दशक लामो कांग्रेस पार्टीले जीवनकालमा धेरै उतारचढाव पार गरेको छ। ती सबै उतारचढावमा कांग्रेस नेपाली राजनीतिको प्रिय शक्तिको रूपमा विद्यमान थियो। तर संविधान जारी भएपछिको पहिलो आमनिर्वाचन २०७४ मा यो पार्टीले शर्मनाक पराजय बेहोरेपछि भने पार्टीको भविष्यलाई लिएर अनेक टिप्पणी र अड्कलबाजी सार्वजनिक भइरहेका छन्। के कांग्रेसको मौजुदा नेतृत्व पंक्तिले पार्टीलाई चुनावी सुनामीबाट पार लगाउन सक्ला त? यो आलेख त्यही विषयमा केन्द्रित रहनेछ। शेरबहादुर देउवा तेह्रौं महाधिवेनबाट एकीकृत कांग्रेसका सभापतिमा निर्वाचित हुँदा उनले कोइराला परिवारका व्यक्तिलाई नभएर कोइरालाहरूका प्रतिनिधि रामचन्द्र पौडेललाई पराजित गरेका थिए। भित्रभित्रै म्याचफिक्सिङ गरेर सशांकलाई महामन्त्री र शेरबहादुरलाई सभापति निर्वाचित गराएर रामचन्द्र पौडेललाई किनारा लगाइएको तथ्य अब नौलो रहेन। सुशील कोइरालाको अप्रत्यासित मृत्युका कारणले नै शेरबहादुर देउवालाई काग्रेस सभापतिको ताजपोश पहिरिन सहज बनाइदियो। सत्ताका माहिर खेलाडी शेरबहादुर देउवाले पार्टी सभापति निर्वाचित भएको केही समयमै सहजै पार्टीको संसदीय दलको नेता बने र आफूलाई भावी प्रधानमन्त्रीको लहरमा उभ्याए। त्यसबेला संसद्मा प्रथम स्थानमा रहेको दल कांग्रेस प्रतिपक्षमा अल्झिन पुगेको थियो, दोस्रो र तेस्रो हुने दल मिलेर सरकार चलाइरहेका थिए। इमानजमान भएको प्रधानसेनापतिले लडाइँमा हारेपश्चात् यो पराजयका लागि आफूभन्दा तलका सिपाहीहरूलाई देखाउँदै तिमीहरूको पनि यो पराजयमा भागीदारी छ भनेर हुर्मत लिने दुस्साहस गर्दैन। कांग्रेसका कमजोरी कांग्रेस अधोगतिको सुरुवात संविधान जारी भएपछिका घटनाक्रमबाट भएको हो। संविधान जारी गरेर हाइहाइ भएका सुशील कोइरालालाई जुन दिन केपी ओलीका खिलाफमा संसद्मा उम्मेदवार बनाइयो, त्यहींबाट नेपाली राजनीतिमा कांग्रेस उल्टो दिशाबाट हिँड्न थाल्यो। नाकाबन्दी केपी ओली नेतृत्वको सरकारका विरुद्धमा भन्दा पनि सुशील कोइराला सरकारको खिलाफमा लगाइएको थियो। केपी ओलीको पालामा त्यसले निरन्तरमा मात्र पाएको थियो। भारतीय संस्थापनको गुड बुक मा नभएकाले सुशील कोइरालालाई भारतले उनको प्रधानमन्त्री कालमा औपचारिक भ्रमणका लागि लायक ठहयाएन। तर तिनै सुशीलले भारतीय प्रधानमन्त्री नरेन्द्र मोदीलाई नेपालको औपचारिक भ्रमण गराउन सफल भए। सुशील कोइराला संविधान जारी भएलगत्तै के षड्यन्त्रमा फसे, फसाइए, त्यसको भित्री कथा बाहिर नआएको भए पनि सुशीलले राष्ट्रपति पदलाई बेवास्ता गरेर हार्ने सुनिश्चित भएको प्रधानमन्त्रीमा उठ्ने निर्णय गर्दा फड्के किनाराका साक्षी अहिलेका शीर्ष नेता शेरबहादुर देउवा र रामचन्द्र पौडेल पनि थिए। कांग्रेसले त्यो पहेलीको विश्वासिलो उत्तर आजसम्म जनतालाई दिन सकेको छैन। वाक्पटु केपी ओलीले आफूलाई दिइएको दुई मुख्य कार्यभार स्थानीय निकाय, प्रतिनिधिसभा र प्रदेशसभाको निर्वाचन गर्न नसकेर सत्ताबाट त बाहिरिए, तर उग्र राष्ट्रवादको नारालाई उनले उराल्न छोडेनन्। त्यसको जगमा आफ्नो असफलतालाई चुनावी सफलतामा बदल्दै लगे। कांग्रेसको समर्थनमा प्रचण्ड प्रधानमन्त्री बनेपश्चात् १९ वर्षपछि स्थानीय निकायको पहिलो चरणको निर्वाचन भयो। चौथोपटक प्रधानमन्त्री बन्न शेरबहादुर देउवाले अत्यन्त हतारो गरे। त्यसपछि त सरकारका रणनीतिक महŒवका एकदुई गल्ती सार्वजनिक भएपछि कांग्रेस स्थानीय तहको निर्वाचनमै दोस्रो ठूलो दलमा खुम्चिन पुग्यो। स्थानीय तहको निर्वाचन परिणामले कांग्रेसलाई केही स्पष्ट सन्देश र संकेत दिएको थियो, तर कांग्रेसको मठाधीश संस्कृति का नेतृत्वले ती संकेतलाई हृदयंगम गर्न सकेनन्। कुनै पनि चुनाव आखिरी अवस्थामा अत्यन्त गणितीय र प्राविधिक खेल बन्न पुग्छ। दस (१०) लाई पूर्णांक मान्दा कांग्रेस र एमालेसँग करिब तीन (३) वा साढे तीन (३५) हाराहारी जनमत थियो भने माओवादीसँग करिब डेढ वा दुई (१५ वा २) हाराहारी। बहुमतका लागि जुन ३ वा ३५ ले माओवादीसँग रहेको १५ वा २ लाई आकर्षित गर्न सक्थ्यो, उही विजयी हुन्थ्यो। यो अंकगणितको हिसाबमा केपी ओलीले पासा हाने र बाजी मारे। कांग्रेस नेतृत्व ट्वाँ पयो। प्रदेश २ को स्थानीय निर्वाचनमा माओवादीभन्दा पछि पाँचौं स्थानमा पुगेपछि रक्षात्मक अवस्थामा पुगेका केपी ओलीले सबैलाई आश्चर्यमा पार्दै माओवादीलाई ४० प्रतिशत दिने आक्रामक रणनीति लिन पुगे। कांग्रेस सभापति एवं प्रधानमन्त्री शेरबहादुर देउवा चुनावको रणनीतिक र कूटनीतिक खेलमा त्यहींनेर चिप्लिए। कांग्रेसले चितवनमा प्रचण्डपुत्री रेणु दाहाललाई मेयरमा निर्वाचित गर्न महत्वपूर्ण भूमिका खेल्यो। भरतपुर महानगरमा कांग्रेस समर्थक करिब २५०० माओवादी द्वन्द्वपीडित परिवार बस्छन्। त्यस्तो ठाउँमा त कांग्रेसले माओवादीलई मतदान गर्न सक्दा रहेछन् भने कम्युनिस्ट नाम भएका एमाले र माओवादी मिल्ने हो भने देशभर परिणाम आफ्नो पक्षमा पार्न सकिन्छ भन्ने वाम शक्तिले आकलन गरे। शेरबहादुर देउवाले यो कुरा कार्यकर्तालाई र पार्टी पंक्तिलाई बुझाउन सकेनन्। उनमा नेतृत्व क्षमताको अभाव यहींनेर देखियो। बाँकी परिणाम त हाम्रोसामु छर्लंग नै छ। प्रतिनिधिसभा, राष्ट्रियसभा र सात प्रादेशिक सभामा प्रतिपक्ष बन्ने अवस्थामा कांग्रेस छ। यस्तो अवस्थामा समानुपातिकमा प्राप्त भोटलाई आधार मानेर सन्तोष मान्ने अवस्था छैन। कांगे्रस नेपालको इतिहामा तीनतीनपटक (२०१५, २०४८, २०५६) गरी बहुमतको जनादेश पाएको पार्टी हो। नयाँ संविधान र नयाँ परिस्थ्तििले चुनावपूर्व (प्रिपोल एलाइन्स) गठबन्धन भएकाले मात्र कांग्रेस चिप्लिएको भनेर इतिहासको आलाप गाउने बेला होइन। अबको बाटो २०५१ को मध्यावधि निर्वाचनमा कांग्रेस दोस्रो ठूलो दलमा खुम्चियो। बहुमतको सरकारमा प्रधानमन्त्री भएका गिरिजाप्रसाद कोइरालाले पार्टी पराजयको नैतिक जिम्मेवारी लिँदै तत्कालीन समयमा संसदीय दलको नेता बन्न इन्कार गरे। सोही कारणले युवा शेरबहादुर देउवा पहिलोपटक प्रधानमन्त्री बन्न पुगेको इतिहास उनी स्वयंलाई राम्रोसँग हेक्का हुनुपर्छ। इमानजमान भएका प्रधानसेनापतिले लडाइँमा हारेपश्चात् यो पराजयका लागि आफूभन्दा तलका सिपाहीहरूलाई देखाउँदै तिमीहरूको पनि यो पराजयमा भागीदारी छ भनेर हुर्मत लिने दुस्साहस गर्दैन। झन् प्रजातान्त्रिक संस्कारमा प्रशिक्षित भएको राजनेताले त्यसो गर्नु अशोभनीय हुन्छ। त्यसमाथि प्रजातन्त्रको जननी मानिने बेलायतमा उच्च शिक्षा लिएर आएका र सोसलिस्ट इन्टरनेसनल जस्तो प्रतिष्ठित संस्थाको एसिया प्रशान्त क्षत्रेको उपाध्यक्ष देउवालाई उच्च लोकतान्त्रिक संस्कार देखाउने सुअवसर पनि हो। नेपाली कांग्रेसले २०५१ को पराजयको समीक्षा गर्न चितवन महासमिति डाकेको थियो भने २०५४ को पराजयको समीक्षा गर्न नेपालगन्ज महासमिति डाकेको थियो। २०६९ को महासमितिले पार्टी कार्यकर्ताको मनोबल उच्च बनाएकाले २०७० मा कांग्रेस पहिलो पार्टी बनेको थियो। मिसन २०७९ को लागि कांग्रेसले पाइला चाल्नुपर्छ। त्यसको लागि तत्काल महासमिति डाकिन अत्यावश्यक प्रस्थान बिन्दु हो। यो महासमितिले पार्टीको संविधानसभा कालीन संरचना तोडेर गणतन्त्रकालीन प्रादेशिक संरचनामा बदल्नुपर्छ। हारले निराश भएका कार्यकर्तालाई आशाको दियो देखाउनुपर्छ। प्रभावशाली नेता गगन थापाले भनेजस्तै कांग्रेस आफ्ना बुताले प्रथम पार्टी बन्न करिब १५ लाख नयाँ मतदातालाई आफ्नो पक्षमा ल्याउन सक्नुपर्छ। त्यसका लागि त्रिपनताम्मा विश्वास गर्ने अन्धविश्वासी नेतृत्व होइन, नयाँ सोच र संस्कार र कार्यशैली भएको आत्मविश्वासी नेतृत्वको आवश्यकता पर्दछ। कांग्रेसको गणतान्त्रिक पुस्ताले पञ्चायतबहुदलकालमा नेतृत्व गरेका पुस्तालाई सम्मान गर्दै पुस्तान्तरण र पार्टी सत्ता हस्तान्तरणको आवाजलाई अझै चर्को बनाउनुपरेको छ।  :"
लुम्बिनी एकेडेमीको क्रिकेट एम्बासडरमा सोमपाल कामी,"काठमाडौं : राष्ट्रिय क्रिकेट खेलाडी फास्ट बलर सोमपाल कामी लुम्बिनी एकेडेमिक कलेजका क्रिकेट एम्बासडरमा नियुक्त भएका छन् । बुधबार आयोजित कार्यक्रममा सोमपाल र कलेजका म्यानेजिङ डाइरेक्टर एवम् प्रिन्सिपल रविनचन्द्र कोइरालाबीच सम्झौतापत्रमा हस्ताक्षर भएको छ । म लुम्बिनी एकेडेमीसँग आबद्ध हुन पाउँदा खुसी लागेको छ, सोमपालले भने, मैले आफूमा रहेको क्षमतालाई कलेजका विद्यार्थी भाइबहिनीसँग साटासाट गर्नेछु । कार्यक्रममा कोइरालाले राष्ट्रिय क्रिकेट टिमका सदस्य सोमपाललाई कलेजसँग आबद्ध गराउन पाउँदा कलेज प्रशासन पनि गौरवान्वित रहेको बताए । सोमपाललाई हामीले कलेजको क्रिकेट एम्बासडरमा नियुक्त गर्न पाएका छौं, उनले भने, यसबाट कलेज एवम् यहाँ अध्ययन गर्ने विद्यार्थीको विकासमा सहयोग पुग्नेमा म विश्वस्त छु । कार्यक्रममा पूर्वमिस नेपाल एवम् कलेजकी गुडविल एम्बासडर अश्मी श्रेष्ठ, समाजसेवी एवम् राजनीतिज्ञ लोकेश ढकाललगायतले सोमपाललाई कलेजसँग आबद्ध गराउनु खुसीको विषय भएको बताए ।"
खेलाडी किनबेचले तताएको विश्व फुटबल,"म्याड्रिड : ब्राजिलियन फुटबलर नेमार फ्रान्समा खुसी छैनन् भन्ने चर्चा यसअघिबाटै चलेको हो। पेरिस सेन्ट जर्मन (पीएसजी) उनका लागि सही क्लब नभएको चर्चाबीच पनि नेमार गत समरमा सोही क्लबमा अनुबन्धित भएका थिए। उनले पीएसजीका लागि कीर्तिमानी रकममा बार्सिलोना छाडेका थिए। यद्यपि उनी पीएसजीसँगको अनुबन्धको वर्ष दिन पनि नपुग्दै स्पेन फर्कने चर्चा सुरु भएको छ। तर, यस पटक बार्सिलोना होइन, उनी बार्सिलोनाको कट्टर प्रतिद्वन्द्वी क्लब रियल म्याड्रिड जाने दाबी गरिएको छ। युरोपेली मिडियाहरूले उनी नयाँ वर्षपछि सुरु हुने ट्रान्सफर विन्डो (खेलाडी किनबेचको अवधि) मा रियलसँग अनुबन्धित हुने दाबी गरेका छन्। बेलायती पत्रिका एक्सप्रेसले दाबी गरेअनुसार नेमारले क्लब छाड्ने भएपछि पीएसजीले उनको स्थानमा ल्याउने खेलाडीसमेत तय गरिसकेको छ। यो पछिल्लो समाचारले पनि नेमार रियल म्याड्रिड फर्कने हल्लालाई बलियो बनाएको छ। एक्सप्रेसका अनुसार पीएसजीले नेमारले क्लब छाड्दा उनको स्थान परिपूर्ति गर्न अर्जेन्टिनी स्ट्राइकर पाउलो डिबालालाई इटालियन क्लब युभेन्टसबाट भित्र्याउने प्रयास गरेको छ। यस सम्बन्धमा डिबालाका भाइ तथा एजेन्ट मारिआनो डिबाला र पीएसजीका अधिकारीबीच चरणबद्ध छलफलसमेत भएको दाबी एक्सप्रेसले गरेको छ। पीएसजीका पदाधिकारीसँगको छलफलको विषयमा मारिआनोले दाइ पाउलोलाई समेत जानकारी गराइसकेको बताइएको छ। यही विषयमा मारिआनो र युभेन्टसका पदाधिकारीबीच केही विवादसमेत भएको बताइएको छ। मारिआनोकी प्रेमिकाले पेरिस पुगेको तस्बिर सामाजिक सञ्जालमा राखेपछि युभेन्टसका पदाधिकारीले डिबाला पीएसजी जाने खबर सार्वजनिक भएको थियो। पछिल्लो केही सिजन उत्कृष्ट फर्म' मा देखिएका डिबाला इटालियन सिरिए क्लब युभेन्टसको सफलतामा निर्णायक बन्दै आएका छन्। जारी सिजनमा पनि उनले १७ लिग खेलबाट टोलीका लागि १२ गोल गरिसकेका छन्। केही समयअघि रियलका अध्यक्ष फ्लोरेन्टिनो पेरेजले नेमार रियलसँग अनुबन्धित हुने संकेत गरेका थिए। रोनाल्डोले पाँचौं पटक बेलोन डे अर अवार्ड जितेपछि रियलका अध्यक्ष पेरेजले नेमारले रियलसँग अनुबन्ध भए, उनले पनि रोनाल्डोले जस्तै अवार्ड जित्ने बताएका थिए। त्यसलगत्तै नेमार र रियलबीच अनुबन्ध गर्नेसम्बन्धी कुराकानी र प्रक्रिया अघि बढेको बताइएको छ। पछिल्लो समय स्पेनिस घरेलु लिगमा टोलीले लगातार खराब नतिजा आत्मसात् गरेपछि रियल प्रदर्शन सुधार्न राम्रा खेलाडीको अनुबन्धमा लागेको छ। नेमारको रियलसँगको अनुबन्धको समाचार सार्वजनिक भएसँगै बार्सिलोनाका खेलाडीले भने नकारात्मक प्रतिक्रिया व्यक्त गरेका छन्। नेमारका पूर्वसहकर्मी लुइस स्वारेजले नेमार कुनै पनि अवस्थामा रियल नजाने ठोकुवा गरेका छन्। बार्सिलोनाका कप्तान आन्द्रेस इनिस्टाले भने नेमारले रियलसँग अनुबन्धको सम्झौता गरे, आफू निकै दुःखी हुने बताएका छन्।"

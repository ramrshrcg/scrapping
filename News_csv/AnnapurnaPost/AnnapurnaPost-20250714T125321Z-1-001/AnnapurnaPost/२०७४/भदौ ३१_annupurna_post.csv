शीर्षक,विवरण
अब माओवादीले वैधानिक जनसरकार चलाउँछ : प्रचण्ड,"रुकुम : नेकपा (माओवादी केन्द्र) का अध्यक्ष एवम् पूर्व प्रधानमन्त्री पुष्पकमल दाहाल प्रचण्डले जनयुद्धमा स्थानीय जनसरकार चलाएको माओवादीले अब वैधानिक रुपमै जनसरकार चलाउने घोषणा गरेका छन्। रुकुममा माओवादीले पहिला नै जनसरकार चलाएको हो। अब चिज हात परेको छ, रुकुम फेरि माओवादीको किल्लाको रुपमा स्थापित भएको छ , शनिबार पूर्वी रुकुमको रुकुमकोटमा आयोजित माओवादी जनसभालाई सम्बोधन गर्दै प्रचण्डले भने, त्यसैले अब माओवादीले रुकुममा वैधानिक रुपमै जनसरकार चलाउँछ। रुकुमको पूर्वी क्षेत्र छुट्टै जिल्ला भएकोमा स्थानीयवासीलाई बधाई दिँदै प्रचण्डले रुकुमका सबै तहमा माओवादीले विजय भएको भन्दै खुशी व्यक्त गरे। रुकुम जिल्लाका सबै तहमा माओवादीले विजयी हासिल गर्यो। यसमा तपाईहरुलाई बधाई छ, प्रचण्डले भने, यसको उन्माद चढ्यो भने चिप्लिन सकिन्छ, नचिप्लिइकन काम गर्न सबैलाई अनुरोध गर्दछौँ। प्रचण्डले पहिलो संविधानसभाको निर्वाचनमा माओवादी पहिलो पार्टी भएको तर उन्मादका कारण दोस्रो संविधानसभाको चुनावमा तेस्रो पार्टी हुनुपरेको स्वीकार गरे। हामी ०६४ सालको संविधान सभाको पहिलो चुनावमा पहिलो पाटी भयौँ अनि हामीमा उन्माद चढ्यो र दोस्रो चुनावमा चिप्लिएर तेस्रो पार्टी हुन पुग्यौँ, प्रचण्डले भने। शनिबार मात्र महोत्तरीबाट रुकुम पुगेका प्रचण्डले मधेस पूरै माओवादीमय भएको र अबका सबै चुनावमा माओवादी पहिलो पार्टी हुने दाबी समेत गरे। मधेस पूरै माओवादीमय छ। म आजमात्र महोत्तरीबाट आएँ, प्रचण्डले भने, अब आउने सबै निर्वाचनमा माओवादी पहिलो पार्टी हुन्छ।"
यसकारण योगमायालाई राष्ट्रिय विभूतिको सम्मान,"यसै बात्का अर्थ नलाई धरता पाएनौ। पैसा धेरै पायौ भने बेर ता लाएनौ।। धर्म थाम्ने इन्साफीले यति चाल पाऊन्। कुनकुन जातले जुनजुन ल्याउँछ जातमा मिलाऊन्।। (योगवानी,१३) विश्वमा महिला हित, अधिकार तथा समानता प्राप्तिको लागि लड्ने महिलामा मार्गरेट थ्याचर, मेरी ओल्सटनक्राफ्ट, भर्जिनिया उल्फ, टोनी मोरिसन, अलिस वाकर, सिमोन द ब्युभोर, क्याथरिन म्यान्सफिल्ड, जर्मेन ग्रियर आदिको नाम आउँछ। नेपालको महिला आन्दोलनको इतिहास पल्टाउने हो भने सहाना प्रधान, शैलजा आचार्य, मंगलादेवी सिंहहरूको नाम लिइन्छ। त्यसभन्दा पनि पहिले जागरुक, संघर्षशील, सिर्जनशील र स्वाभिमानी विदुषी योगमाया न्यौपाने नेपालमा जन्मिएकी थिइन्। मानव विवेकशील र सामाजिक प्राणी भए पनि ऊ काम, क्रोध, लोभ, मोह र अहंकार आदिको जालोमा जेलिइरहेको हुन्छ। उसलाई एकछिन भोकसमेत खप्न गाह्रो हुन्छ। दान, धर्म, कर्म, अनुदान, सहयोग त झन् धेरै कम मानिसले मात्र गर्छन्। थोरै मानिसले मात्र भौतिक जीवनको माखेसाङ्लो तोडी आध्यात्मिक मार्ग अवलम्बन गर्छन्। मानव जातिको भलाइ तथा हितलाई सर्वोपरि ठान्दै आफ्नो सम्पूर्ण जीवन सामाजिक रूपान्तरणमा अर्पण गर्ने मानिस झनै कम हुन्छन्। त्यस्ता मानिस समाजका सम्पत्ति हुन्। हालको भोजपुर जिल्लाको षडानन्द नगरपालिका १, नेपालेडाँडा, सिम्लेमा १९२४ साल असारमा योगमाया न्यौपानेको जन्म भएको थियो। करिब १३१४ वर्षको उमेरमा भारतको आसामको फूलबारीमा उनको घरजम भयो। पछि गीता, पुराण, वेदका सारतत्वहरूको श्रवण गर्दै जाँदा वैराग्य उत्पन्न भई घर, वास तथा परिवार, धन, सम्पत्ति आदि सबै त्याग गरी १९७३ सालमा जन्मस्थान नेपालेडाँडा आएर आ श्रम बनाई बस्न थालिन्। सबै जातजातिका मानिसलार्ई एकै ठाउँमा जम्मा गरेर भजन, कीर्तन र भक्ति गरी तत्कालीन समाजमा भएका विसंगति तथा विकृतिविरुद्ध चेतनाको ज्योति फैलाउन कोसिस गरिन्। १९९५ साल कात्तिक २७ गते विद्रोहस्वरूप अग्नि समाधिको योजना बनाइन्, जसमा २४० जना मानिस जिउँदै आगोमा होमिन तयार भए। तर कार्यक्रम सुरु हुनुअगावै तत्कालीन सरकारका प्रमुख जुद्धशमशेरको निर्देशनमा उनीसहित करिब १५ जना महिला तथा पुरुषहरूलाई पक्राउ गरी जेलमा हालियो। तैपनि विरोधको यात्रा जारी राखिन्। योगमायाले सबै जातजातिका मानिसलाई आफ्नो कुटीमा प्रवेश गराउँथिन् समाजमा भएका अन्याय, अत्याचार, शोषण, दमन लैंगिक भेद, छुवाछूत र असमानता जस्ता कुरीतिहरूको विरोध हुन्थ्यो। यो जातीय पद्धतिविरुद्धकोे ठूलो विद्रोह थियो। जातीय कुप्रथाविरुद्ध उनले ठूलो अभियान नै सञ्चालन गरेकी थिइन्। समाज सुधारको लागि उनले तत्कालीन शासकहरू चन्द्रशमशेर तथा जुद्धशमशेरलाई समेत बिन्ती चढाइन्। योगमायाको बलिदानबाट विश्वका सम्पूर्ण मानव समाजले ठूलो पाठ सिक्न जरुरी छ। योगमायाले जस्तै व्यक्तिगत स्वार्थ त्यागी राष्ट्र र समाज सुधारको लागि समर्पित हुन सके धरती बस्नयोग्य हुन्छ। १९९३ सालको बडादसैंको रामनवमीको दिन उनले जुद्धशमशेरलाई समाज सुधारका छब्बीसबुँदे मागसहित काठमाडौंको बज्रघरमा भेटिन्। उनका माग सत्य, भिक्षा तथा धर्मराज्यको स्थापनालगायत थिए। राणाशासकहरूद्वारा कुनै परिवर्तनको संकेत नदेखाइएकाले विद्रोहस्वरूप १९९८ असार २२ गते एकादशीको दिन योगमायासहित ६८ जनाले बिहानै अरुण नदीको ढुंगाबाट जलसमाधि लिए। वास्तवमा यो संसारकै इतिहासमा अनुपम उदाहरण हो। योगमायाले राणाशासनको अन्धकार समाज रूपान्तरण गर्न साहसिक कदम उठाइन्। आफ्नो जीवनलाई बलि चढाएर समाज परिवर्तनको लागि नैतिक दबाब दिनु साधारण कुरा पक्कै होइन। योगमाय आशुकवि पनि थिइन्। उनले गौचरन मास्न नहुने, समाजमा छुवाछूत र भेदभाव हुन नहुने, सतीप्रथा पूर्णरूपमा निर्मूल हुनुपर्ने, दासप्रथाको अन्त्य गरिनुपर्ने, पुरोहितले कर्मकाण्ड गरी यजमानहरूलाई ठग्न नहुने, जोगी तथा सन्न्यासीहरूले गलामा रुद्राक्ष भिर्नुभन्दा सदाचारयुक्त समाज बनाउनुपर्नेजस्ता विचार फैलाइन्। ठूलासाना पाथीहरू चलाउन बन्द गरिनुपर्ने, तमसुकमा अंक थपेर साहुमहाजनहरूले निमुखा गरिबहरूलाई ठग्न नहुने, वनजंगल जोगाउनुपर्ने, काटमार गरेर हिंस्रक बन्न नहुने, समाजमा भ्रष्टाचार रोकिनुपर्ने, नारी र पुरुषबीच भेदभाव गर्न नहुने, दुःखी जनताले न्याय पाउनुपर्ने, व्यापारीहरूले सामान मिसावट गरी बेचबिखन गर्न नहुनेजस्ता साहसिक विचार राखेकी थिइन्। त्यसैले उनलाई सामाजिक एकताकी प्रतिविम्बको रूपमा लिन सकिन्छ। उनका वाणीमा समाज सुधार गर्ने उद्देश्य हुन्थे। अन्त्य कालमा त्यो घुसले फटाउला धाँजा। बडो कष्ट मिली जाला त्यो घुस निस्की जाँदा।। अहिले मात्र पचेको छ भरे पच्ने छैन। सम्झी राख सत्य वचन झुट्टा हुने छैन।। (योगवानी, २४) समाज सुधारको लागि जीवनलाई आहुती वा बलि चढाउनु साधारण कुरा होइन। त्यो बलिदानमा व्यक्तिगत स्वार्थ थिएन। त्यो विशुद्ध सामाजिक तथा धार्मिक सुधारको लागि गरिएको विद्रोह थियो। एकदुईजनाले मात्र सुटुक्क समाधि लिएको भए त्यसलाई फरक ढंगले हेर्न सकिन्थ्यो। योगमायाको कुटीदेखि समाधिस्थलसम्म तत्कालीन शासकहरू तथा सामाजिक विकृतिको विरुद्धमा विरोधका आवाज घन्काउँदै जानु र अन्त्यमा समाधि लिनुलाई आत्महत्या भन्न मिल्छ ? त्यो समाज परिवर्तनको लागि गरिएको ठूलो बलिदान हो। योगमायाले गरेको जलसमाधिलाई सामाजिक परिवर्तनको खातिर गरिएको आन्दोलनको एक उत्सर्गको रूपमा विश्लेषण गर्न सकिन्छ। यो सम्पूर्ण स्वदेशी जनचेतनाबाट अभिप्रेरित, स्वतस्फूर्त र मौलिक क्रान्ति थियो, जसले देशको लागि, जनताको लागि, न्याय र नैतिक स्वतन्त्रताको लागि झुक्किएर वा बाध्यतावश वा भवितव्यमा परेर होइन, तर अन्तरमनको इच्छाले ज्यान दिन्छ, त्यो क्रान्तिको लागि व्यक्तिको महान् बलिदान हो। जब यस्तो बलिदान एकजना व्यक्तिले मात्र होइन, उसको प्रभाव, ओज र सन्देशका कारण प्रभावित भएर त्यस्तै माग राख्तै नैतिक दबाब सिर्जना गर्न अरू धेरै पनि मृत्युमा होमिन्छन् भने यो घटनालाई सामाजिक परिवर्तनको लागि गरिएको महान् क्रान्ति किन नमान्ने ? राणाशासनको समयमा एक नारीले त्यत्रो महान् सामाजिक क्रान्तिको रथ हाँक्नु सामान्य कुरो हो र ? समाज रूपान्तरणको लागि यति ठूलो संख्यामा जीवन बलिदान गरिएको घटना कहाँ होला र ? योगमायाले समाज सुधारको लागि गरेको विद्रोह धेरै कठोर र साहसिक थियो। पटकपटक राणा प्रधानमन्त्रीहरूलाई भेटी समाज सुधारको लागि पहल गर्नु, उनीहरूलाई चुनौती दिनु, सामूहिक आत्मदाहको योजना बनाउनु, कसैसँग नझुक्नु बरु कैदी भएर बस्नु, जलसमाधिद्वारा विद्रोहको उत्सर्ग देखाउनु आदि उनका साहसिक विद्रोहका उदाहरण हुन्। यसले के देखाउँछ भने गान्धीले अंग्रेजहरूको विरुद्धमा गरेको भोकहडतालभन्दा पनि योगमायाले गरेको विद्रोह धेरै कठोर र धेरै साहसिक छ। एकता, समानता, भ्रातृत्व, शान्ति र अहिंसाका प्रतिमूर्ति मार्टिन लुथर किङले अमेरिकामा काला र गोराबीचको असमानताको विरुद्धमा शान्तिपूर्ण आन्दोलनको आँधीबेहरी चलाई विश्वमा चर्चित बने। योगमायाले पनि सामाजिक अन्याय र भेदभावको विरुद्धमा चेतना फैलाउने कोसिस गरिन्। विश्वको इतिहास पल्टाउने हो भने सत्यका पक्षधर दार्शनिक सुकरातलाई विषसेवन गराई मारियो। चाल्र्स डार्बिनको सिद्धान्तलाई पागलपन भनी घृणा गरियो। ग्यालिलियोले पृथ्वीले सूर्यको वरिपरि परिक्रमा गर्छ भनी पत्ता लगाउँदा तत्कालीन समाजमा उनी आँखाका कसिंगर बने। फ्रायडको मनोविज्ञानलाई आधारहीन र उडन्ते विचार भनी खिल्ली उडाइयो। आइन्सटाइन तथा कपर्निकसका सिद्धान्तहरूलाई तथ्यहीन भनियो। तर तीनै दर्शन तथा सिद्धान्तहरू आज मननयोग्य, सान्दर्भिक र यथार्थपरक प्रमाणित भएका छन्। योगमायालाई तत्कालीन समाजले अलिच्छनी, कलंकित महिला भनी उपहास गर्यो। तर योगमायाका वाणीहरू तत्कालीन समयमा अपाच्य मानिए पनि अहिले ती विचार चेतनास्वरूप धेरै समसामयिक, सान्दर्भिक र अनुशरणयोग्य मानिन्छन्। योगमायाको विषयमा विभिन्न अध्ययन, खोज तथा अनुसन्धान भएका छन्। डा मातृका तिम्सिना, उत्तमप्रसाद पन्त, पवन आलोक, डा स्वामी प्रपन्नाचार्य, कविता चापागाईं, प्राडा शोभा पोख्रेल, नेपाली साहित्यकी धरोहर पारिजात, अमेरिकी समाजशास्त्री बार्बरा निम्री अजिज, बेलायतका प्रोफेसर माइकल हट, पंक्तिकारलगायत ४० भन्दा बढी स्वदेशी तथा विदेशी लेखक तथा अनुसन्धानकर्ताले योगमायाको विषयमा लेख, रचना तथा पुस्तकहरू प्रकाशन गरिसकेका छन्। योगमायाको योगदानको कदरस्वरूप हुलाक विभागले रु १० अंकित हुलाक टिकटसमेत प्रकाशन गरिसकेको छ। यो टिकटले योगमायाको फोटो तथा जन्ममितिसम्बन्धी विवादसमेत टुंगो लगाइसकेको छ। पारिवारिक स्रोत तथा प्राज्ञ प्रा दिनेशराज पन्तको ६ महिनाभन्दा बढीको अनुसन्धानबाट योगमायाको जन्ममिति १९२४ साल भनी ठेगान लागेको छ। योगमायाको बलिदानको घटनामा आधारित एक चलचित्रको समेत निर्माण हुँदैछ। योगमायाको जन्मघर भएको स्थल पहिचान गरी सोही ठाउँमा साइनबोर्ड राखिसकिएको छ। बोर्डमा योगमायाको जीवन सम्बन्धका मुख्य तथ्यहरू उल्लेख गरिएका छन्। त्यस्तै कक्षा १० को अंगे्रजी पुस्तकमा उनीसम्बन्धी एक पाठ्यांश राखिएको छ, जसले वार्षिक करिब पाँच लाख विद्यार्थीहरूलाई योगमाया र उनको योगदान सम्बन्धमा जानकारी दिन्छ। त्यस्तै योगमायासम्बन्धी विभिन्न संस्था पनि स्थापना गरिएका छन्। यति हुँदाहुँदै पनि योगमायाको जन्मभूमि, तपोभूमि, योगभूमि तथा ज्ञानभूमि भोजपुर, नेपालेडाँडा, मजुवाबेंसी सम्बन्धित सरोकारवालाहरूको ध्यान नपुग्दा अझै ओझेलमा परेको छ। योगमायाको बलिदानबाट विश्वका सम्पूर्ण मानव समाजले ठूलो पाठ सिक्न जरुरी छ। योगमायाले जस्तै व्यक्तिगत स्वार्थ त्यागी राष्ट्र र समाज सुधारको लागि समर्पित हुन सके धरती बस्नयोग्य हुन्छ। एकता, भाइचारा, भ्रातृत्व, शान्ति, अहिंसाकी प्रतिमूर्ति हुन् योगमाया। यस्तो ज्ञानकी खानी योगमायालाई राष्ट्रिय विभूति घोषणा गरी उनको जन्म तथा तपोभूमि भोजपुरको नेपालेडाँडा, मजुवाबेंसीलाई धार्मिक तथा सांस्कृतिक केन्द्रको रूपमा विकसित गर्नैपर्छ। न्यौपानेले योगमायाका बारेमा विद्यावारिधि गरेका छन्।"
एमालेमाओवादी सम्बन्ध सधैंको तिक्तता,"दुई वामपन्थी पार्टी समानान्तर रूपमा कहीं पनि रहँदैनन्, एकले अर्कोलाई निल्नैपर्छ। यहाँ हुने भनेको पनि कि माओवादीले एमालेलाई पचाउने हो कि एमालेले माओवादीलाई पचाउने हो। अहिले एमालेले हामीलाई डाइजेस्ट गर्न खोजेको छ।' माओवादी अध्यक्ष पुष्पकमल दाहाल प्रचण्डको भनाइ हो यो। पार्टीको एक आन्तरिक कार्यक्रममा दाहालले एमालेसँगको सम्बन्धबारेमा यस्तो अभिव्यक्ति दिएपछि राजनीतिक वृतमा केही समय नयाँ बहस नै चल्यो। आखिर दाहालको एमालेप्रतिको यतिविघ्न कडा टिप्पणी किन आयो ? यसभित्रका अन्तर्य भनेको सिद्धान्तको कुरा नभई राजनीतिक सत्ता स्वार्थको तानातानी मात्रै भएको एमाले उपमहासचिव घनश्याम भुसालको बुझाइ छ। पछिल्लो एक वर्षयता एमालेमाओवादीको मुख्य नेतृत्वबाटै एकअर्का पार्टी र नेताहरूका विरुद्धमा आरोपप्रत्यारोप चलेको छ। त्यसैको एउटा कडीको अभिव्यक्ति ठान्छन् भुसाल, माओवादी अध्यक्ष दाहालको पछिल्लो अभिव्यक्तिलाई। एउटै मुलुकमा दुइटा कम्युनिस्ट रहँदैन भन्नु हामी मात्रै कम्युनिस्ट हौं भन्न खोज्नु हो। विना माओवादी कोही रहँदैन भन्ने कुरा मात्र हो, यो कुनै तर्क या सिद्धान्त होइन' भुसाल भन्छन्, राजनीतिक सत्ता स्वार्थको तानातानीले रिसको मात्र कुरा हो।' दाहालले मात्र होइन, ओलीले पनि माओवादीप्रति उत्तिकै कडा अभिव्यक्ति दिँदै हिँडेका छन्। माओवादी अहिले कहाँ छ भनेर खोज्दै जानुपर्ने अवस्था छ। अहिले अलिअलि देखिए पनि प्रदेश र केन्द्रको चुनावपछि त्यो पनि हराउँछ। टर्चलाइट बालेरै खोज्दा पनि देखिने अवस्थामा रहँदैन' ओलीले केही दिनअगाडि एउटा सार्वजनिक कार्यक्रममा बोले। यसले संकेत गर्छ एमाले माओवादी सम्बन्ध तीक्ततापूर्ण अवस्थामा छ। यी दुई पार्टीबीचको इतिहास नियाल्दा कटुतापूर्ण सम्बन्ध नै बढी देखिन्छ। माओवादी आन्दोलनभित्रका विश्लेषक नरेन्द्रजंग पिटर एकले अर्कोलाई निषेध नगरीकन आफ्नो अस्तित्व कायम गर्न सकिँदैन कि भन्ने सोच दुवै पार्टीमा रहेकाले सम्बन्ध सदैव तीक्ततापूर्ण रहन पुगेको बताउँछन्। उनी भन्छन्, नेपालको राजनीतिमा राजनीतिक संस्कृति कुनै पार्टीमा पनि रहेन, त्यसका साथमा हाम्रो आग्रह पैदा भयो। आग्रहका साथमा हामीले एकले अर्कोलाई आक्रमण गर्न थाल्यौं। यसले नै सम्बन्धको अवस्थालाई तीक्ततामा पुर्यायो।' एमालेमाओवादी दुवै पार्टीका अध्यक्षहरूले एकअर्कफ पार्टीप्रति तीखो आक्षेप लगाए पनि दुवै पार्टीले नेपालमा दुईतीनवटा कम्युनिस्ट पार्टी रहन सक्ने कुरालाई भने अहिले राजनीतिक दस्ताबेजकै रूपमा स्विकारेका छन्। एमालेले पनि दुईतीनवटा कम्युनिस्ट पार्टी हुनसक्ने कुरा स्विकारेको छ भने माओवादीले पनि युद्धकाल' मै सम्पन्न पार्टीको दोस्रो राष्ट्रिय सम्मेलनबाटै त्यसलाई दस्ताबेजमै लिपिबद्ध गरेको छ। २०५७ सालमा सम्पन्न माओवादीको दोस्रो राष्टिय सम्मेलनले पारित गरेको एक्काइसौं शताब्दीमा जनवादको विकास' भन्ने दस्ताबेजमा यस विषयमा व्याख्या भएको छ माओवादी केन्द्रका सचिवालय सदस्य राम कार्की भन्छन्, वर्गभित्र पनि विभिन्न कोण हुन्छन्, तर प्रतिस्पर्धा हुन किन सक्दैन ? हामी पनि प्रतिस्पर्धा गर्न किन सक्दैनौं ? सैद्धान्तिक रूपमा कम्युनिस्ट पार्टी हुन सक्छ। भोलि सहवरण होला, मिलिएला, त्यो अलग कुरा हो तर जहाँसम्म दुईतीनवटा कम्युनिस्ट पार्टी हुने कि नहुने भन्नेमा हुन सक्छ पनि।' एमाले उपमहासचिव भुसाल व्यक्तिगत रिस र आवेगको कारणले मात्र दुई पार्टीका बीचमा अन्तरविरोध बढेको बताउँछन्। सैद्धान्तिक रूपले विवाद र झगडा गर्नुपर्ने कुनै कारण छैन। अलगअलग हुनुपर्ने कारण छैन। घोषित नीतिको हिसाबले पनि समस्या छैन, तर राजनीतिक स्वार्थहरूका कारण समस्या छ' उनी भन्छन्, यसले कसैलाई फाइदा गर्दैन, सबैले ठक्कर खान्छन्।' दुई पार्टीबीच अहिले एकअर्कोविरुद्ध अर्को कुनै तेस्रो पक्ष (शक्ति) लाई साथ लिएर आक्रमणमा उत्रने प्रतिस्पर्धा छ। सरकारको सत्ता सहयात्रादेखि चुनावी प्रतिस्पर्धामा सम्म विपरीत शक्तिहरूका बीचमा सहकार्य हुन थालेको घटनालाई यसैको परिणति मान्न सकिने नेताहरू बताउँछन्। कार्की थप्छन्, सिद्धान्तको निष्ठा अहिले कम भइरहेको छ। राजनीति काम लागेन, यो गलत भयो भन्ने कुरा आइरहेको छ। भन्दा चाहिँ राजनीति गलत भयो, आर्थिक समृद्धि गर्नुपर्छ भन्ने तर त्यसभित्र पनि राजनीति सुरु गर्ने काम रोकिएको छैन।' अब के ? त्यसो भए के अब एमालेमाओवादीका बीचका सम्बन्ध सहज बन्दैन त ? एमालेमाओवादी सम्बन्ध मित्रतापूर्ण भन्दा पनि तीक्ततापूर्ण अवस्थामै बढी बिते पनि कुनै न कुनै विन्दुमा पुगेर यसमा ब्रेक' लाग्ने माओवादी अध्यक्ष दाहाल स्वयंले खुलासा गरिसकेका छन्। पार्टीनिकट पत्रकारहरूसँगको एउटा अनौपचारिक कुराकानीका क्रममा दाहालले यसको प्रस्टै संकेत गरेका पनि छन्। एमालेमाओवादी सम्बन्ध यसरी धेरै दिन चल्दैन। या त माओवादीले उनीहरू (एमाले) लाई आफूभित्र समाहित गरेर हाम्रो एजेन्डामा ल्याउनुपर्छ, या त उनीहरूले हामीलाई लान्छन्, हाम्रो विघटन हुन्छ। हामी विघटन हुनुभएन।' दाहालले दुई पार्टी सम्बन्धको आयामको विषयमा विश्लेषण गर्दै त्यसबेला सुनाएका थिए। दाहालको यो भनाइ अर्थपूर्ण देखिएको विश्लेषकहरूको ठम्याइ छ। एजेन्डागत हिसाबले एमालेमाओवादी नजिक छन्। शासकीय स्वरूपमा प्रत्यक्ष निर्वाचित कार्यकारी प्रमुखको एजेन्डामा यी दुई पार्टीको मत एक ठाउँमै देखिन्छ। प्रधानमन्त्री वा राष्ट्रपतिमध्ये जुन कुनै भए पनि प्रत्यक्ष निर्वाचित कार्यकारी बनाउनुपर्नेमा दुई पार्टी नजिक छन्। आर्थिक तथा सामाजिक रूपान्तरणको विषयमा एजेन्डा मिल्ने देखिन्छ, तर संघीयताको मामिलामा भने दुई पार्टी अलिक फरक मोडेलमा छन्। जनपक्षीय काम गर्ने, सामाजिक सुरक्षालगायतका विषयमा एमालेमाओवादी एजेन्डागत रूपमा असाध्यै नजिक छन्, तर सरकारको मोर्चादेखि अन्य मोर्चामा विपरीतहरूका बीचमा सहकार्य र एजेन्डामा सहमत पक्षका बीचमा भने टाढाको सम्बन्ध बनेको अवस्था अहिले छ। यसलाई माओवादी नेता राम कार्की कम्युनिस्ट आदर्शबाट स्खलन हुँदाको परिणाम ठान्छन्। कम्युनिस्ट पार्टीमा चुनौती देखिन थालेको छ, कांग्रेस र अरू पार्टीभन्दा पृथक् योजना के छ कम्युनिस्टहरूसँग भन्ने पनि छ। राजनीति, राजनीतिक कार्यक्रम, आर्थिक तथा सामाजिक कार्यक्रम के ? यो चुनौती सबै कम्युनिस्ट समूहसँग छ' उनी भन्छन्, कम्युनिस्टहरूको संख्या ठूलै देखिने तर प्रभावकारी नदेखिने, मूल्य, नैतिकता, संस्कृति के हो भन्ने नदेखिने अवस्था छ। यसले गर्दा पनि राजनीतिलाई सिद्धान्तभित्र ल्याउनुपर्छ भनेर कम्युनिस्ट जाग्नैपर्छ। कम्युनिस्टहरूबीचको सैद्धान्तिक तथा राजनीतिक सहकार्यको आवश्यकता छ।' कांग्रेससँग माओवादीले गत वर्षको साउनदेखि सहकार्य गर्दै आए पनि अब धेरै समय यो सम्बन्ध नटिक्ने नेताहरू बताउँछन्। एउटा विन्दुमा पुगेर कांग्रेसमाओवादी सम्बन्धमा ब्रेक लाग्छ नै' भुसाल थप्छन्, त्यो ब्रेक समय अहिल्यै भन्न नसकिए पनि एउटा विन्दुमा पुगेर हुने देखिन्छ।' उनले त्यसको थप व्याख्या गर्न र कारण नखुलाउन नचाहे पनि माओवादीले अहिले अगाडि सारेको प्रत्यक्ष निर्वाचित कार्यकारीको शासकीय स्वरूप फेर्ने कार्यनीतिक एजेन्डा, माओवादीलाई सत्ता गठबन्धनको नाममा दिइएको महत्व आदि विषयमा कांग्रेसभित्र बढ्दै गएको असन्तुष्टिसम्म चुलिँदै जाँदा यो सहकार्यपूर्ण सम्बन्धमा एक दिन ब्रेक' लाग्न सक्ने सम्भावना बढेको छ। दुई असोजमा हुने स्थानीय तहको निर्वाचनलगत्तै माओवादीले प्रत्यक्ष निर्वाचित कार्यकारीको एजेन्डा चर्काउने देखिन्छ। त्यसबेला माओवादीले उठाउने प्रत्यक्ष निर्वाचित कार्यकारीको एजेन्डामा कांग्रेस तयार नहुने र एमालेसँग मुद्दाका आधारमा सहकार्य हुनसक्ने अवस्था देखिन्छ। माओवादी अध्यक्ष दाहालले यसतर्फ पनि संकेत गरिसकेका छन्। पार्टीको प्रदेश कमिटी बैठकमा दाहालले आफूहरूसँग सहकार्य गर्नको लागि कांग्रेस माओवादीको मुद्दामा सहमत हुनैपर्ने बताएका थिए। उनले ललितपुरमा सम्पन्न भएको माओवादी तीन नम्बर प्रदेश कमिटी बैठकमा शासकीय स्वरूपको मुद्दामा कांग्रेस सहमत नभए मुद्दा मिल्ने एमालेलगायतका दलसँग सहकार्य हुन सक्ने सम्भावनाबारेमा अथ्र्याएका थिए। त्यस्तो बेलामा अहिलेको देउवाको ठाउँमा आफू पुग्न सक्ने आकलन पनि उनले सुनाएका थिए। कांग्रेसमाओवादी सम्बन्धमा आइस ब्रेक' लाग्न अब हुने निर्वाचनमा पनि सहकार्यको अवस्था रहने र निर्वाचनमा अपेक्षित परिणाम नआउने अवस्थाले काम गर्न सक्छ। अर्काे माओवादीलाई अहिले पनि हेर्ने दृष्टिकोणमा कांग्रेसभित्र ठूलै समस्या छ। माओवादीहरू आतंककारी' हुन् भन्ने मनोविज्ञान कांग्रेसका कतिपय नेताकार्यकर्तामा अझै छ। यसले यी दुई पार्टीको सम्बन्धलाई तीक्ततामा लैजान सक्ने सम्भावना नकार्न सकिँदैन। अर्कोतर्फ, एमाले लामो समयसम्म सत्ता बाहिर रहन चाहँदैन। ब्युरोक्रेसी, सुरक्षा, स्थानीय तहको विद्यालय व्यवस्थापन समिति, उपभोक्ता समितिलगायतमा कुनै न कुनै रूपमा उसले आफ्नो प्रतिनिधित्व खोजीमा देखिन्छ। त्यसको लागि पनि अहिलेको सत्ता गठबन्धन दलको सहकार्य तोड्नु एमालेको लागि अनिवार्य देखिएको छ। यसको लागि सीधै आफैंले सरकारको नेतृत्व लिन नसक्ने अवस्थामा कांग्रेसमाओवादी सम्बन्ध भत्काउन पनि माओवादी अध्यक्ष दाहाललाई प्रधानमन्त्री स्वीकार गरेर जाने विकल्पमा एमाले सहमत हुने देखिन्छ। यसतर्फ दुवै पार्टीको शीर्ष नेतृत्वलाई प्रेसर' पनि बढ्न थालेको अन्तर्निहित केही राजनीतिक परिदृश्यले पनि देखाएका छन्। माओवादी अध्यक्ष दाहालको केही अगाडिको बैंकक भ्रमण, एमाले अध्यक्ष ओलीको ल्हासामा भएका केही भेटघाट मात्र होइन, केही साताअगाडि मात्रै नेपाल भ्रमण गरी फर्केका चिनियाँ उपप्रधानमन्त्री वाङ याङसँग ओलीको एक्लै भएको भेटवार्तासम्मले राजनीतिलाई परिपक्व बनाउन खोजेको विश्लेषण पनि हुन थालेको छ। ओलीसँग चिनियाँ पक्षले माओवादीलाई टाढा नराख्न र सहकार्य गरेरै अगाडि बढ्न सुझाव दिएको देखिन्छ' एक विश्लेषक भन्छन्, चीन नेपालमा आफ्नो लगानीको सुरक्षाको लागि चिन्तित छ। त्यसको लागि पनि भरपर्दो शक्ति उसले दुई वामपन्थीको मिलनलाई सहज ठानेको छ। त्यो दिशामा नेपालका यी दुई वामपन्थी दल नजालान् भन्न सकिन्न।' तीक्ततापूर्ण सम्बन्ध  २०५२ सालमा माओवादीले सशस्त्र विद्रोह सुरु गरेपछि माओवादीबाट एमालेमा पुगेका यदु गौतमको हत्या भयो। यो काण्डले एमालेमाओवादीको बीचमा आरोपप्रत्यारोप नै चल्यो। दुई पार्टीबीचको सम्बन्धमा असाध्यै तीक्ततापूर्ण सम्बन्धको सुरुआत भयो।  सशस्त्र युद्धकै बेला तत्कालीन गृहमन्त्री एमाले नेता वामदेव गौतमले आतंककारी नियन्त्रण तथा सजाय ऐनसम्बन्धी विधेयक' ल्याए। आफूहरूप्रति लक्षित गरी एमाले नेतृत्वले विधेयक ल्याएको बुझाइमा माओवादी नेतृत्वले एमालेलाई हेर्ने दृष्टिकोणमा फेरबदल ल्यायो। उसले एमालेलाई नकारात्मक कोणबाट हेर्न थाल्यो। माओवादीले अहिले अगाडि सारेको प्रत्यक्ष निर्वाचित कार्यकारीको शासकीय स्वरूप फेर्ने कार्यनीतिक एजेन्डा र माओवादीलाई सत्ता गठबन्धनको नाममा दिइएको महत्वका विषयमा कांग्रेसभित्र बढ्दै गएको असन्तुष्टिसम्म चुलिँदै जाँदा सहकार्यपूर्ण सम्बन्धमा एक दिन ब्रेक' लाग्न सक्नेछ।  सशस्त्र प्रहरी बल गठन हुँदा यसलाई त्यसबेला माओवादीविरुद्ध लड्नकै लागि विशेष फोर्सको रूपमा तयार पारिएको बुझाइ माओवादीको थियो। सशस्त्र प्रहरी बल बनाउँदा एमालेको समर्थनमा बनाइएको थियो। यस घटनाले पनि एमालेमाओवादी सम्बन्धको दूरी फराकिलो बनायो। माओवादीविरुद्ध तत्कालीन अवस्थामा राज्यले चलाएको रोमियो, किलो शेरा टु आदि अप्रेसनमा एमालेले राज्यलाई सघाएको बुझाइ माओवादीको नेतृत्वमा रहिरह्यो।  भारतको सिलगुढीमा नेपालका कम्युनिस्ट पार्टीहरूका बीचमा एउटा बहुचर्चित बैठक बस्यो। बैठकले नेपाललाई गणतन्त्रात्मक मुलुक बनाउनेसम्मको एजेन्डामा छलफल भयो। सबै वाम एक ठामको नीतिअनुरूप यो एजेन्डामा छलफल भएको थियो, तर बैठकमा सहभागी एमालेका तत्कालीन महासचिव माधव नेपालले बैठकको योजना दरबारमा लगेर बुझाइदिएको आरोप माओवादीबाट लाग्यो।  ०६२०६३ को जनआन्दोलनपछि गठन भएको अन्तरिम संसद्मा एमालेको संसद् संख्या बराबर माओवादीलाई पनि सांसद संख्या दिन कांग्रेस तयार भएपछि एमालेले त्यसलाई अस्वीकार गरेर विरोधमा उत्रियो। यो घटनाले पनि यी दुई पार्टीको सम्बन्धमा तीक्तता ल्याइदियो।  पहिलो संविधानसभा निर्वाचनको बेला एमालेमाओवादी दुवै पार्टीलाई तालमेल गरी निर्वाचनमा सहभागी हुन कार्यकर्ताको तहबाट व्यापक दबाब थियो। माओवादी चुनावी तालमेलको लागि तयार भएको थियो, तर एमालेले मानेन। उपत्यकाका १५ सिटमा बाहेक सोह्रौं सिटमा मात्र तालमेल सम्भव रहेको एमालेको त्यसबेलाको प्रतिक्रियाले माओवादीलाई बिझाइरह्यो।  माओवादी अध्यक्ष पुष्पकमल दाहालले नेतृत्व गरेको पहिलोपटकको सरकारपछि एमाले नेता माधव नेपाल नेतृत्वको सरकार बन्यो। त्यसलाई माओवादीले नागरिक सर्वाेच्चताविरुद्धको सरकारको आरोप लगाउँदै देशभरका कार्यकर्ता काठमाडौंमा उतारेर छदिने आम हडतालसम्म गर्यो। त्यसबेला यी दुई पार्टीबीचको सम्बन्ध सबैभन्दा बढी तीक्ततामा गयो।  माओवादीले युवा संगठन वाईसीएल बनाएको र माओवादी सेनाको तत्कालीन शक्तिखोर ब्यारकेमा कोटेश्वरका व्यापारी रामहरि श्रेष्ठको हत्यासम्म हुन पुगेपछि माओवादीविरुद्ध लड्ने मनसायले एमालेले युथ फोर्स गठन गर्यो। दुई पार्टीका युवा संगठनको बीचमा ठाउँठाउँमा झडपको वातावरणसम्म बन्यो। एमाले अध्यक्ष केपी ओली नेतृत्वको सरकार छोडेर माओवादी केन्द्रले कांग्रेससँग सहकार्य बढायो। सरकारदेखि निर्वाचनसम्म कांग्रेसमाओवादीका बीचमा अहिले पनि सहकार्यपूर्ण सम्बन्ध देखिएपछि एमालेमाओवादी सम्बन्धमा भने चिसोपना देखिन्छ। सहकार्यपूर्ण सम्बन्ध  तत्कालीन राजा ज्ञानेन्द्रको १९ माघ २०६१ मा प्रतिगमनकारी कदम चालेपछि राजा एकातिर र संसद्मा रहेका दल र माओवादी विस्तारै एउटै कित्तातिर हुने खालको ध्रुवीकरण देखा पर्यो। त्यहीबीचमा एमालेमाओवादीको बीचमा रोल्पामा छबुँदे समझदारी भयो। यसलाई एउटा आइस ब्रेक' घटनाको रूपमा दुवै पार्टीले लिएका छन्। माओवादी अध्यक्ष पुष्पकमल दाहाल, नेता बाबुराम भट्टराई र कृष्णबहादुर महरा तथा एमालेका तर्फबाट वामदेव गौतम र युवराज ज्ञवालीबीच दुई दिनको लगातारको वार्तापछि त्यसबेला छबुँदे समझदारी भएको थियो।  कांग्रेसएमालेमाओवादीको बीचमा २०६२ मंसिर ७ मा भारतमा बाह्रबुँदे सम्झौता भयो। त्यही सम्झौताका आधारमा जनआन्दोलन सफल भई अहिले गणतन्त्रात्मक मुलुक निर्माण भइसकेको छ भने संविधान निर्माण भई अहिले कार्यान्वयनको अवस्थामा छ।  पहिलो संविधानसभामा माओवादी अध्यक्ष पुष्पकमल दाहाल नेतृत्वको सरकारमा एमाले पनि सत्ता सहयात्रीको रूपमा सहभागी हुन पुग्यो।  माओवादी केन्द्रले पहिलो संविधानसभामा दुईदुई स्थानबाट पराजित हुन पुगेका एमाले नेता माधव नेपाललाई सांसदसम्म बनायो। त्यसबेला माओवादीले नेपाललाई संवैधानिक राजनीतिक संवाद तथा सहमति समितिको सभापतिसम्म पनि बनायो। यसले दुई पार्टीबीचको सम्बन्धमा सहकार्यपूर्ण सम्बन्ध बनाएको थियो। तर रुक्मांगद कटवाल प्रकरणमा सहमति दिएर पनि एमाले पछाडि हटेको आरोप एमालमाथि माओवादीले लगायो।  माधव नेपालपछि एमालेकै नेता झलनाथ खनाल प्रधानमन्त्री बन्ने अवस्था आयो। माओवादीले खनाललाई प्रधनमन्त्रीमा समर्थन जनायो। माओवादी अध्यक्ष दाहालले अहिलेसम्म पनि खनाललाई आफूहरूले छापामार शैली' मा प्रधानमन्त्री बनाएको टिप्पणी गर्ने गरेका छन्।  माओवादीका तत्कालीन नेता डा बाबुराम भट्टराई नेतृत्वको सरकारको विकल्पमा गैरदलीय चुनावी सरकार निर्माण भयो। एमालेमाओवादी र कांग्रेससम्मको सहमतिमा त्यसबेला सर्वाेच्चका तत्कालीन प्रधानन्यायाधीश खिलराज रेग्मी नेतृत्वको सरकार गठन भयो। माओवादीभित्र दाहाल पक्षले भट्टराईलाई सरकारबाट हटाउन चाहनु र एमालेले पनि भट्टराईको विकल्प खोज्दै हिँड्नुले यी दुई पार्टीका शीर्ष नेतृत्वका बीचमा मेल देखिएको थियो।  संविधान घोषणापछि एमालेमाओवादीका बीचको सम्बन्धमा थप नयाँ आयाम आए। माओवादीले एमाले अध्यक्ष केपी ओलीलाई प्रधानमन्त्रीको रूपमा अगाडि सार्यो। ओली नौ महिनासम्म सरकारको नेतृत्वमा पुगे। अन्ततः फेरि माओवादीले नै अविश्वास प्रस्ताव दर्ता गराएपछि ओली सरकारबाट बाहिरिन पुगेका थिए।"
फक्रिँदै छ जीवन,"काठमाडौं : एउटा खुट्टा लुलो छ, अर्कोले भेउ पाउँदैन र हात पनि कमजोर छन्। त्यसैले हल्लिँदै कुप्रिएर हिँड्नु उनको दैनिकी हो। गेटमा ढक्ढक् आवाज आउनासाथ घरभित्रबाट आगन्तुकलाई चियाउँदै उनी फिस्स हाँस्छन् र आँखाका इशाराले आगन्तुकलाई गेटभित्र छिराउँछन्। गेट खोलेपछि बन्द गर्ने हतारो पनि उनलाई नै हुन्छ। बाहिर गइरहनेहरूका लागि गेट खोल्न पनि तम्तयार हुन्छन्। तर पनि उनको हाँसो र जाँगर हराउँदैन। शारीरिक अपांगता भएका १८ वर्षीय सुवास नेपाललाई बालुवाटारको स्पेसल एजुकेसन एन्ड रिह्याबिलिटेसन सेन्टर (सेरेक) ले गेटपाले' को जागिर दिएको छ। सेरेक बौद्धिक र शारीरिक रूपमा असक्त' बालबालिकाको लागि स्थापित विद्यालय हो। चुनौतीसहित मिलेको यो अवसरलाई सुवासले वर्ष दिनदेखि आत्मसात गरेका छन्। कर्तव्यपालनामा उनको आत्मविश्वास बढ्दो छ। मलाई पहिले केही थाहा थिएन। यही स्कुलमा सिकेको सबै कुरा' कुराकानीको लागि फुर्सदसमेत नपाउने सुवासले अन्नपूर्णसँग भने, अब यही काम गरेर पैसा कमाउन सक्छु। पहिलेजस्तो चिन्ता छैन।' उनले पहरा दिने गेटनजिकै एउटा किराना पसल छ। प्रायः हरेक दिन त्यो पसल भीडले घेरिन्छ। पसल चलाउने जिम्मा पाएका छन् सुवासको भन्दा पनि शारीरिक अवस्था झनै जटिल भएका दाङका सुमन र कालीकोटका सन्तोषले। घाँटी लुलो हुँदा बेलाबेलामा टाउको निहुरिन्छ सुमनको, एउटा खुट्टा कमजोर छ। सन्तोषको दुवै खुट्टाले सहज रूपले काम गर्दैन। अपाग छन्, तर ग्राहकले त्यसको छनक पाउँदैनन्। मीठो मुस्कानसहित सामान बिक्री गर्न लागिपर्छन् उनी। पसलको अघिल्तिर कोही उभिए भने उनी सोधिहाल्छन्, के चाहियो हजुरलाई ? सन्तोष अब आफ्नै गाउँमै गएर पसल खोल्ने योजनामा छन्। उनका अभिभावक पनि यसका लागि लगानी गर्न तयार छन्। सन्तोष रहेको पसलको मुखैमा एउटा चिटिक्कको क्याफे छ। नेपाली र विदेशी दुवैका अनुहार देख्न सकिने उक्त क्याफेमा कुक, वेटर, क्लिनर र हेल्परहरू हेर्दा सामान्य लाग्छन्। खाजाको अडर गर्दा मात्र उनीहरूमा रहेको बौद्धिक अपांगता' ठम्याउन सकिन्छ। त्यहाँ पुग्ने जोकोही आश्चर्यमा पर्छन्। क्याफे चलाउने जिम्मा पाएमध्येकी शुभेक्षा राई बौद्धिकरूपले अपांगता भएकी व्यक्ति हुन्, तर उनले अर्डरअनुसारको बेकरी आइटम' देखि जुससम्म बनाएर दिने क्षमता राख्छिन्। शुभेक्षाजस्तै तर फरकफरक भूमिकामा अन्य सातजना अपांगता भएका युवा क्याफेमा खटिएका छन्। जन्मजात अपांगता भएका सुवासलाई उनका अभिभावकले सडकमा फ्याँकिदिएका थिए। त्यहाँबाट सुवासले अपांगता क्षेत्रमा काम गर्ने एउटा संस्थाको सहारा त पाए, तर सामान्य विद्यालयमा पढ्न नसकेपछि त्यहाँबाट पनि निस्किनुपर्यो। केही नलागेपछि सेरेकको जिम्मा लगाइयो उनलाई। सेरेककै कारण उनको बाँच्ने तौरतरिका बदलियो, पढाइ पनि लगनका साथ अघि बढाए। विस्तारै उनको रुचिअनुसार विद्यालयले सुरक्षासम्बन्धी तालिम दियो र अहिले गेटपालेको रूपमा सोही विद्यालयमा आउनेजानेको निगरानी गर्न सक्षम भएका छन्। हेरविचार गर्न कठिन भएको भन्दै सुमन र सन्तोषलाई भने अभिभावकले सेरेकको जिम्मा लगाइदिए। सात वर्षको शिक्षा र तालिमले उनीहरूलाई कुशल व्यवसायी बनाएको छ। क्याफेको लागि पनि आवश्यक सबै जनशक्ति तयार हुँदैछन्। विद्यालय प्रांगणमा अपांगता भएका युवाहरूले काम गरिरहेको हेर्दा र उनीहरूमा भइरहेको सुधार र प्रगति नियाल्दा खुसी मिल्छ विद्यालयकी प्रमुख कल्पना बस्नेतलाई। कठै बिचरा' र केही पनि गर्न सक्दैन' भन्दै गरिने व्यवहार र धारणालाई यो विद्यालय मेटाउँदैछ। विद्यालयले उनीहरूलाई पढाउनुका साथै उनीहरूका रुचिअनुसारको व्यावहारिक र सीपमूलक तालिम दिनाले यस्तो सम्भव भएको हो। अन्यत्र केही सिप नलागेपछि यस स्कुलमा ल्याइने अपांगता भएका बालबालिका सिकर्मीको काम गर्न, बेकरी आइटम बनाउन, नेपाली जुत्ता बनाउन, व्यापार गर्न, चित्रकला, डान्स र भाषण गर्ने क्षमतामा अब्बल भएर निस्किँदैछन्। यस विद्यालयमा छिरेका झन्डै तीन दर्जन अपांगता भएका बालबालिकाले सीप सिकिसकेका छन्। विद्यालयमा नियमित अध्ययन गरिरहेका एक सय ३० जना विभिन्न किसिमका अपांगता भएका बालबालिकालाई पनि त्यही रूपमा अनेक खालका सीप दिने योजनामा छन् यहाँका शिक्षक। यहाँका २५ भन्दा बढी शिक्षकहरू फरक रूपमा सक्षम' यी विद्यार्थीलाई बोल्न सिकाउन, फिजियोथेरापी गराउन, शारीरिक अभ्यास र सांकेतिक कार्यक्रम चलाउन व्यस्त देखिन्छन्। कक्षाकोठामा छिर्दा यस्तो लाग्छ, अपागंता भएका यी बालबालिका तिनै शिक्षकशिक्षिकाका आफ्नै छोराछोरी हुन्। अपांगता भएकै बालबालिकाको क्षेत्रमा काम गर्ने एक संस्थामा फिजियोथेरापिस्ट' को रूपमा काम गर्थिन् विद्यालय प्रमुख कल्पना पहिले। फिजियोथेरापी गराउन ल्याउने बालबालिका अभिभावकको गुनासो हुन्थ्यो, मेरो बच्चाले केही गर्न सकेन, पढ्न नसक्दा स्कुलले निकालिदियो। काम गरेर रोजीरोटी चल्ने हामीले यही कारणले धेरै दुःख झेल्नुपरेको छ। अपांगता भएका बालबालिकासम्बन्धी यति धेरै पीडा सुन्नुपर्यो कल्पनाले, त्यसबाटै यस्ता बालबालिकालाई एकै ठाउँमा शिक्षा र तालिम दिने सपना बुनिन् र सन् २००९ मा संस्था स्थापना गरिन्। असक्त बालबालिकाको जीवन परिवर्तन गराउने विषय उति सहज थिएन। विदेश धाएर उनले तालिम लिइन्, त्यहाँका अभ्यास पछ्याइन् र केही गर्छु भन्ने अठोटका साथ उनी अघि बढ्दा अन्यत्रबाट साथ र समर्थन पनि पाइन्। यस विद्यालयले असहाय र गरिबका छोराछोरीलाई निःशुल्क तालिम, शिक्षा र आबासको व्यवस्था गरेको छ, तर आर्थिक रूपमा सक्षम अभिभावकले भने विद्यालयले तोकेको रकम बुझाउनुपर्ने व्यवस्था छ। कठै बिचरा' र केही पनि गर्न सक्दैन' भन्दै गरिने व्यवहार र धारणालाई स्पेसल एजुकेसन एन्ड रिह्याबिलिटेसन सेन्टरले मेटाउँदै आएको छ। यस विद्यालयमा छिरेका झन्डै तीन दर्जन अपांगता भएका बालबालिकाले सीप सिकिसकेका छन्। जनशक्ति र लगानी अभावमा सुरुमा योजनाअनुसार पूर्णरूपमा सीपमूलक तालिम दिन सकेन यो विद्यालयले। महाभूकम्पको समयपछि भने विद्यालयको लागि सहयोग आउन थाले। कल्पनालाई लाग्यो, सीपमूलक तालिमले कम्तीमा अपांगता भएका बालबालिका ठूलो भएपछि आफैंलाई सम्हाल्न र घरव्यवहार चलाउन सके भने मात्रै पनि उनीहरूको जीवन सहज हुन्छ। अपांगता भएकालाई जागिर दिन कोही तयार नहुने हाम्रो समाजमा आफूले दिएको तालिम अर्थहीन नहोस् भन्नेमा यो विद्यालय सचेत छ', कल्पनाले भनिन्। भविष्यमा यहाँका तालिमप्राप्त व्यक्तिहरूले अन्य स्थानमा अवसर नपाएमा उनीहरूकै लागि छुट्टै क्याफे र सुपरमार्केट खोल्ने योजनासमेत छ विद्यालयको। यो स्कुलका मुख्य दाता विदेशी नागरिक हुन्। कामविशेष वा घुम्न आउने मनकारी पर्यटक पनि यो विद्यालयमा बेलाबेलामा छिर्ने गरेका छन्। विदेशमा अध्ययन तथा अन्य पेसामा संलग्न रहेका नेपालीले पनि सहयोगको हात फैलाएका छन्। फोहोर फाल्ने डस्टबिन, लाइब्रेरी हल, त्यसको लागि आवश्यक सामग्री, क्याफेमा चाहिने पिठो मुछ्ने मेसिन, जुस बनाउने मेसिनको अभावमा तालिम सिकाउन विद्यालयलाई पहिले हम्मे परेको थियो। त्यो सबै एकैपटक जुटाइदिए अमेरिकामा अध्ययन गर्दै आएका युवा हिमांशु थापाले। १० लाख रुपैयाँको लगानीमा उनले विद्यालयमा लाइब्रेरी भवन निर्माण गर्नेदेखि लिएर त्यसनिम्ति चाहिने सबै सामग्री उपलब्ध गराए। थापाले विद्यालयको फोहोर व्यवस्थापनको लागि आधुनिक बाल्टिन' समेत उपलब्ध गराए। सहयोग जति मिल्छ, त्यति नै बालबालिकाको सीप विकासमा सहयोग मिल्छ', कल्पनाले भनिन्, जो यो विद्यालयभित्र आउँछ, उसको मन पग्लिन्छ र जति सकिन्छ सहयोग गर्न तयार हुन्छन्।' हिमांशुका बुबा सुधीर थापाले आफू विद्यालयमा प्रवेश गर्नासाथ अमेरिकामा रहेका छोरालाई सहयोगको लागि पहल गरेको बताउँछन्। अमेरिकामा अध्ययन गर्दा अपांगता भएका व्यक्तिलाई राज्यले नै सबै सेवासुविधा दिएको आफूले देखेको तर नेपालमा भने त्यस्तो केही नभएको देखेर आफू सहयोगको लागि जुटेको हिमांशुले बताए। पहिलेदेखि नै नेपालमा असक्तको लागि केही गर्ने सपना बुनेको थिएँ र अहिले त्यो सपना साकार हँुदा धेरै खुसी लागेको छ', फरक रूपमा सक्षम बालबालिकासँगै बसिरहेका उनले भने, टाढा भए पनि यो विद्यालयको क्षमता र स्तरोन्नतिको लागि मैले गर्न सक्ने सहयोग सधैं गर्नेछु।' सेरेकले अपांगता भएका बालबालिकाको जीवनमा ठूलो परिवर्तन ल्याएको छ, तर सीमित स्रोतसाधनमा सबै योजना भने सफल हुन भने सकेका छैनन्। नेपालको सरकारले यस्ता संस्थाको कामको अनुशरण गर्नु उचित देखिन्छ', विद्यालयपरिसरमा भेटिएकी सहयोगी विदेशी नागरिक क्याट्रिनले भनिन्, तत्काललाई यस्ता संस्था बचाउन तपाईंहामीले पनि सहयोगी हात बढाउन भुल्नु हुन्न।'"
के हुँदैछ म्यानमारमा ?,"काठमाडांै, : विगतमा सैनिक शासनका कारण र प्रजातन्त्रवादी नेतृ आङ सान सुकीमाथि त्यहाँको जुन्ता सरकारले गर्ने ज्यादतीका कारण सधैँजसो चर्चामै तर विश्व समुदायबाट लगभग अलग्गिएजस्तो रहने म्यानमार यतिखेरै अर्कै विषयले चर्चामा छ । यस चर्चाको केन्द्रविन्दुमा पनि सुकी चाहिँ छुट्नुभएको छैन । दशकौँपछि म्यानमारले प्रजातन्त्र देखेको तीन वर्षमात्र भयो । त्यसका लागि सुकीको योगदान संसारलाई थाहै छ । तर यतिछोटै समयमा सुकीमाथि त्यही संसारले प्रश्न गर्दैछ के भएको हो म्यानमारमा भनेर । किनभने यतिखेर सुकी नै म्यानमारको शासनको बागडोर सम्हाल्ने ठाउँमा हुनुहुन्छ । उहाँ विदेशमन्त्री मात्र होइन, म्यानमार सरकारको राज्य सल्लाहकार पदमा पनि हुनुहुन्छ । तर देशबाट रोहिङ्गा नामको एक जातिका नागरिक लखेटिएर विदेशमा शरणार्थी बन्नु परिरहेको दृश्य उहाँले हेरिमात्र रहनुभएको छ । यसैकारण यी प्रश्न उब्जिएका हुन् । म्यानमारको राखिन प्रान्तमा रोहिङ्गा मुस्लिम समुदायका झन्डै तीनलाख मानिस बङ्गलादेश बिस्थापित भएपछि रोहिङ्गा समुदायका बारेमा संयुक्त राष्ट्रसंघीय मानवअधिकार निकायको गम्भीर ध्यानाकर्षण भएको छ । त्यसैगरी के भएको हो त राखिन राज्यमा भन्ने विषयमा संयुक्त राष्ट्रसंघ मानवअधिकार आयोगको मात्र होइन विश्व समुदायको नै ध्यानाकर्षित भएको छ । यति ठूलो सङ्ख्यामा रोहिङ्गा मुस्लिम समुदायका मानिस आफ्नो भूमिबाट पलायन भई शरणार्थीका रुपमा परदेशमा विस्थापित भएपछि यस समुदायमाथि भएको ज्यादतिको विषयमा संयुक्त राष्ट्रसंघको सुरक्षा परिषद्मा पनि छलफल भएको छ र सुरक्षा परिषद्का सदस्यले यस समस्यालाई छिट्टै समाधान गर्न आग्रह समेत गरेको छ । त्यस्तै राष्ट्रसंघीय मानवअधिकार आयोगले विशेष जातिमाथि अत्याचार भएको र यो कार्य नियोजितरुपमा गराइएको भन्ने निष्कर्षसहित म्यानमार सरकारको ध्यानाकर्षण गराएको थियो । यद्यपि यस विषयमा म्यानमार सरकारले भने हालसम्म कुनै चित्तबुझ्दो प्रतिक्रिया दिएको छैन । सामान्यतःसरकारले उनीहरुमाथि त्यस्तो कुनै हिंसा नभएको दाबी गर्दै आएको छ । सरकारले हल्लाको पछि नलाग्न र देश छोडेर नभाग्न सबैसँग बारम्बार आग्रह गर्दै आए ता पनि दुई हप्तादेखि चलिरहेको चरम हिंसाको चपेटामा परी करिब तीन लाखको सङ्ख्यामा रोहिङ्गा समुदायका मानिस विस्थापित भई बङ्गलादेश पुगिसकेका छन् । केही समय पहिला रोहिङ्गा मुस्लिम समुदायमाथि सरकारी सुरक्षाकर्मीबाटै भएको आक्रमणका कारण दशौँ हजार व्यक्ति राखिन प्रान्तभित्रै विस्थापित भएका थिए । अत्याचारले सीमा नाघेपछि घरबार त्यागी देशै छाडेर भाग्न विवश भएको उनीहरुको दाबी छ । बिना भय, त्रास यत्रो ठूलो सङ्ख्यामा आफ्नो ज्यानको बाजी लगाउँदै देशबासी आफ्नो देश, आफ्नो परापूर्वकालदेखिको वासस्थान छोडेर ज्यानको बाजी लगाउँदै पलायन भएका त पक्कै होइनन् होला भन्ने अडकलबाजी यतिखेर संसारमा नै काटिँदैछ । हालसम्म पनि अप्रत्यक्ष सैनिक शासनको प्रभाव रहेको म्यानमार सरकार यस विषयमा अज्ञात छ भनी कसरी अनुमान लगाउन मिल्ला । रोहिङ्गा समुदायमाथि भएको सैनिकबाट अत्याचार भएको उक्त समुदायको दाबी छँदै नै छ । अर्काे कुरा लाई सरकारले नबुझे झैं गरेको वा आँखा चिम्लेको हो भने पनि यो ठूलो अन्याय हो । धार्मिक बिबादले हिंसा भड्केको भनी म्यानमार सरकार पानी माथिको ओभानो बन्न चाहन्छ भने आन्तरिक कलहबाट उत्पन्न जातीय हिंसा कसले नियन्त्रण गर्ने त भन्ने प्रश्न उठ्छ । म्यानमारकी बहुचर्चित प्रजातान्त्रिक नेतृ, नोबेल शान्ति पुरस्कार विजेता एवम् हालकी बिदेशमन्त्री तथा म्यानमारकी राज्य सल्लाहकार आङ सान सुकीले रोहिङ्गा समुदायका नागरिकमाथि सरकारले ज्यादति गरेको भन्ने अन्तरराष्ट्रियस्तरमै दुष्प्रचार मात्र भएको बताउनुभएको छ । उहाँले पछिल्लो समयमा म्यानमारका केही सामाजिक सञ्चार तथा विदेशी सञ्चार वा सन्जालले सैनिक ज्यादती भएको भन्ने गलत सन्देश प्रवाह गरिरहेका दाबी गर्नुभएको छ । म्यानमारबाट पलायन भई कडा जोखिम मोलेर बङ्गलादेश पुग्ने नागरिकका परिवार तथा बालबच्चालाई खान, बस्न र न्यूनतम मानवीय सुबिधा वा आधारभूत आवश्यकतासमेतको उचित व्यवस्था मिल्न नसकेको बताइन्छ । इतिहासको धेरै लामो कालखण्डदेखि सधँैजसो सैनिक शासनकै हालीमुहाली चलिआएको देखिने म्यानमारमा अहिलेको घटनाले नागरिक समाज र निर्वाचित सरकारलाई अन्योलमा पार्न सैनिक नेता कतै सफल त भएनन् भन्ने नयाँ र आमप्रश्न न्यायप्रेमी विश्व समुदायबीच उत्पन्न भएको छ । म्यानमारको संसद्मा अहिले पनि सैनिक नेतृत्वको दरिलो उपस्थिति रहेको छ । कहिले सैनिक शासनको दबदबा र यातना त कहिले नोबेल शान्ति पुरस्कार बिजेता आङ सान सुकीलाई समेत नजरबन्द राखेको कारण विश्वसामु करिब पाँच दशक नकारात्मक चर्चाको शिखरमा रहेको थियो । केही वर्षयता प्रजातन्त्रको देखापरेर शान्ति र समुन्नतिको आभास हुन थालेको सयममा रोहिङ्गा माथिको यो अत्याचारले यस देशलाई पुनःविश्वमा विवादास्पद बनाइदिएको छ । देशमा जातीय सफायाको आन्दोलनलाई सघाउने भित्री मनसायले मौनधारण गर्नुभएको हो वा यत्रो हिंसा भड्किँदा पनि नबोल्न विवश रहनुभएको हो भन्ने आरोप नागरिक स्वतन्त्रता, प्रजातन्त्र र मानवअधिकार प्राप्तिको लागि जीवनको सुनौला अवधिभरी सङ्घर्षरत चर्चित नेतृ सुकीलाई लागेको छ । के सुकीले म्यानमारलाई कट्टरपन्थी बौद्ध धर्मावलम्वीको मात्र एकलौटी भूमि भनी बाह्य जगतलाई परिचय दिने मनसायले जातीयतालाई प्राथमिकता दिनुभएको हो ? उहाँमाथि अहिले यही प्रश्न बढी तेर्सिन्छ । सैनिक शासकको थिचोमिचो र दबाबबीच नोबेल शान्ति पुरस्कार प्राप्त गर्न सफल उहाँले पाएको सो पुरस्कार फिर्ता लिनु पर्ने आवाज समेत उठाइन थालेको छ । यो आवाज सही हो या सुकीको मौनता वा विवशता हो भन्ने विषयमा विभिन्न प्रश्न पनि उठ्न थालेका छन् । म्यानमारको विगतको इतिहासलाई सरसर्ती हेर्ने हो भने सुकीलाई अघि बढ्न नदिन वा सुकीको हातमा राजनीतिक शक्ति वा शासनको बागडोर पर्न नजाओस भन्ने उद्देश्यले सैनिक सरकारले पटक पटक अनेकन् जाल खेलेको, अनेकौँ हथकण्डा अपनाएको थियो । प्रजातन्त्रको सुनौलो बिहानी पर्खिरहेका म्यानमारका जनताको व्यापक दबाब थेग्न नसकी सन् २०१० मा सैनिक सरकारले आमनिर्वाचन समेत गराएको थियो । यसअघि सन् १९९० मा सैनिक शासनले गराएको निर्वाचनमा सुकीले विजय हासिल गरी प्रधानमन्त्रीको पदका लागि दाबेदार भए पनि षड्यन्त्रपूर्वक सुकीको दल नेसनल लिग फर डेमोक्रेसिलाई सत्ता साझेदार हुनबाट वन्चित गराइएको थियो । दुर्भाग्य, उहाँले सरकार गठन गर्ने बेलामा सैनिक नजरबन्दीमा बस्नुपयो । त्यसबखत व्यापक जनसमर्थन प्राप्त सुकीदेखि झस्किएर निर्वाचन परिणाम आएलगत्तै सैनिक शासकले सो निर्वाचन परिणाम नै रद्द गरी उनलाई राजनीतिक गतिबिधिमा भागलिन समेत प्रतिबन्ध लगाएको थियो । विदेशीसँग दाम्पत्य जीवन गाँसेकाले राष्ट्रिय निर्वाचनमै भाग लिन नपाउने भन्नेजस्ता ब्यक्तिकेन्द्रित नियम कानून निर्माण गरी सैनिक सरकारले उहाँलाई निर्वाचन मार्फत् जनतामाझ जान पनि वञ्चित गयो । सैनिक शासकहरु बिरुद्ध विश्वब्यापी आलोचना र प्रजातन्त्रप्रति म्यानमारको जनताको उत्कट चाहना, सैनिक सरकार बिरुद्ध लामो सङ्घर्ष र आन्दोलन तथा तीव्र जनदवावको परिणाम स्वरुप सन् २०१० मा सुकी नजरबन्दबाट मुक्त हुनुभएको थियो । भारत, चीन, बङ्गलादेश, लाओस र थाइल्याण्डले घेरिएको यस दक्षिणपूर्वी एसियाली राष्ट्रको उच्च हिमाली, पहाडी प्रदेश, उपत्यकाहरु र सुन्दर हरियालीयुक्त मैदानी भूखण्ड समेत ६ लाख ७६ हजार बर्ग किलोमीटर क्षेत्रफल छ । सुन्दर पौराणिक इरावादी (ऐरावती) नदीले शोभायमान म्यानमार जलश्रोत, बिभिन्न खनिज पदार्थ, जङ्गल, जडीबुटी र प्राकृतिक श्रोत तथा पर्यटनको अपार सम्भावनाले सम्पन्न छ । बर्तमानमा पाँच करोडभन्दा केही बढी जनसङ्ख्या भएको यस मुलुक इतिहासको लामो कालखण्डसम्म बेलायतको उपनिवेशको रुपमै रहेर सन् १९४८ मा स्वतन्त्र भएको हो । यो पछिल्लो राजनीतिक घटनाले म्यानमारलाई फेरि अर्काे एक पटक विवादमा ल्याइदिएको छ । र त्यो विवादको केन्द्र हिजोको जुन्ताजस्तै आज सुकीमा सरेको छ । यसै विवादले गर्दा उहाँ संयुुक्त राष्टसंघको महासभामा सहभागी हुन पनि जान सक्नुभएन । यसैलाई पनि विदेशी समुदायले रोहिङ्गाको विषयमा जवाफ दिन नमानेकोले उहाँ त्यहाँ नजानुभएको बताएका छन् । तर यस विषयमा पनि उहाँको सार्वजनिक प्रतिक्रिया आएको छैन । त्यसैले पनि विश्व समुदायले यतिखेर सोधिरहेका छन् म्यानमारमा के भएको हो ? सुकीले के गर्दै हुनुहुन्छ ? । र विश्व समुदाय भन्दैछ, यो प्रश्न सुकी शासनको बागडोरमा रहेकोले नै गरिएको हो । रासस (स्रोतः विभिन्न समाचार संस्थाको सहयोगमा)"
रमेश कार्की बने मिस्टर भ्याली,"भक्तपुर : काठमाडौं डल्लुस्थित न्यू फ्लेक्स एण्ड फिटनेसका रमेश कार्की शारीरिक सुगठन प्रतियोगिताको मिस्टर भ्याली बन्न सफल भएका छन्। भक्तपुर शारीरिक सुगठन तथा फिटनेस संघद्वारा आयोजित प्रतियोगिताअन्तर्गत शनिबार भएको ग्राण्ड फिनालेमा उत्कृष्ट पाँच जना प्रतिस्पर्धीहरुलाई पछि पार्दै कार्की तेस्रो संस्करणको मिस्टर भ्याली बन्न सफल भएका हुन्। ६५ केजी तौल समूहका विजेतासमेत रहेका कार्कीले उपाधिसँग नगद पचास हजार रुपैयाँ हात पारेका छन्। त्यस्तै ७५ केजी तौल समूहका विजेता काठमाडौं धुम्बाराहीका विश्वराम कार्की दोस्रो भए। उनले नगद २० हजार रुपैयाँ हात पारे। मध्यपुर फिजिकल फिटनेस क्लवका अमितकुमार मण्डल तेस्रो भए। ७० केजी तौल समूहका विजेता मण्डलले १५ हजार रुपैयाँ पाए। त्यस्तै ६० केजी तौल समूहका विजेता भक्तपुरको अजिमा फिटनेस क्लवका किशनदास दिवाकर चौथो, ५५ केजी तौल समूहका विजेता काठमाडौंस्थित नेपाल व्यायाम मन्दिरका रोजेश महर्जन पाँचौं र ७५ केजीभन्दा माथिको तौल समूहका विजेता काठमाडौंको फिटनेस फस्टका मनिष बज्राचार्य छैटौं भए। उनीहरुले जनही दस हजार रुपैयाँ नगद पुरस्कार पाए। यसैगरी प्रतियोगिताअन्तर्गत नै भएको पहिलो फिटनेस फिजिक्सको उपाधि भने काठमाडौंको सिनामंगलस्थित ओयस्टर फिटनेसका साजन अर्यालले हात पारे। उनले २३ जना प्रतियोगीलाई पछि पार्दै उपाधिसँगै नगद दस हजार रुपैयाँ जित्न सफल भए। त्यस्तै काठमाडौंकै नेपाल व्यायाम मन्दिरका रजिन आचार्य र सरोज श्रेष्ठ क्रमशः दोस्रो र तेस्रो भए। प्रतियोगिताका विजेता, उपविजेतालगायतलाई पूर्वउद्योगमन्त्री महेश बस्नेतले ट्रफी, पदकसँगै नगद पुरस्कार वितरण गरेका थिए। आयोजक संघका अध्यक्ष बाबुकाजी मानन्धरका अनुसार प्रतियोगिताका काठमाडौं उपत्यकाका तीन जिल्लाका ६८ जना शारीरिक सुगठनका खेलाडीहरुको सहभागिता रहेको थियो। सहभागी खेलाडीहरुबीच प्रिजजिङमार्फत प्रत्येक तौल समूहबाट उत्कृष्ट पाँच पाँच जना खेलाडीहरु छनोट गरिएको उनले बताए। उत्कृष्ट पाँच जनाबाट तौल समूहको विजेताहरुबीच ग्राण्ड फिनाले गरी मिस्टर भ्याली छनोट गरेका हौं, अध्यक्ष मानन्धरले भने, फिटनेस फिजिक्समा पनि २३ जनाबीच प्रिजजिङबाट उत्कृष्ट पाँच जना छनोट गरी विजेता छानेका छौ। २२ वर्षअघि रोकिएको शारीरिक सुगठनसम्बन्धी प्रतियोगिता मिस्टर भ्यालीको तेस्रो संस्करण शनिबार सम्पन्न भएको हो। २०५१ सालमा भएको पहिलो मिस्टर भ्यालीको उपाधि भक्तपुरका राजु दिवाकरले जितेका थिए। त्यस्तै २०५२ सालमा भएको दोस्रो संस्करणको उपाधि भने पाटनका सागर ताम्राकारले हात पारेका थिए।"
मेलेसियाले दियो नेपाललाई १२२ रनको लक्ष्य,काठमाडौं : (एसीसी) यू१९ एसिया कपको पूर्वीय क्षेत्रको छनोट प्रतियोगिता अन्तर्गत मलेसियामा जारी सेमिफाइनल खेलमा मलेसियाले नेपालका लागि १२१ रनको चुनौती दिएको छ । नेपालले टस जितेर बलिङ रोजेपछि व्याटिङमा उत्रिएको मलेसियाले ४२ ओभरमा १२१ रन बनाउँदा सबै विकेट गुमाइ नेपालका लागि उक्त लक्ष्य खडा गरेको हो । मलेसियालाई सस्तैमा समेट्ने क्रममा कप्तान दिपेन्द्र ऐरीले मात्रै विकेट लिन सफल भए ।
नेपाल र मलेसिया बीचको खेल जारी,काठमाडौं : यसै वर्ष मलेसियामा हुने एसियाली क्रिकेट काउन्सिल (एसीसी) यू१९ एसिया कपको पूर्वीय क्षेत्रको छनोट स्वरूप मलेसियामा जारी छनोट प्रतियोगिता को सेमिफाइनलमा नेपाल र मलेसिया बीचको खेल जारी छ । नेपालले टस जितेर बलिङ रोजेको छ । टस हारेर व्याटिङको निम्तो पाएको आयोजक राष्ट्र मलेसियाले मध्यम स्तरको व्याटिङ गरिरहेको छ । ३२ ओभरको समाप्तीमा मलेसियाले ६ विकेट गुमाएर ९९ रन बनाएको छ । नेपालका लागि कप्तान दिपेन्द्र सिंह ऐरीले ४ विकेट लिए भने रोहित कुमार पौडेल र साहब आलमले एकएक विकेट लिए । यसअघि समूह चरणको खेलमा नेपालले थाइल्याण्डमाथि २५५ रनको जित हात पारेको थियो भने भुटानलाई ९ विकेट र सिंगायुरलाई ७ विकेटले पराजित गरेको थियो ।
बुद्ध एयर लक्ष्मीमार्ग गोल्डकप: बिर्तामोड युनाइटेड च्याम्पियन,"मोरङ: बुद्ध एअर लक्ष्मीमार्ग गोल्डकप फुटबल प्रतियोगिताको उपाधि झापाको बिर्तामोड युनाइटेडले जितेको छ। शनिबार भएको फाइनल खेलमा जीबी रवर मंगलबारेलाई ४१ गोलले पराजित गर्दै बिर्तामोडले उपाधि पक्का बनाएको हो। उपाधिसहित बिर्तामोडले एक लाख ११ हजार एक सय एक रुपैयाँ प्राप्त गरेको छ। उपविजेता मंगलबारेले ५१ हजार रुपैयाँमै चित्त बुझायो। बिर्तामोडको सनसनीपूर्ण जितमा विशाल राई एक्लैले दुई गोल गरे भने सुमिन मैनाली र योगेश गुरुङले एकएक गोल गरे। पहिलो हाफसम्ममा एक गोलले पछि परेको बिर्तामोड दोस्रो हाफमा चार गोल गर्दै खेलमा फर्किएको थियो। खेलको ३२औं मिनेटमा नाइजेरियन खेलाडी मेसीको गोलमार्फत मंगलबारेले अग्रता लिएको थियो। दीपक राईको कर्नरमार्फत आएको बललाई गोलमा परिणत गर्दै मेसीले टोलीलाई अग्रता दिलाएका थिए। तर, दोस्रो हाफ सुरु भएलगत्तै ४८औं मिनेटमा विशाल राईले बिर्तामोडलाई ११ को बराबरीमा फर्काए। योगेश गुरुङको पासमा २० यार्ड दूरीबाट सशक्त प्रहार गर्दै विशालले टोलीलाई बराबरीमा ल्याएका थिए। त्यसपछि खेलको ६७औं मिनेटमा सुमिनले बिर्तामोडको अग्रता दोब्बर बनाए। टोलीका अर्का खेलाडी कर्ण लिम्बूको हेडिङ फर्किएर आएपछि नजिकै रहेका सुमिनले गोलमा परिणत गरेका थिए। खेलको ७६औं मिनेटमा बुद्ध चेम्जोङको क्रसमा कप्तान योगेश गुरुङले गोल गर्दा बिर्तामोड ३१ ले अघि बढेको थियो। त्यसपछि खेलको अतिरिक्त समयमा विशालले अर्को गोल पनि थपेपछि बिर्तामोडले ४१ को जितसहित उपाधि जितेको थियो। नाइजेरियन र ए डिभिजनका खेलाडी लिएर मैदानमा उत्रिएको मंगलबारे दोस्रो हाफमा निकै कमजोर देखिएको थियो। खेलमा मंगलबारेले केही राम्रा अवसर सदुपयोग गर्न सकेन। खेलको १७औं मिनेटमा मंगलबारेका मेसीको प्रहार पहिलो बार हुँदै बाहिरिएको थियो। खेलको ३६औं मिनेटमा अर्का नाइजेरियन खेलाडी मार्टिनको प्रहारलाई पनि बिर्तामोडका गोलरक्षकले विफल तुल्याइदिएका थिए। फाइलन खेलका म्यान अफ दी म्याच बिर्तामोडका योगेश गुरुङ घोषित भए। डाँगीहाट युथ क्लबको आयोजनामा गत भदौ २४ गतेबाट सुरु गोल्डकपमा आयोजक टोलीका सुनिल खड्का सर्वाधिक गोलकर्ता बने। प्रतियोगिताभर उनले ६ गोल गरेका थिए। बिर्तामोडका रवि थापामगर उत्कृष्ट रक्षक बने। विराट मेघाका अशोक खवास उत्कृष्ट मिडफिल्डर घोषित हुँदा आयोजक टोलीका अनोज मगर उदीयमान खेलाडी चुनिए। मंगलबारेका सूर्य अधिकारी उत्कृष्ट गोलरक्षक भए।"
मलेसियालार्इ १० विकेटले हराउँदै नेपाल फाइनलमा,"काठमाडौं : नेपाल (एसीसी) यू१९ एसिया कपको पूर्वीय क्षेत्रको छनोट प्रतियोगिताको फाइनलमा प्रवेश गरेको छ । मलेसियामा जारी प्रतियोगितामा नेपालले आयोजक मलेसियालाई ((विकेटले पराजित गरी फाइनलमा पुगेको हो । टस जितेर पहिले मलेसियालाई व्याटिङको निम्तो दिएको नेपालले मलेसियालाई ४२ ओभरमा १२१ रनमै अलआउट गर्न सफल भयो । मलेसियालाई सस्तैमा समेट्ने क्रममा नेपालका तर्फबाट कप्तान दिपेन्द्र सिंह ऐरी एक्लैले ५ विकेट लिए । त्यसैगरी पवन सराफले २ र सन्दीप लामिछाने, साहब आलम र रोहित पौडेलले एकएक विकेट लिए । १२२ रनको सामान्य लक्ष्य पछ्याएको नेपालले २३१ ओभरमा विना विकेटको क्षति १२५ रन बनाइ सहजै लक्ष्य पार गयो । नेपालका लागि ओपनिङ जोडी आसिफ शेख र सन्दीप सुनारले सान्दार व्याटिङ गर्दै नेपाललाई फराकिलो अन्तरको जित दिलाए । सन्दीप सुनारले ५१ र आसिफ शेखले ५० रन बनाए । नेपालले अब फाइनलमा सिंगापुर र हङकङ बीचको सेमिफाइनल विजेतासँग फाइनलमा प्रतिस्पर्धा गर्नेछ । नेपालका लागि (एसीसी) यू१९ एसिया कपमा छनौट हुनका लागि भने यस प्रतियोगिताको उपाधि नै जित्नु पर्ने हुन्छ । यसअघि समूह चरणका खेलमा नेपालले थाइल्याण्डमाथि २५५ रनको जित हात पारेको थियो भने भुटानलाई ९ विकेट र सिंगायुरलाई ७ विकेटले पराजित गरेको थियो ।"
घरेलु टोलीको चुनौती सामना गर्दै नेपाल,"काठमाडौं : यसै वर्ष मलेसियामा हुने एसियाली क्रिकेट काउन्सिल (एसीसी) यू१९ एसिया कपको छनोटस्वरूप मलेसियामा जारी छनोट प्रतियोगिता (पूर्वीय क्षेत्र क्रिकेट) को सेमिफाइनलमा नेपालले शनिबार घरेलु टोलीको सामना गर्दै छ । खेल मलेसियाको किनरारा ओभलमा नेपाली समयअनुसार बिहान सात बजेपछि सुरु हुनेछ । नेपाललाई एसिया कपको छनोट पक्का गर्न मलेसियालाई कुनै पनि अवस्थामा पराजित गर्नुपर्ने बाध्यता छ । प्रतियोगिताको नियमअनुसार मलेसिया आयोजक टोलीको हैसियतले स्वतः छनोट हुने भएकाले शीर्ष स्थानमा रहने बाँकी एक टोलीमात्रै एसिया कपका लागि छनोट हुनेछ । त्यसैले नेपाललाई यो वर्षको एसिया कप खेल्नका लागि मलेसियालाई सेमिफाइनलमै पराजित गर्नुपर्नेछ । यसअघिको प्रतिस्पर्धालाई आधार मान्दा नेपालका लागि मलेसिया कुनै पनि स्तरमा कठिन प्रतिद्वन्द्वी मानिँदैन । पछिल्लो पटक झन्डै दुई महिनाअघि भएको विश्वकप छनोटमा नेपालले मलेसियालाई सहजै पराजित गरेको थियो । दोहोरो राउन्ड रोबिनको दुवै खेलमा नेपालले मलेसियालाई समान पाँच विकेटले पराजित गरेको थियो । यद्यपि सो प्रतियोगितामा ध्वस्त बनेको नेपालको ब्याटिङ जारी प्रतियोगितामा पूर्ण रूपमा खुलिसकेको छैन । प्रतियोगिताको आफ्नो पहिलो खेलमा थाइल्यान्डविरुद्ध अनिल शाले ९१ रन तथा प्रनित थापामगरले ५० रन जोड्नबाहेक अन्य ब्याट्सम्यानले गतिलो प्रदर्शन गर्न सकेका छैनन् । त्यसैले जारी प्रतियोगितामा ब्याटिङमा उत्कृष्ट प्रदर्शन गरिरहेको मलेसियाविरुद्ध ब्याटिङमा सुधार ल्याउन नसके नेपालको एसिया कप यात्रा चुनौतीपूर्ण बन्न सक्छ । नेपालको ब्याटिङमा सुधार नआए जितका लागि बलरमै भर पर्नुपर्ने देखिन्छ । ब्याट्सम्यानको तुलनामा नेपाली बलरहरूले जारी प्रतियोगितामा पनि सशक्त प्रदर्शन गरिरहेका छन् । प्रतियोगितामा तीन नेपाली बलरहरूले एकै खेलमा पाँचभन्दा बढी विकेट लिएका छन् । पूर्व कप्तान सन्दीप लामिछानेले थाइल्यान्डविरुद्ध सात विकेट लिएका थिए भने कप्तान दीपेन्द्रसिंह ऐरीले भुटानविरुद्ध पाँच विकेट लिएका थिए । यस्तै सिंगापुरविरुद्ध बिहीबार भएको खेलमा अर्का नेपाली बलर पवन सर्राफले ६ विकेट लिए । त्यसैले मलेसियाविरुद्ध नेपालको ब्याटिङ नखुले पनि बलरहरूले टोलीलाई बिजयी बनाउन सक्ने अपेक्षा गरिएको छ । नेपाली टोलीका प्रशिक्षक विनोद दासले मलेसियाविरुद्ध पनि जितसँगै प्रदर्शन सुधार्नेमा ध्यान दिने बताए । भोलिको खेलमा हामी आफ्नो क्षमताअनुसारको प्रदर्शन गर्नेमा जोड दिन्छौं, दासले भने, हामीले बलिङ, ब्याटिङ र फिल्डिङ तीनै क्षेत्रमा राम्रो पदर्शन गर्नुपर्छ । हामीले आफ्नो क्षमताअनुसारको प्रदर्शन दिन सकेको अवस्थामा पक्कै पनि राम्रो नतिजा आउनेछ ।"
दक्षिण एसियाली बक्सिङ संघ उपाध्यक्षमा अवाले,"काठमाडौं : नेपाल बक्सिङ संघका अध्यक्ष राम अवाले दक्षिण एसियाली बक्सिङ संघ (साबा) को उपाध्यक्षमा निर्विरोध चयन भएका छन् । भारतको नयाँदिल्लीमा भएको पहिलो भेलाले साबा गठन गर्दै अवालेलाई उपाध्यक्षमा चयन गरेको हो ।यसैगरी साबाको नेपाल बक्सिङ संघका पूर्वअध्यक्ष विष्णुगोपाल श्रेष्ठ महासचिव र उपाध्यक्ष किरणबहादुर श्रेष्ठ सदस्यमा चयन भएका छन् । भदौ २८ गते भएको विशेष भेलाले भारती बक्सिङ संघका अध्यक्षसमेत रहेका अजय सिंहलाई साबाको अध्यक्षमा निर्विरोेध चयन गरेको छ । सिंहको नेतृत्वमा १५ सदस्यीय कमिटी चयन भएको संघका अध्यक्ष राम अवालेले जानकारी दिए । नवनिर्वाचित कमिटीको कार्यकाल चार वर्षको रहनेछ । साबाकोे नयाँ नेतृत्वले पहिलो साबा बक्सिङ च्याम्पियनसिप आगामी डिसेम्बरको पहिलो साता भारतको गुहावटीमा गर्ने निर्णय गरेको अवालेले जानकारी दिए । साबाका उपाध्यक्ष अवालेले आफ्नो कार्यकालमा दक्षिण एसियामा बक्सिङ खेलको विकास र विस्तारका साथै व्यावसायिक बनाउन पहल गर्ने प्रतिबद्धता जनाए । मेरो कार्यकालमा दक्षिण एसियालाई नेपाल बक्सिङ खेलको केन्द्रबिन्दु बनाउन प्रयास गर्दछु अवालेले भने । संघलाई राखेपको मान्यता नेपाल बक्सिङ संघले राष्ट्रिय खेलकुद परिषद्बाट मान्यता पाएको छ । विधिवत् निर्वाचनबाट निर्वाचित भएको राम अवाले नेतृत्वको कमिटीलाई १५ महिनापछि शुक्रबार मान्यता दिएको हो ।२०७३ जेठ २२ गते निर्वाचित कमिटीलाई परिषद्ले मान्यता नदिए पनि संघको हरेक कार्यक्रमलाई भने सहयोग गर्दै आएको थियो । परिषद्ले शुक्रबार पत्रमार्पत अवाले नेतृत्वको निर्वाचित कमिटीलाई वैधानिकता प्रदान गरेको हो । संघका अध्यक्ष अवालेले राखेपको निर्णयले खेलाडी, प्रशिक्षक तथा खेलकर्मी सबैले न्याय पाएकोमा परिषद्लाई धन्यवाद दिए । संघका महासचिव सविन भट्टाचार्यले परिषद्ले ढिलै मान्यता दिए पनि वैधानिक रूपमा काम गर्न सजिलो भएको बताए ।"

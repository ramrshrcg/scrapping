शीर्षक,विवरण
क्यान्डी क्रस बारे बुद्धिसागरको लेख,"राजीवधर जोशी टेवुलतिर झुकेर बसेका थिए । आकाशमा इन्द्रेणी भुँइतिर झुकेको थियो । प्रकृतिको कुचिले धर्सो तानेजस्तो । धर्तिबाट बिस्तारै हराउँदै गएको प्रकृतिको यो नजारामा उनलाई कुनै मतलब थिएन । म क्याफेमा एक घन्टा ढिला पुगेको थिएँ । मैले सोचेको थिएँ उनी लामो प्रतिक्षाबाट दिक्क भएर हिँडिसकेका होलान् । तर, उनी दत्तचित्त भएर मोबाइलमा चोर औला दगुराईरहेथे । मानौ उनी कमिलाको लस्करमा सबैभन्दा ठूलो टाउको भएको कमिला खोजिरहेका छन् । मैले कुर्सिमा ढेस्सिदै भने, सरी है ! एक घन्टा नै कुर्न पर्यो तपैलाई । उनी हाँसे, म आएको त दुईघन्टा भन्दापनि बढी भयो । तर, ठिकै छ । मलाई त तपाई अझैँ एक घन्टा चाँडो आएजस्तो लागिरहेको छ । लाग्यो उनी ब्यंग्य गरिरहेका छन् । हेर्नुस्, बुद्धिजी ! केही दिनदेखि म ठूलै नशामा फसिरहेको छु । कस्तो नशा ? क्यान्डीक्रस गेम आको छ । मोबाइलमा डाउनलोड गरिहालेँ । रातभरी खेल्छु । अनि, कुनै मिटिङ पर्यो भने एकडेढ घन्टा अघि पुग्छु र खेलेरै बस्छु । अहिले पनि खेलि नै रहेको थिएँ । तपै आइहाल्नु भयो । उनी हाँसे, तपै पनि खेल्नु हुन्छ क्यान्डी क्रस ? मैले त भर्खरै सुने यस्को बारेमा । मलाई ठूलै भीरबाट खस्नबाट जोगाउन उनले दुवै हात फैलाउँदै भने, त्यसो हो भने भुलेर पनि डाउनलोड नगर्नु होला । उनले एकछिन अडिदै थपे, प्लिज । म फिरफिरे लेखनको मध्यतिर थिएँ । मध्यरातको सन्नाटामा किबोर्ड बजाउँथे । लेख्नु अघि घन्टौ गीत सुन्थे । त्यसरात किबोर्डमाथि गंगटाका खुट्टा जसरी औला झुन्ड्याएर अवेरसम्म घोत्लिएपछि, राजीवजीका शब्दहरु मन्त्रजसरी मेरा कानमा गुञ्जिए । यो संसारका सारा जीवभन्दा मान्छे किन फरक छ भने कसैले जे नगर्नु भनेको हुन्छ, त्यै गर्छ । मैले मोबाइलमा क्यान्डीक्रस डाउनलोड गरेँ । बिहान साढे तिनबजेसम्म किबोर्ड बजेन । केवल क्यान्डीक्रसको स्विट, डिभाइन बजिरह्यो । म गर्दनको हड्डीका दानाहरु खियाउँदै घोप्टो परिरहे । पौने चार बजे दिप्ती कराइन्, बिहान हुन लाइसक्यो, के टुङटुङ बजाको ? म ओच्छ्यानमा आएँ । भित्तातिर कोल्टे परेर, सिरकले मोबाइलको उजेलो छोपेर, बिहानको छ बजाएँ । राजीवजीले नखेल्नू भन्दै कसरी खेल्ने पनि उपाय दिएकै थिए । मैले न्यूरोडको कुनो क्याफे रोजेँ । चिनजानका मान्छेको आवतजावत कम हुन्थ्यो । म घरबाट लेख्नु छ भन्दै कुनोमा पुग्थेँ र दिनभरी क्यान्डीहरु फुटालेर घोप्टो पर्थे । पाँचपल्ट पनि लेभलपार नगर्दा नयाँलाइफ चाहिन्थ्यो । त्यसका लागि कि तिनजना फेसबुके मित्र चाहिन्थ्यो कि एकघन्टा प्रतिक्षा गर्नुपथ्र्यो । फेसबुकमा त मैले पढेकै थिएँकस्ले पठायो क्यान्डीक्रसको रिवेक्स्ट ? आई विल लुक फर यू, आई विल फाइन्ड यू एन्ड आई विल किल यू । लाइफ मागेर मर्नु छ र ? रामबाबू गुरुङले भनेका थे मेरो एउटा साथी छ, कहिलेकाही मेरो बाइक पछाडी बस्छ । बाइक कुदिरहेका बेलापनि मेरो पिठ्यूमा मोबाइल अड्याएर क्यान्डीक्रस खेल्छ । क्यान्डीक्रस डाउनलोड गरेपछि, कतिको गृह कलह सकिएको खवर पनि आईरहेको थियो । क्यान्डीले तितो संकामा डिभाइन मीठास जो दिएको हुन्थ्यो । माइक्रो, साझा बस, प्रतिक्षालय जताततै क्यान्डीक्रसको टुङटुङ सुनिन्थ्यो । कहिलेकाही माइक्रोमा मेरो छेऊको सिटमा बसेको मानिस क्यान्डीक्रस खेलिरहेको हुन्थ्यो । म कर्के नजरले हेर्थे, ऊ बल्ल १ सय २० लेभलमा हुन्थ्यो, म भने ३ सय ७५ । म गर्वले मोबाइल झिक्थे । छेऊको मानिसको आफ्नो मोबाइल बन्द गरेर मेरो गेम हेरेर बस्थ्यो । मैले खेलिरहेको लेभल उसको सपना हुन्थ्यो, कहिलेकाही म अर्कोेले खेलिरहेको ५ सय १३ लेभल हेर्थे, त्यो मेरो सपना हुन्थ्यो । कहिलेकाही एउटै लेभल कटाउन हप्तौ लाग्थ्यो । म कटाउन नसकेको नम्बर यूट्युवमा राखेर सर्च गर्थे । कसै न कसैले त्यो लेभल कटाएको भिडियो राखेको हुन्थ्यो । लाखौले हेरेका हुन्थे र लेखेका हुन्थे तिमी यो संसारका सबैभन्दा लकी मानिस हौ ! म पनि त्यो लेभल कटाएको लकी मानिसको ईष्र्या गर्थे । लेभल नकट्ने, तर लाइफ सकिरहने । गुगल देउतासित हरेक प्रश्नको जवाफ हुन्छ । मैले सोधेँ यसबाट कसरी पार पाऊँ प्रभू ? देउताले सयौ ब्लग पठाईदिए । अव एकघन्टा कुर्न नपर्ने भयो । मोबाइलको समयमा १ घन्टा बढायो, लाइफ हाजिर ! मेरो मोबाइलमा घन्टा बढ्यो, दिन बढ्यो, महिना बढ्यो, बर्ष बढ्यो । ५ महिनामा म ५ सय ९८ लेभलमा पुगेँ । त्यो कटेन र मैले कुनै लाइफ पाइनँ । किनभने, मैले समय बढाउँदै सन् २०३६ मा पुर्याएर क्यान्डीक्रस खेलिरहेको थियो । र, मेरो मोबाइलमा ०३६ पछि समय नै रहेनछ । म टाइम ट्राभलर्सको जस्तो जिन्दगी बाँचिरहेको थिएँ । समय नै बाँकी नरहेपछि क्यान्डीक्रस डिलेट गरिदिएँ । घोप्टो परेरै सहि, इन्द्रेणी नहेरेरै सही क्यान्डी क्रसले मलाई २०३६ मा केही हप्ता बाँच्ने मौका दिएको थियो । जसलाई हेर्दे नहेरी म फर्केको थिएँ ।"
दुई नम्बर प्रदेश निर्वाचन र कांग्रेस,"नेपाली समाजमा लामो समयदेखि नेपाली राष्ट्रियता के हो भन्ने विषयमा पृथकपृथक विचार अगाडि आउने गरेका छन् । ०१७ साल पुस १ गतेपछि राजा महेन्द्रले एक भाषा एक भेष, एक राजा एक देश भन्ने मान्यताअनुसारको राष्ट्रियतालाई स्थापित गर्न कोसिस गरेका थिए । त्यसैको वरिपरि उनका भाष्यकारहरूले राष्ट्रियताको विमर्श प्रारम्भ गरे । २०२५ सालमा कारामुक्त भएपछि जननेता विश्वेश्वरप्रसाद कोइरालाले त्यस अवधारणालाई चुनौती दिनुभएको थियो । बीपीले राष्ट्रियता भनेको भूगोल होइन, माटो होइन, भाषाभेषभूषा पनि होइन भन्नुभयो । प्रजातन्त्र प्राप्तिपछि मात्र राष्ट्रियताको साँचो साक्षात्कार हुन सक्छ भनेर थप्नुभयो । बीपीले शाहवंशीय राजाहरूको शासनलाई विजयी राजाको अभियानको रूपमा चित्रित गर्नुभएको थियो । प्रजातन्त्र पुनस्र्थापनापछि बीपीले राख्नुभएका तर्कहरूको प्रामाणिकताको पुष्टि हुँदै आयो । राष्ट्रियताका नाममा थिचोमिचोमा परेका जनसमुदायलाई प्रजातन्त्रले राजनीतिको अग्रभागमा लिएर आयो । रोल्पा, डोल्पा, जुम्ला र हुम्लाका पिछडिएका जाति र जनजाति विद्रोहमा प्रवृत्त भए । त्यस भेगको असन्तोषले माओवादीद्वारा आह्वान गरिएको सशस्त्र संघर्षलाई ऊर्जा प्रदान गर्यो । लगत्तैपछि दोस्रो महान् जनआन्दोलन आह्वान भयो । अन्तिम शाहवंशीय राजा ज्ञानेन्द्र अधिनायकवादी महत्वाकांक्षाका कारण विस्थापित भए । यस्तै राप र तापमा पहिलो मौकामा मधेस तात्यो, जाग्रत भयो । प्रजातन्त्र प्राप्तिपछि मात्र राष्ट्रियताको साँचो साक्षात्कार हुन सक्छ भनेर थप्नुभयो । बीपीले शाहवंशीय राजाहरूको शासनलाई विजयी राजाको अभियानको रूपमा चित्रित गर्नुभएको थियो । प्रजातन्त्र पुनस्र्थापनापछि बीपीले राख्नुभएका तर्कहरूको प्रामाणिकताको पुष्टि हुँदै आयो । राष्ट्रियताका नाममा थिचोमिचोमा परेका जनसमुदायलाई प्रजातन्त्रले राजनीतिको अग्रभागमा लिएर आयो । रोल्पा, डोल्पा, जुम्ला र हुम्लाका पिछडिएका जाति र जनजाति विद्रोहमा प्रवृत्त भए । त्यस भेगको असन्तोषले माओवादीद्वारा आह्वान गरिएको सशस्त्र संघर्षलाई ऊर्जा प्रदान गर्यो । लगत्तैपछि दोस्रो महान् जनआन्दोलन आह्वान भयो । अन्तिम शाहवंशीय राजा ज्ञानेन्द्र अधिनायकवादी महत्वाकांक्षाका कारण विस्थापित भए । यस्तै राप र तापमा पहिलो मौकामा मधेस तात्यो, जाग्रत भयो । सशस्त्र संघर्ष र मधेस आन्दोलन गहन जनजागरणका सीमाचिन्ह हुन् । यी दुवै घटनाले नेपाली समाजमा गुणात्मक परिवर्तन ल्यायो । १ पुस २०१७ अघि र पछिदेखि नै नेपालले राजा महेन्द्रकै चस्माबाट राष्ट्रवादलाई नियालेको थियो । सशस्त्र संघर्ष र मधेस आन्दोलनले राष्ट्रवादको त्यो परम्परागत परिभाषालाई खण्डित गर्यो । माओवादी संघर्षले आपूलाई वर्ग संघर्षमा सीमित राखेको थिएन । माक्र्स र लेनिनका काँचापाका उद्धरणका आधारमा प्रचण्डपथको नामाकरण गरी उनीहरूले उत्पीडित जनजातिमा आत्मविश्वास र विद्रोहको भावना भरे । अहिले राजनीतिक रूपले माओवादी रक्षात्मक अवस्थामा देखिन्छन् । नेतृत्वले आपैं आफ्नो अवमूल्यन गरेको छ । होइन भने त्यो सानो संघर्ष थिएन । ठीक त्यस्तै मधेस आन्दोलनले पनि लामो समयदेखि दोस्रो दर्जाका नागरिक भइरहनुपरेको बाध्यताविरुद्ध हुँकार गरेको थियो । तर दुवै विद्रोहका आफ्ना सीमा थिए । एक्काईसौं शताब्दीको परिवर्तित अन्तर्राष्ट्रिय शक्ति सन्तुलनबाट दुवै नेतृत्व उदासीन थिए । वर्गीय र जातीय जगमा खडा भएको राजनीतिले दीर्घकालीन रूपमा नेपाललाई राष्ट्रिय नेतृत्व दिन सक्ने अवस्था छैन, यो तथ्य नबुझेर माओवादी केन्द्र पछाडि परेको छ । ठीक त्यस्तै क्षेत्रीय राजनीति राष्ट्रिय राजनीतिको विकल्प हुन सक्दैन । मधेसवादी दलले यस तथ्यलाई छिट्टै आत्मसात गर्न सक्नुपर्छ । आफ्नो घोषणा र लक्ष्यलाई गन्तव्यमा पुर्याउन माओवादी र मधेसवादी दलले मुलुकको एक मात्र स्थापित प्रजातान्त्रिक पार्टी कांग्रेसमाथि भर पर्नैपर्छ । यो सत्य विगत दशकको ऐतिहासिक अनुभवको निचोड हो । वामपन्थी सिद्धान्तकारहरूले कांग्रेस वा मधेसलाई हेर्ने दृष्टिकोण बदल्न आवश्यक छ । कांग्रेस र मधेसले पनि वामपन्थी शक्तिको स्वरूप र सार बुझ्न जरुरी छ । सामान्यतः वामपन्थी शक्तिको र विशेष गरेर नेकपा एमालेलाई चित्त नबुझाउँदासम्म नेपाली राष्ट्रियताको जगेर्ना हुन सक्दैन । यस ऐतिहासिक पृष्ठभूमिमा दुई नम्बर प्रदेशको यो चुनावले ठूलो महत्व प्राप्त गरेको छ । यो साधारण चुनाव होइन । बाँकी मुलुकमा स्थानीय चुनाव उहिल्यै सम्पन्न भइसकेको हो । दुई नम्बर प्रदेशमा तेस्रो चरणमा यो चुनाव भयो । कांग्रेस सभापति शेरबहादुर देउवाको नेतृत्वमा रहेको सरकारलाई दुई नम्बर प्रदेशको चुनावलाई तेस्रो चरणमा सार्न सानो सकस परेको होइन । स्वयं कांगे्रसभित्र पनि दुई नम्बर वा मधेसको राजनीतिप्रति प्रारम्भमा स्पष्टता थिएन । संविधान घोषणाका घडीमा कांग्रेसका तर्पबाट सुशील कोइराला स्वयं प्रधानमन्त्री हुनुहुन्थ्यो । अमेरिकको संविधान लेखनका दौरान थोमस जेफर्सनले भनेका थिए, बरु ढिलो होस्, तर संविधानका विषयमा कचिंगल नरहोस् । संविधान घोषणाको हतारमा यो हेक्का राखिएन । किसिमकिसिमका प्रवाद, अपवाद र अफवाह भए । मधेसवादी आन्दोलनका नाउँमा त्यत्रो ठूलो क्षति भयो । सौभाग्यवश अहिले आएर कांग्रेसको नेतृत्वमा यस विवादको राजनीतिक परिमार्जन भएको छ । त्यसभन्दा ठूलो महत्वको अर्को कुरो छ । कलह र कचिंगलका माझबाट राष्ट्रियताको एउटा समन्वित र संस्लिस्ट परिभाषा हाम्रामाझ विकसित र स्थापित हुँदै गएको छ । दुई नम्बर प्रदेशको यो चुनाव सतहमा हेर्दा स्थानीय तहको सत्ता संघर्ष हो । तर यो सत्ता संघर्ष मात्र होइन । विगत दशकमा भाषा, नागरिकता, पहिचान, सामथ्र्य र सर्वोपरि राष्ट्रिय अखण्डताका नाममा अनेकन भनाभन भएका छन् । अधिनायकवादी व्यवस्थामा यस्तो भनाभनको छुट हुँदै हुँदैन । राणा वा पञ्चायतकालीन अवस्थामा यस्ता भावनाको अभिव्यक्ति मात्र पनि दण्डनीय थियो । त्यतिबेला यी भावना नभएका होइनन् । बस, गुम्सिएर बसेका थिए । अहिले प्रकट भएका छन् । यस्तो प्राकट्यलाई हामीले स्वागत गर्नुपर्छ । जनतन्त्रको गहन प्रयोगले आजको यो स्थिति आएको हो । यसबाट तर्सिने कुरा छैन । सबैथरीका कथपोकथन, प्रवृत्तिदुष्प्रवृत्तिलाई आत्मसात गरेर मात्र राष्ट्र निर्माणको खँदिलो जग बसाउन सकिन्छ । दोस्रो महायुद्धपछि विश्व राजनीतिमा शीत युद्धको दुर्भाग्यपूर्ण चरण हावी भयो । कांग्रेस र नेपाल कम्युनिस्ट पार्टी त्यसै परिवेशमा जन्मिए । दुवै शक्तिमा तत्कालीन परिस्थितिको छाप छ, मानौं जन्मखत छ । कम्युनिस्टहरू कांग्रेस भन्नासाथ यस राष्ट्रिय पार्टीलाई साम्राज्यवाद र विस्तारवादको मतियारको रूपमा चित्रित गर्दछन् । कांग्रेसहरूले अझै पनि कम्युनिस्ट भन्नासाथ उनीहरूलाई चाउचेस्कु र किम इल सुङको उत्तराधिकारीका रूपमा चित्रित गर्छन् । नेपालमा नानाथरीका कम्युनिस्ट छन् । कमरेड मोहनविक्रम, कमरेड रोहित, कमरेड ओली र कमरेड प्रचण्ड नमुनाका उदाहरण हुन् । नेपाली जनआन्दोलनलाई आजको उचाइमा ल्याउन यीमध्ये प्रत्येकले मौलिक योगदान गरेका छन् । तर शीतयुद्धको धङधङीबाट उनीहरू कोही पनि मुक्त हुन सकेका छैनन् । केही दिनअघि मात्र उपयुक्त चार नाममध्येका वरिष्ठतमले मधेस आन्दोलनलाई भारतीय विस्तारवादको विस्तारका रूपमा चित्रित गर्नुभएको छ । त्यो एक त्रुटिपूर्ण आकलन हो । होला, भारत सरकारले मधेस आन्दोलनमा अनावश्यक र अवैध चासो लिएको होला । त्यस्तो चासोले मधेसलाई सधैं राम्रोसमेत गरेको छैन । तर इङल्यान्ड, अमेरिका, चीन, फ्रान्स वा जर्मनीसमेतले जातीय दृष्टिले मिल्दाजुल्दा मानिस छन् भने यत्रतत्र चासो राख्छन् । प्रश्न छ त्यस चासोको मुकाबिला कसरी गर्ने ? भारतले चासो राख्यो भन्दैमा मधेसवादी दललाई, चीनले चासो राख्यो भन्दैमा जनजाति आन्दोलनलाई शंकाका नजरले हेर्नु विशुद्ध अराजनीतिक सोचाइ हो । प्रकाण्ड सिद्धान्तवादीहरू यस्ता सोचाइका निमित्त सधैं विख्यात रहेका छन् । वामपन्थी आन्दोलनका सर्वाधिक अग्ला व्यक्ति भन्न मिल्ने मोहनविक्रमका निमित्त यो सोचाइ अनुपयुक्त नहोला । तर व्यावहारिक राजनीतिको अखडामा उत्रिएका नेताले यस्तो सोचाइबाट आपूलाई मुक्त गर्नुपर्छ । मधेसवादी र मधेस आन्दोलन एकअर्काको पर्याय होइन । कांग्रेस वा एमालेमा भित्रबाट मधेसको अस्मिता, हक र अधिकारको लागि उस्तै चर्को आवाज लगातार उठिरहेको हो । कांग्रेसमा रहँदारहँदै पनि धनुषा जिल्लाका पार्टी सभापति रामसरोज यादव वा पर्सा जिल्लाका अजय द्विवेदी आन्दोलनको अग्रपंक्तिमा थिए । पार्टीभित्र महत्वपूर्ण जिम्मेवारी सम्हालेर बस्नुभएका विमलेन्द्र निधिदेखि शेखर कोइरालासम्म, सुरेन्द्र चौधरीदेखि डा गणेश मण्डलसम्मको लगातारको प्रयासले आज कांग्रेसको नेतृत्व मधेसबारे एउटा सही दृष्टिकोण अगाडि सार्न सफल भएको छ । वामपन्थी सिद्धान्तकारहरूले कांग्रेस वा मधेसलाई हेर्ने दृष्टिकोण बदल्न आवश्यक छ । कांग्रेस र मधेसले पनि वामपन्थी शक्तिको स्वरूप र सार बुझ्न जरुरी छ । सामान्यतः वामपन्थी शक्तिको र विशेष गरेर नेकपा एमालेलाई चित्त नबुझाँउदासम्म नेपाली राष्ट्रियताको जगेर्ना हुन सक्दैन । राष्ट्रियताको समयसापेक्ष नवसंस्कार गर्न सकिँदैन । चुनाव प्रचार रोकिएको यस अवधिमा बाँकी कुरा थप्नु उचित हुँदैन ।"
संविधान संशोधनको औचित्य सकियो,"स्थानीय तहको तेस्रो चरणको निर्वाचन पनि अहिलेसम्मको स्थिति हेर्दा निर्विघ्न रूपले सम्पन्न हुने लक्षण देखिन्छ । विगत दुई चरणको निर्वाचन पनि निर्विघ्न र तुलनात्मक रूपमा विगतका निर्वाचनभन्दा निश्पक्ष रूपमा सम्पन्न भएकै हुन् । बदर मतका बारेमा भने केही प्रश्न उठे । नेपाली नागरिक निर्वाचनका अन्य मर्यादापालनमा जागरुक, संयमित र परिपक्क देखिए । खासगरी छिमेकी मुलुकमा हुने निर्वाचनभन्दा नेपालको निर्वाचन बढी मर्यादित र बढी निश्पक्ष हुन सकेको कुरा नकार्न सकिन्न । विगत दुई चरणको निर्वाचनमा जस्तै विषयले तेस्रो चरणको निर्वाचनमा पनि प्राधान्यता पाए । समग्रमा विकासको विषयले प्रमुखता पायो भने सामाजिक सद्भाव, महिला चेतना, सामाजिक विभेदको न्यूनीकरणजस्ता विषय निर्वाचनका प्रमुख एजेन्डाजस्तै देखिए । नेपालको सामाजिक संरचना, भौगोलिक विविधता, बहुजातीय संस्कृति आदिइत्यादि निर्वाचनमा खासै प्रभावकारी मुद्दाका रूपमा देखा परेनन् । मधेस होस् या पहाड, विभिन्न जातजाति, भाषाभाषी सबैले निर्वाचनलाई समान रूपले उपयोग गरे पनि भविष्यप्रति आशाको सञ्चार भएको भने देख्न सकिएन । यी निर्वाचनहरूको पर्यवेक्षण गर्दा र छापामा आएका विषय अध्ययन गर्दा जुन कारणले निर्वाचन तीन चरणमा गर्नुपर्यो, त्यो कारण भने प्रस्ट रूपमा देख्न सकिएन । संविधान संशोधनको मुद्दालाई देशभित्र र बाहिर पनि जटिल र पेचिलो मुद्दाका रूपमा हेरिए पनि मतदाताको चुनाव प्रचारमा अभिव्यक्त विषयमा यी कुरा त्यति टड्कारो रूपमा देख्न सकिएन । कुनैकुनै बेला यी विषय केही राजनीतिक दलका शीर्ष नेताहरूको सरोकारको विषय मात्रै पो हो कि जस्तो पनि देखियो । राष्ट्रिय जनता पार्टीका नेताहरूले यसलाई ठूलो विषय बनाउन अथक् प्रयास गरे पनि स्थानीय तहको नेतृत्व र आम मतदातामाझ यी विषयले त्यति धेरै ठाउँ बनाउन सकेन । सरल भाषामा भन्नुपर्दा संविधान संशोधनको विषय उम्मेदवार र मतदाता नागरिकको धेरै ठूलो सरोकारको विषय होइन कि जस्तो देखिन आयो । संविधान संशोधनको संघर्ष वा मधेसप्रति स्थापनाको विभेदपूर्ण व्यवहारका नारा शीर्ष नेताहरूको राजनीतिक विलासिता मात्र पो हो कि जस्तो देखिन आयो । आउने दिनमा संविधान संशोधनको विषयले पनि धेरै ठूलो महत्व पाउने छैन । बरु यसलाई आवश्यकताअनुसार उदारताका साथ यसभित्रका कतिपय विषयलाई संविधानमा समाहित गर्न भने दलहरू तयार हुनेछन् । त्यसको लागि कुनै ठूलो हिंसात्मक आन्दोलन आवश्यक पर्ने छैन । निर्वाचनको माध्यमबाट संविधान संशोधनको संघर्षलाई मुखरित तुल्याउनु मधेसकेन्द्रित दल र तिनका नेताहरूको उद्घोषले मूर्तरूप लिन सकेन । जनताले निर्वाचनलाई आफ्नो ठाउँको विकास, शिक्षा, स्वास्थ्य र भौतिक पूर्वाधारजस्ता विषयमा सीमित राखे भने विभिन्न ठाउँको प्राकृतिक प्रकोपले जन्माएका व्यथाहरूप्रति राज्यको उदासीनता जस्ता विषयले ठाउँ पाए । आम जनमानसमा संविधान संशोधनभन्दा अरू नै विषयले विशेष महत्व राख्दा रहेछन् भन्ने कुरो स्पष्ट देखियो । त्यसो भनेर संविधानप्रति पूर्ण निरपेक्षताको भाव नागरिकले व्यक्त गरे भनिहाल्न पनि सकिँदैन । तर त्यही मात्रै विषय हो भन्न पनि सकिँदैन । गएका दुई चरणको निर्वाचनमा पनि जनताले ठूलो उत्साहको प्रदर्शन गरेकै हुन् । विगतका निर्वाचनहरूभन्दा मतदानको प्रतिशत पनि बढी नै भएको हो । विगतमा सत्ता पक्षका उम्मेदवारले सत्ताको लाभ जसरी लिन सकेको देखिन्थ्यो, यी दुई चरणका निर्वाचनहरूमा त्यो देखिएन । निर्वाचन पर्यवेक्षण गर्ने आधिकारिक संस्थाहरूले पनि निर्वाचनको विशुद्धतामाथि धेरै ठूलो प्रश्न उठाएनन् । एकाध अप्रिय घटना भए पनि होलान्, तर त्यसले निर्वाचनको शुद्धतामा प्रश्न गर्ने ठाउँ भने दिएनन् । जेजस्तो वातावरण अहिले तेस्रो चरणको निर्वाचनमा देखिएको छ, त्यसले यो चरण पनि कुनै विघ्नविना नै सम्पन्न हुने अवस्था देखिन्छ । संविधान संशोधन त्यति जबर्जस्त किसिमको मधेस, यसका पक्षविपक्षका विभिन्न राजनीतिक दल र छिमेकीसमेतको चासोले प्राधान्यता नपाएकै हो । अर्थात् यो मागलाई नागरिकसमक्ष पुर्याउन दलहरू सफल हुन नसकेकै हुन् । त्यसो त अझै प्रदेश र संघीय संसद्को निर्वाचन हुन बाँकी नै छ । संविधान संशोधन पक्षधरले स्थानीय तह मात्र विकासको विषय भएको हुँदा यी विषय नउठेका होलान् भनेर चित्त बुझाउने ठाउँ होला तर एक पार्टीबाट दोस्रो पार्टीमा गएर भए पनि चुनावमा उम्मेदवार हुने होडबाजी जुन प्रमुख दलहरूभित्रै देखियो, त्यसले सैद्धान्तिक अडानमा उम्मेदवार गम्भीर रहेको देखाउँदैन । यो संविधानलाई उत्कृष्ट भन्ने र यो संविधान विभेदकारी भन्नेहरूका बीचमा त्यति धेरै फरक देखिएन । राष्ट्रिय जनता पार्टीका नेता फोरम जान बेर लगाएनन् भने संघीय समाजवादीहरू अरू दलमा जान पनि धेरै सोच्नेतिर लागेनन् । तेस्रो चरणको निर्वाचनमा केही हदसम्म जातीयता हावी भए पनि जसरी जातजाति भाषाभाषीको हकहितमा मधेसले आन्दोलन उठाएको थियो, त्यसको प्रतिबिम्ब भने निर्वाचननको सहभागितामा देखिएन । थारू र गैरथारू मधेसी र मुसलमानलाई बेग्लाबेग्लै कित्तामा राखेर त्यसको संयुक्त छाताको रूपमा आफ्नो दल र नेतृत्व दाबी गर्नेहरूले अब यो कुरा दोहोर्याउने अवस्था पनि रहेन । आदिवासी जनजाति, थारू, मुसलमान, मधेसीमाझ संविधानलाई विभेदकारी भन्दै यी सबैका मसिहा हौं भन्ने दलहरूले प्रदेश र संघीय संसद्को निर्वाचनमा आफ्नो नारा फेर्नुपर्ने हुन्छ, यदि तार्किक रूपमा सोच्ने हो भने । अब हिजोका नाराको बजारीकरणको समय सकियो, नयाँ राजनीतिक सोच र नयाँ एजेन्डा नभई कतिपय दलहरूले आफ्नो अस्तित्व स्थापित गर्न अब सक्दैनन् । कुनै समय सत्ता र निर्वाचनको परिणाम एकअर्कासित अन्तरसम्बन्धित छन् भन्ने मानसिकतालाई निर्वाचन परिणामले उल्टाइदिएको छ । स्वाभाविक रूपमा जनताले स्वतन्त्र भएर आफ्नो निर्णय दिनुपर्दा सत्तापक्षका कमजोरी धेरै औंल्याउँछ भन्ने दुई चरणको निर्वाचनले पनि स्पष्ट तुल्याएको छ । तेस्रो चरणको परिणाम हेर्न बाँकी नै छ । जुन दुई चरणको निर्वाचनभन्दा फरक हुने कुरा इतिहासका विभिन्न कालखण्डमा अहिले तेस्रो चरण भनेर छुट्याइएको जनसंख्यामा राजनीतिक दलहरूको विगतको क्रियाकलापले स्पष्ट तुल्याउँछ । नेपालका जनआन्दोलन र विभिन्न कालखण्डका आन्दोलनहरूमा यो प्रदेशको विशेष भूमिका रहँदै आएको छ । त्यसबेला अहिले देखिएका कतिपय दलहरूको अस्तित्वसम्म पनि थिएन । यथार्थमा भन्ने हो भने स्थानीय तहको निर्वाचनको लाभ लिन सफल भएका दलहरू एमाले र माओवादी झन्डै केही समयदेखिको नेपाली कांग्रेससितकै सहयात्राकै कारण सफल हुन सकेका हुन् । ०४६ सालअघि आज एमाले नाम दिइएको पार्टी खुला राजनीतिद्वारा जनतामा भिजेको दल नै होइन । त्यसैगरी ०६२६३ को जनआन्दोलनअघि माओवादी दल मुलुकको एउटा विध्वंसकारी शक्तिको रूपमा मात्र चिनिन्थ्यो । जनताका माझमा खुला राजनीतिक दलका रूपमा परिचित हुने कुरै भएन । निर्देशित राजनीति हुँदा केही हदसम्म जनतामाझ गएको राष्ट्रिय प्रजातन्त्र पार्टीले स्थानीय तहको दुई चरणको निर्वाचनमा आफ्नो अस्तित्व बचाउन मात्रै पनि ठूलो संघर्षको सामना गर्नुपर्यो । कतिपय साना दल झन्डैझन्डै नेपालको राजनीतिक मानचित्रबाट हराएको अवस्थामा पुगे । यो क्रम जारी नै रहन्छ, तेस्रो चरणको निर्वाचनदेखि प्रदेश र संघीय संसद्को निर्वाचनसम्म । त्यसपछि मात्रै नेपालको राजनीतिमा संग्लो रूपमा दलहरूको अस्तित्व देखिनेछ । त्यसपछिको राजनीति भने केही हदसम्म सैद्धान्तिक आधारमा उभिनुपर्ने अवस्था सिर्जना हुनेछ । दलका आजका कार्यक्रम र नाराहरू त्यसबेला अप्रासंगिक हुनेछन् । आउने दिनमा संविधान संशोधनको विषयले पनि धेरै ठूलो महत्व पाउने छैन । बरु यसलाई आवश्यकताअनुसार उदारताका साथ यसभित्रका कतिपय विषयलाई संविधानमा समाहित गर्न भने दलहरू तयार हुनेछन् । त्यसको लागि कुनै ठूलो हिंसात्मक आन्दोलन आवश्यक पर्ने छैन । कतिपय उन्मादपूर्ण राजनीतिक अभिव्यक्तिहरू आन्दोलनकै बलबाटै उठे । नेपालमा पनि केही व्यक्तिहरूले आन्दोलनको आडमा मुलुक विभाजनका कुरा गर्नसम्म भ्याए । आन्दोलनमा ज्यान गुमाउने, राज्यद्वारा प्रताडित हुने, कुटाइपिटाइ खाने र जेलमा बस्ने एकथरी हुन्छन् भने त्यसैलाई आफ्नो कुत्सित नियतको अभिव्यक्तिको रूपमा लिने अर्काथरी हुन्छन् । त्यस्तालाई एकथरीले आन्दोलन गरिदिनुपर्छ अर्काथरीले फाइदा उठाइहाल्छन् । माओवादीको सशस्त्र संघर्षलाई त्यसको नेतृत्व बलिदानीपूर्ण आन्दोलन भन्न अहिले पनि थाक्दैन । तर जुन उन्मादपूर्ण भाषण र बोली यसको हुने गर्दथ्यो । त्यो बलिदान शक्ति क्षीण भइसकेपछि अब उन्मादपूर्ण अभिव्यक्तिले पनि बजार पाउँदैन । त्यो बिक्न सक्दैन । त्यसैगरी क्रान्ति आन्दोलनको उन्मादले जन्माएको अवाञ्छित आकांक्षाहरू पनि विस्तारै सेलाउँदै जान्छन् । ०४६ को आन्दोलनपछि नेपालीमा असीमित आकांक्षाहरू एकैपटक उम्लिएर आए । ०४८ पछि शृंखलाबद्ध निर्वाचन हुँदै गएपछि ती आकांक्षा अर्कै रूपमा अभिव्यक्ति हुन थाले । पार्टी निर्माण र मतदानको आआफ्नो आक्रोश या असन्तुष्टि व्यक्त गर्ने अरूअरू माध्यमका रूपमा सञ्चारजगत्मा ठूलो खुकुलोपन आयो । झन्डैझन्डै गाउँगाउँमा एफएम स्टेसन खुले, जिल्लैपिच्छे र केन्द्रमा छापाहरू बग्रेल्ती आए । सानातिना जुलुस निर्बाधरूपमा निस्कन पाए, तर फेरि ०६२ को आन्दोलन र त्यसको सफलताले फेरि ती अवाञ्छित आकांक्षा जुर्मुराएर उठ्न ठाले । फलस्वरूप देशले यो अवस्था धान्नै सक्दैन र हामी घोर अस्थिरताको भुमरीमा पो पर्ने हौं कि भन्ने भय देशवासीमा आयो । यी सबै आकांक्षा समेट्न नसक्दा संविधानसभा निर्वाचन दुईपटक गर्नुपर्यो । राजनीतिक नेतृत्व समृद्धि र विकास शब्द बोलेर कहिल्यै थाक्दैन । तर समृद्धिको स्पष्ट बाटो भने उनीहरूले कोर्न सकेका छैनन् । विकासको लागि शान्ति र समृद्धि सँगसँगै जाने दुई विषय हुन् । एउटाको अभावमा अर्कोको पूर्ण अनुभूति गर्न सकिँदैन । समयमै समृद्धिको बाटो समातिएन भने शान्तिमाथि खलबल पुग्ने सम्भावना जहिल्यै पनि भइरहन्छ । त्यसैगरी शान्तिको अभावमा समृद्धि पनि सहज छैन । यी दुवै परिपूरक हुन् । यही कुरो नयाँ संविधान जारी भइसकेपछिको निर्वाचनको शृंखलापछि नेपालीले अनुभव गर्न सक्नेछ । यो संविधान कार्यान्वयनको सुरुआतले सुखद् दिन देखाउला ।"
हङकङलार्इ हराउँदै नेपाल बन्यो च्याम्पियन,काठमाण्डौै: हङकङलार्इ पराजित गर्दै नेपालले यू१९ एसिया कप क्रिकेट पूर्वी क्षेत्र छनौटको उपाधि हात पारेको छ। आइतबार बिहान सम्पन्न फाइनलमा हङकङलार्इ ५ विकेटले पराजित गर्दै नेपालले उपाधि कब्जा गरेको हो। योसंगै नेपाल अब मलेसियामै हुने एसीसी यू१९ एसिया कप क्रिकेटका लागि पनि छनोट भएको छ। टस हारेर ब्याटिङको निम्तो पाएको हङकङ ३२१ ओभरमै अलआवट भयो। उसले ७६ रन मात्र बनाउन सक्यो। नेपालका बलर साहब आलम र सन्दिप लामिछानेले ३३ विकेट लिए भने अनिलकुमार साह र दिपेन्द्र सिंह ऐरीले ११ विकेट लिए। जवाफी ब्याटिङमा उत्रिएको नेपालले १४४ ओभरमै विजयी लक्ष्य भेट्टायो। पाँच विकेट गुमाएको नेपालका लागि कप्तान दिपेन्द्र सिंह ऐरीले २२ रन बनाए भने सन्दीप सुनारले १९ रन बनाए। अनिल कुमार साहले १६ रन बनाए। यस्तै प्रनित थापामगरले अविजित १९ रन बनाए।
लगातार २ ओभरमा हङकङको २ विकेट पतन,काठमाडौं : १९ वर्ष मुनिको एसिया कप क्रिकेटका लागि मलेसियामा जारी पूर्वी क्षेत्रको छनौट प्रतियोगिताको फाइनलमा नेपालले अहिले हङकङको सामना गरिरहेको छ । नेपालले दोस्रो ओभरमा पहिलो विकेट लिएपछि सम्मालिएर खेलेको हङकङको लागि १३ औ ओभरमा अनिल कुमार साहले दोस्रो विकेट लिए भने चधौ ओभरमा साहब आलमले तेस्रो विकेट लिन सफल भए । हाल १५१ ओभरमा ३ विकेट गुमाएर हङकङ ४९ रन बनाएर खेलिरहेको छ । अपडेट १६ अाै अाेभरमा हङकङले लगातार थप २ विकेट गुमाएको छ । यो संगै हङकङको ५ विकेट पतन भइसकेको छ । १७ ओभरको समाप्तिमा हङकङको स्कोर ५२ भएको छ ।
नेपाल एसीसी यू१९ एसिया कप क्रिकेटका लागि छनोट,"काठमाडौं : नेपालले मलेसियामा आयोजित एसियाली क्रिकेट काउन्सिल (एसीसी) यू१९ एसिया कप (पूर्वी क्षेत्रीय) छनोट प्रतियोगिताको उपाधि जितेको छ। नेपालले आइतबार खेलिएको फाइनलमा हङकङलाई पाँच विकेटले पराजित गर्दै उपाधि हात पारेको हो। मलेसियाको किनरारा ओभलमा टस जितेर पहिले फिल्डिङ रोजेको नेपालले हङकङलाई ७६ रनमै रोकेको थियो। ३२१ ओभरमात्र क्रिजमा टिकेको हङकङका लागि हरप्रित सिंहले सर्वाधिक २० रन बनाए। सुरुदेखि नै खराब प्रदर्शन गरेको हङकङले पहिलो ओभरमै ओपनर राग कपुरलाई शून्य रनमै गुमाएको थियो। पहिलो विकेट सस्तैमा गुमाए पनि मध्यक्रमका ब्याट्सम्यानले हङकङलाई सम्हाल्ने कोसिस गरेका थिए। हङकङका हरप्रित सिंह र कप्तान झथनावेद एसएसले दोस्रो विकेटका लागि ३४ रनको साझेदारी गरे। रन आउट हुनुअघि झथनावेदले १६ रन बनाए। कप्तान झथनावेद र हरप्रित पेभेलियन फर्किएपछि हङकङले लगातार विकेट गुमायो। हङकङले ३१ रन जोड्दा पछिल्लो सात विकेट गुमाएको थियो। वाकोस खान १५ रनमा पेभेलियन फर्किए भने अन्य ब्याट्सम्यानले दोहोरो संख्यामा रन बनाउन सकेनन्। हङकङलाई कम योगफलमा समेट्न नेपालका बलर साहव आलम र सन्दीप लामिछानेले तीनतीन विकेट लिए। कप्तान दीपेन्द्रसिंह ऐरी र नन्दन यादवले पनि एकएक विकेट हात पारे। ६१ ओभर बलिङ गरेका सन्दीपले एक मेडनसहित आठ रन खर्चिए। यसैगरी सात ओभर बलिङ गरेका साहबले १५ रन खर्चिए। सर्वाधिक विकेट लिने खेलाडीको दोस्रो स्थानमा कप्तान दीपेन्द्रसिंह ऐरी रहे। उनले पाँच खेलमा १३ विकेट लिए। उनले भुटान र मलेसियाविरुद्ध पाँचपाँच विकेट लिए। हङकङले दिएको ७७ रनको लक्ष्य नेपालले १४४ ओभरमा पाँच विकेट गुमाएर पूरा गयो। नेपालको जितमा कप्तान दीपेन्द्रसिंह ऐरीले सर्वाधिक २२ रनको योगदान गरे। दीपेन्द्रले प्रनित थापामगरसँग चौथो विकेटका लागि २८ रनको साझेदारी गरेका थिए। प्रनित १९ रनमा अविजित रहे। यसैगरी प्रारम्भिक ब्याट्सम्यान सन्दीप सुनारले १९ र अनिलकुमार साहले १६ रन बनाए। हङकङका करणदीप सिंहले तीन र कप्तान झथनावेद एकएकले विकेट लिए। छनोट चरणको खेलमा समूह एमा रहेको नेपाल आफ्नो समूह विजेता बन्दै सेमिफाइनलमा पुगेको थियो। नेपालले सेमिफाइनलमा मलेसियालाई १० विकेटले पराजित गर्दै फाइनलमा स्थान बनाएको थियो। यसैगरी समूह बी मा रहेको हङकङ पनि आफ्नो समूहको विजेताका रूपमा अन्तिम चारमा पुगेको थियो। सेमिफाइनलमा हङकङले सिंगापुरलाई सात विकेटले पराजित गर्दै नेपालसँगको भेट पक्का गरेको थियो। प्रतियोगितामा नेपालले अपराजित रहँदै उपाधि जितेको हो। एसीसी यू१९ (पूर्वी क्षेत्रीय)को उपाधिसँगै नेपाल एसीसी यू१९ एसिया कपमा पनि छनोट भएको छ। आगामी नोभेम्बरमा हुने एसिया कपमा टेस्ट मान्यता प्राप्त भारत, बंगलादेश, श्रीलंका, पाकिस्तानलगायतका टोलीसँग नेपालले प्रतिस्पर्धा गर्नेछ। नेपालको उपाधि यात्रा (१) पहिलो खेल : नेपालद्वारा थाइल्यान्डलाई दुई सय ५५ रनले पराजित। (२) दोस्रो खेल : नेपालद्वारा भुटान नौ विकेटले पराजित। (३) तेस्रो खेल : नेपालद्वारा सिंगापुर सात विकेटले पराजित। (४) सेमिफाइनल : नेपालद्वारा मलेसियालाई १० विकेटले पराजित। (५) फाइनल : नेपालद्वारा हङकङ पाँच विकेटले पराजित।"
नेपाल र हङकङबीचको फाइलन खेल जारी,काठमाडौं : १९ वर्ष मुनिको एसिया कप क्रिकेटका लागि मलेसियामा जारी पूर्वी क्षेत्रको छनौट प्रतियोगिताको फाइनलमा नेपालले अहिले हङकङको सामना गरिरहेको छ । टस जितेर पहिले फिल्डिङ रोजेको नेपालले राम्रो सुरुवात गरेको छ । नेपालले दोस्रो ओभरमा नै विकेट लिन सफल भयो । ६ ओभर को समाप्तिमा हङकङले १ विकेट गुमाई २१ रन बनाएर खेलीरहेको छ । शनिबार भएको सेमिफाइनल खेलमा नेपाल मलेसियालाई १० विकेटले पराजित गरी फाइनलमा पुगेको थियो भने हङकङले सिंगापुरविरुद्ध ७ विकेटको जित निकाल्दै फाइनल यात्रा तय गरेको थियो ।
हङकङले दियो नेपाललाई ७७ रनको लक्ष,काठमाडौं : १९ वर्ष मुनिको एसिया कप क्रिकेटका लागि मलेसियामा जारी पूर्वी क्षेत्रको छनौट प्रतियोगिताको फाइनलमा नेपालले अहिले हङकङको सामना गरिरहेको छ । हङकङले नेपाल सामु ७७ रनको लक्ष्य प्रस्तुत गरेको छ । टस जितेर नेपालले बलिङ रोजेपछि व्याटिङमा उत्रिएको हङहङ ३२१ ओभरमा ७६ रन बनाउँदा अलआउट भयो । बलियो प्रतिद्वन्द्वी मानिएको हङकङलाई सस्तैमा समेट्ने क्रममा नेपालका लागि साहब आलम र सन्दीप लामिछाने समान ३३ विकेट लिए । हङकङका लागि ओपनर हर्पित सिंहले बनाएको २० रन नै सर्वाधिक रन रह्यो ।
ला लिगामा बार्सिलोनाको चौथो जित,काठमाडौं : स्पेनिस ला लिगा अन्तर्गत शनिबार रातिको खेलमा गेटाफेलाई २१ ले हराएसँगै बार्सिलोनाले लगातार चौथो जित दर्ता गरेको छ । गत सिजनमा झिनु अंकको अन्तरमा उपाधि जित्नबाट वञ्चित भएको बार्सिलोनाले यस सिजनमा सुरुवात देखि नै उत्कृष्ट प्रदर्शन गरिहेको छ । खेलमा अग्रता भने ३९ औं मिनेटमा शिबासाकीको गोल मार्फत गेटाफेले लिएको थियो । पहिलो हाफमा १० ले पछि परेको बार्सिलोनाका लागि ६२ औं मिनेटमा डेनिस र ८४ औं मिनेटमा पाउलिन्होले गोल गरे जसबाट बार्सिलोना २१ को जित दर्ता गर्न सफल भयो । शनिबार राति नै भएको अन्य खेलमा खेलमा एथ्लेटिको मड्रिडले मालागालाई १० र रियल बेटिसले डिप्रोटिभो डि लाकोरुनालाई २१ ले हराए भने भ्यालेन्सिया र लेभान्टे बीचको खेल ११ को बराबरी टुंगियो । चार खेलबाट १२ अंक रहेको बार्सिलोना शीर्ष स्थानमा रहेको छ । तीन खेलबाट ९ अंक रहेको रियल बेटिस दोस्रो स्थानमा र ४ खेलबाट ८ अंक जोडेको एथ्लेटिको मड्रिड तेस्रो स्थानमा छ । गत सिजनको विजेता रियल मड्रिड भने तीन खेलबाट ५ अंक जोडी ११ औं स्थानमा रहेको छ ।

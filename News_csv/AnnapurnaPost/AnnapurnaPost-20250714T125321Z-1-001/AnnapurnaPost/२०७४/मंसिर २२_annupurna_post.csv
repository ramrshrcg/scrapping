शीर्षक,विवरण
कौडीको मूल्यबराबर कीर्तिमान,"साहसिकमध्ये मुख्य मानिने पर्वतारोहण पछिल्लो समय धमिलिन थालेको छ । न्यायालयको नजरमा सबैभन्दा माथि चढेर सकुशल फर्कनेका लागि दिइँदै आएको विश्व चर्चित रेकर्ड (कीर्तिमान) पनि नक्कली भएको फैसला गरेको छ । सर्वोच्च अदालतले मंसिर १२ गते सबैभन्दा छोटो समय ८ घन्टा १० मिनेटमा आधार शिविरदेखि सगरमाथाको चुचुरोसम्म सफल आरोहण गरी विश्व कीर्तिमान कायम गरेको भनी पर्यटन विभागले प्रमाणित गरेको तथ्य नक्कली भएको ठहर गयो । सन् २००४ मे २१ मा पेम्बा दोर्जी शेर्पाले छोटो समय ८ घन्टा १० मिनेटमा आरोहण गरेको भनी पेस गरेको कागजात नक्कली र कानुनी आधार पूरा नगरेको ठहर भयो । यता सन् २०१६ मे २३ मा भारतीय प्रहरी दिनेश राठोर र निजकी श्रीमती तारकेश्वरीले ६ हजार मिटरबाट फर्केर फोटोसपबाट नक्कली तस्बिर तयार गरी विभागमा पेस गयो । विभागले पनि प्रमाणित गरी प्रमाणपत्र वितरण गयो । सबैभन्दा छिटो समयमा सगरमाथाको चुचुरो चुमेको विश्व कीर्तिमानलाई विभागले प्रमाणित गरेपछि गिनिज बुक अफ वल्र्ड रेकर्डले समेत मान्यता दियो, तर आज यो रेकर्ड अपुष्ट र नक्कली ठहरिँदा नेपाली आरोहीको साहसमाथि प्रश्न उठेको छ । आरोहण गरेको प्रमाणित गर्न कानुनी रूपमा सम्पर्क अधिकृत, एजेन्सीको प्रतिवेदन, चुचुरोको सक्कल तस्बिर र थप आधारका लागि साक्षी प्रमाण पेस गर्नुपर्ने हुन्छ, तर यी कानुनलाई मिच्दै पर्यटन विभागले पेम्बादोर्जी शेर्पा र भारतीय दम्पतीलाई प्रमाणित गरे । यी घटना पर्वतारोहणको ६५ वर्षकै कालो इतिहास बनेको छ । करिब ४ हजार पाँच सय बढी आरोही र सयौं विश्व कीर्तिमानीका लागि यो घटना दुःखद पक्ष बनेको छ । आरोहीले गर्न खोजेको गद्दारी र विभागले कानुनी आधार पूरा नगरी प्रमाणित गर्नुको कारण के होला भनी पर्वतारोहीहरू प्रश्न गर्ने गर्छन् ? केही पर्वतारोही त सीधै पैसामा कीर्तिमान खरिदबिक्री हुने दाबीसमेत गर्छन् । नेपाली आरोही तेन्जिङ नोर्गे शेर्पा र न्युजिल्यान्डका आरोही एडमन्ड हिलारीले सन् १९५३ मे २९ मा चुचुरो चुम्न गरेको साहस, मेहनत र दुःखलाई विभागका कर्मचारीले पैसामा बिक्री गरे । कुनै आधार प्रमाण नहेरी पहुँच र पैसामा सयौं प्रमाणपत्र बिक्री गरेपछि विश्व कीर्तिमानसमेत कौडीको मूल्यबराबर हुन पुगेको छ । सबैभन्दा छिटो समयमा सगरमाथाको चुचुरो चुमेको विश्व कीर्तिमानलाई विभागले प्रमाणित गरेपछि गिनिज बुक अफ वल्र्ड रेकर्डले समेत मान्यता दियो, तर आज यो रेकर्ड अपुष्ट र नक्कली ठहरिँदा नेपाली आरोहीको साहसमाथि प्रश्न उठेको छ । किन यसरी सरकारी प्रतिनिधिहरू पर्वतारोहण र कीर्तिमानलाई पैसामा बिक्री गर्ने आँट गर्छन् ? भारतीय दम्पतीको आरोहण दलका पर्वतारोहण गाइड फुर्तेम्बा शेर्पा र फुर्वा शेर्पा थिए । सरकारले सम्पर्क अधिकृत गणेश तिमिल्सिनालाई खटाएका थिए । यता मकालु एड्भेन्चर प्रालि कम्पनीले हिमाल आरोहणमा आरोही पठाएका थिए । यी प्रतिनिधिको प्रतिवेदनकै आधारमा विभागले सफल आरोहण गरेको प्रमाणित गरेको थियो । पछि गलत सावित हँुदासमेत ती स्रोतमाथि कुनै कारबाही हुन सकेन । यसले अन्य सम्पर्क अधिकृत, गाइड, एजेन्सीको पनि मनोबल बढ्दै गएको देखिन्छ । सन् २००१ र २००२ मा एक बेलायती नागरिकले नक्कली तस्बिर प्रयोग गरी आरोहणको दाबी गरेका थिए । पेम्बादोर्जी शेर्पाले सगरमाथा आरोहण गरेको प्रमाणित गरी पर्यटन विभागले प्रमाणपत्र वितरण गरेपछि त्यसलाई संस्कृति, पर्यटन तथा नागरिक उड्डयन मन्त्रालयले २०६१ भदौ २९ गते आरोहण गरेको भनी निर्णय गयो र २०६१ भदौ ३१ गते प्रेस विज्ञप्तिमार्फत सबैलाई जानकारी गरायो । तर पर्वतारोहणसम्बन्धी नियमावली, २०५९ को नियम ३० सँग सम्बन्धित कुनै पनि आधार पूरा नगरी प्रमाणित गरेको भन्दै सर्वोच्च अदालतका न्यायाधीश चोलेन्द्रशमशेर जबरा र डम्बरबहादुर शाहीको संयुक्त इजलासले आरोहण नगरेको भनी निर्णय खारेज गयो । आठ हजारमाथिका १४ हिमाल अरोहणदेखि सगरमाथा र अन्य हिमाल अरोहण गरेको भनी दर्जनौं आरोहीहरूले यस्ता प्रमाणपत्र लिएको आरोहीहरू दाबी गर्छन् । ६ हजारमाथि नपुगेकाहरूले पनि आरोहणको प्रमाणपत्र हात परेको पाइएको छ । यी नियतलाई कर्मचारीले सुधार नगर्ने हो भने र गलत नियत बोकेका पर्वतारोहीलाई कारबाही नगर्ने हो भने हामीसँग भएको चार सय बढी हिमालको प्रवर्धन सम्भव छैन । आरोहणलाई नयाँ प्रविधियुक्त बनाउन ग्लोबल पोजिसनिङ सिस्टम (जीपीएस) अनिवार्य गर्नुपर्ने प्रस्ताव दुई वर्षदेखि भए पनि राज्यका निकाय किन चासो राख्दैनन् ? कर्मचारीले पर्वतारोहणलाई सेतो हात्तीको रूपमा हेर्न नत्यागेसम्म पर्वतारोहण क्षेत्रको विकासमा प्रश्न उठिरहन्छ । हिमालसँग दोस्रो पुस्ता विश्वमा हिमाल र शेर्पा पर्यायवाचीका रूपमा चिनिन्छन् । त्यसैले यी दुई पक्षलाई एक रथका दुई पाङग्रा हुन् भन्दा अत्युक्ति नहोला । इतिहास हेर्दा हिमालसँग मानिसको प्रत्यक्ष सम्बन्ध गाँसिएको सन् १९२२ देखि हो । त्यस समयमा सगरमाथा आरोहणका क्रममा सातजना शेर्पाको मृत्यु भएको थियो । तर २९ मे १९५३ मा तेन्जिङ नोर्गे शेर्पा र न्युजिल्यान्डका नागरिक एड्मन्ड हिलारीले सर्वोच्च शिखर सगरमाथाको सफल आरोहण गरेपश्चात् हिमालसँग मानवीय सम्बन्ध बढ्दै गएको छ । इतिहासदेखि अहिलेसम्म हिमालमा बहादुरी देखाउनेमा नेपाली नै हँुदै आएका छन् । इतिहासदेखि सन् २०१६ सम्मको आरोहण तथ्यांक हेर्दा अहिलेसम्म ४८७९ जनाले सगरमाथाको सफल आरोहण गरिसकेका छन् । यस कार्यमा विश्व कीर्तिमान कायम गर्नेहरूको होड पनि उत्तिकै चलेको छ । जस्तै कम उमेर, धेरैपटक, लामो समयसम्म चुचुरोमा बस्ने, सबैभन्दा छिटो पुग्ने आदि । भरिया, शेर्पा सरदारको उपाधिदेखि हिमचितुवाका उपमा समेत पाएका नेपालीहरूको दोस्रो पुस्ता हिमालसँग नकारात्मक बन्दै गएको छ । चढाउने र सुरक्षित ओराल्नेभन्दा पनि कसरी चाँडै धनाढ्य बन्ने भन्ने प्रतिस्पर्धा बढेको देखिन्छ । अघिल्लो पुस्ताले हिमालमा देखाएको बहादुरी, लगनशीलता र इमानदारीले शेर्पाको इज्जत र हैसियत हिजोआजका पुस्तामा कमै देखिन्छ । पछिल्लो समय हिमाल आरोहणका क्षेत्रमा केही गल्ती, कमजोरी र नियतवश नकारात्मक काम पनि भएका छन् । अगुवाहरूले बनाएको बाटोमा पछिल्लो पुस्ताले निरन्तरता दिन नसक्नु र गलत क्रियाकलाप गरेर विश्वमा नकारात्मक सन्देश फैलाउने गरिएको छ । पर्यटकमाथि हातपात र दुव्र्यवहार भएका छन् । बेथिति, कुसंस्कार र गलत क्रियाकलापले शेर्पाको दोस्रो पुस्ताको हिमालसँगको सम्बन्ध नाजुकतिर ढल्किएको छ । आजको पुस्ताले प्रतिष्ठा र सम्मानको रूपमा भन्दा पनि हिमाललाई पेसा र व्यवसायको रूपमा हेर्दै आएको छ । विश्वले पर्वतारोहीमाथि हुने आक्रमणको निन्दा गरेको छ । पर्वतारोहणमा महँगो मूल्य असुल गर्नु, प्रतिस्पर्धी बजार भन्दै सस्तो दररेटमा पर्वतारोहण गराउने आदि समस्या छन् । कम्पनी र कामदारहरूबीच परामर्श नहुँदा पेसा नै संकटमा परेको छ । गलत नियत भएकाहरू पर्यटकमाथि खानापिनमै मिसावट गरी आरोहण र ट्रेकिङलाई बीचबाटै रद्द गराउने, आरोहणका क्रममा गद्दारी गरेर असफल बनाउने, उद्दार (रेस्क्यु) मा समेत गलत गतिविधि गरी रकम असुल गर्ने गरेका प्रशस्तै उदाहरण छन् । यी क्रियाकलापले नेपाल पर्वतारोहण मात्र नभएर रेस्क्युका लागि समेत विश्वले कालोसूचीमा राख्ने तयारी गरेको बुझिन्छ । यसर्थ दोस्रो पुस्ताले यस्ता गल्ती सच्याउन जरुरी छ । पछिल्लो पुस्तामा देखिएको अर्को कमजोरी हो, बहादुरी देखाउँदै कीर्तिमान कायम गर्न चुचुरो चुमेकाहरू शतप्रतिशत विदेश पलायन नरोकिनु । यो नेपाल, नेपाली र हाम्रो समुदायको लागि पनि दुःखद बनेको छ । स्वदेशको सम्मानको आत्मबोध गरेर इतिहास बनाएका पुर्खाहरूको पनि सम्मान गर्न सिकौं । हामीले हिमाल त्याग्नु राम्रो हुँदैन ।"
"मुगावे, नेपाली राजनीति","सैंतीस वर्षसम्म जिम्बावेमा शासन गर्ने ९४ वर्षीय संसारकै सबभन्दा बूढा शासक रबोर्ट मुगावे अहिले आफ्नै नायकत्व धान्न नसकेर सेवानिवृत भए । मुगावे शासनको अन्त्यसँगै संसारभरमै खुसी हुने र अर्कोतर्फ निर्मम समीक्षा गर्ने दुई प्रवृत्ति देखा पयो । यसले क्रान्ति वा सशस्त्र संघर्षबाट सरकार मात्रै हैन, सत्ता चरित्रै फेर्ने शक्तिलाई समेत गम्भीर शिक्षा र सन्देश दियो । जीवनमा केही परीक्षा एकपटक दिएर उत्तीर्ण भए पुग्छ, तर नायकत्वको र राजनीतिको परीक्षा भने क्षणक्षणमा अर्थात् जीवनभर दिइरहनुपर्ने हुन्छ । यी परीक्षा दुई कोणमा हुन्छन् पहिलो इतिहासको मार्गनिर्देशन र दोस्रो भविष्यउन्मुख मानवीय अपेक्षाको सकारात्मक व्यवस्थापन । जीवनभर नायकत्वको रक्षा स्वयं नायकले गर्न सक्दैन भने कालान्तरमा त्यसले नै थिचेर किच्नेछ भन्ने उदाहरण अहिले बूढा मुगावे बनेका छन् । रोडेसियाबाट जिम्वाबेमा फेर्ने क्रान्तिपछि उपनिवेशवादीका हितबाट देशका प्राकृतिक स्रोत साधन बचाउने काम र क्रान्तिकारी भूमिसुधार मुगावेले गरे । कालान्तरमा पार्टी र वार भेट्रानहरूको वास्ता नगरी जोइटिग्रे बन्न चाहँदा भने गौरवशाली मुगावेको क्रन्तिकारी इतिहासमा दाग लाग्यो । तर जिम्बावेली राजनीतिज्ञ, सेना र जनताले उनको सम्मान कायम राख्न इज्जतपूर्ण तरिकाले राजीनामा गराएर सत्ता बहिर्गमन गराए । नयाँ नेतृत्व एमरसन मनांगाग्वा कुनै बेला छातीमा मुगावेको फोटो टाँसेर हिँड्थे । जब उनैलाई बर्खास्त र अपमान गर्न ग्रेस मारुफु मुगावे लागिन् तब पनि मुगावे मौन समर्थनमा देखा परेपछि पार्टी, सेना र वार भेट्रान समूहलाई आफ्ना नायक बूढापेसँगै जाइटिंग्रे बन्दै बुझ्न थाले । भूपरिवेष्ठित दक्षिण अफ्रिकी मुलुक जिम्बावेसँग औपनिवेशीक अनेकौं पीडा र लामो प्रतिरोधी संघर्षका कथा र व्यथा छन् । सन् १८८८ देखि १९८० सम्मको बेलायती उपनिवेश रहेको जिम्बावेसँग अहिले पनि अकूत प्राकृतिक साधन र स्रोत छ । सन् १९६० देखि अहिलेसम्म अफ्रिकी महादेशमा दुई सयभन्दा ज्यादा सत्तापलट भइसकेका छन् । तर ती मुगावे शासनको अन्त्यको चर्चा बहस जस्ता भने छैनन् । ती पश्चिमा लगानीको कर्पोरेट राजनीतिको छिनाझप्टी मात्र थियो । सशस्त्र संघर्षदेखि शान्ति सम्झौता हुँदै राजनेता बनेका चार दशक लामो मुगावे शासनको अन्त्यसँगैै अहिले भने संसारकै क्रान्ति दुस्मन र उपनिवेशवादी चाकरहरू खुसीले तिघ्रा बजारिहेका छन् । मुगावे स्वयं पनि समीक्षारहित छैनन् तर मुगावेको योगदान, गुण र दोषको चर्चा गरिनुभन्दा पनि खलनायक बनाउन उत्साहित छन् । सो जमातमा इयान डगलस स्मिथ सन्तति मात्रै हैनन्, संसारभरका सनातनी सत्ता चरित्रमा हस्तक्षेपविरोधी, क्रान्तिविरोधी तत्वहरूसमेत सामेल छन् । जातिवादी पश्चिमा गोरेमिडिया त्यसको वैचारिकी र मनोवैज्ञानिक नेतृत्व गरिरहेको छ भने त्यसैलाई सन्दर्भ स्रोत बनाएर घृणाका कारोबार फैलाउने संसारभर जबर्जस्ती प्रयास पनि चल्दैछन् । बहाना मुगावे भए पनि त्यसको निशाना सशस्त्र क्रान्तिबाट राजनीतिक सत्ता परिवर्तन र हेरफेर मात्रै नभई आर्थिक, भूस्वामित्व, प्राकृतिक साधन र स्रोतमाथि राज्यको नियन्त्रण, सामाजिक, सांस्कृतिक अवस्था र व्यवस्थामा हस्तक्षेपको विरोध हो । मुगावे शासनको अन्त्यसँगै राजनीतिमा आदर्श, इतिहासको रक्षा, नायकको सार्वभौम चरित्र, विचार र सिद्धान्तको अभ्यास, चुनावी परिणाम, वास्तविक जनअभिमतबारे फेरि बहस सुरु भए । सामाजिक अपिल गर्न सक्ने नैतिक पुँजी नेताहरूसँग रहेसम्म प्रतिकूलता, विरोध र नाकाबन्दी त्यो देशले सहन र झेल्न सक्दो रहेछ । नेताको रक्षा स्वयं जनताको अभेद्य किल्लाले गर्दो रहेछ भन्ने कुरा क्युबाका फिडेल क्यास्त्रो, भनेजुयिन ह्युगो चाबेजजस्तै कुनै समय रोबर्ट मुगावे पनि थिए । आन्तरिक कुलिन विद्रोह, जमिनको राष्ट्रियकरणसँगै पैदा भएको आर्थिक संकट, नाकाबन्दीमा पार्टी, वार भेट्रान समूह र जनताको साथ मुगावेले पाए । मुगावेका कमीकमजोरी र योगदानबारे निर्मम समीक्षा त इतिहासले गर्नेछ नै । त्यसमा जिम्बावियन र अफ्रिकीहरू पहिलो कोटीमा आउलान्, तर पश्चिमी देश र कर्पोरेट मिडियालाई मुगावेसँग यत्रो डाहा किन छ त ? स्मिथ सत्ता हस्तान्तरणकालमा पश्चिमाहरूलाई मुगावेसँग कुनै समस्या थिएन । सेताका ठाउँमा काला आए । महमुद ममदानीको भनाइमा सन् १९८० सत्ताहस्तान्तरणको समयसम्म करिब ६ हजार गोरेकिसानसँग १५५ मिललियन हेक्टर उप्जाउ जमिन अर्थात् देशकै ३९ प्रतिशत भूभाग थियो । एक प्रतिशत गोरे जिम्दारहरूले ७० प्रतिशत उब्जाउ भूमि कब्जामा गरेका थिए । खानीहरू उनीहरूकै नियन्त्रणमा थिए । सत्ता हस्तान्तरणमा राज्यले भूमिपतिहरूसँग जमिन किनेर वितरण गर्ने सहमति थियो । त्यसका लागि पश्चिमाले सहयोग वाचा गरेका थिए । जब राज्यले जमिन किन्न थाल्यो एकातर्फ बन्जर जमिन मात्र भूमिपति बेच्न थाले, त्यो पनि अकासिँदो भाउमा अर्कोतर्फ बेलायतसहितका पश्चिमाले गरेका वाचा पूरा गरेनन्, बरु अवरोध तेस्र्याउन थाले । जब सन् १९९५ मा जमिनको राष्ट्रियकरण सुरु हुन थाल्यो, तब भूमिहीन किसानमा मात्रै हैन, अफ्रिकी जनमतमा पनि मुगावेको प्रशंसा हुन थाल्यो । प्राकृतिक स्रोत र साधनमाथि राज्यले नियन्त्रणमा राख्न थालेपछि गोरे भूमिपतिका लुटका स्वर्ग ढल्न थाले । संसारभरका जिम्वाल, पटवारीहरू रोइलो मच्चिन थाल्यो । त्यो बनाना रिपब्लिक (अपमानजनक प्रयोग हुने राजनीतिक शब्द) थिएन भनेर बुभ्न सन् २००८ को महमुद ममदानीले लन्डन रिभ्यु अफ बुकमा पश्चिमी दुस्प्रचार बुभ्न सहज हुन्छ । सन १९९५ को भूमिसुधारपछि संसारका पुँजीपति, कर्पोरेट, गोरे जातिवादीहरू एक भएर एकातर्फ नाकाबन्दी गर्न थाले भने अर्कोतर्फ भयको राजनीति चालु गरे । राज्य आन्तरिक र बाह्य दबाब एवं क्रान्तिको रक्षामा केन्द्रित हुँदा कृषि व्यवसायमा उन्नत व्यवस्थापनको पाटो कमजोर भयो । अर्कोतर्फ भूमिपतिहरूको असहयोगले शान्तिपूर्ण सत्ता हन्तान्तरणमा मौनयुद्धमा फेरियो । त्यसले आर्थिक र खाद्यान्न संकट पैदा गयो । बेलायती दोहोरो चरित्र र संसारभरका गोरे जातिवादीहरूको चंगुल झेल्ने मुगावे सरकारसँग क्रान्तिको नैतिक बल र जनताको सर्मथन मात्र रह्यो । स्मिथ सन्ततिहरू चिन्तत र आक्रोशित थिए भने पश्चिमा मिडियाले शीतयुद्धपछिको मुगावे एउटा अर्को राक्षस फेला पारेको थियो । घायल शत्रु अझ खतरा हुन्छन् । क्रान्तिकारी भूमिधार र प्राकृतिक स्रोतसाधनको राष्ट्रियकरण गरेर मुगावेले उपनिवेशवादको जरै उखेलेका थिए । तर उनको दाह्रा र नंग्रा लामा थिए । नाकाबन्दी गरिदिए । पुँजी र प्रविधिको या त पलायन गराए या रोके । वीभत्स चित्रण गर्न गोरे र कर्पोरेट मिडिया थियो नै । संसारकै हरेक क्रान्तिपछिको मनोयुद्धको पासो फ्याँकिन्छ नै । त्यो जनमतको पुँजीकरण सत्ता प्यास, परिवार मोह र भ्रष्ट घेराबन्दीका कारण झेल्न सकेनन् । जनता निरन्तरतामा नित्य नयाँ खोजिरहन्छ । दुःखकष्ट, अभाव तनाव भनेको वर्तमान शासन व्यवस्था हो । नयाँ आए यसबाट मुक्ति हुन सक्छ भन्ने मानसिकतामा हुन्छ । आदर्श, आशा र सपना बाँडेर मात्र जनमत सधैं डोरिँदैन । त्यसले जीवनसँग जोडिएका परिवर्तनका पक्षसँग सरोकार राख्छ, प्रत्यक्ष अनुभूति चाहन्छ । जब त्यो पाउँदैनन् तब निराश हुन्छ । त्यस्तो बेलामा पश्चगमन र प्रतिक्रियावादले सरल र सहज यात्रा गर्ने जनमतलाई प्रभावित पारेर डोयाउन पुक्छ । जनमत जहिले पनि नयाँ शासन र विकल्प खोजिरहेकै हुन्छ । आफ्ना घटना नायकमा कुनै कमजोरी देख्नै चाहँदैन् । नायकत्वको यस्तो चरित्र चित्रण चतुरे र चम्चाहरूले गरेका हुन्छन् कि उसको देवत्वकरण गरिँदा देवताभन्दा ठूलो भ्रम खडा गर्छन् । आखिर नायक वा नेता भनेको आम जनताभन्दा एक कदम अगाडि र दूरदृष्टि, जोखिम उठाउन सक्ने अगुवा मात्र हो । उससँग पनि भोक, प्यास, थकाइ, निद्रा, वासनाका सीमा र समस्या हुन्छन् भन्ने सोच्दैनन् । अर्कोतर्फ हरेक समाजमा प्रतिक्रियामा रम्ने एउटा तप्का नै हुन्छ । त्यो नेतृत्वको सामान्य पनि कमजोरीलाई तिलको पहाड बनाउँछ । विरोधीहरू यसै चरमा खेल्छन् । सत्ताको दम्भ वा भोकले तीतो सत्यको सामना नगरेकाहरू जनमतले खलनायकमा फेरेको चालै पाउँदैन । । इतिहासको रक्षा गर्न नसक्नेलाई इतिहासले पनि माफ गर्दैन । तब सहयोद्धाहरू टाढिन्छन्, सुखभोगमा नजिकिएकाहरू लासलाई उपियाँले छोडे झैं उफ्रिन्छन् । ऐतिहासिक भूमिका हरेकका लागि सहयोगी त हुन्छ, तर आदर्श र प्रतिबद्धताको परीक्षा भने सदा स्वयंले नै दिइरहनुपर्छ । इतिहास ठट्टा गर्छ बदला पनि लिन्छ, चिहान पनि खोतल्छ । अहिले मुगावे त्यही प्रक्रियाबाट गुज्रिरहेका छन् । अवसर, योग्यता र क्षमताका आधारमा नभएर पारिवारिक, जातीय र भेगीय निकटता एवं आर्थिक लेनदेनको आधारमा तय हुन्छ । मुगावे सत्ताको पछिल्लो काल यसैको सिकार बन्न पुग्यो । शक्तिका प्यासा मानव स्वभाव हो । भावनामा सदा जनमत डोरिइरहँदैन । हरेक मान्छे गान्धी र आइन्सटाइन हुँदैनन् । गान्धी शासक बनेनन् तर भारतीयका मनमस्तिष्कमा भने राज गरे । आजीवन इजरायली राष्ट्रपति बनेर श्रीपेच ढल्काउने प्रस्ताव महान् वैज्ञानिक आइन्सटाइनले स्विकारेनन् । नेल्सन मन्डेलाले सत्ता र शक्ति बुझे । समयमै उत्तराधिकारीलाई सत्ता हस्तान्तरण गरे । यही कुरामा मुगावेले बुझेनन्, चुके । कम्युनिस्ट आन्दोलनमा त यो भयानक रोग नै बन्यो । त्यसको भद्दा उदाहरण रोमानियाका निकोलाई चाउसेस्कुले बने । चिउँडोमा थुक्ने र घुँडामा मुत्ने बेलासम्म सत्ता ऐंठ्याउन र कान्छीको सत्ता प्यास बुझाउन थाल्दा क्रान्तिको गरिमामा चोट पुगेको र आफ्नै कमरेडहरू चिढिएको मुगावेले पत्तै पाएनन् । हरेक चीजको सीमा हुन्छ, उमेरको पनि । उमेरसँगै बुद्धि र विवेकको पनि । सत्ता प्यासले त्यो बुभ्न वा हेक्का राख्न दिँदैन । हिजाका त्याग र आदर्श वा हुकुमले कसैको दिल र दिमागलाई सदा निर्देशन र नियन्त्रण गर्न सक्दो रहेनछ । तर उनले अंशमा टेकेर समग्रमै आक्रमण गर्ने दुस्मनलाई भने अश्त्र दिए । वार भेट्रान चाकर हुँदैनन् र एउटा जीवन्त पार्टी हरेक विषयमा ल्याप्चे किनारामा सदर मात्र गर्दैन भन्ने बूढा मुगावेले हेक्का राखेनन् । संसारकै सबैखाले टिग्रेहरू नायकनायिका बनिरहन सक्दैन । सत्ता र शक्तिको जहिले पनि मात लाग्छ । मात र भयले आजीवन सत्तामा रहनुपर्ने, भ्रष्ट अभ्यासहरूद्वारा राष्ट्रका सबै अवसरमा आफू र आफ्ना निकटका व्यक्तिहरूमा केन्द्रित गर्ने गरिन्छ । अवसर, योग्यता र क्षमताका आधारमा नभएर पारिवारिक, जातीय र भेगीय निकटता एवं आर्थिक लेनदेनको आधारमा तय हुन्छ । मुगावे सत्ताको पछिल्लो काल यसैको सिकार बन्न पुग्यो । जनतामा बिर्सने रोग र नयाँको चाहना सदा रहन्छ । उपनिवेशवाद, चर्को जातीय उत्पीडन र शोषण पनि समय घर्कंदै जाँदा बिर्सन्छन् । पश्चिमाहरूको चाहनामा सत्ता परिवर्तनसँगै जिम्वावियनहरूले पनि मुगावेको अन्त्य सद्दाम हुसेन वा कर्णेल गद्दाफी जस्तो होस् भन्ने चाहेका थिए । तर जिम्बाबियन हेराल्डअनुसार राजपत्रको १४३ नम्बरको नोटिसमा नयाँ सरकारले २१ फरवरीमा उपनिवेशवादबाट आफ्ना मुक्तिदाता मुगावेको तमाम कमीकमजोरी हुँदाहुँदै पनि ९४ औं जन्मोत्सव एउटा युवापर्वका रूपमा मनाउने निर्णय गरेसँगै घृणाकारोबारीहरूको उत्साह भने केही ठण्डा भएको छ । गुणको पैँचो गुणैबाट हुन्छ भन्ने कुरा क्रान्तिपिताको सम्मान गरेर जिम्वावियनहरूले देखाए । अन्त्यमा उपनिवेशवाद र उदारवादका अजात शत्रु रबोर्ट मुगावेका निजी समस्या, उदासीनता, कमजोरीभन्दा पनि विश्व राजनीतिमा सकारात्मक योगदान धेरै छ भने उनका सीमा, समस्या र कमजोरी नवशासकलाई शिक्षा बन्नेछ । यो शक्तिलाई परिवारवादमा केन्द्रित गर्नेका लागि राजनीतिक शिक्षा पनि हो भने जोइटिंग्रेहरूलाई झापड ।"
वैदेशिक लगानी र अपरिपक्व सरकार,"चालू आर्थिक वर्ष ०७४०७५ को सुरुआती दुई महिनामै पाँच अर्ब १० करोड रुपैयाँबराबरको प्रत्यक्ष वैदेशिक लगानी (एफडीआई) नेपाल भित्रिएको छ । गत वर्ष सोही अवधिको तुलनामा यो झन्डै साढे दुई गुणा बढी रहेको विज्ञहरू बताउँछन् । मुलुकमा लगानी वतावरण सुध्रिँदै गएकाले एफडीआई बढेको र आगामी दिनहरूमा यो क्रम झनै बढ्ने राष्ट्रिय योजना आयोगको केही अगाडिको आकलनले मूर्तरूप लिँदै गएको छ । गत वर्ष सरकारले लगानी सम्मेलन आयोजना गरेर यस सवाललाई अन्तर्राष्ट्रियकरण गरेसँगै नेपालका लागि विदेशी सहयोगसम्बन्धी प्रतिबद्धताले व्यापकता पाउँदै आएको हो । गत आव ०७३०७४ मा १३ अर्ब ५० करोड एफडीआई नेपाल भित्रिएकोमा गत वर्षको लगानी सम्मेलनमै करिब साढे १४ खर्ब रुपैयाँको प्रतिबद्धता नेपालको लागि तय हुन सक्यो । सम्मेलनको दौरान आएको सोही प्रतिबद्धताअनुसार अहिले एफडीआई ठूलो आकारसहित मुलुक भित्रिइरहेको हो । यस वर्ष स्थानीय तह तथा पहिलो चरणको संसदीय चुनाव सम्पन्न हुनुका साथै दोस्रो तहको चुनावका सबै तयारी पूरा भएकाले नेपालमा लगानी गर्ने विदेशी मुलुकहरू र अन्तर्राष्ट्रिय संस्थाहरूको संख्या बढ्दै गएको तथ्य सञ्चारमाध्यमबाट सार्वजनिक भइरहेका छन् । मुलुकको विकासका लागि यो सुखद् संकेत पनि हो । आफूलाई खुला अर्थतन्त्रको हिमायती ठान्ने कांग्रेसले चलायमान अर्थतन्त्रका लागि वार्षिक एकदेखि पाँच खर्बको एफडीआई परिचालन गर्ने आफ्नो चुनावी घोषणापत्रमा उल्लेख गरेको छ । त्यसैगरी राष्ट्रिय औद्योगीकरण र गुणात्मक आर्थिक वृद्धिका निम्ति आन्तरिक पुँजी मात्र अपर्याप्त ठहर गर्दै ठूला पूर्वाधार निर्माण र राष्ट्रिय प्राथमिकताका आयोजनाहरूमा विदेशी लगानी भिœयाउन आवश्यक रहेको वाम गठबन्धनको संयुक्त चुनावी घोषणापत्रमा उल्लेख छ । तर विदेशी लगानी मुलुकभित्र ल्याउनुभन्दा अगाडि दाता छनौट तथा अन्य धेरै पक्षमा विचार पुयाउनुपर्ने एमाले र माओवादी केन्द्रको साझा धारणा रहेको बुझिन्छ । समग्रमा नेपालका ठूला दलहरूमा विदेशी लगानीप्रति सकारात्मक धारणा छ भन्दा अन्यथा नहोला । तर राज्यपक्षको एउटै अडान र कार्यशैली नहुँदा वैदेशिक लगानीको सवाल बेलाबेलामा विवादित हुने गरेको पटकपटक दोहोरिइसकेको छ । विशेषगरी सत्ताको नेतृत्व सम्हाल्ने दलहरूको परिवर्तनसँगै वैदेशिक लगानीका क्षेत्रमा हुने गरेको फरकफरक निर्णयले समस्याहरू उब्जने गरेका छन् । यसको पछिल्लो र टड्कारो उदाहरणको रूपमा बूढीगण्डकी जलविद्युत् आयोजनालाई लिन सकिन्छ । १२ सय मेगावाट विद्युत् उत्पादनको लक्ष्यसहितको उक्त आयोजना सम्पन्न गर्न कांग्रेस र माओवादी सरकारका प्रधानमन्त्री पुष्पकमल दाहालले गत जेठ महिनामा चाइना गेजुवा वाटर एन्ड पावर ग्रुप कम्पनी लि (सीजीजीसी) लाई ठेक्का दिएका थिए । त्यतिबेला आफैं पनि सरकारमा रहेको कांग्रेसले प्रक्रिया नियमसंगत नभएको भन्दै झीनो विरोध गरे पनि सशक्त प्रतिवाद गरेन र सम्झौता सम्पन्न भयो । तर ६ महिनापछि आएर ३० दिनको म्यादसमेत नदिई पुरानो निर्णय हचुवा भन्दै कांग्रेस नेतृत्वको सरकारले सीजीजीसीसँगको सम्झौता रद्द गरेपछि वैदेशिक लगानीको सवाल फेरी तरंगित भएको छ । नेपाल सरकारको उक्त निर्णयबाट आफू आश्चर्यचकित भएको भन्दै सीजीजीसीले ऊर्जा मन्त्रालयलाई पत्राचार गरेर आफ्नो असन्तुष्टिसमेत जाहेर गरिसकेको अवस्था छ । सम्झौताअनुसार ५० भन्दा बढी विज्ञहरू तोकिसकिएको, अध्ययनहरू आरम्भ भइसकेको तथा आफ्नो धेरै लगानीसमेत भइसकेको लगायतका ध्यानाकर्षणसहितको असन्तुष्टि कम्पनीले पत्रमार्फत नेपाल सरकारलाई प्रेषित गरेको छ । एक महिनाअघि ऊर्जा मन्त्रालयले नै उक्त आयोजनालाई बेल्ट एन्ड रोड इनिसिएटिभ्स (बीआरआई) अन्तर्गत राखिदिन चीनसँग आग्रह गरेकोमा अहिले सम्झौता नै रद्द गरिनुले अन्तर्राष्ट्रिय समुदायमा राम्रो सन्देश नगएको विश्लेषकहरू बताउँछन् । सीजीजीसीसँगको ठेक्का रद्दपछि सरकारले २ खर्ब ६३ अर्ब रुपैयाँ लागतको उक्त आयोजनालाई स्वदेशी लगानीमै सम्पन्न गर्ने महŒवाकांक्षी निर्णय गरेको छ । स्वदेशी लगानीमै उक्त आयोजना सम्पन्न गर्ने सम्भाव्यता डेढ वर्ष अघिदेखि सुरु हुँदाहुँदै विदेशी कम्पनीलाई विना प्रतिस्पर्धा ठेक्का दिनु दाहाल सरकारको जायज कदम थिएन, तर राज्यको तर्फबाट भइसकेको सम्झौतालाई सरकार फेरिएसँगै सामान्य प्रक्रियासमेत नपुयाई आफूखुसी बर्खास्त गर्ने देउवा सरकारको निर्णयले नेपालसँग गरिने सम्झौताप्रति अन्तर्राष्ट्रिय समुदायको विश्वसनीयता गुम्दै जाने देखिन्छ । दातृराष्ट्रसमक्ष नेपाल सरकारको यो अपरिपक्व र विवादित भूमिका प्रदर्शन हो । पुष्पकमल दाहालभन्दा पूर्ववर्ती प्रधानमन्त्री केपी शर्मा ओली सरकारकै पालामा यो आयोजना स्वदेशी लगानीमा सम्पन्न गर्ने निर्णय भएको थियो । सोको लागि आर्थिक स्रोत जुटाउन ०७३ जेठ १६ देखि भन्सार विन्दुमै पेट्रोलियम पदार्थ (पेट्रोल, डिजेल र हवाई इन्धन) मा प्रतिलिटर पाँच रुपैयाँ कर उठाउन थालियो । करिब डेढ वर्ष अवधिमा बूढीगण्डकी निर्माणका लागि उक्त करबाटै लगभग साढे १३ अर्ब रकम संकलन भइसक्नुले परियोजना स्वदेशी लगानीमै सम्पन्न हुन सक्ने सम्भावना बढिरहेकै थियो । पेट्रोलियम पदार्थको आयात बढ्दै गएकाले उक्त करको रकम प्रतिमहिना १५ देखि २० प्रतिशतका दरले बढिरहेको परिप्रेक्ष्यमा अन्य स्रोत खोजेर स्वदेशमै सम्पन्न गर्ने सर्वसम्मत निर्णय भएको भए राज्यपक्षको यो फितलोपना बाहिर जाने थिएन । चिनियाँ कम्पनीसँग सम्झौता भंग गरेकै दिन नौ सय मेगावाट क्षमताको माथिल्लो कर्णाली र त्यति नै क्षमताको अरुण तेस्रो निर्माण गर्न भारतीय कम्पनीको समय थप्ने सरकारको निर्णयले चीनलाई अझ बढी सशंकित बनाएको छ । आफूसँगै छिमेकी मुलुकहरूलाई पनि विकासको पथमा नहिँडाई आफ्नो बजारको विस्तार नहुने निष्कर्षमा पुगेको चीनले पछिल्लो समयमा नेपालको उद्योग र पूर्वाधार विकासका लागि लगानी बढाउने तदारुकता देखाइरहे पनि चिनियाँ आकांक्षाबमोजिम नेपाल सरकारले आयोजना पेस गर्न सकिरहेको छैन । भारतीय दृष्टिकोण सकारात्मक हुन नसकेकै कारण नेपालले चीनसमक्ष परियोजनाहरू पेस गर्न नसकेको चिनियाँ बुझाइ छ । भारतीय दृष्टिकोण सकारात्मक हुन नसकेकै कारण नेपालले चीनसमक्ष परियोजनाहरू पेस गर्न नसकेको चिनियाँ बुझाइ छ । वाम गठबन्धनको सरकार बनेपछि कांग्रेसको निर्णय उल्टाएर फेरि गेजुवासँगै सम्झौता गर्ने चेतावनीसमेत नेताहरूले दिएको सञ्चारमाध्यममार्फत सार्वजनिक भइसकेको छ । यस्तो गलत संस्कार बसाल्नु हुन्न । सरकार फेरिएपिच्छे एकपटकको गल्ती पटकपटक दोहोरिँदै जाने शृंखला कायम रह्यो भने त्यो झन् ठूलो भूल हुनेछ । मुलुकको प्रतिष्ठाको विषय तथा विदेशी मुलुकहरूसँगको सम्बन्ध, दलगत स्वार्थले प्रेरित भएर तलमाथि भइरहनु देश र जनता कसैको हितमा रहँदैन, न त यस्तो प्रक्रियाले नेपालप्रति अन्तर्राष्ट्रिय समुदायको विश्वसनीयता नै कामय रहन्छ । प्रत्येक दलका दलगत मान्यता आआफ्ना ठाउँमा रहे पनि अन्तर्राष्ट्रिय जगत्मा प्रस्तुत हुने राष्ट्रिय चरित्रका लागि भने सबै दलले समान धारणा बनाउनु आवश्यक छ । विश्वकै अर्थतन्त्रलाई अगुवाइ गर्न तल्लीन चीन तथा एसियामा उस्तै खालको वर्चस्व कायम गर्न लागिपरेको भारत दुवै छिमेकी मुलुकसँग नेपालको सन्तुलित सम्बन्ध रहनु आवश्यक छ । सत्तामा पुग्ने दलअनुसार छिमेकी मुलुकहरूप्रति फरकफरक धारणा र पक्षपोषणको क्रम बस्यो भने दुवै देशको विश्वास गुमाउनुपर्ने चरणमा हामी पुग्न सक्छौं । त्यसैले एक देशसँगको व्यवहारका कारण अर्को देश चिढिने स्थिति नबनाउनेतर्फ राजनीतिक दलहरू बढी जिम्मेवार हुनुपर्छ । नेपालको विकास र समृद्धिका लागि वैदेशिक लगानी अपरिहार्य छ तर यसो भन्दैमा स्वदेशभित्रै सम्पन्न हुनसक्ने परियोजनाका लागि पनि विदेशी दाताकै मुख ताक्ने प्रवृत्तिलाई निरुत्साहित बनाउँदै लैजानुपर्छ ।"
कृषि क्षेत्रप्रतिको चरम उपेक्षा,"नेपालको अर्थतन्त्रमा विगत लामो समयदेखि कायम रहँदै आएको आपूर्तिको पर्याप्तता र सह्य स्तरको मूल्य वृद्धिबाट नेपाल सन्तुष्ट भइरहने हो, यो स्थिति कसरी कायम भइरहेको छ भनेर खोतलेर नहेर्ने हो र त्यसबाट देखिने कारण पनि स्वाभाविक मान्ने हो भने हाम्रो कृषि क्षेत्र हेर्दाहेर्दै भाउजू  गइन् भन्ने अवस्थामा पुग्न अब धेरै समय कुर्नुपर्दैन । किनभने आपूर्तिको यो अवस्था र मूल्य वृद्धिको यो न्यूनता मुख्यरूपमा आयातबाट कायम भइरहेको छ भन्ने कुरा सरकारले सार्वजनिक गरेका आँकडाबाटै प्रस्ट हुन्छ । चालु आर्थिक वर्ष २०७४७५ को पहिलो तीन महिनामा चामल आयात गत वर्षको यही अवधिको तुलनामा ४०९ प्रतिशतले बढेर पाँच अर्ब ३७ करोड ६१ लाख रुपैयाँ पुगेको छ । त्यसैगरी तरकारी आयात ९९ प्रतिशतले बढेर दुई अर्ब ९० करोड ३८ लाख पुगेको छ । त्यसैले नेपाली बजारमा खाद्यान्न, तरकारीलगायतका दैनिक उपभोगका वस्तुहरूको आपूर्तिको स्थिति र मूल्य पनि सह्य स्तरमै छ भन्नुपर्छ । यो स्थितिले सरकार र उपभोक्ताहरूलाई हाइसञ्चोमा राखेको छ । सरकार बजारमा दैनिक आवश्यकताका वस्तुको अभाव नभएको र मूल्य पनि जिभ्रो टोक्नुपर्ने खालको नभएकाले हाइसञ्चोमा छ । उसलाई यस्ता वस्तुको आपूर्तिको व्यवस्थापन गर्नुपर्ने झमेलामा परिरहनुपरेको छैन भने उपभोक्ता पनि खोजेको सामान बजारमा उपलब्ध भइरहेकाले चिन्तामुक्त रहन पाएका छन् । उपभोक्ताको दृष्टिमा जहाँसम्म मूल्यको प्रश्न छ, नेपाली उपभोक्ताहरू अधिक मात्रामा मूल्य सहिष्णु छन् । व्यापारीले भनेको मूल्यमा सामान्य प्रतिक्रिया जनाएर व्यापारीले भनेकै मूल्यमा सामान खरिद गर्छन् । बेलाबखत सामानको चर्को अभावको संकट व्यहोर्दै आएका नेपाली उपभोक्ताहरू सामान सहज रूपमा उपलब्ध हुनुलाई नै धन्य ठान्छन् । यसरी सरकार यसैमा सन्तुष्ट भएर रहने हो भने तत्कालका लागि समस्या छैन र उपभोक्ताहरूलाई पनि समस्या हुने कुरै भएन । हालसम्म नेपालमा यही भइरहेको छ । तर यो स्थितिमा हाम्रो कृषि क्षेत्र यसरी नै दिनानुदिन कमजोर हुँदै गएको, बाँझो जमिनको क्षेत्रफल बढ्दै गएको, बेरोजगार बढ्दै गएको, परनिर्भरता अझ विकराल बन्दै गएको र व्यापार घाटा अझ चुलिँदै गएको स्थिति सहनुपर्छ । हेर्दाहेर्दै हाम्रो कृषि क्षेत्र खुम्चिँदै गएको हेरी बस्नुपर्छ । किनभने अहिलेको सहज स्थितको कारक आयात हो, आन्तरिक उत्पादन होइन । अर्को शब्दमा भन्ने हो भने सरकार संवेदनशील नभएको, उसले जिम्मेवारीपूर्ण रूपमा काम नगरेको र सजिलोमा रहने गरेकाले नै यो अवस्था आएको हो । अतः अब निर्वाचनपछि बन्ने सरकारले यो स्थिति अन्त्य गरी आन्तरिक उत्पादन बढाएर परनिर्भरता घटाउन दह्रो कदम चाल्नुपर्छ । यो काम परनिर्भरता घटाउने उद्देश्यले मात्र होइन, देशभित्र रोजगारका अवसर सिर्जना गर्ने र व्यापार घाटा कम गर्ने उद्देश्यले पनि गर्नुपर्छ । नेपालका सरकारहरू आयातको सामुन्ने निरिह रहँदा हाम्रो कृषि क्षेत्र सस्तो आयातबाट पीडित भएको छ । यसले ढिलोचाँडो कृषि क्षेत्र कोल्याप्स हुन सक्छ । यसतर्फ सम्बन्धित पक्षको खै ध्यान गएको ? स्थिति कस्तो छ भने यस वर्षको धानबाली भित्रिनसकेकाले चालु आर्थिक वर्षका सुरुका तीन महिनामा माथि उल्लेख गरिएबमोजिम जुन परिमाणमा चामल आयात भएको छ, त्यो गत वर्षको नेपालको धान उत्पादनसँग सम्बन्धित हुन्छ । गत वर्ष नेपालमा १५ लाख ५२ हजार हेक्टरभन्दा केही बढी जमिनमा धान खेती भई ५२ लाख ३० हजार मेट्रिक टनभन्दा केही बढी धान उत्पादन भएको थियो । यो धान खेती गरिएको जमिन र यो परिमाणको धान उत्पादन नेपालको अहिलेसम्मको सबैभन्दा बढी हो भन्ने कुरा अर्थ मन्त्रालयले संसद्मा पेस गरेको गत वर्षको आर्थिक सर्वेक्षणको तालिका नं ८१ मा उल्लेख गरिएको छ । साथै ४० लाख नेपाली युवाहरू देश बाहिर रहेको अवस्थामा इतिहासमै सर्वाधिक परिमाणमा धान उत्पादन भएको वर्षको लगत्तै पछिका तीन महिनामा यो विधि चामल आयात कसरी भयो ? यो बुझ्न नसकिने कुरा हो । त्यसैले आँकडामा रहेको यो तादात्म्यविहीनताको अवस्थाको निराकरण योजना आयोग र कृषि विकास मन्त्रालयले गर्नुपर्छ । तर यो आलेखको मूल ध्यय यो होइन । यसको ध्यय हाम्रो कृषि क्षेत्रको अवस्थामा सुधार ल्याउन अपनाउनुपर्ने मुख्य उपायबारेमा केही विचार प्रस्तुत गर्नु हो । कृषि क्षेत्र नेपालको अर्थतन्त्रको सिंगल लार्जेस्ट क्षेत्र हो । गत वर्ष नेपालको कुल गार्हस्थ्य उत्पादनमा कृषि क्षेत्रको योगदान २८९ प्रतिशत थियो । जबकि थोक र खुद्रा व्यापार (१३५५० बाहेक अरू कुनै पनि क्षेत्रको योगदान दोहोरो अंकमा छैन । नेपालको कुल जनसंख्याको २३ अंश कृषि क्षेत्रमै संलग्न छ । त्यसैले कृषि क्षेत्र नेपाली अर्थतन्त्रको धरोहर हो भन्नुपर्छ । तर चामल, तरकारीजस्ता प्राथमिक कृषि उत्पादनमा समेत परनिर्भरता बढ्दै जानुले नेपालको कृषि क्षेत्रको दुर्गति जाहेर गर्छ । सरकारले यो स्थितिको गम्भीरतालाई आत्मसात गरी सोहीबमोजिम पहल गर्दै व्यावहारिक र आँटिला ठोस कदम तत्काल नचाल्ने हो भने हाम्रो कृषि क्षेत्र निर्यात क्षेत्रजस्तै नाम लिन पनि शिर झुकाउनुपर्ने अवस्थामा पुग्नेछ । बजारमा माग हुने भएर नै आयात हुने हो । आयात वृद्धिले त्यो माग आन्तरिक उत्पादनबाट पूर्ति हुन नसकिरहेको भन्ने देखाउँछ । आन्तरिक उत्पादनको मूल्य आयातको मूल्यभन्दा बढी भएमा पनि उपभोक्ताहरू आयातीत सामानतर्फ आकर्षित हुन्छन् । नेपालमा चामल र तरकारी सम्बन्धमा यी दुवै कुरा लागू हुन्छन् । नेपालमा माग पूर्ति हुन नसक्ने परिमाणमा उत्पादन हुन्छ र भएको उत्पादनको पनि मूल्य बढी हुन्छ । बढी मूल्य न तोके घाटा हुन्छ र बढी मूल्य तोक्दा बिक्री हुँदैन । त्यसो हुँदा किसानहरू उत्पादन गर्न प्रेरित हँदैनन् र उत्पादन घट्छ, आयात बढ्छ । त्यसैले कृषि क्षेत्रलाई कोल्याप्स हुनबाट जोगाई प्रगतितर्फ लैजान हाम्रा उत्पादनहरूको उत्पादन लागत उल्लेख्य मात्रामा घटाउनुपर्छ र आयातमा नियन्त्रण गर्नुपर्छ । यसको विकल्प छैन । उत्पादन लागत घटाउन कृषिलाई उदारतापूर्वक सबै किसिमका सुविधा दिइनुपर्छ । विगतमा आर्थिक उदारीकरणको नाममा कृषि क्षेत्रलाई दिइएका (रासायनिक मलको ढुवानीमा अनुदान, कृषि कर्जामा सहुलियत आदि) सुविधा पूर्णतः खारेज गरिएकाले आज कृषि क्षेत्रको यो दुर्गति भएको हो । पछि त्यसलाई केही मात्रामा पुनस्र्थापित गरिएको छ । यसरी उद्योग क्षेत्रको जस्तै कृषि क्षेत्रको निमित्त पनि आर्थिक उदारीकरण अभिशाप सिद्ध भएको छ । कृषि क्षेत्रलाई दिनुपर्ने सुविधा भनेको सिँचाइ, मल, उन्नत बीउ, कर्जा, प्रविधि, प्राविधिक ज्ञान, कीटनाशक औषधि, स्टोरेज सुविधा, सडक, मार्केटिङ, ढुवानी, प्याकेजिङ आदिमा दिइने सहुलियत हुन् । यस्ता सुविधा उदारतापूर्वक दिनुपर्छ र किसानका घरदैलोमा पुयाउनुपर्छ । हामीकहाँ सरकारले घोषणा गरिदिने, केन्द्रीय स्तरमा सामान्य किसिमको कार्यविधिनिर्देशिका बनाइदिने र अब उपयोग गर भनेर छोडिदिने परम्परा छ । प्रशासनयन्त्र किसानहरूलाई सरकारी सेवा र सुविधा लिन कसरी सहज हुन्छ ? उनीहरूले उपलब्ध सेवा सुविधा सहज ढंगले लिन सकिरहेका छन् कि छैनन्् भन्नेमा पटक्कै ध्यान दिँदैनन् । यो परम्परा हट्नुपर्छ । कृषि प्रशासन विल्कुल किसानमैत्री हुनुपर्छ । नेपालले कृषि क्षेत्रलाई जति सुविधा दिँदा पनि यसका उत्पादनको मूल्य प्रतिस्पर्धात्मक हुन कठिन हुने अर्को कारण नेपालको इकोनोमी अफ स्केलको प्रतिकूलता हो । सानो प्लटको तुलनामा ठूलोे प्लटमा खेती गर्दा प्रतिएकाइ लागत कम हुन्छ । त्यसैले नेपालमा खेती गरिने प्लट सानो आकारको भएकाले हाम्रो प्रतिएकाइ उत्पादन लागत स्वतः बढी हुन्छ । यसले गर्दा पनि हाम्रा उत्पादनको प्रतिस्पर्धात्मक क्षमता कमजोर छ । यो कमजोरीको क्षतिपूर्ति गर्ने एउटा उपाय कृषि क्ष्ोत्रलाई बढी सुविधा दिनु हो भने अर्को उपाय केही भन्सार लगाएर आयातलाई केही महँगो पार्नु हो । सुविधा बढी दिँदा राज्यको व्ययभार बढ्नुको साथै त्यसको दुरुपयोग हुने सम्भावना पनि हुन्छ । जबकि भन्सार लगाउँदा राज्यलाई उल्टै थप राजस्व प्राप्त हुन्छ । उच्च दरमा भन्सार लगाउँदा पनि चोरीपैठारीको गुन्जाइस नहुने होइन, तर यो अर्थतन्त्रलाई नै गम्भीर असर पार्ने खालको हुँदैन । यही उद्देश्यले आर्थिक वर्ष २०४८४९ देखि कृषि सुधार शुल्क लगाइएको थियो । आयात नियन्त्रणमा त्यो शुल्कले पारेको प्रभावबारे अर्थ मन्त्रालय वा कृषि मन्त्रालयबाट हालसम्म कुनै अध्ययन भएको छैन । हाल यो शुल्कको दर पाँच प्रतिशत मात्र छ । यसले नेपालको अन्तरिक उत्पादनलाई आवश्यक संरक्षण गर्न नसकेकाले यो दरलाई प्रभावकारी हुने गरी बढाइनुपर्छ । यस्तो कदम आन्तरिक उत्पादन बढाउन प्रभावकारी हुन्छ भने कुराको प्रमाणको रूपमा २०७२ असोजको पहिलो सातादेखि भारतले लगाएको नाकाबन्दीका पाँच महिनामा देखिएको आन्तरिक उत्पादनको स्थितिलाई लिन सकिन्छ । त्यस अवधिमा सीमापारिबाट तरकारी आउन नदिइएकाले नेपाली किसानहरू तरकारी उत्पादन गर्न उत्प्रेरित भए । तिनका उत्पादनहरू बजारमा हातहातै बिक्री भए । बजारमा सबै किसिमका आन्तरिक उत्पादनका तरकारीहरू प्रचुर मात्रामा उपलब्ध भए । त्यसबाट धेरै किसानहरू लाभान्वित भए । त्यतिखेरै सञ्चारमाध्यममा समाचार आयो २०४५ सालमा भारतले नाकाबन्दी लगाएपछि डडेल्धुरा जिल्ला तरकारी उत्पादनमा आत्मनिर्भर भयो । यसरी हाम्रो कृषि क्षेत्र सस्तो आयातबाट पीडित भएको छ । तर हाम्रा सरकारहरू आयातको सामुन्ने निरिह रहने गर्छन् । त्यसैले कृषि क्षेत्रको उद्धार गर्ने हो भने यो क्षेत्रलाई सस्तो आयातबाट जोगाउनुपर्छ । यसको विकल्प छैन । कृषि क्षेत्रको अर्को लाइफ लाइन भनेको सिँचाइ हो । पर्याप्त जलस्रोत भएको देशको कृषि आकाशको वर्षामा निर्भर हुनुपर्ने स्थिति लज्जास्पद विषय हो । केही महिनाअघि योजना आयोगका एक सदस्यले सार्वजनिक गरेका थिए २०१६ सालमा सिँचाइमन्त्री हुँदा गणेशमानले शिलान्यास गरेको सिँचाइ आयोजना अहिलेसम्म पनि सम्पन्न भएको छैन । नियमित सिँचाइको अभावमा पहाडका प्रायः सबै टार र फाँटहरू र तराईका अधिकांश समथर कृषि जमिन बर्खेबालीपछि खाली रहन्छन् । नियमित सिँचाइको सुविधा उपलब्ध हुने हो भने ती जमिन त्यसरी रहने थिएनन् । वर्षभरि नियमित सिँचाइ सुविधा पुयाउन सक्ने हो भने ती जमिनमा बाह्रै महिना खेती हुन सक्थ्यो । त्यसबाट उत्पादन बढ्थ्यो, रोजगार बढ्थ्यो र किसानहरूको आर्थिक अवस्थामा सुधार आउँथ्यो, तिनका सन्तानको स्वास्थ्यमा सुधार आउँथ्यो र तिनको शैक्षिक अवस्था पनि सुध्रिन्थ्यो, तर हामीले यत्रा वर्षसम्म खोलाको पानी खेत खलिहानमा ल्याउन सकेनौं । सिँचाइ सुविधा विस्तार गर्ने काम हाम्रो प्राथमिकतामा कहिल्यै परेन । फलस्वरूप सामान्य कृषि उपजमा पनि हामी परनिर्भर बन्दै गयौं, व्यापार घाटा कहालीलाग्दो अवस्थामा पुग्यो, बेरोजगार भयावह भयो र युवाहरू रोजगारको खोजीमा दुनियाँका ८० भन्दा बढी देशमा भौंतारिन पुगे । आशा गरौंं, नयाँ परिस्थितिको निर्वाचनपछि बन्ने सरकार यस सम्बन्धमा गम्भीर बन्नेछ ।"
विश्वकपमा हिग्वेन चाहिन्छ : मेसी,"जेन्सीब्युनस एयर्स अन्तिम समयमा आएर विश्वकपमा स्थान पक्का गरेको अर्जेन्टिनी टोलीका प्रभावशाली खेलाडी लियोनल मेसीले आगामी विश्वकपमा स्ट्राइकर गोन्जालो हिग्वेनलाई पनि खेलाइनुपर्ने धारणा व्यक्त गरेका छन् । मेसीले हिग्वेन विश्वकप टोलीमा पर्नेमा आफू विश्वास रहेको पनि बताएका छन् । जोर्गे साम्पाओलीको प्रशिक्षकत्वमा रहेको अर्जेन्टिनी टोलीमा हिग्वेनले लामो समयदेखि स्थान पाएका छैनन् । दक्षिण अमेरिकी क्षेत्रको विश्वकप छनोटको अन्त्यतिरका खेलहरूमा पनि २९ वर्षीय हिग्वेनले टोलीमा स्थान पाएका थिएनन् । उनको स्थानमा इन्टर मिलानका माउरो इकार्डी र बोका जुनियर्सका डारियो बेनडेट्टोले अर्जेन्टिनी टोलीमा स्थान पाएका थिए । हिग्वेन टोलीका महŒवपूर्ण खेलाडी हुन् भन्ने कुरा कसैले भुल्नु हुँदैन, स्थानीय एक टेलिभिजनसँगको अन्तर्वार्तामा मेसीले भनेका छन् । आगामी विश्वकपमा हामी गतिलो नतिजाको आशा गर्छौं भने हिग्वेन अर्जेन्टिनी टोलीको आवश्यकता हुन्, मेसीले भने । आगामी विश्वकप सन् २०१८ मा रुसमा आयोजना हुँदैछ । रुस विश्वकपमा स्थान पक्का गर्न पनि अर्जेन्टिनाले ठूलै संघर्ष गर्नुपरेको थियो । छनोट प्रतियोगिताको अन्तिम समयमा आएर मात्र अर्जेन्टिना विश्वकपमा छनोट भएको थियो । नौ नम्बरको जर्सी लगाउने विश्वकै उत्कृष्ट खेलाडीमध्ये हिग्वेन पनि एक हुन् । उनले इटालियन क्लब युभेन्ट्सबाट हरेक साता आफ्नो क्षमता पनि देखाउँदै आएका छन्, मेसीले भनेका छन् । सन् २०१४ को विश्वकप तथा सन् २०१५ र सन् २०१६ को कोपा अमेरिका प्रतियोगितामा पनि हिग्वेनले अर्जेन्टिनाका लागि उत्कृष्ट प्रदर्शन गरेका थिए । सन् २०१४ को विश्वकपको फाइनलमा अर्जेन्टिनी टोली जर्मनीसँग पराजित भएको थियो । टोली विश्वकपमा छनोट भएपछि प्रशिक्षक साम्पाओलीले पनि हिग्वेनलाई टोलीमा फिर्ता बोलाइने धारणा व्यक्त गर्दै आएका छन् ।"
यूएईसँगको दोस्रो खेल आज,अन्नपूर्णकाठमाडौं: अन्तर्राष्ट्रिय क्रिकेट काउन्सिल (आईसीसी) विश्वक्रिकेट लिग च्याम्पियनसिपअन्तर्गत नेपालले शुक्रबार संयुक्त अरब इमिरेट्स (यूएई) विरुद्ध आफ्नो अन्तिम चरणको दोस्रो खेल खेल्दैछ । पहिलो खेलमा बिहीबार यूएईसँग सात विकेटले पराजित भएको नेपालले दोस्रो खेलमा सुधारिएको प्रदर्शन गर्ने अभियानमा छ । नेपाल र यूएई यसअघि नै शीर्ष चारभित्र रहने होडबाट बाहिरी सकेकाले दुवै टोलीका लागि यो खेल प्रतिष्ठाको लडाइँमा सीमित रहेको छ । नेपाल पहिलो खेलमा बलिङमा कमजोर देखिएको थियो । यूएईएविरुद्धको दोस्रो खेलमा नेपाले दीपेन्द्र सिंह ऐरीलाई आराम दिने भएको छ । अभ्यासका क्रममा घाइते भएका ऐरीको स्थानमा अनिलकुमार शाहलाई मौका दिन लागिएको नेपाली टोलीका प्रशिक्षक जमटाले जानकारी दिए । प्रशिक्षक टमटाले अनिल र कुशल भुर्तेललाई रिजर्भ खेलाडीको रूपमा टोलीमा समावेश गरेका थिए । दुवै टोलीले प्रतियोगिताको शीर्ष चारभित्र अटाउने अवसरसँगै यसै प्रतियोगितामार्फत सन् २०१९ मा इङ्ल्यान्ड र वेल्सले संयुक्त रूपमा आयोजना गर्नै विश्वकप क्रिकेटका लागि अर्काे वर्ष हुने अन्तिम चरणको (ग्लोबल) छनोटका लागि स्थान बनाउने अवसर गुमाइसकेका छन् । नेपाल र यूएई दुवै टोलीले त्यो अवसर पुनः प्राप्त गर्न डिभिजन दुई प्रतियोगिता खेल्नुपर्ने भएको छ । अर्काे वर्षको सुरुमै नामिबियामा हुने डिभिजन दुईमा शीर्ष दुई स्थानमा आउन सकेको अवस्थामा नेपाल ग्लोबल छनोटमा पुग्नेछ ।
लिभरपुल र सेभिल अगाडि,"श्रएजेन्सीलन्डन लिभरपुल, सेभिल, साख्तर डोनेस्क र एफसी पोर्टो युरोपियन च्याम्पियन्स लिग फुटबलको नकआउट चरणमा पुगेका छन् । बिहीबार बिहानको खेलसँगै च्याम्पियन्स लिगको नकआउट चरणमा पुग्ने १६ वटै टोलीको टुंगो पनि लागेको छ । समूह ई अन्तर्गतको खेलमा इङ्लिस प्रिमियर लिग क्लब लिभरपुलले रुसी प्रतिद्वन्द्वी स्पार्टक मस्कोलाई ७० गोलको फराकिलोअन्तरले हरायो । घरेलु मैदानमा खेलिएको समूहगत चरणको आफ्नो अन्तिम खेलमा लिभरपुलका लागि फिलिप कोउटिन्होले ह्याट्रिक गरे । कोउटिन्होले क्लबका लागि गरेको यो पहिलो ह्याट्रिक हो । साडियो मेनले दुई तथा मोहमद सलाह र रोबर्टो फर्मिनोले एकएक गोल गरे । लिभरपुलको जितपछि यसपटक इङ्ल्यान्डबाट च्याम्पियन्स लिगको नकआउट चरणमा पुग्ने टोलीको संख्या पाँच पुगेको छ । च्याम्पियन्स लिगको इतिहासमा कुनै पनि राष्ट्रबाट पाँचवटा टोली नकआउट चरणमा पुगेको यो पहिलो पटक हो । इङ्यान्डबाट म्यानचेस्टर सिटी, चेल्सी, म्यानचेस्टर युनाइटेड र टोट्टनहाम यसअघि नै प्रतियोगिताको नकआउट चरणमा पुगिसकेका छन् । सोही समूहको अर्को खेलमा स्पेनिस क्लब सेभिलले स्लोभेनियाको मारिबोरलाई उसैको मैदानमा ११ गोलको बराबरीमा रोक्दै नकआउट चरणमा स्थान पक्का गरेको हो । खेल सुरु भएको १०औं मिनेटमै घरेलु टोली मारिबोरका लागि टाभरेजले पहिलो गोल गरेका थिए । ७५औं मिनेटमा सेभिलका पाउलो गान्सोले जवाफी गोल गरेपछि खेल बराबरीमा सकिएको थियो । उक्त समूहबाट ६ खेलमै अपराजित रहँदै लिभरपुल १२ अंकसहित विजेताका रूपमा नकआउट चरणमा पुगेको हो । सेभिल भने नौ अंकसहित उपविजेताका रूपमा अगाडि बढ्यो । ६ अंकसहित तेस्रो स्थानमा रहेको मस्कोले युरोपा लिग खेल्ने अवसर पायो । यसैगरी समूह एफअन्तर्गतको खेलमा युक्रेनी क्लब साख्तरले घरेलु मैदानको फाइदा उठाउँदै बलियो इङ्लिस प्रतिद्वन्द्वी म्यानचेस्टर सिटीलाई २१ गोलले हरायो । साख्तरका लागि २६औं मिनेटमा बेर्नार्ड र ३२औं मिनेटमा इस्माइलीले एकएक गोल गरे । म्यानचेस्टर सिटीका लागि भने एकमात्र गोल खेलको अन्तिम समयमा सर्जियो एगुएरोले पेनाल्टीमार्फत गरेका थिए । सोही समूहको अर्को खेलमा डच क्लब फेयनुर्डले घरेलु मैदानमा बलियो इटालियन क्लब नापोलीलाई २१ गोलले हरायो । उक्त नतिजापछि नापोली र फेयनुर्ड दुवै टोली उपाधि होडबाट बाहिरिए । उक्त समूहबाट १५ अंकसहित म्यानचेस्टर सिटी विजेता र १२ अंकसहित साख्तर उपविजेताका रूपमा नकआउट चरणमा पुगे । ६ अंकसहित तेस्रो भएको नापोली भने युरोपा लिगमा छनोट भयो । समूह जीअन्तर्गतको खेलमा पोर्चुगिज क्लब एफसी पोर्टोले घरेलु मैदानमा फ्रेन्च लिग क्लब मोनाकोलाई ५२ गोलले हराउँदै नकआउट चरणमा स्थान पक्का गरेको हो । सोही समूहको अर्को खेलमा टर्कीको बेसिक्टसले जर्मन प्रतिद्वन्द्वी राजेनबलस्पोटर््स लिपजिगलाई उसैको मैदानमा २१ गोलले पाखा लगायो । उक्त समूहबाट १४ अंकसहित बेसिक्टस विजेता र १० अंकसहित एफसी पोर्टो उपविजेताका रूपमा नकआउट चरणमा पुग्न सफल भए । सात अंकसहित तेस्रो भएको लिपजिग भने युरोपा लिगतर्फ लाग्यो । यसैगरी समूह एच अन्तर्गतको खेलमा स्पेनिस क्लब रियल म्याड्रिडले घरेलु मैदानमा जर्मन क्लब बोरुसिया डर्टमन्डलाई ३२ गोलले हरायो । अर्को खेलमा टोट्टनहामले पनि घरेलु मैदानमै साइप्रसको एपोएल निकोसियालाई ३० गोलले पाखा लगायो । उक्त समूहबाट अपराजित रहँदै टोट्टनहाम १६ अंकसहित विजेता र रियल म्याड्रिड १३ अंकसहित उपविजेताका रूपमा यसअघि नै नकआउट चरणमा पुगिसकेका छन् । बोरुसिया डर्टमन्ड दुई अंकसहित युरोपा लिगमा छनोट भयो । रियल म्याड्रिडका लागि बोर्जा मायोरलले आठौं, क्रिस्टियानो रोनाल्डोले १२औं र लुकास भाजक्वेजले ८१औं मिनेटमा गोल गरे । उक्त खेलमा रोनाल्डोले कीर्तिमान पनि बनाए । उनी समूहगत चरणको सबै खेलमा गोल गर्ने विश्वकै एकमात्र खेलाडी बनेका छन् । बोरुसिया डर्टमन्डका लागि भने दुवै गोल पियर एमरिकल ४३औं र ४९औं मिनेटमा गरेका थिए । निकोरियाविरुद्घको खेलमा भने टोट्टनहामका लागि फर्नान्डो लोरेन्ट, ह्युङ मिन सन र जर्जेस एनकोडुले एकएक गोल गरेका थिए । नकआउट चरणमा पुग्ने टोली ः म्यानचेस्टर युनाइटेड (इङ्ल्यान्ड), एफसी बासेल (स्विट्जरल्यान्ड), पेरिस सेन्ट जर्मन (फ्रान्स), बायर्न म्युनिख (जर्मनी), एएस रोमा (इटाली), चेल्सी (इङ्ल्यान्ड), बार्सिलोना (स्पेन), युभेन्ट्स (इटाली), लिभरपुल (इङ्ल्यान्ड), सेभिल (स्पेन), म्यानचेस्टर सिटी (इङ्ल्यान्ड), साख्तर डोनेस्क (युक्रेन), बेसिक्टस (टर्की), एफसी पोर्टो (पोर्चुगल), टोट्टनहाम (इङ्ल्यान्ड) र रियल म्याड्रिड (स्पेन) । युरोपा लिगमा छनोट हुने टोली ः सीएसकेए मस्को (रुस), सेल्टिक (स्कटल्यान्ड), एट्लेटिको म्याड्रिड (स्पेन), स्पोर्टिङ सिपी (पोर्चुगल), स्पार्टक मस्को (रुस), नापोली (इटाली), आरबी लिपजिग (जर्मनी) र बोरुसिया डर्टमन्ड (जर्मनी) ।"

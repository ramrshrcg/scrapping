शीर्षक,विवरण
अक्टोबर गठबन्धन,"नेपालका समसामयिक वामपन्थी घटकहरूमध्येका प्रमुख माउ दलहरू (एमाले र माओवादीसँगै जोडिएका बाबुराम) ले आसन्न चुनाव र त्यसपछिको एकीकरणसम्बन्धी अक्टोबर घोषणा गरेपछि नयाँ किसिमका राजनीतिक झाँकीहरू प्रतिविम्बित हुने सम्भावना बढ्दै गएको देखिन्छ । एमालेको ५० प्रतिशत, माओवादीको ३७ प्रतिशत र बाबुरामको १७ प्रतिशतको साझेदारीमा सबैखाले वामपन्थीकम्युनिस्टको एकीकरण योजना, रणनीति र चुनावसम्बन्धी दस्ताबेजहरू आउने गरी घोषणा गरिएको वामपन्थीकम्युनिस्ट गठबन्धनएकीकरण (वाकगए) लाई ऐतिहासिक आवश्यकता एवं वर्तमानको राजनीतिक बाध्यता भनिए पनि त्यसको भित्री उद्देश्य डरलाग्दो छ । वाकगएको घोषणापछि नेपाललाई माओ अथवा लेनिनको राज्यमा परिणत गर्ने दिवास्वप्न बढेको हुनुपर्छ भने अर्कोतिर विगत एक वर्षदेखि सर्पलाई दूध पिलाइराखेका नेपाली कांग्रेसका सभापतिले उल्टो लोप्पा पनि महसुस गरेकै छन् । गिरिजाप्रसाद कोइरालालाई थाङ्नामा सुताउन सफल माओवादीहरू यसपटक शेरबहादुरलाई रछ्यानमा पुर्याउन सके । भारतको नयाँदिल्लीबाट सीधै बालुवाटारमा रातो गलैंचामा पदार्पण गराइएका माओवादीहरूले यति छिटै सिंहदरबारको राज्यसत्ता कब्जा गर्ने रणनीति कांग्रेसका बितेका अथवा वर्तमान पदाधिकारीले बुझ्ने प्रयत्न नै गरेनन् । जे होस्, नेपाल अब कम्युनिस्टहरूको नयाँ प्रयोगशाला बन्दैछ । वाकगएको उद्देश्यराज्यसत्ता कब्जा वर्तमानमा नै राखेको दिनको दुई गुणा र रातको चार गुणाकोे वामपन्थी राजनीतिक तरंगको उद्देश्य राज्यसत्ता कब्जा गर्ने हो र त्यो वास्तविक रणनीति चरणबद्ध ढंगबाट अघि बढिरहेको थियो र छ । पहिलो चरणमा कथित, अलौकिक एवं समाजवादी संविधानको बलजफ्ती घोषणा (किनकि तराईमा आगो बलिराखेको थियो) थियो र अहिले त्यसैलाई मूर्तरूप दिने क्रममा अथवा त्यसअन्तर्गत बनाइने ऐनकानुनहरूलाई समाजवादीय रंगरोगन गर्ने प्रक्रिया अहिले भइराखेकोे छ । सायद पाठकहरूलाई भ्रम पर्न सक्छ कि संसद्सभासद् (? ) मा कांग्रेसको पनि उपस्थित छ । अधिकांश कांग्रेसका माननीयहरूमन्त्री महोदयहरूले विधेयक पढ्ने अथवा त्यस्ता अन्तर्निहित विषयवस्तुमा दिमाग खियाउनुको सट्टा विभिन्न दरबारमा पुगेर मोहर चढाउन मा व्यस्त हुन्छन् । ओली, दाहाल र भट्टराईले देशका सम्पूर्ण क्षेत्रका दलालहरूको संरक्षण र संस्थागत सुरक्षा प्रदान गरेपछि तिनीहरूको विरोध हुन सक्दैन अनि क्लेप्टोक्रेसी सुरक्षित हुनेछ । जब एउटा देशको कम्तीमा दुईतिहाइ युवाशक्ति विदेशमा रगत र पसिना बगाउन बाध्य हुन्छन्, तर त्यही देशमा कम्युनिस्ट शासकहरूको न्यूनतम आम्दानी करोडौं हुन्छ तब कार्लमार्क्स नरोए को रुन्छ ? त्यसैले तिनीहरूको उपस्थिति (? ) गयल बराबर नै देखिन्छ अन्यथा शिक्षा ऐन ( एउटा भर्खर मात्रैको उदाहरण) त्यस्तो आउने थिएन । त्यस मानेमा अब बनिने अधिकांश ऐनहरू पनि संविधानजसरी नै कथित समाजवादी ढाँचामा रातारात उत्पादन हुने सम्भावना बढ्दै गएको छ । त्यसपछिको दोस्रो चरण भनेको प्रत्यक्ष निर्वाचित राष्ट्रपति अथवा प्रधानमन्त्रीको चुनाव र आआफ्ना खल्तीका मान्छेहरू भर्ती गर्ने कथित समानुपातिकको संस्थामा बढोत्तरी हो । युरोकम्युनिज्म को अवधारणाअनुसार तयार गरिएको संविधान र संरचनालाई नेपाली मौलिकतासँग जोड्ने भ्रम फैलाउन केपी ओली, पुष्पकमल दाहाल र बाबुराम भट्टराई (ओदाभ) हरू सफल भइराखेका छन् । त्यसैले ओदाभ अब संविधान संशोधन गर्न तयारी हुनेछन् आफ्नै तजविजमा जसले गर्दा प्रत्यक्ष राष्ट्रपति वा प्रधानमन्त्री र परोक्षहरूको संख्या बढाएर । त्यसपछि मात्र वाकगएको तेस्रो चरण सुरु हुन्छ क्लेप्टोक्रेसी वर्गको स्थापना जसरी अहिले रूसमा पुटिन र चीनमा सीमित वर्गको असीमित राज्याधिकार छ । विचरा मार्क्स ? वाकगएका पृथकपृथक घटकहरूमध्ये लेनिन र माओको सपना त पूरा गरिसकेका थिए वा छन् तर मार्क्स विचरा रुँदै होलान् ओदाभको चर्तिकला देखेर । किनभने तिनीहरू नेपालको उत्पादक क्षमता अथवा उद्यमशीलता बढाउनेभन्दा दलाली वर्ग एवं राज्य स्थापनार्थ लागिपरेका छन् । त्यसो त नेपालमा मार्क्सकै अवधारणाअनुसार हरेक पेसा, कार्यालय, कारखानामा मजदुरका नाममा संघसंस्थाहरू स्थापित छन्, तिनीहरू आफ्नै वर्गीय हितको निम्ति टेबुल, कुर्सी भाँच्नेदेखि सडकमा टायर बाल्ने पनि गर्छन् । तर आम नागरिकको निम्ति के छ ? वाकगएले देखाउने उपलब्धि भनेको तिनीहरूका भाषामा नेपालको सामन्ती प्रथाको उन्मूलन हो र त्यसको पहिलो उन्मुक्ति राजतन्त्रको विघटनबाट भइसकेको छ । तर ओदाभले वर्तमानको नेपाली मानचित्रमा स्थापित सामन्ती वर्ग देख्दैनन् अथवा चिन्दैनन् किनभने तिनीहरू स्वयं त्यसमा पर्छन् । वाकगएले विगत दस वर्षको दरम्यानमा पृथकपृथक समयमा राज्यारोहण गरेपछि क्रमशः दुई वर्गमा रूपान्तरण गरिराखेका थिए र छन् राजनीतिक पेसेबर वर्ग जसले राज्यका स्रोत र साधनमाथि कब्जा गर्ने आधारहरू तयार गर्ने र त्यसको निम्ति आवश्यक दलाली वर्गको सिजना गर्ने । दलाली गर्ने वर्ग निकै बृहत् बन्दै गएको छ र त्यसअन्तर्गत ऐनकानुन बनाउनेदेखि पेसा र कार्यालयमा स्थापित संघसंस्थाहरू आँखा चिम्लेर लागिपरेका छन् । तिनीहरू नेपालमा वर्गीय असमानता बढाउन उद्यत् छन्, जसले गर्दा शासक र दलाल दुवैलाई लाभांश बढ्दै जान्छ । उदाहरणको निम्ति भर्खरैको शिक्षा ऐन नै काफी छ । शासक एवं उच्च कोटीका दलालहरूका निम्ति एउटा शिक्षा र आम गरिब जनताका निम्ति अर्कैखाले शिक्षा । त्यो तथ्यबाट कुन नेता दल, दलाल अनभिज्ञ छन् ? अरू त अरू बाबुरामले पढेको शिक्षालयमा ओदाभमध्ये ओली को तस्बिर झुन्डिन बाँकी थियो, अब त्यो पनि पूरा हुनेछ । अब अर्को वर्गीय (अ) समानतास्वास्थ्यसम्बन्धी ऐन हो । विचरा डा गोविन्द केसीले थप वर्गीय असमानता नबढाउन कतिपटक आमरण अनशन बस्नुपर्ने हो यो मुलुकमा ? ओदाभ र तिनका कार्यकर्ताले डा केसीलाई फूलमाला लिएर थप अनशन आवश्यक नभएको विश्वास दिलाउन किन सक्दैनन् ? किनभने वर्गीय असमानता घट्दै गयो भने ओदाभको लाभांश पनि घट्न सक्छ । त्यसैले मार्क्सवादका बारेमा प्रा चैतन्य मि श्र अथवा प्रदीप गिरीले जे पनि सैद्धान्तिक व्याख्या गरे पनि नेपालमा वास्तविक मार्क्सवादीहरूले राजनीति गर्दैनन् । वाकगए अथवा ओदाभ एवं तिनका अनुयायीहरू सिर्फ भ्रम उत्तेजना र सफेद झूटको खेती मात्रै गर्छन् । त्यसैले नेपालमा वर्गीय असमानता बढ्ने क्रम जारी छ । अब त हँदाहँदै भ्रष्टाचारसमेत वर्गीय आधारमा हुने भइसकेको छ । विगतका सूर्यनाथ उपाध्यायदेखि हिजोका लोकमानसिंह कार्कीले नेपालमा एकजना पनि वामपन्थी नेताकार्यकर्ताले एक सुका भ्रष्टाचार गरेको प्रमाण भेटाएनन्, तर राज्यले बूढीगण्डकी, एनसेल, कर फस्र्यौटसम्बन्धी नीतिहरू मन्त्रिपरिषद्बाटै हिसाबकिताब मिलाएको बेहोरा जनताले राम्रै बुझेका छन् । भन्नुको तात्पर्य राज्यलाई लुट्ने दलाली संयन्त्र यसरी स्थापित गरिएको छ कि नेपालका सम्पूर्ण वामपन्थीहरू दूधले नुहाएका छन् र तिनीहरूले दृश्यअदृश्य द्रव्य सधैं सेतो नै हुन्छ । तसर्थ ओदाभले देशका सम्पूर्ण क्षेत्रका दलालहरूको संरक्षण र संस्थागत सुरक्षा प्रदान गरेपछि तिनीहरूको विरोध हुन सक्दैन अनि क्लेप्टोक्रेसी सुरक्षित हुनेछ । जब एउटा देशको कम्तीमा दुईतिहाइ युवाशक्ति विदेशमा रगत र पसिना बगाउन बाध्य हुन्छन्, तर त्यही देशमा कम्युनिस्ट शासकहरूको न्यूनतम आम्दानी करोडौं हुन्छ तब कार्लमार्क्स नरोए को रुन्छ ? पुरानै वर्ग शत्रु कांग्रेस त्यस विषयमा कुनै दुईमत हुँदैन वाकगएको नयाँ वर्ग शत्रु पुरानो मित्रशत्रु कांग्रेस हो । वास्तवमा कांग्रेस अहिले विगत २० वर्षमा भित्याएको विसंगतिहरूको प्रतिफल भोग्दैछ । गणेशमान र किसुनजीलाई पार्टीबाट गरिएको अवमूल्यन र ओली एवं दाहाललाई गरिएको आलिगन अहिले आएर खट्किएको होला । अझ सबैभन्दा बढी मूर्छा सम्भवतः शेरबहादुर देउवा भएको हुनुपर्छ किनभने कांग्रेसकोे आदर्श, प्रजातन्त्रका मूल्य र मान्यतालाई तिलाञ्जली दिँदै आफ्ना महामन्त्रीसमेत बोकेर माओवादीलाई भोट दिनुस् भन्दै प्रचार गर्न पुगे । कांग्रेस सायद तिनीहरूको पुख्र्यौली सम्पत्ति होला, जहाँ जोसँगै जे सम्झौता गरे पनि भयो तर प्रजातन्त्र तिनीहरूको पेवा होइन । त्यसै आम नागरिकले कांगे्रसको नेतृत्वले गरेको प्रजातान्त्रिक संस्कारको बर्खिलापलाई चुनौती दिन पुग्यो । अब अहिले आएर ओदाभको वाकगए एवं त्यसको अक्टोबर घोषणापत्रबाट आत्तिएर हतारहतारमा कमल थापा, दीपक बोहोरा अथवा राजेन्द्र महतोको वैशाखी समातेर भोट माग्न जान खोज्यो भने कांग्रेसलाई भोट हाल्न हिँडेका मतदाता आफंै बाटोबाट फर्किन्छन् । वाकगएको वास्तविक वर्ग शत्रु कांग्रेस नै थियो र हो तर त्यसको कवच आमनागरिक हुन् त त्यसनिम्ति कांग्रेसले प्रजातान्त्रिक संस्कार, मूल्यमान्यता र कानुनी राज्य एवं जनताको सर्वोच्चतामा सम्झौता गर्दैन भन्ने विश्वास दिलाउन सक्नुपर्ने हुन्छ । वर्तमानमा पदाधिकारीहरूबाट त्यो विश्वास हराइसकेको छ । किनभने कांग्रेसमा आदर्श र नैतिकता अहिले खुलेआम बिक्री भइराखेको देखिन्छ । थरीथरीका गुटउपगुटको च्याँखे थापेर व्यक्तिविशेषहरू मठाधीश बन्ने होडबाजीलाई यो नेतृत्वले संस्थागत गरेको छ । त्यसैले एउटा वडाध्यक्षका पद पनि बिक्रीमा राखेर कांग्रेसले ओदाभलाई कस्तो चुनौती दिने ? जनताका दुःखमा कांग्रेसले साथ दिन चाहेनसकेन, बरु उल्टै नकारात्मक सोच राख्न पुग्यो । भूकम्पको दुई वर्ष बितिसक्दा पनि त्यो क्षेत्रका जनताप्रति सामान्य सहानुभूतिसमेत दर्शाएन । तराईको बाढीपीडित क्षेत्रमा भएको नौटंकी सबैले देखेकै छन् । जुनसुकै वादको राजनीति गरे पनि जनताको विश्वास आर्जन गर्नुपर्ने हुन्छ र शासन एवं सत्ताबाट मात्रै जनताको विश्वास जितिन्छ भन्ने सोचले कांग्रेसको मतिभ्रष्ट भइसकेको देखिन्छ । अन्त्यमा, भौतिक विज्ञानमा न्युटनको एउटा सिद्धान्त छ हरेक क्रियासँगै त्यत्तिकै मात्रामा उल्टो प्रतिक्रिया हुन्छ । चाहे अन्तरिक्षतिर यान पठाउने होस् वा यौन वा राजनीतिन्युटनको गतिसम्बन्धी त्यो सिद्धान्त प्रयोग हुन्छ । तसर्थ वाकगएको अक्टोबर गठबन्धन एवं घोषणाको उल्टोसुल्टो क्रियाप्रतिक्रिया नेपाली जनताले छिट्टै अनुभव गर्नेछन्, राम्रोनराम्रो भन्ने त आआफ्नो सोचभन्दा पनि कसले कहाँ कसरी कति फाइदा लिन सक्यो त्यसैमा निर्भर हुने त हो । तर मुलुकनिम्ति त्यो गठबन्धन अभिशाप नबनोस् । किनभने नेपाली राजनीतिक मानचित्रमा वामपन्थीहरूको जुटने र फुट्ने नियमित प्रक्रियाअन्तर्गत नयाँ खेल भइरहन्छ, तर त्यसको प्रतिक्रियास्वरूप कांग्रेसतिर जे नहुनुपर्ने हो त्यही हुँदैछ ।"
ओलीको दृष्टिकोण र तुइन विस्थापन,"दुई वर्षअगाडि एमाले अध्यक्ष केपी ओलीले अठतीसौं प्रधानमन्त्रीका रूपमा पद भार ग्रहण गरेका थिए । ऐतिहासिक दिन थियो । उनीबाट नेपाली जनताले धेरै ठूलो आशा पनि गरेका थिए । भारतको नाकाबन्दीले प्रताडित भएका नेपाली जनताले उनले देशलाई अगाडि बढाउने अपेक्षा गरेका थिए । यसका साथै राष्ट्रिय र अन्तर्राष्ट्रिय परिस्थिति पनि दबाबपूर्ण थियो । नेपालको राष्ट्रियताको सवालमा कसरी अगाडि बढ्ने र नाकाबन्दीबाट देशलाई कसरी सहज अवस्थामा ल्याउने भन्ने चुनौती पनि उनलाई थियो । २०७२ वैशाख १२ भूकम्पबाट आहत मुलुकलाई पुनर्निर्माण गर्नुपर्ने र उनको आफ्नो विशेष अडानका कारण जारी भएको संविधान कार्यान्वयन गर्नुपर्ने अवस्था पनि थिए । समृद्ध नेपाल बनाउन आर्थिक र पूर्वाधार क्षेत्रमा काम गर्नुपर्ने टड्कारो आवश्यकता थियो । शपथ ग्रहणपछि कार्यभार सम्हाल्ने क्रममा पहिलो निर्णय नै दुई वर्षभित्र तुइन विस्थापन गरी झोलुंगे पुल बनाउने पहिलो निर्णय गरेबाट उनी दूरदराजका नेपाली जनताप्रतिको उनको जिम्मेवारीको भावना झल्किन्छ । राष्ट्रियताको सवालमा कसैसँग नझुकी उनले राष्ट्रलाई नाकाबन्दीबाट मुक्त गरे । त्यसैकारण आज नेपाली विश्वसामु शिर ठाडो बनाएर हिँड्न सक्ने अवस्थामा पुगेका छन् । स्वदेश तथा विदेशमा बस्ने नेपालीलाई यो कुरा अनुभूति भएको जगजाहेरै छ । जब नेपाललाई दुई वर्षभित्र तुइनमुक्त बनाउने घोषणा भयो तब नेपालमा तुइनको तथ्यांक संकलन सुरु भयो । विगतमा नेपालमा ३६६ वटा तुइन रहेको तथ्यांक प्रस्तुत गरेको पाइन्थ्यो, तर त्यसपछि वास्तविक तथ्यांक संकलन गर्ने क्रममा देशभरिका ३७ जिल्लामा तत्कालीन २५८ गाविसमा १७१ वटा तुइन रहेको पुष्टि भयो । प्रधानमन्त्री केपी शर्मा ओलीले २९७ दिनपछि २०७३ साउन २० मा पद हस्तान्तरण गर्दा ६ वटा निर्माण सम्पन्न भएका थिए भने ५१ निर्माणाधीन, ४१ वटा डीपीआर तयार भएर ठेक्का सम्झौता भएका र ४५ वटा डीपीआर तयार भएर ठेक्का लगाउन सुरु भएको अवस्थामा थिए । २५ वटामा विभिन्न कारणले झोलुंगे पुल बनाउन सम्भव नभएको अवस्थामा थिए। समृद्धिका कुरा नेताको भाषणमा मात्र भएर हुँदैन । घोषणापत्रमा लेखेर मात्र पनि हुँदैन । यसको लागि दृढ इच्छाशक्ति भएको नेतृत्व चाहिन्छ । जुन गतिको साथ ओली सरकारले तुइनलाई झोलुंगे पुलले विस्थापन गर्ने काम अगाडि बढाएको थियो, १५ महिनामा त्यसपछिको सरकारले यसलाई त्यही गति दिन नसकेर होला, लक्ष्य पूरा भएको पाइँदैन तर काम भने नरोकिई अगाडि बढिरहेका छन् । हालसम्म ४९ वटा झोलुंगे पुल निर्माण सम्पन्न भएका छन् भने ६७ वटा निर्माणाधीन छन् । सातवटा नेपाल र भारतको सिमाना नदीमा भएकाले भारत सरकारको अनुमति प्राप्त नभएर काम सुरु हुन सकेको छैन भने ४८ वटामा विभिन्न कारणले झोलुंगे पुल बनाउन सम्भव देखिएको छैन । प्राविधिक कारणले स्थान उचित नभएको, झोलुंगे पुल रणनीतिअनुसार आधा घन्टाको दूरीमा अर्को झोलुंगे पुल वा पक्की पुल भएको ठाउँमा पनि झोलुंगे पुल नबाउने विषयमा जोड दिइएकाले कतिपय तुइन विस्थापित हुन सकेनन् । कुनै व्यक्तिको व्यक्तिगत प्रयोजनको लागि बनेको तुइनलाई सरकारले विस्थापन गरेर व्यक्तिको लागि झोलुंगे पुल नराख्ने भएकाले पक्की पुल बन्ने काम अगाडि बढेको कारणले र फास्ट ट्र्याक निर्माण हुने ठाउँमा परेको कारणले यी ठाउँमा झोलुंगे पुल अहिलेको अवस्थामा निर्माण नभएका हुन् । ओली नेतृत्वको सरकार अहिलेसम्म कायम रहेको भए यो काम सम्पन्न भइसकेको हुन सक्थ्यो । दुई वर्षमा सम्पन्न हुनुपर्नेमा थप एक वर्ष लाग्ला, तर नेपाल तुइनमुक्त भएरै छोड्छ ।यो परियोजना प्राविधिक हिसाबले हेर्दा सानो लाग्न सक्छ, आर्थिक रूपले थोरै बजेटमा सम्पन्न हुने हुनाले सानो लाग्न सक्छ तर यसले समाजमा र गाउँका जनतामा ठूलो महत्व र प्रभाव राख्दछ । यसबाट के भन्न सकिन्छ भने समृद्धिको कुरा गर्न जति सजिलो छ, कार्यान्वयन गर्न त्यति नै जटिल छ । सरकार छिटोछिटो परिवर्तन हुने र अघिल्लो सरकारले गरेको राम्रो काम भए पनि पछिल्लो सरकारले अगाडि बढाउन नचाहने विज्ञ, इन्जिनियर र कर्मचारी पनि नेतालाई खुसी बनाउने गरी काम अगाडि बढाउने कारण हाम्रोजस्तो अल्पविकसित मुलुकमा दूरदृष्टि भएको नेतृत्वको खाँचो छ र स्थायी रूपले लामो समय एउटै सरकारले काम गर्न पाउने गरी जनताले पनि मत दिई देशलाई समृद्धिमा अगाडि बढाउन सहयोग गर्नुपर्ने बेला आएको छ । समृद्धिका कुरा नेताको भाषणमा मात्र भएर हुँदैन, पत्रिकाका पानामा मात्र लेखेर पनि हुँदैन, घोषणापत्रमा लेखेर मात्र पनि हुँदैन । यसको लागि दृढ इच्छाशक्ति भएको नेतृत्व चाहिन्छ । त्यसैले अब समृद्धिको कुरा यथार्थमा प्राप्त गर्न दृष्टिकोण, विज्ञता र कार्यान्वयनलाई सँगै लैजान सक्ने क्षमता भएको नेतृत्व र सरकारको खाँचो छ । विकास र समृद्धिमा राजनीति नगरी दलीय स्वार्थभन्दा माथि उठेर नेपाललाई समृद्ध बनाउनुपर्छ । थपलिया पूर्व प्रधानमन्त्री ओलीका वरिष्ठ आर्थिक विकास विज्ञ तथा नेपाल बुद्धिजीवी परिषद्का सहकोषाध्यक्ष हुन् ।"
पुष्पलालको लिगेसी मा ओली,"प्रदेश र संघीय संसद्को मंसिर महिनामा हुन लागेको आमचुनावमा एमाले र माओवादीको गठबन्धन ठूलासाना सबै दलका लागि महाभूकम्प नै सावित भएको छ । दुई साता बितिसक्न लाग्दा पनि राजनीतिक महाभूकम्पका परकम्प दिनदिनै र छिनछिनै आइरहेछन् । त्यो एकतापछि माओवादीसँग रतिराग गरिरहेको कांग्रेसलाई त विपत्ति नै परेको छ । कांग्रेससहित सबैतिर हडकम्प मच्चिएकै छ । चियापसल, भट्टीदेखि सरकारी कार्यालय हुँदै विश्वविद्यालयसम्म यही विषयमा बहस गरिरहेका छन् । राष्ट्रिय, क्षेत्रीय र स्थानीय दलहरू चुनावभन्दा पनि ध्रुवीकरणमा घुँडा धसेर सिट बाँडफाँटमा दौडधूप गरिरहेछन् । हरेक दिन त्यसैबारे छलफल, आरोपप्रत्यारोप र प्रतिफलको जोडघटाउ, गुणन, भागा लगाउँदै हिसाबकिताब चर्कंदो छ । भनिन्छ एमालेमाओवादी त्यो एकताका 'डिजाइनर' केपी ओली र पुष्पकमल दाहाल हुन् । बाबुराम त पछि भित्याइएका मात्र हुन् । तर त्यो एकताको अन्तर्य खोज्ने हो भने त्यसको खास 'सूत्रधार' ओली नै हुन् । ओलीलाई नपन्छाई नेपालमा आफ्नो स्वार्थ पूरा गर्न सकिँदैन भन्ने भारतीय चाल र रणनीति बुझिसकेका ओलीले यो कुरालाई प्राथमिकता दिएर अगाडि बढाएका हुन् । त्यसैले तेस्रो चरणको निर्वाचनमा कांग्रेस, माओवादी र मधेसी दलहरू मिलाएर मात्र केपी ओलीको विजयी अभियान रोक्न भारतीयले रणनीति र कार्यनीति बनाए । तर ओलीको दलले भारतीय डिजाइनलाई आच्छुआच्छु मात्र पारेन कि भारतको उक्साहटमा ज्यानमारा नाकाबन्दी लगाउने खेताला बनेका तथाकथित मधेसी नेताका दलहरूको हैसियत पनि देखाइदियो । यसले उनीहरू कति मर्माहत बने, उनीहरूलाई नै थाहा छ । तर केपी ओली पनि देशभित्र सबैसित र छिमेकी भारतीयको खुलेआम हस्तक्षेपले कम्ती थाकेनन् ! यद्यपि उनको आँट र मधेसका वास्तविक जनताले उनीप्रति दर्शाएको समर्थन र जनाएको ऐक्यबद्धता अचम्मलाग्दो थियो । दुई नम्बर क्षेत्रको निर्वाचन प्रचारमा दक्षिणी क्षेत्रमा जान ओलीले भ्याएका भए निर्वाचन परिणाम उनको पक्षमा अझै एकोहोरिने थियो, निर्वाचन विश्लेषकहरूले निष्कर्ष निकालेका छन् । राजनीतिशास्त्रका एक प्राध्यापक जो दुई नम्बर प्रदेशबारे राम्रो जानकारी पनि राख्छन्, उनले भने, भारतीय थिचोमिचोविरुद्ध नेताहरू उत्तरका र पीडितहरू दक्षिणी सीमाका जनता हुन् । यो कुरा ओलीलाई राम्रोसँग थाहा छ । भारतीयहरू बाँध र सडक बनाउने बहानामा नेपाली क्षेत्रलाई डुबाउने कार्य जबर्जस्ती रूपमा गरिरहेका छन् । ती क्षेत्रमा ओली जान पाएका भए कसैलाई शंका छैन, त्यहाँका वासिन्दाले ओलीका उम्मेदवारलाई मत खन्याउने थिए नकि त्यस्ता तटबन्धको समर्थन गर्नेहरूलाई ! सबैतिरबाट दपेटिएका ओलीको तीक्ष्ण दिमागले भेउ पायो, यसैगरी राज्यशक्ति र विदेशी शक्तिसँग निहत्था लड्ने हो भने देश बनाउने समय खेर जान्छ । राजनेताको रूपमा उनले अक्किल लगाए । कांग्रेसको भरिया बनिरहेका प्रचण्ड जोसँग मिलेर उनले भारतले नाकाबन्दी लगाएको समयमा देश जोगाएका र नेपाली भावना उच्च राखेका थिए, त्यसले उनैसँग एकता गरेर किन अगाडि नबढ्ने ? कांग्रेस भविष्यबाट डराइरहेको पार्टी बनेको छ । माओवादी विगतसँग डराइरहेको छ । एमाले एनजीओको चलखेलमा चुर्लुम्मै रहेको छ । पार्टीभित्र ओलीलाई कमजोर बनाउने एनजीओ नै हुन् । यसैले गर्दा एमालेलाई मूलधारको राजनीतिमा पुर्याउन ओलीलाई पार्टीभित्रैबाट अप्ठेरो परेको देखिन्छ। जो अन्ततः आउँदो निर्वाचनमा एमालेमाओवादी चुनावी तालमेलको रूपमा सार्वजनिक भयो । यो त्यही रणनीति हो, जसले एमालेमाओवादीका पक्षमा देशव्यापी लहर ल्याइरहेको छ । विषय बहुचर्चामा छ र यसले नै प्रत्येक राजनीतिक व्यक्ति र शक्तिलाई चैनले सुत्न नदिएको हो । सरकारको साझेदार माओवादी नेतृत्वले न सरकारको समर्थन फिर्ता लिएर चुनावको मुखमा राजनीतिक अस्थिरता उत्पन्न गरेको छ, न त कांग्रेसको भाटगिरीमा लागेर आफ्नो स्वाभिमानलाई तिलाञ्जली नै । ढिलै भए पनि परिपक्व राजनीतिको प्रदर्शन गरेको छ । केपी ओलीले राजनेताको चाल चलेका छन्, यसले सबैलाई चकलीभूत गराएको छ । संसदीय राजनीतिको चनाखो खेलाडी, लोकतान्त्रिक मूल्यको पालनकर्ता, राष्ट्रिय स्वाभिमान र सार्वभौमसत्ता तथा मुलुकको समृद्धिका आफ्ना स्वार्थहरूलाई तिलाञ्जली नदिने मात्र होइन, प्रचण्डजस्तो टाठो र जस्तो अप्ठेरोमा पनि खेल्न सक्ने माओवादी नेतासँग कम्युनिस्ट र समाजवादी एकता मात्र होइन, आफ्नो राजनीतिक सर्वस्व जुवामा राखेर जुन एकता गरेका छन्, त्यसको लागि कुनै एउटा दार्शनिक वा राजनीतिज्ञको बुद्धि मात्र सम्भव छैन । तर ओलीले कसरी धेरैजना सिद्धान्तनिष्ठ, उदार, व्यापक र खरो राजनीतिज्ञको सामूहिक शक्ति प्रदर्शन गर्न सके ? ओली पढेर होइन, परेर जानेका राजनेता हुन् । लामो समय जेल काटेका, यातना सहेका सामान्य परिवारका व्यक्ति हुन् । अत्यन्त तीक्ष्ण र बौद्धिक क्षमता भएका भनिएकाहरूको पिताम चल्न नसकिरहेको समयमा ओली कसरी देश, जनता र गणतन्त्र संस्थागत गराउन फुत्त प्रकट भए ? यो नै ओलीभित्रको नखुलेको रहस्य र उनको अद्भुत क्षमता हो । उनीसँग जेल बसेका एक कांग्रेसीले भने, नख्खु र अन्य जेलमा बस्दा होस् वा जिल्लाका जेलमा, अरू माले (त्यो बेला एमालेको नाम माले थियो) भन्दा ऊ नित्तान्त फरक थियो । धेरै लामो समयसम्म उनको क्षमतालाई नेताहरूले ओलीको भाले डाँको र तिघ्रे ज्यान नभएका कारण स्विकारेनन् । तैपनि ओलीले आफ्नो गतिशीलता छोडेनन् र आफ्नो ठाउँ आफैं बनाए । आफ्नो क्षमता आफैं प्रदर्शन गरे। सबै दल गुट, फुट र स्वार्थमा चुर्लुम्म डुबिरहेको समयमा ओलीले माओवादी पार्टी त्यसका जाज्वल्यमान नेता प्रचण्डलाई आफ्ना विचारसँग सहमत गरेर जुन चमत्कार प्रदर्शन गरी हलचल मच्चाएका छन्, यो उनको पछिल्लो पहिचान मात्र हो । यो मान्छेले अझै धेरै कुरा गरेर देखाउने क्षमता राख्छ, हेर्दै जानुहोस् । तिनले हाँस्दै भने । भारतले ज्यानमारा नाकाबन्दी गरिरहेको समयमा ओली भारतसँग लम्पसार परेन बरु उपाय निकाल्यो र चीनसँग व्यापार पारवहन सन्धि गरेर नेपालको उत्तरी नाकालाई प्रशान्त महासागरसम्म पुर्यायो । अरू कस्ताकस्ता स्वप्नदर्शी योजनाहरू नाकाबन्दीका बेला जनताबीच पुर्याएर जनतालाई जुझारु नै राखिरह्यो ? एक वर्षमा लोडसेडिङ हुँदैन भन्यो, कुलमानजस्ता प्रतिभा निस्के र मुलुकलाई उज्यालो बनाएर देशभर आशा जगाए । भारत ओलीको यही क्षमता देखेर उनीसँग आत्तिएर सतर्क भएको हो । सबै नेपालीले हेरे नि, भारत भ्रमणका बेला ओलीको सान सौकत ! शेरबहादुरले भर्खरै भारतको राजकीय भनिएको भ्रमणको युट्युब हेर्नुस् र नाकाबन्दीपछि ओलीले गरेको भ्रमणको युट्युब हेर्नुहोस् । फरक तपाईं आफैं छुट्ट्याइहाल्नुहुन्छ नि ! यसका कारण अरू केही होइन, ओली नेपालको त्यस्तो काविल नेता बनेर देखिएको छ, जसले देशको इतिहास, संस्कृति र भूगोल बुझेको छ । आमजनताका मनलाई छामेको छ र तिनलाई मन छुने गरी सम्बोधन गर्न सक्छ । ऊ कति सजिलै 'कम्युनिकेट' गर्न सक्छ भने अरूले दिनभर भाषण गरेर पनि बुझाउन नसकेका कुरा एउटै उखानबाट सामान्य गाउँका किसानदेखि सहरका बुद्धिजीवीसम्मलाई छर्लंग पार्न सक्छ । अंग्रेजी नेपाली दुवै भाषामा ऊ पोख्त छ । यो राजनेतामा मात्रै हुने विशेषता हो र यो क्षमता हासिल गर्न ओलीले कति मेहनत, परि श्रम र एकलव्यको जस्तो अभ्यास गर्यो होला ? ऊ के बनेको छ, यतातिर ओलीका विरोधीहरूको ध्यानसम्म पनि जान सकेको छैन । बुझ्नु र त्यसलाई कार्यान्वयन गर्नु धेरै कोस टाढाको कुरा भयो । के कसरी बनेका छन् ओली ? ती प्राध्यापकले गम्भीर बनेर भने, धेरैले पचाउन गाह्रो मान्छन् ओलीले टंकप्रसाद आचार्य, बीपी कोइराला, गणेशमान सिंह, कृष्णप्रसाद भट्टराई, पुष्पलाल श्रेष्ठ, मनमोहन अधिकारी, मदन भण्डारी, सुशील कोइरालालगायत नेताहरूको लिगेसी बोकेको छ । त्यसैले गर्दा नै ऊ यति हेबिवेट देखिएको हो । बीपी, जीएम, केपी, सुशील नेपाली कांग्रेसका नेता हुन्, तर कांग्रेसले उनीहरूलाई छोड्यो । कांग्रेसले बीपी समातेको सुनिन्छ, बीपीबारे बोल्छन्, तर खासमा बीपीको नाम लिएको सुनिए पनि उनीहरूले बीपीलाई समेत छोडिसकेका छन् । वास्तवमा अहिलेको कांग्रेस सिद्धान्त, आदर्श र दर्शन नभएको पार्टी हो । कांग्रेसले राष्ट्रियता, प्रजातन्त्र र समाजवादमध्ये समाजवाद त पोखरा अधिवेशनमै छोडेको हो । वर्तमान कांग्रेस नेतृत्वको सिद्धान्त भनेकै सत्ताबाट कहिल्यै हट्नु नपरोस् भन्ने मात्र बाँकी छ । यसैको लागि उसले सिद्धान्त, वर्ग, एजेन्डा र इतिहाससमेत छोडेको हो । जोसँग मिल्दा सत्ता टिक्छ, उसैसँग मिल्ने हो । गणेशमान सिंहले त्यसै भएर पार्टी छोड्नुपरेको हो । भट्टराई पनि जीवनको पछिल्लो समय पार्टीभन्दा बाहिर नै रहे किनभने उनीहरू आदर्श, सिद्धान्त र इतिहास भएका नेता थिए । सोमबार राप्रपासँगको सत्ता साझेदारी कांग्रेसको सत्ता साझेदारीअन्तर्गत गरिएको त्यसैको नतिजा हो । त्यसअघि पनि जोसँग पनि कांग्रेसले सत्ताको लागि सम्झौता गर्यो । हिजो माओवादी, एउटै सिट भएको दल होस् वा विभिन्न मधेसी दलहरूसँग पनि त्यसै गरेको हो । ५६ सदस्यीय मन्त्रिपरिषद् त्यसैका लागि देउवाले बनाए, तर त्यसले पनि सत्ता जोगिने देखिँदैन । वास्तवमा भारतको नाकाबन्दी सुशील कोइरालाको सरकारको पालामा लागेको हो । ओलीले सुशीलको विरासत मात्र धानेका हुन् । बीपीसँगको संगतबाट सुशीलले केही कुरा आत्मसात गरेका रहेछन्, त्यसैले उनले भारतसँग अडान लिए । इतिहास र विचारबाट गाइड हुनुपर्छ भन्नेमा सुशील अडिग थिए । भनिन्छ, सुशील पैसा र पदका मात्र पक्षपाती थिएनन् । तर कांग्रेस अहिले त्यसैमा चुर्लुम्म छ । कांग्रेसको यो सुखभोग र धनार्जनको राजनीति अरू दलको लागि पनि अनुकरणीय बन्न पुग्यो किनभने कांग्रेस देशको ठूलो र पुरानो पार्टी हो । यो रोगबाट एमाले र माओवादी पनि मुक्त छैनन् । जनतालाई क्रान्तिकारी बनाउने र आफू बुर्जुवा बन्ने दौडमा धेरै अघि पुगिसकेका छन् । कांग्रेस भविष्यबाट डराइरहेको पार्टी बनेको छ । माओवादी विगतसँग डराइरहेको छ । एमाले एनजीओको चलखेलमा चुर्लुम्मै रहेको छ । पार्टीभित्र ओलीलाई कमजोर बनाउने एनजीओ नै हुन् । यसैले गर्दा एमालेलाई मूलधारको राजनीतिमा पुर्याउन ओलीलाई पार्टीभित्रैबाट अप्ठेरो परेको देखिन्छ।"
मुगुकी जयाको उदाहरणीय सफलता,"भौगोलिक रूपमा विकट र असुविधा भएकै कारण कर्णालीका मानिसहरू अवसर र सुविधाबाट वञ्चित छन् । सामान्य आवश्यकता पूरा गर्न पनि अनेक कष्ट बेहोर्नुपर्ने बाध्यता छ । त्यसमा पनि अलिकति सम्पन्न र शिक्षित व्यक्तिले राजधानीमा बसेर अनेक व्यवसाय गर्ने र छोराछोरी पनि त्यहीं पढाउने गरेको पाइन्छ । कसरी आयआर्जन गर्न सकिन्छ र जीवनस्तर उकासिन्छ भन्ने जानकारी मात्र होइन, उचित अवसरबाट पनि उनीहरू वञ्चित छन् । आर्थिक अवस्था कमजोर भएका परिवारलाई अझै पनि जीवन कष्टकर नै छ । त्यसमा पनि पुरुषको तुलनामा घरको काम, बालबालिकाको स्याहारसुसार, खेतीपाती र पशुपालनमा महिला नै बढी खट्नुपर्ने अवस्था जगजाहेर छ । गुजारा चलाउन धौधौ पर्ने कृषि उत्पादन, आयस्रोतको विकल्प नहुनु आदि कारणले शिक्षा, स्वास्थ्य, खानपान (पोषण) सबै दृष्टिकोणले कर्णालीका जनता पछाडि पर्नु राष्ट्रकै लागि चिन्ताको विषय हो । एकैचोटि र नाटकीय रूपमा विकास हुन कठिन छ कर्णालीमा तर सानातिना अवसर प्रदान गर्दै जाने हो भने त्यहाँका मानिसले पनि आफ्नो सफलताको कथा बनाउन र बताउन सक्दा रहेछन् । मुगु जिल्ला सेरीकी स्थानीय वासिन्दा ३७ वर्षीया जयालक्ष्मी मल्लको जन्म विपन्न परिवारमा भएको थियो । उनी सानै हुँदा बाबाआमाको स्वर्गवास भएको र माइतीपक्षका नजिकका काका पर्ने गगनबहादुर शाही र उनकी पत्नीले धर्मछोरीको रूपमा उनलाई हुर्काए । १३ वर्षसम्म जयाले स्कुल पढ्ने इच्छा भए पनि पाइनन् । स्कुल जाने उमेरमा पढ्न नपाएकोमा रुँदै बाख्रा चराउन जान्थिन् । आफूसरहका साथीहरू स्कुल गएको देख्दा तिनलाई निकै भाग्यमानी ठान्थिन् । बाख्रा चराउनु उनको दैनिकी थियो । समयक्रममा आफूभन्दा १६ वर्ष उमेर बढी भएका व्यक्तिसँग उनको विवाह भयो । श्रीमान् पनि निम्नस्तरको परिवारमै हुर्किएका कारण रोजगारको निम्ति भारत गई करिब ३१ वर्ष बिताएर घर फर्केका थिए । आफूभन्दा उमेरमा अलिक धेरै जेठो भए पनि परिपक्व अनि दुःख भोगेको श्रीमान् पाउँदा उनी खुसी थिइन् । अभिभावकले झैं माया र सहयोग दिएकाले भारतबाट फर्केपछि मुगु जिल्लाको सदरमुकाम गमगढीमा सानो होटेल स्थापना गरेर जीवन गुजारा गर्दै आए उनका दम्पती । दसकौंदेखि उठ्दै आइरहेको महिला उत्थान, समग्र विकास र सशक्तीकरणको आवाजलाई अब कृषि व्यवसायलगायतका अवसर दिएर सक्षम बनाउन सकिन्छ । होटेल व्यवसाय गर्दागर्दै गमगढीमा थोरै जग्गा किनेर सानो घर बनाउन सफल भए । होटेल व्यवसायलाई नै आफ्नो कर्म र सेवा मान्दै अनि ग्राहकको मन जित्दै आएको १९ वर्ष पूरा भएको छ । उनका श्रीमान् विगत पाँच वर्षदेखि होटेल व्यवसायी संघको जिल्ला अध्यक्ष पनि छन् । दुई छोरा र एक छोरीकी आमा जयालाई होटेल व्यवसायबाट मात्र सन्तानलाई शिक्षा, स्वास्थ्य र उनीहरूको भविष्य निर्माणमा खर्च जुटाउन कठिन थियो । विभिन्न सामाजिक संस्कारले होटेल व्यवसायलाई मात्र अगाडि बढाउन उनी सक्दैनथिन् । आफ्ना परिवारले बाहेक अरूले खाएको जुठा भाँडा माझ्नु हुन्न, मासिक धर्म हुँदा खाना पकाउनु र भान्छा छुनु हुन्न, औंसीपूर्णिमामा व्रत बस्नुपर्छ भन्ने सामाजिक मान्यताका कारण उनको होटेल सहज रूपमा चल्न सक्दैनथ्यो । छोराछोरी हुर्कदै गएपछि उनीहरूका पढाइ र अरू आवश्यकता बढ्दै जानु स्वाभाविक थियो । यसैबीचमा एसियाली विकास बैंकको अनुदान सहयोगमा मुगु जिल्लामा पनि हिमाली आयोजना सुरु भएको थियो । परम्परागत कृषि, पशुपालन र अन्य व्यवसायलाई नाफामूलक व्यवसाय बनाउने, रोजगार वृद्धि गर्ने र जीवनस्तरमा सुधार ल्याउने हिमाली आयोजनाको उद्देश्यअनुरूप विभिन्न उपआयोजना उपलब्ध गराउने प्रावधान थियो । जयालाई यो हिमाली आयोजनाले ठूलै सहयोग गर्यो । नियम र प्रक्रियाअनुसार उनको भेडापालन उपआयोजना स्वीकृत भयो । भेडापालन अब उनको दरो व्यवसाय बनेको छ । आम्दानीबाट कर्मचारीलाई तलब दिई बचेको पैसामध्ये हालसालै मात्र चार लाख रुपैयाँ भर्खरै मात्र इन्जिनियरिङमा नाम निकाल्न सफल छोराको लागि खर्च गर्न सकिन् । यही व्यवसायले उनको सपना पनि सफल हुँदै गएको छ र छोराको इन्जिनियर पढ्ने इच्छा पनि पूरा गरेरै छोड्छु भन्ने आत्मविश्वास उनमा बढेको छ । वार्षिक १५ प्रतिशतको दरले आम्दानीमा वृद्धि गर्ने हिमाली आयोजनाको उद्देश्यमा उनी पुग्ने विश्वास लिएकी छन्। नेपालको परिप्रेक्ष्यमा कृषि व्यवसायदेखि लिएर हरेक किसिमका उद्योग सञ्चालनमा नलाग्दासम्म महिला आर्थिक रूपमा सक्षम हुन सक्दैनन् । परम्परादेखि नै नेपालको अर्थतन्त्र कृषिमा आधारित छ । किनभने पर्यटन, जलविद्युत्, उद्योगधन्दा र अरू व्यवसायको थप सम्भावना हुँदाहुँदै पनि अपेक्षित रूपमा ती क्षेत्रको विकास हुन सकेको छैन । रोजगारको माध्यम र अवसरको कमीले युवाजमात विदेश पलायन हुन पुगेको छ, जसमा महिला संख्या पनि बढ्दै गइरहेको छ । बाँकी जनशक्ति कृषिमै आश्रित छन् र यसलाई राम्ररी विकास गर्ने हो भने कृषिले देशको अर्थतन्त्रमा टेवा पुर्याउन सक्छ। यस्ता व्यवसायमा पनि महिलाले योगदान गर्न सक्दा रहेछन् भन्ने उदाहरण उनीहरूका सफलताका कथाले बताउन थालेका छन् । त्यसैले दसकौंदेखि उठ्दै आइरहेका महिला उत्थान, समग्र विकास र सशक्तीकरणको आवाजलाई अब कृषि व्यवसायलगायतका अवसर दिएर सक्षम बनाउन सकिन्छ । जबसम्म महिला आर्थिक रूपमा सक्षम हुँदैनन् तबसम्म आत्मनिर्भर बन्न सक्दैनन् । जब आत्मनिर्भर बन्छन् तब मात्र सशक्त रूपमा अगाडि बढ्न सक्छन् ।"
मेसीको ह्याट्रिकले अर्जेन्टिना सहजै विश्वकपमा (फोटो फिचर ),"काठमाडौं : यस अघिको खेलमा पेरुसँग बराबरी खेलेपछि अर्जेन्टिनाको विश्वपकमा छनोट हुने सम्भावना निक्कै कमजोर बनेको भनी समाचार आइरहँदा २०१८ को रुस विश्वकप स्टार खेलाडी मेसी विनाको हुने होकी भन्ने कुराले निकै चर्चा पायो । अन्तिम खेलमा मेसीले इक्वेडरविरुद्ध चमत्कारिक प्रदर्शन गरेपछि अर्जेन्टिना सहजै विश्वकपमा छानिन सफल भयो । एक खेलअघिसम्म छटौं स्थानमा रहेको अर्जेन्टिना तेस्रो स्थानमा रहँदै सहजै रुस विश्वकपमा स्थान बनाउन सफल भयो। बुधबार बिहान भएको अन्तिम खेलमा इक्वेडरलाई ३१ गोल अन्तरले पराजित गरी अर्जेन्टिना सजिलै विश्वकपमा छनौट हुन सफल भएको छ । छनौटका लागि जित्नै पर्ने दबाबमा खेलेको अर्जेन्टिनालाई इक्वेडरले सुरुमै चुनौती दियो खेलको पहिलो मिनेटमै रोमारियो इबाराको गोल मार्फत् इक्वेडर खेलमा अग्रता बनाउँन सफल भयो । ११ औ मिनेटमा गोल गर्दै मेसीले खेल बराबरीमा पुर्याए । मेसीले १८ औं मेनिटमा गोल गर्दै खेलमा अग्रता बनाए । पहिलो हाफमा २१ को अग्रता बनाएको अर्जेन्टिनाका लागि तेस्रो गोल ६२ औ मिनेटमा मेसीले नै गरेर ह्याट्रिक गरे । बुधबार बिहानै भएका दक्षिण अमेरिकी समूहको विश्वकप छनोट अन्तर्गत अन्य खेलका नतिजा पनि अर्जेन्टिनाको अनुकूल आएपछि विश्वकप यात्रा सहज बन्यो । अन्य खेलमा ब्राजिलले चिलीलाई ३० ले पराजित गर्यो । उरुग्वेले बोलिभियालाई ४२ र भेनेजुयलाले पराग्वेलाई १० ले पराजित गरे भने कोलम्बिया र पेरूले ११ को बराबरी खेले । खेलपछि दक्षिण अमेरिकी समूहबाट ब्राजिल, उरुग्वे, अर्जेन्टिना र कोलम्बिया सिधै विश्वकपमा छानिएका छन् । पेरुले टनोटका लागि प्लेअफ खेल्ने भएको छ । यसअघिका विश्वपममा उत्कृष्ट प्रदर्शन गरेको, कोपा अमेरिका च्याम्पियन चिली भने विश्वपकबाट बाहिरिएको छ । विश्वकप छनोट खेलको दक्षिण अमेरिकी समूहको अंक तालिका"
पथरी शनिश्चरे सेमिफाइनलमा,दमक: पूर्वाञ्चल स्तरीय सातौं वीरेन्द्रनगर च्यालेञ्ज कप क्रिकेट प्रतियोगितामा राष्ट्रिय स्तरका खेलाडीले भरिएको ईटहरी क्रिकेट एकेडेमी स्थानीय टीम पथरी शनिश्चरे ११ सँग पराजित भएको छ। राष्ट्रिय खेलाडी मेहबुब आलम र पुष्प थापा चल्न नसकेपछि ईटहरी पथरी शनिश्चरे संग २ विकेटले पराजित भयो। पथरी शनिश्चरे यो जित संगै प्रतियोगिताको सेमिफाईनलमा प्रवेश गरेको छ। बुधबार भएको पहिलो क्वाटरफाईनल खेलमा इटहरीले ९५ रनको लक्ष्य प्रस्तुत गरेको थियो। जवाफी ब्याटिङमा उत्रीएको पथरी शनिश्चरेले १९ दशमलब २ ओभरमा ८ विकेटको क्षतिमा लक्ष्य पुरा गरेको थियो । पथरीको जितमा राजु राईले ३५ र सुमन लिम्बुले २३ रन बनाए। इटहरीका मनोज मण्डलले ४ ओभरमा ४ रन दिएर ३ विकेट लिएपनि जितका लागि पर्याप्त बन्न सकेन । यसअघि टस जितेर पहिले ब्याटिङ गरेको इटहरीले १९ दशमलब २ ओभरमा अल आउट हुदै ९४ रनको योगफल तयार पारेको थियो। इटहरीका लागि फिरदोस अन्सारीले ३८ रन बाहेक अन्य ब्याट्समेनले दोहोरो स्कोर बनाउन सकेनन् । इटहरीका तर्फबाट खेलेका मेहबुब १ र पुष्प ४ रनमै पवेलिएन फर्किन बाध्य भएका थिए। पथरीका राकेश दाहाल र सुरज न्यौपानेले समान ३३ विकेट लिए। खेलको म्यान अफ द म्याच इटहरीका मनोज मण्डल घोषित भए। प्रतियोगिता अन्तर्गत बिहिबार वीराटनगर क्रिकेट क्लब र रत्न यूथ क्लब पथरी विच खेल हुदैछ । मंगलबार बर्षाको कारण खेल हुन नसकेको आयोजकले जनाएको छ।

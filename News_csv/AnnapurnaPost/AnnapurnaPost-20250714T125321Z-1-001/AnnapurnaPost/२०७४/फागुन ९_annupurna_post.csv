शीर्षक,विवरण
मातृभाषा संरक्षण र शिक्षा,"आज २१ फेब्रुअरीलाई मातृभाषा दिवसका रूपमा मनाइन्छ। संसारभरि शान्ति र बहुभाषिकतामा वृद्धि गर्ने उद्देश्यका साथ प्रत्येक वर्ष २१ फेब्रुअरीमा मातृभाषा दिवस सन् २००० देखि निरन्तर रूपमा मनाइँदै आएको छ। सन् १९५२ बंगलादेशमामा बंगाली भाषा आन्दोलनमा भएको सहादतको स्मरण र सम्मान गर्दै यो दिवस मनाउने गरिएको छ। युनेस्कोको साधारणसभाले सन् १९९९ को नोभेम्बरमा मातृभाषा दिवस मनाउने घोषणा गर्यो। त्यसैगरी मे २००९ मा संयुक्त राष्ट्रसंघले संसारभरिका मानिसले बोल्ने भाषाहरूको संरक्षण र सुरक्षा गर्न आफ्ना सदस्य राष्ट्रहरूलाई अनुरोध गर्दै विशेष प्रस्ताव पारित गर्यो। राष्ट्रसंघको यस विशेष प्रस्तावमा त्यस वर्षको मातृभाषा दिवसको नारा विविधताबीचको एकताबाट बहुभाषिकता, बहुसांस्कृतिकता र अन्तर्राष्ट्रिय समझदारी वृद्धि गर्नु रहेको थियो। नेपालका सन्दर्भमा मातृभाषा विगतको जनगणनामा नेपालमा मातृभाषाको सूचीकरण गर्दा सहभागीले आफ्नो मातृभाषाका बारेमा आफैं उत्तर दिएको तथ्यांकलाई आधार मानेर नेपालमा बोलिने भाषाहरूको सूचीकरण गरिएको देखिन्छ। भाषा सूचीकरणमा धेरैजसो वक्ताले आफूले आमाको काखमा सिकेको भाषालाई मातृभाषा भन्छन्। कसैले चाहिँ आफ्नो पुख्र्यौली अर्थात् बाउबाजेको भाषालाई मातृभाषा भन्ने उत्तर दिएका हुन सक्छन्। नेपालका विकट गाउँहरूमा केही भाषाहरू आजसम्म उचित किसिमले सूचीकरण नभएको स्थिति अहिले पनि कायमै छ। नेपालमा केकेति मातृभाषाहरू छन्, तिनीहरूको उचित किसिमले सूचीकरण गर्नुपर्ने र मातृभाषाहरूको पहिचान गर्नुपर्ने आवश्यकता अझै पनि छँदैछ। भाषालाई पहिचानसँग पनि जोडिन्छ। त्यसकारण आफ्ना पुर्खाको भाषालाई समेत मातृभाषा भनेको समेत पाइन्छ। सरकारी जनगणनालाई आधार मान्दा नेपालमा १२३ भन्दा बढी मातृभाषाहरू बोलिन्छन्। तथापि भाषा सूचीकरणमा केही विवेचना हुन भने जरुरी छ। मातृभाषामा शिक्षा बालबालिकालाई उनीहरूले बुझ्ने भाषामा पढाउँदा सजिलैसँग सिक्न सक्ने विभिन्न अध्ययनले देखाएका छन्। युनेस्कोले १९५३ मा बालबालिकालाई सिकाउने उत्तम उपाय उनीहरूको मातृभाषामा पढाउनु हो भनेको छ। बालबालिकाको संज्ञानात्मक विकासका लागि पनि उनीहरूलाई अन्य भाषामा भन्दा मातृभाषामा पढाउनु उपयुक्त हुन्छ। मातृभाषामा शिक्षा दिँदा बालबालिकाले राम्रोसँग सोच्न सक्ने क्षमतामा वृद्धि गर्न सक्छ। नेपालमा भएका विभिन्न अध्ययनले पनि मातृभाषामा पठनपाठन गर्दा बालबालिका सजिलै सिक्न सक्ने कुरा औंल्याएका छन्। घर र विद्यालयमा पढाइ हुने भाषामा भिन्नता हुँदा बालबालिकाले हासिल गर्ने नतिजा अपेक्षित हुन सक्दैन। मातृभाषाकै कारणले विद्यार्थीले विद्यालय छोड्ने र एक्लिने समेत समस्या झेल्नुपर्छ। मातृभाषामा शिक्षा दिँदा बालबालिकाले राम्रो नतिजा हासिल गर्न सक्छन्। मातृभाषा अर्थात् पहिलो भाषामा प्रारम्भिक भाषिक दक्षता हासिल गरेर मात्र उनीहरूले पढ्ने, लेख्ने तथा गणितका आधारभूत ज्ञान हासिल गर्न र ती ज्ञानमा दक्ष बन्न सक्छन्। मातृभाषामा शिक्षा प्रदान गर्न सक्दा स्थानीय, अल्पसंख्यक तथा आदिवासी तथा जनजातिका भाषाहरूले मान्यता पाउँछन्। संस्कृति र पारम्परिक ज्ञान स्थानान्तरण गर्ने अवसर पनि मिल्छ। मातृभाषामा शिक्षण गर्दा एकातिर विद्यार्थीहरूको शैक्षिक उपलब्धि राम्रो हुन्छ भने अर्कोतिर यसले मातृभाषा संरक्षणको आधारसमेत तयार पार्छ। यसकारण मातृभाषामा शिक्षा दिने पद्धति र मागप्रति सकारात्मक सोच राख्नुपर्छ। यसले भाषा संरक्षणमा समेत टेवा पुर्याउँछ। व्यापक अर्थमा मूर्त र अमूर्त सम्पदाहरू संरक्षण र विकास गर्ने उद्देश्यका लागि भाषाहरू अत्यन्तै शक्तिशाली साधक हुन सक्छन्। यसकारण मातृभाषाको प्रवर्धन गर्न गरिने सबै प्रयत्नले भाषिक र बहुभाषिक शिक्षालाई सेवा र बढावा मात्र दिँदैनन्, संसारभरि भाषिक र सांस्कृतिक परम्पराका बारेमा सचेतना वृद्धि गर्नेसमेत काम गर्दछन्। अभिलेखीकरणका प्रयास नेपालमा बोलिने अल्पसंख्यक भाषाहरूको संरक्षण र संवद्र्धन गर्न तत्कालका लागि यी भाषाहरूको अभिलेखीकरण गरिनुपर्दछ। यी भाषाका व्याकरण लेखन, शब्दकोशको निर्माता, पाठहरूको संकलन र प्रकाशनमा जोड दिनुपर्दछ। नेपालका भाषाहरूका बारेमा विभिन्न स्वदेशी तथा विदेशी अनुसन्धाता तथा संस्थाबाट अध्ययनअनुसन्धान भएका छन्। यस प्रकारका काम नयाँ भने होइनन्। सन् १९७० मा दशकतिर केही भाषाका शब्दसंग्रहको निर्माण र वाक्य तथा संकथनको विश्लेषण गरिएको छ। त्रिभुवन विश्वविद्यालय भाषा विज्ञान केन्द्रीय विभागमा केही वर्षअगाडि जनजाति आदिवासी उत्थान राष्ट्रिय प्रतिष्ठानसँगको सहकार्यमा करिब २५ भाषाका शब्दसंग्रह, केही भाषाको पाठसंग्रह र व्याकरणका रूपरेखा तयार भएका छन्। नेपाल प्रज्ञा प्रतिष्ठानले पनि केही भाषामा अध्ययनअनुसन्धान गराउँदै त्यसको प्रकाशनसमेत गर्दै आएको छ। त्यसका अतिरिक्त आदिवासी जनजाति उत्थान राष्ट्रिय प्रतिष्ठानले समेत यसतर्फ सक्रियता देखाएर केही भाषाका व्याकरण र शब्दकोश निर्माणको पहल गरिरहेको छ। देश तथा विदेशमा रहेका अनुसन्धातासमेत यसमा लागिरहेका छन्। त्यसकारण नेपालका केकति भाषामा कुनकुन तहका शब्दकोश, व्याकरण र अन्य सन्दर्भग्रन्थ छन् थाहा हुनुपर्छ। त्यसको पहिचान र वर्गीकरण गरेर बाँकी भाषाका बाँकी काम आवश्यकताअनुसार गर्नुगराउनुमा सरोकारवालाहरूको ध्यान जान जरुरी छ। डिजिटल अर्काइभ नेपालका बोलिने विभिन्न मातृभाषाका लागि डिजिटल तथ्यांक जोगाइराख्न संकलित पाठ अभिलेख (आर्काइभ) मा राख्ने गरिन्छ। नेपालभित्र डिजिटल अभिलेख राख्ने परम्परा भएका केन्द्र छैनन्। मदन पुरस्कार पुस्तकालयले राउटे भाषाका केही पाठहरूको अभिलेख राखेको छ। नेपालमा बोलिने भाषाका तथ्यांकहरू विदेशका केही स्थानमा अभिलेख राखिएको छ। युनिभर्सिटी अफ लन्डनको लोपोन्मुख भाषाहरूको अभिलेखमा नेपालका थुप्रै भाषाका तथ्यांक संग्रहित छन्। बराम, काइके, नारफु, सुरेल, ग्यालसुम्दो, कोइ राई, पुमा, तामाङ, कागते, मगर, सुनवार, र याख्खा भाषाका पाठहरू यहाँ अभिलेखमा संग्रहित छन्। यसअन्तर्गत बराम भाषाको बत्तीस घन्टाको पाठसंग्रह अभिलेखमा संग्रहित गरिएको छ। यसैगरी डोबेसमा पुमा र छिन्ताङ भाषाको तथ्यांक संग्रहित छन्। केही भोटबर्मेली भाषाहरूको अभिलेख फरकफरक ठाउँमा संकलन गरिएका छन्। मनाङ जिल्लामा बोलिने (मनाङ) गुरुङ, ग्याल्सुम्दो, मनाङे र नारफु भाषाको तथ्यांकलाई शान्ति (साइन्सेज, ह्युमानिटिज, आट्र्स र टेक्नोलोजिकल इनिसिएभिट) मा संग्रहित छन्। उत्तरी गोरखा, उपल्लो मनाङ र उपल्लो मुस्ताङमा बोलिने भाषाहरू जस्तै कुके (कुताङ घले) नुब्री, चुम, ग्यालसुम्दो, मनाङे, गुरुङ र मुस्ताङमा बोलिने लोबा भाषाका भूकम्पसँग सम्बन्धित पाठहरू संग्रहित छन्। त्यसकारण प्रविधिको विकाससँगै भाषा अभिलेखीकरणका नयाँनयाँ तरिकाको समेत अवलम्बन गर्नुपर्ने आवश्यकता छ। एकीकृत प्रयासको खाँचो भाषा नीति, मातृभाषामा शिक्षा, भाषा संरक्षण र भाषाका अध्ययनअनुसन्धानलाई समन्वयात्मक र एकीकृत किसिमले अध्ययनअनुसन्धान गर्नुपर्ने देखिन्छ। मातृभाषामा साहित्य अथवा यसका व्याकरण, शब्दकोश निर्माण र पाठसंग्रह र तथ्यांकका संग्रह विकास गर्दा ती काम नदोहोरिने किसिमले अगाडि बढाउनुपर्ने देखिन्छ। एउटै काम विभिन्न संस्थाबाट गराउँदा, विगतमा भएका कामको स्थिति मूल्यांकन नगरीकन अनुसन्धानको काम दिँदा, आआफ्ना विषय क्षेत्रलाई मात्रै जोड दिने तर भाषाका अन्य महत्वपूर्ण काममा ध्यान नपुग्दा नेपालका मातृभाषा संरक्षण, अभिलेखीकरण र यसैसँग सम्बान्धित प्रयास प्रभावकारी हुँदैनन्। एउटा संस्थाले गरेका कामप्रति अरू संस्था बेखबर रहने, एउटा प्रदेशले गरेका प्रयासमा अन्य प्रदेशले ध्यान नदिने र प्रदेशमा गरिएका काममा केन्द्रको चासो नरहने प्रवृत्ति कायम रहिरहनु हुँदैन। सरकारी निकायहरूभित्रै पनि एउटा निकायको प्रयासलाई अन्य निकायले साथ नदिने हो भने मातृभाषाको विकासमा अपेक्षाअनुसारको नतिजा हासिल गर्न गाह्रो पर्छ। थोरै नै भए पनि मातृभाषामा राज्यको लगानीलाई प्रभावकारी बनाउन उल्लिखित विषयमा सरोकारहरूको ध्यान पुग्दा नेपालका मातृभाषाको विकास, अभिलेखीकण, मानकीकरणका प्रयास सफल हुन सक्छ। नेपालमा अन्तर्राष्ट्रिय मातृभाषा दिवस मनाउँदा सरोकारवालाहरूको ध्यान यी विषयमा पनि पुग्नुपर्छ। ढकाल त्रिभुवन विश्वविद्यालय केन्द्रीय भाषाविज्ञान विभागका प्रमुख हुन्।"
सात बुँदाको चिरफार,"पार्टी एकीकरणको घोषणा भइसकेपछि नेपालको कम्युनिस्ट आन्दोलन २००६ सालमा कम्युनिस्ट पार्टी स्थापना हुँदाताकाको स्पिरिट मा पुगेको छ। नामसमेत उही भएपछि वामपन्थीहरू २००६ सालकै स्पिरिट र नामका साथ कम्युनिस्ट आन्दोलन अघि बढाउने अवस्थामा आइपुगेका छन्। नेकपा एमालेको जनताको बहुदलीय जनवाद (जबज) भित्र धेरै विषय छन्। एमालेको पाँचौं महाधिवेशनबाट नेपाली क्रान्तिको मौलिक सिद्धान्तका रूपमा पारित जबज ले नेपालको कम्युनिस्ट आन्दोलनलाई शान्तिपूर्ण र बहुदलीय प्रतिस्पर्धात्मक आन्दोलनको बाटोका रूपमा व्याख्या गर्यो। त्यही सोचको सेरोफेरोमा नेकपा माओवादीले हेटौंडा महाधिवेशनबाट एक्काईसौं शताब्दीको जनवाद नामक दस्ताबेज अनुमोदन गर्यो। त्यसले पनि के स्वीकार गर्यो भने कुनै व्यवधान नआएको अवस्थामा अबको नेपालको संघर्ष र परिवर्तनको बाटो शान्तिपूर्ण जनसंघर्ष र प्रतिस्पर्धात्मक जनसंघर्षका माध्यमबाट अगाडि बढ्नेछ। नयाँ व्यवधान आएमा के गर्ने भन्नेबारेमा जबजले जस्तालाई त्यस्तै गर्ने भनेको छ। त्यसको अर्थ क्रान्तिकारी शक्तिलाई शक्ति प्रयोग गरेर दमन गरिएमा शक्तिको प्रयोग गर्न पनि सक्छौं भन्न खोजिएको हो। एक्काईसौं शताब्दीको जनवादले पनि नयाँ परिस्थिति सिर्जना नभएमा अबको संघर्षको बाटो शान्तिपूर्ण जनसंघर्ष र प्रतिस्पर्धात्मक खुला राजनीति हो भनेर प्रस्ट पारेको छ। फागुन ७ का सात बुँदा फागुन ७ मा भएको एमाले माओवादीबीचको सहमतिका सात बुँदामध्ये तेस्रो र चौथो बुँदाले अब एकीकृत पार्टीको आधिकारिक के रहने भन्नेबारे प्रस्ट पारेको छ। सहमतिमा यसबारेमा छलफल गर्दै आवश्यकताअनुसार नयाँ तरिकाले पार्टीको नीति र कार्यक्रम तय गरिने उल्लेख छ। तेस्रो र चौथो बुँदा हेर्दा उस्तै देखिए पनि तेस्रो बुँदाको आवश्यकता किन पर्यो ? किनभने अबको नेपाली कम्युनिस्ट आन्दोलनको मूल बाटो अर्थात् नेकपाको बाटो शान्तिपूर्ण र बहुदलीय प्रतिस्पर्धाकै बाटो हो भन्ने प्रतिबद्धताका रूपमा त्यो उल्लेख भएको हो। राष्ट्रिय र अन्तर्राष्ट्रिय समुदायका अघि एकीकृत पार्टीको प्रतिबद्धता हो त्यो। समाजवादको आधार तयार पार्ने भनेर छैटौं बुँदामा उल्लेख छ। त्यसो भए समाजवादको आधार कसरी तयार गर्ने त ? समाजवादको आधार तयार गर्न पनि शान्तिपूर्ण प्रतिस्पर्धाकै बाटो हिँडिनेछ। हिंसात्मक नीति अवलम्बन गरिने छैन। चौथो बुँदा अति महŒवपूर्ण छ। आउने दिनमा चौथो बुँदामै दुवै घनीभूत रूपमा बहस उठ्ने देखिन्छ र यसबारे छलफल हुन आवश्यक छ। यस्ता बहसलाई कम्युनिस्ट आन्दोलनमा महान् बहस भन्ने गरिएको छ। पार्टीभित्र र वाम शुभचिन्तकका बीचमा अबको बाटो के भन्नेबारे छलफल हुनु स्वाभाविक र जरूरी छ। राजतन्त्र फालिनुपूर्व राजतन्त्रसहितको बहुदलीय व्यवस्थाभित्र बहुदलीय शक्ति र राजतन्त्रबीच तनाव थियो। संवैधानिक राजतन्त्रले त्यतिखेर भएको राजतन्त्रको गलत व्याख्या गरेर आफूमा नीहित अधिकार भन्दै जनताबाट निर्वाचित प्रधानमन्त्रीलाई कु गरेर निरंकुशतासमेत लाद्ने काम गर्यो। पछि दरबार हत्याकाण्ड घट्यो। जबज र एक्काईसौं शताब्दीको जनवादको दुवै कार्यक्रममा राजतन्त्रलाई समूल रूपमा नष्ट गर्दै मुलुकलाई सुरुमा लोकतान्त्रिक गणतन्त्रमा लैजाने विषय थियो। पछि यसमा संघीयताको मुद्दा थपियो। यसर्थ मुलुकलाई संघीय लोकतान्त्रिक गणतन्त्रमा लैजान तयार पारिएका कार्यक्रम थिए ती दुवै। नयाँ संविधान जारी भएपछि, तीन तहको निर्वाचन सम्पन्न भएपछि, यो संविधान लागू हुने अवस्थामा पुगेपछि र संघीय लोकतान्त्रिक गणतन्त्र व्यवहारमा प्रयोग भइसकेपछि जुन उद्देश्यबाट यी दुवै कार्यक्रम ल्याइएको हो, त्यो कार्यक्रम पूरा भयो। यसको मतलब अब नयाँ कार्यक्रम चाहियो। जबजको उद्देश्य सामन्तवाद र राजतन्त्रको समुल नष्ट गर्ने हो। माओवादीको त सुरुदेखिकै लाइन गणतन्त्र स्थापना हो। शान्तिपूर्ण संघर्षकै माध्यमबाट नेपालमा गणतन्त्र प्राप्ति हुन सक्छ भन्ने ध्येय एक्काईसौं शताब्दीको जनवादको हो। जनयुद्धको नीति त्यागेर शान्तिपूर्ण संघर्षको माध्यमबाट जाने भन्ने सोचअनुसार यो विचार ल्याइएको हो। एकीकरण भइसकेको छैन अब क्रान्तिको दिशा कता जाने भन्ने कुरो छैटौं बुँदामा प्रस्ट छ। अब समाजवादको आधार तयार गर्ने विषय त्यसमा उल्लेख छ। गणतन्त्र स्थापनाको लक्ष्य पूरा भइसकेपछि समाजवादको आधार तयार गर्ने लक्ष्यसहितको कार्यक्रम बन्नुपर्छ अब। त्यो कार्यक्रम के र कस्तो हुन्छ भनेर त्यसमा छलफल हुनु स्वाभाविक हो। तर केही भ्रमबारे प्रस्ट हुन आवश्यक छ। सोमबार दुई पार्टीका नेताबीच एकीकरणको आधारका सन्दर्भमा सहमति भएको हो। पार्टी एकीकरणका लागि भएको सैद्धान्तिक सहमति मात्रै हो यो। पार्टी एकीकरण भइसकेको होइन। सैद्धान्तिक सहमतिमा टेकेर पार्टी एकता गर्ने कुरा बाँकी छ। पार्टी एकीकरण भने भइसकेको छैन। आजको मितिमा दुई पार्टी छन्। अहिले दुवैका संसदीय दल छन्। यता एकीकरणका लागि वार्ता भइरहेकै बेला एमाले र माओवादीले संसदीय दलमा बेग्लै नेता छानेका छन्। नयाँ संविधान जारी भएपछि र संघीय लोकतान्त्रिक गणतन्त्र व्यवहारमा प्रयोग भइसकेपछि जुन उद्देश्यबाट जबज र एक्काइसौं शताब्दीको जनवाद कार्यक्रम ल्याइएको हो, त्यो कार्यक्रम पूरा भयो। यसको मतलब अब नयाँ कार्यक्रम चाहियो। यसलाई यसरी बुझौं अब एमालेमाओवादी एकीकरण सुनिश्चित भयो। त्यसो भए एकीकरण प्रक्रिया कहिले टुंगिन्छ ? त्यसबारे ठ्याक्कै भन्न त सकिन्नँ तर यसबारे सातौं बुँदाले पूर्ण प्रस्ट पारेको छ आगामी पार्टी महाधिवेशनलाई एकता महाधिवेशनका रूपमा समझदारीका साथ भव्यरूपमा सम्पन्न गरिने। त्यसको अर्थ हो, महाधिवेशनअघि नेकपाको जीवन संक्रमणकालीन चरणमा रहन्छ। त्यो चरण यी दुई पार्टी यथास्थितिमा रहिरहन पनि सक्छ। अन्तरिम विधान र राजनीतिक प्रतिवेदनको खाका नआएसम्म संक्रमणकाल कसरी जान्छ भनेर ठोकुवा गर्न गाह्रो छ। तर केही न केही अन्तरिम व्यवस्था गरेर अघि बढ्ने सहमति दुई दलबीच भएको हो। अन्तरिम विधानलाई अनुमोदन नगरेसम्म दुई पार्टीको अस्तित्व त रहिरहने नै भयो। आगामी २१ गते बस्ने भनिएको संघीय संसद्मा पनि एमाले र माओवादीका सांसदहरू अलगअलग बस्नेछन्। एकीकरणले समृद्धि गत निर्वाचनमै दुई दल मिली एउटै घोषणापत्र बनाएर चुनाव लडे। देशभर एउटै उम्मेदवार जिताउन नेताकार्यकर्ता जुटे। वाम एक हुने भन्ने स्पिरिट त निर्वाचनकै बेला देखा परेको हो। गत निर्वाचनको स्पिरिटलाई दुई पार्टीले स्विकारेको मात्र हो। जनता र आम कार्यकर्ताको स्पिरिट फागुन ७ मा स्वीकृत भएको हो। अन्य कम्युनिस्ट पार्टीहरू रहे पनि संख्यात्मक र सबै पक्ष हेर्दा नेपाली कम्युनिस्ट आन्दोलनको ९० प्रतिशत प्रतिनिधित्व गर्छ यो एकीकरणले। नेपाली कम्युनिस्ट आन्दोलनको यो महान् उपलब्धि हो। तर यो उपलब्धिलाई हामी त्यतिखेर मात्र वास्तविक उपलब्धिमा परिणत गर्न सक्छौं, जब हामी जनताका एजेन्डा स्थापित गर्न सक्छौं। नत्र किन चाहियो यति ठूलो र एकीकृत कम्युनिस्ट पार्टी ? चुनाव लड्ने र जित्ने काम त गठबन्धनमार्फत हामीले गरिसक्यौं। सातौं बुँदामार्फत अब यो एकीकृत पार्टीले जनताका एजेन्डा सम्बोधन गर्ने प्रतिबद्धता जनाएको छ। भनिएजस्तै प्राप्त उपलब्धि (संघीय लोकतान्त्रिक गणतन्त्र) को रक्षा र विकास गर्दै राष्ट्रियता, लोकतन्त्र र सामाजिक न्याय सुदृढ गर्दै सामाजिक, आर्थिक रूपान्तरण गर्दै समाजवादका आधार तयार गर्नुपर्छ यो एकीकृत पार्टीले। सामाजिक र आर्थिक रूपान्तरणका लागि नै चाहिएको हो यो एकता। गुट समाप्त वामले बहुमत नपाएको भए, सत्ताबाहिर रहेको भए तिनले लिएको सामाजिक र आर्थिक रूपान्तरणका मुद्दा केवल राजनीतिक अडान मात्रै हुन्थे। अहिले त वाम सत्तामै पुगेका छन्। कार्यान्वयन गर्ने ठाउँमा पुगे। भोलि काम गरेर देखाउन नसके जनताको अगाडि फेस सेभिङ को अवसर पनि छैन। झन्डैझन्डै दुईतिहाइ बहुमतसहित अहिले राज्यसंयन्त्रमा पुगेको पार्टीले ठोस कार्यक्रमसहित देश विकास र परिवर्तनमा अघि बढ्नुपर्नेछ। त्यस्तै माथिदेखि तलसम्म अब सबै समर्थक र कार्यकर्ताले अब हामी एउटै पार्टीका भयौं भन्ने भावना ल्याउन केही समय चाहिन्छ। समय परिपक्व नभएर हतारमा एकीकरण गर्दा त्यो झनै प्रत्युत्पादक हुन सक्छ। अर्को राजनीतिक दल मानिसकै जमात हुन्। मानिसमा हुने गुण दलमा पनि प्रतिविम्बित हुन्छ। त्यसो हुँदा हाम्रा दलहरूको गुटगत काम गर्ने शैली पनि रातारात हराउँछ भन्ने लाग्दैन। तर हिजो गुट र समूहले प्रभावकारी भूमिका खेलिरहेथ्यो। त्यसले कम्युनिस्ट आन्दोलनलाई कमजोर बनाइरहेको थियो। गुटउपगुट नभएको भए अहिले बन्दै गरेको एकीकृत कम्युनिस्ट पार्टी दस वर्षअघि नै बनिसक्थ्यो। त्यही गुट, उपगुट र नेताहरूका महत्वाकांक्षाका कारण एकता ढिला हुन पुग्यो। अब भने गुटउपगुट रहे नै पनि पार्टीमा त्यो प्रभावकारी हुन सक्दैन। यो एकताले गुट निस्प्रभावी भएर पार्टी हावी हुने अवस्था ल्याएको छ।"
नयाँ परिवेशमा नेपालभारत सम्बन्ध,"नेपालको भूराजनीतिक संवेदनशीलताका कारण हाम्रा दुवै छिमेकी भारत र चीनको यहाँ गहिरो रणनीतिक चासो रहेको छ। एक छत्रजस्तै भारतको आर्थिक र व्यापारिक भूमिका रहेको नेपालमा केही समययता चीनको दरिलो उपस्थितिले प्रतिस्पर्धा त बढाएको छ नै, उनीहरूबीच नेपालमा गहन सामरिक स्वार्थ पनि देखिएको छ। भारत सन् १९५० को शान्ति तथा मैत्री सन्धिको जगमा नेपालसँग विशेष सम्बन्ध रहेको भन्दै नेपाललाई आफ्नो सुरक्षा छातामा राख्न चाहन्थ्यो। विशेषगरी नेपालको हिमालय क्षेत्रलाई आफ्नो सुरक्षा कवचको रूपमा लिएका भारतका तत्कालीन प्रधानमन्त्री जवाहरलाल नेहरूलाई चिनियाँहरूको नेपालमा उपस्थितिले सशंकित बनायो। त्यो घटनादेखि आजको दिनपर्यन्त भारतीयहरूलाई नेपालमा चिनियाँ बाक्लो उपस्थितिले आतंकित गराउँछ र उनीहरू त्यसलाई आफ्नो सुरक्षा चुनौतीका रूपमा विश्लेषण गर्ने गर्दछन्। वर्तमान समयमा चीनले प्राप्त गरेको आर्थिक प्रगतिसँगै उसले आफ्नो उपस्थिति सबै महादेशका प्रायः देशमा बढाउँदै लगेको छ। भारतले नचाहेको भए पनि नजिकको छिमेकीका रूपमा रहेको नेपाल त्यसबाट अछुतो छैन। चीनले नेपालको राजनीतिक, आर्थिक, सामाजिक, सैन्य हरेक क्षेत्र र तप्कामा उसको गर्विलो उपस्थिति देखाउन थालेको छ। चीनको सद्भाव प्राप्त बताइएको वाम गठबन्धनले गएको चुनावमा पाएको जनमतसँगै नेपालमा कम्युनिस्ट सरकार बनेको छ। नेपालसँग आफ्नो विशेष सम्बन्ध रहेको बताउने भारतलाई यो टाउको दुखाइको विषय नहुने कुरै थिएन। प्रतिनिधिसभा र प्रदेशसभाको चुनाव सम्पन्न भएको लामो समयसम्म कुनै प्रतिक्रिया नजनाएको दक्षिणी छिमेकका प्रधानमन्त्रीले एकाएक नेपालका हुनेवाला बताइएका प्रधानमन्त्रीलाई तारन्तार फोन गर्नु र सम्बन्ध नवीकरण गर्न आफ्ना विदेशमन्त्रीलाई विशेष दूतका रूपमा नेपाल पठाउनुलाई नेपाली राजनीतिमा चिनियाँ प्रभावका रूपमा बुझ्दा फरक नपर्ला। नेपालको आन्तरिक राजनीतिमा वर्षौंदेखि रहेको दिल्लीको प्रभाव बेइजिङ सर्ने चिन्ताले भारत कायल भएको छ, जसले गर्दा नेपाल नीतिमा लचकता ल्याउने छाँट देखाएको छ। हालको परिस्थितिमा नेपाल मामलामा भारतीय सोचमा भन्दा पनि केही समयका लागि शैलीमा परिर्वतन हुनेजस्तो देखिन्छ। खासगरी भारत नेपालमा चिनियाँ प्रभाव विस्तार हुन नदिन आफ्नो बलबुताले भ्याएसम्मका सबै प्रयास गर्नेछ। पृथ्वीनारायण शाहले आफ्नो दिव्योपदेशमा भनेजस्तै दक्षिण छिमेक कुटिल छ, जुन बारम्बारका घटनाले पनि पुष्टि गरेको छ। भारतले आउँदा दिनमा नेपाललाई आफ्नो प्रभावमा राख्न गर्ने प्रयास कुटिलताको अर्को अध्याय नबनोस् भन्नेमा नेपाल चनाखो हुनुपर्छ। यो अवस्थामा नेपाल चीनलाई देखाएर भारतसँग र भारतलाई देखाएर चीनसँग फाइदा लिने ब्ल्याकमेलिङ कूटनीति मा लाग्नु हुँदैन, जुन प्रत्युत्पादक पनि हुन सक्छ। भारतजस्तो नजिकको छिमेकीले नेपालसँग सुमधुर सम्बन्ध राख्न खोज्नु व्यावहारिकजस्तो देखिए पनि हालको अवस्थामा भारतीय पक्षले नेपालमा चिनियाँ प्रभाव बढ्न नदिन खोजेको छ। राजनीतिक मनोविज्ञानले कुनै पनि देशका नेताहरूले अन्तर्राष्ट्रिय सम्बन्धमा निर्णय लिँदा व्यवहारवादलाई प्राथमिकतामा राख्छन्। भारतजस्तो नजिकको छिमेकीले नेपालसँग सुमधुर सम्बन्ध राख्न खोज्नु व्यावहारिक जस्तो देखिए पनि हालको अवस्थामा भारतीय पक्षले नेपालमा चिनियाँ प्रभाव बढ्न नदिन खोजेको छ। आफू नेपालको आन्तरिक राजनीतिको ठूलो हिस्सेदारका रूपमा रहन पनि उक्त कदम चाल्नुपर्ने स्थितिजन्य बाध्यता थियो र त्यसै गरेको छ। नेपालको कूटनीतिक स्तरको परीक्षण अबका आउने दिनमा भने पेचिलो हिसाबमा हुनेछ। अहिलेको नेपाल सम्बन्धतर्फको भारतीय कदम स्थितिजन्य बाध्यताले निम्त्याएको परिणति हो भन्ने कुरा अरू कारणले पनि पुष्टि गर्न सकिन्छ। केही हप्तापछि नै नेपालका प्रधानमन्त्रीका रूपमा हेरिएका एमाले अध्यक्ष केपी ओलीलाई भारतीय संस्थापनले दिएको महत्वलाई एउटा दशीका रूपमा लिन सकिन्छ। चीनसँग निकट सम्बन्ध रहेका ओलीसँग नेपालको संघीय संविधान २०७२ घोषणासँगै चिसिएको सम्बन्ध सुधारका लागि भारत आतुर थियो। नेपालको आगामी सरकार प्रमुखसँग रहेको तीक्ततापूर्ण सम्बन्ध नसुधारेको अवस्थामा भारत नेपालका आगामी राजनीतिक परिघटनाबाट धेरथोर अलग हुने र नेपाल चीनको पोल्टामा जाने देखेर सुष्मा स्वराज दुईपक्षीय सम्बन्ध सुधारका लागि भनेर नेपाल आएकी थिइन्। उनी सम्पूर्ण नेपालीसँग भन्दा पनि अहिलेको अवस्थामा नेकपा एमाले र त्यसका अध्यक्षसँग सम्बन्ध सुधारका लागि आएको प्रस्ष्टै छ। परिस्थितिले निम्त्याएको बाध्यताकै कारण भारत नेपालसँग नजिक हुन खोजेको भए पनि आफ्नो भ्रमणमा स्वराजले भारत सरकारले आगामी नेपाल सरकारसँग कस्ता कुराको अपेक्षा गरेको छ, त्यो भने सपाट रूपमा पक्कै भनेकी छन्। अनुपयुक्त समयमा भएको स्वराजको नेपाल भ्रमण भएको थियो। उनी आफ्नो देशको राष्ट्रिय स्वार्थहरूलाई प्राथमिकतामा नराखी नेपाली राजनीतिक दलहरूसँग निर्वाचन सम्पन्न गरेकोमा बधाइ दिन मात्र नेपाल आएकी पक्कै होइनन्। परराष्ट्र नीतिमा दीर्घकालीन र अल्पकालीन राष्ट्रिय स्वार्र्थलाई दुई भागमा विभाजित गरिएको हुन्छ। समग्र परराष्ट्र नीति नै राष्ट्रिय स्वार्थ हासिल गर्न तत्पर रहनुपर्दछ र तत्कालका लागि भारतको नेपालसँगको प्रमुख राष्ट्रिय स्वार्थ भनेको नेपालमा चिनियाँ उपस्थितिलाई सके रोक्नु (अब सम्भव देखिँदैन) नसके कम गर्नु रहेको छ। जुन विभिन्न माध्यमबाट आएका उनीहरूका अभिव्यक्तिबाट मुखरित हुने गरेको छ। राजनीतिक रूपमा नेपालमा राष्ट्रियताका नारा सजिलै बिक्छ। राष्ट्रियताको नारा लगाउँदा भारतविरोधी नाराले सुनमा सुगन्ध थप्छ। चाहे राजा महेन्द्रले होस् अथवा दस वर्षको राजनीतिक संघर्षका दौरान तत्कालीन माओवादी पार्टी र पछिल्लोपटक नेकपा एमाले सबैले राष्ट्रियताको नारा लगाउँदै भारत विरोधलाई प्रमुख अस्त्र बनाए। स्थिति केही सुध्रिनेबित्तिकै भारतसँगको व्यवहारमा नेपाली राजनीतिज्ञहरूको व्यवहार फेरिन पुग्छ। उग्र राष्ट्रवाद सधैं हानिकारक थियो, छ र हुनेछ। संविधान घोषणापछिको अवस्थादेखि निर्वाचन सम्पन्न नभएको अवस्थासम्म जसरी नेकपा एमालेका अध्यक्षले आवश्यकताभन्दा बढी राष्ट्रवादलाई भजाएर सामान्य नागरिकलाई सम्मोहित पार्ने काम गरे अबको दिनमा त्यसलाई कसरी व्यवस्थित गर्दछन् भन्ने कुरा महŒवपूर्ण हुनेछ। खासगरी भारतले हासिल गर्दै गरेको आर्थिक वृद्धिको प्रत्यक्ष फाइदा लिन पनि नेपाल भारतसँग टाढिएर भन्दा पनि आफ्ना राष्ट्रिय स्वार्थमा अडिग रहेर व्यावहारिक कूटनीतिक माध्यमले अघि बढ्नुपर्नेछ। भारत नेपालको विकासका लागि कति आवश्यक छ भन्ने कुरा राजनीतिका चतुर खेलाडी ओलीलाई थाहा नहुने कुरै भएन। तर हिजो अरूलाई भारतसँग लम्पसार परेको आरोप लागाउन जति सजिलो थियो, नाकाबन्दीका बेलाको अडान जायज थियो, अबका दिनमा त्यही आरोप आफूमाथि आउन नदिन त्यति नै गाह्रो हुनेछ।"
कसले राख्छ न्यायालयको गरिमा ?,"आजभोलि सामाजिक सञ्जालले सजिलो पारेको छ। लेखलाई पूर्वाग्रही ढंगले हेरिन्छ। उसको विचार अब वैयक्तिक रहेन। तत्काल यो, त्यो संज्ञा दिइन्छ। पृष्ठभूमिमा टेकेर हठात निष्कर्षमा पुग्ने चलन छ। अपवादमा पनि चाकरी हुन पुग्छ। मेरा प्रोफेसर पटकपटक भन्छन्, मान्छेहरू आफूलाई चाहिएको कुरासम्म सुन्न चाहन्छन्। समयले अदालतको परीक्षण गरिरहेकै छ। चुनाव त एउटा मन्ध्यान्तर पो रहेछ। माइतीघरले यसैमा गरम मसला थपिदिएको छ। खोज, छानबिन र तथ्यबारे कुरा उठिरहेका छन्। छानबिन कुनै एक मात्रको गरे पुग्ने या सबैले गर्नुपर्ने हो ? अनशन आफैंमा डाक्टर साबको वैयक्तिक विवेक हो वा संस्थागत रणनीति ? हामी सामान्य नागरिक यतिबेला रमाइलो मान्ने कि खेद प्रकट गर्ने ? अनशनसम्बन्धी कानुन बनाउनुपर्ने त होइन ? स्मरण रहोस्, अदालतको काँधमा राखेर निशाना साँध्नु सर्वथा गलत हो। अदालतलाई कमजोर बनाएर कहीं पुगिँदैन। संसारभर न्यायाधीश असाध्यै सम्मानित छन्। उनीहरू फैसलामा जिउँछन्। एउटा मात्रै गलत फैसलाले जीवनभरको प्रसिद्धिबाट हात धुनुपर्ने हुन सक्छ। उनीहरू खारिएका विद्वान्का बहस सुन्छन्। कुनै पक्षले किन हारेको वा किन जितेको हो, त्यसको आधार र कारण खुलाई निर्णय दिन्छन्। हरेक आदेश तथा फैसलालाई सार्वजनिक गरिदिनुपर्छ। यो सब प्रक्रिया सजिलो छैन। न्यायाधीशले गरेको आदेश र फैसलाको अभिलेख हुन्छ। सभ्य समाजमा फैसलाको विश्लेषण हुन्छ तर अनशनबाट राजीनामा माग्नु उचित हुँदैन। अदालती गल्तीहरू सच्चाउने पनि यसका आफ्नै विधि र प्रक्रिया छन्। अदालत संसारभर आस्थाको केन्द्रका रूपमा मानिन्छ। अदालतले सबै पक्षलाई जिताउन पनि सक्दैन। एकले जित्दा अर्को हार्नैपर्छ। हार्नेले पुनः कानुनी राय लिन्छ। यो क्रम चलि नै रहन्छ। विडम्बना हामी यो तथ्य स्विकार्न चाहँदैनौं। सतहका विज्ञप्ति, अनशन, बहिस्कार र भाषणबाजी अदालती सुधारका प्रक्रियाप्रति लक्षित देखिँदैनन्। कानुनभन्दा माथि कोही पनि छैन। हुनै सक्दैन। अनशनबाटै फैसलाको विरोध गर्ने, न्यायाधीशको राजीनामा माग्ने ? कस्तो आश्चर्य संविधानमा महाभियोगको व्यवस्था किन ? पक्कै पनि अदालतभित्रको न्याय र अन्याय लेखेर साध्य छैन्न। आश र त्रासले नबोल्नेहरू चुपचाप बस्न विवश छन्। वृत्ति विकासको पूर्वानुमान त कता ? माननीय र सम्माननीयकै हुर्मत लिने धृष्टता हुन्छ। अचम्मको पद रहेछ यो। जो आए पनि, जे गरे पनि सुरुसुरुमा वाहवाही र घर जाने बेलामा अपमानित हुनुपर्ने। के यही हो, न्यायिक प्रचलन, विधिको शासन र नयाँ नेपाल ? स्वाभाविक हुने कुरामा पनि युद्धसरहको अवस्था उत्पन्न गरिदिने। यस प्रकार चरणबद्ध संस्थागत प्रहार हुँदै गर्दा चुपचाप बस्न कठिन भयो। स्वतन्त्र न्यायालयको अवसानमा रमाइलो मान्न सकिएन। संसारभर न्यायाधीश असाध्यै सम्मानित छन्। उनीहरू फैसलामा जिउँछन्। एउटा मात्रै गलत फैसलाले जीवनभरको प्रसिद्धिबाट हात धुनुपर्ने हुन सक्छ। कानुन अचम्मको विषय छ। यो पनि एक विज्ञान नै हो। शुद्ध विज्ञान र कानुनबीच एउटै फरक छ। दुईमा दुई जोड्दा कति हुन्छ ? शुद्ध विज्ञानले स्वाभाविक र तत्काल जवाफ दिन्छ चार। कानुन जान्नेले हजुरलाई कति चाहिएको हो भनिदिन्छ। तर्क, कारण र आधारले कानुन सुसज्जित हुन्छ। मुलुकको प्रधानमन्त्रीले कानुनी राय माग्दा पनि हैरान पार्ने विषय छ यो। विधिशास्त्र, कानुन र मान्य सिद्धान्तहरू चाहिएको दिन तयार छन्। आजभोलि मान्छेहरू भन्छन्, कानुन त पढ्नैपर्ने विषय रहेछ। राय पनि थरीथरीका। यसो त शक्ति सन्तुलनको खिचातानी संसारकै नियति हो। तर हाम्रो अदालतमा अजीव मनोरोग देखिन्छ। न्यायालयले आफैंको बचाऊ गर्नुपर्ने अचम्मको दृश्य छ। अनशनबाटै घर पठाउने कुरालाई विद्वान्हरूले नैतिक प्रश्नको अमूर्त आधारमा खुलेरै सहमति प्रदान गरेका छन्। कानुनको राय बडो गजबको छ। दिनेको कुनै दायित्य नरहने। गलतै दिन र मौखिक दिन पनि पाइने। कानुनका नयाँ विद्यार्थीहरू दोबाटोमा उभिएका छन्। उनीहरू आफ्नो भविष्यको रूपरेखा कुन मार्गतर्फ निर्देश गरून् ? हुन सक्छ कानुनी शिक्षा प्रणालीमै पुनरावलोकन गर्ने बेला भएको छ। जापानमा कानुनका विद्यार्थीहरू एकसाथ तालिम पूरा गरी ल स्कुलबाट पास गर्दाको बखत नै को न्यायाधीश, को सरकारी वकिल वा को कानुन व्यवसायी हुने पूर्वनिर्धारित हुन्छ। एकले अर्कालाई सफलताको शुभकामना दिन्छन्। समाजमा सबैको आदर सम्मान र आपसमा सद्भाव छ। आफ्नै प्रतिष्ठाको कद बढाउन पनि अदालतको उच्च सम्मान गर्छन् उनीहरू। यसरी सौहार्दपूर्ण न्यायिक यात्रा के नेपालमा सम्भव छैन ? आफैंले हेरेको इतिहास छ। समस्या हामीमा रहेका कपटपूर्ण प्रवृत्ति, पुरानो संस्कार, राजनीतिक पूर्वाग्रह, स्वार्र्थी मनोवृत्ति, शिक्षित भनाउँदाहरूको संस्कारहीन व्यवहार र भित्रभित्रै भइरहने भूमिगत व्यवहार, पैसो र पद नै सर्वथोक हो भन्ने कुसंस्कारले समाज आजको अवस्थामा आइपुगेको छ। हामी साँच्चिकै सच्चिएनौं भने हाम्रा सन्तान पनि हामीजस्तै हुनेछन् र हाम्रोभन्दा धेरै बिग्रेको वातावरणमा जीवन जिउनेछन्। राजतन्त्र, जनयुद्ध, गणतन्त्र र संघीयतालाई साक्षी भावबाट हेर्दा समय सधैं एकनास हुँदैन। राजासमेत रैती हुन पुगेको मुलुकमा अदालत जोगाउनु हरेक सार्वभौम नागरिकको साझा कर्तव्य हो। डाक्टर केसीजस्ता देशभक्त इमानदार नागरिकको सदुपयोग होस्। अदालतप्रति आस्था हरेक नागरिकको मनबाट निर्माण हुन्छ। यसको सुरुवात हाम्रै आचार र विचारबाट हुनेछ। यस्तो लाग्छ, निवृत सम्माननीयहरूलाई समेत आरामको खाँचो छ। अत्यधिक सक्रियताले सेवामा सहजताको सट्टा कठिनाइ आइरहेछ। कानुन व्यवसायी र कर्मचारीहरूले पनि आत्ममूल्यांकन गर्नुपर्ने समय भएको छ। हामी सबैमा अदालतप्रति गहिरो आस्था जरुरी छ। यसका लागि सर्वप्रथम न्यायालय र न्यायाधीशलाई नै मर्यादित पार्नैपर्छ। अदालतलाई मन्दिर बनाउनमा हरेक नागरिकको कर्तव्य हुन्छ। न्यायसेवा पनि हरहालतमा अनुमानयोग्य बनाउनु जरूरी छ। पूर्वाग्रह पुग्यो। जापानको क्युसु युनिभर्सिटीमा अध्ययनरत क्षेत्री सर्वोच्च अदालतका उपरजिस्ट्रार हुन्।"
प्रदेश ४ को सरकारले क्रिकेटर करण केसीलाई एक लाख दिने,"पोखरा : प्रदेश नं ४ का उद्योग, वन, पर्यटन, आपूर्ति तथा वातावरण मन्त्री रामशरण बस्नेतले राष्ट्रिय क्रिकेट खेलाडी करण केसीलाई प्रदेश सरकारका तर्पबाट एक लाख प्रदान गर्ने घोषणा गरेका छन् । पश्चिमाञ्चल क्षेत्रीय खेलकुद विकास समितिद्वारा खेलाडी केसीको सम्मानमा पोखरा रंगशालामा आज आयोजित कार्यक्रममा सम्मानपत्र र दोसल्लाले सम्मान गर्दै उनले आगामी चैत महिनामा आउने प्रदेशको नीति, कार्यक्रम तथा बजेटमा खेलकुदको विकासमा जोड दिइने जानकारी दिए । नेपाली खेलाडीको मेहनत, परिश्रम र लगनशीलताका कारण मुलुकलाई खेलकुदको माध्यमबाट विश्वसामु परिचित गराउन सफल भएको बताउँदै उनले पोखरा रंगशालालाई अन्तर्राष्ट्रियस्तरको रंगशालाका रुपमा विकास गरिने बताए । नामिबियामा भएको खेलमा नेपाललाई जिताउन निर्णायक भूमिका खेल्ने केसीसहितको टिमलाई जिम्बाबेमा हुने विश्वकप क्रिकेटको फाइनल खेलमा सफलता प्राप्तिका लागि जुट्न आग्रह गरे। क्षेत्रीय खेलकुद विकास समितिका अध्यक्ष खगराज पौडेलले आवश्यक पूर्वाधारको अभावमा पनि नेपाली खेलाडीले खेलकुदमा पुयाएको योगदानको उच्च कदर गरिनु पर्नेमा जोड दिए । कार्यक्रममा खेलाडी करण केसीले सम्मानले आफूलाई खेलकुदमा जिम्मेवार भएर लाग्न थप प्रेरणा मिलेको बताए । कार्यक्रममा मदन भण्डारी स्पोर्टस् एकेडेमीका तर्पबाट खेलाडी करणलाई १५ हजार नगदले सम्मान गरिएको थियो एकेडेमीका केन्द्रीय सदस्य एवं कास्की इञ्चार्ज राजेश गुरुङले नगदले सम्मान गरेका हुन् ।"
आठौं राष्ट्रिय खेलकुद : लोगो र नारा सार्वजनिक,"नेपालगन्ज : आठौं राष्ट्रिय खेलकुद प्रतियोगिताका लागि आवश्यक तयारी भइरहँदा बुधबार प्रतियोगिताको लोगो, मस्कट, नारा र गीत सार्वजनिक गरिएको छ । आगामी मंसिरमा नेपालगन्जमा आयोजना हुने आठौं राष्ट्रिय खेलकुदको महत्वपूर्ण पाइलाका रूपमा लोगो, मस्कट र नारा सार्वजनिक गरिएको हो । राष्ट्रिय खेलकुद परिषद् (राखेप) का सदस्यसचिव केशवकुमार विष्टले प्रतियोगिताको पहिचानका लागि निर्माण गरिएको लोगो र जनावरको चित्र अंकित मस्कट सार्वजनिक गरेका हुन् । आठौं खेलकुद हाम्रो प्रदेशमा, पसिना र पौरख आफ्नै देशमा भन्ने नाराका साथ आठौं राष्ट्रिय खेलकुद२०७५ नेपालगन्जमा आयोजना हुने जानकारी आयोजक मध्यपश्चिम खेलकुद विकास समितिका अध्यक्ष भीम ओलीले दिए । उनले प्रतियोगिताको महत्वपूर्ण कडीका रूपमा रहेको लोगो र मस्कट सार्वजनिक गरिएको उल्लेख गरे । आठौं राष्ट्रिय खेलकुदमा एसियाकै ऐतिहासिक हात्तीको छावालाई मस्कटका रूपमा राखिएको छ । हात्तीको छावाले ओलम्पिक दीप समाउँदै दौडिरहेको मस्कटले समग्र मध्यपश्चिम क्षेत्रको पहिचानको काम गरेको आयोजकले जनाएको छ । बर्दियामा पाइने एसियाकै ठूलो हात्तीको पहिचान गराउन र खेलकुदको माध्यमबाट संरक्षणका लागि मस्कटमा हात्तीको छावा चित्र अंकित गरिएको हो । यसैगरी लोगोमा नेपालको राष्ट्रिय झन्डा, स्वयम्भूका आँखा, बौद्ध जन्मस्थल लुम्बिनी, बर्दिया राष्ट्रिय निकुञ्जको गेट, सातवटा प्रदेशका प्रतीकका रूपमा सात रङका प्वाँखसहितको परेवा रहेको छ । प्रतियोगिताको तयारी तीव्र रूपमा भइरहेको आयोजकले जनाएको छ । सदस्यसचिव विष्टले यस प्रतियोगिताले नेपालगन्जलाई स्पोर्ट्स सिटीका रूपमा पहिचान दिलाउने विश्वास व्यक्त गरे । यो प्रतियोगिता मध्यपश्चिम क्षेत्रकै ऐतिहासिक कडी हो, यसलाई भव्य तरिकाले सम्पन्न गर्नेछौं, उनले भने, छैटौं प्रतियोगितापछि सुदूरपश्चिमको खेल जगत मौलाएको थियो, आठौंपछि मध्यपश्चिम पनि खेल क्षेत्रमा निकै अब्बल सावित हुनेछ । उनले खेलक्षेत्रको विकासका लागि स्थानीय सरकार र केन्द्रीय सरकार दुवै गम्भीर हुनुपर्ने धारणा पनि व्यक्त गरे । जतिसुकै योजना बनाए पनि खेल क्षेत्रलाई उपेक्षा गरिएको देखिएको छ, उनले भने, खेलकुदको विकासबिना राष्ट्रले अन्तर्राष्ट्रिय स्तरमा पहिचान स्थापित गराउने सम्भावना नै हुँदैन । उनले प्रतियोगिता सम्पन्न गर्न ४० करोड रुपैयाँ खर्च लाग्ने जानकारी दिए । अर्थ मन्त्रालयले खेलकुद परिषद्लाई दिएको ३० करोडमध्ये करिब १८ करोड रुपैयाँ नेपालगन्जमै आठौं राष्ट्रिय खेलकुद प्रतियोगिताको लागि खर्च भइरहेको बताए । साथै उनले आगामी वर्षसम्म खेल विकासका लागि डेढ अर्ब रुपैयाँ खर्च हुने समेत जानकारी दिए । उनले करिब एक अर्ब रुपैयाँ भौतिक संरचना निर्माण, खेल विकास, प्रतियोगिता आयोजनालगायत खेल विकासका लागि नेपालगन्जमै खर्च हुने उल्लेख गरे । कुल ३५ वटा खेल समावेश गरिने आठौं राष्ट्रिय खेलकुद बाँके, बर्दिया र दाङको तुलसीपुरमा हुनेछन् । ८० प्रतिशत प्रतियोगिताहरू नेपालगन्जमा तथा दाङ र बर्दियामा १०१० प्रतिशत खेल हुने आयोजकले जनाएको छ । करिब १० हजार दर्शकलाई एकै दिन हेर्न सकिने गरी नेपालगन्ज रंगशालालको पुनर्निर्माण कार्य पनि जारी छ । प्रतियोगिताको उद्घाटन राष्ट्रपतिबाट हुनेछ । यसैगरी नेपालमै पहिलो भलिबल स्टेडियमको शिलान्यास बुधबार बिहान खजुरा गाउँपालिकालको सीतापुरमा भएको छ । आठौं राष्ट्रिय खेलकुद प्रतियोगितामा भलिबल खेलाउने स्टेडियमको निर्माणकार्य ६ महिनाभित्र सम्पन्न हुने बताइएको छ । यसैगरी आठौं राष्ट्रिय खेलकुददेखि खेलाडीको दैनिक भत्तासमेत बढाइएको बताइएको छ । पहिले एक हजार चार सय रुपैयाँ पाउँदै आएका खेलाडीले यस प्रतियोगितामा दैनिक दुई हजार नौ सय रुपैयाँ र सोहीअनुसार सेवासुविधासमेत वृद्धि हुने आयोजकले जनाएको छ ।"
सूर्यविनायक बन्यो च्याम्पियन,"भक्तपुर : सूर्यविनायक नगरपालिकाले मंगलबार सम्पन्न अन्तरनगर मेयर कप पुरुष भलिबल प्रतियोगिताको उपाधि जितेको छ । भक्तपुर नगरपालिकाद्वारा आयोजित प्रतियोगिताको फाइनलमा कैलालीको गोदावरी नपालाई ३१ सेटमा पन्छाउँदै सूर्यविनायक च्याम्पियन बन्न सफल भएको हो । सूर्यविनायकले प्रतियोगिताको उपाधिसँगै एक लाख ५१ हजार रुपैयाँ नगद पुरस्कारसमेत हात पारेको छ । सूर्यविनायकसँग २३२५, २५२३, २५२३ र २५१५ को सेटमा पराजित गोदावरी भने ७५ हजार रुपैयाँ नगद पुरस्कारमा चित्त बुझाउन बाध्य भयो । प्रतियोगितामा सूर्यविनायकका चित्रबहादुर केसी मोस्ट भ्यालुएबल खेलाडीसँगै उत्कृष्ट सर्भर बन्न सफल भए । सूर्यविनायकलाई उपाधि जिताउन योगदान गरेका उनले व्यक्तिगत रुपमा मोस्ट भ्यालुयबल खेलाडीको उपाधिसँगै नगद दस हजार र उत्कृष्ट सर्भरको उपाधिसँगै पाँच हजार नगद जितेर व्यक्तिगत रुपमा पन्ध्र हजार रुपैयाँ नगद पुरस्कार जित्न सफल भए । त्यस्तै, सूर्यविनायकका उत्सव खड्का उत्कृष्ट सेटर र कमल सुनार उत्कृष्ट ब्लकर घोषित हुँदै जनही पाँच हजार नगद पुरस्कार जित्न सफल भए । गोदावरी समग्रमा उपविजेता भए पनि उसका तारा भट्ट उत्कृट स्पाइकर र विनोद चन्द उत्कृष्ट डिफेन्डर घोषित भए । उनीहरुले पनि पाँचपाँच हजार रुपैयाँ हात पारे । प्रतियोगिताकै दावेदार मानिएको ललितपुर महानगरपालिका भने चौथोमा सीमित हुन पुग्यो । नेपाली भलिबलका राष्ट्रिय कप्तान इम रानामगरको नेतृत्वको ललितपुर लिगमा हराएको रुपन्देहीको तिलोत्तमा नपासँग ३० को सोझो सेटमा पराजित भएको थियो । तेस्रो भएको तिलोत्तमाले ३० हजार नगद पुरस्कार जित्दा ललितपुर महानगरपालिका २० हजारमै चित्त बुझाउन बाध्य भएको थियो । देशभरका २१ नगरपालिकाको सहभागिता रहेको प्रतियोगिताका विजेता, उपविजेता भएको नपा तथा खेलाडीलाई नेपाल मजदुर किसान पार्टीका केन्द्रीय सचिव एवं भक्तपुर क्षेत्र नं १ का सांसद प्रेम सुवालले मेडल, ट्रफी, प्रमाणपत्रसँगै नगद पुरस्कार वितरण गरेका थिए ।"
आठौं राष्ट्रिय खेलकुद : लोगो गीत र नारा सार्वजनिक,"नेपालगन्ज : आठौं राष्ट्रिय खेलकुद प्रतियोगिताका लागि आवश्यक तयारी भइरहँदा बुधबार प्रतियोगिताको लोगो, मस्कट, नारा र गीत सार्वजनिक गरिएको छ । आगामी मंसिरमा नेपालगन्जमा आयोजना हुने आठौं राष्ट्रिय खेलकुदको महत्वपूर्ण पाइलाका रूपमा लोगो, मस्कट र नारा सार्वजनिक गरिएको हो । राष्ट्रिय खेलकुद परिषद् (राखेप) का सदस्यसचिव केशवकुमार विष्टले प्रतियोगिताको पहिचानका लागि निर्माण गरिएको लोगो र जनावरको चित्र अंकित मस्कट सार्वजनिक गरेका हुन् । आठौं खेलकुद हाम्रो प्रदेशमा, पसिना र पौरख आफ्नै देशमा भन्ने नाराका साथ आठौं राष्ट्रिय खेलकुद२०७५ नेपालगन्जमा आयोजना हुने जानकारी आयोजक मध्यपश्चिम खेलकुद विकास समितिका अध्यक्ष भीम ओलीले दिए । उनले प्रतियोगिताको महत्वपूर्ण कडीका रूपमा रहेको लोगो र मस्कट सार्वजनिक गरिएको उल्लेख गरे । आठौं राष्ट्रिय खेलकुदमा एसियाकै ऐतिहासिक हात्तीको छावालाई मस्कटका रूपमा राखिएको छ । हात्तीको छावाले ओलम्पिक दीप समाउँदै दौडिरहेको मस्कटले समग्र मध्यपश्चिम क्षेत्रको पहिचानको काम गरेको आयोजकले जनाएको छ । बर्दियामा पाइने एसियाकै ठूलो हात्तीको पहिचान गराउन र खेलकुदको माध्यमबाट संरक्षणका लागि मस्कटमा हात्तीको छावा चित्र अंकित गरिएको हो । यसैगरी लोगोमा नेपालको राष्ट्रिय झन्डा, स्वयम्भूका आँखा, बौद्ध जन्मस्थल लुम्बिनी, बर्दिया राष्ट्रिय निकुञ्जको गेट, सातवटा प्रदेशका प्रतीकका रूपमा सात रङका प्वाँखसहितको परेवा रहेको छ । प्रतियोगिताको तयारी तीव्र रूपमा भइरहेको आयोजकले जनाएको छ । सदस्यसचिव विष्टले यस प्रतियोगिताले नेपालगन्जलाई स्पोर्ट्स सिटीका रूपमा पहिचान दिलाउने विश्वास व्यक्त गरे । यो प्रतियोगिता मध्यपश्चिम क्षेत्रकै ऐतिहासिक कडी हो, यसलाई भव्य तरिकाले सम्पन्न गर्नेछौं, उनले भने, छैटौं प्रतियोगितापछि सुदूरपश्चिमको खेल जगत मौलाएको थियो, आठौंपछि मध्यपश्चिम पनि खेल क्षेत्रमा निकै अब्बल सावित हुनेछ । उनले खेलक्षेत्रको विकासका लागि स्थानीय सरकार र केन्द्रीय सरकार दुवै गम्भीर हुनुपर्ने धारणा पनि व्यक्त गरे । जतिसुकै योजना बनाए पनि खेल क्षेत्रलाई उपेक्षा गरिएको देखिएको छ, उनले भने, खेलकुदको विकासबिना राष्ट्रले अन्तर्राष्ट्रिय स्तरमा पहिचान स्थापित गराउने सम्भावना नै हुँदैन । उनले प्रतियोगिता सम्पन्न गर्न ४० करोड रुपैयाँ खर्च लाग्ने जानकारी दिए । अर्थ मन्त्रालयले खेलकुद परिषद्लाई दिएको ३० करोडमध्ये करिब १८ करोड रुपैयाँ नेपालगन्जमै आठौं राष्ट्रिय खेलकुद प्रतियोगिताको लागि खर्च भइरहेको बताए । साथै उनले आगामी वर्षसम्म खेल विकासका लागि डेढ अर्ब रुपैयाँ खर्च हुने समेत जानकारी दिए । उनले करिब एक अर्ब रुपैयाँ भौतिक संरचना निर्माण, खेल विकास, प्रतियोगिता आयोजनालगायत खेल विकासका लागि नेपालगन्जमै खर्च हुने उल्लेख गरे । कुल ३५ वटा खेल समावेश गरिने आठौं राष्ट्रिय खेलकुद बाँके, बर्दिया र दाङको तुलसीपुरमा हुनेछन् । ८० प्रतिशत प्रतियोगिताहरू नेपालगन्जमा तथा दाङ र बर्दियामा १०१० प्रतिशत खेल हुने आयोजकले जनाएको छ । करिब १० हजार दर्शकलाई एकै दिन हेर्न सकिने गरी नेपालगन्ज रंगशालालको पुनर्निर्माण कार्य पनि जारी छ । प्रतियोगिताको उद्घाटन राष्ट्रपतिबाट हुनेछ । यसैगरी नेपालमै पहिलो भलिबल स्टेडियमको शिलान्यास बुधबार बिहान खजुरा गाउँपालिकालको सीतापुरमा भएको छ । आठौं राष्ट्रिय खेलकुद प्रतियोगितामा भलिबल खेलाउने स्टेडियमको निर्माणकार्य ६ महिनाभित्र सम्पन्न हुने बताइएको छ । यसैगरी आठौं राष्ट्रिय खेलकुददेखि खेलाडीको दैनिक भत्तासमेत बढाइएको बताइएको छ । पहिले एक हजार चार सय रुपैयाँ पाउँदै आएका खेलाडीले यस प्रतियोगितामा दैनिक दुई हजार नौ सय रुपैयाँ र सोहीअनुसार सेवासुविधासमेत वृद्धि हुने आयोजकले जनाएको छ ।"
सूर्यविनायक च्याम्पियन,"भक्तपुर : भक्तपुरको सूर्यविनायक नगरपालिका भक्तपुरमा मंगलबार सम्पन्न अन्तरनगर मेयर कप पुरुष भलिबल प्रतियोगिताको उपाधि जितेको छ । भक्तपुर नगरपालिकाद्वारा आयोजित प्रतियोगिताको फाइनलमा कैलालीको गोदावरी नपालाई ३१ सेटमा पन्छायो । सूर्यविनायकले २३२५, २५२३, २५२३, २५१५ को जित निकालेको थियो । उपाधिसँगै सूर्यविनायकले एक लाख ५१ हजार रुपैयाँ पुरस्कार पायो । उपविजेता गोदावरीले ७५ हजार रुपैयाँमा चित्त बुझायो। प्रतियोगितामा सूर्यविनायक चित्रबहादुर केसी मोस्ट भ्यालुयबल खेलाडी र उत्कृष्ट सर्भर बन्न सफल भए । सूर्यविनायकलाई उपाधि जिताउन योगदान गरेका उनले १० हजार रुपैयाँ पाए । सूर्यविनायकका उत्सव खड्का उत्कृष्ट सेटर र कमल सुनार उत्कृष्ट ब्लकर भए । गोदावरीका तारा भट्ट उत्कृट स्पाइकर र विनोद चन्द उत्कृष्ट डिफेन्डर घोषित भए । उत्कृष्ट सबैले जनही पाँच हजार रुपैयाँ हात पारे । प्रतियोगिताकै दाबेदार मानिएको ललितपुर महानगरपालिका चौथोमा सीमित हुन पुग्यो । नेपाली भलिबलका राष्ट्रिय कप्तान इम रानामगरको नेतृत्वको ललितपुर लिगमा हराएको रूपन्देहीको तिलोत्तमा नगरपालिकासँग ३० को सोझो सेटमा पराजित भयो । तेस्रो भएको तिलोत्तमाले ३० हजार र ललितपुरले २० हजार रुपैयाँ पुरस्कार पाए । प्रतियोगितामा देशभरका २१ नगरपालिकाको सहभागिता रहेको थियो ।"

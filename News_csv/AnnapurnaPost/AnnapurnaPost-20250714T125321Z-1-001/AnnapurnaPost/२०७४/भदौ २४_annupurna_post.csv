शीर्षक,विवरण
इथियोपियाबाट के सिक्ने ?,"गत जुन महिनामा करिब तीन साता इथियोपियाको राजधानी आदिसअबाबा जाने अवसर मिल्यो । पहिले गरिबी र हिंसाले जकडिएको र त्यसैको लागि कुख्यात इथियोपियाको बारेमा धेरै जान्ने मौका मिल्यो । चिनियाँ शैलीको विकास मोडेलको चर्चा भइरहँदा इथियोपियाली विकासको मोडेलबारे जान्नु उचित हुन्छ भन्ने मलाई लाग्यो । इथियोपिया पूर्र्वी अफ्रिकाको विकासको सूचकांकमा अग्रणी स्थानमा रहेको राष्ट्र हो । यस देशको प्रतिव्यक्ति आय १६ सय अमेरिकी डलर छ । दस करोड जनसंख्या रहेको इथियोपिया अफ्रिकामा नाइजेरियापछिको दोस्रो ठूलो जनसंख्या भएको मुलुक हो । संघीय लोकतान्त्रिक गणतन्त्र अपनाएको यो देशले कहिल्यै कुनै देशको उपनिवेश हुनुपरेन । यहाँ सन् १९९१ मा इथोपियन पिपुल्स रिभोल्युस्नरी डेमोक्रेटिक फ्रन्टको अगुवाइमा नयाँ संविधान निर्माण भयो । यस देशको इरिटेरा भन्ने देशसँग बेलाबेलामा सीमासम्बधी विवाद देखा पर्यो । इथियोपियाको राजधानी आदिसअबाबामा अफ्रिकन युनियनको मुख्य कार्यालय तथा १२५ भन्दा बढी देशका दूतावास तथा कन्सुलर अफिस छन् । यी दुईवटा शक्तिशाली प्रशासनिक निकायको उपस्थितिले पनि यस देशको अर्थतन्त्रमा ठूलो टेवा पुर्याएको बुझिन्छ । व्यवस्थाको हिसाबले इथियोपिया लोकतन्त्र हो, तर व्यवहारमा चीनमा जस्तो राज्यले व्यक्तिका सीमा निर्धारण गरिदिएको छ । यहाँ मनलाग्दो तरिकाले सामाजिक सञ्जालको प्रयोग र यसको व्यवस्थाप्रतिको आलोचनामा नजानिँदो तरिकाले रोक लगाइएको छ । उदाहरणको लागि गत जुन महिनाको सुरुमा राष्ट्रिय परीक्षाको बेलामा प्रश्नपत्र बाहिरिएको शंकामा सरकारले परीक्षा अवधिभर इन्टरनेट बन्द गर्यो । देशका उच्चस्तरका नेताको फोटोमा कुकुरको टाउको जोडेर सामाजिक सञ्जालमा पोस्ट गरेका सन्दर्भ हाम्रामा सामान्य लाग्छन्, तर यहाँ यस्ता असामाजिक र अमर्यादित विषयमा कडाइ देखिन्छ । व्यवस्थाको हिसाबले इथियोपिया लोकतन्त्र हो, तर व्यवहारमा चीनमा जस्तो राज्यले व्यक्तिका सीमा निर्धारण गरिदिएको छ । यहाँ मनलाग्दो तरिकाले सामाजिक सञ्जालको प्रयोग र यसको व्यवस्थाप्रतिको आलोचनामा नजानिँदो तरिकाले रोक लगाइएको छ । विदेशमा काम लाग्ला भनेर मैले एक बहुराष्ट्रिय बैंकको एटीएम कार्ड लिएर गएको थिएँ, तर इथियोपियाको राजधानीमा मैले अन्तर्राष्ट्रिय बैंकहरू देखिनँ । पछि बुझ्दै जाँदा थाहा भयो सरकारले कुनै पनि विदेशी बैंकलाई त्यहाँ शाखा खोल्ने अनुमति दिएको रहेनछ । बरु राष्ट्रिय बैंकहरू भने गल्लीगल्लीमा भेटिए । यसैगरी एउटा अर्को घटनाले पनि फरक अनूभूति गरायो । त्यो देशमा काम गर्न जाँदा कमाइको निश्चित रकम खर्च गर्नैपर्ने र एउटा निश्चित सीमाभन्दा बढी पैसा बोकेर फर्किन नपाइने रहेछ । मलाई झट्ट भुटानको पर्यटनसम्बन्धी नीतिको सम्झना भयो । भुटानमा हरेक पर्यटकले दैनिक २५० डलर खर्च गर्नुपर्ने प्रावधान छ । इथियोपियाका सबै भूमिमा राज्यको स्वामित्व छ, तर कुनै व्यक्तिले चाहेमा राज्यबाट निश्चित अवधिको लागि भाडामा लिएर खेतीपाती तथा घर बनाउने प्रयोजनको लागि लिन सक्नेछ । यस व्यवस्थाका कारण त्यहाँको सरकारले मुख्य सहरका सडक ठूलो र व्यवस्थित बनाउन सफल भएको रहेछ । यसरी नागरिकलाई भाडामा दिएको जमिन सरकारलाई चाहिने भयो भने उचित क्षतिपूर्ति दिने व्यवस्था रहेछ । मलाई एक इथियोपियन मित्रले भनेयदि कुनै व्यक्तिले भाडाको जमिन ९९ वर्षसम्म प्रयोगमा ल्यायो भने त्यसपछि मात्र त्यो व्यक्तिको जमिन हुन जान्छ । यहाँका सडक चौडा र सफा छन् । मैले तीन हप्तासम्म आफूले प्रयोग गरेको सेतो रंगको जुत्तासमेत इथियोपियामा हुँदा धुनुपरेन । त्यति धेरै जनसंख्या भएको आदिसअबाबा सहरमा कसैले पनि मास्क प्रयोग गरेको देखिएन । म त यता कडा धुलो, धुवाँ भोगेको मान्छे, एक दर्जन मास्क किनेर लगेको थिएँ, त्यसको त्यहाँ कुनै प्रयोजन रहेन । धुलो र अन्य फोहोर सफा गर्न हरेक दिन बिहान मुख्यमुख्य सडकमा देखिएका मान्छेहरूकै कारण पनि सहर यति सफा थियो । यहाँ कसैले मुख्य सडकसँग जोडेर भवन बनाउन चाहेमा त्यसको पनि नियम रहेछ । जी प्लस फाइभ नियमअनुसार भवन बनाउँदा एउटा भुइँतला तथा त्यसको माथि पाँच तला बनाउन अनिवार्य रहेछ । यो देश कम भूकम्पीय जोखिममा परेकाले पनि गगनचुम्बी भवन बनाउन सरकारले संहिता जारी गरेको पाइयो । थोरै ठाउँ ओगटेर धेरै मानिस अटाउन सकियोस् भन्ने उद्देश्य रहेछ सरकारको । राजधानी आदिस सहर भूगोलको हिसाबले काठमाडौं बराबर देखिए पनि जनसंख्याको हिसाबले निकै ठूलो (चालीस लाख) छ, तर यहाँ हाम्रोजस्तो अव्यवस्थित र बाक्लो बस्ती देखिँदैन । सहरको ठूलो जनसंख्या हाइराइज भवनहरूमा बस्छन् । इथियोपियामा विकास साझेदार र राष्ट्रिय तथा अन्तर्राष्ट्रिय गैससहरू एकद्वार प्रणालीबाट परिचालित छन् । यहाँ अवस्थित संयुक्त राष्ट्रसंघीय निकायले पनि सरकारको स्वीकृतिबिना मानवअधिकार, भोकमरीलगायतका सामाजिक तथा आर्थिक मुद्दामा स्वतन्त्र भएर रिपोर्ट गर्न नपाउने रहेछन् । यी सबै अवस्थाको जानकारी गराउन अन्तर्राष्ट्रिय समुदायलाई सरकारी स्वीकृति चाहिने रहेछ । यी कुरा थाहा पाउँदा नेपालमा भूकम्पको समयमा गैससका स्वेच्छाचारिताको विषय मेरा मनमा आए । अरू रोचक कुरा पनि छन् आदिसको बारेमा । यहाँ तीन साता बस्दा मैले सार्वजनिक ठाउँमा चुरोट सेवन गर्ने मानिस मुस्किलले दसजना देखें । म बसेको होटेल पनि धूमपान निषेधित क्षेत्र रहेछ । एक दिन एकजना विदेशी मित्रसित छेवैको रेस्टुराँमा खाजा खान गएँ । मित्रलाई चुरोट पिउन मन लागेछ । तर त्यहाँ सोधेपछि थाहा भयो त्यो रेस्टुरेन्ट त धूमपान निषेधित क्षेत्र पो रहेछ । रेस्टुरेन्ट पनि सार्वजनिक क्षेत्र भएकाले धूमपान निषेधित ठाउँ परेछ । धूमपानविरुद्ध कडा कानुन बनाई सोहीअनुसार कार्यान्वयन गरिएको रहेछ । हाम्रोमा पनि यो कानुन छ, तर कार्यान्वयनको कुरा कस्तो छ, जगजाहेर छ । व्यवस्थापनमा इथियोपिया कति कुशल छ भन्ने उदाहरण सरकारको पूर्ण स्वामित्वमा रहेको इथियोपियन एयरलाइन्स हो । यो एयरलाइन्स स्टार एयरलाइन्स को सूचीमा दर्ता हुन सफल छ । यसका ११३ ठूला यात्रुवाहक एयरबस र ३५ वटा कार्गो विमान छन् । उत्कृष्ट व्यवस्थापन गरेको आधारमा यस एयरलाइन्सका प्रमुख कार्यकारी अधिकृत टेवोल्डे गेब्रे मेरियमलाई संयुक्त राष्ट्रसंघमा तत्कालीन महासचिव बान की मुनले दिगो यातायातको लागि उच्चस्तरीय सल्लाहकार समितिमा नियुक्त गर्यो । विगत तीन वर्ष सन् २०१५ मा २० वटा, सन् २०१६ मा १२ वटा र सन् २०१७ मा एयरलाइन्स मात्रै ६ वटा विभिन्न पुरस्कार जित्न सफल भएको छ । कर्मचारीहरूको संगठन बनाउने, काममा हेलचक्र्याइँ गर्ने, समयको व्यवस्थापन नगर्ने, यात्रुलाई स्तरीय सेवामा लापरबाही गर्नेजस्ता समस्याविरुद्ध यहाँको सरकार कडा तरिकाले लागेको बुझिन्छ । इथियोपियाको बारेमा यति राम्रा सन्दर्भ र उदाहरण हुँदाहुँदै पनि व्यक्तिगत स्वतन्त्रता, प्रजातान्त्रिक अभ्यास र संस्थागत स्वायत्तताजस्ता विषयले बेलाबेलामा झक्झक्याउँछन् । राजनीतिक रूपले प्रजातान्त्रिक मान्यता बोक्ने राज्यले यस्ता कुरामा नागरिकलाई खुम्च्याएर बस्न बाध्य पार्नु उचित होइन । उसो त चीनको जस्तो आफ्नो बच्चा जन्माउनसमेत सरकारको अनुमति लिनुपर्ने विषय पनि अनुचित हो । विकासको यही सिद्धान्त सर्वोपरि हो भनेर ठान्नुभन्दा पनि हरेक सिद्धान्तभित्रका राम्रा पक्षलाई अँगालेर व्यवहारमा ल्याउनु विकासोन्मुख राष्ट्रको लागि हितकर हुन्छ । तर प्रजातान्त्रिक मोडेल स्वीकार गरिसकेको अवस्थामा केही समय राज्यको वृद्धि र विकासको लागि उदारवादी राज्यभन्दा केही समय नियमनकारी व्यवस्था प्रभावकारी हुने रहेछ भन्ने उदाहरण इथियोपियाको हो ।"
समृद्ध वीरगन्ज हाम्रो कार्यभार,"प्रदेश नम्बर २ को एक मात्र महानगर वीरगन्ज महानगरपालिकाको मेयरका लागि ३५ जना चुनावी मैदानमा उत्रिएका छन् ।असोज २ गते हुने स्थानीय तहको ते श्रो चरणको निर्वाचन कार्यकतालिका अनुसार बुधबार राति अबेर सम्म चलेको मनोनयन दर्तामा वीरगन्ज महानगरपालिकाको मेयरका लागि ३५ जनाले र उपमेयरमा ११ जनाले उम्मेदवारी दर्ता गराएका छन् । वीरगन्जमा अन्नपुर्ण पोटले आयोजना गरेको अन्नपूर्ण पोष्ट राउण्ड टेबलमा वीरगन्ज महानगर पालिकाको मेयर र उपमेयरका उम्म्मेदवारका साथै राजनीतिक दलका नेता , सांसद , उद्योगी व्यपारीहरुको सहभागीता रहेको थियो। अजय द्विवेदी, मेयरका उम्मेदवार , नेपाली काँग्रेस : काँग्रेसको इतिहास ,वर्तमान र भविष्यको आधार नै मेरो विजयको सुनिश्चितता हो । काँग्रेसको नेतृत्वमा वीरगन्जको सर्वाङगीण विकास र संविधान कार्यान्वयन गर्न मैले मेयरमा उम्मेदवारी दिएको हु ।वीरगन्ज महानगरको विकासले यहाको मात्र नभइ सीमा पारी रक्सौल र छिमेकको बारा जिल्लाको विकासमा प्रभाव पार्छ । पछिल्लो समय वीरगन्ज महानगरपालिका थपिएका ग्रामीण भेगका साविकका गाविसहरुलाइ शहरको रुपमा विकास गरेर महानगरमा जोडने , वीरगन्ज महनगरको सरसफाइ, खानेपानी , शिक्षा र स्वास्थ्यको क्षेत्रमा सुधार ल्याउनु नै मेरो चुनावी एजेण्डा हो । हुन त अरु उम्मेदवारहरुले पनि वीरगन्ज महानगरलाइ आुधनिक शहर बनाउछु भनेका छन् तर भनेर मात्रै वीरगन्ज महानगर आधुनिक शहर बन्दैन , जब सम्म महानगरमा पछि थपिएका ग्रामीण भेगहरुलाइ शहरका रुपमा विकसीत गर्न सकिदैन तब सम्म वीरगन्ज आधुनिक शहर बन्न सक्दैन , यो नै मेरो चुनावी एजेण्डा हो । वीरगन्जलाइ असली महानगर बनाउन ठूलो चुनौती छ तर सम्भावनाहरु पनि उत्तिक्कै छन् । म लोकतन्त्र र जनता प्रति निष्ठावान नेता हु । अजय द्विवेदीले जे बोल्छ त्यो गर्छ भन्ने कुरा जनतालाइ थाहा छ त्यसैले चुनावमा वीरगन्ज महानगरका मतदाताले मलाइ मत दिएर विजयी बनाउछन् भन्नेमा म ढुक्क छु । विजय सरावगी , मेयरका उम्मेदवार , संघीय समाजवादी फोरम नेपाल : मेरो पहिलो प्राथमिकता वीरगन्ज महानगरवासीको आधारभूत आवश्यकता पुरा गर्ने हो । दो श्रो प्राथमिकता भनेको वीरगन्ज महानगरलाइ गन्तव्यको शहर बनाउने हो । ते श्रो प्राथमिकता भनेको वीरगन्ज शहरलाइ स्याटेलाइट सिटीको रुपमा विकसीत गरेर यो शहरलाइ मान्छे बस्न लायक शहर बनाउने हो । यदि म मेयरमा निर्वाचित भए भने लगानी भित्रयाउने वातवरण बनाउनुछु । किन कि आज प्रत्येक दिन रोजगारीको अभावमा हरेक दिन १७ सय युवा जनशक्ति विदेश पलायन भइरहेका छन् । वीरगन्जमा पनि बरोजगारीको समस्या छ । त्यसैले विदेश पलायन भइरहेका उर्जावान युवा शक्तिलाइ पलायन हुनबाट रोक्न मुलुकमै रोजगारीको सृजना गर्नु पर्छ र त्यो काम मैले गर्छु । विगतमा नेतृत्व गरेका दल र नेताले वीरगन्जमा ५० वर्षमा गर्न नसकेको विकास मैले पाँच वर्षमै गर्छु । यहाको शिक्षा क्षेत्रमा सुधार ल्याउनका लागि कम से कम स्नातक तह सम्मको शिक्षालाइ निशुल्क गर्ने , बालिका र किशोरीहरुलाइ विद्यालय र कलेज सम्म जानका लागि आवश्यक वातावरण बनाउने मेरो चाहना हो । मेरो सपना र चाहना भनेको भ्रष्टचारमुक्त र समृद्ध वीरगन्ज बनाउनु नै हो ।मेयरमा निर्वाचित भएपछि वीरगन्जलाइ अहिलेको दुरावस्थाबाट मुक्त गरि नगरवासीको जनजीवनमा कायापलट हुने गरि परिवर्त ल्याछु । मधेश आन्दोलनमा शहादत प्राप्त गरेका शहिदका परिवारको सम्मान पनि मेरो प्राथमिकतामा छ । वीरगन्ज महानगरलाइ देशमा मात्र नभइ विदेशमा पनि समृद्ध शहरको पहिचान दिलाउछु । बसरुद्धिन अन्सारी, मेयरका उम्मेदवार , नेकपा एमाले : मेयरका सबै उम्मेदवारले वीरगन्जको विकासलाइ नै एजेण्डा बनाएका छन् मेरो पनि पहिलो प्राथमिकताको एजेण्डा भने वीरगन्जको विकास नै हो । म अरु जस्तो धेरै ठूला गर्दिन , यो महानगरका लागि चाहिने आधारभुत आवश्यकताहरुको व्यवस्था नै मेरो पहिलो प्राथमिकता हो । अहिलेको वीरग्नज महानगरको दुर्गती सबैका सामु छर्लङ नै छ । वीरुगन्ज महानगरलाइ अब काम गर्ने होइन काम गराउन सक्ने कुशल र असल म्यानेजरको आवश्यकता छ । र त्यो कुशल र असल म्यानेर भनेको एक मात्र बसरुद्धिन अन्सारी हो भनेर नगरवासीले थाहा पाइ सकेका छन् । यही कुरा बुझेर नै एमालेलाइ मलाइ उम्मेदवार बनाएको हो ।वीरगन्ज महानगरको मतदाताको चाहना र वीरगन्जको आवश्यकताका लागि मैले मेयरमा उम्मेदवारी दिएको हु । सुन्दर, स्वच्छ, सम्बृद्ध र हराभरा महानगरका रुपमा वीरगन्जलाइ बनाउनु मेरो सपना हो । वीरगन्ज महानगरलाइ स्वच्छ , सुन्दर र हराभर शहर बनाएर देशकै उत्कृष्ट महानगरका रुपमा विकास गर्नु नै मेरो पहिलो चुनावी एजेण्डा हो । अहिले वीरगन्जमा म प्रति देखिएको जनलहरले पनि मेरो विजय सुनिश्चित गरिसकेको छ । रहबर अन्सारी, मेयरका उम्मेदवार , नेकपा माओवादी केन्द्र : परिवर्तन र विकासका लागि वीरगन्ज महनगरको मेयरमा मैले उम्मेदवारी दिएको हु । सम्बृद्ध वीरगन्ज मेरो सपना हो । वीरगन्ज महानगरमा रहेका विकासका सम्भवनाहरु निर्जीव अवस्थामा छन् । ती सम्भवनाहरुलाइ जीवन्त पार्नु र वीरगन्ज महानगरलाइ गतिशील बनाउने मुद्धा मेरो प्राथमिकतामा रहेको छ । वीरगन्ज महानगरलाइ मुलुककै एक नम्बर महानगर बनाउने मेरो चुनावी एजेण्डा हो । यो महानगरको विकासका सवालमा जुन जटीलताहरु अहिले सम्म ल्याइयो वा देखाइयो ती जटीलताहरु तोडेर वीरगन्जको चौतर्फी विकास र नगरवासीको जनजीवनलाइ सहज र सरल बनाउनु मेरो चाहना हो । हुन त मलाइ मेरो उमेरको विषयलाइ लिएर केहि दल र उम्मेदवारले राजनीतिमा कच्चा खेलाडीका रुपमा अफवाह फैलाइरहेका छन् तर म भन्छु समयले कोल्टे फेरि सकेको छ , वीरगन्जले परिवर्तन चाहेको छ , वीरगन्जको राजनीतिमा अब पुराना राजनीतिक खेलाडीहरुको दिनगन्ती शुरु भइसकेको छ , अबको राजनीति भनेको नयाँ खेलाडीको हातमा आइसकेको छ । राजेशमान सिंह , मेयरका उम्मेदवार , राजपा : वीरगन्ज महानगरका जनताले बुझिसकेका छन् जनताको काँधमा काँध मिलाएर हरेक सुखदुखमा २४ सै घण्टा साथ दिने एक मात्र नेता राजेशमान नै हो । वीरगन्ज महानगरको विकास सवालमा कुरा गर्ने हो भने शान्त , सुन्दर र सम्मुनत वीरगन्ज राजपाको परिकल्पना हो । तर यो तब सम्म सम्भव छैन जब सम्म यहाबाट विदेश पलयान भइरहेका उर्जाशील युवा जनशक्तिलाइ पलायन हुनबाट रोकिदैन । वीरगन्ज्मा युवाका लागि बरोजगारीको समस्या चरम सीमामा पुगेको छ । मेरा लागि युवा उर्जाका श्रोत पनि हुन् । युवाहरु मेरा निकटका मित्र शक्ति पनि हुन् । त्यसैले फेरि पनि भन्छु जब सम्म युवाका लागि रोजगारीको व्यवस्था हुदैन तब सम्म वीरगन्जको विकास सम्भव हुदैन । धेरै ठूला गरेर केहि हुनेवाला छैन । वीरगन्जमा युवाका लागि रोजगारीको सृजना गर्नु पर्छ । मरो पहिलो प्राथमिकता भनेकै रोजगारी नपाएर विदेश पलायन भइरहेका युवा शक्तिलाइ रोक्न वीरगन्जमै रोजगारीको सृजना गर्नु हो । यसका साथै ग्रेटर वीरगन्जको अवधारणालाइ साकार पार्नु पनि मेरो सपना हो । यहाका जनताले यो पनि बुझेका छन् कि राजपाको टिम कुरा गरेर भन्दा पनि गरेर देखाउने टिम हो । त्यसैले जनताले राजपालाइ नै भोट दिन्छन् म ढुक्क छु् । रम्भा मिश्रा , उपमेयरकी उम्मेदवार, नेपाल लोकतान्त्रिक फोरम : वीरगन्जमा जे जति विकास निर्माणका काम भएका छन् अहिलेका हाम्रा मेयरका उम्मेदवार विमल श्रीवास्तव मेयर भएकै बेलामा भएका हुन् । तर त्यस बेला निर्माण गरिएका वीरगन्जका ऐतिहासीक एंव पर्यटकीइस्थलहरु भने अहिले खण्डहर बन्दै गएका छन् । व्यवस्थित वीरगन्ज आज फेरि कुरुप बनेको छ । हाम्रो पहिलो प्राथमिकता नै वीरगन्जलाइ पहिलाको भन्दा पनि आधुनिक र विकसीत शहर बनाउने नै हो ।यसका साथै म महिला पनि हु । महिलाको सवाल मेरो प्राथमिकतामा छ । अनिल रुङगटा , सांसद : हुन त वीरगन्ज उपमहानगरबाट महानगरमा स्तरोन्नत्ती भएपनि यो महानगर बेहालको अवस्थमा छ । यहाको सडक , ढल , नाला मात्र नभइ शिक्षा , स्वास्थ्य सबै अस्तव्यस्त छ । समग्रमा भन्ने हो भने वीरगन्ज अव्यस्थित शहर बनेको छ । जनताबाट निर्वाचित जनप्रतिनिधी नभएका कारण २० वर्ष देखि वीरगन्ज शहरको समस्या सम्बोधन हुन सकिरहेको छैन । तर अब स्थानीय तहको निर्वाचन हुदैछ । त्यसैले महानगरवासीले निक्कै ुझबुझका साथ आफनोृ जनप्रतिनिधी चुन्नु पर्छ । भोट हाल्दा हाम्रालाइ नभइ राम्रा उम्मेदवारलाइ छान्नु पर्छ । मलाइ विश्वास छ यहाका मतदाताले परिपक्व, अनूभवी र असल राजनीतिकर्मीलाइ नै चयन गगर्ने छन् । ओम प्रकाश शर्मा , अध्यक्ष , वीरगन्ज उद्योग वाणिज्य संघ : वीरगन्जले ७० प्रतिशत राजश्व उठाएर राज्यलाइ दिदै आएको छ तर राज्यले वीरगन्जका लागि केहि गर्न सकेको छैन । यहा जे जति विकास भएका छन् नीजी क्षेत्र र यहाका स्थानीयले नै गरेका छन् । वीरगन्ज वर्षौ देखि बेहालमा बाँची रहेको छ । तर अहिले सम्म यहाको राजनीतिक नेतृत्वले माखो मार्न सकेको छैन । वीरगन्ज उद्योग वाणिज्य संघले वीरगन्ज शहरको विकासका लागि निरन्तर रुपमा आवाज उठाउदै आइरहेको छ । संघले विगत १५ वर्ष देखि ग्रेटर वीरगन्जको अवधारण , अन्त्राष्ट्रिय विमानस्थल , ६ लेनको सडक विस्तार ,औद्योगिक कोरिडोरलाइ लोडसेडिङ मुक्त जस्ता कुराहरु उठाउदै आएको छ । तर आज मेयरको दाबेदारी गरि चुनावी मैदानमा उत्रिएका नेताहरुले अहिले सम्म यी मुद्धाहरुका बारेमा हिजोको दिनमा एक शब्द पनि बोलेनन् । अब आशा छ अबको चुनावबाट जितेर आउने जनप्रतिनिधीहरुले वीरगन्जसंग सरोकार राख्ने यी मुद्धाहरुलाइ ध्यान दिनेछन् । प्रस्तुती : क्रान्ति शाह"
मधेसमा निर्वाचन 'उत्सव',"गत बिहीबार बिहानै वीरगन्जस्थित घन्टाघरमा एकजना युवक ठट्टा गर्दै थिए, १५ सयमा मेयरको उम्मेदवार बन्न पाइन्छ, के पत्रिका पढेर बसेको ? ढाकाटोपी लगाएका ती युवकलाई निर्वाचनले पूरै छोएको देखिन्थ्यो । भन्दै थिए, आफू त हिँडियो है मेयरको उम्मेदवार बन्न । चिया चुस्कीसँगै बिहानै अखबारका पाना पल्टाउँदै वीरगन्ज घन्टाघरमा सयौंको संख्यामा मानिस बस्छन् र देशदेखि स्थानीय विषयमा कुरा गर्छन् । अचेल ती सबैको चर्चाको केन्द्रमा छ, प्रदेश नम्बर २ मा हुन गइरहेको तेस्रो चरणको स्थानीय निर्वाचन । ठीक महिना दिनसम्म राष्ट्रिय जनता पार्टी नेपाल निर्वाचनमा भाग लिने कि नलिने अनिर्णीत हुँदा मधेसमा निर्वाचनलाई लिएर व्यापक अन्योल थियो । भदौको दोस्रो साता मात्रै राजपाले निर्वाचनमा जाने निर्णय लिएको थियो र भदौ अन्तिम साता आइपुग्दा तराईमधेसका आठ जिल्ला निर्वाचन उत्सवमा होमिएका छन् । राजपा निर्वाचनमा नआएको भए पनि यस प्रदेशमा निर्वाचन हुन्थ्यो । रौतहटको सदरमुकाम गौरका एकजना अग्रणी समाजसेवी विजयकिशोर झा भन्छन्, त्यतिबेला (राजपा नेपाल निर्वाचनमा नआएको भए) एक किसिमको अनिश्चितता र अन्योल हुन्थ्यो, तर अहिले सबैतिर उत्सवको वातावरण देखिएको छ । निर्वाचन आयोगको कार्यतालिकाअनुसार यस प्रदेशका आठै जिल्लामा उम्मेदवार मनोयनको काम सक्किएको छ । उम्मेदवारहरू व्यापक रूपमा प्रचारप्रसारमा लागिरहेका छन् । निर्वाचन जित्न सकेजति हथकण्डा पनि दलहरूले अपनाइरहेका छन् । १३६ स्थानीय तहमा कुन दलको के हैसियत छ त भन्ने कुरा असोज २ को मतदानपछिको मतगणनाले मात्रै देखाउला । तर मधेसका चोकचौराहादेखि बन्दकोठा, सभाहलहरूसम्म सम्भावित परिणामको आकलन चलिरहेको छ । वीरगन्जका एकजना नागरिक अगुवा भन्छन्, निर्वाचन परिणाम अन्तिम दुई दिनको गतिविधिमा बढी निर्भर रहन्छ । मतदाताका चाहना २० वर्षपछि हुन लागेको स्थानीय निर्वाचनले रौतहटका दलित अगुवा सुखाडी बैठा खुसी छन् । स्थानीय चुनाव नहुँदा विकास निर्माणमा सुस्तता आयो र भ्रष्टाचार बढ्यो बैठा भन्छन्, राज्यलाई जनताको नियन्त्रणमा राख्न स्थानीय निर्वाचन महत्वपूर्ण हुन्छ । बैठाले ठूला तथा साना र मधेसवादी दलहरूले समेत निर्वाचनमा दलित समुदायलाई उपेक्षा गरेकोमा गुनासो पोखे । मतदानको लागि दलित समुदायका मतदातामा ठूलो उत्साह रहेको बैठाले बताए । स्थानीय तहको चुनावपछि विभिन्न सामाजिक कुरीति र कुसंस्कार घटाउन मद्दत पुग्ने उनको विश्वास छ । रौतहटका नागरिक समाजका एक अगुवा जगन्नाथ केशरी स्थानीय निर्वाचन हुनुलाई राम्रो ठान्छन् । भन्छन्, तर निर्वाचनसँगै मधेसी समुदायले उठाउँदै आएको संविधान संशोधनको कुरा बिर्सनु हुँदैन । स्थानीय निर्वाचन स्थानीय समुदाय र क्षेत्रको विकाससँग जोडिएको विषय हो । केशरी थप्छन्, निर्वाचन नभएको २० वर्ष भइसकेको थियो, यो हुनुपथ्र्यो र हुन गइरहेको छ । यसलाई सबैले मिलेर सफल बनाउनुपर्छ । रौतहटका रामसहाय यादव यसअघि राजपाले गरेको चुनाव बहिस्कारलाई गलत भन्छन् । उनी भन्छन्, सुरुदेखि नै चुनावलाई उपयोग गर्ने रणनीति बनाउनुपथ्र्यो । लोकतन्त्रमा निर्वाचन महत्वपूर्ण हुने भएकाले यसलाई बहिस्कार गर्न नसकिने तर्क गर्छन् उनी । स्थानीय तहलाई संविधानले दिएको अधिकारबारेमा आम मधेसी अझै जानकार नरहेको यादव ठान्छन् । त्यसैले सबैभन्दा राम्रो मान्छेलाई मत दिएर जिताउनुपर्ने उनको राय छ । रौतहटकी गोमा दाहाललाई यो चुनाव दसैंभन्दा बढी रमाइलो लागिरहेको छ । यति रमाइलो त दसैंजस्तो चाडमा पनि हुँदैन, गोमा भन्छिन् । उम्मेदवार मनोयनको दिनमा देखिएको उल्लासले उनमा हर्ष ल्याएको छ । उनी पहिलोपटक मतदान गर्दैछिन् । उम्मेदवारी मनोनयनपछि देखिएका विभिन्न विकृतिले भने धेरैलाई चिन्तित बनाएको छ । सर्लाही मंलगवाका अली मिकरानी रक्सी र मासुका भरमा मत किन्ने प्रवृत्ति बढ्दै गएकोमा गुनासो गर्छन् । धेरै खर्च गरेर चुनाव जित्ने नेताहरू निर्वाचित भए भने विकास गर्नुभन्दा पनि चुनावमा गरेको लगानी उठाउन लाग्लान् । यस्तो प्रवृत्ति हटाउन सचेत नागरिकहरू बोल्नुपर्ने उनी ठान्छन् । दुई दशकपछि हुन लागेको चुनावले उत्साह ल्याए पनि नेताहरूमा समाज परिवर्तन गर्न कुनै भिजन नदेख्दा मिकरानी दिक्क भएका छन् । भन्छन्, यस्तो प्रवृत्तिले भ्रष्टाचार मात्रै बढाउँछ जस्तो लाग्छ । सर्लाही मोतीपुरका अखिलेश्वर यादव पनि चुनाव प्रचार दिनप्रतिदिन भडकिलो बन्दै गएको दाबी गर्छन् । भन्छन्, गाउँघरलाई चुनावको माहोलले छोपेको छ, तर आचारसंहिता कसैले पनि पालना गरेको देखिँदैन । नीतिनियम बनाउने नेताहरूले नै आचारसंहिता उल्लंघन गर्ने कामलाई सकारात्मक रूपमा लिन नसकिने यादव बताउँछन् । प्रदेश नम्बर २ का आठै जिल्लामा उम्मेदवार मनोयनको काम सकिएको छ । उम्मेदवारहरू व्यापक रूपमा प्रचारप्रसारमा लागिरहेका छन् । निर्वाचन जित्न सकेजति हथकण्डा पनि दलहरूले अपनाइरहेका छन् । १३६ स्थानीय तहमा कुन दलको के हैसियत छ त भन्ने कुरा असोज २ को मतदानपछिको मतगणनाले मात्रै देखाउला । सर्लाही गोडैताका राजकिशोर यादव निर्वाचनमा व्यापकरूपमा पैसाको चलखेल भइरहेको दाबी गर्छन् । ठूला दलहरूले पैसाले उम्मेदवारदेखि मतदातासम्मलाई किन्ने गरेका छन्, यादव भन्छन् । हिजोसम्म एउटा पार्टीमा लागेका नेताहरू आज अर्कै पार्टीबाट चुनाव लड्दा समर्थकहरू निराश बनेको उनी बताउँछन् । टिकटको लागि पार्टी परित्याग गर्ने नेताहरूबाट समाज विकास हुन्छ भन्ने उनलाई लाग्दैन । मधेसमा अहिले विकासको खाँचो भएको तर त्यसको लागि निर्वाचन स्वच्छ हुनुपर्ने उनी ठान्छन् । सर्लाही मलंगवाका ललित किशोर पण्डित निर्वाचनमा दल र नेताहरू स्वार्थको लागि जे पनि गर्दा रहेछन् भन्ने देखिएको ठान्छन् । सोझा जनतालाई बँधुवा मजदुर ठान्ने नेतालाई जनताले चिन्न ढिलाइ गर्न नहुने पण्डित ठान्छन् । प्रचारमा आउने नेताहरू मनगढन्ते कुरा गर्छन् । यो प्रवृत्तिलाई निरुत्साहित गर्नुपर्छ, उनी भन्छन् । सर्लाही कविलासीका वैद्यनाथ ठाकुर चुनावबाट शक्ति आर्जन गरेर मधेसलाई समृद्ध बनाउन मधेसी नेताहरूसँग आग्रह गर्छन् । उनी भन्छन्, हामीले अधिकारको लागि पटकपटक आन्दोलन गयौं, अब नेताहरूले यसलाई संस्थागत गर्नुपर्छ । सर्लाही मंलगवाकी श्वेता कर्ण मधेसमा महिलाको अवस्था अत्यन्तै दयनीय रहेकोेले स्थानीय तहका उम्मेदवारहरूले यसलाई गम्भीरतापूर्वक लिनुपर्ने ठान्छिन् । स्थानीय तहका नेताहरूले राम्ररी बुझेका भए पनि उनीहरूबाट अहिलेसम्म विश्वासलाग्दो प्रतिबद्धता नपाएको उनी ठान्छिन् । समावेशीता देखाउन मात्र महिला सहभागिता गराइएको छ कर्ण भन्छिन्, संविधानमा यस्तो व्यवस्था नभएको भए महिलाले अवसर पाउने थिएनन् । महिला शिक्षा र सुरक्षा अनि लैंगिक असमानताको विषयमा पनि राजनीतिक दलले सोच्नु र बोल्नुपर्ने कर्ण बताउँछिन् । अधिकारबाट वञ्चित भएका मधेसी महिलालाई मधेसवादी दलहरूले नै प्रमुख पदहरूमा टिकट नदिनु दु:खद हो, कर्ण भन्छिन् । नेताहरूले भाषणमा महिला अधिकारको कुरा गरे पनि व्यवहारमा उतार्न नसकेको उनको ठम्याइ छ । नामको लागि मात्र महिलालाई चुनावमा सहभागी गराइएकाले महिलाको अवस्थामा सुधार नआउने उनी ठोकुवा गर्छिन् । कहाँ को बलियो ? प्रदेश नम्बर २ का आठ जिल्ला, पूर्वमा सप्तरीदेखि पश्चिममा पर्सासम्म, मुख्यरूपमा कांग्रेस, राष्ट्रिय जनता पार्टी, एमाले, माओवादी केन्द्र र संघीय समाजवादी फोरम नेपालका बीचमा प्रतिस्पर्धा हुने देखिएको छ । यी दलहरूले सार्वजनिक रूपमा आफू नै यो प्रदेशमा पहिलो पार्टी हुने घोषणा गरे पनि यहाँ काग्रेस र राजपाबीच कडा प्रतिस्पर्धा हुने देखिएको छ । एमाले, माओवादी केन्द्र र फोरम नेपालका बीचमा तेस्रो, चौथो र पाँचौं स्थानको लागि प्रतिस्पर्धा हुने देखिन्छ । सांगठनिक रूपमा एमाले कांग्रेसजत्तिकै सशक्त भए पनि पछिल्लो मधेस आन्दोलनले उसको अवस्था बिग्रेको देखिन्छ । पहिलो मधेस आन्दोलनबाट उदाएको फोरम नेपालको अवस्था पनि पहिलाजस्तो मजबुत छैन । हुन त कांग्रेस र राजपाभित्रका आन्तरिक असन्तुष्टिका कारण ती पार्टीका कार्यकर्तामा असन्तुष्टि देखिएको छ, तर स्थानीय अगुवाहरूका भनाइलाई आधार मान्ने हो भने यस प्रदेशको मुख्य शक्तिको रूपमा कांग्रेस र राजपाकै बीचमा प्रतिस्पर्धा हुनेछ । पर्सामा कांग्रेसको स्थिति राम्रो देखिएको छ भने बाराका सिमरा, जितपुरसहितका क्षेत्रमा एमालेको अवस्था राम्रो छ । रौतहटमा एमालेको संगठन बलियो भए पनि उम्मेदवार छान्ने क्रममा केपी ओली र माधव नेपाल पक्षबीच देखिएको मनमुटावले उक्त दललाई क्षति पुयाउने आकलन गरिएको छ । स्थानीय अगुवाहरूका अनुसार रौतहटका १८ मध्ये ६ स्थानीय तहमा एमालेले जित्न सक्ने अवस्था थियो, तर अहिले तीनवटामा मात्रै ऊ बलियो देखिएको छ । सर्लाहीमा राजपाको संगठन बलियो छ । उक्त पार्टीका अध्यक्ष मण्डलका तीन अध्यक्षहरू त्यही जिल्लाबाट भएकाले पनि राजपा त्यहाँ बलियो देखिएको हो । यद्यपि सर्लाहीमा राजपाले सजिलै जित्छ भन्नेचाहिँ होइन, त्यहाँ पनि बहुपक्षीय भिडन्त हुने निश्चित छ । हरिवन नगरपालिकामा एमालेबाट गणेश प्रसार्इं, माओवादी केन्द्रबाट कमल बुढाथोकी, कांग्रेसबाट दिलिपराज भण्डारी र संघीय समाजवादी फोरमबाट गंगालाल थिङले नगरप्रमुखको लागि उम्मेदवारी दिएका छन् । त्यहाँ प्रमुख चार दलका बीचमा कडा प्रतिस्पर्धा हुने समाजका अगुवा बताउँछन् । एमाले, कांग्रेस र माओवादीबीच टक्कर हुने अनुमान गरिएको भए पनि फोरमले पहाडी मूलका व्यक्तिलाई उम्मेदवार बनाएपछि चारवटै पार्टीबीच प्रतिस्पर्धा हुने भएको हो । सर्लाहीकै लालबन्दीमा एमालेबाट मानबहादुर खडका, माओवादी केन्द्रबाट इन्द्र योञ्जन र कांग्रेसबाट कुवेर आचार्य चुनावी मैदानमा छन् । लालबन्दीमा माओवादीलाई र हरिवनमा कांग्रेसलाई समर्थन गर्ने गरी कांग्रेस र माओवादीबीच गठबन्धन हुने चर्चा चले पनि अन्तिममा आएर टिकटका कारण तालमेल हुन सकेन । मलंगवा नगरपालिकामा राजपाका नागेश्वर राय, कांग्रेसका निरसल साह, एमालेका देवेन्द्र यादव र स्वतन्त्र उम्मेदवार नागेन्द्र रायबीच प्रतिस्पर्धा हुने देखिएको छ । कविलासी नगरपालिकामा प्रमुखको लागि राजपाका कौशलकिशोर यादव, संघीय समाजवादी फोरमका ब्रह्मदेव राय, एमालेका विनय कर्ण र कांग्रेसका राजकुमार साह उम्मेदवार छन् । ईश्वरपुर नगरपालिकामा एमालेबाट मनोज देवकोटा, कांग्रेसबाट प्रमोद बराल, माओवादी केन्द्रबाट जयप्रकाश चौधरी, र राजपाबाट योगनारायण चौधरीले उम्मेदवारी दिएका छन् । बलरा नगरपालिकामा माओवादीका रामबाबु दास, कांग्रेसका डा कमलेश्वर सिन्हा र राजपाका अभयकुमार सिंहबीच प्रतिस्पर्धा हुने देखिएको छ । हरिपुर्वा नगरपालिकामा राजपाका वीरेन्द्र यादव, कांग्रेसका सीताराम राय, संघीय समाजवादी फोरमका भजन राय, एमालेका जयप्रकाश यादव, माओवादी केन्द्रका रामबाबु साह प्रमुख पदका आकांक्षी छन् । बरहथवा नगरपालिकामा नेकपा एमालेका कल्पनाकुमारी कटुवाल, कांग्रेसका निरञ्जनप्रसाद दास, राजपाका रामबाबु यादव, माओवादी केन्द्रका देवानन्द महतोले उम्मेदवारी दिएका छन् । बागमती नगरपालिकामा एमालेका विष्णु पुलामी, माओवादी केन्द्रका भरत थापा र कांग्रेसका कृष्णराज रायमाझीबीच प्रतिस्पर्धा हुने देखिएको छ । हरिपुर नगरपालिकामा एमालेबाट जमरुद्दिन मन्सुर, माओवादीबाट सुनिल बुढाथोकी, कांग्रेसबाट उदयनारायण चौधरी, राजपाबाट रामप्रसाद चौधरीले प्रमुख पदमा उम्मेदवारी दिएका छन् । गोडैता नगरपालिकामा कांग्रेसका उपेन्द्र कुशवाहा, राजपाका देवेन्द्रकुमार यादव र माओवादीकी अनितादेवी यादवबीच प्रतिस्पर्धा हुने देखिएको छ । पर्सा गाउँपालिकामा संघीय समाजवादी फोरमका किसुनदेव राय, राजपाका दिनेश राय, कांग्रेसका रामसेवक राय बलियो उम्मेदवार मानिएका छन् । चक्रघट्टा गाउँपालिकामा माओवादीका विक्रम यादव, कांग्रेसका रामजी साह, राजपाका कृष्णकुमार यादवबीच प्रतिस्पर्धा हुने देखिएको छ । ब्रह्मपुरी गाउँपालिकामा राजपामा विनोदकुमार साह, कांग्रेसका अमृत साह तेली, माओवादीकी रीता कुमारी र संघीय समाजवादी फोरमका वीरेन्द्रकुमार यादवबीच प्रतिस्पर्धा हुने देखिएको छ । कौडेना गाउँपालिकामा कांग्रेसका रूपेश यादव, राजपाका रामप्रसाद यादव, माओवादीका रामपुकार रायबीच मुख्य प्रतिस्पर्धा हुने देखिएको छ । बसबरिया गाउँपालिकामा राजपाका रामसिहासन यादव, कांग्रेसका रामअयोध्या राय र माओवादीका रामविश्वास रायबीच प्रतिस्पर्धा हुने देखिएको छ । रामनगर गाउँपालिकामा कांग्रेसका कृष्णकुमार बर्मा, माओवादी केन्द्रका बाबुलाल राय यादव, राजपाका नरेश राय र संघीय समाजवादी फोरमका अरविन्दकुमार यादवबीच प्रतिस्पर्धा हुने देखिएको छ । धनकौल गाउँपालिकामा कांग्रेसका राम श्री साह, माओवादीका गौरीशंकर साह र राजपाका रघुनाथ महतो बलिया उम्मेदवारका रूपमा देखिएका छन् । चन्द्रनगरमा राजपाका महेन्द्र महतो, माओवादीका चेतनारायण महतो र कांगे्रसका श्यामसुन्दर सिंहबीच प्रतिस्पर्धा हुने देखिएको छ । विष्णु गाउँपालिकामा राजपाका विजयकुमार यादव, कांग्रेसका राजेन्द्रराय यादव, संघीय समाजवादी फोरमका अरविन्दकुमार यादव र फोरम लोकतान्त्रिकका जवाहरलाल यादवबीच प्रतिस्पर्धा हुने सम्भावना छ । सर्लाहीमा सबैभन्दा बढी उम्मेदवारी परेको छ । यस जिल्लामा २० स्थानीय निकायको प्रमुख पदको लागि २४४ जनाले उम्मेदवारी दिएका छन् । उपप्रमुखमा १६१ जनाको उम्मेदवारी परेको छ । सबै पदमा गरी ५३७३ जनाको उम्मेदवारी परेको छ । सबैभन्दा बढी बरहथवा नगरपालिकामा ५४२ जनाको उम्मेदवारी परेको छ । जिल्ला स्थानीय तहको संख्या जनसंख्या सप्तरी १८ ३ लाख ३१ हजार ६ सय ७९ सिराहा १७ ३ लाख ३२ हजार ८ सय ९५ धनुषा १८ ३ लाख ८९ हजार ३ सय ९१ महोत्तरी १५ ३ लाख ८ हजार ४ सय ९ सर्लाही २० ३ लाख ६६ हजार ६ सय रौतहट १८ ३ लाख २१ हजार १८ बारा १६ ३ लाख ३४ हजार ७ सय ४६ पर्सा १४ २ लाख ८० हजार २ सय १२"

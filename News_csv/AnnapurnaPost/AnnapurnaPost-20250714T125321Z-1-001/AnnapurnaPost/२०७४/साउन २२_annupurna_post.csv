शीर्षक,विवरण
"मेयर रेणु दाहाल : पिपलको बोट कि, चुत्रोको काँडा ?","धेरै समयपछि मन खुसी छ। कारण, भरतपुर महानगरपालिकाको प्रमुखजस्तो गरिमामाय पदमा रेणु दिदीले जित्नुभएको छ। दिदीसँग गला मिलाएर बधाई दिन मन थियो। तर, दुर्भाग्य। त्यो अवसर मबाट खोसियो । रेणु दिदी ढुंगाको कापमा उम्रिएको पिपलको बोट हो। सधैं अरुलाई शीतल दिनु। खास गरी भरतपुरका मतदाताप्रतिको धर्म नबिर्सनु। मेयर जितेको दिनमा जति पवित्र हुनुहुन्छ, पदबाट हटेको दिन पनि तपाईंको स्वच्छता, इमान र पवित्रतामा कसैले चोर औंला ठड्याउन नसकोस् आफूले भोगेका पीडा, रेणुले आफूलाई दिएको सहारा, जनप्रतिनिधि र सुशाासनका बारेमा गहन शुभकामना दिने पात्र अरु होइनन, नेकपा (माओवादी केन्द्र) का अध्यक्ष पुष्पकमल दाहाल प्रचण्डका छोरा प्रकाशकी श्रीमती सिर्जना त्रिपाठी हुन् । प्रकाश दाहालले तेस्री श्रीमती भित्रयाएपछि माइतीघर कास्कीमा बस्दै आएकी सिर्जनालाई रेणुले दिएको आडभरोसा स्टाटसबाट झल्किन्छ । भरतपुर महानगरपालिकाको मेयर पदमा रेणु विजयी भए लगत्तै सिर्जनाले फेसबुकमा स्टाटस लेखेकी थिइन् । छोरी, बुहारी, आमा, श्रीमती, दिदी, बहिनीमा रेणुको भूमिका अब सीमित रहेन । अल्पकालीन, मध्यकालीन र दीर्घकालीन योजना बनाएर समृद्ध र व्यवस्थित महानगरपालिका बनाउने परिकल्पना गरेकी रेणुका वरीपरी घेरिने समूह कस्तो हुन्छ, त्यसमा नै उनको राजनीतिक भविष्य निर्धारित हुनेछ । तान्ने र घचेटने (पुल र पुस) तत्वका रुपमा पिता प्रचण्डले रेणुलाई यहाँसम्म ल्याउन सफल भए । अब प्रचण्ड र उनको परिवारले तानेर वा घचेटेर उनलाई माथि लैजान सक्ने अवस्था कम हुन सक्छ । आफनो क्षमता, कार्यकुशलता, अवलम्बन गर्ने सुशासन, बिषयगत विशेषज्ञताको सदुपयोग, समयको सदुपयोग, कम बोल्ने र काम धेरै काम गर्नेतिर ध्यान दिइन् भने रेणुले आफूलाई कुशल मेयरको रुपमा स्थापित गर्न सक्छिन् । पद र प्रतिष्ठाको लागि चाकडी र चाप्लुसी गर्नेलाई रेणुले वरीपरीको घेरामा राखिन भने उनको राजनीतिक भविष्य यही नै अन्तिम हुनेछ । आफ्ना कार्यशैलीगत त्रुटीहरु औल्याउनेसँग सघन छलफल गर्ने, आफू स्पष्ट हुने र आलोचकलाई स्पष्ट पार्ने दिशामा आफूलाई खार्दै लगिन भने रेणुका लागि मेयर पद प्रगतिका लागि इन्ट्री पोइन्ट हुन सक्छ । जनता आफ्नो नेता वा अगुवा आफ्नो जस्तै जीवनशैली बाँचेको देख्न चाहन्छन् । प्रचण्डको परिवारमा सबैभन्दा सरल जीवनशैली व्यतित गर्ने रेणुको आगामी जीवनशैली कस्तो हुन्छ, त्यसले नै उनका आगामी कदम र राजनीतिक भविष्यको आँकलन गर्न सकिनेछ । रेणुले आफूलाई पिपलको रुख जस्तै गरी भरतपुरका जनतालाई शितलता प्रदान गर्नु त छदैछ, मुलुकलाई नै सकारात्मक सन्देश प्रवाह गर्ने नमूना पात्रको रुपमा स्थापित गर्न सक्नु पर्ने दायित्व पनि छ । त्यस्तो गर्न सकिन भने रेणुमा परिपक्वता बढेको अनुभव गर्न सकिन्छ। जिम्मेवारीले मान्छेलाई परिपक्व बनाउँछ । उनका पति अर्जुन पाठक देख्दा जति इमान्दार र सोझा देखिन्छन्, आफनो काममा त्यत्तिकै परिपक्व मानिन्छन् । अर्जुन आफ्नो कुरा प्वाक्क बोलिहाल्दैनन्, पहिले अरुका कुरा सुन्छन्, अनि आफ्ना कुरा भन्छन् । अरुका धेरै कुरा सुन्ने र आफ्ना थोरै कुरा भन्ने अर्जुन नै रेणुका पहिलो गुरु हुन सक्छन् । चितवनको भरतपुर नेपालको मध्यभागमा अवस्थित महानगरपालिका हो । भरतपुरलाई मुलुकभरका आँखाले हेरिनेछ । रेणुले दिने न्याय, उनले अगाडि सार्ने विकास योजना, उनले जनतालाई दिने राहत, उनले आफ्ना मतदातालाई दिने प्रेम, आफनो परिवार र आफन्तप्रति दर्शाउने सद्भाव, आफूलाई नियालिरहने राष्ट्रिय तथा अन्तराष्ट्रिय समुदायलाई दिने जवाफ,आफूलाई निर्वाचित गराउने कांग्रेससहितको गठबन्धन प्रति गर्ने न्याय जस्ता विषय रेणुका आगामी कार्यशैलीले प्रष्टयाउदै जानेछन् । पृथ्वीनारायण शाहले नेपाललाई दुई ढुंगा बीचको तरुल भने जस्तो र आफ्नै भाइबुहारीले भने जस्तो दुई ढुंगाको कापमा उम्रिएको पिपल अवस्थामा रहेकी रेणुलाई ज्ञान, सीप, क्षमताको खाँचो छ । ज्ञान, सीप र क्षमता सिकाउन रेणुको ढोका ढकढक्याउन लाइन लागेर पुग्नेको संख्या कम हुनेछैन । अरुले दिएको ज्ञान, सीप र क्षमता लिन थालिन भने रेणुका अशुभ दिन सुरु हुनेछन् । लोभ, लालच र स्वार्थरहित ढंगबाट कोही पनि रेणुलाई ज्ञान, सीप र क्षमता दिन आउँदैन । रेणुले आफूलाई चाहिएको ज्ञान, सीप र क्षमता आफूले चाहेका मान्छेबाट लिनुपर्छ । जोसँग समय मागेर रेणु आफँै धाउनुपर्छ । अनि बल्ल रेणु चोखो रहनेछिन् । रेणुका पिता प्रचण्ड आफूले भेटनु पर्ने मान्छेलाई बोलाएर भेटन पाउँदैनन् । प्रचण्डसँग स्वार्थ लिन चाहनेलाई उनको सचिवालयले भेटाउँछ । त्यसो गर्दा सचिवालयले लाभ प्राप्त गर्न सक्छ । सचिवालयले मिलाइदिएको समयमा प्रचण्ड हिडनुपर्छ । एक किसिमले भन्ने हो भने प्रचण्ड सचिवालयबाट कैद छन् । आफूलाई पिताको जस्तै सचिवालयबाट कैद गराइन् भने रेणुले प्रगति गर्न सक्नेछैनन् । आफूले गर्नु पर्ने साना तिना काम स्वकीय सचिवालय मार्फत् नै गराउने व्यवस्था मिलाइन् र आफूलाई कामको बोझबाट हलुका बनाइ राखिन् भने उनले आफूले चाहेका मान्छेसँग भेट्न सक्छिन्, आफूले चाहेको बिषय सिक्न सक्छिन् र आफना जनताको घर आँगनमा पुगिरहन पनि भ्याउँछिन् । चुनाव जितेपछि रोल्पा, काठमाडौ र सिराहाका जनताको घरदैलोमा नपुग्ने पिता प्रचण्डको कार्यशैलीलाई अवलम्बन गरिन भने रेणुको पतन मेयर पदमा सपथग्रहण गरेकै दिनदेखि सुरु हुन्छ । आफूले चाहेका मान्छे भेटने, उनीहरुका ज्ञान, सीप र क्षमता सिक्नेमा रेणुले आफूलाई केन्द्रित गराइन् भने उनी सफल हुन्छिन् । कम उमेरमा धेरै आलोचना सहने महिला मध्येकी एक रेणुले प्रतिपक्षी एमाले नेता कार्यकर्तासँग सघन छलफल गर्नुपर्छ । आफूलाई असफल बनाउन रणनीति बनाउनेसँग खेल्न सक्नु कुशल राजनीति हो । यो कुरा रेणुले निरन्तर दिमागमा राख्नुपर्छ । एमालेका नेता कार्यकर्ताले आफूलाई जतिसुकै आलोचना गरेपनि एमालेका कार्यकर्तालाई आलोचना गर्ने र घटना भइसकेपछि प्रतिक्रिया जनाउने माओवादी शैलीलाई रेणुले त्याग्नुपर्छ । आफूमा स्वच्छता कायम राख्न सकेको खण्डमा रेणुलाई जसले जति आलोचना गरेपनि त्यसको केही औचित्य रहदैन । सूचनालाई पारदर्शी बनाउने र जनता समक्ष पुरयाउनु पर्ने सूचना सबै भन्दा पहिले पुर्याउने शैली अवलम्बन गर्नुपर्छ । माओवादीको खण्डन संस्कृति र आफ्नो आलोचना गर्नेलाई प्रतिक्रियावादी ठान्ने प्रवृत्तिलाई रेणुले त्याग्नुपर्नेछ । आफ्नो महानगर भित्रका जनताको चाहना, भावना र आकांक्षा बुझ्न प्रत्येक महिनामा एक पटक सबै जनप्रतिनिधिलाई राखेर सार्वजनिक सुनुवाइ कार्यक्रम गर्नु राम्रो हुन्छ । त्यसले पक्ष र विपक्षका आवाज प्रत्यक्ष रुपमा आफैँले सुन्ने, ग्रहण गर्ने अवसर प्राप्त हुनेछ । यो काम रेणुले मात्रै होइन, गाउँपालिका, नगरपालिका, उपमहानगर र महानगरका जनप्रतिनिधिले गर्न सक्छन । नपुगेका योजना थप्न, विकास निर्माणको अवस्था थाहा पाउन, थप केही गर्नु पर्ने काम गर्न यसले मद्दत पुरयाउनेछ । आफूप्रति उर्लिएको सद्भाव कायम राख्न सकिनन् र उल्टै झम्टिने प्रवृत्ति देखाइन् भने रेणु दुई ढुंगाको कापमा उम्रिएको पिपल हुने छैनन, बरु चुत्राको काँडा जस्तै हुनेछिन् । चुत्रो खान मिठो भएपनि त्यो प्राप्त गर्न त्यत्तिकै कठिन हुन्छ । मेयर पद रहुञ्जेल रेणुलाई नमस्कार त गर्लान् तर पछाडिबाट धारेहात लगाइरहनेछन् । आफूमाथि धारेहात लगाउनेलाई आफैले नमस्कार गरेर मन जित्ने शैली जनप्रतिनिधिले अवलम्बन गर्नुपर्छ । अरुको सम्मान नै आफ्नो सम्मान हो भन्ने कुरा कहिल्यै भुल्नु हुँदैन ।"
'सर्प मर्ने लठ्ठी नभाँचिने' नीति लिऔं,"व्यक्ति, समुदाय वा समग्र राष्ट्रलाई सिर्जनशील बनाउने मुख्य तत्व हो, स्पष्ट विचार । स्पष्ट र सूक्ष्म विचारले सिंगो राष्ट्रलाई मात्र होइन, समाज र व्यक्तिलाई पनि ऊर्जाशील बनाउँछ । त्यसले भावी पुस्ताको लागि पनि मार्गनिर्देशकको काम गर्छ । त्यस्तै विचार र स्पष्टता भएको व्यक्ति वा नेतृत्वको अभावमा यतिबेला नेपाल छट्पटाइरहेको छ । मुलुकको बागडोर सम्हालेर बसेको व्यक्तिमा सार्वभौम मुलुकको गरिमा कायम राख्न सक्ने हैसियत नहुँदा सबै क्षेत्र लथालिंगजस्तै छ । मुलुकको संवेदनशीलतालाई देश र जनताका नाममा राजनीति गर्नेले बुझ्दैन भने त्यस्तो मुलुकको भविष्य के होला ? सबै लथालिंग अवस्थाको साइनो दण्डहीनता र कानुनसँग जोडिएको छ । कानुन बनाउने तर त्यसको पालना नगर्ने प्रवृत्ति हाबी भइदिँदा बढ्दो दण्डहीनताले जसले जे गरे पनि हुने अवस्था उत्पन्न भएको छ । तत्कालको गर्जो टार्न हुनेनहुने सहमति पत्रमा हस्ताक्षर गर्ने तर त्यसले दीर्घकालमा पार्ने प्रभावबारे वास्ता नगर्ने परम्परा राजनीतिमा भित्रिँदा त्यसले नकारात्मक सन्देश प्रवाह भइरहेको छ । दलीय राजनीतिको अभिभावकीय भूमिका निर्वाह गरिरहेका तत्कालीन प्रधानमन्त्री तथा कांग्रेस सभापति गिरिजाप्रसाद कोइरालाले राष्ट्रलाई ठूलो गुन लगाएका थिए, सशस्त्र संघर्षरत माओवादीलाई शान्तिको मूल धारमा ल्याएर । १७ हजारभन्दा बढी नागरिकको अनाहकमा ज्यान गएको र दैनिकजसो हत्याशृंखला जारी रहेका बेला कोइरालाको कदमको संसारले प्रशंसा गरेको थियो । तर मधेस आन्दोलन साम्य पार्न मधेस एक प्रदेश' दिन सकिने भनेर बोलिदिँदा त्यतिबेलैदेखिको संक्रमणकालीन राजनीति अहिले पनि कायमै छ । शासकले नहुने र नपुग्ने कुरा बोलिदिनु हुन्न भन्ने पाठ यसले सिकाएको छ। यहाँ प्रसंग उठाउन खोजिएको एउटै माग लिएर एघारौंपटकसम्म अनसन बसिरहेका डा गोविन्द केसीको हो । राज्यले माग पूरा गर्ने वचन दिने, सम्झौतापत्रमा हस्ताक्षर गर्ने, तर व्यवहारमा कार्यान्वयन नहुने पीडाकै प्रतिफल हो डा केसीको बाह्रौं अनसन । हुन त यो पीडाबाट अहिले पनि आमरण अनसन बसिरहेका अस्थायी शिक्षक र राष्ट्रिय जनता पार्टी पनि अछुतो छैनन् । यद्यपि देश विभाजन गर्नेबाहेकका सबै माग नाजायज भन्न मिल्दैन । सरकार परिवर्तनपिच्छे सहमतिमा हस्ताक्षर गरिएको छ, यी तीनै पक्षसँग । कागजमा मात्र लेखेर माग पूरा हुने आश्वासनमा लामो समय पर्खने सरोकारवाला पनि सरकारी रबैयामा सहायक छन् । आश्वासन नगरिने माग पूरा गर्ने राज्यको भूमिकामा किन पटकपटक चुकेका छन् यिनीहरू ? यसको पक्षविपक्षमा पनि बहस हुन जरुरी छ । राज्यले पनि कबुल गरेर माग पूरा गर्न नसक्ने भएपछि आश्वासन किन दिने ? यस्ता कबुलमा राज्यको नैतिक पक्ष पनि जोडिएको छ । डा केसी १२ दिनदेखि अनसन बस्दै आएका छन् । उनको स्वास्थ्य क्रमशः बिग्रँदै गएका छ । पहिलो अनसनपछिकै सहमतिमा केसीका मागमा राज्य गम्भीर भएको भए न यो क्षेत्रका बेथिति बल्झिँदै जान्थे न त केसी बारम्बार अनसन बस्नुपर्थ्यो । उनको स्वास्थ्यबारे गम्भीर यसकारण हुनुपरेको छ कि केसीको निःस्वार्थी सेवाभाव र मूल्यलाई देश र जनताका नाममा प्रयोग मात्र होइन, उपयोग गर्न बाँकी नै छ । यहाँ व्यवस्था परिवर्तनकै नाममा हजारौं व्यक्ति मरेका छन् । शोषितपीडितको मुक्तिका नाममा सत्र हजारभन्दा बढीको अनाहकमा ज्यान लिइएकै हो । नन्दप्रसाद अधिकारीको अनसनमा पनि कोही गम्भीर भएनन्, अन्ततः उनले ज्यान गुमाए । त्यो कोटीमा डा केसी थपिएर राज्यलाई केही फरक नपर्ला, तर शैक्षिक माफियाको सञ्जालबाट राज्य मुक्त हुनैपर्छ । शिक्षा क्षेत्र माफियाबाट होइन, विधिको शासनबाट चल्नुपर्छ । यसर्थमा पनि उनको मागको तत्काल सुनुवाइ आवश्यक छ, किनकि उनका मागमा कुनै पक्षको पक्षपोषणको स्वार्थ, आग्रह र पूर्वाग्रह देखिँदैन । यद्यपि राजधानीमा मेडिकल कलेज खोल्न दिनु हुन्न भन्ने माग जायज नहोला । निजी क्षेत्रलाई पनि कलेज खोल्न दिनुपर्छ । देशका दुर्गममा पनि मेडिकल कलेज खुल्नुपर्छ । त्यसो भनेर चिकित्सा क्षेत्रमा सर्वसाधारण र गरिब नेपालीको पनि पहुँच पुग्नुपर्छ । कतै केसीले अनसनबाट आफ्नै मूल्यको अवमूल्यन त गरिरहेका छैनन् ? एउटै माग लिएर एघारौंपटकसम्म अनसन बसिरहनु जायज थियो कि थिएन, त्यो छुट्टै बहसको विषय हुन सक्छ । अनसन अन्तिम अस्त्र मानिन्छ, तर विकल्प नसोचेर सधैं आमरण अनसनलाई मात्र मुख्य हतियार बनाइनु जायज छैन । छिनछिनमा अनसन बसिदिँदा त्यसले नकारात्मक सन्देश पनि प्रवाह भएको छ । कसैलाई कुनै माग पूरा गराउनुपर्यो भने आमरण अनसन बसिहाल्ने ? यो संस्कृतिले राज्य कसरी चलयमान भइरहन सक्छ ? पहिलो र दोस्रोपटकसम्म अनसनको भ्यालु' महत्ववपूर्ण थियो पनि । त्यसपछिका प्रत्येकपटकमा अनसनको भ्यालु घट्दै गएको छ । उनको समर्थनमा हिजो चिकित्सा क्षेत्र मात्र होइन, सम्पूर्ण बौद्धिक क्षेत्र, नागरिक समाज, दलीय नेतृत्व र जिम्मेवार नागरिक दैनिकजसो गएर केसीका मागमा समर्थन गर्दै अनसन फलदायी बनाउन सघाएको थियो, तर आज किन त्यो स्थिति देखिँदैन ? सायद उनीसँग पटकपटक भएका सहमति भिन्नाभिन्नै सरकारहरूले गरिरहेका छन् । केसीका मागलाई पक्ष र विपक्षको तराजुमा हालेर बहस गर्न समय लाग्न सक्छ । ती मागलाई विधेयकको रूपमा संसद्मा एकैचोटी प्रवेश गराउन मिल्दैन । त्यसबारे लामो बहस आवश्यक पर्छ । ऐनको पक्षमा आवश्यक बहुमत नपुग्न सक्ला, एउटा पार्टीविशेषले चाहेर पनि पास भइहाल्ने होइन । चिकित्सा शिक्षा ऐन आवश्यक छ, केसीका पटकपटकको अनसनले राज्यलाई राम्रो काम नगरे पनि गलत काम गर्नबाट जोगाएको छ । हो, चिकित्सा शिक्षा विधेयक संसद्बाट पारित हुनुपर्छ । तर हचुवाको भरमा होइन, चिकित्सा र सेवा क्षेत्रको दीर्घकालीन हित हेर्नु आवश्यक छ । चिकित्सा शिक्षा ऐन माफियाको पक्षमा होइन, नेपाली जनताको हितको बन्नुपर्छ । सरकार र राजनीतिक दलको नेतृत्व त्यो माफियाको चंगुलबाट मुक्त हुनुपर्छ । कमिसनको भरमा मेडिकल कलेज खोल्न दिने परम्पराको अन्त्य गर्न सकियो भने केसीलाई फेरि अनसन बस्नुपर्ने अवस्था आउने छैन । प्रधानमन्त्री शेरबहादुर देउवाले अनसनबारे चासो देखाएका छन् । शुक्रबार तीन दलका शीर्ष नेतृत्वबीच यसबारे छलफल भएको छ । प्रमुख तीन दलको नेतृत्वबाट फरकफरक दृष्टिकोण सार्वजनिक भएका छन् । प्रधानमन्त्री एवं कांग्रेस सभापति जायज माग पूरा गर्न आफू तयार रहेको बताउने, माओवादी अध्यक्ष मध्यमार्गी बाटो खोज्न सुझाउने र एमाले अध्यक्ष जबर्जस्ती माग पूरा गराउन संसद्को क्षेत्राधिकार खोस्ने अधिकार केसीलाई नभएको प्रतिक्रिया दिने अनि कसरी खोज्ने समस्याको समाधान ? शुक्रबार साँझ बीबीसीलाई प्रतिक्रिया दिँदै डा केसीले भनेका थिए, माथेमा कार्यदलको प्रतिवेदनअनुसार ऐन नबनेसम्म सत्याग्रह फिर्ता हुन्न । अब आश्वासनको भरमा यिनीहरूको विश्वास गर्दिनँ ' भन्दै दलीय नेतृत्वप्रति आक्रोश पोखेका थिए । संसद्बाट विधेयक पारित गराउनुपर्ने प्रमुख तीन दलप्रति नै आक्रोश पोख्ने हो भने कसरी बन्छ केसीले भनेअनुसारको चिकित्सा शिक्षा ऐन ? यतिबेला शैक्षिक क्षेत्र मात्र होइन, सबै क्षेत्र अस्तव्यस्त छन् । प्रतिनिधिमूलक र जवाफदेही सरकार नहुनुको परिणाम हो, केसीको पटकपटकको अनसन । किनकि सरकार जनताप्रति जवाफदेही हुनुपर्दैन, भोलि मतदानबाट जनताले पराजित गरे भने पछाडिको ढोकाबाट राजनीतिमा आउने बाटो खुला भएसम्म सरकार र दलीय नेतृत्व जनताप्रति उत्तरदायी र जवाफदेही बन्नुपर्ने छैन । जटिल समस्या मुलुकसामु विद्यमान छन् । तर एउटा व्यक्तिको अनसनको पछाडि सिंगो राज्य दौडिनु कति जायज होला ? हो, डा केसीलाई मर्न दिनु हुन्न । यति धेरै अनसन बस्दा पनि किन मर्दैनन् गोविन्द केसी, हो, मुलुकमा विधिको शासन स्थापित गराउनुपर्ने उनको भूमिका बाँकी नै छ । त्यसो भनेर सिंगो राज्य एउटा व्यक्तिको लगातारको अनसनको मात्र पछि लागिरहने ? कतै यसले राष्ट्रका अरू समस्या ओझेलमा परिरहेका त छैनन् ? हो, शिक्षाका बेथिति र भ्रष्टाचारमा अनसनले छेकबार गरेको छ । कतै यो मागले राष्ट्रिय राजनीतिलाई अन्यत्रै मोड्ने काम त गरेको छैन ? समस्या सबैतिर छन् । नजिकका दुई ठूला छिमेकीबीच द्वन्द्वमात्र होइन, युद्धकै स्थिति बनिरहेको छ । नेपालले यसमा आफ्नो तटस्थताको नीति मात्र होइन, युद्ध हुन नदिनेतर्फ भूमिका खेल्न सक्नुपर्छ । युद्ध भयो भने त्यसको असर निश्चित रूपमा नेपाललाई पर्नेछ । प्रधानमन्त्री भारत भ्रमणमा जाने कार्यक्रम तय भएको छ । दुई देशका बीचमै सम्बन्ध सुमधुर बनाउनुपर्नेछ । घट्दो निर्यात र बढ्दो आयातका कारण व्यापार घाटा चुलिएको छ । यसले अर्थतन्त्रमा नराम्रो असर परेकोे छ । आयात र निर्यातबीचको सन्तुलन साँघुरो बनाउन पनि प्रधानमन्त्रीले भारत जानुअघि अर्थविद्हरूसँग गम्भीर परामर्श गर्न जरुरी छ । भारतनिकट मानिने राजपालाई तेस्रो चरणको निर्वाचनमा सहभागी गराउनुपर्ने विषय कम चुनौतीपूर्ण छैन । उता संघीयताको जग मानिने स्थानीय तह निर्वाचन भएका ६ प्रदेशमा पनि कर्मचारीको व्यवस्थापन काउसो भइरहेको छ । यी र यस्ता जटिल समस्या मुलुकसामु विद्यमान छन् । तर एउटा व्यक्तिको अनसनको पछाडि सिंगो राज्य दौडिनु कति जायज होला ? राज्यले सर्प पनि मर्ने लट्ठी पनि नभाँचिने नीति अख्तियार गर्न सक्नुपर्छ । हो, डा केसीलाई मर्न दिनु हुन्न, किनकि विधिको शासन स्थापित गराउन उनले खेलेको भूमिका सराहनीय छ । यति धेरै अनसन बस्दा पनि किन मर्दैनन् गोविन्द केसी, हो, मुलुकमा विधिको शासन स्थापित गराउनुपर्ने उनको भूमिका बाँकी नै छ ।"
महाशक्तिको होडबाजी,"भारतीय र चिनियाँ सेनाको डोक्लाममा भएको शारीरिक ठेलमठेलपछि भारत र चीनको बीचको सम्बन्ध अहिले न्यूनतम विन्दुमा ओर्लिएको छ । युद्ध भइहाल्ने स्थिति नभए पनि शीतयुद्ध चलिरहेको अवस्था छ । डोक्लाम विवाद कसरी र किन भयो, त्यसको पटाक्षेप भइसकेको छ, त्यसबारे थप विश्लेषण गरिरहनु आवश्यक छैन । स्वयं प्रसिद्ध भारतीय लेखक आनन्दस्वरूप बर्माले यसबारे स्पष्ट पारिसकेका छन् । बरु डोक्लाम घटना हुनुको पछाडिका कारण महत्ववपूर्ण छन् । किनकि यसले नै भारत र चीनबीचको भावी सम्बन्धलाई निर्धारित गर्नेछ । डोक्लामको सीमा विवादले भारतको अमेरिकासँगको सम्बन्ध महत्ववपूर्ण हुन गएको छ । यो सीमा विवादमा अमेरिका भारतीय पक्षबाट सामेल भएमा युद्धले भयानक रूप लिने मात्र होइन, तेस्रो विश्वयुद्धको रूप लिन सक्छ । पुनः सीमायुद्ध भइहालेमा अमेरिकाले भारतलाई साथ देला वा तटस्थताको नीति अंगीकार गर्ला, त्यसबारे निष्कर्षमा पुग्न भारत र अमेरिकाबीच बढ्दो सम्बन्ध विस्तारका वर्तमान आधारशिलाबारे विश्लेषण गर्नुपर्ने हुन्छ । विगतमा विश्व सभ्यताको केन्द्र, विशाल जनसंख्या र प्राकृतिक स्रोतसाधन भएको राष्ट्र हुँदाहुँदै पनि भारतको स्थान एउटा कमजोर राष्ट्रको रूपमा थियो । शीतयुद्धको अन्त्यपछि अन्तर्राष्ट्रिय शक्ति सन्तुलनमा व्यापक परिवर्तन र एकल महाशक्तिको रूपमा अमेरिका देखिएपछि भारतको लागि दुइटा मात्र विकल्प थिए । एउटा विकल्प रूस र चीनले बहुधु्रवीय विश्व व्यवस्थाको लागि स्थापना गरेको ब्रिक्समा सक्रिय हुने वा अमेरिकी नेतृत्वको एक धु्रवीय विश्व व्यवस्थामा सामेल हुने । भारतको उपस्थितिपछि नै ब्रिक्सको निर्माण भएको हो तर आज भारत ब्रिक्सको अमेरिकी धुरीमा सामेल हुन खोजिरहेको देखिँदैछ । अमेरिकाले भारतसितको सम्बन्ध सुधार्न यद्यपि चार दशकदेखि नै प्रयास गर्दै आएको थियो । तत्कालीन अमेरिकी विदेशमन्त्री हेनरी किसिन्जरको भारत यात्राक्रममा उनले भारतीय गुट निरपेक्षता र परमाणुशक्तिको शान्तिपूर्ण कार्यको प्रशंसा गर्दै दक्षिण एसियाको मामिलामा अमेरिकाले हस्तक्षेप नगर्ने प्रतिज्ञा गरेका थिए । तर लगत्तै भारतले गरेको आणविक परीक्षणको विरोधमा अमेरिकाले विभिन्न क्षेत्रमा प्रतिबन्ध लगाएको घोषणा गरेको थियो भने भारतको गुटनिरपेक्ष नीतिको समेत कटु आलोचना गरेको थियो । तीन दशकअघि अमेरिकी राष्ट्रपति जिम्मी कार्टरले भारतको तारापुर परमाणु बिजुली घरको लागि प्रशोधित युरेनियम उपलब्ध गराउने सरकारी आदेशमा हस्ताक्षर गरे पनि सिनेटले सो आदेशलाई खारेज गरिदिएका कारण भारत सो युरेनियम प्राप्त गर्ने अवसरबाट वञ्चित हुनुपरेको थियो । तर जापान र चीनको पश्चिमीकरण नीतिको फलस्वरूप दुवै मुलुक अहिले विश्वका प्रमुख आर्थिक शक्ति बन्न सकेको यथार्थप्रति भारत अनभिज्ञ थिएन । कास्मिरी समस्याका कारण भारतअमेरिका सम्बन्ध चिसिँदै आएको भए पनि भारतले आफ्नो देशको समुन्नतिको लागि अमेरिकी लगानीलगायत त्यहाँको अत्याधुनिक प्रविधिसमेत प्राप्त गर्ने प्रयास गर्दै आएको छ । तत्कालीन भारतीय प्रधानमन्त्री राजीव गान्धीको अमेरिका भ्रमण क्रममा यस्तो चाहना अभिव्यक्त भएको थियो । तर शीतयुद्धको अवस्था कायमै रहेको त्यस समयमा अमेरिकाको लागि भारत खास महत्ववपूर्ण राष्ट्र नभएका कारण भारतअमेरिका सम्बन्धमा गतिशीलता आउन सकेन थिएन । तर एक दशकअघि तत्कालीन अमेरिकी राष्ट्रपति जर्ज डब्लू बुसको भारत भ्रमण क्रममा दुई देशबीच गैरसैनिक आणविक प्रविधि हस्तान्तरण सम्झौता सम्पन्न भएको थियो, जसलाई भारतअमेरिका रणनीतिक साझेदारीको रूपमा हेरिएको थियो । दुवै मुलुकमा यस साझेदारीबारे निकै विवाद उठे पनि अन्ततः अमेरिकी सिनेटले यसलाई अनुमोदन गरेको थियो । भारतको दुवै आणविक परीक्षणमा त्यसको प्रतिक्रियास्वरूप अमेरिकाले भारतमाथि लगाई आएको प्रतिबन्धसमेत पूर्णतः हटाइनसकेको र भारतले आणविक अप्रसार सन्धिमा हस्ताक्षरसमेत नगरेको अवस्थामा अमेरिकाले एकाएक त्यही राष्ट्रलाई उच्चस्तरको आणविक प्रविधि उपलब्ध गराएको थियो । यसरी आन्तरिक विरोध र आफ्नै सहयोगी राष्ट्रहरूको समर्थनविना नै सम्झौता भएको स्थितिले अमेरिकाले भारतसँगको सम्बन्धलाई महत्वव दिएको मात्र होइन, अमेरिकाले भारतप्रतिको शीतयुद्धकालीन परम्परागत नीति परित्याग गरी नयाँ अन्तर्राष्ट्रिय शक्ति सन्तुलनको लागि नयाँ मित्रको खोजी गरिरहेको समेत स्पष्ट भएको थियो । अमेरिकी राष्ट्रपति ओबामाको भारत भ्रमण क्रममा भारतलाई एक विश्व शक्तिको रूपमा परिभाषित गर्नु र भारतलाई दक्षिणपूर्वी एसियामा समेत आफ्नो भूमिका विस्तार गर्न अनुरोध गर्नुले त्यतिबेलै भारत र अमेरिकी सम्बन्धको पदचापलाई आकलन गरिएको थियो । भारतको हिन्दुवादी नेता नरेन्द्र मोदीको उदयपछि भारतको विदेश नीतिमा व्यापक परिवर्तन महसुस हुन थालेको हो । केही महिनाअघि मात्र एकाएक भारत र अमेरिका मिलिटरी लजिस्टिकको लागि सेयर गर्ने विषयमा सिद्धान्ततः सहमत भएपछि भारतअमेरिकाबीचको सम्बन्ध नयाँ चरणमा प्रवेश गरेको हो । यद्यपि दुई देशका बीचमा हस्ताक्षर हुन बाँकी छ र त्यस सम्झौताको मस्यौदा तयार हुने क्रममा छ । यस्तो लजिस्टिक सपोर्ट एग्रिमेन्टका लागि वासिङ्टनले धेरै समयदेखि नै नयाँदिल्लीलाई दबाब दिँदै आएको थियो । यस सन्धिअन्तर्गत दुवै देशको सैनिकले आपूर्ति, रिपेयर र वि श्रामको लागि एकअर्काको जमिन, आकाश र समुद्र प्रयोग गर्न सक्नेछन् । अमेरिकाले धेरै समयअघि नै प्रस्ताव गरे पनि भारतले विचाराधीन अवस्थामा राखेको सञ्चार र सुरक्षासम्बन्धी तथा आधारभूत सैन्य सहयोगसम्बन्धी दुई सम्झौता पनि सम्पन्न भएमा भारत अमेरिका सम्बन्ध पूर्णतः सैनिक गठबन्धनको नयाँ चरणमा पुग्नेछ । मूलतः दक्षिण चीन सागर र हिन्द महासागरमा हालैका वर्षहरूमा चीनको बढ्दो अग्रसरतालाई ध्यानमा राखी त्यसलाई प्रत्युत्तर दिने उद्देश्यले नै भारत र अमेरिकाबीच यो सम्झौता हुन लागेको हो । हालका वर्षहरूमा अमेरिकाले दक्षिण चीन सागरको प्रश्नमा जापान र फिलिपिन्सको मात्र होइन, अस्ट्रेलिया र भारतको समेत साथ र समर्थन खोज्दै आएको थियो । भारत र अमेरिकाबीचको यो सहमतिले भारतलाई हिन्द महासागरमा मात्र होइन, दक्षिण चीन सागरमा समेत अमेरिकासँग साझेदार हुने बाटो खोलिनेछ । चीनले दक्षिण एसियासमेतलाई जोड्ने रेशम मार्गको (बीआरआई) अवधारणा अगाडि ल्याएको छ । जसप्रति भारतले औपचारिक रूपमा कुनै प्रतिक्रिया नजनाए पनि यसप्रति खुसी नरहेको ऊ बीआरआईमा सामेल नभएको कारणबाट सहजै अनुमान गर्न सकिन्छ । शीतयुद्धकालमा तत्कालीन महाशक्ति राष्ट्र सोभियत संघलाई चुनौती दिन अमेरिकाले चीनसँग सम्बन्ध अघि बढाएजस्तै अहिले चीनको बढ्दो शक्तिलाई चुनौती दिन अमेरिकाले भारतसँग सम्बन्ध विस्तार गर्न खोजिरहेको भन्नेमा अब कुनै सन्देह रहेन । शीतयुद्धको समाप्तिपछि पुनः अर्को महाशक्ति राष्ट्रको रूपमा चीनको उदय हुने सम्भावनाले अमेरिकालाई भारतीय सहयोग र समर्थनको आवश्यकता महसुस भएको हो । भारतअमेरिका सम्बन्ध विस्तारका अवरोधहरू अहिले भारतअमेरिकाबीचको सम्बन्ध कसरी अघि बढ्छ भन्नेबारे स्वयं भारतमा मात्र होइन, चीन, रूस र बाँकी विश्वमा समेत यसबारे चर्चापरिचर्चा भइरहेको छ । अमेरिकी रणनीतिकारहरू नयाँ विश्व संरचना निर्माण गर्ने अमेरिकी रणनीतिलाई भारतको साथले सहयोग पुग्ने विश्लेषण गर्दै आएका छन् । तर कूटनीतिका विश्वविख्यात व्यक्तित्व तथा भूतपूर्व अमेरिकी विदेशमन्त्री हेनरी किसिन्जरको एक दशकअघि हेराल्ड ट्रिब्युनमा प्रकाशित एक लेखमा भारत अमेरिका सम्बन्ध विस्तारमा थुपै्र अवरोध रहेको उल्लेख गर्दै विषमतापूर्ण भौगलिक, ऐतिहासिक र सांस्कृतिक स्थितिका कारण भारत अमेरिकाको लागि चीनविरुद्धको विश्वसनीय मित्र बन्न नसक्ने धारणा व्यक्त गरेका छन् । स्मरणीय छशीतयुद्धको समाप्तिमा निर्णायक भूमिका निर्वाह गर्ने अमेरिकी राष्ट्रपति रोनाल्ड रेगनले समेत भारतलाई विश्वास गर्न नसकिने राष्ट्रका रूपमा परिभाषित गरेका थिए । राजनीतिक विश्लेषकहरू भारतअमेरिका दुवै विश्वका ठूला प्रजातान्त्रिक राष्ट्र भएको, दुवैको औपचारिक भाषा पनि अंग्रेजी नै रहेको र आतंकवादविरुद्धको साझा अवधारणाका आधारमा मात्र द्विपक्षीय सम्बन्ध सहज रूपमा अघि बढ्न नसक्ने बताउँछन् । इतिहास केलाएर हेर्ने हो भने भारतअमेरिकाबीचको सम्बन्ध ज्यादै उतारचढावपूर्ण रहिआएको छ । भारत बेलायती उपनिवेशबाट मुक्त हुने समयमा अमेरिकाको आग्रहमा बेलायतले सर स्टाफर्ड क्रिप्सलाई स्वतन्त्रताको प्रस्तावसहित भारत पठाएको थियो, जुन प्रस्तावमा भारतीय प्रान्तहरूलाई स्वतन्त्रता दिने भन्ने थियो, जसको भारतीय राष्ट्रिय कांग्रेसले विरोध गरेको कारण यो प्रक्रिया रोकिएको थियो । यसले पनि आम भारतीयको मनमा अमेरिकाप्रति संशय पैदा गरेको थियो र छ । सन् १९६२ को भारतचीन सीमा युद्धमा अमेरिका स्पष्टतः भारतको पक्षमा उभिएको भए पनि खासगरी कास्मिर समस्या भारत अमेरिका सम्बन्ध विस्तारमा सबैभन्दा ठूलो तगारोको रूपमा देखिँदै आएको छ । कास्मिर युद्धमा अमेरिकाको पाकिस्तानप्रतिको सहयोग र समर्थन तथा अमेरिकाद्वारा नेतृत्व गरिएको सिटो र सेन्टो जस्तो सैनिक संगठनमा पाकिस्तानलाई सदस्य बनाइनु जस्ता घटनाक्रमहरूले भारतसोभियत बीसबर्से मैत्री सन्धिको आधारशिला तयार गरेको थियो । द हिन्दुको लागि मस्को संवाददाता भ्लादिमिर रेडियुहिनले सोही पत्रिकामा ६ वर्षअघि प्रकाशित आफ्नो लेखमा भारतअमेरिकाबीच बढ्दो सम्बन्धका विषयमा रसियाको धारणा स्पष्ट पार्दै लेखेका थिएचीनको बढ्दो चुनौतीको सामना गर्न भारतले अमेरिकासँगको घनिष्टता बढाउन चाहन्छ तर मस्कोले केमा विश्वास गर्दछ भने चीनलाई घेर्ने नयाँ अमेरिकी रणनीति खतराले भरिपूर्ण छ, जसले एसिया प्रशान्त क्षेत्रमा नयाँ तनाव र सुरक्षा समस्या सिर्जना गर्नेछ । भारतको प्रायः सबै दक्षिण एसियाली राष्ट्रहरूसँगको सम्बन्ध कटुतापूर्ण रहेको वर्तमान स्थितिमा चीनलाई आफ्नो प्रभाव विस्तार गर्न खासै कठिन हुने देखिँदैन । भारतीय बौद्धिक वर्गको घोर दक्षिणपन्थी (एलिट) सानो समूह भारतको भूराजनीति तथा भूआर्थिक समस्या समाधानको लागि अमेरिकासँग घनिष्ट सम्बन्ध बढाउन चाहन्छ भने अमेरिका पनि भारतमार्फत एसियामा आफ्नो विशिष्ट रणनीतिक लक्ष्य प्राप्त गर्न चाहन्छ । तर चीनसँगको आर्थिक क्षेत्रका विभिन्न तहमा रहेको अन्तरनिर्भताका कारण वासिङ्टन कहिल्यै पनि चीनको विरुद्धमा जाने छैन भनी उल्लेख गरेका छन् । भारतको यथार्थभन्दा अहिले भारतको यही घोर दक्षिणपन्थी एलिटको उक्साहटमा डोक्लाम विवाद उत्पन्न गरेको भनिँदैछ । भारत र अमेरिकाबीच बढ्दो रणनीतिक सम्बन्धले भारतको चीनसँगको सम्बन्धमा गम्भीर प्रभाव पारेको त छँदैछ, अपितु आफ्नो परम्परागत मित्रराष्ट्र सोभियत संघको विरासत पाएको हालको रसियासँगको सम्बन्धमा समेत गम्भीर प्रभाव परेको छ । आफ्नै छिमेकी उदाउँदो महाशक्ति राष्ट्र चीन र आफ्नो विगतको परम मित्र र अमेरिकाको सैनिक शक्तिलाई अझै चुनौती दिन सक्ने विश्वको एक मात्र राष्ट्र रसियासँगको सम्बन्धमा दूरी बढाउँदै भारतलाई अघि बढ्न निश्चय नै सहज छैन । इजरायलसँग हालको बढ्दो हिमचिम र हतियार खरिदको कारण भारतले इरान, साउदी अरेबियालगायतका मुस्लिम राष्ट्रहरूको समर्थन गुमाउन सक्छ । सन् २०१७ मा चीनको सैनिक बजेट २१५ अर्ब डलर छ भने भारतको ५१३ अर्ब डलर मात्र छ । धेरै सैनिक उपकरण तथा हातहतियार चीनले आफैंले उत्पादन गर्दछ भने भारतले ती वस्तु धेरै रसिया र पश्चिमा राष्ट्रहरूबाट खरिद गर्दछ । त्यस्तै चीनको कुल जीडीपी नोमिनलमा ११२ खर्ब डलर र भारतको २२५६ खर्ब डलरको छ । चीनसँग अहिले ३४ ट्रिलियन डलर मौज्दात छ । यस्तो ठूलो ढुकुटीको सहयोगले चीनले भारतको अर्थतन्त्रलाई तहसनहस पार्न सक्छ । यस्तो ठूलो अन्तरका कारण पनि भारतले पश्चिमा राष्ट्रहरूको सहयोगबिना युद्ध लड्न सक्दैन । बरु भारतीय जनता पार्टीको सरकारले आफूलाई एउटा कट्टर राष्ट्रवादी दलको पहिचान बनाउन डोक्लाममा आफ्नो सेना पठाएको जस्तो देखिन्छ । यद्यपि डोक्लाम भारत र चीन दुवैको लागि रणनीतिक महत्ववको क्षेत्र हो भन्नेमा कुनै सन्देह छैन । डोक्लाम सीमा विवाद युद्धमा परिणत हुने सम्भावना नरहे पनि भारत र चीनबीच शीतयुद्धको स्थिति लामो समयसम्म रहने निश्चित देखिएको छ । भारतको प्रायः सबै दक्षिण एसियाली राष्ट्रहरूसँगको सम्बन्ध कटुतापूर्ण रहेको वर्तमान स्थितिमा चीनलाई आफ्नो प्रभाव विस्तार गर्न खासै कठिन हुने देखिँदैन । अर्कोतर्फ भारतले दक्षिण एसियामा रहेको आफ्नो परम्परागत प्रभावलाई कायम राख्न ठूलो व्ययभार बहन गर्नुपर्ने देखिन्छ । चीनको तुलनामा पाँच गुणा सानो अर्थतन्त्र रहेको भारतका लागि यो कार्य निकै कठिन हुनेछ । चीन एसियाली राष्ट्र भए पनि उसले अफ्रिका र ल्याटिन अमेरिकामा बढी लगानी गर्दै आएको सन्दर्भमा अब यो सीमा विवादपछि एसिया र खासगरी दक्षिण एसियामा आफ्नो ध्यान केन्द्रित गर्ने सम्भावना बढेर गएको छ । प्रधान नेपाल स्केन्डिनेभिया स्टडिज सेन्टरका महासचिव हुन् ।"
क्षेत्र निर्धारणमा संवैधानिक जटिलता,"नेपाल सरकारले संघीय संसद्का सदस्य र प्रदेशसभाका सदस्यको निर्वाचन गर्ने प्रयोजनको लागि निर्वाचन क्षेत्र निर्धारण गर्न सर्वोच्च अदालतका सेवानिवृत्त न्यायाधीश कमलनारायण दास अध्यक्ष र अन्य सदस्य रहेको एक निर्वाचन क्षेत्र निर्धारण आयोग गठन गरेको छ, जसको कार्यावधि २१ दिनको छ । निर्वाचन आयोगले छिटोभन्दा छिटो निर्वाचन क्षेत्र निर्धारण गर्न दबाब दिँदै निर्वाचन क्षेत्र निर्धारण समयमा नभए तोकिएको समयमा निर्वाचन हुन नसक्ने जानकारी सरकारलाई पटकपटक गराएको छ । कार्यावधिको पहिलो दिनमै आयोगले केही विषयमा संवैधानिक जटिलतादेखि पंक्तिकारसमेतलाई आफ्नै कार्यकक्षमै बोलाई क्षेत्र निर्धारणमा केही गम्भीर संवैधानिक तथा कानुनी जटिलता रहेको औंल्याइएको थियो । ती प्रश्नलाई अन्य क्षेत्रका विज्ञ तथा राजनीतिक दलको नेतृत्वसँग पनि अन्तरसंवाद गरिएको सञ्चारमाध्यममा आइरहेको छ । ७५ कि ७७ जिल्ला आयोगलाई पहिलो संवैधानिक जटिलताको प्रश्न भनेको नेपालमा अब ७५ जिल्ला हुने कि ७७ जिल्ला ? समस्या कहाँनिर देखियो भने संविधानको धारा ५६(३) मा यो संविधान प्रारम्भ हुँदाका बेला नेपालमा कायम रहेका अनुसूची ४ मा उल्लेख भएबमोजिमका जिल्ला रहेका प्रदेश रहनेछन् भन्ने उल्लेख छ । अनुसूची ४ मा प्रदेश र सम्बन्धित प्रदेशमा रहने जिल्ला भनी जिल्लाका नाम नै ७७ तोकिएकाले अब नेपालमा ७५ जिल्ला रहने वा ७७ जिल्ला भन्ने विवाद आयोगलाई रहेको देखिन्छ । फेरि अनुसूची ४ मा नवलपरासी र रुकुमलाई विभाजित गरिएको छ । हाल ती दुई जिल्ला दुईदुईवटामा विभाजित भएका छन् । अर्कोतर्फ नेपालको संविधानको धारा २८६ को व्याख्या गर्ने हो भने ७५ जिल्लाको अस्तित्व रहेको देखिन्छ । ती जिल्लामा कम्तीमा एउटा निर्वाचन क्षेत्र रहने गरी केन्द्रीय प्रतिनिधिसभाको निर्वाचन क्षेत्र कायम गर्नुपर्ने र त्यसको दोब्बर प्रदेशको निर्वाचन क्षेत्र कायम गर्नुपर्ने संवैधानिक परिकल्पना देखिन्छ । बाँकी निर्वाचन क्षेत्र भने जनसंख्यालाई पहिलो, भौगोलिकलाई दोस्रो र विशिष्टतालाई तेस्रो प्राथमिकताका आधारमा तय गर्ने संवैधानिक व्यवस्था देखिन्छ । आयोग अलमलमा परेकोले विज्ञहरूसँग सुझाव मागिएको थियो । तर विज्ञहरूले समेत यति नै जिल्ला संविधानले परिकल्पना गरेको छ भन्ने विना अध्ययन तथा अनुसन्धान नै नगरी भन्ने कुरै रहेन । कसैले ७५ जिल्ला भन्ने तर्क दिए त, कसैले ७५ जिल्लाको तर्क पेस गरे तर तर्क कुनै पनि आधिकारिक स्रोतबिना नै प्रस्तुत गरियो । त्यसले आयोगलाई कुनै सहयोग पुगेजस्तो लाग्दैन । बरु आयोग झन् दोबाटोमा उभिन पुग्यो । पहिलो त संविधान प्रारम्भ हुँदाका बेला २०७२ असोज ३ गते संविधान जारी गर्दाका बेला ७५ जिल्ला नै रहेका थिए । स्थानीय प्रशासन ऐन २०२८ को दफा ३ को (१) मा अनुसूची (१) मा जिल्लाको विभाजन गरी ७५ जिल्ला कायम गरिएको छ । त्यस्तै दफा (३) बमोजिम जिल्लाको सिमाना र सदरमुकाम नेपाल सरकारले नेपाल राजपत्रमा सूचना प्रकाशन गरी अन्यथा नगरेसम्म साविकैबमोजिम कायम रहनेछन् भन्ने कानुनी व्यवस्था रहेको छ । तर यो व्यवस्था हालसम्म पनि संशोधन गरिएको देखिँदैन । संविधान प्रारम्भ हुँदाका बेला कायम नेपाल कानुन खारेज वा संशोधन नभएसम्म लागू रहने कानुनी व्यवस्थाले गर्दा ७५ जिल्ला हालसम्म पनि कानुनतः कायम नै देखिन्छन् । संविधानको धारा ५६(३) बमोजिम संविधान प्रारम्भ हुँदाका बेला नेपालमा कायम जिल्ला भनेका स्थानीय प्रशासन ऐन २०२८ को दफा ३ को (१) मा अनुसूची (१) मा उल्लिखित ७५ जिल्ला नै हुन् । जहाँसम्म नेपालको संविधानको धारा ५६(३) को पछाडिको वाक्यांशमा रहेको अनुसूची ४ मा उल्लेख भएबमोजिमका जिल्ला रहेका प्रदेश रहनेछन् भन्ने वाक्यांशलाई हेर्ने हो भने अनुसूची ४ मा प्रदेश र सम्बन्धित प्रदेशमा रहने जिल्ला ७७ देखिन्छन् । साविकका जिल्लामध्ये प्रदेश नम्बर ४ अन्तर्गत ११ जिल्ला देखिन्छन्, जसमा नवलपरासी बर्दघाट सुस्तापूर्वको भाग राखिएको छ । त्यस्तै प्रदेश नम्बर ५ मा १२ जिल्लामध्ये नवलपरासीलाई बर्दघाट सुस्ता पश्चिमतर्फको भागलाई राखिएको छ । अर्कोतर्फ प्रदेश नम्बर ५ मै रुकुमको पूर्वी भाग राखिएको छ भने प्रदेश नम्बर ६ अन्तर्गत १० जिल्ला उल्लेख गरी रुकुम पश्चिम भागलाई यसै प्रदेशमा समेटिएको छ । कसैले ७५ जिल्ला भन्ने तर्क दिए त, कसैले ७५ जिल्लाको तर्क पेस गरे तर तर्क कुनै पनि आधिकारिक स्रोतबिना नै प्रस्तुत गरियो । त्यसले निर्वाचन आयोगलाई कुनै सहयोग पुगेजस्तो लाग्दैन । उल्लिखित कानुनी तथा संवैधानिक व्यवस्थाबमोजिम हालसम्म स्थानीय प्रशासन ऐन, २०२८ खारेज नभएको, नेपाल सरकारले नेपाल राजपत्रमा सूचना प्रकाशन गरी ७५ जिल्लालाई अन्यथा नगरेको, हालसम्म उक्त ऐन संशोधन नगरिएको, संविधान प्रारम्भ हुँदाका बेला कायम नेपाल कानुन खारेज वा संशोधन नभएसम्म लागू रहने कानुनी व्यवस्था भएको, संविधानको धारा ५६(३) बमोजिम संविधान प्रारम्भ हुँदाका बेला नेपालमा कायम ७५ जिल्ला हालसम्म पनि कायमै रहेको, जिल्ला प्रशासन कार्यालय, जिल्ला अदालत, जिल्ला समन्वय समिति र जिल्लासभा समेत ७५ नै रहे भएकाले ७५ जिल्ला नै कायम गर्नु संविधान तथा कानुनसम्मत देखिन्छ । अब संविधानको अनुसूची ४ मा उल्लेख भएबमोजिमका जिल्ला रहेका प्रदेश रहनेछन् भन्ने वाक्यांश हेर्ने हो भने प्रदेश र सम्बन्धित प्रदेशमा रहने जिल्ला ७७ देखिन्छन् । साविकका जिल्लामध्ये प्रदेश नम्बर ४ अन्तर्गत ११ जिल्लामा नवलपरासी बर्दघाट सुस्तापूर्वको भाग र प्रदेश नम्बर ५ मा १२ जिल्लामध्ये नवलपरासीलाई बर्दघाट सुस्ता पश्चिमतर्फको भाग र प्रदेश नम्बर ५ मै रुकुमको पूर्वी भाग तथा प्रदेश नम्बर ६ अन्तर्गत १० जिल्ला उल्लेख गरी रुकुम पश्चिम भागलाई यसै प्रदेशमा समेटिएको जिल्ला नभई कुनै जिल्लाको क्षेत्र हुन जान्छ । यसलाई उक्त जिल्लाका निर्वाचन क्षेत्रसम्म मान्न सकिन्छ । यदि जिल्ला नै मान्ने हो भने राजनीतिक, प्रशासनिक, आर्थिक, सांस्कृतिक तथा जनसंख्याको घनत्व अरू जिल्लासरह हुनुपर्ने हुन्छ । यसको अलावा उक्त क्षेत्रमा जिल्ला अदालत, जिल्ला प्रशासन कार्यालय, जिल्ला सभा तथा जिल्ला समन्वय समितिसमेतको व्यवस्था गर्नुपर्ने हुन्छ । त्यसलाई हालसम्म संविधान तथा कानुनले व्यवस्था गरेको पाइँदैन । त्यसैले यी क्षेत्र केवल निर्वाचन क्षेत्र वा भौगोलिक क्षेत्रसम्म मान्न सकिन्छ । यसको उदाहरण हेर्ने हो भने भारतमा दिल्ली, दामन, पोन्दिचेरी, लक्ष्यदीप, चण्डीगढ आदि भौगोलिक क्षेत्रको रूपमा मानन्छिन् । यिनीहरू न जिल्ला नै हुन् न त राज्य नै । त्यस्तै फ्रान्समा समुद्रपारका क्षेत्रहरूलाई भौगोलिक क्षेत्रकै रूपमा मानिएको छ । अमेरिकाको प्युटोरीको समेत फेडेरेसी अथवा भौगोलिक क्षेत्र नै मान्ने गरिन्छ । त्यस्तै डेनमार्कको ग्रिनल्यान्ड र फाओर आइसल्यान्ड भौगोलिक क्षेत्र हुन् । यिनीहरूलाई जिल्ला वा प्रदेशको रूपमा मानिएको छैन । अतः नेपालमा निर्वाचन क्षेत्र निर्धारण आयोगले निर्वाचन क्षेत्र निर्धारण गर्दा विश्वको उदाहरणलाई समेत मध्यनजर गर्दै ७५ जिल्लाकै आधारमा निर्वाचन क्षेत्र निर्धारण गर्दा नै संविधान र कानुनसम्मत हुन जान्छ । साविकका जिल्लामध्ये प्रदेश नम्बर ४ अन्तर्गत ११ जिल्लामा नवलपरासी बर्दघाट सुस्तापूर्वको भाग र प्रदेश नम्बर ५ मा १२ जिल्लामध्ये नवलपरासीलाई बर्दघाट सुस्ता पश्चिमतर्फको भाग र प्रदेश नम्बर ५ मै रुकुमको पूर्वी भाग तथा प्रदेश नम्बर ६ अन्तर्गत १० जिल्ला उल्लेख गरी रुकुम पश्चिम भागलाई यसै प्रदेशमा समेटिएको जिल्ला नभई कुनै जिल्लाको क्षेत्र हुन जान्छ । यसलाई उक्त जिल्लाका निर्वाचन क्षेत्रसम्म मान्न सकिन्छ ।"
रोनाल्डोको इङ्ल्यान्ड फर्कने चाहना,म्याड्रिड : रियल म्याड्रिडका स्ट्राइकर क्रिस्टियानो रोनाल्डोले स्पेनमा करका बिषयमा अनावश्यक झमेला दिएको भन्दै आफू इङ्ल्यान्ड फिर्ता हुन चाहेको खुलासा गरेका छन् । रियल म्याड्रिडका पोर्चुगाली खेलाडी रोनाल्डोमाथि कर छली गरेको आरोपमा सोमबार अदालतले सुनुवाईका लागि बोलाएको छ । उनीमाथि एक करोड ७३ लाख अमेरिकी डलर बाराबरको कर छली गरेको आरोपमा स्पेनी अदालतमा मुद्दा चलाइएको छ । रोनाल्डोले बेलायती भर्जिज आइलेन्डस र आएरल्याण्डमा रहँदा ख्याति कमाएका थिए । यद्यपि रोनाल्डोले भने सन् २००४ मा आफूले बेलायती क्लब म्यानचेस्टर यूनाइटेडमा रहँदा सामान्य उचाई हाँसिल गरेपनि आफूले सन् २००९ मा रियलमा प्रवेश गरेपछि व्यापक ख्याति पाएको बताउदै आएका छन् । स्पेनमा उच्च तहका सबैफुटबल खेलाडीमाथि कर छली आरोपमा अनुसन्धान जारी राखिएको बताएपनि रोनाल्डोले भने आफ्नो प्रसिद्धिमा प्रभाव पार्ने अभिप्रायले सो आरोप लगाइएको दावी गरे । उनले अदालतमा यदि आफू क्रिस्टियानो रोनाल्डो भनेर नचिनिएको भए अदालतमा हाजिर गराइने थिएन भनेका छन् । स्पेनको आन्तरिक राजस्व मामिला सम्वद्ध जेस्था यूनियनका अधिकारीले यो मुद्दामा रोनाल्डो दोशी ठहरिएमा उनले कम्तिमा दुई करोड असीलाख यूरो बराबर जरिवाना र तीन बर्ष जेल सजाए पाउने बताएका छन् । रियलका प्रशिक्षक जिनेदिन जिदानले गत जुनमा भएको च्याम्पियन लिगको फाइनलपछि रोनाल्डोलाई विदा दिएका थिए । रोनाल्डो शनिबार मात्र स्पेनमा प्रशिक्षणका लागि फिर्ता भएका थिए ।

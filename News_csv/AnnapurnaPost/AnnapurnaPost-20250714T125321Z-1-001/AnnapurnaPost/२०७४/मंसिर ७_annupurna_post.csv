शीर्षक,विवरण
चुनावदेखि सावधान,"चुनावको बारेमा एउटा चर्चित भनाइ छ, भोट कसले हाल्छ भन्ने प्रश्न मुख्य होइन, कसले गन्छ भन्ने प्रश्न मुख्य हो।' दुई वा दुईभन्दा खराब विकल्पमध्ये एक छान्न अभिशप्त नागरिक स्वतन्त्रता' लाई यो भनाइले प्रतिनिधित्व गर्छ। चुनावको मैदानमा खडा कतिपय पात्र अनि तिनका विरुद्धमा उभिएका पात्र दुवैको पृष्ठभूमि हेर्दा हाम्रो लोकतान्त्रिक अभ्यासप्रति टिठ लागेर आउँछ। तैपनि हामी किन चुनावमै जानुपर्छ ? किनभने नेतृत्व छनोटका लागि यसभन्दा विश्वसनीय प्रणाली हालसम्म बनेको देखिएन। चीन एउटा यस्तो देश हो, जो आफू चुनाव गर्दैन। अरू देशलाई मतपेटिका, मसी, सेक्युरिटी सिल, छेकबारलगायत चुनाव सामग्री बेच्छ। नेपालमा पनि दुई साताअघि केरुङ रसुवागढी नाका हुँदै चुनावी कन्टेनर आए। चीनले नेपालको चुनावलाई सघाएको यो पहिलो दृष्टान्त होइन। २०६४ को संविधानसभादेखि भर्खरैको स्थानीय चुनावसम्म पनि चिनियाँ सहायता अकन्टक थियो। चीनले मतबाकस थमाएर नेपालको लोकतान्त्रिक अभ्यासलाई सघाएको अनुभूतिमा अतिरेक हुनुको अर्थ छैन। महाशक्ति राष्ट्रोन्मुख चीनलाई अहिले नेपाल चाहिएको हो, नेपाललाई चुनाव। यसर्थ नेपाली लोकतन्त्रको बजारलाई चीन आफ्ना उत्पादन सुपथ मूल्यमा बेचिरहेको छ। अधिनायकवादी राष्ट्रबाहेक चुनावलाई उत्सवमय चलाउनेमा प्रायः सबै पर्छन्। टाइम्स अफ इन्डियाले चुनावताका डान्स अफ डेमोक्रेसी' नामक विशेष पृष्ठ तयार गर्छ। अमेरिकी चुनावताका चल्ने प्रेसिडेन्सियल डिबेट' विशेष चाड र खेलजस्तै हो। हामीकहाँ त्यस्तो परम्परा छैन। नेताहरू आफ्नो प्रचारमा जति ध्यान लगाउँछन्, मतदाताका प्रश्नको जवाफमा उदासीन बस्छन्। अन्नपूर्ण पोस्टडटकमले थालेको चुनावकेन्द्रित आस्क नेताज्यू' ह्यासट्याग क्याम्पेनमा जनजिज्ञासा व्यापक छन्, नेताका जवाफ भने छिटफुट। निरंकुशतन्त्रको नोस्टाल्जियाबाट भर्खरै मुक्त भएकाले होला, अझै पनि पञ्चायतप्रेमी र कट्टर वामखेमामा चुनावलाई कसरी हेर्ने ? ' भन्ने वैचारिक मत विभाजन जारी छ। कांग्रेस मात्रै यस्तो पार्टी हो, जो पञ्चायतकाल र ज्ञानेन्द्र कालबाहेक चुनावमा सधैं दृढ छ। केही कम्युनिस्टहरू चुनावको सदावहार विरोध गर्नुमा आफ्नो औचित्य देख्छन्, कोहीचाहिँ चुनावको क्रान्तिकारी सारतत्व' उपयोग गर्नेवाला छन्। यिनै वैचारिक दोहोरोपन र तिनले निम्त्याएका बमगोला चिर्दै लोकतन्त्रको चुनावी नृत्य जारी छ। प्रदेश २ मा हुँदैन भनिएको स्थानीय चुनावदेखि कमरेड विप्लवको लाल आतंकबीच जनउभार घटेको छैन। राज्यप्रति असन्तोष हुँदाहुँदै पनि प्रतिनिधि छान्न पाउनुपर्छ भनी मेचीमहाकाली उठेको जनमतको सम्मान होस्। नेताहरू आफ्नो प्रचारमा जति ध्यान लगाउँछन्, मतदाताका प्रश्नको जवाफमा उदासीन रहन्छन् माथि उठाइएको चिनियाँ प्रसंग पहिले टुंग्याइहालौं। सन् २०१२ मा सी जिनपिङको उदय र त्यसैको अर्को वर्ष युरेसियालक्षित बेल्ट एन्ड रोड इनिसिएटिभ' पछि उत्तर आधुनिकतावादी विचारक फ्रान्सिस फुकुयामाको प्रोजेक्ट सिन्डिकेट लेख निकै चर्चित रह्यो। २०१६ जनवरीमा प्रकाशित त्यो लेखले चिनियाँ विकासको अति केन्द्रीयतावादी मोडेल अन्यत्र निर्यात हुन सक्ने अनि चुनावलगायत लोकतान्त्रिक अभ्यासको विश्वसनीयतामाथि प्रश्न उठ्न सक्ने प्रक्षेपण गर्यो। विश्वको बादशाह बन्ने चिनियाँ महत्वाकांक्षा बुझेका फुकुयामाले चुनावलगायत लोकतान्त्रिक विधिविनै मानवीय उन्नति सम्भव छ कि भन्ने बहस चीनको छलाङका कारण सुरु भएको लेख्न पुगे। फुकुयामा तिनै सिद्धान्तकार हुन्, जसले सोभियत संघको पतन र शीतयुद्धको समाप्तिपछि अब सबैखाले आइडियोलोजी र इतिहासको अन्त्य हुन गएको घोषणा गर्दै द इन्ड अफ हिस्ट्री एन्ड द लास्ट म्यान' नामक बहुचर्चित पुस्तक सन् १९९२ मा लेखेका थिए। बितेका अढाइ दशकमा इतिहासको अन्त्य भएन, बरु पुनरावृत्ति हुँदैछ। फुकुयामाले चर्चा गरेको चीनले भर्खरै उन्नाईसौं कम्युनिस्ट पार्टी महाधिवेशनमार्फत सी जिनपिङमाथि थप शक्ति निक्षेप गर्यो। एउटा त्यस्तो स्वीकार्य नेतृत्व', जसको छनोटमा चुनावको प्रयोग भएकै छैन। यो लेखको आशय छानिएका दुईचार तर्क जुटाएर चुनावको विरोध गर्नु भने होइन। माथि नै भनिसकियो, संसारमा चुनावी बाटोभन्दा अलग हिँडेर उत्कृष्ट नेतृत्व छान्न सकिन्छ भन्ने कुनै पनि तर्कमा आँखा चिम्लेर विश्वास गरिहाल्नुपर्ने आधार देखिएका छैनन्। तर कस्तो चुनाव ? नेपालमा दुई वर्षअघि जारी संविधान कार्यान्वयनको अन्तिम चरणस्वरूप केही दिनपछि हुँदै गरेका संघप्रदेश चुनावको मुखमा नागरिकहरूले यसबारे घोत्लिएर सोच्नुपर्ने भएको छ। किनकि दलीय स्वेच्छाचारिताको बन्दी बन्दै गरेको लोकतन्त्रमा निरिह नागरिकका लागि दुई वा तीन खराबमध्ये एक खराबलाई सोच्नुपर्ने बाध्यता अनिवार्यजस्तै बन्न गएको छ। देश र नेताको सामथ्र्य ठीकठीकै छ, जनताका अपेक्षा थामिनसक्नु छन्। चुनाव जे माग्यो त्यही पुर्याइदिने मनचिन्ते झोलाजस्तै बन्न गएको छ। त्यसैले चुनावको आदर्श परिकल्पनादेखि सावधान ! पछिल्लो स्थानीय चुनाव र आसन्न चुनाव तयारीको रोचक पक्ष के छ भने हामीकहाँ अब विचारधारात्मक प्रश्नहरू दोयम हुँदै गएका छन्। तिनको ठाउँ कुनै विशेषतायुक्त विमर्शले भने लिन गइरहेको छैन। राष्ट्रियताका नाराहरूलाई दलविशेषको प्रतिष्ठासँग गाँसिएको छ। बाँकी सबैको नारामा विकास र समृद्धि पर्न गएको छ। दोस्रो आजसम्मका सबै नेपाली चुनावहरूको सफलताका पछिल्तिर आन्दोलनको सफल नेतृत्व लुकेको हुन्थ्यो। यसपटक भने राजनीतिक आन्दोलन, जेलबासको विरासतभन्दा बाहिर केही सामाजिक मुद्दा अनि लोककल्याणका अभियानहरूले स्थान बनाउँदै गएको र त्यसले उल्लेख्य जनसंख्याको मन छुन थालेको प्रस्टै देखिन्छ। तेस्रो पार्टी एकतादेखि सत्ता प्राप्तिका लागि चुनावी गठबन्धनहरू बनेका छन्। नेपालका दलहरू चुनावकै लागि भनेर यतिसाह्रो ध्रुवीकृत कहिल्यै भएका थिएनन्। केन्द्र र प्रदेश दुवैमा पहिलो हुनेले जित्ने अनि बाहुबलिहरू समानुपातिक चोर ढोकाबाट संसद्मा छिर्ने दुवै प्रवृत्तिलाई प्रोत्साहन गर्ने ठिमाहा प्रणाली छ। यसै निर्वाचन प्रणालीका कारण दलहरूले एक्लै भिडेर बहुमतको सरकार बनाउने आत्मविश्वास पाल्नै सकेनन्। ठीक यहींनेर नागरिक चेतनाको परीक्षा हुनेवाला छ। नयाँ संविधानले स्थिर राजनीतिक पद्धतिको आकांक्षालाई भरथेग गर्ने संरचना बनाउन सकेन। केन्द्र र प्रदेश दुवैमा पहिलो हुनेले जित्ने अनि बाहुबलिहरू समानुपातिक चोर ढोकाबाट संसद्मा छिर्ने दुवै प्रवृत्तिलाई प्रोत्साहन गर्ने ठिमाहा प्रणाली छ। यसै निर्वाचन प्रणालीका कारण दलहरूले एक्लै भिडेर बहुमतको सरकार बनाउने आत्मविश्वास पाल्नै सकेनन्। सायद त्यसैको गल्तीबोधले हुनुपर्छ ठूला दललाई सत्तारोहण गर्न गठबन्धनको टेको चाहिने भयो अनि साना दललाई जीवन रक्षाका लागि थ्रेसहोल्ड कटाउने पिरलो सुरु भयो। ७ वैशाखमा ६ मधेसवादी घटक मिलेर गठित राजपा हुँदै १७ असोजमा एमाले र माओवादीको वाम गठबन्धन, अनि अर्को २४ घन्टा नबित्दै कांग्रेसलगायतको लोकतान्त्रिक गठबन्धन यसैका परिचायक हुन्। अब जनताले कसलाई रोज्ने ? नयाँ गठबन्धनमा पुरानै अनुहार छन्। वैकल्पिक भनिएका तीनमध्ये एक नयाँ शक्ति पार्टी स्थानीय चुनावमा संघीय फोरमसित थियो, अहिले कांग्रेससित छ। विवेकशील र साझा पार्टीहरू स्थानीय चुनावपछि एक भइसके। अरू सानातिना पार्टीको कुरा अहिले छोडौं। चुनावको लोकतान्त्रिक महत्वबारे जयगान गाउनुअघि हामीले थाहा पाउनुपर्ने पक्ष छ जनताको जीवनसँग छुने प्रश्नहरू पन्छाएर साठीबर्से नेपाली लोकतन्त्रमा पटकपटक चुनावदेखि चुनावसम्मको यात्रा चलेको छ। बहुदलीय व्यवस्था मात्रै होइन, पञ्चायतमा पनि चुनाव भएका छन्। चार वर्ष ११ महिना नेतालाई गाली गर्ने तप्का पनि बाह्रौं महिनामा मतकेन्द्रको अघिल्तिर मःमः खान लामबद्ध भइहाल्छ। घोषणापत्रमा रंगीन सपना छन्, जनताको श्यामश्वेत जिन्दगीमा रङ थपिएको छैन। तैतै कुनै ठूलो उत्सव झैं चुनाव चलिरहन्छ। हामी चुनावका लागि यति धेरै थोक दिन तयार छौं, तर चुनाव किन हामीलाई अलिकति पनि दिन तयार छैन ? चुनावको यही अवगुणबाट हैरान भएर हुनुपर्छ, अधिनायकी वकालत गर्नेमा सर्वाधिक पढालेखा व्यक्तिहरू हुने गर्छन्। त्यसको कारणमा भन्ने गरिन्छ निश्चित विषयमा निर्णय लिनुपर्यो भने दसमध्ये कम्तीमा ६ टाउका जुटाउनुपर्ने बाध्यता लोकतन्त्रलाई सधैं हुन्छ। अनि बुद्धिजीवीहरू प्रतिस्पर्धाको अंकगणित र राष्ट्रिय सहमतिको वीजगणितबाट वाक्क भएर बेनेभोलेन्ट डिक्टेटर' (उदार तानाशाह) खोज्न थाल्छन्। झन् फेसबुकको युगमा भेरिफाइड एकाउन्टबाट भाइरल गराइने अनभेरिफाइड न्युज' हरू चुनौती बन्न पुगेका छन्। इकोनोमिस्ट म्यागजिनले भर्खरै सोसल मिडियाबाट लोकतन्त्रमाथि उत्पन्न संकटमाथि कभर स्टोरी नै लेखेको थियो। हामीकहाँ गगन थापा उदाहरण छन्, जसले भर्खरै आफ्नो ट्वीटर ह्यान्डलमार्फत पहिल्यै प्रस्टीकरण दिनुपर्यो, चुनाव आइरहेको छ, त्यसैले मेराविरुद्ध सोसल मिडियामा यस्ता किसिमका प्रचार चल्न सक्छन्, मतदाता सावधान रहनुहोला।' यसर्थ नेतृत्व चयनको उत्कृष्ट विकल्प हालसम्म प्रमाणित हुन नसकेकाले हाललाई चुनाव नै निर्विकल्प छ, तर चुनावदेखि सावधान ! यसले हाम्रो नागरिक चेतनालाई कुनै पनि निहुँमा कमजोर तुल्याउन नसकोस्। आजसम्म भोट कसले गन्छ भन्ने प्रश्न मुख्य हुँदै आएको हुन सक्छ, अब भोट हाल्नेहरू नै निर्णायक बन्नुपर्छ। अघिल्लो अमेरिकी राष्ट्रपति चुनावका एक प्रत्याशी बर्नी स्यान्डर्सले भनेका छन्, चुनाव आउँछ र जान्छ, तर सरकारमा हालिमुहाली गर्ने एक प्रतिशतविरुद्ध बाँकी जनताको खबरदारी नित्य निरन्तर चल्नुपर्छ।'"
निर्वाचनमा भयको छायाँ,"गृह प्रशासन हेर्ने छुट्टै र अनुभवी व्यक्तिलाई मन्त्री तोकिएको छैन, प्रधानमन्त्री स्वयंले यो बोझ थेगिरहेका छनमुख्य राजनीतिक दलका प्रमुख उम्मेदवारलाई लक्षित गरी शृंखलाबद्ध रूपमा सांघातिक आक्रमण भइरहेका छन्।घटनामा संयोगवश लक्षित मानवीय क्षति नभएकाले आक्रमणले भयावह रूप लिएन। मानवीय क्षति नभएको सुरक्षा निकायको प्रभावकारी प्रयासभन्दा पनि संयोगका कारणले हो, अन्यथा सुरक्षा जोखिमको विषय बनाएर निर्वाचनको अनिश्चित हुन सक्थ्यो।धमिलो पानीमा अवसरको खोजी गर्ने शक्ति सल्बलाउन गई राष्ट्रिय अखण्डता र एकतामा समेत असर पर्न सक्थ्यो।राष्ट्रिय सुरक्षा र सम्भावित सुरक्षा खतराका दृष्टिले यी घटनालाई सामान्यरूपमा कदापि लिन सकिन्न।यस्ता गतिविधिले सुरक्षा जटिलता थप्नुका साथै सुरक्षा निकायको क्षमतामा समेत गम्भीर प्रश्न उत्पन्न गराएका छन्।विशेषगरी सूचना संकलन संयन्त्र, प्रतिकारबाही र प्रतिरोधात्मक कारबाहीमा सुरक्षाप्रदायक निकायहरू फितलो हुँदै गएको महसुस गर्न थालिएको छ । वर्तमानमा निर्वाचनको सुरक्षा सर्वाधिक राष्ट्रिय महत्वको विषय हो।तसर्थ राज्यको सम्पूर्ण प्रयास सुरक्षाको व्यवस्थापनमै केन्द्रित रहनुपर्ने हो तर विडम्बना के छ भने मन्त्रिमण्डलमा मन्त्रीहरूको संख्या अत्यन्तै धेरै भयो भनेर आलोचना भइरहँदा पनि गृह प्रशासन हेर्ने छुट्टै र अनुभवी व्यक्तिलाई मन्त्री तोकिएको छैन, प्रधानमन्त्री स्वयंले यो बोझ थेगिरहेका छन्।सुरक्षाका लागि दैनिकरूपमा नीतिगत निर्णय लिनुपर्ने, सल्लाह र निर्देशन दिइरहनुपर्ने, सुरक्षा जोखिमको मूल्यांकन गरिरहनुपर्ने, साधन र स्रोत उचित रूपमा परिचालन गरिरहनुपर्ने मन्त्रालय नै मन्त्रीविहीन रहनुलाई सुरक्षा दृष्टिले प्रमुख चुनौतीका रूपमा लिन सकिन्छ । राजनीतिक नेतृत्व र संरक्षणको अभावमा सुरक्षा निकायको प्रभावकारी परिचालन हुन सक्दैन।सुरक्षा निकायको उपयुक्त र प्रभावकारी परिचालनका लागि नीतिगत नेतृत्व लिने गृह प्रशासनको पथप्रदर्शन नियमित रूपमा भइरहनुपर्छ।सुरक्षा निकाय आफैंले नीतिगत निर्णय लिन सक्दैनन् र त्यसैले प्रभावकारी सुरक्षा प्रबन्ध हुन नसक्ने अवस्था रहन्छ।अहिले सुरक्षा निकाय टाउको नभएको मुर्कट्टाजस्तो भएको छ।सुरक्षा विषयमा सम्बन्धित मन्त्रीले आवश्यक निर्देशन दिने, दैनिक रूपमा प्रशासनिक संरक्षण दिनेजस्ता विषय नै छायामा परेका छन्।केही स्थानमा सञ्चालन गरिएका सुरक्षा गोष्ठीमा विभागीय मन्त्री स्वयं प्रधानमन्त्रीले सुरक्षा कारबाही प्रभावकारी हुन नसकेको भनी संक्षिप्त गुनासो गरेको थाहा पाइयो।त्यसबाहेक सुरक्षासँग सम्बन्धित नीतिगत र कार्यगत विषयमा लिएको निर्णय वा दिइएको निर्देशनका विषयमा खासै जानकारी प्राप्त भएका छैनन् । यस्तो अवस्थामा निर्वाचनजस्तो गम्भीर सुरक्षा चुनौतीको विषयलाई सरकार स्वयंले पूर्णरूपमा उपेक्षा गरेको आभास हुन थालेको छ।विपक्षी दलहरूले, सरकार सुरक्षाका विषयमा गम्भीर नभएकाले निर्वाचन नै हुन नदिने षड्यन्त्रमा लागिपरेको भन्ने आरोपसमेत लगाउन थालेको देखिन्छ।छुट्टै गृहमन्त्री नियुक्ति नगरी प्रधानमन्त्री स्वयंले नै गृह प्रशासनको जिम्मेवारी लिँदा सुरक्षा प्रबन्धन सजिलो हुने भएकालै नै अरूलाई जिम्मेवारी नदिइएको हो भन्ने सकारात्मक अर्थमा हेर्ने हो भने पनि प्रधानमन्त्रीको भूमिकाले सो कुराको पुष्टि गरेको देखिन्न । केही उच्च पदस्थ प्रहरी अधिकृतको अनावश्यक र बेमौसमी सरुवा, बढुवाबाहेक सुरक्षा प्रभावकारिताका लागि चाल्नुपर्ने कुनै कदम चालिएको देखिन्न।राष्ट्रिय सुरक्षाका विषयमा नीतिगत निर्णय लिने र सुरक्षाको समीक्षा गर्ने निकाय राष्ट्रिय सुरक्षा परिषद्को बैठक दैनिक रूपमा बस्नुपर्ने, सुरक्षाविज्ञको सुझावका आधारमा विशेष सुरक्षा कारबाही योजना लागू गर्ने, संवेदनशीलताका आधारमा स्थानविशेषमा विशेष सुरक्षा कारबाही घोषणा गर्ने, आतंककारी तथा विध्वंसात्मक क्रियाकलापमा संलग्न व्यक्ति वा दललाई छुट्टै कानुनअन्तर्गत कारबाही गर्न अध्यादेश जारी गर्ने वा नगर्ने विषयमा मुख्य दलसँग छलफल गरी निष्कर्षमा पुग्ने जस्ता सुरक्षा सरोकारका महत्वपूर्ण विषयमा गृहमन्त्री (प्रधानमन्त्री) को धारणा नै सार्वजनिक हुन नसकिरहेको विषयले कतै निर्वाचन अनिश्चित बनाउने त होइन ? शंका गर्न थालिएको छ । सुरक्षा अनुभूति मनोवैज्ञानिक विषय भएकाले सुरक्षालाई प्रभाव पार्ने घटनामा वृद्धि भइरहने हो भने अनन्तोगत्वा यस्ता घटनाले आम मतदातामा असुरक्षाको मनोविज्ञान उत्पन्न गरिदिन्छन् । निर्वाचन अवधिमा सुरक्षा निकाय र गृहमन्त्रीबीच नजिकको समन्वय र सीधा सम्पर्कको व्यवस्था हुन आवश्यक छ।कतिपय अवस्थामा तत्काल निर्णय गरी कारबाही गर्नुपर्दा मातहत दर्जासँग पनि गृहमन्त्री सीधा सम्पर्कमा रहने गरी व्यवस्था मिलाइएको हुन्छ।२०७० सालको संविधानसभा निर्वाचनमा पंक्तिकार मध्यपश्चिम क्षेत्रको सुरक्षामा खटिँदा दैनिक रूपमा गृहमन्त्रीसँग सीधा सम्पर्कमा रही सुरक्षा कारबाही गर्नुपरेको घटनालाई समेत यहाँ उल्लेख गर्नु सान्दर्भिक हुन्छ।चुनावका बेला सुरक्षा निकायको प्रमुखले जोखिमपूर्ण निर्णय लिन नसक्ने भएकाले गृह प्रशासनसँगको सीधा सम्पर्क झनै टड्कारो रूपमा महसुस हुने गर्दछ।प्रधानमन्त्री र सुरक्षा निकायका प्रमुखबीचको पदीय हैसियतको दूरी र प्रधानमन्त्री स्वयंको असहज उपलब्धता र सुरक्षा अनभिज्ञता पनि विद्यमान सुरक्षा चुनौतीको प्रमुख विषय बन्न गएको गुनासो सुरक्षा निकायका उच्च अधिकारीले व्यक्त गर्न थालेका छन् । सुरक्षा अनुभूति मनोवैज्ञानिक विषय भएकाले सुरक्षालाई प्रभाव पार्ने घटनामा वृद्धि भइरहने हो भने अनन्तोगत्वा यस्ता घटनाले आम मतदातामा असुरक्षाको मनोविज्ञान उत्पन्न गरिदिन्छन्।भयरहित वातावरणमा धाँधलीरहित किसिमले निष्पक्ष निर्वाचन हुन सक्ने कुरामा समेत असर पार्ने देखिन्छ।साथै निर्वाचनविरोधी शक्तिको मनोबल बढ्न गई स्थानविशेषमा सुरक्षा चुनौती सरकारको नियन्त्रणभन्दा बाहिर जान सक्छ।आश्चर्यको कुरा, जुन समूहले शृंखलाबद्ध रूपमा विस्फोटका घटना गराइरहेको छ भनी लाञ्छित गरिएको छ, सो समूह अर्थात् नेत्रविक्रम चन्द विप्लव नेतृत्वको नेपाल कम्युनिस्ट पार्टीले घटनाको आधिकारिक जिम्मेवारी नै लिएको छैन।कतिपय स्थानमा उम्मेदवारका प्रतिस्पर्धीले नै सुनियोजित रूपमा आक्रमण गरेको भनी आरोप लगाउने गरेको देखिन्छ।यस्तो अवस्थामा वास्तिकताको यकिन र सो समूहप्रति राज्यले अख्तियार गर्ने सुरक्षा नीति नै स्पष्ट नगरी निर्वाचनका लागि तयार गरिएका सुरक्षा घेराको प्रयोग कसरी गर्न सकिन्छ भन्ने चुनौती नै निर्वाचन सुरक्षाका दृष्टिले प्राथमिकतामा राखेर हल गरिनुपर्छ । निर्वाचन घोषणा भइसकेकाले सरकारले निर्वाचन सम्पन्न गर्नेबाहेक अन्य कुनै पनि काम सरकारले गर्नु हुन्न।यो जवाफदेहिताको प्रश्न हो।तर हामीकहाँ गृह प्रशासनको भूमिकालाई निकटस्थ पदाधिकारीविशेषको सरुवा, बढुवाको अवसर र सुरक्षा निकायको पहुँचलाई दलीय लाभका लागि उपयोग गर्ने सोच रहेको देखिन्छ।निर्वाचन सुरक्षालाई प्रत्यक्ष रूपमा असर पार्ने घटना र सो घटनाको पृष्ठभूमिमा रहेका तत्वको तत्परतालाई निष्क्रिय गर्ने सरकारको सुरक्षा रणनीति निरिह देखिन्छ।यीमध्ये कुन घटना प्रतिशोधबाट प्रेरित छन् र कुनकुन निर्वाचनविरोधी षड्यन्त्रका रूपमा सञ्चालित भइरहेका छन्, छुट्ट्याउन जरुरी छ। कुन घटनामा समूह वा दलविशेषको र कुन घटना व्यक्तिकेन्द्रित हुन्, यी सबैको वस्तुपरक ढंगले छिनोफानो गरी स्थानविशेष र व्यक्तिविशेषका सुरक्षाका लागि छुट्टै रणनीति तय गर्न आवश्यक छ।यथेष्ट र भरपर्दो सुरक्षा व्यवस्था भए मात्र निष्पक्ष निर्वाचन हुन सक्छ।सुरक्षा निकायले विषम परिस्थितिमा समेत विगतका चुनावमा प्रभावकारी सुरक्षा उपलब्ध गराएका उदाहरण छन्।तर सुरक्षा निकायको क्षमताको प्रयोग गर्ने निकायको नीति, नियत र रणनीति सफा र स्पष्ट छैन भने सुरक्षा निकायको क्षमताको केही अर्थ रहन्न । भयको मनोविज्ञानमा रहेका मतदाताले गुण र दोषका आधारमा मतदान गर्न सक्तैनन्।सुरक्षाको उचित प्रबन्धबाट निदान गर्न सकिने भयलाई राज्यले उपेक्षा गरिरहने हो भने संयोगवश नभइरहेका मानवीय क्षति हुन सक्छन्।यसले कुनै पनि बेला भयावह स्थिति उत्पन्न हुन गई निर्वाचनमाथि प्रश्न उठ्न सक्छ।साथै लोकतन्त्र र प्राप्त राजनीतिक उपलब्धि संस्थागत गर्ने प्रक्रिया अर्को पुस्ताको काँधमा पुग्नेछ ।"
कम्युनिस्टहरूको प्रणाली परिवर्तन,"नेपाली कम्युनिस्ट आन्दोलनका दुई प्रमुख हाँगाका खड्गप्रसाद ओली र पुष्पकमल दाहाल (ओदा) को गत अक्टोबर गठबन्धन र त्यसपछिको घोषणापत्र जारीपश्चात् उम्लिरहेको कम्युनिस्ट राजनीतिमा हरेक दिन नयाँ झाँकी र भाकाहरू देख्न एवं सुन्नमा आइरहेको छ।गत साता मात्रै एउटै मालामा हल गोरुजस्तै नारिएका ओदाहरू खुबै प्रसन्न मुद्रामा भन्दै थिए, आगामी चुनावपछि नेपालमा कम्युनिस्ट शासन सुरु हुन्छ।' सायद गोरखाको पालुङटारमा आफ्ना पुराना सहकर्मी डा बाबुराम भट्टराईलाई बदला लिने क्रममा ओदाले आफ्ना समर्थकहरूलाई जमिनभन्दा एक हातमाथि उफार्दै कम्युनिस्ट शासन' प्रति तिनीहरूको अभीष्ट बाँकी थियो र रहेछ भन्ने यथार्थ फेरि प्रमाणित गरे। प्रणाली परिवर्तनको मोह चुनावी प्रचारको दौरान ओदाको समूहले अमेरिकी राष्ट्रपतीय प्रणाली' नेपालमा किन हुन सक्दैन भनेर आफूहरू कम्युनिस्ट भए पनि अमेरिकी पद्धतिको निम्ति वकालत गरेको भ्रम फैलाउँदैछन्।यतिखेर सायद तिनीहरूले रसिया (रूस) को पुटिनको नाम एवं राष्ट्रपतीय प्रणाली उच्चारण गर्न चाहँदैनन् होला।जे होस्, कम्युनिस्ट शासन गर्न चाहना राख्ने नेताहरूलाई अमेरिकी प्रणालीप्रतिको मोह सराहनीय मान्नुपर्छ।तर समस्या के छ भने अमेरिकामा विधि एवं कानुनी राज्यको पूर्ण प्रत्याभूति छ।नेपाली राजनीति र राज्यव्यवस्था विधि नभएर व्यक्तिको तजवीजमा चल्छ।कम्युनिस्टहरू हुन् अथवा अन्य थरी, विधिको राज्यभन्दा माथि रहेर राज गर्ने बानी छ, नेपाली राजनीतिक पात्रहरूको।त्यसैले तिनीहरूलाई प्रतिप्रश्न गर्नुपर्ने हुन्छ कि राष्ट्रपतीय प्रणालीमा प्रवेश गर्नेबित्तिकै विधिको राज्य कहाँबाट सुुरु हुन्छ ? किनकि अहिलेको नेपाली राजनीति र राज्य व्यवस्थामा कार्यकारिणीमन्त्रिपरिषद् मात्रै होइन, स्वयं संसद् पनि अपारदर्शी छ।त्यसका सबैभन्दा पछिल्ला ज्वलन्त उदाहरणहरू एनसेल, कर फस्र्यौट, बूढीगण्डकी, तामाकोशी, शिक्षा ऐन, चिकित्सा स्वास्थ्य विधेयकहरू। एउटा सानै दृष्टान्त नयाँ संविधान भए पनि विधिमा आधारित नभएर कसरी पुरानो मानसिकता र व्यक्तिहरूको सर्वेसर्वाबाट मुलुक पछाडि कति धकेलिन्छ भनेर दक्षिण अफ्रिकालाई हेर्न सकिन्छ।त्यही दक्षिण अफ्रिका हो, जहाँ नेल्ल्सन मन्डेलाको रगत, पसिना र जेलको इतिहास पढ्दा अहिले पनि धेरैको आङ सिरिंङ हुन सक्छ।त्यही देश हो, मन्डेलाले दोहोर्याएर राष्ट्रपति बन्न चाहेनन्, तर हामीकहाँ ज्योतिषीमार्फत मरणोपरान्त पनि खान चाहन्छन्।अनि आज त्यही देशमा राष्ट्रपतिको आड लिएर बिचौलिया र दलालहरूले लुट मच्चाइराखेको यथार्थ भारतीय मूलका गुप्ताहरूको बिगबिगीबाट दक्षिण अफ्रिकी जनता त्रसित नै देखिन्छन्।अब हामीकहाँ संसदीय प्रणाली नभए पनि त्यसरी नै बिचौलिया र दलालहरूको एकछत्र दबदबा छ। जनताको सर्वोच्च आस्थाको केन्द्र ससंद् नै माफियाहरूको संरक्षक थलोमा परिणत भइरहँदा सबैथरी मौन रहनु अचम्मको परिदृश्य हो तसर्थ ओदाको समूह अब संसद् र मन्त्रिपरिषद्को चक्करमा पर्न चाहँदैनन् र राष्ट्रपतीय प्रणालीमार्फत एकतर्फी शासन गर्न चाहन्छन्।तिनीहरूको घोषणापत्रमा संस्थागत विकासकोे कुनै गन्धसमेत आउँदैन।तर देशको आर्थिक वृद्धिदर १५२० प्रतिशतले हरेक वर्ष बढाउने पञ्चतन्त्रका कथा घोषणापत्रमा लेख्न बाँकी राख्दैनन्।अब ओदा एवं तिनका समर्थकहरूले पुज्ने इस्ट देवताहरू माक्र्स, लेनिन र माओमध्ये कसैले पनि भगवान् कृष्णको रूप धारण गरेर नेपाली धरतीमा अवतरण भए पनि तिनीहरूको बकबासलाई वरदानमा परिणत गर्न असम्भव होला, तैपनि कम्युनिस्टहरूलाई झूटको खेती गर्न कुनै समय खेर फाल्दैनन्। अब अर्को गम्भीर प्रश्न के भने नयाँ संविधानको पहिलो चुनावमै प्रणाली परिवर्तन' गर्नुपर्ने बाध्यता जनतालाई हो कि कम्युनिस्ट नेताहरूलाई ? जब कि तराईका जनताले संविधान घोषणा हुनु पहिलादेखि नै जनाइराखेको असन्तुष्टिका बारेमा तिनै कम्युनिस्टहरू भन्ने गर्दछन् कि यो अलौकिक संविधान हो (? )' यदि अलौकिक थियो र छ भने एउटै चुनाव पनि नहुँदै प्रणाली परिवर्तनको नयाँ षड्यन्त्रको जाल कि प्रचार गरिँदैछ ? संस्थागत ह्रास चाहे नयाँ संविधान होस् वा घोषणापत्र वा चलनचल्तीका भाषण, जतिसुकै मीठा शब्द र विशेषणहरूको प्रयोग गरे पनि वास्तविक उपलब्धि भनेको मुलुकमा विधिको राज्य एवं व्यक्तिका सम्पूर्ण नैसर्गिक अधिकारले पूर्ण प्रत्याभूति भएको समाज र संस्थाहरूको विकास हो।तर दुर्भाग्य, समाजदेखि राष्ट्रिय संस्थाहरू नै पतनोन्मुख देखिन्छन्।आधारभूत आवश्यकतामाथि नै माफियाकरण हुँदै गएको अनुभव जनता गर्दैछन्।किनकि राज्यको सबभन्दा विशुद्ध र उच्च हुनुपर्ने संस्थानहरूमा धमिरा लागेको छ।जस्तै किजल माफिया, स्वास्थ्य माफिया, शिक्षा माफिया, सहकारीबैंक माफिया, सडक माफिया, मेलम्ची माफिया, भुइँचालो माफियालगायत अनेकन विकृतिको स्रोत जनता नभएर राजनीतिक दल र सरकारी संयन्त्र नै हुन्।किनभने तिनीहरू दुवैको मिलेमतो नभईकन न नीतिगत भ्रष्टाचार सम्भव छ न त आर्थिक चलखेल नै। अहिले सबैभन्दा धिक्कारलाग्दो पक्ष भनेको कार्यकारिणी संसद् र न्यायालयमा हुने सेवा, सुविधा र नीतिहरूको सुक्रिबिक्री' हो।जनताको सर्वोच्च आस्थाको केन्द्र ससंद् नै माफियाहरूको संरक्षक थलोमा परिणत भइरहँदा सबैथरी मौन रहनु अचम्मको परिदृश्य देखिन्छ।विगत २०२५ वर्षदेखि तिनै व्यक्तिहरूको थलो र आधिपत्य रहेको नेपालीको संसद् आज फरक ढंगबाट प्रभावित भइराखेको छ।२०४७ को संविधानलाई आलोचनात्मक समर्थन गर्ने वामपन्थीहरूको राम्रै वर्चस्व रहेका प्रतिनिधिसभामा माफिया' हरू प्रवेश गर्न भ्याएका थिएनन् किनभने तिनीहरू जनताप्रति उत्तरदायी थिए।तर अहिलेको संसद्मा माफियाहरूले राम्रै प्रवेश पाएका छन् किनभने अहिले जनताको भोटभन्दा नेताहरूको खल्तीमा पुग्ने नोटले महत्व पाएको छ, कथित समावेशीकरणका नाममा। प्रणाली' भन्ने सेवावस्तुसंस्था (? ) समय सान्र्दभिक हुन्छ र त्यसको निम्ति जनसहभागिता र आवश्यकता प्रमुख कारण हुनुपर्छ, न कि कम्युनिस्ट नेताहरूको चाहना र लहड।एक त संविधान नै जनताको सहभागिताविनै अपारदर्शी ढंगबाट बनाइयो र अब अहिले तिनै दुईजना व्यक्तिहरूमा बढ्दै गएको तुष्टि एवं चाहनाअनुरूपको देश चल्नुपर्छ भन्ने छैन।प्रणाली परिवर्तनका निम्ति प्रथम आवश्यक तत्व जनमत हो।कम्युनिस्टहरू प्रणाली परिवर्तन चाहन्छन् भने शासन प्रणाली, संघीयता, धर्म र समाजवादी संविधानका बारेमा नै किन जनमत नलिने ? जनताको स्वाभिमान, अधिकार, सम्प्रभुता, सर्वोच्चता र राष्ट्रियताको संरक्षण गर्ने धरोहर भनेको जनमत हो र त्यसलाई कदर गर्न नसक्ने अथवा नचाहनुको अर्थ सर्वसत्तावादी सोच हो।अहिले ओली र दाहाल त्यही चरित्रअनुसार पूर्वाभ्यास गर्दैछन्, तर त्यही कुरा पाँचजना कांग्रेसका नेताहरूले एउटै पनि चुनाव क्षेत्रमा गएर भन्न सकेनन्, यद्यपि राष्ट्रिय चुनाव भनिन्छ।"
कम्युनिस्टसँग किन डर ?,"देश केन्द्र र प्रदेशसभा निर्वाचनको संघारमा पस्दै गर्दा एकाएक एमाले र माओवादी केन्द्रले सुरु गरेको चुनाबी गठवन्धन र चुनाव पश्चात बाम एकिकरणको घोषणाले नेपाली काँग्रेसलाई ठूलो झस्का दियो। उक्त कुराले केहिदिन हतास बनेको कांग्रेसले अन्ततोगत्वा बामगठवन्धनसंग जुध्ने शक्ति निर्माण भन्दै आफ्नै नेतृत्वमा लोकतान्त्रिक गठवन्धन प्रारम्भ गर्यो। परिणामस्वरुप अहिले दुवै गठवन्धनहरु, आफुमा एकत्रित भएका दलहरुसंग चुनावी तालमेल गरी चुनावी प्रचारप्रसारलाई तिब्रता दिईरहेका छन्तर विडम्वना के भने, एक्काईसौं शताव्दीमा लोकतान्त्रिक परिपाटी अन्र्तगत चुनावमा प्रतिस्पर्धा गरिरहेका दलहरु आफ्ना एजेण्डाहरुलाई जनस्तरमा कसरी सभ्यपाराले लाने भन्दा पनि एक अर्को गठवन्धनप्रति वदख्वाँई गरेर बढी समय खर्च गरिरहेका छन्। चुनावीसभाका मौखिक भाषण मात्र हैन, चुनावकोलागि तयार पारिएको चुनावी घोषणापत्रमासमेत अर्को गठवन्धनप्रतिको कटाक्षमा धेरै शव्द खर्च गरिएको पाईन्छ। विशेषगरी नेपाली कांग्रेसले बामगठवन्धनप्रतिको रोषलाई बढी नै व्यक्त गरिरहेको विश्लेषकहरुसमेत बताउँछन्।नेपालका कम्युनिष्टहरुको वर्तमान चरित्र, उनीहरुले परिमार्जन गर्दै अघि बढेको राजनीतिक सिद्धान्त तथा अवलम्वन गर्दै आएको लोकतान्त्रिक अभ्यासलाई छायाँमा पारेर जनतामा कम्युनिष्ट विरुद्ध डरलाग्दो तस्वीर प्रस्तुत गर्न कांग्रेस लागिपरेको देखिन्छ। बहुदलिय जनवादलाई आफ्नो प्रमुख राजनीतिक सिद्धान्त बनाउँदै लगभग तीन दशकदेखि लोकतान्त्रिक प्रक्रियामा आबद्ध एमाले अनि सशस्त्र द्वन्द्व पश्चात महाधिवेशन मार्फत नैएक्काईसौं शताव्दीको जनवादमा रुपान्तरित भैसकेको माओवादी केन्द्र दुवैको अवको गन्तव्य शास्त्रीय साम्यवादतर्फ फर्कन सक्ने अवस्था विल्कुल देखिदैन न त उनीहरुको सोचाई, जीवन भोगाई, दिनप्रतिदिन प्रचुर वन्दै गएको भौतिकवादी चरित्रले नै यो संभव देखाउँछ। नेपालका कम्युनिष्टहरुको यो आमविशेषता र भविष्यमा उनीहरुको गन्तव्यबारे शिक्षित र चिन्तनशील सवै मानिसहरु जानकार छन् तर नेपाली कांगेस भने यसैलाई गतिलो चुनावी खजाना बनाउननिमग्न देखिन्छ। नेपालमा कम्युनिष्ट पार्टी स्थापना लगत्तै यसमा टुटफुटको अध्याय पनि सुरु भयो। २००६ सालमा स्थापना भएको कम्युनिष्ट पार्टी आजको दिनसम्म आईपुग्दा कति टुक्रामा विभाजन भयो, त्यसको एकिन संख्या निकाल्न सजिलो छैन। सामान्य मतमतान्तरमा पनि पार्टी विभाजनकै तहमा ओर्लने क्रान्तिकारी' चरित्रले सयौंको संख्यामा कम्युनिष्टहरु पार्टी अध्यक्षप्रमुख बने तर नयाँ पार्टी निर्माणपछि कुनै प्रमुखहरुले पनि विभाजनताका उरालेको क्रान्तिकारी तत्वलाई व्यवहारमा उतार्न सकेको देखिएन। जसका कारण कतिपय अस्तित्वमै नरहने गरी नामेट भए, कतिपय धरमरपारामा अस्तित्व वचाउनकैलागि अझै प्रयासरत छन् भने कतिपय फुटको औचित्य पुष्टि गर्न नसकी फेरी माउपार्टीमै समाहित भएको अवस्था देखिन्छ। २०४६ सालको प्रजातान्त्रिक जनआन्दोलन सफल पार्ने हेतुले नेपाली कांग्रेसका सर्वोच्च नेता गणेशमान सिंहले विभिन्न दलमा छरिएका बाम घटकहरुलाई संयुक्त मोर्चा बनाउने सुझाव र उत्प्रेरणा दिए। जसका कारण कम्युनिष्ट महिला नेत्री सहाना प्रधानको अध्यक्षतामा सात बाम घटकहरुको संयुक्त मोर्चा बन्यो। नेपाली कांग्रेस र बाममोर्चाको अगुवाईमा जनआन्दोलन सफल भएर देशमा प्रजातन्त्र पुर्नवहाली भयो। आन्दोलनपछिको सरकार निर्माण मा पनि दुवैपक्षको सम्मानजनक सहभागिताकालागि गणेशमान सिंहले ठूलो भूमिका निर्वाह गरेका थिए। त्यतिबेला बाम घटकलाई एकत्रित र शक्तिशाली बनाउँदा आन्दोलनको जश र उपलब्धीको दावेदार बाममोर्चा हुनसक्छ भन्ने हीन मानसिकता गणेशमान सिंहभित्र आएन तर अहिले शेरबहादुर देउवा लगायत नेतृत्व पंक्ति, बामप्रतिको ग्रसित मानसिकताले ग्रस्त देखिन्छन्। शासन व्यवस्थाको नाम जेसुकै भए पनि लोकतान्त्रिक पद्धतीमा कम्युनिष्टहरुको वैधानिक प्रवेश भएको त्यतिवेला देखि नै हो। त्यसयता राजनीतिक घटना र परिवेश वदलिदै आए पनि कम्युनिष्टहरुको लोकतन्त्रप्रतिको निष्ठा घटेको देखिदैन। नारामा जे कुरा अभिव्यक्त गरेपनि दशवर्षे द्वन्द्वपश्चात लोकतन्त्र र संसदीय परिपाटीमै माओवादी समेत अभ्यस्त भैसकेको छ। गठवन्धनभित्र पनि कांग्रेसको शत्रुता एमालेसंग बढी देखिन्छ। उसले एमालेलाई राष्ट्रिय एकता र समृद्धिको वाधक शक्ति मानेको छ। सत्ता सयरमा संगै रहेको माओवादीप्रति कांग्रेसले विगतमा नरमभाव राख्दै आएपनि एमालेसंगको गठवन्धनपछि भनेमाओवादीसंग पनि रुष्ठता बढेको स्पष्ट देखिन्छ। एमाले र माओवादी केन्द्र दुवै सुनियोजित तवरबाट संस्थागत भ्रष्टाचारलाई संरक्षित गर्ने पार्टी प्रमाणित भएको कांग्रेसको घोषणापत्रमा उल्लेख छ। एमाले र माओवादी केन्द्रलाई पार्टीगत रुपमा अलग अलग दोषारोपण भन्दा बढी बाम गठवन्धनप्रतिको आक्रोस कांग्रेसको घोषणापत्रमा बढी झल्किएको छ। कांग्रेसको घोषणापत्रमा समेटिएको कम्युनिष्ट गठवन्धनका नेता र योजनाकारहरुले संविधानका आधारभूत लोकतान्त्रिक मूल्य पद्धती र शासन प्रणालीलाई संशोधन गर्दै प्रत्यक्ष राष्ट्रपतीय प्रणालीका माध्यमबाट एकदलीय कम्युनिष्ट पार्टीद्वारा सत्ता नियन्त्रण गर्ने र साम्यवाद स्थापना गर्ने उद्देश्य राखेकोभन्ने बुँदाबाटै उसको मानसिकता स्पष्ट हुन्छ। जवकी लोकतन्त्रप्रतिको आफुहरुको प्रतिबद्धता सहितराजनीतिक स्थिरता, सुशासन, सामाजिक न्यायसहितको आर्थिक समृद्धिकालागि बामपन्थी सरकार आवश्यक रहेकोले बाम गठवन्धन जरुरी भएको एमाले र माओवादी केन्द्रले बताउँदै आएका छन्। फेरी सोभियत संघ विघटन तथा पुर्वी युरोपमा कम्युनिष्ट सत्ताको पतन लगायतबाट नेपालका बामहरुले पाठ नसिकी साम्यवादी अधिनायकत्वको दिशामा फर्कन्छन् भन्ने संकेत कतै देखिन्न। एमाले र माओवादी केन्द्र पनि कांग्रेस पार्टी विरुद्धमा लागि परेकै देखिन्छ। बाम गठवन्धनको घोषणापत्रमा कांग्रेसलाई आत्मसमर्पणवादी शक्तिको रुपमा लिईएको छ। सामन्ती निरंकुशतन्त्र र वैदेशिक एकाधिकार पुँजीवादसंग सम्झौता र समर्पण कांग्रेसको मुख्य निती भएको आरोप लगाउँदै सत्तामा रहँदा विदेशी हस्तक्षेप निम्त्याएको, निजीकरणका नाममा राष्ट्रिय उद्योगधन्दा र सार्वजनिक संस्थानहरु समाप्त गरेको तथा भ्रष्टाचारलाई संरक्षण गरेको लगायतका आरोपहरु कांग्रेस विरुद्ध लक्षित छन्। चुनावी आमसभामा एकले अर्कोमाथि लगाउने आक्षेप र दोषारोपणतर्फ दलका नेताहरु प्रतिस्पर्धात्मक रुपबाट अघि बढेका देखिन्छन्।सातैवटा प्रदेशमा ठुला चुनावी आमसभा आयोजना गरेर बामगठवन्धन बिरुद्धका कुराहरु जनस्तरमा लैजाने रणनीति अनुसार नेपाली कांग्रेस लागिपरेको देखिन्छ। गठवन्धनवीचको रस्साकस्सी जोडतोड देखिए पनि अहिले बढिरहेको दुई ध्रुवीय गठवन्धनप्रति अधिकांश राजनीतिक विश्लेषकहरु सकारात्मक देखिएका छन्। कालान्तरमा यी दुई गठवन्धनहरु शक्तिशाली पार्टीमा रुपान्तरित भएर देशको राजनीतिक स्थिरताकालागि कोशेढुंगा नै सावित हुने विश्वास उनीहरुको छ।जसले गर्दा च्याउ सरहका स साना दलहरु, जो सत्ता परिवर्तनको अंकगणितकालागि भन्दा वाहेक अन्य कुनै प्रभावकारी भूमिकाकोलागि कामयावी हुन सकेका छैनन्, तिनिहरुको विलय दुई गठवन्धन मध्ये एकमा हुने अनि अल्पकालीन सत्ता परिवर्तनको खेल समाप्त हुने संभावनाप्रति अधिकांश आशावादी देखिन्छन्। नेपाली कांग्रेस बाम गठवन्धनप्रति रुष्ट हुँदाहुँदै पनि उसले आत्मसात गर्नुपर्ने कुरा के हो भने उसलाई लोकतान्त्रिक गठवन्धनतर्फ हिडाउने काम बामहरुले नै गरेका छन्। नेपाली कांग्रेसभित्रको आन्तरिक द्वन्द्व घटाउन पनि गठवन्धनको संस्कृतिले निक्कै मद्दत पुर्याएको छ। आफु पनि गठवन्धनकै प्रक्रिया बमोजिम अघि बढिसकेको हुँदा अर्को गठवन्धनप्रति क्षोभ प्रकट गर्नुको कुनै औचित्य रहँदैन। नेपालका राजनीतिक दलहरुबारे शिक्षित र चिन्तनशील समुदाय आफै विचार, विश्लेषण गर्न सक्षम छन्, दलगठवन्धन विच हुने आरोप प्रत्यारोपको सहारा लिएर धारणा बनाउनुपर्ने आवश्यकता उक्त समुदायमा देखिदैन। यदि आमसर्वसाधारणलाई आफुतिर तान्नकोलागि गठवन्धन कटाक्षको होड चलेको हो भने त्यस क्रममा प्रयोग हुने क्लीष्ट, लम्वेतान र घुमाउरा जार्गनहरु नजनताले वुझ्दछन् नत त्यसप्रति उनीहरुको कुनै सरोकार र चासो नै रहन्छ। जति पटक राजनीतिक व्यवस्था परिवर्तन भए पनि आफ्नो हैसियत र जीवनस्तर जहाँको तहीँ रहेको यथार्थप्रति नेपाली जनता वास्तवमै दिक्दार छन्। आर्थिक समुन्नती मार्फत देशलाई उँभो लगाउन सक्ने दल तथा शक्तिको पर्खाईमा उनीहरुले धेरै समय गुजारी सके। तसर्थ एकले अर्को गठवन्धनप्रति अर्नगल प्रचारमा लाग्ने तथा चुनावी वातावरणलाई दोषारोपणको उचित अवसर ठान्नुभन्दा विगतका जश, अपजशको भागिदारी स्विकार्दै स्थिर, समतामुलक तथा समृद्ध नेपालकोलागि व्यवहारिक रुपान्तरणयोग्य खाँका पेश गर्नु नै दल र गठवन्धनकोलागि श्रेयस्कर देखिन्छ।"
उपाधिका लागि आर्मी र मनाङ भिड्दै,"दमक: झापाको शिवसताक्षीमा जारी दोस्रो संस्करणको सताक्षी गोल्डकपको उपाधिका लागि बिहीबार मनाङ मस्र्याङ्दी क्लब र त्रिभुवन आर्मीबीच प्रतिस्पर्धा हँुदैछ । झिलझिलेको मैदानमा दुवै टोली उपाधि जित्ने लक्ष्यका साथ मैदानमा उत्रँदैछन् । मंगलबार भएको अन्तिम सेमिफाइनल खेलमा जित निकाल्दै मनाङले आर्मीसँगको उपाधि भेट पक्का गरेको हो । आयोजक सताक्षीधाम स्पोर्टिङ क्लबलाई २१ गोलले पराजित गर्दै मनाङले फाइनल यात्रा तय गरेको हो । त्यस्तै झापा११ लाई ३० ले पराजित गर्दै आर्मीले फाइनलमा स्थान बनाएको हो । बुधबार भएको म्याच प्रीकन्फ्रेन्समा दुवै टोलीका कप्तानले एक अर्का टोलीको प्रशंसा गरे । मनाङका कप्तान अनिल गुरुङले आर्मी धेरै राम्रो टोली भएको बताए । आर्मी उत्कृष्ट टिम हो, पछिल्लो समय आर्मी निकै राम्रो फर्ममा देखिएको छ र टेक्निकल खेल पस्कँदै आएको छ', उनले भने । यस्तै आर्मीका कप्तान भरत खवासले मनाङमा राष्ट्रिय स्तरका खेलाडी रहेकाले जितका बारेमा अनुमान लगाउन नसकिने बताए । दुवै टोलीमा सशक्त खेलाडी छन् । खेलको अन्तिम ह्विसल नबजेसम्म जित कसको हुन्छ थाहा हुन्न', खवासले भने । प्रतियोगिताका विजेताले नगद पाँच लाखसहित ट्रफी प्राप्त गर्नेछ भने उपविजेताले नगद दुई लाख ५० हजार प्राप्त गर्नेछ ।"
मेहबुब र सौरभले यूएईविरुद्ध नखेल्ने,"काठमाडौं: भेट्रान्स अल राउन्डर मेहबुब आलम र विस्फोटक युवा ब्याट्सम्यान सौरभ खनालले अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिपअन्तर्गत संयुक्त अरब इमिरेट्स (यूएई)विरुद्धको खेल नखेल्ने भएका छन् । दुवै खेलाडीले चोटका कारण प्रतियोगिताका लागि जारी बन्द प्रशिक्षण छाडेका छन् । यी दुवै खेलाडीले बन्द प्रशिक्षण त्यागेको नेपाली टोलीको व्यवस्थापन पक्षले जनाएको छ । मेहबुब र सौरभले चोटका कारण बन्द प्रशिक्षणबाट आफ्नो नाम फिर्ता लिएका छन् । उनीहरू यूएईविरुद्धको खेलका लागि उपलब्ध हुने छैनन्', बुधबार जारी गरिएको विज्ञप्तिमा भनिएको छ । नेपालले आगामी डिसेम्बर ६ र ८ तारिखमा यूएईविरुद्ध उसैको मैदानमा दुई खेल खेल्दैछ । यूएईविरुद्धको खेल च्याम्पियनसिपअन्तर्गत नेपालको अन्तिम खेल हो । च्याम्पियनसिपको शीर्ष चारभित्र रहने सम्भावना गुमाएसँगै आईसीसीको डिभिजन एक' बाट डिभिजन दुई' मा घटुवा भएको नेपालका लागि यो खेल औपचारिकता मात्र हो । नेपालले यसै प्रतियोगितामार्फत एक दिवसीय विश्वकपको अन्तिम चरणको छनोट प्रतियोगिता खेल्ने अवसर पनि गुमाएको छ । त्यो सम्भावना पुनः पाउन नेपाललाई अर्काे वर्ष हुने डिभिजन दुई' को शीर्ष दुईभित्र अटाउनुपर्ने बाध्यता रहेको छ । यूएईविरुद्धको खेलका लागि सञ्चालित बन्द प्रशिक्षणका लागि बुधबार अन्तिम २० खेलाडीको नाम पनि सार्वजनिक गरिएको छ । जसमा वसन्त रेग्मी, विनोद भण्डारी, दिलीप नाथ, दीपेन्द्रसिंह ऐरी, ज्ञानेन्द्र मल्ल, हासिम अन्सारी, जितेन्द्रकुमार मुखिया, करण केसी, कुशल भुर्तेल, ललित भण्डारी, मोहम्मद आरिफ शेख, पारस खड्का, सागर पुन, शक्ति गौचन, शरद भेषावकर, सोमपाल कामी, सन्दीप लामिछाने र सुशील कँडेल रहेका छन् । यसैगरी बन्द प्रशिक्षणका लागि सिद्धान्त लोहनी पनि छानिएका छन् । हालै मलेसियामा भएको एसियाली क्रिकेट काउन्सिल (एसीसी) यू१९ युथ एसिया कप क्रिकेट प्रतियोगितामा उत्कृष्ट प्रदर्शन गरेकामध्ये अनिलकुमार शाह पनि राष्ट्रिय टोलीको बन्द प्रशिक्षणमा समावेश अन्तिम २० खेलाडीभित्र अटाएका छन् । छनोट समितिले गत बिहीबारदेखि सोमबारसम्म भएको छनोट खेलमा गरेको प्रदर्शनका आधारमा बन्द प्रशिक्षणका लागि अन्तिम २० खेलाडीको छनोट गरिएको जनाएको छ । आईसीसीका प्रतिनिधि अमिनुल इजलामको नेतृत्वमा रहेको छनोट समितिमा मुख्य प्रशिक्षक जगत टमाटा र कप्तान पारस खड्का सदस्य छन् । छनोट समितिले यूएईविरुद्धको खेलका लागि अन्तिम १४ खेलाडीको नाम चाँडै सार्वजनिक गरिने जनाएको छ ।"

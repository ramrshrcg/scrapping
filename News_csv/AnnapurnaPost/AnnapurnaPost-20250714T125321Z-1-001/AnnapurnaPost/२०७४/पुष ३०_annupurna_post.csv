शीर्षक,विवरण
मधेसी समाजको पछिल्लो तस्बिर,"समाज सञ्चरणशील र परिवर्तनशील हुन्छ। समाजमा उत्थानपतन, उत्कर्षअपकर्ष, उन्नतिअवनति, हारजित, विजयपराजयको क्रम निरन्तर गतिमान हुन्छ। हरेक समाज मानिसको समवाय हो, समूह हो र यसमा मानिस आफ्नो सुरक्षाका लागि बस्न रुचाउँछन्। सृष्टिको उषाकालदेखि मानिस समूहमा बस्दै आएको छ। यसमा उसको निजी र निहित स्वार्थ हुन्छ भने उसको सबै आवश्यकता पनि परिपूर्ति हुने गर्छन्। समाज अभावमा मानव जीवन असम्भव नै हुन्छ। एकैपटक अभूतपूर्व परिवर्तन असम्भव हुन्छ। सामाजिक मानमर्यादा, मूल्यमान्यता तथा आदर्शमा परिवर्तन हुने गर्छ। प्राचीनकालीन सामाजिक मानमर्यादा यथावत् रहेन कुरो भएन। सामाजिक मूल्यमान्यता तथा आदर्शमा क्रमिक परिवर्तन हुँदै जान्छ। हिजोको मूल्य र मान्यता तथा आदर्श आजको सन्दर्भमा यथावत् रहन सक्दैन। एउटा पाश्चात्य विद्वान्को मतमा मानवीय मूल्य एउटा यस्तो भाँडोमा छ, जुन चुहिराखेको छ। यस अर्थ र सन्दर्भमा मधेसी समाजमा पनि परिवर्तनको लहर चल्दै आएको हामी पाउँछौं। परिवर्तनको पछाडि माओवादीका क्रियाकलाप र गतिविधिको प्रमुख भूमिका छ। माओवादी आन्दोलन जबदेखि सुरु भयो तबदेखि मानवीय मूल्य र मान्यता तथा आदर्शमा खडेरी आयो। आदर्शको भव्य एवं दिव्य अट्टालिका भग्न हुन थालेको हामी पाउँछौं। प्राचीनकालका कुरा धेरै पुरातन भइसके, मध्यकालीन मूल्यमान्यता पनि मक्किँदै गएको स्पष्ट छ। जीवनका हरेक क्षेत्रमा परिवर्तनको लहर लहरिँदै गएको छ। शिक्षा, स्वास्थ्य, सञ्चार, धर्म, कर्म, सबै क्षेत्रमा परिवर्तनको अनुभूति सहजै देखा पर्न थालेको छ। प्राचीन सामाजिक व्यवस्था अहिले भताभुंग हुन थालेको छ। प्राचीन र मध्यकालीन समाजमा शिक्षा अभावले अन्धविश्वास थियो। सामाजिक क्षेत्रमा सती प्रथाको प्रचलन थियो। बालविवाह पनि उत्तिकै प्रचलित थियो। दाइजो प्रथा पनि समाजमा कुष्ठरोग जस्तै थियो। मधेसी समाजमा अहिले पनि दाइजो प्रथा उन्मूलन पूर्णरूपमा भएको छैन। आज पनि शिक्षित समाजमा दाइजो प्रथा कुनै न कुनै रूपमा व्याप्त छ, जुन चिन्तनीय विषय हो। दाइजोरूपी दानवले अझ पनि मधेसी समाजलाई तर्साएर, गाँजेर राखेको छ। बोक्साबोक्सी जस्तो अन्धविश्वासले पनि मधेसी समाजलाई कम दुःख दिएको छैन। मधेसी समाजलाई सताइराख्ने अर्को समस्या थियो छुवाछूतको। एउटै पँधेरामा पानी लिन पाइँदैनथ्यो एक समय, तर अहिले यो समस्या छैन। पानी चल्ने र नचल्ने जातमा अब भिन्नता छैन। मधेसी समाजमा मानव मूल्यमान्यता, आदर्श र विश्वासमा ह्रास आइरहेको छ। मान्यवर र आदरणीय व्यक्तित्वप्रति आदरभाव दिनानुदिन घट्दै गएको छ। छोराले बाबुलाई नटेर्ने र वास्ता नगर्ने सामान्य भइसकेको छ। यसले मधेसी समाज कता गइरहेको छ भन्ने इंगित गर्छ। मधेसका बहुसंख्यक गाउँ आज पनि दिसामुक्त हुन सकेका छैनन्। अहिले पनि मधेसीहरू लोटा लिएर खेतमा दिसा गर्न जाने प्रचलन छ। किनकि सबै गाउँमा शौचालयको व्यवस्था छैन। तैपनि विगतको तुलनामा गाउँलेमा यसप्रति जागरुकता भने बढ्दै गएको छ। राजस्व (रेमिटेन्स) बाट मधेसको कायापलट हुने सम्भावना बढेको देखिन्छ। विगतमा मधेसमा धान काट्न छिमेकी भारतबाट मजदुर आउने गर्दथे तर अहिले ठीक यसको उल्टो भएको छ। पन्जाबमा गहुँखेती प्रसिद्ध भएकाले त्यो मौसममा मधेसी मजदुर उतै जाने गर्छन् र त्यसबाट राम्रो कमाइ गरिराखेका छन्। उनीहरूको जीवनस्तर मात्र होइन, जनचेतना पनि बढ्दै गएको छ। पन्जाबबाट यिनीहरू रेडियो, ट्रान्जिस्टर, मोबाइल, घडी आदि खरिद गरेर मात्र ल्याउँदैनन्, नगद पनि जम्मा गरेर ल्याउँछन्। जसबाट जग्गाजमिन खरिद गर्छन्। यसबाट उनीहरूको आर्थिक स्थितिमा सुधार भइराखेको छ। मधेसीहरू खाडी मुलुकमा गएर पनि राम्रो आम्दानी गरिरहेका छन्। मधेसीहरू कुशल मजदुर नभएर पनि परदेशमा गई राम्रो आम्दानी गरिरहेका छन्। त्यसैले त मधेसीको आर्थिक स्थितिमा निकै सुधार भइराखेको छ। मधेसी समाज निर्माणका नाममा धेरै आन्दोलन भए, धेरै मधेसीले बलिदान दिए। मधेसको नाममा सिंगो राष्ट्र स्तब्ध भयो तर पछिल्लो मधेसी समाजको यो तस्बिर हेरिरहँदा मधेस कता जाँदैछ भन्ने सन्देश प्रवाह हुन्छ। मधेसमा शिक्षा क्षेत्रमा जागरुकताको ज्योति फैलिएको छ। गाउँगाउँमा प्राथमिक विद्यालय खुलेका छन्। तर यी विद्यालयमा न शिक्षक हुन्छन् न त विद्यार्थी। यी विद्यालयमा राजनीतिक कार्यकर्ताको हालीमुहाली चल्छ। सरकारी अनुदान पनि यी झोले विद्यालयले पाउँछन्। सञ्चालक समितिमा चुनिन समेत लाखौं खर्च गरिन्छ। चुनाव जितेपछि अध्यक्षले विद्यालयमा शिक्षक भर्नाका लागि एउटा शिक्षकसित कम्तीमा लाख रुपैयाँ लिएर भर्ना गर्छन्। विशेषतः आफ्नै नातागोताका मानिस भर्ना गरिन्छ। एसईई परीक्षामा शिक्षक र अभिभावक मिलेर चिट चोराउने गर्छन्। पढाइलेखाइसित केही सरोकार नभएकाहरू एसईईको प्रमाणपत्र प्राप्त गरेपछि प्राथमिक विद्यालयमा शिक्षक हुन पाइन्छ भनेर त्यही खेतीमा लाग्छन्। त्यस्ता विद्यालयमा विद्यार्थी संख्या नगन्य हुन्छ। अहिले गाउँगाउँमा निजी विद्यालय बढिरहेका छन्। निजी विद्यालयको मुख्य उद्देश्य आर्थिक लाभ मात्र हो। त्यसो त हुनेखानेका छोराछोरी मात्र पढ्ने गर्छन् निजी विद्यालयमा। अंग्रेजी माध्यमबाट पढाइ हुने भएकाले अभिभावक यस्ता विद्यालयतिर आकर्षित हुन्छन्। तर एसईई परीक्षामा चिट चोराउने प्रवृत्ति सरकारीमा जस्तै हुन्छ निजीमा पनि। त्यसकारण पनि शिक्षाको स्तर दिनानुदिन खस्किँदै गएको छ। जिल्ला शिक्षा कार्यालय राजनीतिको केन्द्र हुने गर्छ र यी स्कुलमा पढाउने शिक्षक आआफ्ना स्कुलमा पढाउन नगएर जिल्ला शिक्षा कार्यालयमा अड्डा जमाएर बसेका हुन्छन्। यो अवस्था प्राथमिकदेखि माध्यमिकसम्म विद्यमान छ। शिक्षक कुनै न कुनै दलका दूतका रूपमा क्रियाशील हुन्छन्। यिनीहरूलाई चलाउने हैसियत कसैले राख्न सक्दैन। पढाए पनि नपढाए पनि मासिक तलब कसैले रोक्न सक्दैन। जिल्ला सदरमुकाममा बसेर राजनीति गरेपछि सबैथोक पुग्छ। मधेसमा सांस्कृतिक क्षेत्रमा पनि परिवर्तन प्रतिलक्षित हुन थालेको छ। पहिलापहिला गाउँलेको प्रमुख आकर्षणको केन्द्र हुन्थ्यो झिझिया, सामाचकेवा, जटजटिनको नयनभिराम नृत्य। तर विद्युतीय सञ्चारमाध्यमको प्रचारप्रसारले पुराना संस्कृति क्रमशः हराउँदै जान थालेको छ। अब दसैंमा दसै दिनसम्म लगातार नाच्ने झिझिया नाच विलुप्त भइसकेको स्थिति छ। रातिराति नाचिते लोकनृत्य सुरक्षाको दृष्टिले लोपोन्मुख हुन थालेको छ। पहिलापहिला विभिन्न चाडपर्वको अवसरमा बजाइने लोकबाजा पनि लोपोन्मुख छन्। ढोल, पिपही तासा, बाँसुरी मृदंग, र सिंयाको स्वर सुनिँदैन। तराईमधेसमा सामाजिक परिवर्तन प्रत्यक्ष देख्न सकिन्छ। आफ्ना आदरणीय व्यक्तिप्रति उदासीनता उदांगो भएको छ। बुबाआमालाई छोराछोरीले वास्ता गर्न छोडिसकेका छन्। शिक्षित र नोकरीमा प्रवेश गरेका युवा गाउँ छोडेर सहरमा स्थापित हुन थालेका छन्। उनीहरूका बाबुआमासँग चाडपर्वमा मात्र भेट हुन्छ। सँगै बसेका छोराछोरीसमेत एकल परिवारतिर आकृष्ट हुन थालेका छन्। मधेसमा सबैभन्दा दयनीय स्थिति ज्येष्ठ नागरिकको छ। यिनीहरूलाई स्याहारसुसार गर्ने कोही पनि हुँदैन। गाउँघरमा समय काट्न गाह्रो भइरहेको छ। बुबाआमा भनेको धेरैले मान्न छोडेका छन्। आफूखुसी बिहे गर्ने चलन छ। अन्तर्जातीय विवाह सुरु भएको छ। प्रेम विवाह पनि हुन थालेको छ। पूर्व निर्धारित विवाह कम हुन थालेको छ, यसबाट दहेजको प्रथा कमजोर हुनुपर्ने थियो, तर अचेलका शिक्षित युवा जो नोकरीमा छन्। डाक्टर, इन्जिनियर र अन्य सेवामा रहेकाहरू पनि आफ्ना अभिभावकलाई बढीभन्दा बढी दाइजो लिन अभिप्रेरित गर्छन्। अभिभावक पनि आफ्ना छोरालाई पढाउनमा लागेको खर्च असुल्नतिर लागेको पाइन्छ, छोराको कमाइबाट नभई दाइजोबाट। नारी स्वर पत्रिकाको आवरण लेखमा भनिएको छ, मैथिली समाजमा महिला हिंसा व्यापक र त्यसमा पनि दाइजो सबैभन्दा डरलाग्दो समस्या हो भन्ने कुरा यहाँ प्रबुद्ध व्यक्तिलाई राम्ररी थाहा छ। यसको व्याख्याविश्लेषण पनि उनीहरू राम्रोसँग गर्न सक्छन्। खासगरी दाइजोजस्तो अभिशापलाई तत्काल हटाउनुपर्छ भन्नेमा सैद्धान्तिक रूपमै सबै सहमत छन्। ०६३ को अन्तरिम संविधानमा नेपाल धर्म निरपेक्ष राज्य घोषित भएपछि अहिले गाउँगाउँमा धर्म परिवर्तनको लहर चलेको छ। गरिब, बहिष्कृत र पिछडिएका समुदायमा धर्म परिवर्तन धेरै हुन थालेको छ र यसको प्रमुख आकर्षण आर्थिक हो। सबै धर्मावलम्बी स्वतन्त्र हुनुपर्ने र आआफ्नो धर्मअनुसार आचरण गर्नुपर्ने हो तर धर्म परिवर्तनका कारण मधेसी समाजमा विकृति र व्याप्त छ। तराईमधेसमा हिन्दु धर्मावलम्बी अधिकतम संख्यामा थिए, तर धर्म परिवर्तनले गर्दा यो संख्या दिनानुदिन घट्दै गएको छ। मठमन्दिरमा मानिस कम जान थालेका छन्। पहिला अष्टयाम, एकाह र नवाह जस्ता धार्मिक अनुदान गाउँगाउँमा हुने गर्थे, तर अचेल यो सबै लोपोन्मुख छन्। पूजापाठको परम्परा नास हुन थालेको छ। मानिस धमाधम मांसाहारी हुन थालेका छन् र बलिप्रथाको बिगबिगी सहजै हेर्न सकिन्छ मधेसी समाजमा। मासु र मदिराको प्रयोग एवं प्रचलन प्रचुर मात्रामा हुन थालेको छ। समाजमा यसको नराम्रो प्रभाव पर्न थालेको छ। हत्या र हिंसा मात्र होइन, अपहरण, चन्दाआतंक र बलात्कारका घटना दिनानुदिन बढ्दै गएको छ। जनकपुरजस्तो धार्मिक सहरमा वेश्यावृत्तिका घटना हुनु दुःखद हो। धार्मिक स्थलको संरक्षण र संवर्द्धनतिर कसैको ध्यान जान नसकेकै कारण धार्मिक क्रियाकलाप र गतिविधिमा ह्रास आउन थालेको छ। गाउँका मठमन्दिर पहिलापहिला भजनकीर्तनको आ श्रयस्थल हुन्थे, तर यी धार्मिक स्थलमा अहिले सन्नाटा छाएको छ। बिहानबेलुकी आरती, प्रात सन्ध्या पूजन गरिन्थ्यो, तर अहिले यस्तो केही छैन। यसले पनि मधेसी समाजको तस्बिर झल्काउँछ। मधेसी समाज निर्माणका नाममा धेरै आन्दोलन भए, धेरै मधेसीले बलिदान दिए। मधेसको नाममा सिंगो राष्ट्र स्तब्ध भयो तर पछिल्लो मधेसी समाजको यो तस्बिर हेरिरहँदा मधेस कता जाँदैछ भन्ने सन्देश प्रवाह हुन्छ। माथि उल्लिखित मधेसका बेथितिको उपचार नेतृत्वबाट सम्भव छ ? मधेसको नाममा मात्र राजनीति गर्ने कि भत्किँदै गएको मधेसी समाज माथि उठाउन भूमिका निर्वाह गर्ने ?"
नयाँ अध्यायको थालनी,"गणतन्त्र कोरियाको आयोजनामा आगामी फेब्रुअरीमा हुन गइरहेको शीतकालीन ओलम्पिक (विन्टर ओलम्पिक) र पारा ओलम्पिक खेलमा अन्य ओलम्पिकको तुलनमा सबैभन्दा ठूलो शीतकालीन खेल समावेश भएको ओलम्पिक हुनेछ। यस ओलम्पिकमा सयभन्दा बढी स्वर्णपदक, ६ वटा भिन्न कार्यक्रम आयोजना र ठूलो संख्यामा महिला सहभागिता हुने मिश्रित कार्यक्रम रहेको ओलम्पिकले नयाँ इतिहास रच्नेछ। यस ओलम्पिकमा पचास हजारभन्दा बढी खेलाडी, पदाधिकारी तथा मिडियाले भाग लिनेछन्। फ्यङछाङ ओलम्पिकको सुरुवातसँगै चरणबद्ध रूपमा एसिया क्षेत्रमा ओलम्पिक खेलको आयोजना हुनेछ। हामी सन् २०२० मा टोकियो ग्रीष्मकालीन (समर) ओलम्पिकका लागि टर्च हस्तान्तरण गर्दछौं। त्यसैगरी सन् २०२२ मा बेइजिङ शीतकालीन ओलम्पिकको माध्यमबाट विश्वभर नै शान्ति र सद्भाव जगाउन प्लेटफर्मको रूपमा भूमिका खेल्नेछौं। कोरियामा हुन गइरहेको यस ओलम्पिक प्रतियोगिता प्रथमपटक हुन लागेको भने होइन। कोरियाले ३० वर्षअगाडि सोल ग्रीष्मकालीन ओलम्पिक (समर ओलम्पिक) सन् १९८८ को अनुभव गरिसकेकाले ओलम्पिक सम्बन्धमा शक्तिशाली तथा गौरवान्वित महसुस गर्दछौं। सन् १९५० बाट १९५३ सम्म चलेको कोरियाली युद्धले तहसनहस पारेको कोरियाले लामो समयसम्म वैदेशिक सहयोगमा निर्भर हुनुपरेको थियो। सन् १९६० मा कोरियाको प्रतिव्यक्ति आय अमेरिकी डलर सयभन्दा थोरै भएकाले अति न्यून आय भएका मुलुकको सूचीमा सूचित भएको थियो। कोरियाको सोल समर ओलम्पिक नै देशको द्रूत विकासको आधारशिला भएको थियो। यसै ओलम्पिकको माध्यमबाट कोरिया विश्वभर नै परिचित हुने अवसर मिल्नुका साथै कोरियाले भविष्यमा पनि जोखिम मोल्न सक्नेछ भन्ने दृढ विश्वास दिलाएको छ। गणतन्त्र कोरियाले आयोजना गर्न लागेको ओलम्पिक खेलको माध्यमबाट पुनः एकपटक हामी हाम्रो शान्ति, एकता र समन्वयको परम्परालाई प्रस्फुटन गर्न चाहन्छौं। सन् १९८८ को सोल समर ओलम्पिक खेलले शीतकालीन खेलको माध्यमबाट विश्वभर शान्ति र सद्भावका लागि एक हुने महŒवपूर्ण भूमिका खेलेको अवस्थालाई मनन गर्न सकिन्छ। गणतन्त्र कोरियाले आयोजना गर्न लागेको ओलम्पिक खेलको माध्यमबाट पुनः एकपटक हामी हाम्रो शान्ति, एकता र समन्वयको परम्परालाई प्रस्फुटन गर्न चाहन्छौं। कोरिया सरकारले फ्यङछाङ ओलम्पिकलाई शान्तिपूर्ण रूपमा आयोजना गर्नका लागि सम्पूर्ण तयारी पूरा गरिसकेको छ। कोरियाली प्रान्तको असमझदारीलाई सहज गर्न कोरिया सरकारले उपयुक्त वातावरण सिर्जना गर्न दुई कोरियाबीच वार्ता आह्वान गरेर आपसी समझदारीको निम्ति योजना तर्जुमा गरेको अवस्था छ। सन् २०१७ नोभेम्बरमा संयुक्त राष्ट्रसंघ महासभाले संकल्प जारी गर्दै खेल तथा ओलम्पिकको माध्यमले शान्त र समृद्ध विश्वको परिकल्पना सम्बन्धी अवधारणा घोषणा गरेको छ सोहीअनुसार सुरक्षित तथा शान्तपूर्वक फ्यङछाङ ओलम्पिक आयोजना हुनेछ। यसै सन्दर्भमा हाम्रो सरकारले उत्तर कोरियासमक्ष उच्चस्तरीय वार्ताका लागि प्रस्ताव गरेर दुई कोरियाको सीमा क्षेत्र फान्मुनजोनमा यही जनवरी ९ मा वार्ताको मिति निर्धारण गरिसकेको छ। जसमा फ्यङछाङ ओलम्पिकमा उत्तर कोरियाको सहभागितासम्बन्धी छलफल हुन गइरहेको छ। उत्तर कोरियाले यस सम्बन्धमा जवाफ दिँदै क्रस बोर्डर हटलाइन टेलिफोन सेवाको पुनः सुरुवात गरेर दुई देशका अधिकारीबीचमा समन्वय गर्ने भनी जवाफ दिएको छ। फ्यङछाङ विन्टर ओलम्पिकले घनिष्ट मित्रवत् सम्बन्ध रहेको कोरियानेपालको सम्बन्धमा अर्को प्लेटफर्मको भूमिका खेल्नेछ। फ्यङछाङ सहरले अन्तर्राष्ट्रिय युवाका लागि लक्षित गरेर ड्रिम कार्यक्रम २००४ बाट हरेक वर्ष नियमित रूपमा विभिन्न विन्टर स्पोर्टस क्याम्प सञ्चालन गर्दै आएको छ विशेषगरी विन्टर खेलको अनुभव लिन नसक्ने मुलुकका युवालाई लक्षित गरिएका कार्यक्रम समावेश हुने गरेका थिए। आजको मितिसम्म ७५ वटा मुलुकबाट एक हजार पाँच सय युवा खेलाडीले भाग लिएको उक्त कार्यक्रममा नेपालबाट पनि बहुसंख्यक खेलाडीले अनुभव लिएको अवस्था छ। यिनै खेलाडीमध्ये १६६ जनाले अन्तर्राष्ट्रिय ओलम्पिक प्रतियोगितामा भाग लिइसकेका छन्। फ्यङछाङ विन्टर ओलम्पिकमा नेपालका खेलाडीको सहयोगका लागि कोरियाको सरकारी ऊर्जा निकाय कोसेप भन्ने कम्पनीले प्रायोजन गरेको छ। कोसेप हाल नेपालको अपर त्रिशूली १ जलविद्युत् प्रोजेक्टमा सहभागी छ। कोसेपले फ्यङछाङ विन्टर ओलम्पिकमा भाग लिने नेपाली खेलाडीलाई सहयोगस्वरूप नेपाली रुपैयाँ १० लाख उपलब्ध गराई नेपाली खेलाडीले अल्पाइन र क्रस कन्ट्री स्किमा भाग लिनेछन्। हामीलाई आशा छ नेपाली मित्रहरूले फ्यङछाङ ओलम्पिक खेलमा समर्थन गर्दै सहभागी भएर संसारभरिका खेलप्रमीसँगै रमाउँदै जोस तथा उत्साहका साथ विन्टर खेलको सुन्दरताको आनन्द लिनेछन्। पार्क नेपालस्थित गणतन्त्र कोरियाका राजदूत हुन्।"
नेपाली क्रिकेट विवाद : आईसीसीको टोली माघ दोस्रो साता नेपाल आउने,"काठमाडौं : अवरुद्ध बनेको नेपाली क्रिकेटमाथिको निलम्बन फुकुवाको प्रक्रियाबारे छलफल गर्न अन्तर्राष्ट्रिय क्रिकेट काउन्सिल (आईसीसी)को टोली नेपाल आउने भएको छ। आईसीसीले शुक्रबार सल्लाहकार समूहलाई लेखेको ईमेलमा आफ्नो टोली माघको दोस्रो साता नेपाल आइपुग्ने जानकारी गराएको हो। सो अवधिमा छलफलका लागि सल्लाहकार समूहका सदस्यहरूलाई राजधानीमा उपलब्ध हुनका लागि समेत आईसीसीले भनेको छ। नेपाली क्रिकेट निलम्बन फुकुवाका लागि चालेको प्रक्रिया रोकिएकोबारे र त्यसलाई सुचारु गर्ने सम्बन्धमा छलफल गर्न आईसीसीको प्रतिनिधिमण्डल नेपाल आउँदै छ, आईसीसीका नाइजेल मासिरेनसले लेखेको ईमेलमा भनिएको छ, त्यसका लागि सल्लाहकार समूहका सदस्यहरूको समय र उपलब्धताका बारेमा आईसीसी जान्न चाहन्छ। आईसीसीले ईमेलमा माघको दोस्रो साता नेपाल आउने उल्लेख गरे पनि कुन दिन आइपुग्ने भन्नेबारे खुलाएको छैन। आईसीसी प्रतिनिधिले सल्लाहकार समूहका सदस्य र अन्य सरोकारवालासँग अवरुद्ध बनेको घरेलु क्रिकेटको सर्वाेच्च निकाय नेपाल क्रिकेट संघ (क्यान) माथिको निलम्बन फुकुवाको प्रक्रिया सुचारु गर्नेबारे छलफल गर्नेछ। सल्लाहकार समूहले तयार पारेको विधानलाई कार्यान्वयनमा लैजाने सम्बन्धमा विवाद देखिएपछि आईसीसीले सो प्रक्रिया स्थगित गर्न र त्यस सम्बन्धमा छलफल गर्न आफ्नो टोली नेपाल आउने यसअघिको ईमेलमा भनेको थियो। सोही ईमेलअनुसार आईसीसीको टोली नेपाल आउन लागेको हो। सल्लाहकार समूहले तयार पारेको क्यानको नयाँ विधानलाई आईसीसीसँगको यसअघिको सहमतिअनुसार चतुरबहादुर चन्दको अध्यक्षतामा रहेको क्यानको निर्वाचित समितिले आफ्नो विशेष साधारणसभाबाट पारित गराई कार्यान्वयनमा लाने प्रयास गरेको थियो। साधारणसभाले पारित गरेको विधानअनुसार जिल्ला संघहरूको निर्वाचन पनि सम्पन्न भइसकेको अवस्थामा आईसीसीले विधानअनुसारको बाँकी काम स्थगित गर्न अनुरोधसहितको पत्र पठाएको थियो। आईसीसीको बोर्ड बैठक र साधारणसभाको पूर्वसन्ध्यामा हुन लागेको आईसीसी प्रतिनिधिको यो भ्रमणलाई महत्वका साथ हेरिएको छ। क्यानको निर्वाचित समितिका महासचिव अशोकनाथ प्याकुरेलले आईसीसीले यसअघि नै पठाएको ईमेलअनुसार टोली पठाउन लागेको प्रतिक्रिया दिए। आईसीसीले यसअघिको पत्रमा पनि छलफलका लागि आफ्नो टोली नेपाल आउने जनाउँदै आएको थियो, प्याकुरेलले अन्नपूर्णसँग भने, आईसीसीको बोर्ड बैठक र साधारणसभा नजिकै रहेकाले पनि यो भ्रमण हाम्रा लागि महत्वपूर्ण छ। सायद आईसीसीको टोलीले अहिले अवरुद्धजस्तै बनेको नेपाली क्रिकेटमाथिको निलम्बन फुकुवाको प्रक्रिया सुचारु गर्नेबारे सबैसँग छलफल गर्नेछ। सरकारी हस्तक्षेप र स्वच्छ निर्वाचन हुन नसकेको दुई कारण देखाउँदै आईसीसीले गत वैशाख १२ गते नेपाली टोलीलाई आफ्नै व्यवस्थापनमा अन्तर्राष्ट्रिय प्रतियोगिता खेलाउने तर क्यानलाई निलम्बनमा राख्ने निर्णय गरेको थियो। निलम्बन फुकुवा गर्नका लागि आईसीसीले सल्लाहकार समूहको गठन गरी नयाँ विधान तयार पारे पनि हाल सोही विधानको कार्यान्वयन प्रक्रिया रोकिएको छ। त्यससँगै क्यानमाथिको निलम्बन फुकुवाको प्रक्रिया पनि रोकिएको छ। आईसीसीको बोर्ड बैठक र साधारणसभाको पूर्वसन्ध्यामा हुन लागेको आईसीसी प्रतिनिधिको यो भ्रमणलाई महत्वका साथ हेरिएको छ।"
मनाङलाई स्तब्ध पार्दै आर्मी फाइनलमा,"धनगढी : साविकका विजेता मनाङ मस्र्याङ्दी क्लबलाई पराजित गर्दै विभागीय टोली त्रिभुवन आर्मी क्लब दोस्रो संस्करणको सुदूरपश्चिमाञ्चल खप्तड गोल्डकप फुटबल प्रतियोगिताको फाइनलमा प्रवेश गरेको छ। शनिबार भएको पहिलो सेमिफाइनलमा आर्मीले मनाङलाई ३१ गोलले पराजित गर्दै उपाधि नजिक पुगेको हो। आर्मी संस्करणमा पहिलो खेलबाटै बाहिरिएको थियो। आर्मीको जितमा कप्तान भरत खवास, नवयुग श्रेष्ठ र सन्तोष तामाङले गोल गरे। मनाङका हेमन गुरुङले सान्त्वना गोल गरे। खेलमा सुरुआती अग्रता भने मनाङले लिएको थियो। खेलको नवौं मिनेटमा मनाङका हेमन गुरुङले गोल गर्दै टोलीलाई अग्रता दिलाएका थिए। आर्मीका गोलकिपर विकेश कुथुले राम्ररी क्लियर गर्न नसक्दा पेनाल्टी बक्समा रहेका हेमनले सो अवसरलाई सदुपयोग गरेका थिए। खेलको २३औं मिनेटमा आर्मीका भरत खवासले गोल गर्दै खेल बराबरीमा ल्याएका थिए। त्यसपछि इन्जुरी समयमा नवयुग श्रेष्ठले गोल गर्दै आर्मीलाई अग्रता दिलाएका थिए। प्रतिस्पर्धात्मक बनेको दोस्रो हाफमा दुवै टोलीले आक्रामक फुटबल खेलेका थिए। खेलको ६१औं मिनेटमा सुजल श्रेष्ठले पाएका राम्रो अवसर खेर फाले। त्यस्तै ७७औं मिनेटमा नवयुगले गोलकिपर दिनेश थापामगरसँग वान भर्सेस वानको मौका पनि गुमाएका थिए। ८८औं मिनेटमा सन्तोष तमाङले नवयुगको पासमा गोल गर्दै आर्मीको जित सुनिश्चित गरेका थिए। आर्मीका नवयुग श्रेष्ठ खेलको म्यान अफ दी म्याच घोषित भए। उनले १० हजार रुपैयाँ प्राप्त गरे। जितसँगै आर्मी चौथो उपाधि नजिक पुगेको छ। आर्मीले यसअघि विकास रनिङ शिल्ड, सताक्षी गोल्डकप र काँकडभित्ता गोल्डकपको उपाधि जितिसकेको छ। आर्मीले उपाधिका लागि सोमबार आयोजक सुदूरपश्चिम र एपीएफबीचको विजेतासँग खेल्नेछ। जितपछि आर्मीका प्रशिक्षक नवीन न्यौपानेले खेलाडीको मेहनतका कारण जित हात पार्न सकिएको बताए। सुरुमै गोल खाए पनि समयमै गोल फर्काउन सक्दा खेलाडीमा मनोबल बढ्यो। मनाङ थकित भएको मौकाको फाइदा उठाउन सफल भयौं, प्रशिक्षक न्यौपाने भने। हारपछि मनाङका प्रशिक्षक छिरिङ लोप्साङ गुरुङले टाइसिटप्रति असन्तुष्टि जनाए। हिजोको आजै खेल्नुपर्दा हाम्रा खेलाडी थकित भएर खेल्नै सकेनन्। आयोजकले टाइसिट कुन आधारमा बनाएको हो, प्रशिक्षक लोप्साङले भने। मनाङले शुक्रबार रूपन्देही११ सँग प्रतिस्पर्धा गरेको थियो। पुस २१ गतेबाट सुरु भएको प्रतियोगिता सोमबारसम्म चल्नेछ। प्रतियोगिताको विजेताले ११ लाख ११ हजार एक सय ११ रुपैयाँ प्राप्त गर्नेछ। यस्तै उपविजेताले पाँच लाख ५५ हजार पाँच सय ५५ सय रुपैयाँ प्राप्त गर्नेछ। विभिन्न विधाका उत्कृष्ट खेलाडीले जनही १५ हजार रुपैयाँ पाउनेछन्। प्रतियोगितामा ए डिभिजनका १२ टोलीको सहभागिता छ।"
छक्का हानेको बल एक हातले समात्दा बने लखपति,"अकल्यान्ड : शनिबार न्युजिल्यान्डको दुनेदिनस्थित क्रिकेट मैदानमा खेल हेर्न पुगेका एक दर्शकका लागि अविष्मरणीय घटना घट्यो । ती दर्शक मैदानमा घरेलु टोली न्युजिल्यान्डले पाकिस्तानविरुद्ध खेलेको खेल हेर्नका लागि पुगेका थिए । खेलको सुरुआतमै न्युजिल्यान्डका प्रारम्भिक ब्याट्सम्यान मार्टिन गुप्टिलले छक्का प्रहार गरे । गुप्टिलले मोहमद आमिरको चौथो बललाई स्क्वायर लेगमा फ्लिक गर्दै छक्का प्रहार गरेका थिए । दर्शकदीर्घामा रहेका ती समर्थकले आफ्नो एक हातले सो बललाई समाते । ती समर्थकले बल आफूतिर आइरहेकाले रमाईलो लागेर समातेको बताए । यद्यपि त्यही एक हातको क्याचले उनका लागि कमाल गर्यो । न्युजिल्यान्डमा छक्का प्रहार गरेको बललाई एक हातले क्याच गरेमा ५० हजार न्युजिल्यान्ड डलर पुरस्कार दिने चलन रहेको छ । सोही नियमअनुसार ती समर्थकले पनि ५० हजार न्युजिल्यान्ड डलर पाए । ती समर्थकले रकम पाउँदा आश्चर्य ब्यक्त गरेका छन् । समर्थकले आफूलाई त्यो नियम बारे जानकारी नभएको बताएका छन् । मैले रमाइलोका लागि त्यो क्याच लिएको थिएँ । तर, त्यसकै कारण अहिले रकम पनि पाएको छु, ती समर्थकले भनेका छन्, धेरै खुसी लागेको छ । शनिबार सम्पन्न तेस्रो एकदिवसीय खेलमा पाकिस्तानलाई एक सय ८३ रनले पराजित गर्दै न्युजिल्यान्डले पाँच खेलको शृंखलामा ३० को अग्रता बनाएको छ। ,     ()  ,"
कृष्ण र स्नेहालाई स्वर्ण,"काठमाडौं : नेपाल आर्मीका कृष्ण घोरासैनी र पश्चिमाञ्चलकी स्नेहाराज्यलक्ष्मी राणाले राखेप च्याम्पियनसिप राष्ट्रिय सुटिङ प्रतियोगितामा स्वर्ण जितेका छन्। १० मिटर एयर राईफलको पुरुषमा कृष्ण र महिलामा स्नेहा पहिलो भए। कृष्णले र स्नेहाले समान २२६२२६ अंक जोडे। पुरुषमा २२४ अंकसाथ आर्मीका सुशे चौधरी दोस्रो र २०४ अंकसाथ मध्यपश्चिमाञ्चलका पवन घिमिरे तेस्रो भए। महिलामा मध्यमाञ्चलकी सिन्धुजा बस्नेत २२४ अंक जोड्दै दोस्रो र प्रहरीकी कल्पना परियार २०२ अंकका साथ तेस्रो भए। पुरुष १० मिटर एयर पेस्तोलमा आर्मीका विष्णुकुमार विश्वामगर पहिलो, मध्यमाञ्चलका सुमन तुलाधर दोस्रो र आर्मीका कुवेर केसी तेस्रो भए। सो स्पर्धाको महिलामा प्रहरीकी सीमा तुलाधर, पश्चिमाञ्चलकी श्रेया केसी र आर्मीकी सरिता बस्नेतले शीर्ष तीन स्थान हात पारे। यसअघि चार टिम इभेन्टमा आर्मीले तीन तथा मध्यमाञ्चलले एक स्वर्ण जितेका थिए।"
एन्फामा चुनावको रस्साकस्सी,"काठमाडौं : अखिल नेपाल फुटबल संघ (एन्फा) को आगामी चैत १४ गते हुने चुनावी साधारणसभाका लागि जिल्ला चुनाव र प्रतिनिधिको छनोट जारी छ। जिल्लाको चुनाव चल्दै गर्दा कतिपय स्थानमा प्रतिनिधिको विषयलाई लिएर विवाद पनि देखा परेको छ। पदाधिकारी र केन्द्रीय प्रतिनिधि आफ्नो पक्षमा बनाउन अहिले एन्फाका नयाँ र पुराना पदाधिकारीबीच रस्साकस्सी चलेको हो। एन्फाले जिल्ला निर्वाचन पुस ५ देखि माघ ५ गतेसम्म सम्पन्न गर्दैछ। जिल्लाको निर्वाचन स्वतःस्फूर्त रूपमा सञ्चालन हुन नदिएको र पुरानै नेतृत्व हावी भएको भन्दै एन्फाका असन्तुष्ट पक्षले विरोध जनाएका छन्। तर, एन्फा सस्ंथापन पक्ष भने जिल्ला चुनाव एन्फा निर्वाचन निर्देशिका र विधानअनुसार नै चलिरहेको दाबी गरिरहेको छ। हालसम्म २३ वटा जिल्ला फुटबल संघको निर्वाचन भइसकेको छ। निर्वाचन भएका सबै जिल्लामा एन्फाको वर्तमान पदाधिकारी र पूर्वपदाधिकारीले आफ्नो पक्षमा नेतृत्व चुन्न दबाब दिएको असन्तुष्ट पक्षको आरोप छ। एक वर्षअघि उपाध्यक्ष पदमा पराजित भएका राष्ट्रिय टोलीका पूर्वकप्तान एवं गोलरक्षक उपेन्द्रमान सिंहले नेपाली फुटबलमा अहिले पनि पुरानै रोगले जरो गाडिरहेको बताए। जिल्लाका निर्वाचनमा आफ्नो पक्षमा पदाधिकारी र प्रतिनिधि चुन्ने काम भइरहेको छ। निर्वाचन भनेको निष्पक्ष हुनुपर्ने हो तर, जिल्ला लिग खेलिरहेका पुराना क्लबलाई समेत पन्छाएर कागजी रूपमा आफूखुसी प्रतिनिधि छान्ने काम भइरहेको छ, सिंहले अन्नपूर्ण पोस्ट्सँग भने। निर्वाचनका क्रममा रूपन्देही, पाल्पा, मकवानपुर, नवलपरासी, सर्लाहीलगायत जिल्लामा संस्थापन पक्षले अनावश्यक दबाब दिएको उनले बताए। सिंहले आफ्नै जिल्ला भक्तपुरमा पनि पुरानै पदाधिकारीले कागजी रूपमा गुपचुप निर्वाचन गरेर प्रतिनिधि र पदाधिकारी चुन्न लागेको बताए। जिल्लाका क्लबले उक्त कुरा थाहा पाएपछि एन्फा मुख्यालयमा निवेदन दिएको पनि उनले बताए। नेपाली फुटबलको विकास चाहने हो भने फुटबललाई सबैको बनाउनुपर्छ। जिल्ला, क्लब, रेफ्री र महिला सबैलाई मिलाएर लैजानु पर्छ। जिल्ला निर्वाचनमा त्यहाँका क्लबलाई भाग लिन दिइएको छैन। आफ्नो पक्षलाई सहभागी गराउने र विपक्षलाई बाहिर राख्ने काम भइरहेको छ। आफ्नो मान्छेलाई खुलेआम टीका लगाइएको छ, सिंहको आरोप छ। भक्तपुरमा लिग खेलिरहेका क्लबलाई बाहिर राखिएको उनले गुनासो पोखे। गत वर्षको लिग च्याम्पियन भक्तपुर फुटबल विकास समाज, पाण्डुबजार फ्रेन्डसिपजस्ता क्लबलाई भाग लिन दिइएको छैन। फुटबलको नाममा फोहोरी राजनीति फेरि मौलाएको छ। एन्फालाई पुरानै शैलीमा हडप्ने काम भएको छ। प्रतिबन्धमा रहेका पदाधिकारीले खुलेआम निर्वाचनलाई प्रभाव पारिरहेको अवस्थामा छ, सिंहले भने। एन्फाका अध्यक्ष नरेन्द्र श्रेष्ठ भने जिल्ला चुनावमा बाहिर हल्ला गरिए जस्तो नभएको बताए। निर्वाचनका लागि एन्फाको आफ्नै निर्देशिका र विधान छ। विधान र निर्देशिकालाई लत्याएर कसैले चुनाव गर्न सक्दैन। निर्वाचनमा अलिअलि विवाद देखिनु स्वाभाविक हो। गल्ती भएको ठाउँमा छानबिन भइरहेको छ, श्रेष्ठले भने। एन्फाको निर्वाचनलाई विश्व फुटबल महासंघ (फिफा), एसियाली फुटबल महासंघ (एएफसी) र नेपाल सरकारको समेत निगरानी हुने भएकोले निर्देशिका र विधानभन्दा बाहिर जान नसकिने श्रेष्ठले बताए। निर्देशिकामा २०७० सालको निर्वाचनका भाग लिएका सबै क्लबलाई सहभागी गराउने उल्लेख छ। चार वर्षसम्म कम्तीमा दुई पटक जिल्ला लिग खेलेका र च्याम्पियन क्लबले पनि भाग लिन पाउनेछ। निर्देशिकामा नपर्नेले भाग लिन खोज्नु भएन। कसले पाउने र कसले नपाउने भन्ने कुरा लिग खेल्नुअघि एन्फामा आएको क्लबहरूको लिस्ट हेर्न सकिन्छ, श्रेष्ठले भने। एन्फामा आवद्ध ४५ जिल्लाको चुनाव माघ ५ गतेसम्म सम्पन्न हुनेछ। हालसम्म सम्पन्न २३ जिल्लाका निर्वाचनमध्ये ९० प्रतिशत पदाधिकारी र प्रतिनिधि संस्थापन पक्षकै आएको देखिन्छ। केन्द्रीय निर्वाचनमा भने एन्फामा ७७ जनाले मतदान गर्नेछन्। एन्फाले ४५ जिल्लाबाट एक जनालाई मताधिकारसहित तीनजना प्रतिनिधि, ए डिभिजनलाई १४, बी डिभिजनलाई नौ, सी डिभिजनलाई पाँच तथा महिला, रेफ्री, खेलाडी र प्रशिक्षकलाई एकएक मताधिकार दिएको छ। एन्फा केन्द्रीय अध्यक्ष पदका लागि हाल राष्ट्रिय फुटबल टोलीका पूर्वप्रशिक्षक कृष्ण थापाले उम्मेदवारी घोषणा गरिसकेका छन्। उम्मेदवारी घोषणा नगरे पनि अध्यक्ष नरेन्द्र श्रेष्ठ, वरिष्ठ उपाध्यक्ष मणि कुँवर र यसअघि अध्यक्ष पदमा नरेन्द्रसँग पराजित भएका पूर्वउपाध्यक्ष कर्माछिरिङ शेर्पा पनि अध्यक्ष पदका लागि प्रत्याशी देखिएका छन्।"
सान्चेजले छाड्न लाग्दा आर्सनलमाथि बोर्नमाउथको चोट,काठमाडौँः स्टार स्ट्राइकर एलेक्सिस सान्चेज अर्को क्लबमा सर्ने तयारीमा जुटेका बेला आर्सनललाई बोर्नमाउथले झट्का दिएको छ । इङ्लिस प्रिमियर लिग अन्तरगत आइतवार राति भएको खेलमा बोर्नमाउथले २१ को जित निकालेको हो । बोर्नमाउथलाई जिताउने क्रममा खेलको ७० औँ मिनेटमा विल्सन र ७४ औँ मिनेटमा इबेले निर्णायक गोल गरे । पराजित आर्सनलका लागि खेलको ५२ औँ मिनेटमा बेलेरिनले गोल गर्दै अग्रता दिलाउन सफल भएका थिए । यो हारसँगै आर्सनल लगातार पाँच खेलमा जितविहीन बनेको छ । जसका कारण म्यानेजर आर्सेन वेङ्गरमाथि निरन्तर दबाब बढ्दै गएको छ । आर्सनलले पछिल्लो पटक डिसेम्बर २९ मा प्रिमियर लिगको खेलमा क्रिस्टल प्यालेसमाथि ३२ को जित निकाले यता अर्को जित आत्मसाथ गर्न पाएको छैन । आर्सनलले त्यसअघि डिसेम्बर २३ मा लिभरपुलसँग ३३ को बराबरी खेलेको थियो । क्रिस्टल प्यालेसलाई हराएपछि आर्सनलले प्रिमियर लिगमा वेस्ट ब्रोम र चेल्सीसँग बराबरी खेल्यो । उसले जनवरी ११ मा भएको काराबाओ कपमा चेल्सीसँगै गोलरहित बराबरी खेलेको थियो । बोर्नमाउथसँगको हारपछि आर्सनलले प्रिमियर लिगमा २३ खेलबाट केबल ३९ अंकमात्रै जोड्दै लिगको छैटौँ स्थानमा छ । विजयी बोर्नमाउथ २३ खेलबाट २४ अंक जोड्दै लिगको १३ औँ स्थानमा छ ।

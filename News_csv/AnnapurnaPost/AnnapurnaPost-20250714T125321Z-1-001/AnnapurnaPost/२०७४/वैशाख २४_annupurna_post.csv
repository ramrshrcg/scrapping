शीर्षक,विवरण
सत्र साल दोहोरिएला ?,"नेपालमा १७ अंकको ठूलो महत्वव रहेको छ । समाजमा कसैले आफूले गरेको काम सफल भयो भने सत्र पर्यो भन्ने गरिएको छ । त्यस्तै षड्यन्त्र र खराब काम गर्यो भने कर्मअनुसारको फल पायो भन्ने गरिएको छ । बिहान र दिउँसो उज्यालोमा गरिने कार्यलाई शुभ मानिन्छ भने मध्यरातमा गरिने कार्यलाई अशुभ र षड्यन्त्रकारी मानिन्छ । ८ र १२ अंकलाई अशुभ मानिएको छ । २००७ सालमा राजनीतिक परिवर्तन भएर २०१७ सम्मको १० वर्ष बहुदलीय प्रजातान्त्रिक व्यवस्था रहेको थियो । सरकार परिवर्तन र राजनीतिक अस्थिरताले शान्तिसुरक्षालगायतका विकास कार्यमा समेत असर परेको थियो । कहिले संविधानसभाको निर्वाचन र कहिले संसद्को निर्वाचनको खिचातानीमा तीन महिनादेखि १८ महिनासम्म सरकार बन्ने र गिर्ने प्रक्रिया चलिरह्यो । राजा महेन्द्रले २०१५ मा संविधान जारी गरेर पहिलोपटक वालिग मताधिकारको आधारमा संसद्को निर्वाचन गराएका थिए । निर्वाचनमा नेपाली कांग्रेसले दुईतिहाइ बहुमत ल्याएको थियो । २०१६ वैशाखमा निर्वाचन सम्पन्न भए पनि असारमा मात्र राजा महेन्द्रले बीपीलाई सरकार बनाउन बोलाएका थिए । नेपाली कांग्रेसले बीपी कोइरालाको नेतृत्वमा पहिलो निर्वाचित सरकार बनाएको थियो । राजा महेन्द्रले हिमाल, पहाड, तराईका कुनाकन्दरासम्म पुगेर देशवासीको जनभावना बुझेर निर्वाचित सरकारलाई सोहीअनुसार गर्न निर्देशन दिएका थिए । २०१७ साल पुस १ गतेको कदमको अग्रिम सूचना र चेतावनी नेपालगन्जमा भएको आमसभामा राजाले दिएका थिए । सुवर्ण शमशेर र सूर्यप्रसाद उपाध्यायलाई यो कदमको पूर्व जानकारी भएर पनि बीपीलाई जानकारी गराएनन् । २०१७ साल पुस १ गते थापाथलीमा भएको नेपाली कांग्रेस तरुण दलको कार्यक्रम स्थल घेरा हालेर सेनाका जनरलले मिस्टर पीएम, यु आर अन्डर एरेस्ट' भनेर सैनिक गाडीमा राखेर निर्वाचित प्रधानमन्त्री बीपीलाई सिंहदरबारमा लगेका थिए । २०१७ साल पुस १ गते राजा महेन्द्रले देशवासीको नाममा रेडियो नेपालबाट दिउँसो १ बजे शाही घोषणा गर्दै नेपालको संविधान २०१५ ले दिएको संकटकालीन अधिकार प्रयोग गरी नेपाली कांग्रेसको निर्वाचित सरकार विघटन गरेका थिए । निर्वाचनले जनताको शक्तिले आमजनतालाई नेतृत्वमा पुर्याउँछ र नेताहरूलाई सडकमा ल्याउँछ । एकपटक बहुमत पाएर सत्ताको स्वादमा चुर्लुम्म डुबेकाहरूलाई निर्वाचनबाटै जनताले दूधबाट झिँगा फालेजस्तै फालिदिन्छन् । भर्खरै दिल्ली नगरपालिकाको चुनावमा दुई वर्षअघि दुईतिहाइभन्दा बढी बहुमत ल्याएको केजरीवालको आप पार्टीले जमानत पनि जोगाउन सकेन । नेपालकै सन्दर्भमा पनि संविधानसभाको पहिलो निर्वाचनमा एमाओवादीलाई पहिलो स्थान र नेपाली कांगे्रसलाई दोस्रो तथा एमालेलाई तेस्रो स्थान दिएकोमा दोस्रो संविधानसभाको निर्वाचनमा कांग्रेस पहिलो, एमाले दोस्रो र माओवादीलाई तेस्रो स्थान दिएका थिए २०१५ सालको निर्वाचनमा राजा महेन्द्रले बीपीलाई सत्ता हस्तान्तरण गर्न ढिलाइ गरेजस्तै गिरिजाप्रसादले पनि प्रचण्डलाई सत्ता हस्तान्तरण गर्न आनाकानी गरी सहमतिको सरकारको ठाउँमा बहुमतको सरकारको प्रावधान संविधानमा राख्न लगाएर मात्र सत्ताबाट बाहिरिएका थिए । प्रधानमन्त्री पुष्पकमल दाहाल प्रचण्डले सत्ता कब्जा गर्ने घमण्डका साथ रुक्मांगद कटवाललाई प्रधानसेनापतिबाट हटाउन खोज्दा लिट्टेका प्रभाकरण हुने डरले आफैं हट्नुपरेको थियो । अहिले आईजीपी र प्रधानन्यायाधीशमाथि महाभियोग प्रकरणले हट्ने सम्भावना देखा परेको छ । पहिलो संविधानसभा बाबुराम भट्टराई प्रधानमन्त्री भएको बेला संविधान नबनाई विसर्जन गराए । सर्वोच्चका प्रधानन्यायाधीश खिलराज रेग्मीलाई मन्त्रिपरिषद्को अध्यक्ष बनाएर दोस्रो संविधानसभाको निर्वाचन गराए । हाल सोही संविधानसभालाई संसद्मा रूपान्तरतण गरेर कांग्रेस, एमाले र एमाओवादीले पालैपालो नौमहिने सरकार गठन गरेर सत्ता सञ्चालन गरिरहेका छन् । प्रमुख तीन राजनीतिक दलहरू विगतमा आफूले राजासँग गरेको सम्झौताको उल्लंघन र निर्वाचनमा गयो भने पराजय हुने डरले निर्वाचन नगराउन अझै अनेक बहाना बनाइरहेका छन् । अब दुई चरणमा जेठ ३१ मा गर्ने भनिएको छ । सम्भव भए एकै चरणमा जेठ १५ मा बजेट प्रस्तुत गर्नुअगाडि चुनाव गर्ने चर्चा पनि छ । हार्ने चुनाव प्रजातन्त्र र जनतामा विश्वास भएकाले मात्र गराउँछन् । नेपालको राजनीतिमा नयाँ मोड आएको छ । प्रधानन्यायाधीश सुशीला कार्कीविरुद्ध संसद्मा प्रस्तुत भएको महाभियोग प्रस्ताव अगाडि नबढाई यथास्थितिमा राख्न दिएको आदेशानुसार शुक्रबारदेखि नै काम गर्न सर्वोच्चका न्यायाधीश चोलेन्द्रशमशेर राणाको बेन्चले अन्तरिम आदेश जारी गरेको छ । सो आदेशअनुसार उनले काम सुरु गरिसकेकी छन् । मुद्दा सर्वोच्चमा विचाराधीन छ । अन्तरिम आदेश बदर गर्न वा लागू गरिराख्न महाभियोग लगाउने विपक्षीका नाममा कारण देखाऊ आदेश मात्र जारी भएको छ । सुशीला कार्कीले मुद्दा जितिसकेको होइन । मुद्दाको अन्तिम फैसला हुन बाँकी नै छ । कार्यपालिका र न्यायपालिकाबीच भएको द्वन्द्वमा अब विधायिकाको प्रवेश भएको छ । अब सुशीला कार्कीले सर्वोच्चमा उपस्थित भएर प्रशासनिकबाहेक अन्य न्यायिक जिम्मेवारी बहन गर्नमा नैतिक प्रश्न खडा भएको छ । आफैं झगडाको एक पक्ष भएको र अवकाश हुन एक महिना मात्र बाँकी रहेकाले समस्या समाधानको लागि वैशाख २५ गतेबाट बिदा बस्ने र जेठ २४ गते उमेरको कारण अवकाश पाउने सम्भावना रहेको छ । त्यसपछि सर्वोच्चले विगतमा खिलराल रेग्मीको नजिरअनुसार अवकाश पाइसकेकाले केही गरिराख्नुनपर्ने फैसला गर्ने अनुमान छ । गोपालप्रसाद पराजुलीले नै कायममुकायम प्रधानन्यायाधीश भएर काम गर्नेमा आशा गर्ने ठाउँ देखिँदैन । यो नै न्यायपालिका विवादको पटाक्षेपको उचित शैली हुनेछ । राष्ट्रपतिबाट राजपा नेपालका मधेसी नेताहरूलाई पनि चुनावमा भाग लिन लगाउन कोसिस भइरहेको छ । यसको लागि चुनावको लागि तोकिएको मितिमा हेरफेर हुन सक्छ । अर्कोतर्फ प्रधानमन्त्री दाहाल र प्रतीक्षारत प्रधानमन्त्री देउवा दुवैसमक्ष नैतिक संकट आइपरेको छ । चाँडै संसद् विघटन र सरकार परिवर्तनबाट समाधान खोजिनेछ । उपरोक्त तथ्यको विश्लेषणबाट नेपालमा राजनीतिक परिवर्तनको लागि २०१७, २०४६ र २०६२ जस्तै २०७४ को अहिलेको अवस्था भएको छ । नेताहरू सिंहदरबारमा सहमति र चुनावको तालमेलको नाटक गरेर बसेका छन् भने राजा ज्ञानेन्द्रले धार्मिक अनुष्ठानमा सामेल हुन देशव्यापी दौडाहा गरेर हिन्दु धर्म र राजसंस्थाको पक्षमा जनमत तयार गरिसकेका छन् । गोपाल किरातीले केही समयअगाडि मन्त्री भएका बेला नेपालमा ७५ जिल्लाको ठाउँमा आठ सय जिल्ला बनाउने गरेको भविष्यवाणी युरोपियन युनियनको फोटोकपी स्थानीय तहलाई जिल्लाको जस्तै अधिकारसम्पन्न बनाएर मिलेको छ । त्यस्तै उनै किरातीले अहिले रिपोर्टस् क्लबमा केही राजनीतिक दलहरू राजा ज्ञानेन्द्रलाई सिंहासनमा राख्ने खेलमा लागेको उनको भविष्यवाणी पनि मिल्ने सम्भावना देखा परेको छ । देशमा विकास भएको नयाँ राजनीतिक परिस्थितिमा धर्म निरपेक्ष र गणतन्त्रवादी एकातिर र हिन्दु धर्म र राजसंस्था राख्नुपर्छ भन्नेहरू अर्कोतिर लागेर नयाँ ध्रुवीकरण देखा परेको छ । नयाँ भारतीय राजदूतले नेपालका राजनीतिक नेताहरूसँग भेटघाट गर्नासाथ एसडी मुनीले २०६३ मुलुकलाई हिन्दु राष्ट्र' बनाउन लागेको भनेर ट्विट गर्नु र मोदी सरकारले संविधान जारी गर्ने बेलामा विदेश सचिव जयशंकरलाई पठाएर सबै पक्षलाई समेटेर संविधान जारी गर्न दिएको सुझावको अन्तर्यमा पनि संवैधानिक राजसंस्था र हिन्दु धर्म कायम गर्नु नै रहेको अनुमान गरिएको छ । चीनले नेपालमा राजनीतिक स्थायित्वको लागि राजसंस्थाको अपरिहार्यताको आशय बेलाबेलामा प्रकट गरिरहेकै छ । नेपालको सैनिक इतिहासमा २०१५ को संवैधानिक व्यवस्थाअनुसार २०१७ पुस १ मा राजा महेन्द्रले पहिलोपटक सेना परिचालन गरेर प्रधानमन्त्रीसमेतलाई गिरफ्तार गरेर व्यवस्था परिवर्तन गरेका थिए । २०७२ को संविधानमा भएको प्रावधानअनुसार राष्ट्रिय सुरक्षा परिषद्को सिफारिसमा हालै राष्ट्रपतिबाट निर्वाचन गराउन २०७४ मा दोस्रोपटक सेना परिचालनको स्वीकृति प्रदान गरिएको छ । सैनिक परिचालनको स्वीकृति हुनासाथ सेनाले सूक्ष्म अन्वेषण' सुरु गरिसकेको छ । प्रमुख तीन राजनीतिक दलहरू विगतमा आफूले राजासँग गरेको सम्झौताको उल्लंघन र निर्वाचनमा गयो भने पराजय हुने डरले निर्वाचन नगराउन अझै अनेक बहाना बनाइरहेका छन् । मुलुकको पछिल्लो विकसित घटनाक्रमलाई लिएर नेपाली सेनाका प्रधानसेनापति नेतृत्वको पीएसओज (जसमा काठमाडौं उपत्यकाका उपरथी र रथीहरू रहन्छन्) को आकस्मिक बैठकले सुरक्षा सतर्कता अपनाउने निर्णय गरेको सेनाले प्रेसविज्ञप्तिमार्फत जनाएको छ । सेनालाई ब्यारेकबाट बाहिर निकालेपछिको सम्पूर्ण कार्य सेनाले आफ्नो कार्यविधिअनुसार सञ्चालन गर्नेछ । मन्त्रिपरिषद्, सर्वोच्च अदालत र संसद् त संविधान ऐन, नियम मिचेर आपसी द्वन्द्वमा फसिरहेको वर्तमान अवस्थामा बन्दुक बोकेर ब्यारेक बाहिर निस्केको सेनाले पनि आफ्नो भूमिका निर्वाह गर्नेछ । ०१७ सालमा राजा महेन्द्रले परिचालन गरेको शाही सेना नेपाली कांग्रेसले गरेको सशस्त्र प्रतिरोध समाप्त गरेर मात्र ब्यारेकमा फर्किएको थियो । हाल राष्ट्रपतिको स्वीकृतिअनुसार परिचालित राष्ट्रिय सेना निर्वाचन गराएर मात्र ब्यारेकमा फर्कने सम्भावना छ । यस्तो अवस्थामा राष्ट्रपतिले संविधानको वाधाअड्काउ फुकाउने धाराको प्रयोग गरेर विगतमा जस्तै सर्वोच्चको प्रधानन्यायाधीशको अध्यक्षतामा चुनावी सरकार गठन गर्ने र निर्वाचनको लागि परिचालित सेनाका जनरलले जस्तोसुकै व्यवधान आए पनि त्यसलाई हटाई वर्तमान अन्योल अन्त्य गराउने सम्भावना बढेको छ । अहिलेको ग्र्यान्ड डिजाइनले धर्म निरपेक्ष र गणतन्त्रबाट २०६३ वैशाख ११ अघिको अवस्थामा पुग्ने सम्भावनासमेत देखा परेको छ । इतिहास दोहोरिन्छ भन्छन् । विक्रम संवत् २०१७ ईस्वी संवत् २०१७ ले त्यस्तो सम्भावना बोकेको छ । तिवारी नेपाल सरकारका पूर्वसचिव हुन् ।"
राजनीतिक क्रेडिट रित्तिएपछि,"संसारमा जुनसुकै वादको राजनीति गरे पनि त्यसको गुरुत्व अर्थनीतिमा निर्भर हुन्छ । वस्तु र सेवा कसले कसरी उत्पादन, वितरण र उपभोग गर्ने भन्ने विषयमा बजार, सरकारराज्य अथवा राज्यका व्यक्तिविशेषले निर्धारण गर्र्ने विषय मात्रै फरक हो, तर त्यसको परिमाण अत्यन्त असरदायी हुन सक्छ । अमेरिकाको खुला बजारतन्त्रदेखि बेलायत, युरोप हुँदै भारत, चीन, रूस र उत्तरकोरिया पुग्दा अर्थनीति १८० डिग्रीको फरकमा अवतरण हुन्छ । यता नेपालमा न त हाँसको चाल न त बकुल्लाको स्थिति छ । व्यवस्थापिकासंसद्मा दुईतिहाई वामपन्थीहरूको वर्चस्व देखिन्छ तर देशमा उत्पादन न्यून छ अथवा परनिर्भर छ । अन्तर्राष्ट्रिय जगत्मा शिर उठाएर भन्न पनि लाजलाग्दो स्थिति छ । किनकि अहिलेको नेपाली राज्य व्यवस्था आफ्नो जनशक्ति एवं महिला निर्यात गर्छ ! व्यवसाय अथवा उद्यमशीलताको निम्ति कुनै भीड देखिँदैन, तर मानवीय दलाल गर्नेहरूको कार्यालय अगाडि घन्टौंसम्म कुर्न बाध्य युवा जमात होस् या स्नातकस्नातकोत्तर पढेका विद्यार्थीहरू दुईमहिने म्यादी पुलिसको निम्ति दिनभर पक्तिबद्ध भएर बस्नुपर्दा तिनीहरूको मनोविज्ञान कस्तो होला ? नेपालको वर्तमान राजनीतिले त्यस्तो जनभावना बुझ्ने प्रयत्न कहिल्यै गरेन । राज्य व्यवस्था परिकल्पना ६०१ जनामध्ये एकजनाले पनि त्यस्तो खाका प्रस्तुत गर्न सकेनन्, आगामी १०, २०, २५ वर्षमा नेपाल र नेपाली आत्मनिर्भर, समुन्नत र पूर्ण प्रतिस्पर्धी बन्ने छन् भनेर ! विगतलाई सरापेर राज्यको दोहन गर्ने ? कुनै समय थियोराणालाई गाली गर्ने, त्यसपछि राजा र पञ्च, त्यसपछि कांग्रेस, त्यसपछि माओवादी, अहिले मधेसी, भारत, चीन, पहाडे, फलानो कहिलेसम्म त्यस्तो सोच भजाएर खाने ? अहिले नेपाली राजनीतिले राजनीतिक नेतृत्व नभएर 'उपभोगी समूह' हरू हुर्काएको छ र त्यो समूहले नयाँ नश्ल उत्पादन गर्न चाहँदैन, त्यस्तो समूह स्थापित बनेको छ, जसलेजसको इमानदारी, भरोसा, आत्मविश्वास, जनविश्वास र नैतिकता पूर्णतः रित्तिएर क्रेडिट शून्य' भइसकेका छन् । वास्तवमा वर्तमानको समग्र राजनीति क्रेडिटलेस' बनाउने काम राजनीतिक दल र तिनका अगुवाहरूले नै गरिराखेका छन् । उदाहरणको निम्ति प्रजातन्त्रको मियो ठान्ने नेपाली कांग्रेसले आफ्नो केन्द्रीय समितिको बैठकमा एउटा पुलिस नाथेको विषयलाई लिएर सर्वोच्च अदालतले गरेको फैसलाविरुद्ध जे दस्ताबेज सहीछाप गर्यो, त्यसले कांग्रेसको नेताहरूको नैतिक हार भएको छ । कांग्रेसका महामन्त्रीले समेत आफ्नै पिताले आर्जन गरेको क्रेडिटलाई समेत धुलोमा मिलाइदिए । त्यतिले नपुगेर कांग्रेसका सभापति शेरबहादुर देउवाले सर्वोच्च अदालतका प्रमुख न्यायाधीशविरुद्ध संसद्मा माओवादीसँग गोप्य ढंगले मिलेर महाभियोग दर्ता गर्न पुगे । वास्तवमा प्रजातन्त्रान्त्रिक मूल्य र मान्यता एवं विधिको राज्यको पूर्णतः बर्खिलाप गर्ने माओवादीसँग देउवाको हात मिलाइले स्वतन्त्र न्यायालयको सिद्धान्ततः अन्त्य भएको छ । २०१७ सालपछिको सबैभन्दा निन्दनीय घटना शेरबहादुरले गराएका छन्, तर त्यसको विरुद्धमा कांग्रेसमा नयाँ नेतृत्व उठ्न जरुरी छ । मुलुकमा कांग्रेस, प्रजातन्त्र एवं विधिको राज्य टिकाइराख्ने हो भने शेरबहादुरको सभापतित्वको अन्त्य आवश्यक छ । सम्भवतः शेखर कोइराला, प्रकाशमान सिंह र विमलेन्द्र निधिहरूको संयुक्त प्रयासबाट कांग्रेसले पुनर्जीवन पाउन सक्छ । कांग्रेसले जनतामा विश्वासको आधार पूर्णतः गुमाउने निश्चित छ । होइन भने यसरी प्रजातान्त्रिक मूल्य र मान्यतामा एक छत्र बितन्डा मच्चाइरहँदा कांग्रेस मौन बसिराख्यो भने छिटोभन्दा छिटो त्यो दल पूर्णतः क्रेडिटलेस' नबन्ने कुनै कारण बाँकी देखिँदैन । त्यसरी नै वामपन्थी दलहरूको राजनीतिक क्रेडिट मौसमअनुसार बदलिरहन्छ । बन्दुक पड्काएर आर्जन गरेको क्रेडिटलाई कमरेडद्वय भट्टाराई र दाहालले स्वयं प्रधानमन्त्री हुदाँ नै स्वाहा पारिसकेका छन् । अर्का प्रखर बोलीका कमरेड ओली पञ्चतन्त्र कथा सुनाएर मनको लड्डु घिउसँग खुवाउँदै जनतासँग नजिक हुन चाहन्छन्, तर समग्र राजनीतिमा खालि च्याँखे मात्र थाप्छन् । उपरोक्त सबै किसिमका व्यक्तित्वहरूले विगत दुई वर्षयता अत्यन्त पीडादायी अवस्थाबाट गुज्रिरहेको भूकम्पपीडित लाखौं घरवारविहीन जनताबाट सामान्य आशीर्वाद पनि लिन सकेनन्, आम क्रेडिट त परै जाओस् । आज धुर्मुस र सुन्तलीले जेजति सामाजिक क्रेडिट बटुलेका छन्, अहिलेका चलनचल्तीका राजनीतिक प्राणीहरूले सायद बाँकी जिन्दगीमा पनि लिन सक्दैनन् । किनभने तिनीहरू राजनीतिकभन्दा आर्थिक क्रेडिट र डेबिडमा लिप्त छन् । जब आफ्नो क्रेडिट गुम्दै गएर रित्तिन थाल्छ तब विपक्षी अथवा विदेशीलाई गाली गर्ने प्रवृत्ति नौलो होइन, नेपाली राजनीतिमा । अर्थशास्त्रको सामान्य नियमअनुसार भन्नुपर्दा नेपाली राजनीतिमा दलहरू जनताको राजनीतिक मागभन्दा आपूर्ति बढी छ, निर्वाचन आयोगमा दर्ता भएका ९१० दर्जन दलहरूको संख्याले त्यही पुष्टि गर्छ । दलहरूको संख्या बढ्नुको एउटा सामान्य अर्थ अन्य उद्यमशीलताभन्दा त्यसबाट छिटो र बढी फाइदा हुन सक्छ भन्ने नै हो । विगत ८१० वर्षमा त्यही प्रमाणित पनि भएको छ । त्यसको अर्को अहम् पक्ष भनेको चलनचल्तीका राजनीतिक दल अथवा त्यसमा आ िश्रत व्यक्तिहरूले समाजमा आफ्नो वर्चस्व अथवा विश्वास गुमाउँदै गएपछिको शून्यतालाई चुनौती दिँदै नयाँ दलहरू आएका पनि हुन सक्छन् । जे होस्, राजनीतिक दलको संख्या बढ्नुको पछाडि वर्तमानको राजनीतिक क्रेडिट घट्दै गएको भनेर बुझिन्छ । गरिबी मन्त्रालयलाई परिचयपत्र बाँड्न लगाएर बाँकी अन्य मन्त्रालयहरू त्यही गरिबीमाथि माओवादी, माक्र्सवादी, लेनिनवादी र बीपीवादीहरू राजनीतिक क्रेडिट खोज्दैछन् । त्यसो त अब अगुवा राजनीतिक दलहरूले प्राप्त गर्ने कुल मतको प्रतिशत पनि २०२५ भन्दा धेरै हुँदैन । अर्थात् कांग्रेस, एमाले र माओवादीको मत आधार खुम्चिनुको अर्थ अन्य दलहरूको स्रोत बढ्नु हो । किनभने ती कथित ठूला दलहरूले आआफ्नो क्रेडिट बढ्नेभन्दा घट्ने गतिविधिमा संलग्न हुन पुगे । जस्तोती दल र तिनका नेताहरू संघीयता, धर्म र महिलाका बारेमा कदापि पारदर्शी भएनन् । जसरी चीनमा माओले सांस्कृतिक क्रान्तिमार्फत जनताका मन र दिमागबाट धर्म हटाउन बन्दुक प्रयोग गरे र आजका चिनियाँ पुस्ता त्यसको पश्चात्ताप मान्दैछन्, नेपाली समाज पनि त्यही बाटोमा गुजिँदैछ । ०४५४६ को आन्दोलनपश्चात् बहुदलीय प्रजातन्त्रको ढोका खुलेपछि मुलुकमा कानुनी राज्यको प्रार्दुभाव र जनताप्रति उत्तरदायी एवं जिम्मेवार राजनीतिक दल र नेतृत्वको विकासको अपेक्षा गरिएको थियो । ०४७ को संविधानपछि जनताप्रति पूर्णतः उत्तरदायी सशक्त राज्यसंयन्त्र स्थापित हुने क्रममा ०५२ बाट माओवादीहरूले बन्दुक पड्काउन थालेपछि कानुनी राज्यलाई आवश्यकता सिद्धान्त' ले विस्थापित गर्दै लग्यो तर कसको के आवश्यकता कहिल्यै स्पष्ट भएन । फलस्वरूप विगत २० वर्ष सम्पूर्ण राज्यसंयन्त्र निर्बल र निरीह तर भ्रष्टाचारमा पोख्त हुन पुग्यो । अर्थात् राजनीतिक छत्रछाया एवं नेतृत्वमा भ्रष्टाचार संस्थागत भयो । तसर्थ अहिले अख्तियार र अदालतमा नेताहरू धावा बोल्दैछन् । सबैभन्दा पछिल्लो अर्को उदाहण हो, कर फस्र्योट समितिको अर्बौं कर छुट र लुट प्रकरण । कस्तो विडम्बनाएकातिर व्यक्तिविशेषको स्वार्थका निम्ति राज्य कोषमा अर्बौंको आम्दानी हुनबाट बञ्चित गराइयोे भने अर्कोतिर विगत दुई वर्षदेखि भूकम्पपीडित १४ वटा जिल्लामा करिब एक करोड जनसंख्याको निम्ति विद्यालय, स्वास्थ्यचौकी, सरकारी कार्यलयहरूको पूर्णतः अभाव रह्यो । जनताप्रति जवाफदेही एवं उत्तरदायी राज्य व्यवस्थामा यो कदापि हुन सक्दैन र त्यसैले नेपालमा कथित विधितन्त्र जनताप्रतिभन्दा व्यक्तिविशेषप्रति अनुग्रहित भयो, त्यो सबैभन्दा क्रेडिटलेस' कार्य हो । समाजमा कुलमान घिसिङ, धुर्मुस र सुन्तली जस्ता क्रेडिट' योग्य नभएका होइनन् तर राजनीतिक विसंगतिले सुशासन र सशक्त कानुनी राज्य स्थापित हुन दिएन । फलस्वरूप समाजमा द्विविधा र दूरी बढेको छ । सीमित व्यक्तिहरू असीमित अधिकार र स्रोतले सम्पन्न छन् भने बहुसंख्यक नागरिक अझै पनि अति न्यूनतम आधारभूत आवश्यकताबाट वञ्चित हुनुपर्ने बाध्यताले संविधान, संघीयता, धर्म र कानुनी राज्यका बारेमा अन्योल देखिन्छ । किनभने ती जनता वर्तमानको राजनीतिक चरित्रलाई विश्वास गर्न सक्दैनन् । सायद अब ३६३ दिन मन नपरेको व्यक्तिलाई ३६४ औं दिनमा भोट दिने प्रवृत्ति विस्तारै अन्त्य हुनेछ किनभने राजनीतिक पुनर्चक्र र गरिबी दुश्चक्रको पाङ्ग्रा धेरै घुम्यो । तैपनि गरिबी मन्त्रालयलाई परिचयपत्र बाँड्न लगाएर बाँकी अन्य मन्त्रालयहरू त्यही गरिबीमाथि माओवादी, माक्र्सवादी, लेनिनवादी र बीपीवादीहरू राजनीतिक क्रेडिट खोज्दैछन्, जुन दुर्भाग्य हो। राजनीतिमा मौलिकता हराएपछि गन्तव्य लक्ष्यहीन हुन्छ । कुन बाटो अगाडि बढ्ने भनेर जनताको सट्टामा अन्यत्र लम्किएपछि जनताले स्वाभाविक रूपमा नेतृत्वलाई विश्वास गर्न चाहेनन् । आधुनिक नेपालको इतिहासमा कोसेढुंगाको रूपमा स्थापित ०३५०३६, ०४२, ०४५०४६ र ०६२०६३ का यावत् राजनीतिक क्यापिटल' र क्रेडिट' लाई आम जनताले दुरुपयोग गरेका होइनन् ।"
बार्सिलोना र रियल दुवैको सानदार जित,"काठमाडौं : शनिबार राति भएको स्पेनिस ला लिगा अन्तरगतको खेलमा उपाधि होडमा रहेका रियल मड्रिड र बार्सिलोना दुवै विजयी भएका छन् जितसँगै उपाधिका लागि दुवैको सम्भावना उत्तिकै रहेको छ भने उपाधि होड झनै रोमाञ्चक बनेको छ । शनिबार राति भएको खेलमा बार्सिलोनाले भिल्लारियललाई ४१ ले पराजित गयो । बार्सिलोनाको जितका लागि कप्तान लियोनल मेसीले दुई गोल गरे भने नेइमार र लुइज सुवारेजले एकएक गोल गरे । खेलको २१ औं मिनेटमा नेइमारले गोल गर्दै बार्सिलोनालाई खेलमा अग्रता दिलाएका थिए । भेल्लारियलका बाकाम्बुले ३२ औं मिनेटमा बराबरी गोल फर्काए। ४५ औं मिनेटमा मेसीले गोल गरी बार्सिलोनालाई पुन अग्रता दिलाएका थिए । बार्सिलोनाका लागि ६९ औं मिनेटमा सुवारेज र ८२ औं मिनेटमा पेनाल्टी मार्फत मेसीले गोल गरेपछि बार्सिलोना ४१ को जित निकाल्न सफल भयो । त्यसैगरी शनिबार राति नै भएको अर्को खेलमा उपाधिको बलियो दावेदार रियल मड्रिडले ग्रानाडामाथि ४० को सानदार जित निकाल्न सफल भयो । अवे मैदानमा दुई मुख्य स्ट्राइकर क्रिस्टियानो रोनाल्डो र ग्यारेथ बेलबिनै उत्रिएको रियलको जितका लागि रोड्रिग्वेज र मोराटाले दुईदुई गोल गरे । रियलले ४ गोल नै खेलको पहिलो हाफमै गरेको थियो , रोड्रिग्लेजले खेलको पाचौं र ११ औं मिनेटमा गोर गरे भने मोराटाले ३० औं र ३५ औं मिनेटमा गोल गरे । स्ट्राइकर बेल चोटका कारण मैदानमा उत्रिएका थिएन भने रोनाल्डोलाई आराम दिइएको थियो। दुवैको जितपछि दुई खेल खेल्न बाँकी रहेको बार्सिलोना ८४ अंकसहित शीर्ष स्थानमा कायम रहेको छ । समान अंक रहेको रियल मड्रिड गोल अन्तरमा पछि पर्दै दोस्रो स्थानमा रहेको छ । रियलले तीन खेल खेल्न बांकी रहेकाले उपाधि दौडमा बार्सिलोना भन्दा बलियो देखिएको छ ।"
भरत खवास विवाह बन्धनमा,काठमाडौं : नेपाली राष्ट्रिय फुटबल टोलीका फरवार्ड भरत खवास शनिबार विवाह बन्धनमा बाँधिएका छन् । ललितपुरकै बासिन्दा रुमा अवालेसंग केही समयदेखि प्रेम सम्बन्धमा रहेका खवास शनिबार विवाह बन्धनमा बाँधिएका हुन्। ललितपुरस्थित फ्रेण्डस क्लबबाट समेत व्यवसायिक फुटबल खेल्दै आएका भारत त्रिभुवन आर्मी क्लबका कप्तान हुन्। तस्बिर : रजेन्द्र केसी
भिडालको आरोपखेल प्रतिबन्धबारे मेसीका लागि फिफाकाे फरक नियम छ,"चिलीका स्टार खेलाडी अटुरो भिडालले विश्व फुटबलको सर्वोच्च निकाय फिफाले अर्जेन्टिनी खेलाडी लियोनल मेसीलाई विशेष सुविधा दिएको आरोप लगाएका छन्। भिडालले मेसीमाथि अन्तर्राष्ट्रिय खेलमा लागेको चार खेलको प्रतिबन्ध फुकुवा गरेर विशेष सुविधा दिएको आरोप लगाएका हुन्। फिफाको अपिल कमिटीले मेसीमाथि लगाइएको चार खेलको प्रतिबन्ध हटाएपछि भिडालले यस्तो प्रतिक्रिया दिएका हुन्। भिडालले भनेका छन्, मेसी अर्जेन्टिनी टिममा हुँदा राम्रो हुन्छ। तर, नियम र कानुन सवै खेलाडीलाई बराबर लागू हुनुपर्छ। यो धेरै जटिल विषय हो,भिडालले भनेका छन्, नियम सवै खेलाडीलाई बराबर लागू हुनुपर्छ। विभेद गरिनु हुँदैन। मेसी अर्जेन्टिनी टिममा हुँदा मेसी आफै र फुटबल खेलका लागि पनि राम्रो हुने बताउँदै उनले भनेका छन्,म के चाहान्छु भने सवैलाई समान खालको व्यवहार फिफाले गरोस्। सन् २०१८ मा रुसमा हुने विश्वकप छनौट अन्तर्गत चिलीविरुद्धको खेलमा सहायक रेफ्रीमाथि अपशव्द बोलेको भन्दै मेसीमाथि यसअघि फिफाले चार खेलको प्रतिबन्ध लगाएको थियो। मेसीमाथि चार खेलको प्रतिबन्ध लागेको केही घण्टापछि खेलेको विश्वकप छनौटको खेलमा अर्जेन्टिना बोलिभियासँग २० ले पराजित भएको थियो। तर, फिफाको अपिल कमिटीले शुक्रबार मेसीमाथि लगाइएको प्रतिबन्ध फुकुवा गरेपछि अब बाँकी खेल खेल्न पाउनेछन्। अर्जेन्टिनी दक्षिण अमेरिकी राष्ट्रको छनौटमा तालिकाको पाँचौ स्थानमा छ। चौथो स्थानसम्म रहने टिम सिधै विश्वकपका लागि छनोट हुने छन् भने पाँचौ स्थानमा रहने टोलीले प्ले अफ खेल्नु पर्नेछ।"
राइजिङ क्रिकेट वुमन्स सेमिफाइनलमा,"धनगढी : काठमाडौंको राइजिङ क्रिकेट उमन्स कैलालीको अत्तरियामा जारी रुस्लान अत्तरिया महिला क्रिकेट प्रतियोगिताको सेमिफाइनलमा प्रवेश गरेको छ । शनिबार भएको खेलमा बारा महिला क्रिकेट क्लबलाई एक सय ३० रनको भारी अन्तरले पराजित गर्दै राइजिङ क्रिकेट उमन्सले प्रतियोगिताको अन्तिम चारमा स्थान सुरक्षित बनाएको हो ।अत्तरियास्थित सशस्त्र प्रहरीबलको मैदानमा टस जिती पहिले ब्याटिङ गरेको राइजिङ क्रिकेटले निर्धारित २० ओभरमा तीन विकेट गुमाउँदै दुई सय तीन रनको योगफल तय गरेको थियो । जवाफी ब्याटिङमा आएको बाराले निर्धारित ओभरमा नौ विकेट गुमाउँदा ७३ रनमात्रै जोड्न सकेपछि राइजिङ क्रिकेट उमन्सले भारी अन्तरको जित पक्का बनाएको हो । राइजिङ क्रिकेट उमन्सका लागि बंगलादेशी खेलाडी सहनाज प्रबिनले ९८ रनको महत्वपूर्ण योगदान गरिन् । यस्तै भारतीय खेलाडी साम्पा मुखर्जीले ४८ रन तथा नेरी थापामगरले २८ रनको योगदान दिएकी थिइन् । राइजिङकी शान्ति खतिवडा एक्लैले तीन तथा नेरी, कृति सेन, आशिमा कर्माचार्य र पूजा भाटले एकएक विकेट लिएपछि बारा महिला क्रिकेट क्लबका खेलाडी सस्तो योगफलमा समेटिएको थियो । बाराका लागि भने गीता कुसाईले ३७ रन बनाउनेबाहेक अन्यले गतिलो प्रदर्शन गर्न सकेनन् । बाराका चार खेलाडी शून्य रनमै पभेलियन फर्किएका थिए । शनिबारको दोस्रो खेलमा झापाको मिलन क्रिकेट एकेडेमीले पनि जित हात पारेको छ । झापाले कञ्चनपुर जिल्ला क्रिकेट एकेडेमीलाई २७ रनले परजाति गर्यो । टस जितेर पहिलो ब्याटिङ गरेको झापाले निर्धारित २० ओभरमा ६ विकेट गुमाउँदै एक सय ४६ रनको योगफल बनाएको थियो । जवाफमा कञ्चनपुरले निर्धारित २० ओभरमा ६ विकेट नै गुमाएर एक सय १९ रनमात्रै जोड्न सकेपछि झापा विजयी बनेको हो । झापाका लागि एनपी चौधरीले सर्वाधिक ४७ तथा रितु जैनले २८ रनको योगदान दिए । कञ्चनपुरका लागि भने कविता जोशीले ५२ रनको अर्धशतकीय पारी खेले पनि टोलीलाई विजयी बनाउन सकिनन् । कञ्चनपुरकी डल्ली भट्टले झापाको तीन विकेट लिएकी थिइन् ।"

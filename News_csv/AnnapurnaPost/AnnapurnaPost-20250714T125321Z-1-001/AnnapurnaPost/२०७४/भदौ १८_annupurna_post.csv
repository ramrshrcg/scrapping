शीर्षक,विवरण
नेपालभारत सम्बन्ध सुधारमा,"भनिन्छ ससुराली पनि धेरै गयो भने अपमान हुन्छ । अझै दु:ख पाउने ज्वाइँ र सम्पन्न ससुराली पर्यो भने त यो सम्बन्ध निकै चुनौतीपूर्ण कुरा हुन सक्छ । एकतर्फी रूपमा र केही पाउने आशामा सधैंभरि अर्काका घरमा गइरहनु भनेको आफ्नो मानसम्मान र अस्तित्वलाई दाउमा लगाई कसैकोमा दास बस्नुजस्तै हुन सक्छ । नेपाल र भारत सम्बन्धको कुरा गर्दा न हामी भारतको ज्वाइँ हौं, न त भारत हाम्रो सम्धी । हामी दुवै देशका स्वार्थ छन् र सोही स्वार्थका कारण हामीबीचको सम्बन्ध कायम रहने विषयमा हामी प्रस्ट हुन जरुरी छ । तर जब हामी भारतलाई चाहिनेभन्दा बढी भाउ दिन थाल्छौं र ससाना कुरामा पनि उससँग गुहार मागिराख्छौं, उसले हामीलाई हेप्न थाल्छ । भारत हाम्रो हैसियतका बारेमा नजरअन्दाज गर्छ र सोच्छ कि उसले जे भने पनि हामी मान्छौं किनकि हामी निरिह छौं । भारत हामीलाई मगन्ते सम्झिन्छ र सामान्य खालको सहयोग गरेजस्तो गर्दै हाम्रा काममा तल्लो तहसम्म हस्तक्षेप गरिरहन्छ । विडम्बना यस्तो छ कि हाम्रोमा प्रत्यक ८९ महिनामा सरकार फेरिइरहन्छ तर भारतमा ४५ वर्षसम्म सरकार बदलिँदैन । हामी भारतलाई यतिधेरै भाउ दिन्छौं कि सरकारमा जानासाथ प्रत्यक प्रधानमन्त्रीको ध्यान भारत भ्रमणकै हुन्छ । यति भनिरहँदा भारत हामीलाई चाहिँदैन भनेर भन्न खोजिएको पटक्कै होइन । मर्दापर्दा चाहिने छिमेकी नै हो भन्ने हाम्रो जनमानसको दिमागमा राम्रैसँग बसेको कुरा हो । छिमेकीका रूपमा हाम्रो सम्बन्ध अझै गाढा छ किनकि हाम्रो भेषभूषा, खाना, रीतिरिवाज, धर्म आदिलगायतका धेरै विषय उससँग नै मिल्छ । भारतले विभिन्न समयमा नेपाललाई असजिलो पर्दा सहयोग नगरेको पनि होइन, तर हाम्रो काम र व्यवहारले भारतलाई अभिमानी र अहंकारी बनाउँदै गइरहेको छ । आम नेपालीको मनमा सदैव प्रश्न उठ्छ : किन सरकार फेरिनासाथ हाम्रा प्रधानमन्त्रीहरू भारत भ्रमण गर्नैपर्ने मनस्थितिमा पुग्छन् र झीनामसिना कुरामा भारतीय सहयोगको याचना गर्छन् ? के सरकार फेरिनासाथ हाम्रो परराष्ट्र नीति पनि फेरिइहाल्छ ? यो सनातन संस्कारमा हामीले सुधार नगर्ने हो भने हामीप्रतिको भारतीय रबैया झनै निम्नस्तरको हुनेछ । सप्तकोसीजस्तो मुख्य नदीको मुहानदेखि नै जोखिम न्यूनीकरणको काम गरेमा मात्रै बाढीजन्य प्राकृतिक विपत्ति हल गर्न सकिन्छ भनेर भारतलाई विश्वासमा लिन सकेमा ऊ हाम्रो महत्वपूर्ण साझेदार हुन सक्छ । तब मात्र लाभको हिस्सेदार दुवै देश बन्नेछन् । दुई देशबीचको सम्बन्धको यो सूत्रलाई तुरुन्तै सच्याउनु आवश्यक छ । भारतसँग हात फैलाउन हामी भारत जानेभन्दा पनि भारतको लागि हामी आवश्यक भएर ऊ नै नेपाल आउने खालको वातावरण निर्माण गर्न आवश्यक छ, जसले गर्दा भारतले हामीलाई मगन्ते सम्झिन छोडोस् र हामी बराबरका साथीसरह बन्न सकौं । यसो हुँदा उसको अर्घेल्याइँ हामीले खेप्नुपर्ने छैन । कूटनीतिमा 'दिनु' को अर्थ केवल आर्थिक सहयोग मात्र हुँदैन र हामीले कुशल कूटनीतिको प्रयोग गर्न सकेमा नेपाल र नेपालीको लागि निरन्तर फाइदा हुने अनि भारतलाई पनि फाइदा हुने प्रशस्त काम गर्न सकिन्छ । प्रधानमन्त्री शेरबहादुर देउवाको गत भारत भ्रमणको अवसरमा पनि त्यस्ता केही कदम चाल्न सकिएको भए उत्तम हुने थियो, तर यसपटकको भ्रमण पनि उही कर्मकाण्डी हुन गयो । भारत भौगोलिक रूपमा नेपालमा आश्रित भएको र नेपालले भारतलाई दिन सक्ने अनेक चिजमध्येको एक चिज छ : बाढीपहिरोजन्य विपत्तिबाट भारतमा समेत हुने क्षति घटाउन समान हैसियतमा गरिने सहकार्य । भारतको हितमा काम गरेकोे देखिने र नेपाललाई दीर्घकालीन फाइदा हुने पक्का भएको यस्तो कामले दुई देशबीचको जनस्तरको सम्बन्ध राम्रो हनेछ । भूप्रकोपले देशको सिमाना बुझ्दैन र यस्ता प्रकोपले कुनै पनि बेला विपत्ति निम्त्याउन सक्छन् भन्ने कुरा सन् २०१५ को गोरखा भूकम्प र बर्सेनि नेपाल र भारतमा आइरहने बाढीपहिरोको विपत्तिले प्रस्ट्याउँछ । यो वर्ष अहिलेसम्म पनि बाढीको समस्या टरिसकेको छैन र यसले नेपाल र भारत दुवैतिर क्षति गरिरहेकै छ । भारतका विभिन्न ठाउँमा आउने बाढीको मुख्य कारण हाम्रो देशका पहाडी र हिमाली भेगमा जाने पहिरो, भूक्षय र यससँगै जलवायु परिवर्तनसँग गाँसिएको मौसमजन्य प्रणालीमा आएको परिवर्तन हो । जलवायु परिवर्तनको मुख्य कारण पृथ्वीको सतही तापक्रम बढ्नु हो । त्यसको कारण हामी होइनौं तर हाम्रा हिमाली भेगमा संसारका अन्य ठाउँमा भन्दा सतही तापक्रम बढ्ने क्रम बढी छ । जसले गर्दा धेरै हिमताल बनिरहेका छन् भने कति हिमताल फुट्ने खतरामा समेत पुगिसकेका छन् । हिमताल फुट्दाको ज्यादा असर भारतमा पर्न सक्छ र यस्तो हुन गएमा जनधनको क्षति घटाउन बनाइएका अथवा अब बनाइने बाँधहरूले रोक्न र थेग्न नसक्ने कुरामा हामीले भारतलाई विश्वस्त पार्न सक्नुपर्छ । त्यसलाई पुष्टि गर्न अहिलेसम्म भएका तापक्रम वृद्धि, बढिरहेका हिमताल र फुट्ने खतरामा रहेको कुरालाई पुष्टि गर्ने अनुसन्धान र तिनको निचोडलाई विश्वसनीय तरिकाले भारतसामु बुझाउनुपर्छ । यसले भारतीय नागरिकलाई भविष्यमा आउन सक्ने विपत्तिबाट बचाउन हामीले गरेको पहलको रूपमा हेरिनेछ र भारतलाई पनि नेपाली जनताले बाढीपहिरोजस्ता विपत्तिबाट हुन सक्ने क्षति घटाउन नेपालसँगै काम गर्नुपर्ने नैतिक दबाब पर्न सक्छ । सिमामा बनाइएका बाँधहरूको ढोका थुनेर बाढीबाट हुने जनधनको क्षति घटाउन सकिन्न । दिगो समाधानको उपाय त्यो होइन । सप्तकोसीजस्तो मुख्य नदीको मुहानदेखि नै जोखिम न्यूनीकरणको काम गरेमा मात्रै बाढीजन्य प्राकृतिक विपत्ति हल गर्न सकिन्छ भनेर भारतलाई विश्वासमा लिन सकेमा ऊ हाम्रो महत्वपूर्ण साझेदार हुन सक्छ । तब मात्र लाभको हिस्सेदार दुवै देश बन्नेछन् । यसो गर्दा भारतको ध्यान बाँधभन्दा प्रकोप नियन्त्रणका उपायतिर केन्द्रित हुनेछ किनभने पछिल्लोपटक हाम्रोमा भन्दा जनसुरक्षा सवालमा भारतका प्राथमिकता बढी भएको देख्न सकिन्छ । यो 'प्रकोप कूटनीति' अहिलेको समयमा किन पनि जरुरी छ भने भारतले शब्दमा 'बाँधको ढोका बन्द नगर्ने' प्रतिबद्धता जनाए पनि अथवा नेपाललाई अनेक शब्दजालामा फसाए पनि व्यवहारमा त्यसो गरेको देखिँदैन । हुन त धेरैले यसमा प्रश्न गर्न सक्ने कुरा छ : अहिले भनिएका जलवायु परिवर्तनलगायतका बाढीपहिरोको अवस्थाबारे भारतलाई थाहा छैन र ? भारतीयहरूलाई जलवायु परिवर्तनबारेमा अवश्य जानकारी होला, तर भारतका योजनाविद् र सरकारसम्म जलवायुको असर र गाम्भीर्यबारेमा धेरै जानकारी नहुन पनि सक्छ । भारत 'कन्भिन्स' भएमा सप्तकोसीजस्ता ठूला नदीमा दीर्घकालीन महत्व राख्ने र बाढीपहिरोजन्य विपत्तिबाट हुने जनधनको क्षति घटाउने खालका ठूला परियोजनामा मिलेर काम गर्ने वातावरण सिर्जना हुन्छ । प्राकृतिक प्रकोप दुवै देशको साझा र भयावह समस्या हो भन्ने कुरालाई थप कन्भिन्स गर्ने अर्को ठोस आधार भनेको हिमालयमा र विशेषत: नेपालमा टरिनसकेको महाभूकम्पको सम्भावना हो । नेपालको पश्चिमतिरको भेगमा पाँच वर्षभन्दा बढी समयको भूकम्प ल्याउन सक्ने शक्ति सञ्चिती भएर बसेको र त्यो शक्ति भूकम्पको रूपमा निस्किएमा त्यसले ल्याउन सक्ने ठूलाठूला पहिरो, ती पहिरोले नदी थुन्न सक्ने आधार र थुनिएको नदी निकै समयपछि खुल्न जाँदा आउन सक्ने बाढीले भारतमै गर्न सक्ने क्षतिबारेमा भारतलाई तथ्य र तथ्यांकको आधारमा जानकारी गराउनु जरुरी छ । यसले अन्तत: सीमामा बनाइने बाँध र छेकबारले मात्र दिगो समाधान आउँदैन भन्ने भारतीय पक्षलाई महसुस गराउन भूमिका खेल्ने देखिन्छ । यो समस्याको दिगो समाधान नदी प्रणालीको मुहानदेखि अन्त्यसम्मको पानीको व्यवस्थापन, सेडिमेन्ट कन्ट्रोल र व्यवस्थापन, उपल्लो तथा मध्य तटीय क्षेत्रमा पहिरो र भूक्षयको बचाउ र व्यवस्थापन नै हो भन्नेमा भारतलाई बुझाउन सकिएमा हाम्रो लागिसमेत ठूलो उपलब्धि हुनसक्ने देखिन्छ । यस खालको रणनीति अपनाउँदा त्यसले हाम्रो लागि केही मागेको नभई दुवै देशका जनतालाई साझा रूपमा सुरक्षित गर्न खोजेको देखिन्छ र हामी भारतको सहयोगी हुन सक्छौं भन्ने कुरालाई प्रमाणित गर्न सक्छ । नेपालका प्रधानमन्त्री केही माग्नको लागि मात्र भारत आउँछन् र यिनीहरूलाई 'ललीपप' देखाएर आफ्नो वशमा पार्न सकिन्छ भन्ने भारतको परम्परागत सोचमा पनि यसबाट परिवर्तन आउने देखिन्छ । यसले दीर्घकालीन रूपमा नेपालभारत सहकार्यलाई मजबुत पार्न सक्ने आधार पनि देखिन्छ । ढकाल विपद् जोखिमविज्ञ हुन् ।"
संघीयतामा लोकसेवाको भूमिका कस्तो ?,"लोकसेवा आयोग सरकारको सबैभन्दा जेठो र पुरानो संवैधानिक अंग हो । नेपालमा प्रजातन्त्र स्थापना भएको अर्को वर्ष अर्थात् २००८ साल असार १ गते यसको स्थापना भएको हो । आयोगको विगत हेर्दा यसप्रति सन्तोष गर्ने ठाउँ छ । जनताले विश्वास गरेको सबैभन्दा ठूलो र एक मात्र भरपर्दो सरकारी निकायका रूपमा स्थापित छ आयोग । यो संस्था आफ्नो ६६ बर्से इतिहासमा धेरै प्रतिकूल अवस्थामा पनि आफ्नो निष्पक्ष छवि कायम राख्न सफल छ । आयोगलाई अब प्रविधियुक्त पार्नुपर्छ । देश संघीय प्रणालीमा गएकाले आयोगको भूमिका अझै निष्पक्ष र जनमुखी हुनुपर्छ । संविधानले लोकसेवालाई कार्यबोझ थपिदिएको छ । यो हाम्रो लागि चुनौती र अवसर दुवै हो । अन्य संवैधानिक निकायका अधिकार कटौती भइरहँदा लोकसेवा आयोगको क्षेत्राधिकारमा भारी वृद्धि भयो । आयोगप्रतिको यो अथाह विश्वास र भरोसा पनि हो । संविधान जारी भएसगै लोकसेवालाई दिइएको थप जिम्मेवारीअनुसार अन्य संगठित संस्थाको पनि परीक्षा लिएर कर्मचारी छनोट गर्ने काम धमाधम हँदै आइरहेको छ । पहिलेजस्तो बेथिति र विकृतिपूर्ण तरिकाले सरकारी निकायमा कर्मचारी भर्ना गर्ने क्रम अन्त्य हुँदैछ । संगठित संस्थामा हामी देखिने र महसुस हुने गरी प्रवेश गरिसकेका छौं । झन्डै तीन दर्जन संस्थाको परीक्षण भइसकेको छ । नेपाली सेनामा त आयोगले तेस्रोपटकसम्म परीक्षा सञ्चालन गरेर कर्मचारी छनोट गरेको छ । सुरुमा नेपाली सेना र प्रहरीले लोकसेवा आयोगले परीक्षा सञ्चालन गर्दा केही असहज महसुस गरेका थिए, तर अहिले सहज महसुस गर्न थालेका छन् । प्रदेशमा बन्न गइरहेका लोकसेवा आयोगलाई पनि हाम्रा मापदण्ड, सिद्धान्त र प्रणाली हस्तान्तरण गर्ने कोसिसमा छौं । स्थानीय तहमा पनि लोकसेवाबाटै कर्मचारी पदपूर्ति गर्नुपर्छ भन्ने मान्यता राख्छ लोकसेवा । संविधानमा 'प्रदेशमा प्रदेशको कानुनअनुसार लोकसेवा आयोग गठन गरिनेछ' भन्ने व्यवस्था छ । त्यतिबेलै लोकसेवाले यो ठीक होइन भनेर सरकारलाई सुझाएको हो । केन्द्रमा संवैधानिक हैसियतको आयोग हुँदा प्रदेशको लोकसेवा पनि संवैधानिक आयोगकै रूपमा गठन हुनुपर्छ भन्ने आयोगको सुझाव थियो । त्यो प्रदेश कानुनअनुसार बन्ने आयोगले आफ्नो निष्पक्षता बचाउन सक्दैन र स्वतन्त्रतापूर्वक काम गर्न सक्दैन । अहिले एउटा पद्धति बसिसकेको छ । योग्यता प्रणालीका सिद्धान्त, परीक्षण विधि, परीक्षण प्रविधि र केन्द्रको लोकसेवा आयोगले अवलम्बन गरेका सबै प्रणाली र सिद्धान्त प्रदेशको लोकसेवाले पनि लागू गर्ने गरी केन्द्रीय रूपमै नियम बनाउनु उचित हुन्छ । त्यति मात्रै हुँदा पनि एउटा प्रणालीको विकास हुन सक्छ । अहिले पनि विभिन्न ऐनद्वारा निर्देशित गरेका अन्य विभिन्न निकायका आयोग निष्पक्ष हुँदा हुन् त विभिन्न विश्वविद्यालय, विभिन्न संस्थानका पदपूर्ति, जिविसका तत्कालीन स्वायत्त शासन ऐनअन्तर्गत बनाइएका आयोगले पनि निष्पक्ष काम गरेका हुन्थे होलान् । तर ती आयोगले गरेका कामको बारेमा विभिन्न प्रश्न उठेर छानबिनसमेत गर्नुपर्ने अवस्था छ । त्यसैले समाजलाई न्याय दिन दुई चिज अति आवश्यक हुने रहेछ : सही संस्था र सही नेतृत्व । केन्द्रमा लोकसेवा आयोग यसैका कारण सफल भएको हो । त्यसैले प्रदेशमा पनि संवैधानिक हैसियतकै लोकसेवा आयोग चाहिन्छ भन्ने आयोगको सुझाव हो । प्रदेश आयोग संवैधानिक हुन नसक्दा आउन सक्ने समस्या प्रदेशमा अब बन्ने लोकसेवा आयोगको नामचाहिँ लोकसेवा आयोग नै हुने तर त्यसले दलीय निर्देशनमा काम गर्नुपर्ने अवस्था आयो भने त्यो दु:खदायी हुनेछ । सिंगो लोकसेवाको गरिमा र महत्वलाई त्यसले क्षयीकरण गर्न सक्छ । केन्द्रकै जस्तो संवैधानिक निकाय बन्ने सुझाव दिएका थियौं हामीले तर तत्कालीन सरकारले यसमा कुनै सुनुवाइ गरेन । संवैधानिक हैसियतकै रूपमा काम गर्न पाउँदा आयोग स्वतन्त्र हुन्थ्यो । संघीय शासन प्रणाली भएका धेरै देशमा प्रदेशमा छुट्टै प्रकारको संवैधानिक हैसियतकै लोकसेवा आयोग छन् । अहिले निर्वाचित जनप्रतिनिधि आउनासाथ कर्मचारी भर्ना गर्न थालिसकेका खबरहरू आइरहेका छन् । संघीय मामिला तथा स्थानीय विकास मन्त्रालयले त्यसरी अनावश्यक कर्मचारी भर्ना गर्ने काम रोक्न आदेश दिनुपर्यो । यस्तो हुँदा राजनीतिक दलले आफ्ना कार्यकर्ता भर्ना गर्न पुग्छन् र यो प्रवृत्ति बढ्दै गए सम्पूर्ण रूपमा लुट प्रणालीको स्थापना हुन जान्छ । संविधानको धारा २४४ को उपधारामा प्रदेश कानुनका मापदण्ड संघीय कानुनमा तोकिनेछ भनिएकाले केही हदसम्म यस्ता विषय नियन्त्रणमा ल्याउन सकिन्छ । संघीय संसद्ले बुद्धि पुर्याउन सके धेरै हदसम्म प्रदेशमा लोकसेवालाई राम्रो र सकारात्मक किसिमले अघि बढाउन सकिन्छ । अहिले एउटा पद्धति बसिसकेको छ । योग्यता प्रणालीका सिद्धान्त, परीक्षण विधि, परीक्षण प्रविधि र केन्द्रको लोकसेवा आयोगले अवलम्बन गरेका सबै प्रणाली र सिद्धान्त प्रदेशको लोकसेवाले पनि लागू गर्ने गरी केन्द्रीय रूपमै नियम बनाउनु उचित हुन्छ । त्यति मात्रै हुँदा पनि एउटा प्रणालीको विकास हुन सक्छ । अहिले संविधान संशोधनका कुरा उठेका छन् । प्रदेशको लोकसेवालाई संवैधानिक हैसियत दिन राजनीतिक सहमति हुन जरुरी छ र संविधान संशोधन गरेरै भए पनि संविधानमा त्यो व्यवस्था गर्नुपर्छ । लोकसेवा आयोगले कर्मचारी भर्ना गर्दा जनप्रतिनिधि आफैंलाई फाइदा हुने कुरा हो । जनप्रतिनिधिले नै योयो काम गर्न खोजे उहाँहरू आफंै नराम्रोसग फस्नुहुनेछ । स्थानीय तहमा लोकसेवाबाटै कर्मचारी भर्ना हुनुपर्छ स्थानीय निकायका कर्मचारीको छनोट गर्दा लोकसेवा आयोगको सिफारिस (त्यो प्रदेश लोकसेवा आयोग हुन सक्छ) बेगर कर्मचारी भर्ना गर्न पाइँदैन । किनकि संविधानको धारा २४३ मा स्पष्ट लेखिएको छ नेपाल सरकारबाट निवृत्तभरण प्राप्त गर्ने कुनै पनि पदको कर्मचारी लोकसेवा आयोगको परामर्शविना नियुक्त गरिने छैन । यो सबै कर्मचारीको हकमा गरिएको संवैधानिक व्यवस्था हो । प्रदेश तथा स्थानीय तहमा कर्मचारी राख्दा अनिवार्य रूपमा लोकसेवा आयोगको सिफारिस लिनैपर्छ । आयोगको निर्णयविना भएका जुनसुकै नियुक्ति अवैध हुनेछ । त्यसरी गरिएका नियुक्ति संविधानविपरीत हो र त्यो नियुक्ति स्वत: बदर हुनेछ । सेवामा प्रवेश गरेपछि कर्मचारीमा समस्या योग्यता र दक्षता हुँदाहँदै पनि सरकारी सेवामा प्रवेश गरेपछि कर्मचारी नराम्ररी बिग्रने गरेका छन् । हामीले त ज्ञानअनुसारको परीक्षा लने हो । तालिम दिने काम स्टाफ कलेजको हो । कलेजले ६ महिने तालिम सञ्चालन गर्छ । त्यसपछि राम्रो वातावरणमा काम लगाउने दायित्व सरकारको हो । कर्मचारीको योग्यताका आधारमा सरुवा र बढुवा होस् भन्ने हामी चाहन्छौं । सरकारलाई परामर्शदाता निकायको रूपमा हामी यस्ता सुझाव दिइरहेका हुन्छौं । तर सरकार हाम्रा सुझावको खासै पालना गर्दैन । हाम्रो परीक्षण प्रणालीले पनि खास चाहिएको व्यक्ति छनोट गर्न नसकेको पो हो कि ? त्यसमा पनि हामी मूल्यांकन गर्न तयार हुनुपर्छ र गरिरहेका पनि छौं । त्यसैले हामीले नीतिनिर्माण तहमा प्रत्यक्ष भूमिका हुने सहसचिवको कोर्स त्यहीअनुसार परिवर्तन गरेका छौं । नयाँ कोर्स र नयाँ परीक्षण विधिमा परीक्षा लिन थालेका छौं । अरू सबै भर्ना गर्न सकिन्छ, तर इमानदारी भर्ना गर्न सकिँदैन । यसको लागि व्यक्तिको मनोवृत्ति परिवर्तन हुनुपर्छ । संस्कार नै परिवर्तन हुनुपर्छ । जथाभावी सरुवा रोक्नुपर्छ संघीय शासनमा सरकारले जथाभावी सरुवाबढुवा नगरोस् । कर्मचारीलाई जनताप्रति उत्तरदायी बनाइयोस् । हाम्रा सरकारी संरचनाभित्र र सेवा प्रवाहको प्रक्रियाभित्रै सेवा प्राप्त गर्नेको प्रतिनिधित्व हुनुपर्छ । नागरिक मञ्च, सेवाग्राही समूह वा परामर्शदाता समिति जुनसुकै नाममा सेवाग्राहीलाई समेट्न सक्नुपर्छ । सेवा दिने र सेवा लिने दुवै पक्षको समन्वय हुन सकेमा प्रभावकारी सेवा दिन सकिन्छ । पश्चिमी देशतिर त यो प्रणाली आइसक्यो । सँगसँगै बसेर काम गर्ने 'सहकार्य मोडेल' को विकास पश्चिमी देशमा भइसक्यो । सरकारले अहिले कर्मचारी समायोजनको बहाना बनाएर एक वर्ष कर्मचारी भर्ना रोक्ने प्रयास थालेको छ । यो गलत छ । यो प्रस्तावलाई लोकसेवा आयोगले अस्वीकार गर्दै आएको छ । यो विधेयक अहिले संसद्मा छलफलका क्रममा रहेकाले त्यसमा जनप्रतिनिधिले सोचविचार गरून् । कर्मचारी भर्ना प्रक्रिया नै रोक्नुलाई जायज होइन । परीक्षाको तयारीमा जुटेका नौदस लाख युवायुवतीको मानसिकतामा त्यसले गम्भीर असर पार्न सक्छ । हामीले सरकारलाई भर्ना रोक्नु हुन्न भनेर सुझाव दिएका छौं । कैयन्को त सरकारी सेवामा प्रवेश गर्ने उमेर नै क्रस हुने अवस्था हुन्छ । त्यो थ्रेसहोल्डमा पुगेकालाई त साह्रै अप्ठ्यारो हुन्छ । बढुवा त वृत्ति विकास हो, त्यो त झनै रोक्नै मिल्दैन । बरु सरकारलाई सजिलो हुने गरी लोकसेवा आयोगले अहिले परीक्षा लिएर पास भएका प्रदेशमा नै जानुपर्नेछ भनेर हामी नियम बनाउन सक्छौं र प्रदेशकै लागि हामी परीक्षा लिन सक्छौं । अहिलेको प्रशासन यथास्थितिवादी विश्वकै उन्नत शासन प्रणालीको रूपमा रहेको संघीय लोकतान्त्रिक शासन व्यवस्था स्थापना भए पनि प्रशासनका मूल्यमान्यता पुरानै खालका छन् । प्रशासनले परिवर्तनलाई आत्मसात गर्न सकेको छैन । नयाँ मूल्यमान्यतामा ढाल्ने गरी ऐननियम र प्रशिक्षण भएनन् । प्रशासनमा नयाँभन्दा पनि पुरानै मानसिकताले काम गरिरहेको छ । राजनीतिक परिवर्तनसगै कर्मचारीतन्त्रले लय मिलाउन नसक्नाले समस्या पैदा भइरहेको छ । कर्मचारी केन्द्रबाट जिल्लामा जान नमान्ने अवस्था सिर्जना भइरहेको छ। हस्तक्षेपले प्रशासन कमजोर राजनीतिक नेतृत्वले कानुन र नीति वाधक देखे त्यसलाई परिवर्तन गर्ने हो । पुरानै कानुन राख्ने तर उक्त कानुन उल्लंघन गर्ने गरी काम गर्न आदेश दिनु गलत हो । राजनीतिज्ञले प्रशासकको भूमिका खोज्ने र प्रशासकले राजनीतिज्ञको भूमिका निर्वाह गर्दा समस्या देखिएको हो । दुवै प्रवृत्ति गलत हुन् । कर्मचारीको उत्तरदायित्व मन्त्रीप्रति मात्रै हुँदैन, उनीहरूको उत्तरदायित्व कानुन र संविधानप्रति पनि हुन्छ । अब प्रसाशनलाई बलियो बनाउनुपर्छ । जहाँ प्रशासन बलियो हुन्छ, त्यहाँ राजनीति पनि बलियो हुन्छ तर जहाँ ब्युरोक्रेसी कमजोर हुन्छ, त्यहाँ राजनीति पनि कमजोर नै हुन्छ । सिद्धान्त नै छ शक्तिशाली राजनीतिज्ञ र कमजोर प्रशासन छ भने त्यस्तोमा विनास हुन्छ । शक्तिशाली ब्युरोक्रेसी र कमजोर राजनीति भएमा स्वतन्त्रता गुम्छ । दुवै शक्तिशाली भएमा धेरै राम्रो हुन्छ । दुवै कमजोर भएमा मिलिटरी शासन आउन सक्छ । दुवै पक्ष आफ्नो भूमिकामा बलियो हुनुपर्छ । अनि मात्रै संघीय शासन प्रणालीले आत्मसात गरेका मूल्य र मान्यतासहितको प्रशासन सेवा जनताका घरदैलोमा पुर्याउन सकिन्छ । (लोकसेवा आयोगका अध्यक्ष मैनालीसँग सागर पण्डितले गरेको कुराकानीमा आधारित)"
गाउँनगर प्रमुखलाई खुलापत्र,"नेपालको इतिहासमा पहिलोपटक अधिकारसम्पन्न स्थानीय सरकारको नेतृत्व गर्ने अवसर पाउनुभएकोमा म तपाईंहरू तथा प्रदेश नम्बरमा २ मा चुनिन गइरहनुभएका सम्पूर्ण जनप्रतिनिधिमा हार्दिक बधाई दिन चाहन्छु । पहिलाको जस्तो केन्द्रको खेतालोको रूपको स्थानीय तह अब रहेन । बजेट निकासा हेरेर काम गर्ने र वर्षको अन्त्यमा हिसाब बुझाउने दिन गए । अब त तपाईंसँग आफ्नै सर्वसञ्चित कोष छ । सबै निर्वाचित साथीलाई साथमा लिएर आफूलाई चाहिने नियम आफैं बनाउन, योजना निर्माण र पारित गर्न तथा कार्यान्वयन गर्न तपाईं स्वतन्त्र हुनुहुन्छ । राष्ट्रिय योजना आयोगले बनाएका योजनाअनुसारका निर्माण योजनाका लक्ष्य र परिणामले आयोगकै खिसी उडाएको देख्ने दिन अब गए । किनकि यसअघि योजनाका कुरा प्राविधिज्ञ र अर्थशास्त्रीले मात्र बुझ्ने कुरा हो जस्तो ठानिन्थ्यो र योजनाबारेमा आम मान्छेले खासै चासो राख्दैनथे, औंलो ठड्याई हाल्दैनथे । मन्त्रालयबीचको लालफिताशाही वा माखेसाङ्लोले गर्दा केन्द्र न आफैं काम गर्न सक्थ्यो न त तत्कालीन स्थानीय निकायहरूलाई काम गर्न दिन्थ्यो ।अब सबैले बुझ्नुपर्छ अबको संरचना विल्कुलै नयाँ सृष्टि हो । त्यसैले यसअघि मेयर वा गाविस प्रमुख भएर काम गरिसकेकाले पनि पहिलाको ढंगले नसोच्ने र नबुझ्न मेरो आग्रह छ । भन्न मन लागेको र तपाईं जनप्रतिनिधिसँग बाँड्न मन लागेका धेरै विषय थिए, तर पनि तपाईंहरूका व्यस्तताका कारण म आफ्ना कुरा संक्षिप्त राख्न आवश्यक ठान्छु । जनप्रतिनिधिहरूले भुल्न नहुने विषय, अब तपाईंको कामको सम्पूर्ण उत्तरदायित्व तपाईंका क्षेत्रका सबै मतदाताप्रति नै हो । सन्तान सबल भए जग्गा र घरघडेरी त भविष्यमा जोड्न सकिने नै छ । स्थानीय विकासका प्राथमिकता पनि यसैगरी तय गर्नुहोस् । घरको बृहत् रूप नै गाउँसहर र समुदाय भएकाले घरका जस्तै प्राथमिकता त्यहाँ लागू हुनेछन् । दोस्रो, अब तदर्थवादमा नचल्नुस् । प्रक्रियामुखी हैन परिणाममुखी हुनुस् । कामहरू घटनाप्रधान नहोस्, संस्थागत होस् । स्थानीय सरकारका काम वैज्ञानिक हुन जरुरी छ । यसमा मेरो एउटा सल्लाह के छ भने तपाईंहरूले स्थानीय तहको जिम्मा लिँदा केकस्तो स्थितिमा जिम्मा लिनुभएको छ, प्रोफाइल तयार गर्नुस् । यसो गर्दा भोलि तपार्इंको कार्यअवधि सकिँदा तपाईंको कार्यकालमा केके उपलब्धि हासिल भयो भन्नेबारे इच्छुकलाई देखाउन सकियोस् । त्यस्तो प्रोफाइलले आगामी दिनका योजना तर्जुमाको कार्यमा पनि ठूलो मद्दत गर्छ । त्यस्तो प्रोफाइल बनाउन औधि सीप भएको विज्ञ पनि चाहिन्न । खालि चासो र सिकाइप्रतिको अभिरुचिको कुरा हो । संसारको एउटा कुनामा बसेर संसारभरका विद्यार्थीलाई अनलाइनमार्फत पढाउने जमानामा उपायको खडेरी पक्कै पर्ने छैन । त्यस्तो प्रोफाइलमा कमसेकम आआफ्नो स्थानीय तहभित्रको विद्यमान भौतिक पूर्वाधारको स्थिति, उत्पादन स्थिति, रोजगारको अवस्था, वातावरण र मानव विकासको यथार्थ तस्बिर समेटिन सके राम्रो हुन्छ । त्यसमा संख्यात्मक र गुणात्मक दुवै विवरण समेट्नु उचित हुन्छ । तेस्रो, आफ्नो भावनाबाट भन्दा पनि आम जनताको भावनाबाट निर्देशित हुनुहोस् । योजना निर्माण र कार्यान्वयनमा जनतालाई साथै लैजाने कोसिस गर्नुस् । योजना सहभागितामूलक हुँदा स्थानीय जनताले विकास निर्माणका काममा अपनत्व महसुस गर्न सक्छन् । योजनाको माग संकलन, प्राथमिकीकरण, छनोट र कार्यान्वयनका हरेक चरणमा जनता तपाईंसँगै हुनेछन् । आखिर त्यो योजना जनताद्वारा, जनताले र जनताका लागि बनाउने हो । तपाईंहरू त कुशल 'फेसिलिटेटर' भइदिए पुग्छ । चौथो, एक रुपैयाँ लगानीकै कुरा किन नहोस्, जनताको जीवनस्तर सुधार्ने काममा त्यस्तो लगानी हुँदैछ भन्ने लागेमा लगानी गर्नुस्, नत्र नगर्नुस् । लगानी गरेपछि त्यसको परिणाम देख्न र नाप्न सकिने हुनैपर्छ । खासमा २०४६ सालअघिको स्थितिलाई हामी अधिकार र स्रोतको केन्द्रीकरण, प्रक्रियामा जोड, पारदर्शिताको अभाव, भ्रष्टाचारलाई प्र श्रय, समविकासको अभाव भएको भनेर दोष लगाउँछौं । तर अति पारदर्शिताको यो युगमा त्यो दोष तपाईंमाथि पनि नआओस् । अन्ततोगत्वा विकास 'परिणाम' मात्र होइन, त्यो कसरी सम्पन्न गर्ने भन्ने पनि हो । विकास योजना कार्यान्वयन गर्दा 'रियल इस्टेट' कम्पनीले झैं सबै काम आफैंले सम्पन्न गरेपछि घरको साँचो हस्तान्तरण गरे झैं गर्न पनि सकिन्छ, तर सहभागितामूलक विकासको तरिका त्यस्तो हुन्न । योजना र कार्यान्वयनका हरेक तहमा जनता संलग्न भए त्यसबाट असीमित फाइदा प्राप्त हुन्छ । योजनाको पहिलो चरणदेखि नै जनतामा ज्ञान, सहकार्यको सीप, आत्मविश्वास र कार्यकौशल बढ्छ र त्यसले त औपचारिक शिक्षा नपाएकाले समेत थुप्रै कुरा सिक्ने मौका पाउँछन् र अन्तत: जनताको सिर्जनशीलता र उद्यमशीलता बढाउन त्यसले मद्दत गर्दछ । योजना सम्पादनपश्चात् त्यसको सञ्चालन र मर्मतसम्भारलाई समेत समस्यारहित बनाउन त्यसले मद्दत गर्छ । काम गर्दै जाँदा तपाईंले विभिन्न द्विविधा र प्रतिस्पर्धी विचारको सामना गर्नुहुनेछ, जसमा तपाईंको सन्तुलित सोचले मात्र सबैलाई चित्त बुझाएर लैजान्छ । कानुनी प्रक्रियामा परिषदभित्र आफ्नो पार्टीको महुमत छ वा छैन, त्यता मात्र ध्यान नदिनुस् । प्रश्न आउन सक्छ भएको रकम दीर्घकालीन खालको पूर्वाधार निर्माणमा लगाउने कि जनतालाई तत्काल फाइदा दिने योजनालाई प्राथमिकता दिने ? सबै क्षेत्रले भाग पाउने गरी वितरणमा जोड दिने कि गरेको काम देखिने खालको होस् भनेर निश्चित योजनामा ध्यान केन्द्रित गर्ने, भौतिक विकासमा जोड दिने कि मानवीय पक्षलाई पनि सँगै लैजानेजस्ता वा यिनका बीच सन्तुलन गर्ने भन्नेबारे प्रस्ट हुनुपर्छ । पाँचौं, भौतिक र मानवीय विकासलाई बुझ्ने सवाल । धेरै निर्वाचित साथीहरूको ध्यान सधैं झैं भौतिक निर्माणको पक्षमा गएको देखेको छु, तर हामीले विकासको मानवीय पक्षलाई पनि बिर्सनु हुन्न । तपाईंको घरमा ५१० लाख रुपैयाँ छ । छोरो ज्वरो आएर थलिएको छ । छोरीले नर्सिङ पढ्ने इच्छा राखेकी छन् । अलि मोटै रकम तिरेर उनको भर्ना गर्नु छ । तपाईंले राम्रो उपत्यकामा एउटा राम्रो टुक्रो घडेरी किन्ने सोच राखेको पनि धेरै भइसकेको छ, तर भएको पैसाले त्यो सबै काम सम्पन्न गर्न सकिँदैन । यस्तोमा तपाईंको प्राथमिकता केमा हुन्छ ? सम्भवत: पहिलो प्राथमिकता छोराको उपचार र दोस्रो छोरीको पढाइलाई नै होला किनकि सन्तान स्वस्थ र शिक्षित भए भने घडेरी किन्न एकदुई वर्ष ढिलो हुँदैमा केही फरक पर्दैन । सन्तान सबल भए जग्गा र घरघडेरी त भविष्यमा जोड्न सकिने नै छ । स्थानीय विकासका प्राथमिकता पनि यसैगरी तय गर्नुहोस् । घरको बृहत् रूप नै गाउँसहर र समुदाय भएकाले घरका जस्तै प्राथमिकता त्यहाँ लागू हुनेछन्। छैटौं, खासगरी पहाडको लागि एकीकृत बस्ती, भूउपयोग नीति र वातावरण जोगाउन ध्यान दिनुहोस् । खोलामा जथाभावी विषादी र ढल हाल्नेमाथि कठोर हुनुहोस् । जथाभावी डोजर धसेर पहाड उजाड र रुग्ण पार्नेहरूमाथि नियन्त्रण र निगरानी गर्नुहोस् । तराईको हकमा सुविधाजनक बस्ती विकासका साथै नदी नियन्त्रणको लागि कदम चाल्नुहोस् । त्यस्तै सहरी क्षेत्रमा भने सुविधाजनक यातायात, वातावरण सुधार, अपांगमैत्री संरचना, फोहोर र प्रदूषण नियन्त्रणलगायतका विषय अहम् विषय हुन् । आशा छ यी जनभावनालाई तपाईंले आत्मसात गर्नुहुनेछ ।"
ऊर्जा रणनीतिमा फड्को,"हालै मात्र अमेरिकाले मिलेनियम च्यालेन्ज कर्पोरेसन (एमसीसी) कम्प्याक्ट कार्यक्रमलाई अनुमोदन गर्ने तयारी अन्तिम चरणमा पुर्याएको छ । सन् २०१४ मा एमसीसी सञ्चालक समितिले नेपाललाई कम्प्याक्ट कार्यक्रम लागू गर्न योग्य देशमा छनोट गर्नु स्वागतयोग्य कदम मानिएको छ । यो कदमलाई नेपाल अमेरिका कूटनीतिक सम्बन्धपछिको सबैभन्दा चुनौतीपूर्ण रणनीतिक सहयोगको रूपमा लिन सकिन्छ । नेपालले यूएसआईडीमार्पत अमेरिकी सरकारले तयार गरेको कार्यक्रमलाई निरन्तरता दिँदै आइरहेको छ । यो कार्यक्रमअन्तर्गत दुई परियोजना समावेश छन् । उच्च भोल्टेजको प्रसारण लाइन सञ्चालन विस्तार र मजबुतीकरण गर्ने रहेको छ । त्यसैगरी जलविद्युत् आयोजनामा पुग्ने पहुँच सडक विस्तार, मर्मतसम्भार र स्तरोन्नतिलाई पूरक गर्ने भनिएको छ । अर्को सकारात्मक पक्ष भनेको विद्युत् उत्पादनमा आउने लगानीलाई समर्थन गर्ने भनिएको छ । तर सरकारी वा गैरसरकारी निजी लगानीलाई समर्थन गर्ने या नगर्ने किटान भने गरिएको छैन। अर्को पक्ष गरिबी निवारण, लोकतान्त्रिक सुशासन र निजी क्षेत्रलाई प्रवद्र्धन र समर्थन गर्नेछ । यसको मापदण्ड र कार्य निर्देशिका निर्धारण गर्न (स्कोरकार्ड) लाई आधार मानिएको छ । एमसीसीको अनुदान सहयोगको रूपमा आउने रकमलाई नपुग (ग्याप फन्ड) दिएर योगदान पुर्याउने अपेक्षा छ । कम्प्याक्ट कार्यक्रमले तय गरेका राजमार्गको स्तरोन्नतिभन्दा पनि दुर्गमका जलविद्युत् आयोजनालाई पहुँच मार्ग र तथा पर्यावरणीय सामाजिक कार्यलाई थप प्रोत्साहित गर्ने गरी पुनरावलोकन र आयोजनाको क्षमता वृद्धि, पुनर्संरचना तयार गर्न अनुदान कार्यक्रममा समावेश गर्नुपर्छ । आकस्मिक प्रकोप न्यूनीकरणलाई समेत सहयोग पुग्न सकोस् । अमेरिकी पूर्व राष्ट्रपति बाराक ओबामाको कार्यकालमा प्रारम्भिक चरणमा यो कार्यक्रम स्वीकार गरेको हो । अमेरिकी कांग्रेसद्वारा समीक्षा भएपछि मात्र दुवै सरकारले आउँदो सेप्टेम्बरमा हस्ताक्षर गर्ने अनुमान गरिएको छ । दक्षिण एसियामै पहिलो कम्प्याक्ट कार्यक्रम कार्यान्वयन भयो भने नेपालमा सुरक्षित लगानी बढ्नेछ । नेपाल सरकारको योगदानवापत १३ करोड डलर र अमेरिकी सरकारको लागतबापतको ५० करोड डलर, ६३ अर्ब नेपाली रुपैयाँ कम्प्याक्ट कार्यक्रमलाई स्वीकृत भएको हो । गरिबी, भ्रष्टाचारमुक्त नेपाल सुशासन र लोकतान्त्रिक पद्धतिलाई आधार मानिएकाले नेपालले यो चुनौतीलाई कसरी सामना गर्न सक्छ, नेपाल सरकार र निजी क्षेत्रको भूमिका बढेको छ । जतिसुकै ठूलो बजेट अनुदान भए पनि खर्च गर्ने सामथ्र्य छैन भने लक्ष्य पूरा हुन सक्दैन । अमेरिकी कम्प्याक्ट कार्यक्रमलाई प्रभावकारी र नतिजामूलक बनाउने हो भने निजी क्षेत्रसँगको सहकार्यलाई तीव्र बनाउनुपर्छ । २०४६ को प्रजातान्त्रिक परिवर्तनपछि खुला आर्थिक नीति अवलम्बन भए पनि सार्थक उपलब्धि हासिल हुन नसक्दा गरिबी र भ्रष्टाचार बढिरहेको छ । तैपनि निजी क्षेत्रका स्वदेशी तथा विदेशी संयुक्त लगानीका आर्थिक क्रियाकलाप भने बढ्दै गएका छन् । विशेषगरी जलविद्युत् र ऊर्जा क्षेत्रमा नेपालका निजी क्षेत्रलगायत भारत र चीनको संयुक्त लगानीको इच्छा बढेका आशय आउन थालेका छन् । वैदेशिक लगानीलाई सरल र एकद्वार नीतिको कार्यान्वयन हुन नसक्दा एफडीआईमा ढिलाइ भइरहेको छ । साझेदारी तथा तटस्थ राष्ट्र जापान, कोरिया र मलेसियाको लगानीलाई निजी बहुकम्पनीको हितमा प्रक्रियागत ढिलाइ हुने कारणले उनीहरूको मनोबल घटेको छ । उनीहरूलाई पनि नेपालको विकासमा सघाउने वातावरण बनाउन सक्नुपर्छ । नेपाल अति कम विकसित मुलुक एलडीसीको समूहबाट विकासशील मुलुकमा स्तरोन्नति हुने प्रयासलाई यो कम्प्याक्ट कार्यक्रमले महत्वपूर्ण रणनीतिक चासो बढाउनु स्वाभाविक हुन जान्छ । एमसीसीकै विश्लेषणअनुसार नेपाललाई आफ्नै विद्युत् क्षेत्रका लक्ष्य कार्यान्वयन गर्न मात्र आगामी १५ वर्षमा वार्षिक तीन अर्ब डलर आवश्यक पर्छ । उत्पादन तथा पूर्वाधार विकासमा लगानीकर्ताको भूमिकालाई उच्च मनोबलका साथ माथि उठाउन निजी क्षेत्र र साझेदारी निकायलाई वित्तीय खाडल पूरा गर्न र वैदेशिक लगानीलाई यो कार्यक्रमले नेपाल विकासशील मुलुकको रूपमा रूपान्तरण गराउन सघाउनेछ। नेपाल सरकारको आफ्नै स्रोत र सहुलियत ऋण तथा अनुदानका विभिन्न आयोजना निर्धारित समयमा पूरा हुन नसकेको तीतो अनुभव छँदैछ । अन्तरसरकारी निकायबीचको समन्वयको अभाव, सार्वजनिक खरिद प्रक्रिया एवं बोलपत्र गर्ने झन्झटिलो ऐन र कार्यविधि र उच्च मानव संसाधनको अभावले कुनै पनि विकास कार्यक्रम निर्धारित कार्यतालिकाबमोजिम सम्पन्न हुन सकेका छैनन् । जसले गर्दा विकास बजेट खर्च हुन सकेको छैन । जतिसुकै ठूलो बजेट अनुदान भए पनि खर्च गर्ने सामथ्र्य छैन भने लक्ष्य पूरा हुन सक्दैन । प्रक्रियागत (कानुनी) अड्चनले धेरै आयोजनाको कार्यप्रगति सन्तोषजनक छैन । त्यसैले अमेरिकी कम्प्याक्ट कार्यक्रमलाई प्रभावकारी र नतिजामूलक बनाउने हो भने निजी क्षेत्रसँगको सहकार्यलाई तीव्र बनाउनुपर्छ। आर्थिक विकासको लागि अत्यावश्यक जलविद्युत् ऊर्जा र पूर्वाधारदेखि अन्य क्षेत्रमा लगानी गर्न उत्साहित वर्गलाई राजनीतिक घटनाक्रमले निराश पारिरहेको अवस्थामा पनि सामाजिक क्षेत्रका लगानी, सञ्चार, शिक्षा, स्वास्थ्य र उत्पादन क्षेत्रमा कृषि, हवाई पर्यटन, पाँचतारे होटेल, स्मार्ट सिटी, पूर्वाधार, जलविद्युत् ऊर्जामा लगानी बढाउने प्रयास गरिरहेका छन् । यस्ता लगानीमा निष्क्रिय स्वदेशी अनुत्पादक पुँजी र जनताको पुँजी परिचालन गर्ने माध्यम निजी क्षेत्रले मात्र गर्न सक्छ । त्यसैगरी वैदेशिक लगानीमा समेत विभिन्न देशका लगानीकर्तालाई आकर्षित गर्ने द्रूत नीति अपनाएर राष्ट्रिय रूपमा आह्वान गरिनुपर्छ । वार्षिक सरकारी बजेटबराबरको व्यापार घाटा नेपालले बेहोरिरहेको अवस्थामा ऊर्जा सुरक्षा र खाद्य सुरक्षा एवं ठूला पूर्वाधारको लागि वैदेशिक लगानी जरुरी छ । यस्ता लगानीमा पारदर्शिता, सुशासन र दायित्व लिनसक्ने आफ्नै संयन्त्रको विकास र अभ्यास भइरहेको हुन्छ, निजी क्षेत्रबाट । ठूला लगानीका बहुराष्ट्रिय कम्पनीलाई रणनीतिक नेतृत्वको भूमिका कम्प्याक्ट कार्यक्रमले पूरा गर्ने अपेक्षा गरिन्छ ।"
जर्मनी र इङ्ल्यान्ड विश्वकप नजिक,लन्डन : साविक विजेता जर्मनी र पूर्वविजेता इङ्ल्यान्ड अर्को वर्ष रुसमा हुने विश्वकप फुटबलको छनोट नजिक पुगेका छन् । शुक्रबार भएको आआफ्नो खेलमा जित हात पार्दै जर्मनी र इङ्ल्यान्डले रुस विश्वकपको यात्रा लगभक पक्का बनाएका हुन् । जर्मनीले चेक रिपब्लिकलाई २१ गोलले पराजित गर्दा इङ्ल्यान्डले माल्टाविरुद्ध ४० को भारी अन्तरको जित निकाल्यो । चेक रिपब्लिकको मैदानमा भएको खेलमा माट्स हुमेल्सको निर्णायक गोलमा विश्व च्याम्पियन जर्मनीले महत्वपूर्ण जित हात पार्यो । छनोट खेलमा लगातार सातांै जित हात पारेको जोएचिम लोयको टोलीले समूह सीको शीर्ष स्थानमा स्पष्ट पाँच अंकको अग्रतासमेत बनाएको छ । छनोट चरणको अन्तिम तीन चरणको खेल बाँकी रहँदा जर्मनीको सम्भावना निकै बलियो देखिएको छ । खेल बराबरीतर्फ अघि बढिरहेको अवस्थामा हुमेल्सले खेलको ८८औं मिनेटमा गोल गर्दै जर्मनीलाई महत्वपूर्ण जित दिलाएका थिए । यसै साता होटलको बाल्कुनीबाट पौडी पोखरीमा हामफालेको भिडियो सामाजिक सञ्जालमा पोस्ट भएपछि हुमेल्सले टोली व्यवस्थापनको गाली खाएका थिए । लगत्तै महत्वपूर्ण खेलमा गोल गर्दै उनले टोलीका लागि आफ्नो महत्व प्रस्ट्याएका छन् । हुमेल्सले टोनी क्रुजको फ्रिकिकमा हेडिङ गोल गरेका थिए । त्यसअघिको खेलमा १० को अग्रता बनाएर पनि जर्मनी बराबरी गोल बेहोर्न पुगेको थियो । जर्मनीलाई खेलको चौथो मिनेटमै टिमो वेर्नरले १० ले अघि बढाएका थिए । खेलको ७८औं मिनेटमा भ्लादिमिर दारिदाले सशक्त प्रहारमा चेक रिपब्लिकलाई ११ गोलको बराबरीमा ल्याएका थिए । यता ह्यारी केनले लिगमा आफ्नो गोलको खडेरीलाई मेटाउँदै दुई गोल गरेपछि इङ्ल्यान्डले पनि माल्टालाई उसकै मैदानमा पराजित गर्यो । प्रिमियर लिगमा टोट्टनहामको सुरुआती तीनमध्ये तीनै खेलमा गोल गर्न असफल भएका केनले टोलीलाई ५३औं मिनेटमा १० ले अघि बढाएका थिए । त्यसपछि खेलको ८५औं मिनेटमा र्यान बट्र्रान्डले इङ्ल्यान्डका लागि अर्को गोल थपेका थिए । खेलको इन्जुरी समयमा डानी वेलब्लेक र केनले लगातार गोल गरेपछि इङ्ल्यान्ड छनोट चरणमा पाँचौं जित हात पार्न सफल भयो । दुई खेलमा बराबरी गरेको इङ्ल्यान्ड छनोट चरणअन्तर्गत समूह एफमा दोस्रो स्थानको स्लोभाकियाभन्दा दुई अंकले माथि छ । विश्वकपको युरोपेली छनोटअन्तर्गत शुक्रबार भएको अर्को खेलमा विश्व वरीयताको पाँचौं स्थानमा रहेको पोल्यान्डले भने डेनमार्कसँग ४० को भारी अन्तरको पराजय बेहोरेको छ । पराजयसँगै समूह ईको शीर्ष स्थानमा पोल्यान्डको अग्रता पनि तीन अंकमा झरेको छ ।
भैरहवामा १२ हजार दर्शक अट्ने अन्तर्राष्ट्रिय क्रिकेट मैदान बन्दै,"बुटवल : रूपन्देहीको भैरहवामा अन्तर्राष्ट्रिय स्तरको क्रिकेट मैदान निर्माण प्रक्रिया सुरु भएको छ । क्रिकेट मैदान निर्माण भएपछि रात्रिकालीन क्रिकेट प्रतियोगिता गर्न सकिने भएको छ । रंगशाला परिसरमा बन्दै गरेको क्रिकेट मैदानमा अन्तर्राष्ट्रिय स्तरको सुविधाहरू हुनेछन् । राष्ट्रिय खेलकुद परिषद्ले क्रिकेट मैदानको विस्तृत गुरुयोजना तयार गरेर निर्माणको काम सुरु गरेको हो । मैदानका लागि छुट्याउँदै आएको बजेटको आकार वृद्धि भए आधा दशकभित्रै अन्तर्राष्ट्रिय क्रिकेट मैदानले पूर्णता पाउनेछ । 'कहिलेसम्म निर्माण सकिने भन्ने कुरा विनियोजन हुने बजेटमा भर पर्छ', रूपन्देही क्रिकेट संघका अध्यक्ष प्रशान्तविक्रम मल्लले भने, 'डीपीआर तयार भएकाले भैरहवामा अन्तर्राष्ट्रिय स्तरको क्रिकेट मैदान बन्ने निश्चित भएको छ ।'विभिन्न उमेर समूहमा झन्डै एक दर्जन खेलाडी सहभागी हुँदै आए पनि रूपन्देहीमा अहिलेसम्म सुविधासम्पन्न क्रिकेट मैदान नहुँदा खेलाडीले सास्ती खेप्दै आएका थिए । भैरहवाको रंगशालालाई नै खेलाडीहरूले क्रिकेट मैदानका रूपमा प्रयोग गर्दै आएका थिए । भैरहवा रंगशालामा नै करिब ५० करोड रुपैयाँको लागतमा अन्तर्राष्ट्रिय स्तरको खेल मैदान बन्नेछ, जसमा १२ हजार दर्शकले खेल अवलोकन गर्न सक्नेछन् । रात्रिकालीन प्रतियोगिता सञ्चालन गर्ने गरी मैदानको गुरुयोजना निर्माण गरिएको छ । चारवटा डेनाइट पिल्लर निर्माण गर्ने योजना छ । यिनमा जडित फ्लोड लाइटले मैदानमा दिनको जत्तिकै उज्यालो हुनेछ । यस्तो खालको मैदान राजधानीबाहिर पहिलोपटक भैरहवामा बन्न लागेको हो । मैदान निर्माणका लागि पाँच करोड रुपैयाँ खर्च भइसकेको छ । ०६८ सालदेखि रंगशालालाई क्रिकेट मैदान बनाउने गरी लगानी सुरु गरिएको थियो । क्रिकेट संघका अध्यक्ष मल्लका अनुसार ०६८ सालमा एक करोड १९ लाख रुपैयाँमा भवन निर्माण गरिएको छ । ०७१ सालमा ८९ लाख रकमले मैदानमा माटो राखिएको थियो । गत वर्ष ४० लाख खर्चेर मैदान घेरिएको छ । त्यस्तै एक करोड खर्चेर नाला र मैदान सम्माउने कामसमेत गरिसकिएकाले मैदानले आकार लिइसकेको छ । आगामी वर्षका लागि डेढ करोड रुपैयाँ बजेट विनियोजन भएको छ । अबको बजेट गुरुयोजना अनुरूपका संरचना निर्माण खर्च हुने बताइएको छ । तत्कालीन खेलकुद मन्त्रालयका सचिव सुशील राणाले निरीक्षण गरेपछि भैरहवामा मैदान निर्माण गर्ने सर्वपक्षीय सहमति भएको थियो । सरकारले भैरहवासहितका आठ सहरमा मैदान निर्माण गर्ने बताए पनि भैरहवाको रंगशालाको काम निकै अघि बढिसकेको छ । काठमाडैाँ, पोखरा, विराटनगर, वीरगन्ज, कोहलपुर र धनगढीमा खेलमैदान निर्माण गर्ने योजना छ । पहिलो चरणमा बनेको भवनमा दुई टोलीका खेलाडी बस्ने तथा ड्रेसिङ रुम तयार भएको छ । रूपन्देही क्रिकेट संघले गुरुयोजना सम्पन्न गर्न बजेट विनियोजन बढाउन माग गरेको छ । 'मल्टिएयर टेन्डर हुनुपर्छ भन्ने माग गरेका छौं', मल्लले भने, 'यसरी काम भए पाँच वर्षमा मैदान पूरा हुन्छ ।' खेलमैदान निर्माण हुन लागेपछि खेलाडीहरू उत्साहित भएका छन् । राष्ट्रिय क्रिकेट टोलीका सदस्य शक्ति गौचनले अन्तर्राष्ट्रिय मैदानको 'युटिलाइट' गर्न सकियो भने रूपन्देहीबाट दोब्बर खेलाडी उत्पादन हुने बताए । 'खेलाडीको जजमेन्ट नै यस्ता मैदानले गर्छन्, यो यस क्षेत्रका खेलाडीका लागि महत्वपूर्ण अवसर हो', उनले भने । उनले मैदानमा खेलाडीलाई आवश्यक सुविधा प्रदान गर्ने गरी संरचना बनाउनुपर्नेमा जोड दिए ।"
मध्यमाञ्चलबाट सेतीदेवी शारदा छनोट,"भक्तपुर: सिन्धुपाल्चोकको सेतीदेवी शारदा माध्यमिक विद्यालय कोकाकोला कप अन्तरविद्यालय राष्ट्रिय फुटबल प्रतियोगिताको लागि छनोट हुन सफल भएको छ। भक्तपुरमा जारी मध्यमाञ्चल क्षेत्रीय प्रतियोगिताको आइतबार भएको छात्रा फाइनलमा धादिंगको आदर्श माविलाई २१ हराउँदै सेतीदेवी शारदा मावि छनोट हुन सफल भएको हो। सेतीदेवी शारदाको लागि सुस्मा तामाङले खेलको २२ औं मिनेटमा गोल गर्दै अग्रता दिलाएका थिए। पहिलो हाफमा अग्रता लिएको सेतीदेवी शारदाविरुद्ध आदर्शका पार्वती घलेले खेलको ४२ औं मिनेटमा गोल गरेर बराबरीमा ल्याएकी थिइन्। तर खेलको ५५ औं मिनेटमा रुविना पहारीले एक गोल गर्दै पुनः सेतीदेवी शारदालाई अग्रता दिलाइन्। यसबीचमा आदर्शका खेलाडीहरुले सेतीदेवी शारदालाई दबाबमा राखे पनि गोल भने गर्न सकेनन्। जसले गर्दा आदर्शका खेलाडीहरु हार स्वीकार गर्न बाध्य भए। आइतबार भएको छात्रातर्फको विजेता सेतीदेवी शारदा माविलाई भक्तपुर जिल्ला फुटबल संघका उपाध्यक्ष कृष्णगोविन्द लाखाजूले शिल्ड, मेडल र प्रमाणपत्र वितरण गरे। अखिल नेपाल फुटबल संघ (एन्फा) को आयोजनामा भक्तपुरको माहेश्वरी खेल मैदानमा जारी प्रतियोगिताअन्तर्गत छात्रतर्फको फाइनल भने सोमबार हुने भएको छ। छात्रतर्फ राष्ट्रिय प्रतियोगितामा छनोट हुन सिन्धुपाल्चोकस्थित शारदा मावि र नुवाकोटको अर्किड स्कुल आमनेसामने हुनेछन्। प्रतियोगितामा छात्रतर्फ ६ र छात्रातर्फ तीन जिल्लाका विद्यालयको सहभागिता रहेको संयोजक तीर्थ राजचलले जानकारी दिए।"

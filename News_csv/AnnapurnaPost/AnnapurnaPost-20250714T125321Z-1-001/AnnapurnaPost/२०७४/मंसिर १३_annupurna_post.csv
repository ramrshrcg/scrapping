शीर्षक,विवरण
चुनावको हल्का शल्यक्रिया !,"चुनाव हुन नदिएर नेपाललाई सधैं अस्थिर बनाउन चाहने स्वदेशी तथा विदेशी प्रतिक्रियावादीलाई नेपाली जनताले गतिलो जवाफ दिएका छन् । यस अर्थमा निर्वाचन वर्ष २०७४ देशको स्वाभिमान, सार्वभौमसत्ता र लोकतान्त्रिक गणतन्त्र सुदृढ गर्ने वर्ष सावित हुँदैछ । हुँदैछ, किनभने दोस्रो चरणको प्रदेश र संसद्को अब एउटै मात्रै चुनाव हुन बाँकी छ, जो दश दिनपछि मंसिर २१ गते हुँदैछ । चुनावपछि संविधानले व्यवस्था गरेका सबै संरचना निर्वाचित जनप्रतिनिधिबाट परिपूर्ण हुनेछन् र संविधानको पूर्ण कार्यान्वयनको चक्र सुरु हुनेछ । अनि संघीय लोकतान्त्रिक गणतन्त्रको पूर्ण र वैधानिक शरीर सम्पूर्ण शरीर तयार भई राज्यले पूर्णता पाउनेछ । अनि देश साँचो अर्थमा संघीय लोकतान्त्रिक गणतन्त्र भएको महसुस सार्वभौम नेपाली जनताले गर्नेछन् । ०६२६३ को जनआन्दोलनले राखेको लक्ष पूरा हुने मात्र होइन, २००७ सालदेखि अलमलिएको आन्दोलनले पूर्णता पनि पाउनेछ । धेरैलाई खास गरेर हाम्रा स्वनामधन्य बुद्धिजीवीलाई अलमल छ कि उनीहरू जनतालाई अल्मल्याउने र आममानिसलाई खोइ त के गर्यो बहुदलले, गणतन्त्रले भनेर दिग्भ्रमित पार्ने गर्छन् । मिडिया कम्युनिकेसन मज्जाले गरिरहेको छ, तर हाम्रो प्रेसको सामग्रीमा सन्देश हुँदैन । भ्रष्ट र अनैतिक नेता र तिनका स्वार्थी कार्यकर्ता उनैलाई पालितपोषित गरिरहेका छन् । खासमा बुद्धिजीवीहरू नै स्पष्ट नभएकाले भ्रामक विषय फैलाइरहेका हुन् । अरूलाई भ्रम फैलाउदा स्वयं भ्रममा परेको पत्तै पाएका देखिँदैनन् । पत्तो पाउँदा हुन् त तिनको यो हालत हुने थिएन । आमजनता चुनावमा पनि यो के हो भनेर उम्मेदवारलाई सोध्न सकिरहेको छैन । एक पूर्व प्राध्यापकसँग यो अलमलबारे कुरा राख्दा उनी मज्जाले हाँसे । अनि भने, बल्ल नेपाल चिन्ने सुरसार गर्न थालेछौ ! जोगीजस्ता यी प्राध्यापकका कुरा सुनेपछि आफैंलाई सननन भयो । के मैले अहिलेसम्म नेपाल र नेपाली जनतालाई चिनेकै थिइनँ त ? के म स्वयं, जीवनभर आहार, निद्रा, भय, मैथुनकै चक्रमा घुमिरहें ? मलाई एकोहोरिएको देखेर ती प्राध्यापकले कुम थपथपाउँदै सोधे, प्रश्नकर्ता कता हराएको ? के सोच्न थाल्यौ ? उनको प्रश्नले झल्याँस्स हुँदै भनें, होइन सर तपाईंले त अचम्मको कुरा गर्नुभयो ! नेपाल भन्ने देश, यहाँका जनता, शासक र समाज चिन्न यतिधेरै गाह्रो छ ? मैलाई त मेरो जीवन जनावर र किराफट्यांग्रा जस्तै आहार, निद्रा भय, मैथुनकै चक्रमा घुमिरहेजस्तो पो लाग्यो । मेरो कुरा सुनेर उनले भने, हेर तिमीले भनेको सही हो । अधिकांश नेपाली यो चक्रबाट बाहिर निस्कनै सकेका छैनन् । कोहीकोहीले प्रयत्न गर्छन्, अन्त्यमा त्यहीं चक्रमा नारायणहरि बनाइन्छन् र तिनलाई सिध्याइन्छ । गुणात्मक फड्को मारेर अर्को चरणमा तिनलाई पुग्नै दिइँदैन र ती जहाँ थिए, त्यहीं थिच्याइन्छन् । लक्षमा पुग्नै पाउँदैनन् ! उनका कुरा सुनेपछि बहुचर्चित व्यक्तिहरूको रेखाचित्र दिमागमा घुम्न थाल्यो । पृथ्वीनारायण शाह आए, गए । बहादुर शाह आए, गए । भीमसेन थापा आए, गए । जंगबहादुर राणा आए, गए । चन्द्रशमशेर आए, गए । टंकप्रसाद आचार्य आए, गए । बीपी कोइराला आए, गए । पुष्पलाल आए, गए । गणेशमान आए, गए । मदन भण्डारी आए, गए । मनमोहन अधिकारी आए, गए । कृष्णप्रसाद भट्टराई आए, गए । गिरिजाप्रसाद आए, गए । सुशील कोइराला आए, गए । मात्र प्रचण्ड र केपी ओली आएका छन् । जान बाँकी छन् के यिनीहरूले अडिएर देशलाई संक्रमणकालबाट निकास देलान् त ? प्राध्यापक सरले फेरि घच्घच्याए र भने, तिमी त फेरि हरायौ ! मैले भनें, सर किन बुद्धिजीवी संघीय गणतन्त्रको शरीर नै पूर्ण नभई यसले प्रतिफल दिएन भनेर विद्वता छाँट्छन् ? बुझ्न सकिनँ । दोस्रो चरणको प्रदेश र संसद्को निर्वाचन सकिएपछि राष्ट्रिय सभा बन्छ । त्यसपछि राष्ट्रपति, उपराष्ट्रपति चुनिनेछन् । नयाँ प्रधानमन्त्री बन्नेछन् । प्रदेशमा मुख्यमन्त्री र मन्त्रीहरू आउँछन् । अनि मात्र संघीय लोकतान्त्रिक गणतन्त्र सशरीरको बन्ने होइन ? पाँच वा दस वर्ष काम गर्न दिएपछि अनि पो यो व्यवस्था ठीक कि बेठीक भन्ने बेला आउँछ होइन सर ? मेरा कुरा सुनिसकेपछि सरले भने, ए तिमीले त गम्भीर प्रश्न पो गर्यौ, ख्यालख्यालमै । म पनि तिमीलाई सरल नै जवाफ दिन्छु ताकि तिम्रा पाठकहरूले पनि सजिलैसँग विषयवस्तुलाई बुझून् । किसानले यो वर्ष धान रोप्छु भनेर बीउ राख्यो । अनि खेत खन्यो । त्यसपछि खोइ धान फलेको भनेर चिच्याउन थाल्यो भने धान फल्छ र ? उनले एकदमै सरल उदाहरणबाट राजनीतिको जटिल सवालको जवाफ दिने प्रयत्न गर्दै भने, ब्याडमा बीउ छरेपछि खेत खनें भन्दैमा जसरी धान फल्दैन नि हो त्यसैगरी राजनीतिमा पनि घोषणा गर्दैमा, संविधान बन्दैमा त्यसले एकैपटकमा अपेक्षा गरिएका कुरा दिन सक्दैन । भनौं न, धानको बीउ राखेर खेत खनेपछि बीउ त तयार हुन्छ तर पनि धान फल्दैन । किन ? किनभने, उनी भन्दै गएधान रोप्ने विधि र प्रक्रिया छन् । खेतमा पानी जमाएर मल हालेर हिल्याउनुपर्छ । आली लगाएर बढी भएको पानी निकास गर्न समाहा राख्नुपर्छ । बुटा टिप्ने, गोडमेल गर्ने, खाँद काट्ने, किराफट्यांग्राले दुःख दिए औषधि छर्कने गर्नुपर्छ । पानी खेतमा सुक्न पनि दिनु हुँदैन । यी सबै क्रिया गर्दागर्दै तीनचार महिना बित्छ । सबै प्रक्रिया पालना गरेपछि मात्र धान पसाउँछ । गेडा लाग्छ । दाना पोटिलो हुँदै जान्छ । अनि त्यो पाकेपछि बोट काटिन्छ, चुटिन्छ र घरमा धानको रूपमा भित्याइन्छ । तीनचार महिनामा तयार हुने धान भित्याउन यतिठूलो र धेरै विधि प्रक्रिया पुर्याउनुपर्छ भने संघीय लोकतान्त्रिक गणतन्त्रको विधि र प्रक्रिया कति संवेदनशील र जटिल होला ? देखिहाल्यौ, संविधान बनाउन दस वर्ष लाग्यो । ०७२ असोजमा बनेको संविधानअनुसारका स्थानीय, प्रदेश र संसद्को निर्वाचन गर्न त्यसपछि थप दुई वर्ष लाग्यो । यो सबै प्रक्रिया पुगेपछि सम्झ, संघीय लोकतान्त्रिक गणतन्त्रले आफ्नो स्वरूप प्राप्त गर्छ । यो स्वरूपले काम गर्न थालेपछि मात्र गणतन्त्रले आफ्ना अंगहरूलाई चलाउन थाल्छ अनि पो जनताका अपेक्षा पूरा हुने प्रक्रिया सुरु हुन्छन्, होइन र ? संघीय लोकतान्त्रिक गणतन्त्रले स्वरूप नै नपाई कसरी डेलिभरी गरोस् ? ०६३ यताको संक्रमण नै हो । तिमीले बुद्धिजीवीहरूलाई चुनौती दिएर उठाएको प्रश्न जायज हो । प्रदेश र संसदीय निर्वाचनपछि राष्ट्रियसभाको चुनाव हुन्छ । त्यसपछि नयाँ सरकार र राष्ट्रपति तथा उपराष्ट्रपति चुनिन्छन् अनि मात्रै बुद्धिजीवीले उठाएको खै संघीय लोकतान्त्रिक गणतन्त्रको फल भन्ने चरण सुरु हुने हो कि ? एमालेमाओवादी गठबन्धनबाट कांग्रेस अत्तालिएको छ । त्यसैले आक्रामक रूपमा गठबन्धनलाई लाञ्छना लगाइरहेछ । कांग्रेस चुनावको हारजितमा मात्र केन्द्रित देखिन्छ । तर वाम गठबन्धन कांग्रेसजस्तो गालीगलोजमा झरेको छैन । के गएका दस वर्षका ढाँचाले काम गरेर जनताका अपेक्षा र देशका आवश्यकता पूरा हुन सक्छन् ? नेता यिनै हुन् ! प्रशासक यिनै हुन् ! पार्टी यिनै हुन् ! बानीबेहोरा जगजाहेर छ ! प्रश्नको जवाफ समयले दिनेछ तर यो चुनावले संघीय लोकतान्त्रिक गणतन्त्रलाई वैधानिकता दिनेछ । चुनावको काम नै यही हो । त्यसपछि के होला ?राजनीतिक व्यवस्थाबारे गहन अध्ययन गर्दै त्यसका व्यवहारहरूलाई मिहिन रूपमा केलाइरहेका अर्का प्राध्यापकले भने, अरूका कुरा छोडौं, हाम्रो व्यवस्थाका संगठित राजनीतिक खेलाडीलाई सूक्ष्म रूपमा हेरौं किनभने, संघीय लोकतान्त्रिक गणतन्त्रलाई नेतृत्व दिने यिनै हुन् । यिनै चुनावमा पनि उठेका छन् । चुनाव हार्ने र जित्ने पनि यिनै हुन् । यिनलाई विदेशबाट नेता ल्याएर यिनलाई बदल्न पनि सकिँदैन । संविधान हेर्नुहोस् र पार्टीका घोषणापत्र अध्ययन गर्नुहोस्, आफैं कुरा बुझ्नु हुनेछ ! देशमा नयाँ युवा पुस्ता नभएको होइन, तर के गर्ने देशको अवस्था बुझेका सचेत युवा मतदाता अरब र मलेसिया पुगेका छन् । पचास लाखको संख्यामा रहेका ती युवा देशमा भैदिएका भए अवश्य पनि परिस्थिति यस्तो रहने थिएन, तर सरकारले तिनले भोट हाल्ने विकल्प दिन सकेन । हेर्नुहोस्, अहिले सत्तामा रहेको कांग्रेस संविधान संशोधनको पक्षमा छ । राप्रपा धर्मनिरपेक्ष होइन, हिन्दु धर्म भनिरहेछ । माओवादी केन्द्र प्रत्यक्ष कार्यकारी राष्ट्रपतिको बिगुल फुकिरहेछ । मधेसी पार्टी अर्कै रटमा छन् । नेत्रविक्रम चन्द र वैद्य प्रक्रियाबाहिर छन् । संविधानको स्वामित्व एक्लै एमालेले लिइरहेछ । के एमाले एक्लैले निकास दिन सक्ला ? माओवादीसँग जोडिएपछि वामपन्थी पल्ला भारी त भएको छ तर के यत्तिले मात्रै विविध राष्ट्रिय र अन्तर्राष्ट्रिय चलखेल र षड्यन्त्र परास्त गर्न सम्भव होला ? विकल्प दिन सक्ला ? फेरि एमालेभित्रको आन्तरिक द्वन्द्व कुन अवस्थामा छ ? यसले उसको भावी कदमको गतिलाई निर्धारित गर्ने देखिन्छ । एमालेमाओवादी गठबन्धनबाट कांग्रेस अत्तालिएको छ । त्यसैले आक्रामक रूपमा गठबन्धनलाई लाञ्छना लगाइरहेछ । कांग्रेस चुनावको हारजितमा मात्र केन्द्रित देखिन्छ । तर वाम गठबन्धन कांग्रेसजस्तो गालीगलोजमा झरेको छैन । तर यो द्वन्द्व संविधान ल्याउने कांग्रेस, एमाले र माओवादी नेतृत्वबाट कार्यकर्ताको तल्लो पंक्तिसम्म पुग्यो भने के त्यो आरोपप्रत्यारोप र गालीगलोजले राष्ट्रिय स्वरूप नलेला ? यसो भयो भने देश र जनता नहेर्ने तर पार्टीलाई बलियो पारेर युद्ध सरदार जस्ता बनेका नेताहरूले के गर्लान् ? के नगर्लान्? अनि तिनका कदमबाट देशले स्थायित्व पाउला ? साँच्चिकै पाएन भने संविधानका निर्माताबीचको मारमुंग्रीलाई छुट्ट्याउने कसले ? नेपाली लडाएर खाउँला भनेर मुख बाउँदै बसेका विदेशी डोनरले वा च्याँखे थापेर दसैंमा देश र जनताको चिन्ता लागेको छ भनेर वक्तव्य दिने राजा ज्ञानेन्द्रले ?"
विप्लवको सिक्वेल विद्रोह,"तत्कालीन विद्रोही नेकपा माओवादीले सञ्चालन गरेको दसबर्से जनयुद्ध (धेरैका भाषामा सशस्त्र विद्रोह) विस्तृत शान्ति सम्झौतामार्फत विधिवत् रूपमा अन्त्य भएको ११ वर्ष पूरा भएको छ । ०६३ मंसिर ५ गते तत्कालीन प्रधानमन्त्री गिरिजाप्रसाद कोइराला र विद्रोही माओवादीका अध्यक्ष प्रचण्डले विस्तृत शान्ति सम्झौतामा हस्ताक्षर गरेका थिए । सशस्त्र विद्रोहमार्फत सत्ताकब्जा गर्ने उद्घोषसहित युद्धमा होमिएको माओवादी शान्तिपूर्ण प्रतिस्पर्धाको राजनीतिमा प्रवेश गरेको यो महत्वपूर्ण दिनलाई हस्ताक्षरकर्तामध्ये कुनै पनि पक्षले औपचारिक रूपमा स्मरण गर्नुपर्ने आवश्यकता ठानेन । प्रतिनिधि तथा प्रदेशसभा निर्वाचनको प्रचारप्रसारमा व्यस्त दल तथा तिनका नेतालाई लक्ष्य गरेर पड्काइएका बम तथा थापिएका एम्बुसले भने पक्कै पनि सबैलाई ११ वर्षअघि अन्त्य भएको माओवादी सशस्त्र विद्रोहको स्मरण गराएको हुनुपर्छ । सर्वसाधारण जनतामा द्वन्द्वकालीन समयको जस्तै त्रास र भय सिर्जना हुने गरी भइरहेका विस्फोटनका घटनाले मतदानका लागि प्रतीक्षारत जनता तथा उम्मेदवार भयभीत भएका छन् । १२ वर्षमा खोलो पनि फर्किन्छ भन्ने नेपाली उखानजस्तै फेरि देशमा हिंसात्मक द्वन्द्वको नयाँ शृंखला सुरु हुन लागेको त होइन ? भन्ने आशंका सर्वसाधारण जनतामा पर्न थालेको छ । २२ वर्षअघि सुरु भएको माओवादी हिंसात्मक विद्रोहको सिक्वेल का लागि रिहर्सल त भइरहेको छैन ? धेरैका मनमा आशंका उब्जिएका छन् । एउटा निश्चित कालखण्ड तथा परिस्थितिमा सुरु भएको माओवादी सशस्त्र विद्रोहको सकारात्मक तथा नकारात्मक परिणामबारे धेरै चर्चापरिचर्चा भएका छन्, आगामी दिनमा थप हुँदै जानेछन् । माओवादी सशस्त्र विद्रोह र त्यसको आडमा भएको दोस्रो जनआन्दोलनबाट प्राप्त राजनीतिक उपलब्धि नै अहिलेको संघीय लोकतान्त्रिक गणतन्त्र हो। अहिलेको राजनीतिक परिस्थितिमा देश र जनताका लागि जे गर्न सक्ने हो, त्यही कुरा जनताले बुझ्ने भाषामा भनेर नै जनताका बीचमा जानुपर्छ । त्रास र डर देखाएर आफूतिर ध्यान तान्ने कोसिस गरेर विप्लव लोकप्रिय त हुन सक्दैनन् नै, उनले भनेको एकीकृत जनक्रान्ति पनि थप एउटा शुष्क जार्गन हुनेछ । यो राजनीतिक उपलब्धिलाई संस्थागत गर्न संविधानसभाबाट जारी गरिएको संविधानको पूर्ण कार्यान्वयनका लागि अहिले महत्वपूर्ण दुई तह केन्द्र तथा प्रदेशको निर्वाचन हुन गइरहेको छ । संविधानमा गरिएको व्यवस्थाअनुसार जनताले संघीय राज्यको अभ्यास गर्न आफ्ना प्रतिनिधि चुन्दैछन् । तर यति नै बेला उम्मेदवार र जनतालाई त्रसित बनाउन बम आक्रमण भइरहेका छन् । अहिले भइरहेका आक्रमण निर्वाचनका बेला हुने गरेका छिटफुट हिंसात्मक घटनाभन्दा धेरै खतरनाक प्रकृतिका छन् । देशका विभिन्न भागमा एकसाथ शृंखलाबद्ध बम तथा एम्बुस आक्रमण गर्ने को हो ? औपचारिक रूपमा कसैले पनि घटनाको जिम्मेवारी लिएको छैन । तर पहिलो संविधानसभाको विफलतापछि तत्कालीन नेकपा माओवादीबाट अलग भएर मोहन वैद्यको नेतृत्वमा नेकपा माओवादी क्रान्तिकारी गठन गर्न महत्वपूर्ण भूमिका निर्वाह गरेका र पछि आफ्नै नेतृत्वमा नेपाल कम्युनिस्ट पार्टी गठन गरेका नेत्रविक्रम चन्द विप्लव कार्यकर्ताहरू नै यी आक्रमणमा संलग्न रहेको भन्दै प्रहरीले उनीहरूलाई धमाधम नियन्त्रणमा लिन थालेको छ । विप्लवले आफ्नो दस्तावेजमा एकीकृत जनक्रान्ति गर्ने भनेका छन् । एकीकृत जनक्रान्ति भनेको जनताको सहभागितामा गरिने आन्दोलन हो भन्दै नेकपाका नेताहरूले प्रस्ट पार्ने गरेका छन् । एकीकृत जनक्रान्ति सशस्त्र हुने वा शान्तिपूर्ण रूपमा गरिने भन्ने विषयमा विप्लवले आफ्नो दस्ताबेजमा केही खुलाएका छैनन् । देशभर बम तथा एम्बुस आक्रमण भइरहेको, आफ्ना कार्यकर्तालाई प्रहरीले नियन्त्रणमा लिने क्रम जारी रहँदा पनि पार्टीका तर्फबाट आधिकारिक धारणा सार्वजनिक नगर्नु तथा घटनाको जिम्मेवारी पनि नलिनु भनेको अराजनीतिक व्यवहारको पराकाष्ठा हो । विप्लव र उनको पार्टी कुन वैचारिक तथा सैद्धान्तिक धरातलमा वर्तमान राजनीतिक व्यवस्थालाई कहाँनेर प्रहार गर्न चाहन्छन् ? प्रहार गर्नुपछाडिका राजनीतिक कारण केके छन् ? त्यो प्रस्टसँग बताउन सक्नुपर्छ । विगतमा एउटै पार्टी र मोर्चामा बसेर लडेका सहयात्री मित्र तथा अन्य दलका उम्मेदवारलाई हामीले अझै बम बनाउन र पड्काउन बिर्सेका छैनौं भनेर देखाउने शैलीमा आक्रमण गरिनु आफूलाई राजनीतिक शक्ति दाबी गर्ने दललाई सुहाउने कुरा होइन । जनता आतंकित पार्नु कुनै राजनीति होइन । त्यसो हुन्थ्यो भने संसारमा मान्छे आतंकित पार्ने गुन्डा तथा ग्याङस्टर पनि राजनीतिकर्मीमा दर्ज हुन्थे । विप्लवले बम तथा एम्बुस नपड्काई पनि जनताका मन जित्ने काम गर्न सक्थे । जुन काम उनले आफैंले संगठित गरेका पूर्वलडाकु, अस्थायी शिविरबाट आफूले पाएको तलबभत्ताको चेक पार्टीका नेताहरूलाई सुम्पेर रित्तो हात घर गएकाहरूको पक्षमा आवाज उठाएर सुरु गर्नुपथ्र्यो । व्यवस्था परिवर्तनका लागि १० वर्ष युद्ध लडेका विद्रोही, तिनका परिवार तथा द्वन्द्वबाट पीडित पार्टीकार्यकर्ताको भरोसाको केन्द्र भएर उनले राजनीति गर्न सक्थे । माओवादीबाट अलग भएर नेपाल कम्युनिस्ट पार्टी गठन गर्दा असन्तुष्ट माओवादी कार्यकर्ताका लागि विप्लव आशाको दियो पनि थिए । तर उनले जुन प्रकारको बाटो समाते, त्यसपछि उनीसँग अपेक्षा गर्नका लागि केही पनि बाँकी भएन । विप्लवले पुरानै फर्मुला अनुसार हिंसात्मक बाटो अपनाएर तथा पूर्वलडाकुलाई नै प्रयोग गरेर भयको राजनीति गर्ने बाटो रोजेको देखिन्छ, जसले उनीसँगै उनलाई भरोसा गर्ने नेताकार्यकर्तालाई एकसाथ ड्यामेज गर्नेछ । राज्यसत्तासँग उनले विमति राखेर जनताका पक्षमा आवाज उठाउन पाउँछन् । तर जनतालाई नै त्रस्त्र र आतंकित बनाएर उनी कसका पक्षमा राजनीति गर्दैछन् ? त्यो बुझ्न सकिएको छैन । राज्यसत्ताविरुद्ध विद्रोह गर्छु भन्नेहरूले यो तहको बेइमान तरिका अपनाउन पाउँदैन । नेकपाका प्रवक्ता खड्गबहादुर विश्वकर्मा प्रकाण्ड पार्टीले कुनै पनि उम्मेदवार तथा पार्टीका नेतालाई लक्ष्य गरेर आक्रमण गर्ने निर्देशन नदिइएको बताइरहेका छन् । औपचारिक रूपमा कुनै निर्देशन दिइएको छैन भन्ने तर अक्रमणका लागि कार्यकर्ता उक्साउने रणनीति उनीहरूले लिएको प्रस्ट हुँदै गएको छ । जनताले स्वतःस्फूर्त प्रतिकार गरे भनेर देखाउन नेकपा मौन बसेको भान हुन्छ । आफ्ना नीति तथा कार्यक्रम जनताका तहमा सार्वजनिक नगरी भूमिगत शैलीमा आक्रमण गर्दैमा त्यसले राजनीतिक विद्रोहको आकार लिन सक्दैन । १० वर्ष युद्ध लडेका विप्लवले विगतमा आफूले जस्तै सैन्यकमान्डरको भूमिका निर्वाह गरेका जनार्दन शर्मा, वर्षमान पुन, ओनसरी घर्तीलगायतका नेताहरूमाथि आक्रमण गर्नु भनेको व्यक्तिगत रिसइबीमा एकअर्काविरुद्ध जाइलागे जस्तो मात्रै हो । विगतको सशस्त्र विद्रोहको सिक्वेल विप्लवले सोचेजस्तो पक्कै पनि सजिलो छैन । ११ वर्षअघि तत्कालीन विद्रोही माओवादी जेजस्ता कारण र परिस्थितिका बीच शान्तिपूर्ण राजनीतिको बाटोमा आएको थियो, ती कारणलाई मिहिन ढंगले विश्लेषण नगरेसम्म अबको बाटो पत्ता लगाउन सकिँदैन । जनताले सशस्त्र विद्रोह, ठूला राजनीतिक आन्दोलन भोगिसकेका र त्यसमा प्रत्यक्ष सहभागी भएर व्यवस्था परिवर्तनसमेत भइसकेकाले अब फेरि पुरानै विन्दुबाट उही शैलीको विद्रोह गर्न सम्भव छैन । समाज विकासको सामान्य सिद्धान्तले पनि एउटा परिस्थितिमा भएको आन्दोलनलाई अर्को परिस्थितिमा क्लोनिङ गर्न सम्भव छैन । सशस्त्र विद्रोह, शान्तिपूर्ण जनआन्दोलन र निर्वाचनमार्फत अंकगणितको राजनीति सबै मोर्चामा माओवादीको परीक्षण भइसकेकाले विप्लवमा आफ्नो पार्टीलाई कुन राजनीतिक आइडियोलोजी मार्फत कुन बाटोमा हिँडाउने भन्नेमा सबैभन्दा धेरै भ्रम रहेको बुझ्न सकिन्छ । एकपटक परीक्षण भएर त्यसबाट निश्चित परिणाम पनि हासिल भइसकेको अवस्थामा फेरि त्यसैलाई दोहोर्याउन खोज्नु अपरिपक्वतासिवाय केही हुन सक्दैन । विचारको अन्योल हुँदासम्म विद्रोह वा आन्दोलन जे गरे पनि त्यो अराजकतामा परिणत हुन बेर लाग्दैन । तत्कालीन विद्रोही माओवादी सशस्त्र विद्रोह छोडेर शान्तिपूर्ण राजनीतिमा आउन पर्नुमा जेजस्ता प्रतिकूल परिस्थिति थिए त्यसको पनि विश्लेषण गरिनुपर्छ । शान्तिपूर्ण राजनीतिमार्फत आफूहरूले उठाएका माग स्थापित गर्ने दिशामा माओवादीले यो अवधिमा जेजति उपलब्धि हासिल गर्यो, त्यसलाई कम आँक्न मिल्दैन । संघीयता, गणतन्त्र, समावेशितालगायत परिवर्तनका धेरै एजेन्डा उसकै हो । थुप्रै परिवर्तनमा उसको महत्वपूर्ण हिस्सेदारी छ । अहिले प्राप्त उपलब्धिलाई रक्षा गरेर जनजीविकाको सवालमा राजनीति गर्न सक्दा नै कुनै पनि दल स्थापित हुने अवस्था छ । राष्ट्रवादको नाममा दक्षिणपन्थी शक्तिहरूको जगजगी सुरु भएको वर्तमान समयमा अपरिपक्व ढंगले चालिने कदमले परिवर्तनको विपक्षमा रहेकालाई नै फाइदा पुर्याउँछ । विद्रोहको सिक्वेल सुपर हिट फिल्मका निर्देशकले बजारको माग हेरेर अर्को सिक्वेल बनाएजस्तो होइन । सुपरडुपर हिट फिल्मका कतिपय सिक्वेल त दर्शकले नरुचाइदिएर डुबेका प्रशस्त उदाहरण छन् । फिल्मको सिक्वेलमा त नाम उही भए पनि कथामा नयाँ ट्वीस्ट हुन्छ भने जनविद्रोहमा त पूरै स्टोरी र प्लट नयाँ हुनुपर्छ । विगतमा सिकेका सीप, आफूसँग भएका हतियार, तालिम लिएका जंगल तथा अनकन्टार ठाउँमा फेरि भ्रमण गरेर नोस्टाल्जिक हुँदैमा जनविद्रोह सम्भव छैन भन्ने तथ्य विप्लवले बुझ्नुपर्छ । वस्तुतः उनले आफ्नो राजनीतिको आधार क्षेत्र माओवादी केन्द्रले अलपत्र पारेका पूर्वलडाकू तथा कार्यकर्ताहरूका बीचमा नै बनाउने हो । संविधानको प्रस्तावनामै लेखिएको समाजवादउन्मुख संविधान कार्यान्वयनमा हुने त्रुटिहरूमाथि उनले निरन्तर खबरदारी गर्नुपर्छ । अहिले भनेजस्तै निर्वाचनपछि माओवादी केन्द्र र एमालेको एकीकरण भयो भने रिक्त हुने स्पेस मा विप्लव उदाउन सक्लान् । त्यसैले उनले अहिलेको राजनीतिक परिस्थितिमा देश र जनताका लागि जे गर्न सक्ने हो, त्यही कुरा जनताले बुझ्ने भाषामा भनेर नै जनताका बीचमा जानुपर्छ । त्रास र डर देखाएर आफूतिर ध्यान तान्ने कोसिस गरेर विप्लव लोकप्रिय त हुन सक्दैनन् नै, उनले भनेको एकीकृत जनक्रान्ति पनि थप एउटा शुष्क जार्गन हुनेछ ।"
स्वतन्त्रताको सवारी,"जब म किशोरी थिएँ, उभिएर गाडीमा यात्रा गर्ने क्रममा मेरो छातीमा पराया पुरुषका हात आइपुग्थे । परचक्रीले जोय् गरिरहँदा म चुपचाप सहिरहन्थें । दुनियाँले के भन्ला भन्ने त्रासले भित्रैबाट डराएकी हुँदा मुख खोलेर त्यस्तो अपराधको विरोध गर्ने हिम्मत थिएन ममा । यस्ता कठिनतम् यात्राका क्रममा कैयौंपटक सँगै सिटमा बस्ने पुरुषले नजानिँदो पाराले तिघ्रामा समेत हात पुर्याउँथे । गाडीको गति र भीडको फाइदा उठाउँदै उनीहरू कहिले त नजानिँदो पाराले मेरो शरीरमै आफ्नो शरीर टाँस्थे, मलाई पेल्थे । यो अनुभव सार्वजनिक सवारीमा यात्रा गर्ने आम किशोरी र महिलाको अनुभव हो । यस्ता घृणित कार्य र दुव्र्यवहारलाई बेइज्जत हुने डरले कमै किशोरीयुवतीमहिलाले विरोध गर्ने हिम्मत गर्छन् । विरोधै गरे पनि यस्ता विषय विरलै कानुनी दायरामा आउँछ । अझ महिनावारी भएको बेला या आफ्ना बालबच्चा लिएर यात्रा गर्नु त उत्तिकै सकसपूर्ण हुन्छ । अचेल महिला, वृद्ध र शारीरिक रूपमा अशक्तका लागि बसहरूमा आरक्षण सिट छ, तर बालबच्चासहितका आमाको लागि बालमैत्री आरक्षणका सिटको व्यवस्था अझै छैन । भेडाबाख्रा झैं बसमाइक्रोबसमा कोच्चिएर गर्नुपर्ने यात्राले शरीर त माडिइन्छ नै, त्यसले दिने मानसिक पीडा पनि उस्तै हुन्छ । त्यससँगै कतिपय अवस्थामा सवारीचलाक र खलासीका अशिष्ट र अभद्र बोलीवचनले उत्तिकै अमिलो बनाउँछ सवारी यात्रा । त्यस्तै सहरका जाममा परेर थिचिनुको पीडा अर्कै छ । धेरैबेर बसमा खादिँदा गुन्द्रुक झैं अमिलो त हुने भइयो, मद्यपान गरेका व्यक्ति नजिकै आएपछि खपिनसक्नु हुन्छ। सवारी साधन नकिने पनि कमसेकम प्रत्येक नारीले सवारी चलाउन सिक्नुपर्छ । आउँदैन, सक्दिनँ र लड्छु होला भनेर पछाडि हट्ने चलन हटाउनुपर्छ । सार्वजनिक यातायातमा तमाम खाले समस्या भएकै कारण अचेल दिदीबहिनीहरू निजी सवारी खोज्दैछन् । कामकाजी माहिलालाई घर, अफिस धानेर स्कुलबाट बालबच्चासमेत ल्याउनुपर्ने हुँदा वाक्कलाग्दो ट्राफिक जामबाट समेत उम्कन सहज हुने भएकाले निजी दुईपांग्रेमा उनीहरू स्वतन्त्रता खोजिरहेका छन् । तर पुरुषको तुलनामा अझै महिला सहजै सडकमा गुडेका देखिँदैनन् । बच्चैदेखि छोरालाई साइकल र छोरीलाई सहज खेलौना र पुतली थमाइदिने समाजले महिला कमजोर हुन्छन् भन्ने चिन्तन थोपरेको छ । सवारी चलाउने गुण, क्षमता वा निडरपन पुरुषमा मात्रै हुन्छ भने मानसिकताबाट महिला पुरुष सबै ग्रस्त छन् । छोरीको मनभित्र बच्चैमा डर हालिएपछि ती पति, लोग्ने, छोरा, भाइभतिजाको सवारीको पिलियन हुन बाध्य छन् या सार्वजनिक सवारीको भिक्टिम । मैले थाहा पाएसम्म कतिपय आमाबुबा कुमारित्व च्यातिने डरले छोरीको उफ्रिने, कुद्ने, साइकल चलाउने र खेलकुदजन्य क्रियाकलापमाथि निगरानी र नियन्त्रण राख्छन् । घरबाट स्वतन्त्रपूर्वक निस्कन पाउने अधिकारमा समेत छोरीहरूलाई पितृसत्तात्मक समाजले अंकुश लगाउँछ । तर समय बदलिँदैछ । अचेल स्कुटरमा हुँइकिने युवती त धेरै देखिन्छन्, कार, ट्याम्पोलगायतका सवारीमा पनि महिलायुवती चालक देखिन्छन् । सार्वजनिक सवारीमा छोरी मान्छे नै सवारी सहयोगीका रूपमा देखिँदा गजब लाग्छ । रुट नम्बर २ मा चल्ने ३८५५ नम्बरको ट्याम्पो विगत सात वर्षदेखि विनु लामा चलाउँछिन् । ज्यामी काम छोडेर यो पेसामा आएकी उनलाई पहिले त ट्याम्पो चलाउन धेरै हिम्मत जुटाउनुपरेको थियो । ठूला गाडीले पेलेर चलाउँछन्, राति गाडी चलाउँदा जाँडले मात्तिएका पुरुष यात्रुले गाला चिमोट्ने र शरीर छुने प्रयास गर्छन्, उनी भन्छिन् । महिलालाई समाज अझै सहज छैन । उनलाई पहिले सडकको कुनचाहिँ ठाउँमा टेम्पो रोक्ने थाहा थिएन । त्यस्तोमा एकपटक एक ट्राफिक प्रहरीले गलत ठाउँमा गाडी रोकेको देखेर बरु नांगै हिँड्नु नि भनेर दुर्वचन लगाएको सम्झिन्छिन् उनी । सामाजिक अभियन्ता चुना केसी आफ्नो निजी चारपांग्रे सवारीमा हिँड्छिन् । उनी भन्छिन्, कतिपय मान्छे मलाई अचम्म मानेर फर्किएर हेर्छन् । लोकल गाडी र माइक्रोहरू बाटो नै आफ्नो झैं गरेर बाटो नछोडी पेल्ने गर्छन् । केसीको बुझाइमा पुरुषले मात्रै ड्राइभिङ गर्ने बानी परेको समाजमा महिलाले सवारी चलाउँदा नौला लाग्नु स्वाभाभिक हो । उनी भन्छिन्, महिला स्वभावतः बच्चादेखि नै सहनशील, शान्त, ममतामयी तथा नियमअनुशासनमा बस्ने स्वभावका हुन्छन् । शान्त भएरै होला, महिला नै गाडीको पेलाइ, कर्कशलाग्दो हर्न र अल्लारे केटाले हाँकेका बाइकको निशानमा महिला नै पर्छन् । यसबाट दुर्घटनासमेत निम्तिन सक्छ । महिला होस् या पुरुष, खाल्डे र धुले सडकले विनाचस्मा र मास्क सवारी चलाउन कठिन छ । पानी पर्दा हिलोले सवारीसाधन चिप्लिएर गुड्नै गाह्रो छ । स्मार्ट सिटीमा स्मार्ट युवती राइडरलाई अन्य सवारीले बाटो पिछा गरी दिइने दुःख पनि छ । त्यसमाथि प्रायः महिला आर्थिक रूपमा पूर्णरूपमा सबल हुन नसक्नु, परिवारले सहजै सवारी चलाउन अनुमति नदिनुजस्ता कारणले अझै पनि रोडमा उत्रनु महिलाका लागि चुनौतीपूर्ण छ । छोरो मान्छेचाहिँ हुर्केपछि सहजै बाइक पाउँछन् तर छोरी ठूली हुनेबित्तिकै दाजुभाइको बाइकको पछाडि नै बस्न लगाइन्छ । छोरी धेरैजसो घरबाहिर भइन् भने उसलाई केटा खोजेर बिहे गरिदिने तयारी गरिन्छ ताकि फेरि कोही छोरा मान्छेमै ऊ आ िश्रत होस् । छोरीलाई स्वतन्त्रता दिन समाज सहजै मान्दैन । बिचरा बाआमा र दाइभाइलाई हुर्केकी छोरीबहिनी बोझिलो हुन्छे । सडकमा महिला स्वतन्त्रताका र्याली, जुलुस र संघर्ष जति नै गरे पनि घरपरिवारबाटै यस्ता ससाना कुराको सुरुआत नगर्ने हो भने समताको विषय केवल सपना हुन्छ । त्यस्तै नारी स्वयंले पनि आफूलाई ओछ्यानदेखि रछ्यान सजाउनेमा सीमित राख्नु हुन्न । बच्चा पाउने र वासना पूरा गरिने काममा मात्रै सीमित हुनु हुन्न । न्यायको बहस गर्ने मात्रै हैन, पुरुषसँगै काँध मिलाएर हर कार्य गर्नुपर्छ । आफूलाई सावित गर्नुपर्छ । समाजमा कमै पुरुष होलान्, जसलाई सवारी साधन चलाउन नआओस् । तर कमै महिला होलान्, जसलाई सवारी साधन चलाउन आओस् । शल्यक्रियामार्फत महिलालाई पुरुष र पुरुषलाई महिला बनाउन सकिने युगमा अझै पनि कोही युवतीले बाइक चलाएको देख्दा अचम्म मानेर फर्किएर हेर्नु असामान्य हो । लैंगिकताप्रतिको हाम्रो मानसिकता त्यसरी नै सेट भएका कारण हामीलाई त्यस्तो लागेको हो । सवारीले स्वतन्त्रता दिन्छ । सवारी साधन नकिने पनि कमसेकम प्रत्येक नारीले सवारी चलाउन सिक्नुपर्छ । आउँदैन, सक्दिनँ र लड्छु होला भनेर पछाडि हट्ने चलन हटाउनुपर्छ । अर्को कुरा सार्वजनिक यातायातलाई हिंसामुक्त बनाउन सरकार कडा रूपमा प्रस्तुत हुनुपर्छ । अति व्यवस्थित सडक र प्रशस्त सुरक्षित सार्वजनिक सवारी भए त प्रदूषण बढाउने सवारीहरू उति चाहिने पनि थिएन । त्यसो हुँदा कमै मात्र महिलाले आफ्नो पैसा निजी सवारी किन्न विदेशी कम्पनीलाई बुझाउँथे होलान् । न त हाम्रो आकाश अनावश्यक सवारीसाधनको धुलो, धुवाँ र प्रदूषणले ढाकिने थियो ।"
विकास भर्सेस राजनीतिक बहस,"न्युयोर्क विश्वविद्यालयअन्तर्गत राजनीतिशास्त्रका प्राध्यापक एडम पेर्जवस्र्की आफ्नो चर्चित किताब डेमोक्रेसी एन्ड डेभलपमेन्ट ः पलिटिकल इन्स्टिच्युसन एन्ड वेलविङ इन दी वल्र्ड मा तर्क गर्छन्, राजनीतिक संस्थाको इमानदारी र जवाफदेहीले नै विकास र लोकतन्त्र फस्टाउने बलियो आधार निर्माण गर्ने हो । राजनीति फितलो र अफ्ट्र्याक भइदियो भने न विकास सम्भव हुन्छ, न त लोकतन्त्र नै फस्टाउँछ । हो पनि कुनै पनि मुलुकको मूलधारको राजनीति नै त्यस मुलुकको आर्थिक विकासको संवाहक हो र विध्वंसक पनि त्यही हो । जब राजनीतिले सही बाटो समात्छ विकासले पनि त्यही बाटो समात्छ । नेपालको हकमा कुरा गर्दा खाल्डोको पानी जसरी यथास्थितिमा जमेर बसेको राजनीतिक संक्रमणले एक कदम अघि बढ्ने संकेत देखिएको छ । भलैे, त्यसपछाडि निहित चुनौती चिर्न सक्ने हो भने मात्रै राजनीतिले खन्ने अबको बाटो विकासको लागि रचनात्मक रूपले चौडा बन्न सक्छ । नेपालमा देखिएको पछिल्लो राजनीतिक चलायमानसँगै विकासको नयाँ अवधारणाले साकार रूप तब ग्रहण गर्नेछ जब उक्त राजनीतिले त्यसलाई खिप्न सक्छ । अहिलेको जसरी घोषणामुखी बहसले खास विकासमा काम गर्न सक्दैन । विकासको लागि बहस प्रतिबद्धतामुखी हुन जरुरी छ । राजनीतिक दलको दर्शन नै विकासको सबैभन्दा प्रभावकारी कारक हो । राजनीतिक उत्तरदायित्व र लोकतान्त्रिक मूल्य विकासका अनिवार्य सर्त पनि हुन् । त्यसको लागि मूलधारको राजनीतिक अभ्यास उत्तरदायित्व प्रणालीको एक अवयव बन्न सक्नुपर्छ । एकै क्षण समकालीन विश्व हेरौं । जब्बर अर्थतन्त्र मानिएका मुलुकमध्येको ब्राजिल बीसौं शताब्दीको मध्यतिरबाट बक्साइट, फलाम, टिन जस्ता खनिज प्रशोधन र निर्यात गर्ने नीतिलाई त्यहाँको राजनीतिक नेतृत्वले आत्मसात गरेको थियो । एटलान्टिक स्लेभ ट्रेड को रूपमा चिनिएको नाइजेरियाको राजनीतिक नेतृत्वले पेट्रोलियमलाई आफूहरूको राजनीतिक भविष्यसित मात्र होइन, विश्व शासनमा देशकै भविष्यसित जोडेपछि नै त्यहाँको विकास र अर्थतन्त्र फस्टाएको हो । त्यसैगरी, बोत्सवाना, सिंगापुर, मलेसियाजस्ता मुलुकले आजको विकास हासिल गरेको त्यहाँको राजनीतिले सही बाटो समातेकैले हो । अर्थात् ती मुलुकले दूरदर्शी राजनीतिक नेतृत्व पाए र नीतिगत निरन्तरता भएकैले आर्थिक समृद्धिको टाकुरामा पुगेका हुन् । नेपालको विकासअर्थतन्त्रलाई गतिशील तुल्याउँदै दोहोरो अंकको आर्थिक वृद्धिदर हासिल गर्न प्रतिबद्धता नेपालका राजनीतिक दलको हो भने त्यसका लागि राजनीतिक शक्ति सबैभन्दा बढी इमानदार बनेर निष्ठाको राजनीति गर्न सक्नुपर्छ । विकास बहसलाई नेपालको पछिल्लो राजनीतिक सरगर्मीसित गाँसेर केलाउने हो भने प्रतिनिधि तथा प्रदेशसभा चुनावलाई लक्षित गरेर नेपालका राजनीतिक दलका घोषणापत्रमा आर्थिक समृद्धिका आकर्षक मुद्दाले पर्याप्त स्थान पाएका छन् । झन्डै कुल गार्हस्थ्य उत्पादनको एकतिहाइ व्यापार घाटा खेप्दै गरेको अर्थतन्त्र उकास्ने प्रतिबद्धतामा राजनीतिक दलले आफ्नो राजनीतिक भविष्यलाई जोडेर पनि हेरेका होलान् । तर ठूला भनिएका राजनीतिक दलले पछिल्ला घोषणापत्रमा उल्लेख गरेजसरी नेपालको विकास त्यति सहज र चुनौतीरहित पटक्कै छैन । किनभने आजसम्म नेपालको विकासको मुख्य वाधकको दोष राजनीतिक अभ्यासमाथि नै जान्छ । यसैबीच नेपाली राजनीतिको मुख्य समस्या भनेकै यसभित्र उत्तरदायित्व प्रणालीको विकास हुन नसक्नु हो । चुनावपछि वाम गठबन्धन वा दोस्रो कुनै गठबन्धनले बहुमत ल्याउँदैमा देशको विकासले फट्को मारिहाल्ला भन्ने भरपर्दो आधार देखिँदैन । किनभने विकासको कर्तालाई नीतिगत तहमा लगेर वैधानिकीकरण गरिदिने भनेकै राजनीतिक प्रक्रियाले हो र त्यसरी छनोट भएर जाने कर्तामा अब्बल कर्ताको अभाव नेपालको राजनीतिक वृत्तमा देखिन्छ । पछिल्लो समय विकासकै एजेन्डा बोकेर राजनीतिक मैदानमा उत्रिएका नयाँ राजनीतिक शक्तिसँग पनि पर्याप्त कार्यानुभव देखिँदैन । नीतिगत तहमा जानेहरूमा अनुभवको खाँचो पर्ने छिमेकी देशका अभ्यासले पनि पुष्टि गरिसकेका छन् । यहाँनेर लाज पचाएर भन्दा नेपालको अर्थतन्त्र वैदेशिक अनुदानऋण र विप्रेषणको भरथेग भएको अर्थतन्त्र हो । अझ यसखाले अर्थतन्त्रलाई परतन्त्री अर्थतन्त्र भनिदिँदा खासै फरक पर्दैन । यहाँको अर्थतन्त्रलाई भर दिने तत्व त्यस्ता हुन्, जसको निःसृत स्रोतमा कुनै दिगोपन छैन । नेपालको परतन्त्री अर्थतन्त्रको खास टेको भनेको विदेशी दाता नै हुन् । यहाँनेर के कुरा समस्याजनक छ भने विदेशी दाताले नेपालको विकासमा पैसाविना सर्त पक्कै पनि खन्याउने होइनन् । त्यसको पछिल्तिर ती दाताको बलिया राजनीतिक स्वार्थएजेन्डा पनि रहेका हुन्छन् । ती एजेन्डा व्यवस्थापनमा शासकीयराजनीति कत्तिको सक्षम हुन्छ भन्नेमा पनि विकासको गति निर्भर गर्दछ । किनभने विकासको लागि ससाना योजनासहित भर्खर वामे सर्दै गरेको नेपालजस्तो अतिकम विकसित तथा द्वन्द्वोत्तर मुलुकको लागि वैदेशिक लगानीको महत्वलाई नजरअन्दाज गर्न मिल्दैन । तैपनि नेपालको व्यवस्थापकीय राजनीतिक क्षमता फितलो भएकैले हो, नेपालमा आउने वैदेशिक लगानीको रचनात्मक सदुपयोग हुन नसकेको । अब चुनाव जितेर कार्यकारी तहमा आउने राजनीतिक नेतृत्वको निम्ति व्यवस्थापकीयसंस्थागत क्षमताको चुस्तीकरण नै निसन्देह सबैभन्दा जब्बर चुनौती हुनेछ । त्यही संस्थागत क्षमताको अभावकै कारण हो, नेपालमा रहेको आन्तरिक स्रोतको न्यूनतम सदुपयोगसमेत हुन नसकेको । यसैबीच विकासका लागि नीतिगत हस्तक्षेप गर्ने निकाय राष्ट्रिय योजना आयोगमाथि सरकार परिवर्तनसँगै हुने राजनीतीकरण पनि नेपालको विकासको अल्झो हो । राष्ट्रिय योजना आयोगलाई पोलिसी थिंक ट्यांक को संरचनामा ढाल्न नसक्नुको दोष नेपालको राजनीतिक नेतृत्वले आफ्नो थाप्लामा थाप्नैपर्छ । विकासको लागि नीति निर्माण गर्ने एक मात्र संस्थाको पुनर्संरचना गर्नुपर्ने आवश्यकता दशक पहिलेदेखि खट्किएको हो । तर पनि त्यसतर्फ राजनीतिक नेतृत्व सचेत भएन । राजनीतिक संलग्नताका आधारमा विकास विज्ञलाई समेत राजनीतिको साँघुरो दायरामा कैद गरिँदा विज्ञताको महत्तम उपयोग हुन नसकेको यथार्थ छ । त्यसो त प्रशासनिक तहको दक्षताको विकास हुनुपनि टड्कारो आवश्यकता छ । तर, यसको पछाडि पनि राजनीतिक नेतृत्वको अक्षमता देखिइसकेको छ । प्रशासनिक दक्षतको विकास र त्यसलाई सही उपयोग गर्न नेपालको राजनीतिक पंक्तिले साहस गर्नै पर्छ । अबको विकास निर्भर गर्ने भनेको लगानीमैत्री वातावरणको निर्माण र विदेशी लगानीकर्तालाई आकर्षित गर्न राजनीतिक नेतृत्वले गर्ने नीति सहजीकरणको अनुपातमा नै हो । सँगै लगानीकर्तालाई व्यावसायिक लाभको ग्यारेन्टी दिलाउन सहजीकरण गरिदिनु पनि उत्तिकै जरुरी छ । हुन त विदेशी लगानी होस् वा प्रविधि हस्तान्तरणसम्बन्धी कानुन, यी सबै विदेशी लगानी प्रवद्र्धनका निम्ति अपरिहार्य हुन्छन् । नेपालले पनि यस्ता कानुनी आधारमा ध्यान दिने गरेको भए पनि ती राजनीतिक अक्षमताकै कारण रणनीतिक बन्न सकेका छैनन् । राज्यले यस्ता नीतिहरूको प्रभावकारिता र तिनले पारेको प्रभावको आकलन र मूल्यांकन गर्न सकेको छैन । यसको पछाडि सत्ताको साँचोको जिम्मा लिने राजनीतिक शक्तिकै कमजोरी बढी देखिन्छ । नेपालको राजनीतिक नेतृत्व सामाजिकआर्थिक विकासका खास आयामबारे खासै जानकार भएको पाइँदैन । अन्तर्राष्ट्रिय विकास अभ्यासबारे बेखबर जस्तै देखिएको छ । त्यसैगरी सुशासनको अभावलगायत अनुत्तरदायी राजनीतिक संयन्त्रले पनि विकास मामिलामा रचनात्मक भूमिका निर्वाह गर्नबाट चुकेको छ । मुलुकी प्रशासनको व्यवस्थापकीय आयामको मजबुतीकरणमा पनि राजनीतिक नेतृत्वको ध्यान नजाने गरेको नजिर स्थापित छ । फलतः शासकीय सुधारमार्फत सुशासन प्रवद्र्धनको मुद्दा ओझेलमा पर्ने गरेको छ । नेपालको विकासअर्थतन्त्रलाई गतिशील तुल्याउँदै दोहोरो अंकको आर्थिक वृद्धिदर हासिल गर्न प्रतिबद्धता नेपालका राजनीतिक दलको हो भने त्यसका लागि राजनीतिक शक्ति सबैभन्दा बढी इमानदार बनेर निष्ठाको राजनीति गर्न सक्नुपर्छ । राजनीतिक दलको दर्शन र कार्यान्वयनमा अन्तर देखिनु भएन । त्यसो हुन सकेको खण्डमा मात्रै नेपालको जलस्रोत, पर्यटन र कृषि क्षेत्रमा वैदेशिक लगानी भित्याउन र त्यसको विवेकशील सदुपयोग हुने अवस्था सिर्जना हुन्छ । खासगरी नेपालको राजनीतिक नेतृत्व तहले आजसम्म यहाँको पछौटेपनको दोष राजनीतिक संक्रमणमाथि खन्याएर आफ्नो अक्षमता लुकाउन उद्यत् ररहिरह्यो । गरिबीको रेखामुनि रहेको २१७ प्रतिशतको नेपाली जनसंख्याको सामाजिकआर्थिक हैसियत उकास्न अब राजनीतिक वैधता लिएर आउने नेतृत्वमा चाहिने भनेको विकासप्रतिको दृढ इच्छाशक्ति नै हो । इच्छाशक्तिसँगै उत्तरदायित्वको बोध हुन सक्यो भने मात्रै नेपालको विकासले एक कदम चाल्न सक्छ । यस चुनावले त्यही विकास वैधताको लागि नैतिकता र इमानदारी भएको सक्षम कर्ता छान्न सक्नुपर्छ ।"
साफ च्याम्पियनसिपको खेल तालिका सार्वजनिक,"काठमाडौँ: दक्षिण एशियाली फुटबल महासंघ (साफ)को आयोजनामा हुने साफ महिला पन्ध्र वर्षमुनि (यु१५) फुटबल प्रतियोगिताको आफ्नो पहिलो खेलमा नेपालले बंगलादेशको सामना गर्ने भएको छ। महासंघले बुधबार सार्वजनिक गरेको खेल तालिकानुसार नेपालले बंगलादेशको ढाकास्थित वीरश्रेष्ठ शहीद सिपाही मोहम्मद मुस्ताफा कमल स्टेडियम कमलापुरमा आगामी पुस २ गते बंगलादेशसँग खेल्दै प्रतियोगिताको उद्घाटन गर्नेछ। त्यसैगरी नेपालले आफ्नो दोस्रो खेलमा पुस ४ गते भारतको सामना गर्नेछ भने तेस्रो तथा अन्तिम खेल पुस ६ गते भुटानसँग खेल्नेछ। राउण्ड रोविन लिगअनुसार हुने उक्त खेलमा शीर्ष दुई स्थान हासिल गर्ने टोलीले पुस ९ गते फाइनल खेल्नेछन्। प्रतियोगितामा नेपालसहित आयोजक बंगलादेश, भारत र भुटानका गरी चार टोलीले प्रतिस्पर्धा गर्नेछन्।"
दलका घोषणापत्रमा खेलकुदलाई ललीपप,"काठमाडौं : राजनीतिक दलले चुनावी घोषणापत्र सार्वजनिक गर्ने होड चल्दै गर्दा नेपाल तेक्वान्दो संघका महासचिव दीपराज गुरुङ तीन सय तेक्वान्दो खेलाडीसहित कांग्रेस प्रवेश गरेको समाचार सामाजिक सज्जालमा फैलियो । यस्तै विभिन्न जिल्ला र क्षेत्रमा पनि खेलकुदमा लागेका खेलाडी र पदाधिकारी एक पार्टीबाट अर्को पार्टीमा प्रवेश गरेका समाचार आउने क्रम अझै जारी छ । खेलकुदमा लगानीभन्दा खेलाडीलाई प्रयोग गरेर चुनाव जित्ने चलन नेपालमा नौलो होइन । पञ्चायतदेखि बहुदल र गणतन्त्रसम्म आइपुग्दा यो क्रम रोकिएको छैन । विशेषगरी मार्सल आर्टस् गेम्स कराँते, तेक्वान्दो, जुडो, बक्सिङलगायत खेलका खेलाडीलाई चुनावमा प्रयोग गर्न दलहरूको होडबाजी चल्छ । तर, राजनीतिक दलले तयार पारेको आफ्नो घोषणापत्र र कार्यक्रममा भने खेलकुद क्षेत्र ओझेलमा परेको छ । उदाहरणका लागि नेपालको पहिलो र सत्तासीन राजनीतिक दल कांग्रेसको चुनावी घोषणापत्र हेर्दा थाहा हुन्छ । युवा र खेलकुद क्षेत्रलाई कांग्रेसले कसरी प्राथमिकतामा राखेको छ भनेर । कांग्रेसले मंसिर १० र २१ गतेको प्रतिनिधिसभा र प्रदेशसभाको निर्वाचनका लागि तयार पारेको १९ पृष्ठ लामो घोषणापत्रमा खेलकुद क्षेत्रलाई कतै छोएको देखिन्न । सबै अट्ने देश सबैलाई जोड्ने कांग्रेस शीर्षक दिइएको घोषणापत्रमा खेलकुद अटेको छैन । कांग्रेसले मंसिर १० र २१ गतेको प्रतिनिधिसभा र प्रदेशसभाको निर्वाचनका लागि तयार पारेको १९ पृष्ठ लामो घोषणापत्रमा खेलकुद क्षेत्रलाई कतै छोएको देखिन्न । सबै अट्ने देश सबैलाई जोड्ने कांग्रेस शीर्षक दिइएको घोषणापत्रमा खेलकुद अटेको छैन । कांग्रेसले युवा उद्यमशीलताको विकास शीर्षकमा खेलकुदको एक वाक्य राखे पनि ठोस कुरा उल्लेख छैन । युवाहरू दुव्र्यसनमा नफसून् र अतिवादीले युवाशक्तिको दुरुपयोग नगरून् भन्नका लागि युवालाई खेलकुदमा अवसर दिइनेछ भनेर कांग्रेसको घोषणापत्रमा उल्लेख गरेको छ । तर, कांग्रेसजस्तो ठूलो पार्टीले नेपालका सबै युवा दुव्र्यसनमा फसेका छन् जस्तो गरिनु दुःखद् विषय भएको सरोकारवाला बताउँछन् । खेलकुदलाई राष्ट्रको गौरवसँग जोड्नुपर्नेमा सबै युवा दुव्र्यसनमा फसेको जस्तो देखाइयो । कांग्रेसले खेल क्षेत्र र खेलाडीको संरक्षणभन्दा यसको खिल्ली उडाएको जस्तो देखिन्छ, नेपाल राष्ट्रिय तथा अन्तर्राष्ट्रिय खेलाडी संघका अध्यक्ष दीपक श्रेष्ठ भन्छन् । दीपकका अनुसार सबै दलले घोषणापत्रमा खेलकुदमा यो गर्छु, त्यो गर्छु भने पनि बच्चालाई ललीपप देखाएजस्तै हो । नेपालको एउटै मात्र रंगशालाको अवस्था चार वर्षदेखि लथालिंग छ । दलको घोषणापत्रमा खेलकुद उल्लेख गरिनु नगर्नुमा कुनै तुक नभएको पनि दीपकले बताए । एमाले र माओवादी केन्द्र (वाम गठबन्धन) को घोषणापत्रमा पनि खेलकुदको विकासका लागि ठोस विषय उल्लेख छैन । तर, अन्य दलको भन्दा वाम गठबन्धनको घोषणापत्र खेलकुदप्रति केही उदार देखिएको छ । कांग्रेसमात्र होइन एमाले र माओवादी केन्द्र (वाम गठबन्धन) को घोषणापत्रमा पनि खेलकुदको विकासका लागि ठोस विषय उल्लेख छैन । तर अन्य दलको भन्दा वाम गठबन्धनको घोषणापत्र खेलकुदप्रति केही उदार देखिएको छ । वाम गठबन्धनले स्वस्थ जीवनको आधार खेलकुद विकास शीर्षकमा आठ बुँदामा आफ्नो संकल्प प्रस्तुत गरेको छ । जसमा खेलकुदका विश्वविद्यालयदेखि अत्याधुनिक रंगशाला निर्माणका विषय समावेश छन् । गठबन्धनले बागमती अञ्चल र उपत्यकामा अन्तर्राष्ट्रियस्तरका चार रंगशाला स्थापना, प्रत्येक प्रदेश सदरमुकाममा एक अत्याधुनिक र साधनसम्पन्न खेलग्रामसहित रंगशाला निर्माण, प्रत्येक स्थानीय तहमा रंगशाला, खेलमैदान, युवा क्लब तथा विचरण पार्कहरू निर्माणका विषय समेटिएको छ । घोषणापत्रमा प्राथमिक तहदेखि महाविद्यालयहरूमा इन्डोर तथा आउटडोर खेलकुद गतिविधि सञ्चालन गरिने पनि उल्लेख छ । यसैगरी राप्रपाको घोषणापत्रमा काठमाडौंमा आगामी तीन वर्षमा ५० हजार दर्शक क्षमताको नयाँ रंगशाला निर्माण, नेपाललाई गल्फ खेलकुदको केन्द्र बनाउने, प्रत्येक प्रान्तमा सुविधासम्पन्न रंगशाला बनाउने, एक गाउँपालिका एक रंगशालाको अवधारणा विकास गर्दै जाने विषय उल्लेख छ । राप्रपाबाट फुटेको एकीकृत राष्ट्रिय प्रजातन्त्र पार्टीले आफ्नो घोषणापत्रमा खेलकुदका चारवटा विषयलाई समेटेको छ । घोषणापत्रमा खेलकुदलाई व्यावसायिक र उद्योगको रूपमा विकास गर्ने, क्षमता र अनुभव भएका व्यक्तिलाई खेल क्षेत्रको नेतृत्व दिने, राष्ट्रिय कीर्तिमान कायम गरेका खेलाडीलाई अवकाशपछि जीवनयापनको विशेष व्यवस्था गरिने र खेलकुदलाई विद्यालय शिक्षाको अभिन्न अंक बनाउने उल्लेख छ । यसैगरी मधेसवादी दल संघीय समाजवादी फोरम, नेपालले आफ्नो घोषणापत्रको युवा तथा खेलकुद शीर्षकमा खेलकुदलाई व्यवसायीकरण गर्दै लैजाने, खेलकुदका पूर्वाधार निर्माण र खेल पर्यटनको विकास गर्ने, विद्यालय तहदेखि खेलकुदको विकास गर्ने, प्रत्येक प्रदेशमा अत्याधुनिक खेलग्राम निर्माण गर्ने कुरा उल्लेख छ ।"
ओलम्पियन दीपक र गौरिकालाई सम्मान,"काठमाडौं : ओलम्पियनद्वय दीपक विष्ट र गौरिका सिंह ओलम्पियनहरूको अन्तर्राष्ट्रिय संस्था वल्र्ड ओलम्पियन एसोसिएसनबाट सम्मानित भएका छन् । वल्र्ड ओलम्पियन एसोसिएसनले उनीहरूलाई ओलम्पिकको मूल्यमान्यतालाई बढावा दिन पुर्याएको योगदानको कदर गर्दै सर्टिफिकेट अफ रिक्कनिसनमार्फत सम्मानित गरेको हो । वल्र्ड ओलम्पियन एसोसिएसनबाट यो उपाधि पाउने उनीहरू नै पहिलो नेपाली खेलाडी हुन् । छनोट चरण पार गरेर ओलम्पिक खेल्ने दोस्रो नेपाली खेलाडी दीपकले ओलम्पिकमा सहभागी भएपछि उसले समाज र राष्ट्रका लागि पुर्याएको योगदानका आधारमा सम्मान पाएको प्रतिक्रिया दिए । हरेक खेलाडीको सपना ओलम्पिकमा सहभागी हुने हुन्छ । ओलम्पिकमा सहभागी भएपछि त्यो खेलाडीले आफ्नो समाज र राष्ट्रका लागि के योगदान गरेको छ, त्यसको मूल्यांकन गरेर वल्र्ड ओलम्पियन एसोसिएसनले खेलाडीको सम्मानका लागि यस्तो उपाधि दिन्छ, सन् २००८ को बेइजिङ ओलम्पिकमा छनोट चरण पार गरेर सहभागी भएका विष्टले अन्नपूर्ण पोस्ट्सँग भने, यो इन्जिनियर, पाइलट र पीएचडी गर्नेहरूलाई दिने उपाधिजस्तै हो । उनले ओलम्पिकमा सहभागी भएका सबैले पाउने अधिकार भए पनि एसोसिएसनले केही मापदण्ड हेरेर दिने बताए । यो उपाधि पाउने अधिकार ओलम्पिक खेल्ने सबैको हो । तर, वल्र्ड ओलम्पियन एसोसिएसनले केही मापदण्ड हेरेर मात्रै उपाधि दिन्छ, विष्टले भने । उनले गौरिकाले रियो ओलम्पिक खेल्ने कान्छी खेलाडीका रूपमा यो उपाधि पाएको हुनसक्ने बताए । यो उपाधि मूलतः खेलाडीको सम्मानका लागि हो । साथै भविष्यमा केही राम्रा र उदाहरणीय काम गरोस् भन्नका लागि पनि उपाधि दिएको हो, विष्टले भने । वल्र्ड ओलम्पियन एसोसिएसनबाट उपाधि पाएपछि विष्ट र गौरिकाले आफ्नो नामको पछाडि ओलम्पियनको छोटो रूप ओएलवाई लेख्न पाउनेछन् । मैले नामको पछाडि ओएलवाई भनेर अफिसियल डकुमेन्ट, बायोडाटा, बिजनेस कार्डमा प्रयोग गर्न पाउँछु, विष्टले भने । उनले नेपालमा रहेका एक सयभन्दा बढी ओलम्पियनमा यो उपाधि पाउनु गौरवको विषय रहेको बताए । छनोट चरण पार गरेर ओलम्पिकमा सहभागी हुने दोस्रो नेपाली खेलाडी बनेका विष्टले दक्षिण एसियाली खेलकुदमा चार स्वर्ण पदक जितेर कीर्तिमान कायम गरेका छन् । सन् १९९९ को काठमाडौं, २००४ को इस्लामाबाद, २००६ को कोलम्बो र सन् २०१० मा ढाकामा भएको दक्षिण एसियाली खेलकुदमा स्वर्ण पदक जितेका थिए । यसैगरी एसियाली खेलकुदमा दुई पदक जित्ने पनि विष्ट एक्ला खेलाडी हुन् । उनले सन् २००२ को बसान र सन् २००६ को ढाकामा भएको एसियाली खेलकुदमा कांस्य पदक जितेका थिए । लामो समय खेलाडी जीवन बिताएका विष्ट अहिले राष्ट्रिय खेलकुद परिषद्मा सहायक प्रशिक्षकका रूपमा कार्यरत छन् । गत वर्ष ब्राजिलको राजधानी रियो दिजेनेरियोमा आयोजना भएको ३१औं गृष्मकालीन ओलम्पिकमा कान्छी खेलाडीका रूपमा संसारभर चर्चा बटुलेकी गौरिकाले १२औं दक्षिण एसियाली खेलकुदमा एक रजत र तीन कांस्य पदक जितेर कीर्तिमान बनाएकी थिइन् ।"

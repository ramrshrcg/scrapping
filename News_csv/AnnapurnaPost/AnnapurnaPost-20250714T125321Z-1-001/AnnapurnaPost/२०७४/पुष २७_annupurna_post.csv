शीर्षक,विवरण
विश्वविद्यालयमा अति राजनीति,"राजनीतिक दलहरू प्रतिबन्धित भएकाले पञ्चायतकालमा शैक्षिक संस्थाहरूमा राजनीति बाक्लो हुन्थ्यो। शिक्षा सर्वसुलभ र स्तरीय त थिएन नै, त्यसैमा राजनीतिले विद्यार्थीको व्यापक उपयोग गरेको थियो। २०४८ सालको परिवर्तनपश्चात् त्रिभुवन विश्वविद्यालय (त्रिवि) मा एक गैरराजनीतिक व्यक्ति केदारभक्त माथेमालाई उपकुलपतिमा नियुक्ति गरिएको थियो। निजी विश्वविद्यालयको कल्पना गरेर काठमाडौं विश्वविद्यालयको स्थापना त्यसैताका भएको हो। त्यस्पछि मोफसलमा केही खुले विश्वविद्यालयहरू खुले र संख्यात्मक वृद्धि भयो। राजनीतिले देशमा धेरै फट्को मार्यो र प्रत्येक फट्कोमा शिक्षामा प्रहार भयो। त्यसबेला एमालेको विद्यार्थी संगठनमा भएकाहरूले माथेमाको राजीनामाका लागि सम्पूर्ण शक्ति लगाएर सडक आन्दोलनमा गएका थिए। त्यसपछि त्रिविका सबै पदाधिकारीको चयन राजनीतिक रूपमा हुँदै आएको छ। अन्य विश्वविद्यालयहरू पनि राजनीतिबाट संक्रमित नै छन्। विश्वविद्यालयका प्रशासक, कर्मचारी, प्राध्यापक र विद्यार्थी सबैको राजनीतिक संगठन छ। विद्यार्थी र प्राध्यापक त कुनै दलको आह्वानमा आफ्नो कक्षा बहिस्कार गर्न पनि तम्तयार छन्। प्राज्ञिक संस्था समय, माग र बदलिँदो विश्वसँगै परिवर्तन हुनुपर्ने हो, तर देशको जेठो विश्वविद्यालयको स्तर २०४८ सालको भन्दा फरक छैन। अन्य सरकारी विश्वविद्यालयको स्थिति पनि त्रिविभन्दा फरक छैन। कुनै पनि देशको विश्वविद्यालयको अवस्थाबाट त्यो देशको पूरै स्थिति ज्ञात हुन्छ। विश्वविद्यालय बिरामी हुनु हुँदैन। प्राज्ञिक क्षेत्रमा यथेष्ट स्वतन्त्रता हुने भएकाले काम गर्ने वातावरण नभए त्यहाँ प्राज्ञहरूलाई आकर्षण हुँदैन। प्रतिस्पर्धा र भूमण्डलीकरणको अहिलेको समयमा योग्य व्यक्तिलाई भौगोलिक रेखाले रोक्न सक्दैन। भारत, पाकिस्तान र चीनकै उदाहरण हेर्ने हो भने बिदेसिएका योग्यलाई स्वदेश फर्काउन अनेक उपाय गरिएका छन्। चीनले त विज्ञान र प्रविधिमा नवीनता र उत्कृष्टताका लागि ठूलो धनराशि लगानी गरिसकेको छ। भारत र चीनका विज्ञहरूले गरेका अनुसन्धानात्मक कृतिहरूको संख्या अहिले उल्लेख्य रूपमा रहेको छ। नेपालमा उच्च शिक्षामा अध्ययन, अनुसन्धानको अवसरको कमीले युवाहरू बिदेसिने क्रम जारी छ। नेताहरूले अन्तर्राष्ट्रिय स्तरका भन्सार, विमानस्थल, सडक र सहरहरू बनाउने प्रतिज्ञा गरेको देखिएको छ। शैक्षिक चेतनाको अभावले यी आधारहीन कुरा बजारमा निकै बिक्छन्। अध्यागमन कार्यालय राखिएको भन्सार वा विमानस्थललाई अन्तर्राष्ट्रिय भनिन्छ। सहरको कुनै अन्तर्राष्ट्रिय मापदण्ड छैन, तर विश्वविद्यालयको मापदण्ड स्थानीय हुँदैन, यी अन्तर्राष्ट्रिय संस्था हुन्। यिनलाई स्थानीय नबनाउनु बुद्धिमानी हुन्छ। डा बाबुराम भट्टराई, डा उपेन्द्र देवकोटा, डा रामशरण महत, डा स्वर्णिम वाग्ले, डा सन्दुक रुइत आदि विश्वविद्यालयबाट परीक्षा पास गरेर मात्र आएका होइनन्। हालै त्रिवि एक मेडिकल कलेजको सम्बन्धन विषयमा विवादमा परेको थियो। त्यो सम्बन्धन प्राज्ञिक आधारमा नभएर राजनीतिक आधारमा दिइएको थियो। सांसदहरू आफ्नै व्यापारमा रुचि बाझिने (कन्फ्लिक्ट अफ इन्ट्रेस्ट भएको) कानुन बनाउन प्रयत्नशील छन्। भएकै संस्थाहरूलाई गुणस्तरीय बनाउने, फैलाउने, सहभागितामूलक बनाउने नीतिमा ध्यान दिइएको छैन। व्यापारिक प्रयोजनका लागि भने राजनीतिक पहुँचका आधारमा उच्च शिक्षाका संस्थाहरू खोलिएका छन्। गुणात्मक सुधार नभई संख्यात्मक वृद्धिले विकृति ल्याउँछ। आगामी प्रधानमन्त्री हुन सबैभन्दा सम्भावित व्यक्ति खड्गप्रसाद ओली स्वास्थ्योपचारका लागि विदेश जाने खबर आएको छ। यो उनको अधिकारको कुरा हो, तर यसले दिने सन्देश भने हाम्रो स्वास्थ्य सेवा स्तरीय छैन भन्ने हो। २०५१ सालपछि पटकपटक सत्तामा गएका ओलीले आफ्नै लागि चाहिने स्वास्थ्य सेवासमेत विकास गर्न सकेका रहेनछन् भन्ने अर्थ पनि लगाउन मिल्छ। पंक्तिकार त्रिविमा अध्ययन गर्दाको समयमा विद्यार्थीहरू प्राध्यापकले पढाएकोमा भन्दा बढी आफ्नो घडी हेरेर समय व्यतीत गर्थे। आजको कक्षा पुग्यो भनेर बीचैमा कक्षा छोड्ने प्राध्यापक विद्यार्थीका प्रिय हुन्थे। प्रयोगशाला र पुस्तकालय विद्यार्थीहरूका भेटघाट गर्ने ठाउँहरू थिए। शिक्षाको मूल आशय परीक्षा पास गर्ने हुन्थ्यो। प्राध्यापकले पनि कुनै निश्चित अध्यायबाट एउटा प्रश्न पक्कै आउँछ भनेर कक्षा सञ्चालन गर्थे। दसवटा अध्याय भएको पाठ्यक्रम भए करिब दसवटा प्रश्न परीक्षामा आउने निश्चित हुन्थ्यो। त्यसमध्ये कुनै छसात प्रश्नको उत्तर लेख्नुपर्ने हुन्थ्यो। सम्भाव्य प्रश्नहरू बजारमा समेत पाइन्थे, अर्थात् प्रश्नहरू सीमित हुन्थे। कुनै दलले नेपाल बन्द गरेका दिन उक्त दल समर्थित प्राध्यापकहरू अनुपस्थित हुन्थे। विद्यार्थीले परीक्षा बहिस्कार गर्नु वा परीक्षाकै विषयमा तालाबन्दी गर्नु सामान्य प्रक्रिया थियो। विद्यार्थी निर्वाचन हिंसात्मक हुने गथ्र्यो। जाँचमा घोकन्ते विद्यार्थीलाई उत्कृष्टता प्राप्त गर्न सहज हुन्थ्यो। आजको त्रिविको परिस्थिति पनि खासै फरक छ जस्तो लाग्दैन। यस्ता विषम परिस्थिति हुँदाहुँदै पनि त्रिविका स्नातकहरूले संसारका उत्कृष्ट मानिएका विश्वविद्यालयमा अध्ययन, अनुसन्धान वा प्राध्यापन गरिरहेका छन्। यस्ता विद्यार्थी उत्पादन गर्ने संस्था भने राजनीतिले थलिएको छ। यसबीचमा देश ठूलो द्वन्द्वबाट गुज्रियो। पहिलो संविधानसभाबाट संविधान नबन्दा कसैलाई लज्जाबोध भएन। दोस्रो संविधानसभाले संविधान पारित गर्दा कुर्सी तोडफोड गरियो। विश्वविद्यालय गएर परीक्षा पास गरेका नेताहरूले संविधानसभामा मच्चिएको ताण्डवमा मनोरञ्जन गरे। आफैंले बनाएको संविधानसभाको यस्तो अपमान हुँदा उनीहरूले अपमानित हुनुपरेन। यो उनीहरूले प्राप्त गरेको शिक्षाको नतिजा हो। निर्वाचित माननीयलाई समेत प्रदेशको राजधानी आफ्नै घरआँगनमा चाहिएको छ। फरक मतका सम्मान गर्ने संस्कार अहिलेसम्म देखिएको छैन। राजदूत जस्तो संवेदनशील पदको नियुक्तिमा संवेदनहीनता देखियो। समानुपातिकमा सांसद हुन आर्थिक चलखेल भएका छन्। मानिएका संविधानविद् टीकाराम भट्टराईले एक टीभी कार्यक्रममा एकल संक्रमणीय पद्धति समानुपातिक होइन भन्ने तर्क राखेका छन्, जुन केपी ओलीको तर्कसँग हुबहु मिल्छ। विद्वान्ले राजनीति प्रयोजनका लागि असत्य बोल्नु पनि अन्तर्राष्ट्रिय स्तर नै हो ? नेपालमा राजनीतिक स्वतन्त्रता बढेको छ, तर आर्थिक विकासका सूचकांकहरू निकै तल छन्। गरिबी र बेरोजगार बढेको छ। जसरी सडक, स्वास्थ्य, उचित खाद्यान्न, रोजगार आदि अति आवश्यक छन् त्यसरी नै नागरिकले प्राप्त गर्ने शिक्षा पनि उचित र स्तरीय हुनु उत्तिकै आवश्यक छ। राजनीतिक परिवर्तनसँगै शैक्षिक, आर्थिक वा सामाजिक क्षेत्रमा सुधार भएन भने क्रान्तिको सपना पूरा हुँदैन। २०३६ र त्यसपछिका अनेक विद्यार्थी आन्दोलनका नेताहरू घनश्याम भुसाल, योगेश भट्टराई, रवीन्द्र अधिकारी, रामकुमारी झाँक्री, नविना लामा आदिलाई अहिले आर्थिक क्रान्तिको पूर्वाधार गर्ने स्थिर सरकारको सत्तामा जाने अवसर मिलेको छ। विश्वविद्यालयका विसंगतिहरूसँग यी नेताहरू चीरपरिचित छन्। शैक्षिक विसंगतिका कारण यी विद्रोही भएका हुन् वा यिनीहरूले विरोधका लागि विरोध गरेका हुन्, कामले जवाफ दिने बेला आएको छ। अहिले उनीहरू संलग्न दलले बहुमतमा हुने स्थिति छ। जुन संघर्ष आजसम्मका विद्यार्थीहरूले गरेका थिए, अबका विद्यार्थीले त्यस्तो संघर्ष गर्नुनपर्ने अवस्था सृजना गर्ने जिम्मेवारी उनीहरूकै काँधमा आएको छ। अब यी इमानदारी र नैतिकताका मुद्दा भएका छन्। नयाँ नेपालमा यसको कदर हुनैपर्छ। प्राध्यापनमा विश्वभरि नै नवीनतम् उपायहरू अपनाउन थालिसकिएको छ। विद्यार्थीकेन्द्रित शिक्षाका लागि अनेक अनुदानमार्फत प्राध्यापनमा सुधार गरिएको छ। आजका स्नातकहरूले अनुसन्धानात्मक कृतिहरूको अनुभव स्नातक तहदेखि नै पाइरहेका छन्। शिक्षण सामग्रीको उपयोगले प्राध्यापन एक फरक किसिमको पेसाका रूपमा देखा परेको छ। शिक्षणका नवीनतम् उपायहरूमा दिनानुदिन अनुसन्धान भइरहेछ। अन्तर्राष्ट्रिय मापदण्डअनुरूपको शिक्षा प्रदान गर्न सकिएन भने त्यो शिक्षाले समाज र राष्ट्रलाई प्रतिफल दिँदैन। त्यसैले गुणस्तरीय शिक्षाको लागि ठूलो स्रोतको व्यवस्था गर्नुपर्ने हुन्छ, तर सुधारका लागि केही कदम भने तत्काल गर्न सकिन्छ। विश्वविद्यालयलाई दलीय राजनीतिबाट तत्कालै मुक्त गर्न सकिन्छ। विश्वविद्यालयमा उत्कृष्टताका आधारमा पदाधिकारीको चयन भएन भने त्यसबाट उत्कृष्ट विद्यार्थी वा उत्कृष्ट शिक्षाको आशा गर्न सकिँदैन। सरकारी विश्वविद्यालय पनि स्वायत्त संस्था हुन्। विश्वबजारले वा स्वदेशले माग गरेको प्रतिस्पर्धी नागरिक समाज निर्माण गर्न र स्तरीय पाठ्यक्रम निर्माण गर्न शिक्षा क्षेत्रबाट राजनीति टाढै राख्नुपर्ने हुन्छ। उच्च शिक्षाको नेतृत्वमा सरकारले आफ्नो कार्यकर्ता भर्ती गर्न वाञ्छनीय हुँदैन। प्राध्यापन एक प्रतिष्ठित पेसा हो। विश्वविद्यालयमा विद्यार्थीलाई चौतर्फी बाटो देखाउन योग्य प्राध्यापकको आवश्यकता हुन्छ। डा बाबुराम भट्टराई, डा उपेन्द्र देवकोटा, डा रामशरण महत, डा स्वर्णिम वाग्ले, डा सन्दुक रुइत आदि विश्वविद्यालयबाट परीक्षा पास गरेर मात्र आएका होइनन्। विश्वविद्यालय गहन चिन्तन गर्ने, बौद्धिक बहस गर्ने, नेतृत्व विकास गर्ने वा असीमित ज्ञानको खोजी गर्ने थलो हो। यो परीक्षा पास गर्ने स्थल मात्र होइन। विद्यार्थीको क्षमता र उत्कृष्टताको पहिचान गराउने प्राध्यापकहरूले हो। प्राध्यापनजस्तो प्रतिस्पर्धी थलोमा आरक्षणमार्फत नियुिक्त र बढुवा गरिनु जायज हो वा होइन, बौद्धिक बहसको विषय हो। राजनीतिक निर्णय विश्वविद्यालयमा हुबहु लागू गर्नैपर्ने हुँदैन। अध्ययन, अनुसन्धान र प्राध्यापनजस्तो प्रतिस्पर्धी पेसामा उत्कृष्टताको कदर नभ एयोग्य नागरिक बाहिरिन्छन्। देशले त्यसको ठूलो क्षति व्यहोर्नुपर्ने हुन्छ। विद्यार्थीहरूको चाप अहिले नेपालका विश्वविद्यालयहरूमा एक प्रमुख समस्या हो। जसरी २५ जना मन्त्रीकोे सट्टामा ६४ जना राखे संविधानले तोकेको २५ जनाको लागि छुट्ट्याइएको तलब सुविधा दामासाहीले बाँडेर खाउँ भनिँदैन, त्यसरी नै विद्यार्थीको संख्यामा वृद्धि भएपछि थप अनुदान दिनुपर्छ। समावेशीता र लैंगिक समानताका लागि सशक्तीकरण गरिनुपर्ने भएकाले ती वर्गका विद्यार्थीलाई शिक्षा आर्जन गर्न प्रोत्साहित गरिनुपर्छ। त्यसका लागि आर्थिक सहयोग पनि दिन सकिन्छ। अबका विद्यार्थीहरूलाई आफ्नो क्षमता विकासका लागि आकर्षक अनुदानको व्यवस्था गरेर प्राज्ञिक प्रतिस्पर्धामा प्रोत्साहन गर्नु उचित हुन्छ। अहिलेको विद्यार्थी राजनीति पञ्चायतकालको फोहोरी राजनीतिभन्दा राम्रो छैन। विश्वविद्यालयमा विद्यार्थी राजनीतिको स्वरूप फेर्न सके सकारात्मक परिणाम तत्कालै देखिनेछ। राष्ट्र निर्माणको बृहत् उद्देश्य बोकेका संस्थाहरूमा अति राजनीति उचित होइन।"
"अदालतप्रति सन्देह, अवहेलनाभन्दा विषकारी हुनेछ !","सर्वोच्च अदालतले डा गोविन्द केसीलाई साधारण तारेखमा रिहा गर्ने आदेश दिएको छ। न्यायाधीशद्वय पुरुषोत्तम भण्डारी र बमकुमार श्रेष्ठको संयुक्त इजलासले बुधबार साँझ सो निर्णय गरेको हो। सर्वोच्च अदालतको अवहेलना मुद्दामा केसीको नाटकीय गिरफ्तारी र रिहाइ प्रसंगले निम्त्याएको विवादको तरंग तत्कालका निम्ति मत्थर भए पनि यसले दीर्घकालीन महत्वका केही गम्भीर प्रश्न खडा गरेको छ। प्रस्तुत विश्लेषण तिनै प्रश्नहरूको सेरोफेरोमा लेखिएको छ। राष्ट्रको सर्वोच्च न्याय अधिकारी गोपाल पराजुली बहसमा तानिएका छन्। परिस्थितिको दुर्भाग्य के छ भने, प्रधानन्यायाधीशको मर्यादामाथि अतिक्रमण गर्ने काम एक अत्यधिक लोकप्रिय चिकित्सकले गरेका छन्। सेवा र निष्ठाका जीवन्त मूर्ति डा गोविन्द केसीलाई ९५ प्रतिशत सत्याग्रही पनि भन्न सकिन्छ। सत्याग्रही शब्दको अगाडि म ९५ प्रतिशत' जोड्दै छु। डा गोविन्द केसीको नियत जतिसुकै स्तुत्य र महान् भए पनि उनले देशको प्रधानन्यायाधीशप्रति व्यक्त गरेको भाषाका केही अंश शालिनताको त्यो मापदण्डभित्र पर्दैनन्, जसको अपेक्षा एक सत्याग्रहीबाट गरिन्छ। सत्य त बेलाबखत, हामी पत्रकारहरू पनि लेखिरहेका हुन्छौं तर त्यतिले मात्र हामीलाई सत्याग्रही शब्दको अधिकारी बनाउँदैन। यसपटक घटनाक्रमको विस्फोट डा केसीविरुद्ध अदालतको अवहेलना मुद्दा र उनको गिरफ्तारी प्रक्रियामा देखाइएको बिजुली गति' बाट भएको हो। यो आश्चर्यजनक र अनपेक्षित हतारोको स्रोत सर्वोच्च अदालत आफंै भएकाले परिणामको जिम्मेवारी पनि उसैले लिनुपर्छ। असीमित अधिकारको औकात राख्ने संस्थाले सीमित विवेकको प्रयोग गर्ने हो भने समाजमा अराजकता फैलिनेछ। पछिल्लो समयमा एनसेल, आयल निगम, चूडामणि, मेडिकल कलेज प्रकरण आदि कतिपय मुद्दाहरूमा जसरी सर्वोच्च अदालतका निर्णयहरू आएका छन् त्यसले समाजमा अदालतको पवित्रताका सम्बन्धमा कानेखुसी' बढाएको छ। केही संस्था यस्ता हुन्छन्, जसको मर्यादा क्षीण हुन, आरोप प्रमाणित भएको समय पर्खिराख्नु पर्दैन। आमजनताको कानेखुसी' नै पर्याप्त हुन्छ, संस्थाको गरिमामाथि प्रश्न खडा गर्न। अदालत, त्यसमाथि पनि देशको सर्वोच्च अदालत त्यस्तैखाले संस्था हो। अदालतको अस्तित्व नै एक यस्तो जगमा खडा भएको हुन्छ, जसलाई धेरै विवादमा आउने सुविधा हुँदैन। डा केसीज्यू, तपाईं दण्डाधिकारी बनेर फलानोलाई डिन बना र डिस्कानोलाई त्यहाँबाट निकाल' भन्न त सक्नुहुन्छ तर आफैं डिन' पदको जिम्मेवारी लिएर परिवर्तन ल्याउने चुनौतीबाट भाग्नुहुन्छ। एकबारको जुनीमा शिक्षण अस्पतालको डिन बनेर चलाए कसो होला डाक्टर साब? लालकृष्ण आडवाणीको महावाक्य छ, आममानिसले आफ्नो दैनिक जीवन चलाउन कहिलेकाहीँ स्थापित नैतिक मूल्यमान्यतासँग सानातिना सम्झौता गरिहाले पनि ऊ हमेशा अपेक्षा गर्छ देशको नेतृत्व र विशेष गरी न्यायिक नेतृत्व बेदाग रहोस्।' त्यसैले, संविधानको अन्तिम व्याख्याता अर्थात् सर्वोच्च अदालतका निम्ति नैतिकताको त्यही मापदण्ड लागू हुन सक्दैन, जुन एक आममानिसका निम्ति चलेको हुन्छ। समाजमा भ्रष्टाचार व्यापक बढ्यो भन्दैमा न्यायपालिकामा पनि विसंगतिको स्वागतमा ध्वजापताका झुन्ड्याउन पाइन्न। वैश्य युग' को विश्वव्यापी तुफानका बीच पनि यदि नेपाल राष्ट्रको कुनै भविष्य छ भने, यदि हामीसँग नजरएशर्मी' अर्थात् लोकलाजका केही अंश बाँकी छन् भने सर्वोच्च अदालतमा नियुक्ति, संसदीय सुनुवाइ, अदालत सञ्चालन र महाअभियोग प्रक्रियामा केही संवैधानिक संशोधन गर्नुपर्ने आवश्यकता देखा परिसक्यो। साथै, हामीले अदालतको अवहेलना' भन्ने शीर्षकका कानुनी र न्यायिक प्रावधान पुनरवलोकन गर्ने बेला पनि आइसक्यो। अदालतको मानहानिको सिद्धान्त न्यायपालिकाको गरिमालाई कायम राख्न सजिलो होस् भन्ने सदाशयबाट विश्वमा प्रतिपादित भएको हो। यो सिद्धान्त प्रतिपादित हुने बेला संसारलाई वैश्य युग' ले यसरी छोपेको पनि थिएन। त्यसबेला अदालतमा न्यायमूर्ति' हुन्थे। हातमा तराजु र आँखामा पट्टी बाँधेकी न्यायकी देवी' त्यो युगको प्रतीक थिइन्। हो, त्यो युग जब न्यायकर्तालाई माई लर्ड' भनेर सम्बोधन गरिनु अदालतमा अनिवार्य थियो। समयको प्रवाहसँगै अदालतमा न्यायमूर्तिको स्थानमा न्यायाधीश' आए। आँखामा कालोपट्टी र हातमा तराजु' को विम्ब समयक्रममा विस्तारै प्रतिस्थापित हुँदै गयो। समाज खुकुलो हँुदै गयो। न्यायाधीश र वकिल सँगै मिलेर पप्लु खेल्न थाले। झगडियाको भोज न्यायाधीशले एटेन्ड' गर्ने कुरा सामान्य हुँदै गयो। जान हुने र नहुने दुवै ठाउँमा न्यायाधीश सरिक हुन थाले। सामाजिक व्यवहारमा यति धेरै बदलाव आइसक्दा पनि अदालतको अवहेलनासम्बन्धी हाम्रो कानुन र कतिपय न्यायाधीशहरूको दृष्टिकोणचाहिँ पुरातन युग अर्थात् न्यायमूर्ति युग' कै रह्यो। मलाई लाग्छ, यो अपेक्षा अनुचित हो। देवता हुन चाहनेले मन्दिरमै बस्नुपर्छ। मन्दिर त्यागेर सट्टा बजारमा झरेपछि देवीदेवताको मान खोज्न पाइन्न। यसो भनिरहँदा म नेपालको कुरा मात्र गरिरहेको छुइनँ। सारा संसारमा पहिलापहिला न्यायमूर्ति माई लर्ड' भनेर सम्बोधन गरिए तापनि, अब स्थिति बदलिएको छ। यो बदलावको सूत्रधार कैयौं विवेकी न्यायाधीशहरू स्वयं थिए। उनीहरूले स्वेच्छाले घोषणा गरे अबदेखि हामीलाई माई लर्ड नभन्नू।' म पूर्वन्यायाधीश कृष्णजंग रायमाझीको यो कथनसँग सहमत छु, अनशनका भरमा राजीनामा गर्न मिल्दैन।' डा गोविन्द केसीले वा कसैले पनि, अनशन बसेर वा टन्न मासुभात खाएर, कसैको पनि राजीनामा माग्न पाउँछ तर माग्दैमा दिनु पर्दैन। त्यस्तो परम्परा स्थापित भए देशको सर्वोच्च न्यायिक निकायमा जटिलता थप बढ्नेछ। यसको अर्थ यो नलागोस् कि अदालतलाई सन्देहको घेरामा त्यसरी नै चल्न दिनुपर्छ, जसरी आजभोलि नेपालमा चलेको छ। अदालतका मर्यादाका निम्ति कुनै न्यायाधीश विशेषको मान, अपमान र अवहेलनाभन्दा जनस्तरको सन्देह, शंका र कानेखुसी कैयौं गुणा बढी विषकारी र घातक प्रमाणित हुनेछ। सवाल सन्देह' को हो, अपमानको होइन। न्यायको सबैभन्दा ठूलो मन्दिरका पुजारीहरूप्रति नै सन्देह उत्पन्न हुने परिस्थितिको निर्माण हुनु सर्वोच्च अदालतको सबैभन्दा ठूलो अपमान हो। केही वर्षअघि कान्तिपुरमा मैले लेखेको एक आलेखका सम्बन्धमा सर्वोच्च अदालतमा दायर अवलेहना मुद्दामा मैले इजलासमा बोलेका केही शब्द यो आलेखमा दोहोर्याउन चाहन्छु। संयोगवश, हाम्रो मुद्दाको त्यो बेन्चमा माननीय न्यायाधीश गोपाल पराजुली पनि हुनुहुन्थ्यो। इजलासमा मैले भनेका शब्द यिनै थिए, म आदरणीय गणेशराज शर्माजस्ता वकिल र विश्वनाथ उपाध्यायजस्ता न्यायमूर्तिको केही सान्निध्य पाएको भाग्यशाली मानिस हुँ। मलाई गणेशराजजीले सिकाउनुभएको छ न्यायाधीश जतिसुकै, जस्तोसुकै खराब भए पनि न्यायको आसनमा विराजमान भएपछि, उसले न्याय दिन्छ भन्ने कुरामा विश्वास गर्नुपर्छ। त्यही विश्वासको आधारमा त मैले पञ्चायती व्यवस्थामा समेत, राजद्रोहको मुद्दाबाट पनि बीपी कोइरालालाई न्याय दिलाउन योगदान गर्ने मौका पाएँ। हो, मैले हमेसा सार्वजनिक महत्वका मुद्दाहरू जितिनँ होला। तर, हारेको बेलामा पनि मेरो जीवन विश्वास कहिल्यै हारेन। तिमी पनि अदालतमा आफ्नो विश्वास अटल राख्नू, जस्तोसुकै परिस्थितिमा पनि। गणेशराजजीबाट थोरबहुत दीक्षित भएकाले मलाई यो अदालतमा विश्वास छ श्रीमान्।' आज आदरणीय संविधानविद् गणेशराज शर्मा हामीबीच हुनुहुन्न। उहाँ न्यायाधीश कहिल्यै हुनु भएन। नपाएर होइन। नचाहेर। पञ्चायत र बहुदल दुवै व्यवस्थाले, चाँदीको थालमा सर्वोच्च अदालतको त्यो गजुर पद गणेशराजजीलाई अफर गरेको थियो। स्विकार्नु भएन। पञ्चायतका राजा वीरेन्द्र र अन्तरिमकालका राजासमान महाशक्तिशाली प्रधानमन्त्री कृष्णप्रसाद भट्टराई दुवैले आआफ्नो शैलीमा उहाँलाई त्यो अफर दिएका थिए भन्ने कुरा आज रेकर्डमा राख्न चाहन्छु। आज, अहिले, यस बखत, गणेशराजजीका विषयमा यी पंक्तिहरू लेखिरहँदा मेरा आँखाबाट आँसु झरेका छन्। श्रद्धाका आँसु। मान' भन्ने कुरा मागेर नपाइने रहेछ। श्रद्धा त धेरै टाढाको कुरा हो। हाम्रै देशको इतिहासमा केही यस्ता प्रधानन्यायाधीश भए, न्यायमूर्तिहरू भए, जसले आसन ग्रहण गरिदिएर, न्यायालयको कुर्सीलाई नै गौरवान्वित तुल्याइदिए। तिनले कहिलै मान' मागेनन्। तर, नमाग्दा नमाग्दै पनि तिनीहरूलाई सम्मान दिनुबाहेक हामीसित कुनै विकल्प रहेन। हाम्रै देशमा कैयौं यस्ता वकिल र नेपाल बारका अध्यक्ष भए, जसले अदालतको गौरव बढाए। के हामी तिनीहरूबाट सिक्न सक्दैनौं? के हामी विकासे डलर नचपाईकन छलफल गर्न सक्दैनौं? के हामी कानुन र न्यायलाई बजारबाट मुक्त राख्न सक्दैनौं? मलाई लाग्छ सक्छौं। संसारको सबैभन्दा महँगो पेन्टिङ प्रदर्शनीमा राखिएको सबैभन्दा महँगो चित्रकलाको प्राइस ट्यागमा लेखिएको हुन्छ  बिक्रीका लागि होइन। नट फर सेल। डा गोविन्द केसीज्यू, तपाईं ठूलो समाजसेवी चिकित्सक हो। तपाईंका प्रति मेरो सदावहार आदर हरअनशनपिच्छे नवीकरण गर्नुपर्ने विषय होइन। तर, तपाईंको बेदाग इमानको फगत जयकार गरेर मेरो बेइमान मन सफा हुन्छ भन्ने मलाई कुनै विश्वास छैन। म त्यो पाखण्डी हँु, जो गीत त तपाईंको गाउँछ तर हाडजोर्नीको समस्या आए उपचार टिचिङमा नगराएर निजी अस्पताल जान्छ। किनभने मलाई तपाईंको टिचिङ अस्पतालको असली हालत थाहा छ। मलाई यो पनि थाहा छ तपाईं दण्डाधिकारी बनेर फलानोलाई डिन बना र डिस्कानोलाई त्यहाँबाट निकाल' भन्न त सक्नुहुन्छ तर, आफैं डिन' पदको जिम्मेवारी लिएर परिवर्तन ल्याउने चुनौतीबाट भाग्नुहुन्छ। एकबारको जुनीमा शिक्षण अस्पतालको डिन बनेर चलाए कसो होला डाक्टर साब? यति सब भन्दाभन्दै पनि, म यो स्विकार्न बाध्य छु, सहर्ष बाध्य छु श्रद्धेय डा केसी, तपाईंले प्रवेशमार्ग नबनाएको भए, नेपालमा गरिब र निमुखालाई स्वास्थ शिक्षा र सेवाको विषयले आजको दिनमा यो उचाइ पाउन सम्भव थिएन। तपाईं नभएको भए चर्चाले समाजमा यो विशाल आकार ग्रहण गर्न सम्भव नै थिएन, जुन स्थान आज यो सन्दर्भले पाएको छ। प्रिय डा केसी तपाईंले नआँटेको भए, नेपालको सर्वोच्च अदालतलाई यसरी चेतावनी दिन सक्ने कोही माइकालाल यो देशमा सायद देखिने थिएन। अदालतप्रति तपाईंको भाषासित म असहमत छु तर भावप्रति विमति राख्ने धैरै ठाउँ देख्दिनँ। अन्त्यमा, प्रधानन्यायाधीश गोपाल पराजुलीज्यूलाई सम्पूर्ण विनम्रताका साथ निवेदन गर्न चाहन्छु सर्वोच्च अदालतको कुनै प्रधानन्यायाधीश, न्यायाधीश (वा न्यायाधीशहरू) को व्यक्तिगत मान, अपमानको चर्चा बेलाबखतमा चलिरहने स्वाभाविक प्रक्रिया हो। तर, अहिले उठेको मूल सवाल अदालतको मान वा अपमानमा सीमित छैन। जुन पृष्ठभूमिमा केही विवादास्पद फैसलाहरू आएका छन्, तिनले व्यापक जनमानसमा सन्देह' लाई जन्म दिएको छ। यक्ष सवाल सन्देह' को हो, अपमानको होइन। न्यायको सबैभन्दा ठूलो मन्दिरका पुजारीहरूप्रति नै सन्देह उत्पन्न हुने परिस्थितिको निर्माण हुनु सर्वोच्च अदालतको सबैभन्दा ठूलो अपमान हो। अदालतको योभन्दा ठूलो अपमान, अदालतको योभन्दा ठूलो अवहेलना अर्को केही हुनै सक्दैन। एक यस्तो नजिर बसोस्, जसले सबै नेपालीलाई आफ्नो अदालतमाथि थप गर्व गर्ने वातावरण सिर्जना गरोस्। हामी सबै मिलेर अदालतप्रति सन्देह र कानेखुसी' को वातावरणबाट मुक्त होऔं। अब के गर्ने त? डा केसीले चिकित्सा क्षेत्रमा जुन विषयहरू उठाउनुभएको छ, माथेमा आयोगको रिपोर्ट तत्काल कार्यान्वयन हुने गरी तत्काल व्यवस्था गरिनुको विकल्प छैन। अदालतभित्र देखिएका विसंगतिहरूको प्रश्नलाई चाहिँ तत्कालीन र दीर्घकालीन दुई पक्षमा विभाजन गरेर हेर्नुपर्छ। दीर्घकालका निम्ति सर्वोच्च अदालतमा नियुक्ति, संसदीय सुनुवाइ, सञ्चालन प्रक्रिया, महाअभियोग प्रावधानसम्बन्धी केही संवैधानिक धाराहरूमा संशोधनको दरकार छ। त्यसबारे अर्को आलेखमा विचार राख्नेछु। तत्कालको निम्ति, वातावरणलाई अलि सहज तुल्याउन सम्माननीय प्रधानन्यायाधीश गोपाल पराजुली र सबै माननीय न्यायाधीशहरूको सकारात्मक अग्रसरता देशले मागेको छ। सर्वोच्च अदालतको प्रधानन्यायधीश पद भनेको अन्य न्यायाधीश हाकिम होइन। उनी फस्ट अमङ इक्वल' मात्र हुन्। अतः अग्रसरता प्रधानन्यायाधीशले नै लिनुपर्ने हुन्छ। यस विषयमा सर्वोच्च अदालतको फूल कोर्ट' गठन होस्। बदलिँदो समाज र मान्यताको परिपे्रक्ष्यमा, वैश्य युगको कठोर धरातलको सन्दर्भमा, अदालतको अवहेलनासम्बन्धी सबै कानुनी प्रावधानहरूमाथि पुनर्विचार गरियोस्। कुनै फैसलाको विशेषको आलोचना, कुनै न्यायाधीश विशेषसँग विमति राख्नु नेपालको सर्वोच्च अदालतको अवहेलना हो वा होइन भन्ने निर्णय होस्। एक यस्तो नजिर बसोस्, जसले सबै नेपालीलाई आफ्नो अदालतमाथि थप गर्व गर्ने वातावरण सिर्जना गरोस्। हामी सबै मिलेर अदालतप्रति सन्देह र कानेखुसी' को वातावरणबाट मुक्त होऔं। हुनै पर्छ।"
नेपाली राष्ट्रियताको विकास,"अहिले नेपालमा संघीय लोकतान्त्रिक गणतन्त्र र धर्मनिरपेक्षता स्थापित भएको छ। यसलाई युगको माग र जनताको चाहना मानिएको छ। हुन पनि अहिलेको युगमा कुनै पनि व्यक्ति वा समुदाय कसैको हप्की, दप्की र खप्कीमा बाँच्न चाहँदैन। जातीय धरातलमा कुल्चिएर, धार्मिक एवं सांस्कृतिक दबाबमा थिचिएर, आर्थिक दुरवस्थामा पिल्सिएर बस्न चाहँदैन। सबै आआफैं स्वच्छन्द र स्वतन्त्ररूपले बाँच्न चाहन्छन् तर स्वच्छन्द र स्वतन्त्र भनेको भाँडभैलो, भताभुंग, द्वन्द्व र संघर्षचाहिँ होइन। स्वयं अनुशासित र संयमित भएर धार्मिक सहिष्णुता, सांस्कृतिक समन्वय, सामाजिक सद्भाव र सहअस्तित्वको भावना हृदयगम गरी सिंगो नेपाल राष्ट्रको सुदृढीकरण र एक ढिक्का नेपाली राष्ट्रियताको दिगो विकासमा अग्रसर हुनु नै गणतन्त्रको आदर्श र धर्मनिरपेक्षताको मर्यादा हो। यसो भएमा मात्र नेपालमा गणतन्त्र र धर्मनिरपेक्षताको संस्थागत विकास हुन सक्छ। यस सन्दर्भमा गणतन्त्र र धर्मनिरपेक्षताको उन्मादले नेपालीले कतै सिंगो नेपाल राष्ट्र र नेपाली राष्ट्रियतालाई नै बिर्सने त होइनन् ? अहिले देश प्रदेशमा गएको छ र प्रदेशमा गएको देश कतै परदेश हुने त होइन ? यसैगरी स्थानीय स्वायत्तताको निहुँमा कतै सिंगो नेपाल राष्ट्रको अस्मिता नै स्वात्तै लोप हुने त होइन ? त्यसकारण गणतन्त्र र धर्मनिरपेक्षताको संस्थागत विकाससँगसँगै समष्टिमा नेपाल राष्ट्रको सुदृढीकरण र एक ढिक्का नेपाली राष्ट्रियताको दिगो विकासको भावनाको जागरणको अभियानलाई पनि निरन्तर रूपले अघि बढाउँदै लैजानु आजको आवश्यकता हो। यस उद्देश्यको परिपूर्तिका लागि स्थितप्रज्ञ भएका ब्रह्मनिष्ठ प्राज्ञिक वर्गको संलग्नता र राष्ट्रहितमा कटिबद्ध राजनीतिक वर्गको विवेकपूर्ण एवं कुशल नेतृत्व अनिवार्य हुन्छ किनभने प्रज्ञाले देशलाई दिशा निर्देश गर्छ र राजनीतिले राष्ट्रको संरक्षण र संवर्द्धन गर्छ। जनताजनताबीचको सद्भाव एवं भावनात्मक एकता र मानसिक सम्मिलन राष्ट्र हो। त्यस भावनात्मक एकता र मानसिक सम्मिलनप्रतिको प्रतिबद्धता, समर्पण र निरन्तरताचाहिँ राष्ट्रियता हो। समन्वयात्मक अध्यात्मवाद प्राच्य दर्शन अथवा पूर्वीय चिन्तन हो। समन्वयात्मक अध्यात्मवादको पृष्ठभूमिमा समन्वयात्मक नेपाली संस्कृतिको संरचना र विकास भएको छ र समन्वयात्मक नेपाली संस्कृतिको धरातलमा नेपाल राष्ट्रको निर्माण एवं नेपाली राष्ट्रियताको प्रबोधन, प्रवद्र्धन र विकास भएको छ। अतः सिंगोे नेपाल राष्ट्रको सुदृढीकरण र एक ढिक्का नेपाली राष्ट्रियताको दिगो विकास आजको आवश्यकता हो। सिंगो नेपाल राष्ट्रको सुदृढीकरण र एक ढिक्का नेपाली राष्ट्रियताको दिगो विकासका लागि गायत्रीको महाव्याहृति जस्तै तीनवटा सूत्र महत्वपूर्ण र मननीय छन्। ती सूत्र यस प्रकार छन् नेपालीकरण प्रक्रिया, समुदायको संयोजन र राष्ट्रिय एकता। यी बुँदालाई एकएक गरेर छलफल गर्नु उचित हुन्छ। नेपालीकरण प्रक्रिया जुनसुकै व्यक्ति वा समुदाय चाहे जहाँसुकैबाट आएको होस्, नेपालको भूमिमा टेक्नासाथ उनीहरूका मनमा नेपालप्रतिको अपनत्वको भावना जागृत हुनु नेपालीपनको विकास हो र त्यही नेपालीपनको विकास नै नेपाली राष्ट्रियताको विकास हो। हामी महाचीनबाट महामञ्जु श्री नेपाल आएको र मथुराबाट भगवान् कृष्ण नेपाल आएको कथा पढ्छौं। यसैगरी पूर्वबाट असुरहरू नेपाल आएको कथा पनि हामी पढ्छौं। यसरी उत्तर, दक्षिण र पूर्व तीनै नेपालमा मानिसहरू आएको संकेत गर्दछ। लिच्छवी वैशालीबाट नेपाल आएका थिए, तर लिच्छवीहरूमा हामी वैशालीबाट आएका हौं भन्ने भावना थिएन। मध्यकालमा धेरै मानिस दक्षिणतिरबाट नेपाल आएका थिए। स्वयं जयस्थिति मल्ल नै बाहिरबाट आएर कन्यादान सँगसँगै गोत्रदानसमेत लिएर छताछुल्ल र भताभुंग भएको नेपाललाई राम्रो थिति बाँधेर व्यवस्थित गराएकाले उनी कहलिएका थिए। यसैगरी खसहरू पश्चिमबाट आएका थिए। खस भाषा र संस्कृतिमा समग्रताको भाव थियो। त्यसकारण खसहरू नेपालको राजनीतिमा आफ्नो वर्चश्व कायम गर्न सफल भए। नेपालीपनको भावनाको विकासबाटै यी सबै कुरा सम्भव भएका हुन्। समुदायहरूको संयोजन नेपाल भूगोलले सानो भए पनि अनेकन जैविक विविधताले युक्त देश हो। हिमाल, पहाड, खोंच, टार, उपत्यका र मधेसको समथर मैदान नेपालका भौगोलिक विशेषता हुन्। नेपालमा विविध समुदायबीचको समन्वयका राम्रा उदाहरण पाइन्छ। गण्डकी महात्म्यका अनुसार नेपालमा तनहुँको दमौलीनेर मादी र सेतीको संगममा भगवान् वेदव्यास जन्मनुभयो। भगवान् वेदव्यासका पिता पराशर ऋषि उपाध्याय बाहुन र आमाचाहिँ माझीकी छोरी डुङ्डुङ्ती माछा गनाउने मत्स्यगन्धा हुन्। चौकामा बसेर भागवत् वाचन गर्ने उपाध्याय ब्राह्मणले आफूलाई व्यासासनमा व्यास स्वरूपले रहेको छु भनेर गर्व गर्दछ। अतः नेपालमा जन्मेका भगवान् वेदव्यास वर्णवादी र आदिवासी जनजातिबीचको समन्वयको राम्रा नमुना हो। लिच्छवीकाललाई नेपालको स्वर्णकाल मानिएको छ। लिच्छवीकालमा जयदेव द्वितीय नामका राजा भए। उनले पशुपतिनाथलाई चाँदीको अष्टदल कमलको फूल चढाएर त्यस उपलक्ष्यमा त्यहाँ शिलापत्र राखेका छन्। प्राञ्जल संस्कृत भाषामा रचना गरिएको उक्त शिलापत्र पद्यमा छ, जसले लिच्छवीकालको संस्कृत काव्यको उच्चकोटीको नमुना प्रस्तुत गर्दछ। लिच्छवीकालमा ब्राह्मण र पाशुपतहरूको ठूलो महिमा र मर्यादा थियो, तर जयदेव द्वितीयको उक्त पद्यमय शिलापत्रका रचयिता भने कुनै ब्राह्मण वा पाशुपत नभएर बुद्धकीर्ति नामक बौद्ध थिए। अतः जयदेव द्वितीय र बुद्धकीर्तिका चरित्रले नेपालमा धार्मिक सहिष्णुता, सांस्कृतिक समन्वय, सामाजिक सद्भाव र सहअस्तित्वको भावना अघि बढाएको छ। आजभन्दा एक हजार वर्षअघि पूर्व मध्यकालमा पश्चिम नेपालको कर्णाली प्रदेशमा सपादलक्ष खसदेश विकसित थियो। त्यहाँ पुण्यमल्ल, पृथ्वीमल्ल आदि प्रतापि राजाहरू थिए। कोल्हु जोशी, विद्याकर पण्डित आदि विद्वान् ब्राह्मणहरू थिए। ती प्रतापि राजाहरूले विद्वान् ब्राह्मणहरूलाई बिर्ता दिएर सुनको पत्रमा त्यसको बेहोरा अंकित गराएका छन्। यसरी राजाले ब्राह्मणहरूलाई बिर्ता दिँदा लम्बपादानां चत्वारिस्थानानि भनेर चार ठाउँका लामालाई साक्षी राखिएको छ। राजा अथवा क्षेत्री र बाहुन मिले ता भइहाल्थ्यो, किन यी जाड लामाहरूलाई साक्षी राख्नुपयो ? धार्मिक सहिष्णुता, सांस्कृतिक समन्वय, सामाजिक सद्भाव, सहअस्तित्व र समावेशी भनेकै यही हो। आदिमकालदेखि आपसमा आबद्ध भई हामीले सिंगो नेपाल राष्ट्रको निर्माण र एक ढिक्का नेपाली राष्ट्रियताको प्रबोधन, प्रवर्द्धन र विकास गरिआएका छौं। यसैगरी यी खस राजाहरूले आफ्ना अभिलेखहरूमा ब्रह्मा, विष्णु, महेश्वर र बुद्ध, धर्म, संघलाई समान रूपले साक्षी राखेका छन्। पृथ्वीमल्लको दुल्लुको कीर्तिस्तम्भको उठान प्रसिद्ध बौद्ध षटाक्षरी मन्त्र ॐमणिपद्मेहुँबाट शुभारम्भ गरिएको छ। यसरी यी खस राजाहरूका क्रियाकलापले नेपाली समाजमा धार्मिक सहिष्णुता, सांस्कृतिक समन्वय, सामाजिक सद्भाव र सहअस्तित्वको भावना अघि बढाएको छ। यी भए इतिहासका कुरा। अहिले पनि जुम्लाको सिँजा, लामाथाडामा कनकसुन्दरीको मन्दिर र लामाजुको थान एकै ठाउँमा अवस्थित छ। जुम्ला सिँजाको लेकपरमा लामाविष्णुको थान अवस्थित छ। एउटै देवतालाई लामा पनि विष्णु पनि मान्ने हुनाले लामाविष्णु नाम रहेको हो। लामाविष्णुको थानमा त्यस क्षेत्रका ब्राह्मण, तागाधारी खस, पावै खस र जाडहरू समान रूपले पूजा गर्न जान्छन्। अहिले पनि जुम्लाको सामाजिक एवम् सांस्कृतिक जीवनमा चार लामाको वर्चश्व कायमै छ। जुम्लाका कुनै उपाध्याय बाहुनले आफ्नो थरको निजी पूजामा घाँस ओडार लामा, होडेखोली लामा, खोजेडी लामा र कल्याण लामाको पूजा गर्छन्। यसरी हिन्दु धर्मावलम्बी, आर्य संस्कृतिका अनुयायी तागाधारी उपाध्याय ब्राह्मणहरूले जाड लामाको पूजा गर्नु योभन्दा ठूलो अर्को धार्मिक सहिष्णुता, सांस्कृतिक समन्वय, सामाजिक सद्भाव र सहअस्तित्वको नमुना अन्यत्र कतै पाइँदैन। नेपालको मिथिला क्षेत्रमा इस्लाम धर्मावलम्बी चिडिमारहरू छन्। ती चिडिमारहरू इस्लाम धर्मावलम्बी भए तापनि हिन्दु देवीदेवताका गाथा गाउँछन्। मिथिल क्षेत्रका अभिजात वर्गका राजपुत र ब्राह्मणहरूले विभिन्न पर्व, पर्वणी र संस्कारहरूमा ब्राह्मणहरूलाई नभएर ती इस्लाम धर्मावलम्बी चिडिमारहरूलाई आफ्नो घरमा बोलाएर हिन्दु देवीदेवताको गाथा गाउन लगाउँछन्। धार्मिक सहिष्णुता, सांस्कृतिक समन्वय, सामाजिक सद्भाव र सहअस्तित्वको यस्तो अनुपन र अनौठो उदाहरण अन्यत्र पाइँदैन। मिथिलाञ्चलमा सीमापारि भारतमा पनि मैथिली भाषाभाषी र मैथिली संस्कृतिका अनुयायीहरू छन् तर नेपालका मैथिलीभाषी र मैथिली संस्कृतिका अनुयायीमा सेलरोटीको प्रचलन छ र नेपालको मैथिली समुदायका छोरीबुहारीहरूले नेपालको पहाडी महिलाले जस्तै आफ्नो शौभाग्यको रूपमा रातो पोतेमा उनेको तिलहरी लगाउँछन्। यो प्रचलन नेपालका मैथिल समुदायको एउटा विशिष्ट सांस्कृतिक पहिचान हो। दोलखाको कालिञ्चोक माईलाई तामाङका झाँक्रीहरूले पत्ता लगाएका थिए। यसैगरी ताप्लेजुङको पाथिभरा भगवतीलाई गुरुङका भेडी गोठालाहरूले पत्ता लगाएका थिए। अहिले यी भगवतीहरू सबैका पूजनीय छन्। यसरी नेपालका विभिन्न समुदायको सामाजिक एवम् सांस्कृतिक समन्वयको परिवेशबाट नेपाली राष्ट्रियताको विकास हुँदै आएको छ। राष्ट्रिय एकता आधुनिक नेपाल राष्ट्रको निर्माणको शुभारम्भ गोरखाबाट भएको हो, तर यसको प्राग्रूप भने लमजुङमा भएको थियो। लमजुङमा घले राजा थिए। पुवार, भँडारी, रावत, सुयाँल, दुरा, घिमिरे यी ६ थरले लमजुङमा कस्केली राजकुमार कालु शाहलाई लमजुङमा राजा स्थापना गरे। लमजुङमा शाही राजा स्थापना गर्नमा घिमिरेको काम्लो र दुराको नाम्लो गरी कुसुमाकर घिमिरे र खजे दुराको ठूलो भूमिका रहेको थियो तर लमजुङका गुरुङहरूले कालु शाहलाई मारिदिए। त्यसपछि पनि उपरोक्त ६ थरले यशोब्रह्म शाहलाई लमजुङमा राजा स्थापना गरे। यसपटक भने खसान्त भाइ (खस बाहुन) र शेषान्त भाइ (गुरुङ) को बीचमा सम्झौता भयो र यशोब्रह्म शाहले लमजुङमा एकछत्र राज्य गरे। द्रव्य शाहले लमजुङबाट गोरखा प्रवेश गर्दा उनका साथमा अठारजना गुरुङ उमराहरू थिए। सैन्य शक्तिमा गोरखाभन्दा लमजुङ बलियो थियो तर नेपाल राष्ट्रको निर्माणमा लमजुङ किन अघि बढ्न सकेन ? यो कुरा विचारणीय छ। यस सन्दर्भमा एउटा तथ्य एवं वास्तविकता मननीय छ। त्यो के भने बाहुनहरूको रणनीति, क्षेत्रीहरूको नेतृत्व, नेपालका प्रमुख लडाका जाति गुरुङ, मगर, राई, लिम्बु र दुराहरूको सहभागिता, नेवारहरूको आर्थिक समुन्नति तथा कलाकौशलको विकास, मधेसको अन्न र भोटको नुनबाट नेपाल राष्ट्रको निर्माण भएको हो। नेपाल राष्ट्रको निर्माणमा लामाहरूको पनि योगदान रहेको छ। किनभने भुटानका औतारी लामाको तन्त्रमन्त्र र औषधिमूलोबाट पृथ्वीनारायण शाहको जन्म भएको विश्वास गरिन्छ। लमजुङमा नीतिनिर्माण गर्ने बाहुनहरू थोरै थिए। यसैगरी खस, मगर र गुरुङहरूको संयुक्त बलबाट निर्माण गरिएको सैन्य संगठन नेपाल राष्ट्रको निर्माणका लागि बलशाली र सफलीभूत प्रमाणित भएको थियो, तर लमजुङमा खस र गुरुङ भए पनि मगरको संख्या थोरै थियो। गोरखाका ६ थरमा पाँडे, पन्त, अर्याल, खनाल, बोहोरा र राना थिए। यसरी गोरखामा नीतिनिर्माण गर्ने बाहुनको संख्या धेरै थियो र गोरखामा खस, मगर एवम् गुरुङको संयुक्त सैन्यशक्ति पनि तयार भयो। अतः बाहुनहरूको रणनीति, खस, मगर एवं गुरुङहरूको संयुक्त सैन्य बल र शासकहरूको विवेकपूर्ण एवं कुशल नेतृत्व यो त्रिकोणात्मक शक्तिको कारणबाट नेपाल राष्ट्रको निर्माणमा गोरखा अघि बढ्न सकेको हो। गोरखाली राजाहरूले पहिलेदेखि नै पूर्वतिर बढ्ने कोसिस गरेका थिए। यसमा नेपालमण्डलका नेवारहरूले पनि सहयोग गरेका थिए, तर पृथ्वीनारायणका पालामा आएर मात्र यो अभियान सफल भयो। चन्द्रागिरिको डाँडाबाट नेपाल उपत्यका देखेपछि पृथ्वीनारायणमा महत्वाकांक्षा जागृत भयो, जसलाई इतिहासविद्हरूले नेपालको एकीकरणको सपना मानेका छन्। नेपालमण्डलका मल्ल राजाहरू सन्धि गर्न पर्यो भने पचासौं हजार रुपैयाँ लेनदेन गर्दथे। सुनको पत्रमा सन्धिको बेहोरा लेखेर मूलचोकमा टाङ्दथे तर गोरखा भने आर्थिक अवस्थामा दुब्लो थियो। बिसे नगर्चीको सल्लाहबाट बाह्र हजार गोरखाको घरैपिच्छे एकएक रुपैयाँ उठाएर बाह्र हजार रुपैयाँ पोको पारेर पृथ्वीनारायण हातहतियार किन्न काशी गएका थिए। यसरी कुनै पण्डित र भाइभारदारहरूले कसरी आर्थिक स्रोत जुटाउन सकिन्छ भनेर उपाय सोच्न नसकेको अवस्थामा एउटा दमैको अर्तीबाट पृथ्वीनारायणले नेपाल राष्ट्रको निर्माणको अभियान सफल पार्न अर्थ संकलन गरेका थिए। जब पृथ्वीनारायण पूर्वतिर बढ्न थालेका थिए, उनीमाथि ठूलो षड्यन्त्र भयो। परशुराम थापा क्षेत्रीले पृथ्वीनारायणलाई काठमाडौं बोलाएर जयप्रकाश मल्ललाई काबु गर्ने र जब पृथ्वीनारायण अघि बढ्छ, त्यसबेला बाईसी, चौबीसीलाई उठाएर गोरखामाथि आक्रमण गरी गोरखाको अस्तित्व नै नामेट पारेर आफैं हर्ताकर्ता हुने षड्यन्त्र रचेका थिए। यो कुरा थाहा पाएपछि पोखरा गएर परशुराम थापाका भाइलाई बैठाएर यो षड्यन्त्र असफल पार्न कसले सक्ला भनेर ठूलो भारदारी सभामा सोधनी हुँदा कसैले पनि मैले सक्छु वा फलानाले सक्ला भन्न सकेनन। अन्त्यमा पृथ्वीनारायण स्वयंले यो काम झागल गुरुङले सक्ला भनेर उनलाई यसको जिम्मेवारी सुम्पे। झागल गुरुङ एक्लै पोखरा गएर परशुराम थापाको भाइलाई बैठाएपछि पृष्ठशोधन गरेर पृथ्वीनारायण नेपालको एकीकरणमा अघि बढेका थिए। यसरी झागल गुरुङको पुरुषार्थ र बिसे नगर्चीको कुशल विचारबाट नेपाल राष्ट्र निर्माणमा आदिवासी जनजाति एवं दलित समुदायको महत्वपूर्ण योगदान रहेको र यो राष्ट्र सबैको साझा हो भन्ने स्पष्ट हुन्छ। सिन्धुलीगढीमा अंग्रेजले आक्रमण गर्दा त्यसलाई रोक्नका लागि पृथ्वीनारायणले खजाञ्ची वीरभद्र उपाध्यायलाई सिकारीको सर्दार वंश गुरुङ साथ लगाएर पठाएका थिए। काजी वंशराज पाँडे र काजी श्रीहर्ष पन्थ पनि त्यहाँ पुगे। यसरी बाहुन, क्षेत्री र गुरुङ मिलेर अंग्रेजलाई परास्त गरी नेपालको अस्मिता जोगाएका थिए। बहादुर शाहको नायबीकालमा नेपाल र भोटचीनको युद्ध भयो। चीनका बादशाहका ज्वाइँ उजिर टुङ्थाङ् ठूलो चिनियाँ र तिब्बती सेना लिएर बेत्रावती आइपुगे। नेपालले चीनसँग सन्धि वार्ता चलाउन चिनियाँ छाउनीमा कपर्दार भोटु पाँडे र टक्सारी नरसिंह गुरुङलाई पठाएको थियो। विसं १८४९ मा नेपाल र भोटचीनको सन्धि तय भयो। काजी देवदत्त थापा, सुब्बा प्रतिमन राना, टकसारी नरसिंह गुरुङका छोरा जयन्त गुरुङ सन्धिपत्र र सरसौगात लिएर चीनको बादशाहकहाँ गएका थिए। यसरी नेपालको राजधानीबाट एक दिनको दरम्यान वेत्रावतीमा विशाल चिनियाँ सेना आएर थुप्रिँदा क्षेत्री, गुरुङ र मगरले नेपालमाथिको उक्त अरिष्ठलाई बडो कुशलतापूर्वक टारिदिएका थिए। सन्धि भएको तीन वर्षपछि विसं १८५१ मा नरसिंह गुरुङ काजी भई शाही उपाधिसमेत प्राप्त गरेर चीन वादशाहकहाँ जाने प्रतिनिधिमण्डलको प्रमुख भएर चीन गएका थिए। भोट र चीनतिरको अरिष्ट टरेपछि नेपालले किल्ला काँगडातिरको विजय अभियान प्रारम्भ गरे। त्यस सन्दर्भमा कप्तान बलभद्र कुँवरले नालापानी किल्लामा अंग्रेजसँग डटेर लडेको इतिहास हामी पढ्छौं, तर नालापानीको किल्ला भने कप्तान अंगद घलेले बनाएका थिए। यसरी गुरुङले बनाएको किल्लामा क्षेत्रीले वीरतापूर्वक अंग्रेजसँग लडेको छ। मलाउको किल्लामा ७२ वर्षका कप्तान भक्ति थापाले वीरगति प्राप्त गरेका थिए। त्यही युद्धमा सुब्बा प्रह्लाद गुरुङले राजगढको युद्धमा वीरगति प्राप्त गरेका थिए। महाकाली नदीलाई साँध लगाएर नेपाल र अंग्रेजको बीचमा भएको सन्धिको सन्धिपत्रमा नेपालको तर्फबाट हस्ताक्षर गर्ने नेपाली भारदारहरूमा चौतारिया बम शाह, काजी चामु भण्डारी, कप्तान अंगद घले र सरदार जसमर्दन थापा थिए। यसरी अंग्रेजसँगको सन्धिमा पनि नेपालका विविध समुदायको सहभागिता रहेको पाइन्छ। जंगबहादुर राणाको समयमा भएको नेपाल र भोटको पहिलो युद्धमा नेपालले हार बेहोर्न पयो। भीमसेन थापाको समयमा लेटर कम्पु नामक कम्पनी जमाएको थियो। लेटर कम्पुमा बाहुन र क्षेत्रीहरू थिए। बाहुन, क्षेत्रीहरू कछाडे जात भएकाले भोटको सिमानामा जाडो खप्न नसकी राम्ररी गढी कुर्न सकेनन् र राजाको प्रशस्ति लेखेको तोप पनि भोटले लुटेर लग्यो। त्यसपछि कान्छा जर्नेल धीरशमशेर राणाको तैनाथमा थप सेना खटिएर गयो। त्यसमा कालीबकस कम्पनी पनि खटिएको थियो। पृथ्वीनारायणका पालामा अंग्रेज र मुसलमानलाई जितेपछि तिनीहरूबाट लुटेको हातहतियारबाट गोरखनाथको नाउँबाट श्रीनाथ र गोरखकालीको नाउँबाट कालीबकस कम्पनी जमाएको थियो। श्रीनाथ कम्पनीमा मगर र कालीबकस कम्पनीमा गुरुङहरू बढी थिए। राणाकालमा चन्द्रशमशेर राणाको शासन ज्यादै कडा मानिन्थ्यो। पिताजी कृष्णप्रसाद कोइराला र कविवर धरणीधर कोइरालाले देशको शासन व्यवस्थाका सम्बन्धमा सुझाव दिनका लागि चन्द्रशमशेर राणासँग भेट्न चाहे तर चन्द्रशमशेर राणाले उनीहरूलाई भेट दिएनन्। त्यसपछि पिताजी कृष्णप्रसाद कोइरालाले घेरो मात्र भएको टोपी, कुम फाटेको भोटो र रातो माटो लट्पटिएको धरो मात्र भएको कछाड पोको पारेर तेरो रैतीको हालत यस्तो छ भनेर चन्द्रशमशेर राणालाई पढाए। कविवर धरणीधर कोइरालाले देशभक्तिपूर्ण कविता लेखेर त्यसलाई नैवेद्यका रूपमा चन्द्रशमशेर राणालाई पढाए। पिताजी कृष्णप्रसाद कोइराला र कविवर धरणीधर कोइरालाले नौतनवाको रेल्वे प्लेट फर्ममा हरमोनियमको तरजमा नैवेद्यका देशभक्तिपूर्ण कवितावाचन गरेर ब्रिटिस सेनामा जागिर खाएर रज छुट्टीमा आउनेजाने गोरखाली सेनालाई सुनाउने प्रबन्ध मिलाएका थिए। नौतनवाको रेलवे प्लेटफर्म अंग्रेजी पल्टनमा जागिर खाने पश्चिम नेपालका गुरुङमगरका सैनिकहरूको आउनेजाने नाका थियो। अतः उक्त देशभक्तिपूर्ण कविताबाट प्रभावित भई स्याङ्जा, आँधीखोलाका जमदार केशरसिंह गुरुङले त्यसबेलाको अंग्रेजी पल्टनको जमदारी जागिर छोडेर राणाशासनविरुद्ध जनजागरणको प्रचार गर्दै विसं १९७२ फागुन ७ गते काठमाडौं आई चन्द्रशमशेर राणालाई भेटेर देशको शासनमा जनताको सहभागिता हुनुपर्छ भनेर सुझाव दिए। त्यसपछि विसं १९७६ पुसमा चन्द्रशमशेर राणाले आधा राणापक्ष र आधा जनतापक्षका सदस्यहरू भएको नगरपालिका गठन गरे। त्यसैलाई नेपालमा प्रजातन्त्रको स्थापनाको सुरुआत मानिएको छ। यसरी नेपालमा प्रजातन्त्रको स्थापनाको लागि बाहुनहरूले रणनीति बनाएका थिए, तर बिरालोको म्याउ भन्ने मुखचाहिँ एउटा लाहुरे गुरुङले समातेर नेपालमा प्रजातन्त्रको स्थापना गरी अहिलेको यो अवस्थामा आइपुगेको हो। अब वर्तमानको कुरा गरौं। अहिले नेपालमा संघीय लोकतान्त्रिक गणतन्त्र स्थापित भएको छ। धर्मनिरपेक्षता विकसित भएको छ। यस सन्दर्भमा गणतन्त्र नेपालको राष्ट्रिय गानको रचना व्याकुल माइला बाम्बुले राईले गरेका छन्। राष्ट्रिय गान छनोट समितिका संयोजक बाङ्मय शताब्दी पुरुष सत्यमोहन जोशी थिए। वरिष्ठ संगीतज्ञ अम्बर गुरुङले संगीत भरेका थिए। तत्कालीन संस्कृति मन्त्री पृथ्वीसुब्बा गुरुङले मन्त्रिपरिषद्मा उक्त राष्ट्रिय गान प्रस्तुत गरेका थिए। सभामुख सुवासचन्द्र नेम्बाङको प्रमुख आतिथ्यतामा गणतन्त्र नेपालको राष्ट्रिय गान लोकार्पण गरिएको थियो। यी आदिवासी जनजातिले तर्जुमा गरेको गणतन्त्र नेपालको राष्ट्रिय गानलाई आज हिमाल, पहाड र तराईका हामी सम्पूर्ण नेपाली दाजुभाइ तथा दिदीबहिनीहरूले सयौं थुंगा फूलका हामी एउटै माला नेपाली भनेर बडो गर्वका साथ गाइरहेका छौं। पृथ्वीनारायणले नेपाललाई चार वर्ण छत्तीस जातको साझा फूलबारीको उपमा दिएका छन्। यसरी आदिमकालदेखि वर्तमानसम्म हामी सबै नेपालीहरू आपसमा आबद्ध भई सिंगो नेपाल राष्ट्रको निर्माण र एक ढिक्का नेपाली राष्ट्रियताको प्रबोधन, प्रवर्द्धन र विकास गरिआएका छौं। अतः सिंगो नेपाल राष्ट्रको सुदृढीकरण र एक ढिक्का नेपाली राष्ट्रियताको दिगो विकासका लागि हामी सबै मिलेर प्रण गरौं वयं राष्ट्रे जागृयाम पुरोहिताः।।"
महिला पुरुष दुबैतर्फ आर्मी फाइनलमा,बर्दिया : राष्ट्रिय खेलकुद परिषद च्याम्पियनशीप कप कवड्डी प्रतियोगिताको पुरुष तथा महिला दुबै तर्फ नेपाल आर्मी फाइनलमा प्रवेश गरेको छ । आर्मी पुरुष तर्फ मध्यमाञ्चललाई ५०२१ र महिला तर्फ नेपाल प्रहरीलाई ५१२४ ले हराउँदै फाइनलमा प्रवेश गरेको हो । बर्दियाको भुरिगाउँमा आयोजित राष्ट्रिय प्रतिस्पर्धामा पुरुष तर्फ पश्चिमाञ्चलले पनि शसस्त्र प्रहरीलाई हराउँदै फाइनलमा पुगेको छ । शसस्त्र प्रहरीलाई ४१२४ अंकले पश्चिमाञ्चलले पराजीत गरेको हो । महिला तर्फ सुदुरपश्चिम र मध्यमाञ्चल विच प्रतिस्पर्धा भैरहेको आयोजकले जनाएको छ । सेमी फाइनल सकिए लगत्तै पुरुष तर्फ आर्मी र पश्चिमाञ्चल महिला तर्फ आर्मी र सुदुरपश्चिम वा मध्यमाञ्चल विच फाइनलमा प्रतिस्पर्धा हुनेछ ।
काभ्रे बोर्डर र माउन्ट भ्याली फाइनलमा,भक्तपुर : काभ्रे बोर्डर र भक्तपुरको माउन्ट भ्याली फुटबल क्लब भक्तपुरमा जारी सुटर्स कप फुटबल प्रतियोगिताको फाइनलमा पुग्न सफल भएका छन् । सुटर्स फुटसल क्लबद्वारा आयोजित उपत्यकाव्यापी खुला फुटबल प्रतियोगिताअन्तर्गत बिहीबार भएका सेमिफाइनलमा जीत हात पार्दै काभ्रे बोर्डर र माउन्ट भ्याली उपाधि नजिक पुगेका हुन् । भक्तपुरको माहेश्वरी खेल मैदानमा जारी प्रतियोगिताअन्तर्गत बिहीबार भएको पहिलो सेमिफाइनलमा खेलमा काभ्रे बोर्डरले काठमाडौंस्थित राई फुटबल क्लबलाई ३१ गोलले पन्छाएको हो ।खेलको ११ औं मिनेटमा सुबेट लामाले गोल गर्दै काभ्रे बोर्डरले सुरुवाती अग्रता दिलाएका थिए । प्रतिस्पर्धात्मक उक्त खेलको दोस्रो हाफको १७ औं मिनेटमा वीरेन्द्र थापा र २२ औं मिनेटमा रवि पासवानले एकएक गोल थप्दै काभ्रे बोर्डरको अग्रता तेब्बर पारेका थिए । दोस्रो हाफको २८ औं मिनेटमा राईको लागि सुनिल वाइबाले एक गोल फर्काए । बिहीबार नै भएको अन्तिम सेमिफाइनलमा भक्तपुर युनाइटेडलाई १० गोलले हराउँदै माउन्ट भ्यालीले फाइनलमा ठाउँ पक्का गयो । दुई नाइजेरियन र एकजना बुर्किनाफासोका खेलाडी खेलाएको भक्तपुर युनाइटेडलाई एकजना नाइजेरियन खेलाडी खेलाइको माउन्ट भ्यालीले जीत हात पारेको हो । अत्यन्त प्रतिस्पर्धात्मक उक्त खेलको पहिलो हाफ गोलरहित बराबरीमा सकिएको थियो । दोस्रो हाफको छैटौं मिनेटमा नाइजेरियन खेलाडी जोनाह ग्लोरीले गोल गर्दै माउन्ट भ्यालीलाई अग्रता दिए ।पहिलो गोलपछि खेल झन् रोचक एवं प्रतिस्पर्धात्मक हुन पुगेको थियो । माउन्ट भ्यालीबाट गोल भएपछि दबाबमा आएको भक्तपुर युनाइटेडका खेलाडी आक्रामक बने । जसअनुसार माउन्ट भ्यालीको पोस्ट चार्ज गरेको भक्तपुर युनाइटेडको आधा दर्जनभन्दा बढी प्रहार खेर गएको थियो । माउन्ट भ्यालीका गोलकिपरले करिब तीनवटा प्रहार रोक्दा भक्तपुर युनाइटेड हार स्वीकार गर्न बाध्य भएको थियो ।काठमाडौं उपत्यका र काभ्रेका २४ वटा फुटबल क्लबको सहभागिता रहेको प्रतियोगिताको फाइनल तथा पुरस्कार वितरण शनिबार हुने आयोजक सुटर्स फुटसलका अध्यक्ष रमेश सुवालले जानकारी दिए । उनका अनुसार प्रतियोगिताका विजेताले उपाधिसँगै नगद ५५ हजार पुरस्कार पाउनेछ । त्यस्तै उपविजेताले शिल्ड र मेडलसँगै नगद २५ हजार हात पार्ने प्रतियोगिताका संयोजक किशोर धुकुछुले बताए ।

शीर्षक,विवरण
समृद्ध नेपाल र श्रमिक महिला,"विश्वमा औद्योगिक विकाससँगै महिलाहरू आर्थिक उपार्जनको औपचारिक क्षेत्रमा संलग्न हुन थाले । काम गर्दै जाँदा आफ्नो श्रम सस्तो श्रमका रूपमा शोषणमा परेको उनीहरूले थाहा पाए । यसबीचमा १८४८ मा कम्युनिस्ट घोषणापत्र सार्वजनिक भयो । घोषणापत्रमा श्रमिक महिलाको श्रम शोषणका बारेमा पनि उल्लेख थियो । सो कुरा विभिन्न भाषामा उल्था हुने र प्रचार गर्ने कामले तीव्रता पायो । महिलाको श्रम शोषणका बारेमा थप चर्चा हुन थाल्यो । १८६६ मा पुग्दा विभिन्न मुलुकका श्रमिक अगुवा जम्मा भएर पहिलो अन्तर्राष्ट्रिय भेला गरे । श्रमजीवी वर्गको मुक्तिका लागि क्रान्तिका रणनीति बने । कार्यथलोमा श्रमिक महिलाको संख्या बढ्दै जाँदा उनीहरूलाई सचेत र संगठित गर्दै क्रान्तिमा सहभागिता गराउनुपर्ने विषयले प्राथमिकता पायो । त्यसका लागि कार्यक्रम बने, जसको कार्यान्वयनको अगुवाइ क्लारा जेट्किनले गरिन् । जर्मनीलाई केन्द्रविन्दु बनाएर संगठन निर्माणको अभियान युरोपका विभिन्न मुलुकमा अघि बढ्दै जाँदा सन् १८८९ मा सम्पन्न दोस्रो अन्तर्राष्ट्रिय सम्मेलनबाट महिला र पुरुषबीच समान काममा समान पारि श्रमिक हुनुपर्ने प्रस्ताव पारित भयो । तर, त्यसको कार्यान्वयन सहज थिएन । संगठित पहलविना त्यो सम्भव थिएन । त्यसपछि अमेरिकालगायत युरोपका विभिन्न मुलुकमा कार्यथलोमा समान पारि श्रमिक, समान अवसर, निश्चित कार्यघन्टा, मातृत्व संरक्षणलगायतका श्रमसम्बन्धी विषय र आम रूपमा महिला मताधिकारको माग गर्दै आन्दोलनहरू हुँदै गए । यिनै आन्दोलनलाई एकीकृत गर्ने सन्दर्भमा क्लारा जेट्किनको नेतृत्वमा १९०७ मा समाजवादी महिलाहरूको पहिलो अन्तर्राष्ट्रिय सम्मेलन जर्मनीमा आयोजना गरियो । यसले महिला सशक्तीकरणमा ऊर्जा थप्यो । सन् १९१० मा समाजवादी महिलाको दोस्रो अन्तर्राष्ट्रिय सम्मेलन डेनमार्कमा भयो । सम्मेलनबाट विश्वभरका श्रमिक महिलाको नेतृत्वमा समान अधिकारको मागसहित हुँदै आएका आन्दोलनहरूको सम्झना र सम्मानका लागि हरेक वर्ष मार्च ८ लाई अन्तर्राष्ट्रिय श्रमिक महिला दिवसका रूपमा मनाउने घोषणा गरियो, जसलाई १९११ बाट विभिन्न मुलुकमा मनाउन थालियो । आजसम्म आउँदा अन्तर्राष्ट्रिय श्रमिक महिलाहरूको त्यो गौरवपूर्ण इतिहासको शृंखलामा सफलताका सिँढीहरू थप्दै यस दिवसलाई अझ उचाइका साथ मनाउने परम्परा कायम छ । नेपाली महिला आन्दोलन र मार्च ८ नेपालमा महिला अधिकारको आन्दोलनले शताब्दी पार गरेको छ । महिलामाथि हुँदै आएका अत्याचारविरुद्ध सामूहिक पहलकोे सुरुवातकर्ताका रूपमा योगमाया न्यौपानेलाई लिन सकिन्छ, जसले समाजमा विद्यमान थिचोमिचोविरुद्ध धार्मिक गतिविधिमार्फत धावा बोलेकी थिइन् । सात वर्षमा विवाह र ना वर्षमा विधवा भएर अनुभव र अनुभूतिका आधारमा समाज रूपान्तरणका पक्षमा उनले जीवनको पछिल्लो अवधि समर्पण गरिन् । समाज मात्र होइन, घर र माइती दुवैबाट अवहेलना व्यहोर्नुपरेको योगमायाले समाजलाई चुनोती दिँदै १७ वर्षको उमेरमा विधवा विवाह गर्ने आँट गरिन् । सीमापारि गएर जीवनयापन गर्न थालिन् । पछि समाज सुधारका लागि आफ्नै समाजमा लड्नुपर्ने चेतसहित मुलुक फर्केकी योगमायाले स्वर्गद्वारीमा गएर सन्न्यासी ग्रहण गरी १९७४ बाट भोजपुरको मजुवाबेंसीलाई केन्द्र बनाई समाज सुधारको आन्दोलन थालिन् । सतीप्रथा, बालविवाह, अनमेल विवाह, बहुविवाहजस्ता कुसंस्कारविरुद्ध आफू बोल्ने मात्र होइन, समाजमा धेरै मानिसलाई अभियानमा सामेल गराइन् । दासप्रथा, गरिबमाथि धनी र जातका नाममा सानामाथि ठूलाले गर्ने गरेको अत्याचारविरुद्ध उनले राणाशासकसम्म पनि अपिल गरिन् । राणाशासकले सतीप्रथाको अन्त्य र दासप्रथा उन्मूलनजस्ता सुधारका केही घोषणा गरे पनि धर्म भिक्षा को नाममा सञ्चालित अभियानको उद्देश्यअनुसार सुधार हुने लक्षण नदेखेपछि अन्त्यमा विद्रोहस्वरूप १९९८ असार २२ गते ६७ जना अनुयायीका साथ अरुण नदीमा योगमायाले जलसमाधि लिइन् । दुर्गम ठाउँमा जन्मिएर जीवनमा धेरै हन्डरठक्कर खाएर पनि समाज सुधारका लागि जीवन समर्पण गर्ने यो पहल नै नेपाली इतिहासमा अन्यायविरुद्धको पहिलो सामूहिक आन्दोलन र विद्रोहका रूपमा लिन सकिन्छ । पूर्वीपहाडमा योगमायाले साहसपूर्ण अभियान सञ्चालन गर्दै गर्दा १९९० सालतिर काठमाडौंमा चन्दकान्ताहरू महिला विद्यालय खोली चेतना फैलाउने काममा सक्रिय थिए । प्रजापरिषद्को गतिविधिपछि कैयौ पुरुष गिरफ्तारीमा परे । त्यस घटनाले घरपरिवार र छरछिमेकका महिलालाई राजनीतिक र सामाजिक गतिविधिमा संलग्न हुन प्रेरित गर्यो । रेवन्तकुमारी आचार्य, सीता शर्मा, राममाया पोडेहरू सहयोगीका रूपमा क्रियाशील हुन थाले । राजनीतिक गतिविधि बढ्दै जाँदा २००३ फागुन २१ बाट विराटनगरमा मजदुर आन्दोलन सुरु भयो । आन्दोलनमा दमन हुन थाल्यो । पुरुषहरू गिरफ्तार गरिए । आन्दोलनलाई नेतृत्वविहीन हुन नदिन दिव्या कोइरालाहरू जुलुसको नेतृत्व गर्न निस्किए । दिव्यालगायतका महिला पनि गिरफ्तार गरिए । जेल चलान भए । आन्दोलनको फिलिंगो राँको झैं दन्किन थाल्यो । २००४ सालमा सहाना, साधना, स्नेहलता कनकलतालगायतका महिला नागरिक अधिकारको माग गर्दै सडकमा निस्कँदा गिरफ्तारीमा परे । २००४ सालमा साहना, साधना, स्नेहलता कनकलतालगायतका महिला नागरिक अधिकारको माग गर्दै सडकमा निस्कँदा गिरफ्तारीमा परे । २००७ सालको राणाविरोधी आन्दोलन होस् वा २००९ को किसान आन्दोलन र २०१४ को भद्र अवज्ञा आन्दोलन होस्, महिलाहरू हरेक मोर्चाको अग्रपंक्तिमा थिए। त्यसपछि मंगलादेवी अध्यक्ष र स्नेहलता सचिव रहेको नेपाल महिला संघ गठन गरी मताधिकार, शिक्षा र रोजगारको माग गर्दै औपचारिक रूपमा राजनीतिक संगठनको स्थापना गरिएको हो । २००७ सालको राणाविरोधी आन्दोलन होस् वा २००९ को किसान आन्दोलन र २०१४ को भद्र अवज्ञा आन्दोलन होस्, महिलाहरू हरेक मोर्चाको अग्रपंक्तिमा थिए । यतिखेरसम्म पनि मार्च ८ को इतिहाससँग नेपाली महिला आन्दोलनको सम्बन्ध गाँसिएको पाइँदैन । नेपाली महिला आन्दोलन आफ्नै बलबुता र चेतनाका साथ अगाडि बढ्दै थियो । जति पनि महिला अधिकार र समानताका मागको उठान हुँदै आए, नेपाली समाजमा महिलामाथि हुँदै आएको दमन, शोषण र अन्यायका अनुभूतिले जन्माएका आन्दोन थिए ती । यसैले नेपालको महिला आन्दोलन कसैको बहकाइ वा प्रभावमा होइन, नेपाली समाजभित्रको भोगाइको जगमा उभिएको हो र हाम्रो आन्दोलनको जग हामी आफैंले तयार गरेका हौं भन्ने गर्वसाथ भन्न सकिन्छ । सन १९७५ (२०३२ साल) मा संयुक्त राष्ट्रसंघले मार्च ८ लाई महिला दिवसको रूपमा घोषणा गरेपछि मात्र सदस्य राष्ट्रका रूपमा नेपालमा यस दिवसलाई सरकारी तवरमा मनाउन थालियो । त्यतिखेर रानीको संयोजकत्वमा आयोजक समिति बनाएर मनाउने चलन थियो । त्यसै बेलादेखि जनस्तरमा पारिजातलगायतका प्रगतिशील महिलाले यस दिवसलाई गुपचुप मनाउन थालेका थिए । २०३५३६ को आन्दोलन र त्यसको उपज जनमत संग्रह भएपछि भने वातावरण अलि खुकुलो बन्यो । राष्ट्रियअन्तर्राष्ट्रिय आन्दोलनको चर्चा हुन थाल्यो । परिणामस्वरूप २०३८ सालबाट यस दिवसले कलकारखानाभित्र प्रवेश गर्यो । त्यस वर्ष हेटौंडा औद्योगिक क्षेत्रका महिलाले मार्च ८ लाई आफ्नो अधिकार प्राप्तिको अन्तर्राष्ट्रिय दिवसका रूपमा मनाए । त्यसपछिका दिनमा देशभर श्रमिक महिला र प्रगतिशील महिलाका बीचमा जुलुस, भेला, बैठक, सांस्कृतिक कार्यक्रमलगायतका गतिविधिसहित मनाउन थालियो । २०४६ सम्म यस दिवस मनाएकै कारण हरेक वर्ष दर्जनौं महिलाले प्रहरीको धरपकड र गिरफ्तारीको सामना गर्दै आए । त्यसपछिका दिनमा भने यो दिवस सरकारी, गैरसरकारी र स्थानीय तहसम्म पनि श्रमजीवी, सामाजिक अभियन्ता र राजनीतिक महिला कार्यकर्ताले विभिन्न कार्यक्रम गरी महिलाबीच चेतना विस्तार गर्ने र राज्यमाथि दबाब उत्पन्न गर्ने गतिविधिका रूपमा मनाउने प्रचलन चल्दै आयो । प्राप्त उपलब्धि २०४६ सालमा बहुदल आयो । २०४७ मा बनेको नयाँ संविधानले महिला अधिकारका पक्षमा केही नयाँ प्रावधान राखिए । राजनीतिमा महिला सहभागिताको अनिवार्यतालाई पहिलोपटक संवैधानिक व्यवस्था गरियो । पाँच प्रतिशत उम्मेदवारी आरक्षण गरियो । त्यसबाहेक अरू उल्लेख्य केही हुन सकेन । अंशको अधिकारका बारेमा पञ्चायतविरोधी आन्दोलनका क्रममा प्रचार गरिए झैं छोरीले समान अधिकार पाउने व्यवस्था भएन । महिलाविरुद्ध हिंसाका बारेमा भनिए झैं कडा कानुन बनेन । वंशको अधिकार पहिलाभन्दा खुम्चियो । तर पनि खुलारूपमा आफ्ना मुद्दा उठान गर्न पाउने संवैधानिक अधिकार प्राप्त हुनु त्यस आन्दोलनको सबैभन्दा ठूलो उपलब्धि बन्यो, जसका आधारमा निरन्तर अभियान चले । परिणामस्वरूप, स्थानीय तहमा महिला सहभागिता वृद्धि भयो, जसका माध्यमबाट प्रजातान्त्रिक अधिकारका कुरालाई स्थानीयकरण गर्न सम्भव भयो । त्यो सहभागिताको सबैभन्दा ठूलो परिणाम २०६२६३ को सडक आन्दोलनमा सर्वोपरि संख्यामा महिला सहभागिता हुन सक्यो, जसले मुलुकलाई संघीय लोकतान्त्रिक गणतन्त्रमा लैजान सम्भव तुल्यायो । त्यसपछि पुनस्र्थापना भएको संसद्बाट १६ जेठ २०६३ मा पारित महिला अधिकारसम्बन्धी प्रस्ताव पारित भयो । त्यो नै आजको संविधानमा समानताका धाराहरू लेख्ने आधार बन्यो । श्रमजीवी वर्गसँग सम्बन्धित उपलब्धिका रूपमा श्रमिक महिलाका बीचमा युनियन आन्दोलन विस्तार भएको छ । आज उद्योग व्यवसाय मात्र नभएर सहरी अनौपचारिक क्षेत्रदेखि कृषि श्रमिक र स्वरोजगार क्षेत्रका महिलासम्म पनि यस दिवसको सन्देश पुगेको छ । रोजगारमा समान अवसर, पारि श्रमिक र सेवासुविधामा समानता र मातृत्व संरक्षणको व्यवस्थामा विस्तार भएको छ । कार्यथलोमा महिलाविरुद्ध हुने हिंसासम्बन्धी कानुन बनेको छ । सबै क्षेत्रका श्रमिक सामाजिक सुरक्षाको छाताभित्र समेटिन सक्ने कानुनी व्यवस्था भएको छ । यी व्यवस्था गणना गर्न सकिने उपलब्धि हुन्, यद्यपि सबै क्षेत्रमा यी उपलब्धिलाई समान रूपमा लागू गर्न अझै थप समय र शक्तिको लगानी आवश्यक छ । नयाँ बनेको संविधानले आम महिलाका सन्दर्भमा लैंगिक समानताको दृष्टिकोणबाट नागरिक पहिचानबाहेक आधारभूत रूपमा संवैधानिक समानता दिलाएको छ । आर्थिक रूपमा पैत्रिक सम्पत्तिमा समान हक स्थापित भएको छ । महिलाविरुद्ध हिंसालाई अपराधका रूपमा उल्लेख गरिएको छ । जनप्रतिनिधिमूलक राज्य संरचनामा महिला सहभागिताको दृष्टिकोणबाट अन्तर्राष्ट्रिय सूचीमा मुलुकले निकै खुट्किलाहरू पार गरेको छ । यी सबै आन्दोलनका उपलब्धि हुन् । यी उपलब्धिको संरक्षण गर्दै बाँकी कुराको प्राप्तिका लागि फेरि पनि निरन्तर अभियान आवश्यक छ, जसले बाँकी उपलब्धिको आँकडा तय गर्नेछ । अबको बाटो मुलुकमा विद्यमान सबै राजनीतिक दलको साझा भनाइअनुसार नेपालमा आधारभूत रूपमा राजनीतिक अधिकारको आन्दोलन समाप्त भएको छ । अबको दायित्व आर्थिक, सामाजिक र सांस्कृतिक रूपान्तरण हो । महिला आन्दोलनको दृष्टिकोणबाट हेर्दा पनि अबको अभियान मूलतः संविधानप्रदत्त अधिकारको व्यावहारिक प्राप्ति र पितृसत्तात्मक मूल्यमान्यताको स्थानमा मानवीय अनुभूतिका साथ महिलापुरुषबीच सारभूत समानतामा आधारित मूल्य मान्यताको स्थापना हो । पितृसत्ताको अन्त्य सामाजिकसांस्कृतिक रूपान्तरणको पाटो हो, जसको आधार हरेक नागरिकको सोचाइ, बोलाइ र गराइमा हुने रूपान्तरण हो । यी कुरामा रूपान्तरण देखिन महिलालाई मातहतको रूपमा होइन, समान नागरिकका रूपमा हेर्ने, लेखाइबोलाइमा समभावी भाषाको प्रयोग गर्ने, दिइने जिम्मेवारी र गरिने व्यवहारमा प्रतिबिम्बित हुन जरुरी छ । यसका लागि मूलतः राजनीतिक नेतृत्वदेखि समाजका हरेक क्षेत्रका अगुवाले आफूलाई रूपान्तरणको मोडेलका रूपमा प्रस्तुत गर्न सक्नुपर्छ । श्रम क्षेत्रका बहुसंख्यक महिला अझै पनि अनौपचारिक क्षेत्रमा छन् । अन्तर्राष्ट्रिय तथ्यांक हेर्ने हो भने पनि महिलाको सहभागिता उद्योग व्यवसायमा १३५, पारि श्रमिकसहितको कृषिमा २५ र सेवा क्षेत्रमा ६१५ प्रतिशत रहेको पाइन्छ । यसको अर्थ अझै पनि महिलाको ठूलो हिस्सा पारि श्रमिकविनाको जीविकोर्पाजनमुखी कृषि, घरआधारित सेवामूलक श्रम र स्वरोजगार क्षेत्रमा संलग्न छ । नयाँ संविधानले सबै क्षेत्रका श्रमिकका लागि उचित श्रम अभ्यास, आधारभूत श्रमिक अधिकार र सामाजिक सुरक्षा व्यवस्था गरेको छ । राज्यको नीतिअन्तर्गत घरआधारित कामलाई समेत आर्थिक योगदानका रूपमा गणना गरिने उल्लेख छ । यही वर्ष (२०७४) संसद्बाट पारित श्रम कानुन र सामाजिक सुरक्षा ऐनले पनि सबै श्रमिकलाई समेटेको छ । संविधान र कानुनले गरेका यी व्यवस्थाको कार्यान्वयनका लागि उद्योग, कृषि र सेवा क्षेत्रमा अनौपचारिक रूपमा संलग्न सबै महिला र पुरुष श्रमिकलाई राज्यले श्रमिकका रूपमा औपचारिक पहिचान दिँदै सामाजिक सुरक्षा सन्जालमा जोड्न सक्नुपर्छ । यसका लागि घरपरिवारदेखि समाज र समुदाय हँुदै उद्योग, व्यवसाय र सरकारीगैरसरकारी क्षेत्रलगायत राज्यका सबै तहमा गरिने सबै किसिमको श्रमलाई मर्यादित बनाउने अभियानलाई तीव्रता दिनुपर्छ। श्रमलाई हेर्ने उचनीचको दृष्टिकोणमा रूपान्तरण गरी मर्यादित श्रमको अवधारणाको विकासबाट मात्र श्रमिकको शिर उँचो बनाउन सकिन्छ । श्रमजीवी वर्गको उँचो शिर भए मात्र समाजलाई समृद्धिको मार्गमा अघि बढाउन सकिन्छ । त्यसो भए मुलुकमा मर्यादित रोजगारको दायरा विस्तार हुनेछ । महिलाले अनवरत बगाएका पसिनाको गणना हुन थाल्नेछ । मुलुकभित्रै रोजगार प्राप्त भए सुखरोजगार खोज्ने नाममा प्रबासिन बाध्य नेपालीको जीवनबाट लुटिएका खुसीसमेत फर्काउन सकिनेछ । आमरूपमा भन्दा समृद्ध नेपाल बनाउने अभियानमा सबै नेपालीको श्रमपसिनाको सदुपयोग र सम्मान हुनेछ । अनि बढ्नेछ मुलुक समाजवादको बाटोमा । र, पाउनेछ समृद्ध नेपाल र सुखी अनि खुसी नेपाली को नाराले मूर्तरूप । ८ मार्च २०१८ को शुभकामना !"
सन् २०१७ : जित्दै महिला,"अन्तर्राष्ट्रिय महिला दिवसको पूर्वसन्ध्यामा संसारभर गत सन् २०१७ मा महिलाप्रतिको बदलिँदै गरेको सामाजिक धारणालाई प्रतिबिम्बित गर्ने घटनाक्रम यहाँ उल्लेख छ । अन्तर्राष्ट्रिय महिला दिवस मार्च ८ मा विश्वभर व्यापक लैंगिक समाताको आह्वान गर्दै मनाइने गरिएको छ । यो वर्षको महिला दिवसको नारा समतातर्फ सबैलाई उत्प्रेरणा दिने गरी प्रेसफरप्रोगेस (प्रगतिका लागि दबाब दिउँ) भन्ने रहेको छ । गत वर्ष समताका अभियान चलाएर, कानुन बदलेर या धेरै प्रतिनिधित्व गराएर होस् अथवा विश्वका कतिपय देशमा हुन गएका घटनाहरूले विश्वको ध्यान तानेका छन् । विश्वभर हार्भी वाइन्स्टिन नामक अमेरिकी फिल्म निर्माताले कतिपय कलाकारको यौन शोषण र करणी गरेको विषय गत अक्टोबरमा मिडियामा आएपछि त्यसले ह्यासट्यागमिटु आन्दोलन सिर्जना गर्यो । यस घटनापछि विश्वभरका महिलाले आफूले भोगेका यौनहिंसाबारे सर्वत्र खुला अभिव्यक्ति दिन थाले । अभिनेत्री एलिसा मिलानोले यो अभियानको श्रीगणेश गरेकी हुन् । यसपछि महिलामाथिको यौनहिंसाबारे विश्वभर अनेक अभियान चले । अमेरिकी राष्ट्रपतिमा डोनाल्ड ट्रम्प चुनिएपछि फेरि जनवरी २१ मा महिलाले वासिंगटन डीसीमा महिला मार्च को आयोजना गरे । करिब ५० हजार सहभागी रहेको र्यालीको उद्देश्य महिला समता, मानव अधिकार, यौनिक रूपमा अल्पसंख्यक र आप्रवासीको अधिकार तथा प्रजनन, प्राकृतिक वातावरण, जातीय समानता र धार्मिक अधिकार थियो । डोनाल्ड यी सबै विषयमा अनुदार रहेका कारण सो आन्दोलन गरिएको बताइएको थियो । पछि विश्वभर यस्तै प्रकृतिको ६ सय ७० र्याली आयोजना गरेको आयोजकहरूले बताए । साउदी अरेबिया रुढिवादी र धार्मिक यो राज्यमा महिलालाई धेरै थोकमाथि प्रतिबन्ध छ तर सन् २०१७ मा साउदी महिलाले अन्य देशका महिलाले दसकौंसम्म लड्दा नपाएका केही आधारभूत अधिकार प्राप्त गरे । गत डिसेम्बरमा त्यहाँका राजा सल्मानले सन् २०१८ को जुनदेखि महिलाले गाडी चलाउन मिल्ने गरी एक आदेश जारी गरे । त्यसैगरी खेलकुदप्रेमी महिलालाई स्टेडियममा जानका लागि पहिलोपटक खुला गरियो । त्यसलगत्तै जनवरीमा जेद्दा सहरको स्टेडियममा आयोजित फुटबल प्रतिस्पर्धा हेर्न तीन सय महिला ओइरिए । त्यसैगरी भर्खरै यो देशले सेनामा भर्ना हुनसमेत केही प्रतिबन्धसहित महिलालाई अनुमति दिएको छ । धेरै साउदी नागरिकले देशमा भएको यस्तो परिवर्तनलाई अकल्पनीय ठानेका छन् । ट्युनिसिया, लेबनन र जोर्डन ट्युनिसियामा यसअघि करणी गर्ने पुरुषले महिलायुवतीलाई बिहे गरेमा उसलाई कुनै पनि कानुनी सजाय नहुने कानुन व्यवस्था थियो, तर ट्युनिसियाले यो कानुन यही साल फिर्ता लियो । लगत्तै अर्को मध्यपूर्वी देश जोर्डनले पनि सोहीअनुसार गर्यो र दुई हप्तापछि लेबननले पनि ट्युनिसियाकै बाटो अपनायो । आफ्नो बलत्कारीलाई बिहे गर्न प्रेरित गर्ने वर्षौंदेखि प्रचलित कानुनको विरोधमा रहेका महिला अभियन्ताका लागि यो निकै अर्थपूर्ण घटना हुन गयो । यसअघि ट्युनिसियामा करणी गर्ने पुरुषले महिलायुवतीकिशोरीलाई बिहे गरेमा उसलाई सजाय नहुने कानुनी व्यवस्था थियो, तर ट्युनिसियाले सो कानुन यही साल फिर्ता लियो । संयुक्त राष्ट्रसंघले मध्यपूर्वका यी तीन देशमा भएको कानुनी परिवर्तनलाई सराहनासमेत गर्यो । बलात्कारीबाट पीडितलाई उल्टै बलात्कारजस्तो संगीन अपराध गर्ने व्यक्तिसँगै बिहे गराउने आजको संसारमा यस्तो घृणित कानुनका लागि संसारमा कहीं पनि ठाउँ छैन, राष्ट्रसंघीय मानवअधिकार उच्चायुक्त जेइद राद अल हुसेनले एक वक्तव्यमा उल्लेख गरे । तर महिला हिततर्फ गर्नुपर्ने धेरै काम बाँकी छन् । उदाहरणका लागि लेबननमा कम उमेरका केटीलाई बलात्कार गर्नेले बलात्कृतलाई बिहे गरेमा भने उसले सजायबाट उन्मुक्ति पाउन सक्छ र त्यहाँ वैवाहिक बलात्कार अझैसम्म स्वीकार्य छ । चिली चिली विश्वमै गर्भपतनबारे कठोर कानुनी व्यवस्था भएको देशका रूपमा चिनिन्छ । सन् १९८९ देखि यहाँ कुनै पनि अवस्थामा गर्भपतन गर्नुलाई गैरकानुनी ठानिने गरिएको थियो, यद्यपि गत वर्ष चिलीको संवैधानिक अदालतले एउटा विधेयक पारित गरेको छ, जसमा महिलाको स्वास्थ्य खतरामा परेको अवस्थामा, उनी बलात्कारका कारण गर्भवती भएमा, भ्रूण बाँच्ने अवस्था नभएमा महिलाले गर्भपतन गर्न मिल्ने प्रावधान उल्लेख छ । ह्युमन राइट्स् वाच नामक संस्थाका अनुसार असुरक्षित गर्भपतनले यहाँ मातृ मृत्युदरको २५ प्रतिशत ओगट्ने गरेको छ । यहाँ वर्षमा अनुमानित एक लाख ६० हजार भ्रूण हत्या हुने गरेका छन् । सर्वेक्षणले यो कानुनी परिवर्तनलाई त्यहाँका बहुसंख्यक जनताले समर्थन गरेका छन् । विधायिकी परिवर्तनमा समेत ७० प्रतिशत विधायकको समर्थन रहेको छ । पेरू आफ्नो शरीरको अंगबारे व्याख्या गर्नुको सट्टा पेरूको मिस युनिभर्स प्याजेन्ट का सहभागीले आफ्नो देशमा महिलामाथि हुने गरेको हिंसाको डरलाग्दो तथ्यांक सुनाएका थिए । सो विषय त्यसपछि विश्वभर समाचारका शीर्षक बने । उनीहरूले बताएका तथ्यतथ्यांकमध्ये पेरूका सडकमा ७० प्रतिशतभन्दा बढी महिला हिंसाको सिकार बन्छन् र प्रत्येक दस मिनेटमा यौन हिंसाबाट पीडित महिलाको ज्यान जान्छ भन्ने तथ्य बाहिर आयो । प्याजेन्टका आयोजकले सो कार्यक्रममा सहभागी १५० मध्ये बलात्कृत गरी पाँचजना यौन हिंसाबाट पीडित रहेको बतायो । देशमा भएको लैगिक हिंसाकै बारेमा जागरण गराउन प्याजेन्ट आयोजना गरिएको बताइयो । भारत मुसलमान महिलालाई श्रीमानले तीनपटक तलाक भनेपछि सम्बन्धविच्छेद गर्न मिल्ने प्रचलनलाई भारत छिट्टै अवैध बनाउनेतर्फ अघि बढेको छ । यही साल भारतको उच्च अदालतले तलाकलाई रोक लगायो । त्यसलगत्तै त्यहाँको तल्लो सदनले तलाकलाई अवैध बनाउने कानुन पास गर्यो । यो विधेयकलाई अर्को संसदीय सदनको समेत सहमति आवश्यक पर्छ । दशकौंसम्म भारतका मुसलमान महिलाको संघर्षस्वरूप भारतमा यो परिवर्तन आएको हो । इरान हिजाब (मुख छोप्ने कपडा) लगाउनुपर्ने इरानी कानुनको विरुद्धमा इरानका महिलाले सार्वजनिक स्थानका ठाउँमा उभिएर र लौरोमा हिजाब झुन्ड्याएर विरोध गरिरहेका छन् । गत वर्षको पहिलो महिनातिर इरानी महिलाले त्यसरी विरोध गरेका तस्बिरहरू मिडिया र सामाजिक सन्जालमा छाए । व्यस्त सडकमा एक महिला अभियानकर्मीले आफ्नो हिजाब खोलेर फर्फराएको आरोपमा भिदा मोहभेदलाई प्रशासनले पक्रेपछि सामाजिक सन्जालमा ह्यास् गल्र्स अफ रेभ्योल्युसन स्ट्रिट अभियान सुरु भएको हो । सो विभेदी कानुनविरुद्ध सक्रिय २९ जना महिला अभियानकर्मी पक्राउ परेका छन् । अफगानिस्तान महिलाका लागि कठिन देशहरूमध्ये एक अफगानिस्तानका अग्रणी महिलाले ऐतिहासिक उपलब्धि हासिल गर्दैछन् । गत मेमा महिलाका लागि मात्रै लक्षित गरेर यहाँ टेलिभिजन च्यानल प्रसारण सुरु भएको छ । आफ्नो ज्यानै जोखिममा पारेर कतिपय महिला टीभीका लागि काम गरिरहेका छन् । महिलाकै टेलिभिजन सुरु हुनुले अफगानी समाज ठूलो परिवर्तनतर्फ अघि बढेको संकेत दिन्छ, जहाँ वर्षौंदेखि महिला प्रतिनिधित्वको विषय वास्तवमै अस्तित्वमा छैन । त्यस्तै गत वर्षको अन्त्यतिर अफगानी किशोरीहरूको एक समूह विश्वव्यापी रूपमा समाचार शीर्षक बने । अमेरिकामा रोबर्टसम्बन्धी प्रतियोगितामा भाग जान लाग्दा अमेरिकी सरकारले भिसा नदिएपछि उनीहरू मिडियामा छाएका थिए । मिडियामा धेरै चर्चा भएकै कारण पछि उनीहरूले भिसा पाए र अमेरिकामा गएर प्रतिस्पर्धा जिते पनि । पछि युरोपियन च्याम्पियनसिपमा यिनै किशोरीले शीर्ष पुरस्कार जिते । अफगानी महिलालाई शैक्षिक अवसर दिएमा उनीहरूले कतिसम्म सफलता प्राप्त गर्न सक्छन् भनेर किशोरीहरूको तारिफ भयो । अफगानिस्तान त्यस्तो देश हो, जहाँका ८३ प्रतिशत महिला निरक्षर छन् र १८ वर्ष पुग्नुअघि नै ७५ प्रतिशत महिलाको बिहे हुन्छ । न्युजिल्यान्ड प्रधानमन्त्री जसिन्डा आर्डेनले आफू गर्भवती भएको र प्रधानमन्त्री पदमै रहँदा उक्त बच्चा पाउन गइरहेको घोषणालाई महिला सशक्तीकरणतर्फको यात्राको प्रमुख क्षणका रूपमा विश्वभर प्रशंसा गरियो । आफ्नो क्यारियर र बच्चा हुर्काउने काम सँगसँगै गर्ने कि नगर्ने भनेर रनभुल्लमा परेका महिलाको एउटा राष्ट्रको प्रमुख नेताले गर्ने यति ठूलो प्रतिनिधित्व अरू केही हुन सक्दैन । कतिपयका लागि आर्डेनले गर्भवती हुँदाहुँदै पनि महिलाले सरकारको गठबन्धनसम्बन्धी सम्झौता, विश्वका नेताहरूसँग उच्चस्तरीय छलफल र सरकार गठनका लागि गृहकार्य गर्न सक्छिन् भन्ने उदाहरण पेस गरेकी छन् । यहाँकै पूर्वप्रधानमन्त्री हेलेन क्लार्कले सो समाचारको स्वागत गर्दै भनिन्, प्रत्येक महिलालाई करियर र परिवारलाई सँगै लैजाने अवसर दिइनुपर्छ । सबै कुरा सामान्य अवस्थामा रहे आउँदो जुन महिना आर्डेन आमा बन्नेछिन् । आइसल्यान्ड आइसल्यान्डका कम्पनीहरूले अब समान कामका लागि पुरुष र महिलालाई उत्तिकै ज्याला दिइएको प्रमाणित गर्नुपर्नेछ । यस्तो खालको कानुन पहिलो भएको ठानिएको छ । यही साल कार्यान्वयनमा आएको सो कानुनमा महिला र पुरुषलाई निश्पक्ष रूपमा तलब दिइएको नपाइए कम्पनीले क्षतिपूर्ति दिनुपर्ने प्रावधान छ ।"
केपी ओली : हिँड्न सक्लान् त महाथिर र ली क्वान यु पथमा ?,"चुनौती नै चुनौतीका चाङबीच एमाले अध्यक्ष केपी शर्मा ओली वाम गठबन्धनको तर्फबाट प्रधानमन्त्री बनेका छन्। ओलीले गत ३ फागुनमा सिंहदरबारमा दोस्रो इनिङ गर्दै पदभार ग्रहणको समयमा आफ्ना योजना सञ्चारकर्मीसँग राख्दा उनमा गजब आत्मविश्वास देखिन्थ्यो। मुलुकलाई आर्थिक रूपमा समृद्ध बनाउने र सबै नेपालीलाई सुखी बनाउने आफ्नो मुख्य उद्देश्य रहेको बताएका प्रधानमन्त्रीले सोहीअनुसारका लक्ष्य र कार्यक्रम ल्याएर कसरी कार्यान्वयन गर्लान्, त्यो भने प्रतीक्षाको विषय बनेको छ। ओली प्रधानमन्त्री भएपछि उनले चालेका कदमले भने सकारात्मक सन्देश दिन थालेका छन्। दोस्रोपटक प्रधानमन्त्री हुँदा ओली बढी परिपक्व देखिएका छन्। २०७२ सालमा पहिलोपटक प्रधानमन्त्री हँदा उनले पूरा गर्न नसक्ने धेरै सपना बाँडेको आरोप लागेको थियो। सुशासन कायम गराउने सवालमा पनि उनका कदम प्रभावकारी भएका थिएनन्। तर दोस्रोपटक प्रधानमन्त्री बन्दै गर्दा उनका गतिविधिले आशा गर्न सकिने छनक दिएको छ। छोटो समयमा विकास गर्न सफल भएका मलेसिया र सिंगापुरको झल्को दिन सक्लान् त ओलीले ? सिंगापुर नेपालको विकासमा धेरै उदाहरण दिएको मुलुक हो। सन् १९८१ मा मलेसियामा महाथिर मोहम्मद र सन् १९५९ मा सिंगापुरमा ली क्वान यु प्रधानमन्त्री बनेका थिए। ती व्यक्ति प्रधानमन्त्री बन्दा दुवै राष्ट्र कमजोर र विकासमा निकै पछि थिए। तर जब उनीहरू प्रधानमन्त्री भए, दुवै देशले विकास, समृद्धि र सुशासनमा चमात्कारिक छलाङ मारे। आधुनिक मलेसियाका सूत्रधार महाथिरको नेतृत्वमा दुई दशकमै मलेसियाले चमत्कारिक प्रगति गरेको थियो भने लीको नेतृत्वमा सिंगापुर त झनै मलेसियाभन्दा पनि विकसित बन्न पुगेको थियो। राजनीतिक नेतृत्वमा दृढ इच्छाशक्ति र इमानदारी हुन सक्यो भने मुलुकले छोटो समयमै द्रूत गतिमा प्रगति गर्न सक्ने तर्क गर्छन् पूर्वमुख्य सचिव दामोदरप्रसाद गौतम। गौतमले दृढ इच्छाशक्ति र इमानदारीकै कारण मलेसियाका प्रधानमन्त्री महाथिरले छोटो समयमै मलेसियालाई विकासको काँचुली फेराउन सफल भएको बताए। ओली सरकारलाई पनि यस्तै अवसर प्राप्त भएकाले यो अवसरलाई मुलुकको समृद्धिका लागि प्रयोग गर्दै महाथिर पथमा हिँड्न सक्नुपर्ने गौतमको सुझाव छ। राजनीतिक स्थिरता र समृद्धिको नारा दिएर निर्वाचनमा होमिएको एमाले र माओवादी केन्द्रको वाम गठबन्धनलाई जनताले सहज बहुमत दिएका छन्। जनताको असीमित चाहनालाई सम्बोधन गर्दै मुलुकलाई समृद्धितर्फ डोयाउनुपर्ने र संघीय लोकतान्त्रिक गणतन्त्रको संस्थागत विकास गर्दै शासकीय प्रणालीप्रति आम जनतामा विश्वास र आस्था पैदा गराउन सक्नु ओली सरकारको पहिलो काम हुनेछ। उदाहरण : मलेसिया र सिंगापुर ओलीका हालका गतिविधि हेर्दा उनी विकसित सिंगापुर र मलेसियाकै सूत्रधारहरू ली र महाथिर प्रवृत्तिबाट प्रभावित बनेका हुन् कि जस्ता त देखिन्छन्। भविष्यका उनका क्रियाकलापले यसको पुष्टि गर्दै जानेछन्। सन् १९५९ देखि सन् १९९० सम्म सिंगापुरमा एकछत्र राज चलाएका लीले उक्त मुलुकलाई विकसित राष्ट्रको दाँजोमा पुयाए नै, मलेसियाको तुलनामा पाँच गुणा बढी आर्थिक वृद्धि हासिल गराउन सफलता प्राप्त गरे। उनले सबै तहमा भ्रष्टाचार करिबकरिब अन्त्य नै गरिदिए। उनले कर्मचारीतन्त्रलाई चुस्त, पारदर्शी र जिम्मेवार बनाए भने क्रान्तिकारी शिक्षा प्रणाली लागू गरी सेवा उद्योगमा वैदेशिक बजारलाई चुनौती दिने पुस्तासमेत तयार पारे। देशको स्थिरता, कानुनी सुव्यवस्था, आर्थिक उन्नति तथा बहुभाषिक, बहुजातीय, बहुधार्मिक एकताका लागि उनी जस्तोसुकै कदम उठाउन पनि पछि परेनन्। मलेसियामा पनि सन् १९९० मा महाथिरले देशलाई समृद्ध बनाउने उद्देश्यसहित तीसबर्से योजनाका रूपमा भिजन २०२० अभियान सुरु गरे। त्यसबेला १९ वटा राष्ट्रलाई पूर्ण विकसित राष्ट्र मानिन्थ्यो, यसमा मलेसिया थिएन। महाथिरले यही भिजन कार्यान्वयन गर्दै मलेसियालाई विकसित मलेसियाको राष्ट्रमा दर्ज गराए। यतिखेर महाथिरको एउटा महत्वपूर्ण उद्गार राख्न उपयुक्त देखिन्छ। महाथिरले प्रजातन्त्र र लोकतन्त्रमा आफ्नो मात्र होइन, अरूको अधिकार र चाहनालाई समेत ध्यानमा राख्नुपर्ने तर्क गरेका छन्। उनले सबै कुरामा आफैंले जित्नुपर्ने, अरूलाई हराउनैपर्ने मानसिकताले मुलुकमा स्थिरता नआउने र समृद्धिको दिशामा पनि बढ्न नसक्ने निष्कर्ष निकालेका छन्। महाथिरको यो निष्कर्षलाई प्रधानमन्त्री ओलीले पनि आत्मसात गर्नुपर्ने देखिन्छ। महाथिर भन्छन्, सत्ता र शक्ति जनताको सेवाका लागि हो, आफूलाई धनी बनाउन र जीवनशैली उच्च बनाउन होइन।२ आशा गर्न सकिन्छ ओलीबाट प्रधानमन्त्री ओलीले सुरुकै दिनमा समृद्ध नेपाल र सुखी नेपालीको राष्ट्रिय लक्ष्य प्राप्त गर्न नेपालको संविधान कार्यान्वयन गर्ने र संघ, प्रदेश र स्थानीय तहका तीनवटै सरकारलाई जनमुखी, सबल र प्रभावकारी बनाउँदै अघि बढ्ने पहिलो निर्णय गरेर केही आशा जगाए। त्यसै दिन उनले आर्थिक समृद्धिका लागि कृषिको आधुनिकीकरण र व्यवसायीकरण, उद्योगहरूको स्थापना र विकास गर्ने र यातायात, सञ्चार, विद्युत्लगायतका पूर्वाधारको तीव्र विकास गराउने निर्णय गरे। शिक्षा, स्वास्थ्य, खानेपानीजस्ता आम सरोकारका विषय र विकासका सर्तहरूको प्रत्याभूति गराउने, पर्यटनको विकास गर्ने र बृहत्तर रूपमा आन्तरिक तथा बाह्य लगानी अभिवृद्धि गर्ने लक्ष्य सरकारको रहेको उनको कथन थियो। उत्पादन तथा उत्पादकत्व वृद्धि गर्ने, स्तरीय पूर्वाधार विकासमा जोड दिने, उद्योग व्यवसाय र आर्थिक क्रियाकलाप विस्तारका लागि लगानीमैत्री वातावरण सिर्जना गर्ने, अर्थतन्त्रका सबै क्षेत्रलाई गतिशील बनाई राष्ट्रिय पुँजी निर्माणलाई प्राथमिकता दिइने, आत्मनिर्भरता बढाइने, उत्पादनमूलक रोजगारको सिर्जना गर्ने खालका उद्योगमा लगानी र आर्थिक त्रियाकलापतर्फ जोड दिने जस्ता कार्यक्रम ल्याउने निर्णयसमेत गरे। यसैगरी आमरूपमा रोजगारको अवसर सिर्जना गर्ने, सामाजिक न्याय र समानतामा जोड दिने र व्यावहारिक रूपमा कार्यान्वयन गर्ने, शासकीय सुधार र भ्रष्टाचार नियन्त्रण गर्न भ्रष्टाचार प्रतिशून्य सहनशीलता अपनाइने नीति ल्याउने प्रतिबद्धता पनि ओलीले गरेका छन्। दुई वर्षभित्र प्रत्येक गाउँपालिका र नगरपालिकामा सीटीईभीटीबाट मान्यताप्राप्त प्राविधिक शिक्षालय स्थापना गर्ने उद्घोष उनले पहिलो दिन गरे। मन्त्रालयको संख्या कम, उपप्रधानमन्त्री नराख्ने प्रधानमन्त्री ओलीले मन्त्रालयको संख्या ३० बाट १७ मा झारेर राम्रो सन्देश दिएका छन्। यसअघिका सरकारद्वारा विभिन्न समयमा गठिन प्रशासन सुधारसम्बन्धी आयोग र समितिले मन्त्रालय घटाउन दिएको सुझाव कार्यान्वयनमा आउन सकेको थिएन। ओली नेतृत्वको सरकारले संघीयता कार्यान्वयन सुरु भएसँगै ती सुझावहरूलाई मध्यनजर गर्दै मन्त्रालयको संख्या १७ मा झारेर सरकारलाई चुस्त बनाउने लक्ष्य राखेको पाइएको छ। पहिलोपटक प्रधानमन्त्री हुँदा ओलीले नै राजनीतिक भागबन्डा पुर्याउन केही मन्त्रालय फुटाएर मुलुकलाई थप आर्थिक व्ययभार पार्ने काम गरेका थिए। अहिले उनले सो समयको गल्ती सच्याएका छन्। उनकै पालामा सरकारमा ६ जनासम्म उपप्रधानमन्त्री राखेर गलत अभ्यास गरिएको थियो, तर अहिले ओली थोरै मन्त्री बनाउने र उपप्रधानमन्त्री नराख्ने अडानामा देखिएका छन्। वामपन्थी नेता तथा नेकपा मसालका महासचिव मोहनविक्रम सिंह भन्छन्, विगतमा प्रधानमन्त्री हुँदाको कमीकमजोरीलाई प्रधानमन्त्रीले अहिलेदेखि नै सुधार्ने प्रयास गरेको देखिन्छ। उनी थप्छन्, मन्त्रालयको संख्या कम गर्ने, उपप्रधानमन्त्री नै नराख्नेदेखि मन्त्री छनोट गर्दा पनि विषयविज्ञलाई छानेर जिम्मेवारी दिन खोज्नुभएको छ। अहिले सरकार बलियो र दिगो बनाउने गरी ओली हिँड्न खोजेको सिंहको विश्लेषण छ। संविधानमा २५ जनासम्म मन्त्री बनाउन सक्ने प्रावधान छ। ओलीको पहिलो कार्यकालमा जति पनि मन्त्री बनाउन छुट थियो। तर त्यस्तो छुट अहिले छैन। संविधानको प्रवाधान नै बाध्यात्मक खालको रहेकाले उनले अहिले चाहेर पनि बढी मन्त्रालय राख्न पाउने छुट भने छैन्। संविधानले २५ वटासम्म मन्त्रालय राख्न पाउने छुट दिए पनि उनले १७ मन्त्रालय मात्र राख्ने निर्णय गरे। उनको यो कदमले सुशासन र प्रशासनिक सुधारका क्षेत्रमा सकारात्मक सन्देश दिएको छ। मन्त्रालय संख्या कम हुँदा केन्द्रमा आर्थिक व्ययभार पनि कम हुने देखिन्छ। विषयविज्ञ मन्त्री प्रधानमन्त्री ओलीले मन्त्रिपरिषद् विस्तारमार्फत पनि सकारात्मक सन्देश प्रवाह गर्न सफल भएका छन्। प्रधानमन्त्री ओलीले मन्त्रिपरिषद्मा छनोट गरेका सदस्यहरूलाई हेर्दा उनले विषयविज्ञ र असल चरित्र भएकाहरूलाई प्राथमिकतामा पारेको देखिन्छ। विवादमा नमुछिएका र स्वच्छ छवि भएकालाई सरकारको सारथिका रूपमा सकेसम्म छान्ने प्रयास गरेकाले उनको सरकारले राम्रो काम गर्न सक्ने संकेत देखाएको छ। आफूले शपथ लिने बेलैमा जनताको नजरमा प्रिय बनेका लालबाबु पण्डितलाई मन्त्रिमण्डलमा सहभागी गराए। त्यत्ति मात्र होइन, उनका अहिलेका मन्त्रिमण्डलमा विषयविज्ञहरूले नै सम्बन्धित मन्त्रालयको जिम्मेवारी पाएका छन्। आर्थिक क्षेत्रका ज्ञाता पूर्व गभर्नर तथा राष्ट्रिय योजना आयोगका पूर्वउपाध्यक्ष डा युवराज खतिवडालाई सबैलाई अचम्ममा पारेर अर्थमन्त्रीमा नियुक्त गरेका छन्। मन्त्री बनेर बद्नाम हुन खोज्नेहरूलाई उनले सुरुदेखि नै कैंची लगाउन खोजेको देखिन्छ। पार्टीभित्रका केही स्वार्थी समूहको घेराबन्दीसमेत तोड्दै उनले राम्रा मान्छेहरूलाई अवसर दिएका छन्। प्रधानमन्त्री ओलीको मन्त्री छनोट पनि सही र सन्तुलित खालकै देखिन्छ, मसालका महामन्त्री सिंह थप्छन्, यसले राम्रै सन्देश उनले दिन खोजेका छन्। आफैंमा धेरै अधिकार ओलीले मुलुकको विभिन्न महत्वपूर्ण क्षेत्रमा अनुसन्धान गर्ने जिम्मेवारीमा रहेका अनुसन्धानमूलक निकायलाई प्रधानमन्त्री तथा मन्त्रिपरिषद् कार्यालयमातहत ल्याएर ती निकायमा आमूल सुधार जरुरी रहेको सन्देश दिएका छन्। ओलीले नेपाल सरकार कार्य विभाजन नियमावली, २०७४ जारी गर्दै मुलुकको सुरक्षा व्यवस्थालाई सुदृढ बनाउने जिम्मेवारीमा रहेको राष्ट्रिय अनुसन्धान विभाग, राजस्व चुहावट र आर्थिक अपराध नियन्त्रण गर्ने जिम्मेवारीमा रहेको राजस्व अनुसन्धान विभाग र कालो धन छानबिन गर्ने प्रमुख जिम्मेवारीमा रहेको सम्पत्ति शुद्धीकरण विभागलाई सशक्त र प्रभावकारी बनाउन यी तीनै निकायलाई प्रधानमन्त्री कार्यालयमातहत ल्याउने निर्णय गराएका छन्। यसका साथै ओली नेतृत्वको सरकारले राष्ट्रिय तथा अन्तर्राष्ट्रिय गैरसरकारी संस्थाको मापदण्ड बनाउने र अनुगमन गर्ने जिम्मेवारी पनि प्रधानमन्त्री कार्यालयमातहत ल्याएको छ। विभिन्न विज्ञसम्मिलित थिंक ट्यांक बनाएर त्यसमार्फत मुलुकको आर्थिक समृद्धिको खाका कोर्ने योजनासमेत उनले बुनेका छन्। प्रधानमन्त्री तथा मन्त्रिपरिषद् कार्यालयका सचिव प्रेमकुमार राई महत्वपूर्ण क्षेत्रको अनुसन्धान गर्ने निकायलाई प्रधामन्त्री कार्यालयअन्तर्गत ल्याएर सरकारले सुशासन कायम गर्नेतर्फ विशेष निगरानी बढाउन चाहेको सन्देश दिएको बताउँछन्। ओलीकै नेतृत्वमा रहने प्रधानमन्त्री कार्यालयले नै अब मुलुकको सुरक्षासम्बन्धी अनुसन्धान, राजस्वसम्बन्धी अनुसन्धान, सम्पत्ति शुद्धीकरण तथा गैरसरकारी संघसंस्थाबारेको अनुसन्धान तथा अनुगमनसमेत गर्ने सचिव राईले बताए। गृहअन्तर्गत रहेका अन्य विभिन्न पावर पनि प्रधानमन्त्री कार्यालयमा नै ल्याइएको छ। सम्पत्ति शुद्धीकरण निवारण गर्न तथा तथा आतंकवादी क्रियाकलापमा हुने वित्तीय लगानीमुक्त समाज निर्माण गर्न प्रभावकारी भूमिका निर्वाह गराउन र मुलुकमा सुशासन र अर्थिक पारदर्शिता कायम गर्न ती निकाय प्रधानमन्त्रीमातहत ल्याइएको सचिव राईले जानकारी दिए। ओलीका विकास रणनीति नयाँ संरचना निर्माण तथा विद्यमान संरचनामा पुनरावलोकन गर्ने गरी ओलीले सरकारको आगामी नीति तथा कार्यक्रममार्फत विकास आयोजना कार्यान्वयन गर्ने शक्तिशाली प्राधिकरण गठन गर्ने तयारी गरेका छन्। एमाले नेता वामदेव गौतम नेतृत्वको सुशासन तथा विकासको खाका तयार पार्न गठित कार्यदलले त्यसको खाका बनाइसकेको छ। विकासमा फड्को मार्ने, तोकिएका ठूला आयोजनाहरूको कार्यान्वयनलाई प्रभावकारी बनाउन र विभिन्न निकाय एवं क्षेत्रसँग समन्वय गर्न एक अधिकारसम्पन्न कार्यान्वयन संयन्त्र गठन गर्ने तयारीमा प्रधानमन्त्री ओली छन्। विकास आयोजना कार्यान्वयन प्राधिकरण तीन महिनाभित्र गठन गर्ने तयारीमा ओली छन्। यसले मलेसियाको परफरमेन्स म्यानेजमेन्ट एन्ड डेलिभेरी युनिट मोडेलमा काम गर्ने गरी बनाउने तयारीमा प्रधानमन्त्री ओली छन्। यसका लागि ओलीको सरकारले यस्तो तयारी गर्दैछ : छुटै ऐनबाट प्राधिकरण गठन गरी उच्च क्षमता भएका व्यक्तिलाई प्रमुख कार्यकारी अधिकृतको रूपमा नियुक्त गर्ने। प्रधानमन्त्रीको अध्यक्षतामा हरेक १५ दिनमा निर्देशक समितिको बैठक बस्ने र विकास निर्माणका कार्यसँग सम्बन्धित मन्त्रालयका मन्त्री सदस्य रहने। अन्य मन्त्री तथा सम्बन्धित व्यक्तिलाई एजेन्डाअनुसार बैठकमा आमन्त्रण गर्ने। तर प्राधिकरणको आकार चुस्त बनाउने। प्रमुख विकास आयोजनाहरूको कार्यान्वयनसँग सम्बन्धित मन्त्री, सचिव र निजी क्षेत्रका सरोकारवाला प्रतिनिधिहरूबीच समन्वय कायम गर्ने। मोडालिटी, स्रोत साधन व्यवस्था, कामको सिलसिलामा आउन सक्ने व्यवधान र त्यसको समाधान समन्वयात्मक भूमिका आदिबारेमा घनीभूत रूपमा छलफल गरी सामूहिक लक्ष्य र आआफ्नो जिम्मेवारी निर्धारण गर्न विशेष संयन्त्र सञ्चालन गर्ने। संयन्त्रमा सहमत गरिएका कार्ययोजना र निकायगत जिम्मेवारीबारेमा सार्वजनीकरण गर्ने। आयोजना प्रमुख र अन्य सम्बन्धित निकाय तथा कर्मचारीले गर्नुपर्ने कार्य र जिम्मेवारी स्पष्ट हुने गरी निर्धारण गर्ने। काम गर्न सक्ने प्रमुख आधार : बलियो बहुमत अघिल्लो सरकारमा प्रधानमन्त्री हुँदा ओली अहिलेको जस्तो बलियो अवस्थामा थिएनन्। माओवादी गठबन्धनमा पहिले पनि प्रधानमन्त्री र अहिले पनि प्रधानमन्त्री हुने र समर्थन गर्ने दल एकै भए पनि त्यो बेला अलग पार्टीहरू थिए, एमाले र माओवादी। तर अहिले उनी प्रधानमन्त्री भइरहँदा यी दुवै पार्टीले एकता नै गर्ने गरी एकीकृत पार्टीको नाम, सैद्धान्तिक आधारलगायत सबै विषयमा करिबकरिब सहमत भइसकेका छन्। यसले पनि ओली सरकार बलियो बन्न पुगेको छ। सरकार सजिलै ढल्ने अवस्था छैन। अघिल्लो सरकारको बेलाभन्दा अहिले ओलीसँग धेरै बलियो जनमत पनि छ। प्रदेश सरकार २ मा बाहेक अन्य प्रदेशमा वाम गठबन्धनकै सरकार छ। प्रदेश २ को सरकारलाई पनि वाम गठबन्धनले समर्थनमा मत दिएको छ। प्रतिनिधिसभामा २७५ सिटमध्ये एमाले र माओवादीका गरी १७४ सांसद छन्। यो कुल प्रतिनिधि संख्याको ६३२३ प्रतिशत हो। सरकारलाई अझ दुईतिहाइ बहुमतको बनाउन ओलीले संघीय समाजवादी फोरमलाई सरकारमा ल्याउने प्रयास थालेका छन्। फोरमका १६ सांसद छन्। फोरम सरकारमा आएमा सरकारलाई १९० सांसदको समर्थन रहनेछ, जुन दुईतिहाइभन्दा बढी हुन आउँछ। मसालका नेता सिंहका अनुसार यो जनमतमा पहिलेको अवस्थामा भन्दा अहिले ओलीलाई काम गर्न धेरै सहज हुन्छ। समाजवादउन्मुख कार्यक्रम वामपन्थी गठबन्धनले समाजवादउन्मुख कार्यक्रमलाई आधार तयार पार्ने लक्ष्य राखेको छ। समाजवादउन्मुख भनेको समाजवाद नै भने होइन। त्यसका लागि धेरै राजनीतिक काम गर्न बाँकी नै छ। वाम घोषणापत्रमा उल्लिखित कार्यक्रम कार्यान्वयन गराउने योजना यस्ता छन् : १० वर्षभित्र प्रतिव्यक्ति आय पाँच हजार डलर पुर्याउने, दुई वर्षभित्र खाद्यवस्तुमा आत्मनिर्भर बनाउने र पाँच वर्षमा निर्यात गर्ने स्थितिमा पुग्ने रासायनिक मल र विषादी विस्थापन १० वर्षमा प्रांगारिक मुलुक घोषणा गर्ने पाँच वर्षमा सहरहरूमा मेट्रो र मोनोरेल पूर्वपश्चिम राजमार्ग, मध्यपहाडी राजमार्ग, रसुवागढी काठमाडौं वीरगन्ज पूर्वपश्चिम औद्योगिक करिडोर, समानान्तर द्रूत गतिको रेल सात अन्तर्राष्टिय विमानस्थल निर्माण, तीन वर्षमा उपत्यकामा पूर्णरूपमा विद्युतीय सवारी आधुनिक सहर, स्मार्ट सिटीहरू मासिक पाँच हजार सामाजिक सुरक्षा भत्ता, दुई वर्षभित्र गरिबी र पछौटेपनको अन्त्य, विकट गाउँमा एयर एम्बुलेन्स यस्ता जस्ता योजना ओलीले अहिले सरकारको प्राथमिक सूचीमा पार्न खोजेका छन् र यी कार्ययोजना समाजवादउन्मुख कार्यक्रम हुन्। तत्काल थाल्नुपर्ने प्रशासनिक काम सरकारले नियमित कार्य थाल्न ढिलाइ गर्नु हुँदैन। प्रशासनविद्समेत रहेका अधिकारसम्पन्न प्रशासनिक पुनर्संरचना सहजीकरण समितिका संयोजक काशीराज दाहालले संघीयता कार्यान्वयन गर्ने महत्वपूर्ण जिम्मेवारीका साथ गठन भएको ओली सरकारले आफ्नो काम प्रभावकारी रूपमा अघि बढाउनुपर्ने आवश्यकता औंल्याएका छन्। दाहाल भन्छन्, अब उद्घाटन, शिलान्यासजस्ता कार्यक्रममा प्रधानमन्त्री बढी व्यस्त हुनु हँदैन। संघीयता कार्यान्वयन र प्रशासनिक पुनर्संरचनाको काममा सरकार तत्काल जुट्न जरुरी रहेको दाहाल बताउँछन्। दाहालले ओली सरकारले छिटोभन्दा छिटो मन्त्रिपरिषद् विस्तार गरेर आफ्ना कार्यहरूको प्राथमिकीकरण गरी अघि बढ्नुपर्ने आवश्यकता औंल्याए। प्रशासनविद् दाहालका अनुसार अब सरकारले छिटोभन्दा छिटो कर्मचारी समायोजन नियमावली स्वीकृत गरी संघ, प्रदेश र स्थानीय तहमा कर्मचारी समायोजन प्रक्रिया थाल्नुपर्छ। अहिले सरकारले समायोजन प्रक्रिया थाल्न नसकेकाले कर्मचारीहरू आदेशको आधारमा प्रदेश र स्थानीय तहमा जान अनिच्छुक देखिएका हुन्। ओली सरकारले तत्काल थाल्नुपर्ने प्रशासनिक कार्य धेरै छन्। मन्त्रालयको टुंगोपछि मन्त्रिमण्डल पूर्णरूपमा विस्तार गरिनुपर्छ। संघ, प्रदेश र स्थानीय तहमा तत्काल कर्मचारी समायोजन प्रक्रिया थाल्नुपर्छ। संघीय सरकार र प्रदेश सरकारको कार्य विभाजन नियमावली र कार्यसम्पादन नियमावली तर्जुमा गरिनुपर्छ। संघ, प्रदेश र स्थानीय तहबीच अन्तरसम्बन्धका लागि आवश्यक कानुन बनाउनुपर्छ। संघीय निजामती सेवा, प्रदेश निजामती सेवा र स्थानीय सेवासम्बन्धी कानुन बनाउन ढिलाइ गर्नु हुँदैन। संघमातहत केन्द्रमा रहने विभाग तथा प्रदेश र स्थानीय तहमा रहने निकायको पहिचान गर्ने कार्य तत्कालै थालिनुपर्छ। स्थानीय तहको कार्य क्षेत्रभित्र परेका स्थानीय स्तरका कार्यालय, जिम्मेवारी, सम्पत्ति बजेट, कार्यक्रम आदि स्थानीय तहमा हस्तान्तरण र समायोजन गर्ने कार्यलाई द्रूतरूपमा कार्यान्वयनमा लग्नुपर्छ। संविधानबमोजिम प्रदेश तहको सार्वजनिक वित्तीय व्यवस्थापन, राजस्व खर्च, आन्तरिक ऋण, योजना, बजेट, लेखा, लेखापरीक्षण, सार्वजनिक खरिद, कोष व्यवस्थापनको व्यवस्था हुनुपर्छ। संस्थान समिति, बोर्ड र प्रतिष्ठानहरूको स्वरूप निर्धारण स्पष्ट रूपमा गर्नुपर्छ। चुनौती विगतमा एमाले र माओवादी केन्द्रकै संयुक्त सरकार रहँदा पनि गठबन्धन तोड्न कांग्रेस सफल भएको थियो र फलस्वरूप ओली सरकारबाट बाहिरिनुपर्यो। अहिले पनि पार्टी एकताकै आधार तय भए पनि गठबन्धन नतोडिएला भन्ने आधार भने छैन। मसालका महामन्त्री सिंह भन्छन्, गठबन्धन टुटाउन अहिले पनि देशीविदेशी लागेका छन्। यी खेलहरू हुँदाहुँदै पनि एमाले र माओवादी केन्द्र कति ढृढ रहन्छन्, त्यो भने हेर्न बाँकी छ। पूर्वमुख्य सचिव गौतम विदेशीको इशारामा नाच्ने राजनीतिक दलहरूभन्दा आफ्नै भूमिको माटोअनुसार चल्ने दलहरू आवश्यक रहने बताउँछन्। केहीविदेशीले यहाँ जतिबेला पनि अस्थिरता निम्त्याउन खोजिरहेका छन्, तर त्यसबाट शिक्षा लिँदै दल र सरकार अघि बढ्नुपर्ने गौतमको सुझाव छ। सरकार लामो अवधिसम्म टिकाउन सक्नुपर्ने चुनौती एकातिर छ भने अर्कोतर्फ भ्रष्ट र काम जिम्मेवारीपूर्वक गर्न नचाहने कर्मचारीतन्त्रलाई सुधार गर्दै जिम्मेवार र जनताको कामप्रति समर्पित गराउन सक्नुपर्ने चुनौती ओलीको काँधमा छ। सरकारको सुरुवाती कदम सकारात्मक काशीराज दाहाल प्रशासनविद् एवं अध्यक्ष प्रशासकीय अदालत नेतृत्वले दृढ र उच्च इच्छाशक्तिका साथ काम गर्ने हो भने नेपालमा पनि मलेसिया र सिंगापुरमा जस्तै आर्थिक समृद्धि र विकास सम्भव छ। सरकार स्थिर रहने देखिएकाले सबैको सहयोग र सहकार्य हुन सके नेपाल अब छिट्टै विकासको गतिमा अघि बढ्न सक्छ। अहिले यसका केही सकारात्मक सन्देशहरू पनि देखिएका छन्। प्रधानमन्त्रीमा आत्मविश्वास देखिएको छ। मन्त्रालय घटाउने काम सकारात्मक छ भने मन्त्री छनोट गर्दा पनि राम्रा मन्त्रीहरू छनोट भएको देखिएको छ। विगतका कमीकमजोरीबाट पाठ सिकेर अगाडि बढ्न सकेमा सरकारले धेरै राम्रो काम गर्न सक्छ। आम नेपाली जनताले पनि अहिले धेरै आशा गरेर बसेका छन्। जनताका आशा र भरोसामा तुषारापात गर्नु हँदैन यो सरकारले। संक्रमणकालका केही अवशेष बाँकी छन्। खासगरी कर्मचारी समायोजन र पुनर्संरचनाको कामसमेत बाँकी छ। संघ, प्रदेश र स्थानीय तहको साझा कार्यसूचीलाई निक्र्योल गर्ने महत्वपूर्ण काम पनि बाँकी छ। त्यसैगरी मौलिक हक कार्यान्वयन गर्न आवश्यक पर्ने कानुन बनाउने कामसमेत बाँकी छ। अब ओली सरकारले यी सबै कामलाई प्राथमिकीकरण गरी निश्चित कार्ययोजना बनाएर अघि बढ्नुपर्छ। यसरी छिटोभन्दा छिटो राष्ट्रिय प्राथमिकताका विषय पहिचान गरी अघि बढ्न सक्यो भने यो सरकारले समृद्धि र विकास मार्गमा लैजान सक्छ मुलुकलाई। अहिले विभिन्न चुनौती र समस्या भने नभएका होइनन्, तर त्यस्ता चुनौती र समस्या समाधान गर्न त्यहीअनुरूपको राजनीतिक वातावरण आवश्यक पर्छ। यसका साथै आर्थिक सुधार, कानुनमा परिवर्तन, संरचनामा सुधार, सोच र कार्यशैलीमा आमूल परिवर्तन आवश्यक पर्छ। अब परम्परागत सोच र मान्यताबाट कदापि आर्थिक समृद्धि हासिल गर्न सकिँदैन। प्रधानमन्त्री र सरकारमा बस्ने सबै पक्षले यस विषयमा गम्भीर भएर सोच्न सक्नुपर्छ। सरकारलाई पनि आफ्नो अनुकूल काम गर्न दिनुपर्छ। अहिले सरकार पूर्णरूपमा विस्तार हुन केही ढिलाइ भइरहेको छ। सत्ताधारी दलले यस विषयलाई छिटोभन्दा छिटो टुंग्याएर सरकारलाई पूर्णता दिँदै संघीयता कार्यान्वयनमा कुशलतापूर्वक जुट्न सक्नुपर्छ।"
सुदुर पश्चिम विरुद्ध झापा ११ को गोल वर्षा,विर्तामोर्ड : रमपम झापा गोल्डकप तेस्रो संस्करणको उद्घाटन खेलमा आयोजक झापा ११ ले सुदुर पश्चिम विरुद्ध गोलको वर्षा गरेको छ । विर्ताबजारस्थित डोमालाल रंगशालामा भएको उद्घाटन खेलमा झापा ११ ले सुदुरपश्चिमविरुद्ध ५० गोल अन्तरले पराजित गर्दै क्वाटर फाइनलको यात्रा तय गरेको हो । खेलको छैटौं मिनेटमा झापा ११ का डिफेन्डर देवेन्द्र तामाङले पहिलो गोल गर्र्दै खेलमा खाता खोलेका थिए । विशाल राईको प्रहार पोस्टमा लागेर रिवाउन्स भएको बलले देवेन्द्रको प्रहारमा जाली चुमेको हो । खेलको १४ औं मिनेटमा झापा ११ का विश्वास श्रेष्ठको प्रहार सुदुरपश्चिमका खेलाडीको खुट्टामा ठोक्किएर अन गोल भएको थियो । ३० औं मिनेटमा झापा ११ का स्ट्राइकर कर्ण लिम्बुले व्यक्तिगत गोल गर्दै अग्रता बढाए । पहिलो हाफको इन्जुरी समयमा झापा ११ का खमिर गिल्सन कन्दङ्वाले गरेको प्रहार पनि गोलमा परिणत भएको थियो । भुषण सुब्बाको पासमा कन्दङ्वाले जाली चुमेका हुन् । खेलको ५२ औं मिनेटमा योगेश गुरुङले खमिर गिल्सन कन्दङ्वालाई मिलाएको पासलाई झापा ११ का स्ट्राइकर कर्ण लिम्बुले उत्कृष्ट ढंगले गोल गरेका हुन् । खेलको १३ औं मिनेटमा विश्वास श्रेष्ठले डी एरिया नजिकबाट गरेको फ्रि किक प्रहार सुदुरपश्चिमका गोल रक्षक जीवन भट्टराईले पञ्च गर्दै उत्कृष्ट बचाउ गरेका थिए । खेलको २२ औं मिनेटमा खमिर गिल्सन कन्दङ्वाको प्रहार पनि गोलरक्षक भट्टराईले बचाउ गरे । खेलको ३७ औं मिनेटमा झापा ११ का कप्तान योगेश गुरुङले मिलाई दिएको क्रस पासलाई स्ट्राइकर कर्ण लिम्बुले सदुपयोग गर्न सकेनन् । सुदुरपश्चिमका गोलरक्षक विट भइसकेको अवस्थामा पनि स्ट्राइकर लिम्बुले गोललाई जाली चुमाउन नसकेका हुन् । मोफसलकै सर्वाधिक पुरस्कार राशि भएको प्रतियोगितामा विजेता टीमले १२ लाख ५१ हजार र उपविजेताले ६ लाख पुरस्कार पाउनेछ । प्रतियोगितामा नेपालका उत्कृष्ट नौ र भारतको सिक्किम युनाइटेड क्लब गरी १० टिमको सहभागिता छ । आइतबारको खेल नेपाल पुलिस क्लब र रुपन्देही ११ बीच हुने आयोजकले जनाएको छ । खेलमा झापा ११ का स्ट्राइकर कर्ण लिम्बु घोषित भए । उनले २५ हजार रुपैयाँ पुरस्कार प्राप्त गरेका छन् । प्रतियोगिताको उद्घाटन गर्दै प्रदेश १ का मुख्यमन्त्री शेरधन राईले खेल क्षेत्रलाई राजनीतिक हस्तक्षेपमुक्त बनाइने बताए । उनले खेलकुद महाविद्यालय बनाइने योजना समेत सुनाए । आइतबारको खेल नेपाल पुलिस क्लव र रुपन्देही ११ बीच हुने आयोजक समितिले जनाएको छ ।
नेपालको परीक्षा आइतबार : खरो उत्रनुपर्ने बाध्यता,"काठमाडौं : पहिलोपटक ५० ओभर क्रिकेटको विश्वकप खेल्ने र आगामी चार वर्षका लागि एकदिवसीय टोलीको मान्यता जित्ने सपना बुनेको नेपाली राष्ट्रिय क्रिकेट टोलीले त्यसको पहिलो परीक्षास्वरूप आइतबार आयोजक जिम्बाब्वेविरुद्ध खेल्दैछ। यी दुवै उद्देश्य प्राप्तिका लागि नेपाली टोलीलाई पहिलो परीक्षामै खरो उत्रनुपर्ने बाध्यता छ। किनभने नेपाली टोली जिम्बाब्वेको भूमिमा मात्रै हैन, जिम्बाब्वेको सिनियर राष्ट्रिय टोलीविरुद्ध पनि पहिलोपटक खेल्दै हुनेछ। त्यसैले घरेलु अनि बलियो प्रतिद्वन्द्वीविरुद्ध नयाँ पिचमा खेल्दा जितका लागि नेपाली टोलीसामु उत्कृष्ट प्रदर्शन गर्नुको विकल्प हुनेछैन। जिम्बाब्वे नेपालका लागि निकै बलियो र अनुभवी प्रतिद्वन्द्वी हो। सन् १९८३ मा इङ्ल्यान्ड र वेल्सले आयोजना गरेको विश्वकपमा पहिलोपटक सहभागी भएको जिम्बाब्वे त्यसपछि आयोजना भएका पछिल्ला नौ विश्वकपमा छुटेको छैन। सन् १९९२ मा टेस्ट टोलीको मान्यता प्राप्त गरेको जिम्बाब्वेसँग लामो समयदेखि उच्चस्तरको प्रतियोगिता खेलेको अनुभव पनि छ। त्यसको तुलनामा एसोसिएट टोली नेपालले ५० ओभर क्रिकेटमा अहिलेसम्म प्रतिस्पर्धा गरेको आईसीसीको सबैभन्दा ठूलो प्रतियोगिता विश्व क्रिकेट लिग च्याम्पियनसिप हो, जसमा नेपाल रेलिगेसनमा परेको थियो। यद्यपि पछिल्लो प्रतियोगितामा अविश्वसनीय प्रदर्शन गरेको नेपाली टोलीले जिम्बाब्वेविरुद्ध पनि सुखद नतिजा निकाल्ने अपेक्षा गरिएको छ। गत महिना नामिबियामा भएको अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईको फाइनलसम्मको यात्रा तय गर्दा सबैलाई चकित तुल्याउने प्रदर्शन गरेको नेपालले विश्वकप छनोट प्रतियोगितामा पनि त्यो प्रदर्शनलाई निरन्तरता दिने विश्वास गरिएको छ। नेपाली राष्ट्रिय टोलीले पछिल्लो लामो समयदेखि एकदिवसीय विश्वकप र एकदिवसीय टोलीको मान्यता आफ्नो मुख्य उद्देश्य बनाएकाले पनि उत्कृष्ट प्रदर्शनको अपेक्षा गरिएको छ। आईसीसीको निर्णयअनुसार छनोट प्रतियोगिताको फाइनलमा पुग्ने दुई टोली विश्वकपका लागि छनोट हुनेछन्। साथै एसोसिएट टोलीमध्ये शीर्ष तीन (नेदरल्यान्ड्सबाहेक)मा रहने टोलीले आगामी चार वर्ष सन् २०२२ सम्मका लागि एकदिवसीय टोलीको मान्यता पनि प्राप्त गर्नेछ। नेपाली टोलीले प्रतियोगिताका लागि जिम्बाब्वेतर्फ प्रस्थान गर्नुअघि अहिलेको मुख्य उद्देश्य सुपर सिक्सका लागि छनोट हुनु भएको जनाएको थियो। त्यसकै लागि पनि नेपाललाई आफ्नो पहिलो खेलमा सुखद नतिजाको खाँचो छ। प्रतियोगिताको सुपर सिक्समा पुग्दै विश्वकप छनोट र एकदिवसीय टोलीको मान्यताको आशा जीवितै राख्न नेपाललाई जिम्बाब्वेसँगै अफगानिस्तान, स्कटल्यान्ड र हङकङजस्ता बलिया टोलीसँग उच्चस्तरको प्रदर्शन गर्न आवश्यक छ।"
११ किलोमिटर म्याराथनमा पुरुषतर्फ सुदीप र महिलातर्फ अनिशा प्रथम,"काठमाडौं : नेसनल इन्स्टिच्युट अफ साइन्स एण्ड टेक्नोलोजी (निस्ट) को आयोजनामा ११ किलोमिटर दूरीको म्याराथन सम्पन्न भएको छ । २५ औ वार्षिकोत्सवको अवसर परेर निस्ट कलेजले उक्त म्याराथन आयोजना गरेको हो । आन्तराष्टिय भेट्रान म्याराथन धाबक रामकृष्ण महर्जन तथा निस्ट कलेजका संस्थापक प्राचार्य डा माधवप्रसाद बरालले म्याराथनको उद्घाटन गरे । म्याराथन कलेज प्राङ्गड लैनचौरदेखि लाजिम्पाट, पानीपोखरी, माहाराजगंज चक्रपथ ,सामाखुशी हुँदै कलेज प्राङ्गडमा पुगेको थियो। करिब १२०० जना सहभागी म्याराथनमा सुदीप बजगाई पुरुषतर्फ र अनिशा श्रेष्ठ महिलातर्फबाट प्रथम भए । तेस्तै मिलन भट् र प्रदिप क्षेत्री तथा रिमा तामांग र अप्सरा श्रेष्ठ क्रमसः दितीय तथा तृतीय भए । विजेतालाई पदक तथा प्रमाणपत्र प्रदान गरिएको छ ।"
हेटौंडा मेयर कप फुटबल सुरु,"हेटौंडा : तेस्रो मेयर कप फुटबल प्रतियोगिता शनिबारबाट सुरु भएको छ । हेटटौंडा उपमहानगरपालिका र जिल्ला खेलकुद विकास समिति मकवानपुरको आयोजनामा सुरु भएको प्रतियोगिताको जिल्ला समन्वय समिति मकवानपुरका सभापति रघुनाथ खुलालले उद्घाटन गरे । हेटौंडा ४ स्थित हुप्राचौरमा सुरु प्रतियोगितामा १९ टोलीको सहभागिता रहेको छ । यसअघि नगर कपको नामले सञ्चालित प्रतियोगिता मेयर निर्वाचित भएपछि मेयरकप नाम दिइएको हो । प्रतियोगिताको उद्घाटन खेल हेटौंडा १ स्थित पाथिभरा क्लब र ७ नम्बर वडाबीच भएको थियो । प्रतियोगितामा प्रथम हुने समुहले नगद एक लाख ५० हजार रुपैयाँसहित शिल्ड, मेडल र प्रमाणपत्र पाउनेछन् भने दोस्रो हुनेले नगद ७५ हजार हात पार्नेछन् । खेल नकाउट आधारमा सञ्चालन गरिएको आयोजकको भनाइ छ । प्रतियोगिता उद्घाटन कार्यक्रममा प्रमुख जिल्ला अधिकारी चक्र बुढा, उद्योग वाणिज्य संघ मकवानपुरका अध्यक्ष नवराज अर्याल, हेटौंडा उपमहानगरपालिकाका अधिकृत भिम तिमल्सिना लगायतले बोलेका थिए ।"
सूर्योदय मेयर कप सुरु,"इलाम : सुर्योदय नगरपालिकास्थित करफोकमा शनिबार सुरु भएको प्रथम सूर्योदय मेयरकप आमन्त्रण फुटबल प्रतियोगितामा आयोजक सूर्योदय नगरपालिकाले जीतको सुरुवात गरेको छ । प्रतियोगिताको पहिलो तथा उद्घाटन खेलमा माई नगरपालिकालाई शुन्यका विरुद्ध तीन गोल गर्दै सूर्योदय नगरपालिकाले जितेको हो । खेलको दोस्रो मिनेटमा आशिष राईले गोल गरेर खाता खोलेका थिए । उनको गोलसँगै अग्रता लिएको सूर्योदय नगरपालिकाका लागि २८ र ३४ औं मिनेटमा सञ्जोक खड्काले गरेको थप दुई गोलसँगै जीत सुनिश्चित जस्तै भएको थियो । आइतबार कन्काई नगरपालिका झापा र देउमाई नगरपालिका बीच खेल हुने नगरपालिकाका प्रवक्ता पेमा उगेन लामाले बताए । चैत्र ३ गते सम्पन्न हुने प्रतियोगितामा इलाम, झापा र पाँचथरका ११ नगरपालिकाको सहभागीता रहने छ । प्रतियोगिताका विजेताले एक लाख २५ तथा उपविजेताले ८५ हजारसहित शिल्ड, मेडल र प्रमाणपत्र प्राप्त गर्नेछन् ।"

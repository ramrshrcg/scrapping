शीर्षक,विवरण
बेथितिको कहालीलाग्दो रूप,"बिहानको साढे आठ बज्न लागेको थियो । पंक्तिकार कार्यालय जान हतारहतार हिँडिरहेको थियो, एकजना दृष्टिविहीन महिलाको खुट्टा हिलोमा चोबियो । आफूसँगै हिँडिरहेका दृष्टिविहीन पुरुषसँग 'हिलाम्मे खुट्टा कहाँ धुने' भनेर असाध्यै रिसाइन् उनी । ती दृष्टिविहीन पुरुषले नजिकैको दोकानमा गई पानी मागिदिएपछि सरकारलाई सराप्तै खुट्टा धोइन् ती महिलाले । यो त त्यस क्षेत्रको प्रतिनिधि घटना मात्र हो, यस्ता घटना सुकेधाराबाट नीलो पुल र चाबहिलसम्म आउँदाजाँदा साधारण जस्तै भइसके । झन् यतिबेला पाइप गाड्ने चटारोका कारण चाबहिल क्षेत्र त अस्तव्यस्त छ । धुलो, धुवाँ र सवारी जामको निकै पीडा बेहोर्नुपरेको छ, सर्वसाधारण नागरिकले । देख्दा सानो देखिने तर जनजीवनमा प्रत्यक्ष प्रभाव पार्ने यस्ता घटनाले ठूलो नैराश्य लाग्दो रहेछ, देश, समाज र आपैंप्रति पनि । यस्तो अस्तव्यस्तता हेर्दा आफैंसँग प्रश्न गर्न मन लाग्छ, देशमा सरकार छैन ? चाहने हो भने गर्न सकिँदोरहेछ भन्ने उदाहरण वर्तमान सरकारका केही मन्त्रीले देखाएका छन् । गगन थापा र जनार्दन शर्माले काम गर्ने मन्त्रीको हैसियत बनाएका छन् । गगनले स्वास्थ्य क्षेत्रमा राम्रो काम गरिरहेका छन् भने शर्माले लोडसेडिङ हटाउन गरेको भूमिका सबैका लागि प्रशंसायोग्य छ । दुईचारजना राम्रा मान्छे सधैं राम्रा भइरहे भने देशले परिवर्तनको फड्को मार्न सक्छ है भन्ने उदाहरण यी दुई मन्त्रीले देखाएका छन् । किन गर्दैनन् काम सबै मन्त्री ? देशको अवस्था लथालिंग छ यतिबेला । स्थानीय निर्वाचन घोषणाका कारण देश यतिबेला निर्वाचनमय भएको छ । संविधान कार्यान्वयनको पहिलो खुट्किलो मानिएको छ यो निर्वाचनलाई । यो स्वागतयोग्य निर्णय हो, तर संघीय संरचनाले यति सानो देशलाई फाइदा होला कि नहोला (? ) भन्ने बहस पनि तीव्र भइरहेको छ । संघीयता किन चाहिन्छ ? के यो हाम्रा लागि अपरिहार्य थियो ? एक करोड ४० लाख मतदाता रहेछन् पछिल्लो तथ्यांकअनुसार । के यिनै मतदाताको हितका लागि भनेर संघीयताको खाँचो देखिएको हो त ? देशलाई अंशबन्डा गर्नकै लागि संघीयता चाहिएको हो ? नेपाली दाजुभाइ तथा दिदीबहिनी भोलि म यो प्रदेशको तँ त्यो प्रदेशको भनेर नेपालीपन बिर्साउने संघीयता किन र केका लागि ? नेपालभित्रै प्रदेशी ? मधेसी नेताले शासन गरेको त्यही प्रदेशका अन्य पहाडी मूलका लागि मन नपर्ला, जनजातिले शासन गरेको प्रदेश मधेसी र पहाडीलाई मन नपर्ला । यसरी एकताको सन्देश कसरी दिन सकिएला ? हरेक कार्यालयमा यस्तै बहस चलिरहन्छन् यतिबेला । घरमा पाँच रुपैयाँ आम्दानी नहुने छोरोलाई पाँच लाखको मोटरसाइकल चाहिएको छ, छोरीलाई एप्पलको मोबाइल अनि बाबुआमा भने महिनैपिच्छे बैंक, सञ्चयकोष र नागरिक लगानी कोषको ऋण तिर्ने लाइनमा ? अनि खुसी कसरी बढ्ने देशमा, कसरी बढ्ने जीवनस्तर कार्यालय सकेर घर फर्कंदा फेरि देख्नुपर्छ धुलो, धुवाँ, कहिल्यै नबल्ने ट्राफिक बत्ती, ट्राफिकका हल्लिरहने हात, कहिल्यै खनेर नसकिने सडक । होटेलमा खाजा खान पस्नुस् त्यही धुलोका कण, तरकारी किन्न गयो विषादी नमिसिएको पाउनै मुस्किल । संघीयता या गणतन्त्रको उपहार मान्ने यसलाई सर्वसाधारणले ? हो, काठमाडौंले संसारका केही प्रदूषित सहरको परिचय बनाइसकेको छ । अरू देशका विमानस्थलको ट्रान्जिटमा बस्दा आफ्नो देशको विमानस्थलको बेथिति सम्झेर ग्लानि हुन्छ । एउटै हवाईजहाजमा यात्रा गरिरहेका विदेशी नियाल्दै गर्दा यिनीहरू हाम्रो देशको विमानस्थलको शौचालयचाहिँ नगए हुन्थ्यो भन्ने लाग्छ । हालै संसारको खुसियाली देशको सूचकांकको सर्वेक्षण गर्दा नर्वे पहिलो स्थानमा र नेपाल ९९ औं स्थानमा आयो रे । धन्न ९९ औं स्थानमा आएछौं, कसो फेदैमा पुगिएनछ, प्रदूषणको सर्वेक्षणमा पुगेजस्तो । खुसी पनि कसरी हुनु, गाउँ गयो बूढापाका मात्र छन् जवान जति विदेश, घरमा नयाँ बुहारी छ, तर छोरो खाडी मुलुकमा, छोरी माइतमा बसेकी छ, ज्वाइँ मलेसिया, दुईतीन वर्षका बच्चाका आमा पैसा कमाउन भन्दै साउदी, कतारतिर । घरको भित्तामा झुन्ड्याइएको त्यो विदेशबाट ल्याएको फ्ल्याट टीभीले खुसी कति दिन सक्छ ? कोही सुटकेश लिएर आफैं आउँछन्, कोही बाकसमा फर्किन्छन् भने कोही उतै कैदी भएर बसेका छन् । यहाँ घरमा पाँच रुपैयाँ आम्दानी नहुने छोरोलाई पाँच लाखको मोटरसाइकल चाहिएको छ, छोरीलाई एप्पलको मोबाइल अनि बाबुआमा भने महिनैपिच्छे बैंक, सञ्चयकोष र नागरिक लगानी कोषको ऋण तिर्ने लाइनमा ? अनि खुसी कसरी बढ्ने देशमा, कसरी बढ्ने जीवनस्तर ? अब हामी संघीयता छोडेर नेपाल र नेपालीको परिचय संसारभर फैलाउन एकजुट भएर अघि बढ्नैपर्छ । फुटेर होइन जुटर लाग्नैपर्छ । तँ मधेसी, म पहाडी, थारू, जनजाति होइन, सबै नेपाली हौं भन्ने सन्देश लिएर सँगै अघि बढ्न सक्यौं भने समृद्ध नेपालको परिकल्पना साकार पार्न कठिन छैन ।"
कसरी बच्ने कालाजारबाट ?,"एक दिनअघि मृत्यु भएकी विपन्न मुसहर बस्ती ईश्वरपुर २ राइटखोरकी रामदुलारीदेवी माझीको शव जिल्ला अस्पताल मलंगवामा अलपत्र रहेको खबर सञ्चारमाध्यममा आएको थियो । नातागोता १३ जना र परिवारै पाँचजना थलिएर अस्पताल शड्ढयामा छन् भने पति जानकी पत्नीको सद्गत तथा अन्य परिवारको उपचारका लागि गरिबीका कारण सरकारी सहयोगको प्रतीक्षामा थिए । १७ वर्षीय दिपेश एक्लिएका छन् । प्रजिअको निर्देशनमा मृतकको अन्तिम संस्कार त भएको छ, तर अन्यको बारेमा सबै मौन छन् । त्यसो त नौ दिनअघि नै नथुनीको कालाजारबाटै मृत्यु भएको थियो । नथुनीका पत्नी गंगादेवीले यस्तै रोगबाट आठजनाको मृत्यु भइसकेको बताउँछिन्, जुन तथ्य काठमाडौंबाट गएको टोलीले पनि पुष्टि गरिसकेको छ । नजिकैका स्वास्थ्य चौकी प्रायः बन्द रहने तथा उपकरण तथा दक्ष जनशक्तिबिनाका निजी क्लिनिकले रोग निकोभन्दा व्यथा बढी जटिल र मृत्यु भएको बताइन्छ । बस्ती जंगलछेउ छ, सरसफाइ र खानेपानीको अभाव छ, त्यसैमा स्वास्थ्य सचेतना शून्यप्रायः छ । संक्रमणबाट बच्न बाँडिएको झुल पनि पोखरीमा हाँसपालन र माछा मार्ने काममा दुरुपयोग भएको छ । जिल्ला अस्पतालका सबै शड्ढया कालाजारका बिरामीले भरिएपछि बिरामीलाई भुइँमै राखी उपचार गरिँदैछ र रोकथामको लागि गाउँमै शिविरको व्यवस्था पनि मिलाइएको बताइन्छ । विश्व स्वास्थ्य संगठनको अनुमानअनुसार विश्वमा करिब ३५ करोड २० लाख मानिस कालाजारको जोखिम भएका क्षेत्रमा बसोवास गर्छन् । त्यसमध्ये पनि करिब एक करोड ३० लाख मानिस यो रोगबाट प्रभावित रहेको अनुमान गरिएको छ । बर्सेनि १५ देखि २० लाख नयाँ रोगी थपिँदै जान्छन् । कालाजार विश्वको ७६ वटा विकासोन्मुख तथा १३ वटा अति कम विकसित मुलुकमा गरी ८९ देशमा पाइएको छ । कालाजारबाट बढी प्रभावित भएका मुलुकमध्ये नेपाल पनि एक हो । भारतसँग सिमाना जोडिएका पूर्वीतराईका बारा, पर्सा, धनुषा, सिराहा, सप्तरी, रौतहट, सर्लाही, महोत्तरी, सुनसरी, मोरङ, झापा र उदयपुर गरी जम्मा १२ जिल्ला कालाजारको जोखिममा छन् । भारतसँग सिमाना जोडिएका पूर्वीतराईका बारा, पर्सा, धनुषा, सिराहा, सप्तरी, रौतहट, सर्लाही, महोत्तरी, सुनसरी, मोरङ, झापा र उदयपुर गरी जम्मा १२ जिल्ला कालाजारको जोखिममा छन् । रोग : कालाजार एक किसिमको प्रजिवाणु लैसमनिया डेनोभनीको कारणबाट हुने रोग हो । यो प्रजिवाणु कुकुर, स्याल, फ्याउरो, दुम्सी, मुसा तथा अन्य स्तनधारी जनावरको शरीरमा विकसित हुन्छ । त्यहाँबाट फ्लेबोटोमिइस जातको पोथी स्यान्डफ्लाइ भुसुनामा सर्छ र उक्त भुसुनाले मानिसलाई टोकेमा यो रोग मानिसमा सर्छ । खेतबारीमा काम गर्दा, वनजंगलमा घाँसदाउरा गर्दा, खोला, ताल, पोखरीवरिपरि काम गर्दा, माछा मार्दा यस भुसुनाले मानिसलाई टोक्ने सम्भावना अधिक हुन्छ । लक्षण तथा चिन्ह : रोग सबै उमेरकामा हुन सक्ने भए पनि प्रायः दस वर्ष मुनिकामा बढी पाइन्छ । महिलाभन्दा पुरुष दोब्बरले बढी पीडित रहेको देखिन्छ । साथै घरबाहिर खेतीपातीमा संलग्न मानिसमा बढी आक्रमण भएको पाइन्छ । कालाजारको लक्षण औलो रोगसँग पनि मिल्दोजुल्दो हुने भएकाले प्रयोगशाला परीक्षणबिना यसको पहिचान हुन गाह्रै पर्छ । संक्रमित स्यान्डफ्लाईले स्वस्थ व्यक्तिलाई टोकेपछि लगातार ज्वरो आउनु ९९ प्रतिशतमा यसको प्रमुख लक्षण हो । तर भुसुनाले टोकेको एकदेखि चार महिनाभित्र प्रायः देखिन्छ, तर दुईदेखि आठ महिनापछि र केहीमा त दसबाह्र वर्षमा मात्र रोगको लक्षण देखा पर्न सक्छ । भुसुनाले टोक्नासाथ सबैलाई कालाजार रोग लाग्छ भन्नेचाहिँ छैन र यो प्रत्येक व्यक्तिको रोगप्रतिरोधात्मक क्षमतामा भर पर्छ । कालाजारका लक्षण : दुई हप्ताभन्दा बढी समयदेखि मन्द ज्वरो आइरहन्छ र एकै दिनमा बढ्ने र घट्ने हुन्छ । पसिना आउँछ । छालामुनि फोका उठी छालाको तहमा घाउ बन्छ । घाँटी तथा काखीका ग्रन्थि सुन्निन्छ । फियो र कलेजो ठूलो भई पेट पनि घैंटोजस्तो ठूलो हुने र दुख्ने गर्छ । कमजोरी र आलस्य महसुस हुन्छ । शरीर निकै दुब्लो भई पातलो हुन्छ । कुपोषणले प्रतिरोधात्मक शक्तिमा ह्रास ल्याई अवसरवादी जीवले पटकपटक संक्रमण गर्ने गर्छ । टाउकोका रौं झर्न थाल्छन् । खान मन लाग्दैन । तौल घट्दै जान्छ । रगतको कमी हुने र रक्तअल्पताले बिरामी फुस्रो, पहेंलो देखिने गर्छ । अनुहार, हात, खुट्टा तथा पेटको छाला सुख्खा हुने, खस्रो देखिने र कालो हुँदै जाने गर्छ । झाडाबान्ता हुन्छ । खोकी लाग्छ । बिरामी साह्रै कालो, दुब्लो र कमजोर भई क्षयरोग, निमोनिया, आउँ जस्ता संक्रमणले जटिल अवस्था निम्तिन सक्छ । उपचार : भुसुनाको टोकाइबाट रोग लागिसकेको अवस्था छ र कालाजार पोजिटिभ देखिए पनि फियो सुनिएपछि मात्र उपचार थालिने भएकाले तत्कालै स्वास्थ्य संस्था लैजानुपर्छ । रोगले ठूलो रूप लिएको अवस्थामा विशेष किसिमको उपचार आवश्यक पर्छ । कालाजारविरुद्ध दिइने सुई सोडियम एन्टिमोनी स्टिबो ग्लुकोनेट एक महिनासम्म लगातार दिइन्छ । पहिलोले निको नभएमा दोस्रो प्रकारको सुई फन्जिजोन लगातार चौध दिनसम्म दिइन्छ । यी दुवै सुई सरकारले निःशुल्क उपलब्ध गराएको छ । बच्ने उपाय : रोग सार्ने भुसुना अँध्यारो र फोहोर ठाउँमा बस्ने हुनाले घरवरपर सरसफाइ गर्नुपर्छ । सधैं झुल टाँगेर मात्र सुत्नुपर्छ । साँझ परेपछि घरबाहिर बस्दा हातखुट्टासहित पूरा शरीर ढाक्ने कपडा लगाउनुपर्छ । घरगोठमा भएका मुसाका प्वाल र भित्तामा भएका चिरा (दरार) हरूलाई लिपपोत गरी राम्रोसँग टाल्नुपर्छ । घरवरपर गोठमा डीडीटी छर्कनुपर्छ । सकेसम्म गाईभैंसी भएको गोठमा नसुत्ने र सुत्नैपरे झुल लगाएर सुत्नुपर्छ । सम्भव भएसम्म माथिल्लो तलामा सुत्नुपर्छ किनभने स्यान्डफ्लाई भुसुना भुइँतलामा बढी बस्ने र नौ फिट भन्दामाथि राम्रोसँग उड्न सक्दैन । साँझ वा राति सुत्दा या बस्दा शरीरका खुला भागमा निम या तोरीको तेलमा मिसाई बनाइएको तेल लगाउँदा पनि स्यान्डफ्लाई भुसुनाले टोक्दैन । घरभित्र जनावरहरू राख्नु हुँदैन । घरवरिपरि चारैतिर सफासुग्घर राख्नुपर्छ । वनजंगलमा घाँस, दाउरा गर्न जाँदा, खेतबारीमा काम गर्दा, ताल तथा नदीकिनारमा माछा मार्दा भुसुनाको टोकाइबाट जोगिनुपर्छ । दैनिक खानपान, जीवनशैली र व्यवहारमा पनि संयमता अपनाउनु त्यत्तिकै जरुरी छ ।"
नियन्त्रित अस्थिरता,"मुलुकमा शान्ति र स्थिरता कायम रहोस् भन्ने नेपाली जनताको आकांक्षा अपुरो छोडेर २०७३ साल बिदा भयो । अब पनि जनताको चाहना शान्ति र स्थिरता नै हो । जनताको यो चाहना पूरा गर्न सरकारले यही वैशाख ३१ गते स्थानीय तहको निर्वाचन घोषणा गरेको छ । घोषणा हुनासाथ जनतामा कस्तो व्यक्तिलाई उम्मेदवार छान्ने भनी देशका अधिकांश भागमा स्वतस्फूर्त रूपमा भेला भएर छलफल गरेका छन् । भनिरहनु पर्दैन, जनताका चाहना योग्य, सक्षम र विकासप्रेमी प्रतिनिधि हो । जनताले चाहेर मात्र हुँदैन, राजनीतिको कटु यथार्थ के हो भने दलहरूले उम्मेदवार दिँदा जनताका यी भावनाको कति सम्मान गर्छन्, त्यो भने हेर्न बाँकी छ । जनताको उर्लंदो चाहना हेर्दा जनभावना कदर नगर्ने उम्मेदवार दिइयो भने त्यस्तालाई जनताले परित्याग गर्नेछन् । स्थानीय तहका जनप्रतिनिधिहरू राजनीतिक सिद्धान्तभन्दा विकासप्रेमी र आफ्ना दैनन्दिनी सुखदुःखमा सहभागी हुने व्यक्ति जनताको प्राथमिकतामा पर्नेछन् । देशको अधिकांश भागमा यो उत्साहजनक वातावरण देखिए पनि सबै भागमा निर्वाचनअनुकूल वातावरण बन्न सकेको छैन । जुन शक्तिले संविधान जारी गर्दा असन्तुष्टि देखाएको थियो, त्यही शक्ति आगामी चुनावप्रति पनि असन्तुष्ट देखिएको छ र चुनाव होइन, आन्दोलनको घोषणा गरेको छ । संविधानप्रतिको असन्तुष्टिलाई लिएर भएको आन्दोलनमा ६० जना मारिए र त्यसलाई बहाना बनाएर लागू गरिएको नाकाबन्दीबाट जनताले असहनीय पीडा भोग्नुपर्यो । यो कटु यथार्थ भुलेर चुनावमा जाँदाको परिणामको आकलन गरेर अघि बढ्नु देश हितमा हुनेछ । संविधानप्रति जुन असन्तुष्टि देखाएको छ, त्यसलाई सम्बोधन गर्न प्रधानमन्त्री र सत्ताधारी दलका नेताहरूबीच लामो छलफलपछि संविधान संशोधन प्रस्ताव संसद्मा दर्ता भयो । संशोधन प्रस्ताव पनि स्वीकार्य भएन । नयाँ मतदाता थप्नुपर्ने र मधेसमा स्थानीय तह थप्नुपर्ने सर्त राखेर चुनाव भाँड्ने कुरा गरिन थालियो । चुनावको घोषणा भइसकेपछि मतदाता थप्दै जाने हो भने यो मुलुकमा कहिल्यै चुनाव हुने छैन । थप्नुपर्ने मतादाता को हुन् ? २०७४ सालभित्र तीनवटा चुनाव हुनुपर्छ भन्ने कुरा यो प्रश्न उठाउने दलहरूलाई थाहा नभएको होइन । समयमै कि यो प्रश्न उठेन र चुनावको मुखमा आएर यो प्रश्न उठाइँदैछ ? यसको अन्तर्य प्रस्ट छ, त्यो अन्तर्यभित्रको कटु यथार्थ हो 'नियन्त्रित अस्थिरता' मा नेपाललाई राखिराख्ने । प्रत्येक १० वर्षमा हुने 'नियन्त्रित अस्थिरता' को चक्रव्युहबाट नेपाल पीडित छ। ०७ सालको परिवर्तनपछिको राजनीतिक अस्थिरता पार गर्दै २०१५ सालमा आमचुनाव भयो । देशभित्रका प्रतिक्रियावादी शक्ति र बाह्य शक्तिको आकलनविपरीत नेपाली कांग्रेसले प्रचण्ड बहुमत ल्यायो । त्यसरी कांग्रेसले बहुमत ल्याउँछ भन्ने लागेको भए सम्भवतः ०१५ सालमा चुनाव नै हुने थिएन। ०१५ सालको संविधानमा रहेको धारा ५५ ले राजालाई असीमित अधिकार दिएको थियो । किङ इन पार्लियामेन्ट 'राजा पनि संसदभित्र' संवैधानिक राजतन्त्र भएका मुलुकहरूले अभ्यास गरेको त्यो मान्यताविपरीत संविधानको धारा ५५ ले राजालाई अधिकार दिएको थियो । त्यति गर्दा पनि राजा महेन्द्रको चित्त बुझेको थिएन । संसद् बस्नुभन्दा दुई दिनअघि सैनिक ऐनमा लालमोहर लगाएर २०१६ जेठ १६ गते संसद् बैठक बोलाइयो । त्यति कमजोर संवैधानिक व्यवस्था भए पनि सरकार प्रगतिशील कार्यक्रम ल्याएर अघि बढ्न थाल्यो । 'जमिन हुन्छ जोत्नेको' प्रधानमन्त्रीले घोषणा गर्नुभयो र राजारजौटा र सामन्तीहरूको कब्जामा रहेको जमिन किसानलाई वितरण गर्न बिर्ता उन्मूलन गरियो । स्वतन्त्र भारतका प्रथम प्रधानमन्त्री जवाहरलाल नेहरूदेखि अहिलेसम्म भारतमा जति सरकार बने इन्दरकुमार गुजरालको सरकारलाई छोडेर सबैले मुखले भारत नेपालमा स्थिरता र विकास चाहन्छ भन्ने तर स्थिरता हुन कहिल्यै दिन नचाहने 'नियन्त्रित अस्थिरता' मा राख्ने नीतिमा निरन्तरता पाइन्छ । चीनसँगको सीमा विवादको समाधान गर्न दुवै मुलुकका विशेषज्ञसहित टोली गठन र विभिन्न मुलुकहरूसँगको दौत्य सम्बन्ध स्थापना गरेर अघि बढेको सरकार राजा महेन्द्रको निम्ति सह्य भएन । सैन्य शक्ति प्रयोग गरेर संसद् विघटन र प्रधानमन्त्रीलगायत मन्त्रीहरूलाई थुने । राजा महेन्द्रको यही कदमले नै नेपालमा गणतन्त्रको वीजारोपण गरेको थियो । त्यो फुल्न र फल्न ४७ वर्ष लाग्यो २०६४ मा विधिवत् रूपमा नेपालमा गणतन्त्र स्थापना भयो। राजा महेन्द्रको कदमपछाडिको रहस्य २०१९ सालमा तत्कालीन परराष्ट्रमन्त्री ऋषिकेश शाहको दिल्ली भ्रमणमा खुल्यो । भारतीय प्रधानमन्त्री जवाहरलाल नेहरूलाई भेट्न उनको कार्यकक्षमा पुगेका शाह बस्न पनि नपाउँदै नेहरूले भन्नुभयो, 'के कोइरालाको काम गर्ने शैलीसँग सन्तुष्ट छैन भन्नुको अर्थ गोर्खाली प्रजातन्त्रसँग सन्तुष्ट छैनन् भन्ने हुन्छ ? ' नेहरूजीको यो अचानकको प्रश्नमा शाह अक्क न बक्क बने । त्यसपछि नेहरूले बस्ने इशारा गरेपछि भने, 'तिम्रो राजाको मसँग कुरा हुँदा आफू संसदीय व्यवस्थासँगै असन्तुष्ट रहेको कुरा कहिल्यै गरेनन् र उनले यति मात्र भने, 'प्रधानमन्त्री कोइरालाको काम गर्ने शैलीसँग म सन्तुष्ट छैन ।' राजाले भनेका थिए, 'त्यसो हो भने परिवर्तन गर्नुहोस्, मैले भनेको हुँ, मेरो परिवर्तनको मतलब यो थिएन संसदीय व्यवस्था नै परिवर्तन गर्नुहोस् । राजाले त संसदीय व्यवस्था नै समाप्त गरे ।' नेहरूजीले भनेका यी कुरा शाहले धेरैजनासँग पटकपटक भनेका थिए । शाहको भनाइको पुस्ट्याइँ गर्ने अहिले पनि दिल्लीस्थित नेहरू पुस्तकालयमा रहेका अभिलेखले प्रस्ट गर्छन् । किन संसदीय व्यवस्था समाप्त गर्नुपर्यो भनी राजाले नेहरूलाई लेखेको पत्रमा उल्लेख भएको अभिलेख नेहरू पुस्तकालयमा छन् । यसका अतिरिक्त त्यतिबेला प्रकाशनमा रहेको समीक्षा साप्ताहिकका सम्पादक मदनमणि दीक्षितले आफ्नो संस्मरण लेखमा लेख्नुभएको छ, 'राजा महेन्द्रले कडा कदम चाल्दैछन् भन्ने कुरा नेहरूलाई थाहा थियो । स्थल सेनाध्यक्ष जनरल करिअप्पा दुईतिहाइ बहुमत ल्याएको बीपीको सरकार अपदस्थ गर्दा जनविद्रोह हुन सक्छ अनि राजालाई सहयोग गर्नुपर्छ भनी उनी नेपाल आएर सिकार खेल्ने बहानामा चितवनमा बसेका थिए । जनविद्रोहको सट्टा महेन्द्रको कदमको स्वागत गर्दै दीपावली भएपछि उनी फर्किए । नियन्त्रित अस्थिरताको दोस्रो अध्याय २०२८२९ सालमा सुरु भयो । २०१७ सालको राजाको कदमको समर्थन गरी त्यसबेला राजाको अध्यक्षतामा बनेको मन्त्रिपरिषद्मा वरिष्ठ मन्त्री बनेका सूर्यबहादुर थापाले वीरेन्द्र राजा भएको केही समयपछि राजाका भाइ, भारदार र परिवारका अन्य सदस्यहरूको संरक्षणमा भूमिगत गिरोहले श्री ५ को सरकारको काममा हस्तक्षेप गरी 'द्वैध शासन' सुरु भयो भन्दै पत्रकार सम्मेलन गरेर आन्दोलन गर्ने घोषणा गरे । इटुम्बहालमा हुने आमसभालाई सम्बोधन गर्न जानुभन्दा पहिले उनलाई गिरफ्तार गरियो । केही समय नख्खु कारागारमा बसेका थापा इन्दिरा गान्धी नेपाल भ्रमण आउनुभन्दा पहिले अनशनमा बसे उनको स्वास्थ्य खराब भयो भनी रिहा गरियो । सूर्यबहादुरको उक्त कदमपछि २०३२ सालमा संविधानमा संशोधन गरेर पञ्चायत नीति तथा जाँचबुझ समिति बनाएर निर्दलीय पञ्चायतलाई एकदलीय स्वरूपमा परिणत गरियो । यही समयमा कांग्रेसका नेता एवं बीपी मन्त्रिपरिषद्का सदस्यहरू योगेन्द्रमान शेरचन, दिवान सिंह राई र सांसद सरोज कोइरालाको रहस्यमय तरिकाले हत्या गरियो । पाँचवटा पत्रिका र ती पत्रिका छाप्ने प्रेसको इजाजत जफत गरियो र ३२ जना प्राध्यापक एकसाथ खोसिए । २०३० सालमा पञ्चायतविरुद्ध आन्दोलनमा उत्रेका थापा २०३६ सालमा प्रधानमन्त्री भएर साम, दाम, दण्ड र भेदका हतियार प्रयोग गरी प्रजातन्त्र परास्त गरी पञ्चायत व्यवस्थालाई नै विजयी गराए । नियन्त्रित अस्थिरताको अर्को उदाहरण हो, कांग्रेसले २०४२ सालमा गरेको सत्याग्रहमा भारतमा बसेका रामराजाप्रसाद सिंहको नाममा राष्ट्रिय पञ्चायतभित्र बम विस्फोट गरियो, एकजना राष्ट्रिय पञ्चायत सदस्यको निधन भयो । २०४४ सालमा राजा वीरेन्द्रले चीनबाट हतियार ल्याएपछि २०४६ सालमा कांग्रेस र वामपन्थीहरूद्वारा गरिएको आन्दोलनमा भारतीय नेताहरू आएर शुभकामना दिए, त्यसपछि सुुरु भएको आन्दोलनबाट पञ्चायत व्यवस्था खारेज भएर बहुदलीय व्यवस्था स्थापना भयो । २०४७ सालमा बनेको संविधानमा नेपालको प्राकृतिक स्रोतसाधनमा विदेशीसँग सम्झौता गर्दा संसद्को दुईतिहाइ बहुमतले निर्णय गर्नुपर्ने धारा १२६ मा आपत्ति जनाइयो र २०५२ सालबाट माओवादीको जन्म भयो । भारतका विद्वान्हरूले पनि २०४७ सालको संविधानको मुक्तकण्ठले प्रशंसा गरेका थिए, धारा १२६ नै त्यसको अकाल मृत्युको कारण बन्यो । २०६२६३ मा दिल्लीमा भएको बाह्रबुँदे सम्झौतापछि नेपालबाट राजतन्त्र उन्मूलन भएर 'संघीय लोकतान्त्रिक गणतन्त्र' स्थापना भयो । यसरी नियन्त्रित अस्थिरताको पहिलो चरणको पटाक्षेप भयो । तीन वर्षअघि भारतमा भएको आमचुनावमा भारतीय जनता पार्टीले प्रचण्ड बहुमत ल्यायो र नरेन्द्र मोदी प्रधानमन्त्री बने । आफ्नो शपथ ग्रहण समारोहमा छिमेकी राष्ट्रका नेताहरूलाई आमन्त्रित गरी मोदीले सबका साथ सबका विकासको नारा दिए । त्यसपछि भएको नेपालको भ्रमणका अवसरमा यहाँको संसद्मा उनले गरेको सम्बोधनलाई नेपाललाई हेर्ने भारतको परम्परागत दृष्टिकोणमा परिवर्तन आएको यहाँका राजनीतिक दलहरू, बुद्धिजीवी र सर्वसाधारण जनताले महसुस गरेर मोदीको ठूलो प्रशंसा पनि भयो । अपशोच नेपाली जनमानसमा आएको यो सकारात्मक परिवर्तन धेरै समय रहन सकेन । गत वर्ष जारी भएको नेपालको संविधान विश्वका सबै राष्ट्रले स्वागत गर्दा पनि नेपालसँग विशेष सम्बन्धको हरदम दाबी गर्ने भारतले नै स्वागत गरेन । त्यसपछि सुरु भएको नाकाबन्दीले सर्वसाधारण नेपाली जनताको मन फाटेको छ । फाटेको मन टाल्ने काम हुनेछ भन्ने जनअपेक्षाविपरीत मोदी सरकारले पनि नेहरूगान्धी सरकारकै नीतिलाई निरन्तरता दिएको अनुभव गर्न नेपाली यतिबेला बाध्य भएका छन् । मोदी सरकारमा आएपछि भएको नेपालभारतबीचको विद्युत् व्यापार सम्झौतामा भारतको तर्फबाट जुन व्याख्या भयो, त्यो मान्न नेपाल तयार छैन भनी लिखित रूपमा नेपालले पठाएको पत्रको भारतले अहिलेसम्म जवाफ दिएको छैन । उक्त सम्झौतालाई भारतले जसरी व्याख्या गरेको छ, त्यसलाई मान्ने हो भने नेपालको विद्युत्मा लगानी गर्न तेस्रो मुलुकका सरकार वा निजी क्षेत्र तयार हुने छैनन् । भारत सरकारले बनाएको वा ५१ प्रतिशतभन्दा बढी भारतीय कम्पनीहरूले गरेको लगानीलाई मात्र भारतमा विद्युत् निकास गर्न पाउने हो भने नेपालको विद्युत् क्षेत्रमा लगानी गर्न तेस्रो मुलुकबाट कोही आउने छैन । भारतको यस व्याख्याबाट नेपालको विद्युत्मा एकाधिकार कायम गर्ने उसको मनसुवा प्रस्ट देखिन्छ । यसै प्रसंगमा गत साता बंगलादेशकी प्रधानमन्त्री शेख हसिना भारतको भ्रमणमा आउँदा उनको भव्य स्वागत गरियो । उनको सम्मानमा आयोजित समारोहमा प्रधानमन्त्री नरेन्द्र मोदीले जसरी प्रशंसा गरे, सायद नै त्यस्तो प्रशंसा अन्य देशका नेताहरूको हुन्छ होला । यो खुसीको कुरा हो । प्रधानमन्त्रीले यसरी खुलेर प्रशंसा गरे पनि बंगलादेशकी प्रधानमन्त्री शेख हसिनाले नेपालको विद्युत् विकासमा लगानी गर्न बंगलादेश चाहन्छ, त्यसमा भारतले सहयोग गर्नुपर्यो भन्ने आग्रह गर्दै बंगलादेश र नेपालबीच रेलवे सेवा सञ्चालन गर्न पनि भारतले सहयोग गरोस् भनी गरेको आग्रहमा भारत मौन रह्यो । यसैगरी वर्षौंअघि सम्पन्न नेपालभारतबीचको महाकाली सन्धिमा पानीको बाँडफाँटमा आफ्नो एकाधिकार कायम हुने गरी भारतले जुन व्याख्या गरेको छ, त्यो सन्धिको भावनाविपरीत छ, त्यसलाई मान्न नेपाल तयार नभएपछि २० वर्षअघि भएको त्यो सन्धिलाई पनि डीफ्रिजमा हालेर भारत बसेको छ । उसले बनाउने भनेको नेपालको हुलाकी राजमार्ग बनाउन टेन्डर भयो । भारतीय कम्पनीहरूले मात्र टेन्डर हाल्न पाउने व्यवस्थाअनुसार भारतीय कम्पनीहरूले टेन्डर हालेर प्रथम किस्ता (मोबिलाइजेसन कस्ट) लिएर हिँडे । तिनको खोजी गरेर काम लगाउनेतिर भारतले चासो नदेखाउँदा हुलाकी राजमार्ग अलपत्र परेको छ । यसै गरेर गत वर्ष भारतको रेल वे बजेट संसद्मा प्रस्तुत गर्दा रेलमन्त्री सुरेश प्रभुले नेपालको लुम्बिनीसम्म रेल विकास गर्न रकम नै छुट्ट्याएको घोषणा गरे । नेपालसँग पूर्व सल्लाह नगरी एकैपटक संसद्मा बजेट प्रस्तुत गरेकोमा नेपालले आश्चर्य व्यक्त गर्यो, तर राम्रो उद्देश्यको लागि गरेको निर्णयलाई नेपालले कुनै आपत्ति जनाएन । भारतीय संसद्मा गरेको त्यो घोषणा त्यसपछि के भयो ? त्यसको कुनै अत्तोपत्तो छैन । यो उसको अधिकारको कुरा हो, तर चीनले काठमाडौं हुँदै लुम्बिनीसम्म रेलको विकास गर्न देखाएको चासो उसलाई मन परेको छैन । भारतको अनिच्छाले गर्दा नेपालले ओबीओआरमा हस्ताक्षर गर्न सकेको छैन । सरकारको यस्तो कायरपन राष्ट्रिय लज्जाको विषय हो, सार्वभौम स्वतन्त्र राष्ट्रको लागि । नेपालभारतबीच सन् १९५० मा भएको सन्धिलगायत नेपाल र भारतबीचका सन्धिसम्झौताहरूको पुनरावलोकन गर्न र समयसापेक्ष बनाउन दुवै तर्फबाट प्रबुद्ध समूह बन्यो र समूहको तेस्रो बैठक हालै काठमाडौंमा सम्पन्न भयो । काठमाडौंमा भएको तेस्रो बैठकपछि बीबीसी नेपाली सेवासँगको भारतीय पक्षका नेता काोशीयारी अन्तर्वार्तामा जसरी प्रस्तुत भए, त्यसले नेपाली जनतालाई निराशा तुल्याएको छ । अर्को एउटा कार्यक्रममा उनले सन् १९५० को शान्ति र मैत्री सन्धि असमान सन्धि होइन भन्ने घोषणा नै गरे । त्यसबेलाका सरकारले जानीबुझी गरेको सन्धि हो भनी असमान सन्धि परिवर्तन हुनुपर्छ भन्ने नेपालीको चाहनामा चिसोपानी खन्याइदिए । स्वतन्त्र भारतका प्रथम प्रधानमन्त्री जवाहरलाल नेहरूदेखि अहिलेसम्म भारतमा जति सरकार बने इन्दरकुमार गुजरालको सरकारलाई छोडेर सबैले मुखले भारत नेपालमा स्थिरता र विकास चाहन्छ भन्ने तर स्थिरता हुन कहिल्यै दिन नचाहने 'नियन्त्रित अस्थिरता' मा राख्ने नीतिमा निरन्तरता पाइन्छ । हामीले धेरै कुरा बदल्न सक्छौं, छिमेकी बदल्न सक्दैनौं । त्यसैगरी नेपाल र भारतबीचको सदियौंदेखिको धार्मिक, सांस्कृतिक सम्बन्ध पनि कसैले चाहँदैमा बदलिन सक्दैन । शेख हसिनाजस्तो नेता हामी पनि बन्न सक्छौं र बनाउन सक्छौं, भारतको शुभचिन्तक भएर पनि आफ्नो मुलुकको हितमा स्वतन्त्र निर्णय लिन सक्छौं । आजको हाम्रो आवश्यकता हो, नेपालको पक्षमा निर्णय लिन सक्ने र त्यसमा दृढताका साथ खडा हुने नेतृत्व । आशा र प्रयत्न गरौं आगामी चुनावले त्यस्तो नेता जन्माउनेछ ।"
राजा वीरेन्द्रका शत्रु,"मोहनशमशेर 'बेबी किङ' ज्ञानेन्द्र शाहका प्रधानमन्त्री थिए । २००७ साल पुस २४ गते मोहन शमशेरले देशवासीका नाममा दिएको सन्देशमा भनेका छन्, 'जंगीका हाम्रा प्यारा भाइहरूलाई पनि म यस मौकामा एक विशेष सन्देश दिन चाहन्छु । देशको खतरनाक र कठिन काममा तिमीहरूले देशप्रेम र बहादुरीको आफ्नो पुख्यौली सुनाममा कुनै धब्बा आउन नदिई कायम राखेका छौं ।' तरल राजनीतिक अवस्थामा प्रधानमन्त्रीले पनि सेनाप्रति नै भरोसा गर्थे भन्ने यो एउटा उदाहरण हो । २००७ साल कात्तिक २२ गते राजा त्रिभुवनले राजदरबारबाट सिकार खेल्न जाने बहानामा भारतीय दूतावासमा शरण लिएपछि प्रधानमन्त्री मोहन शमशेरको मुटुमा ढ्यांग्रो बज्न थाल्यो । उनले अर्जुन शमशेर र विजय शमशेरलाई त्रिभुवनसँग संवाद गर्न पठाए । राजा त्रिभुवनले भेट गर्न मानेनन् । युवराज महेन्द्रलाई राजगद्दीमा राख्न खोजे मोहन शमशेरले । उनी पनि बुबासँग गएकाले त्यो सम्भव भएन । अन्त्यमा ज्ञानेन्द्र शाहलाई २००७ साल कात्तिक २३ गते वसन्तपुरको राजगद्दीमा राखेर विधिपूर्वक राज्याभिषेक गरियो । कतिपय चाकडीबाजले मोहन शमशेरलाई राजा बनाउन खोजे । कात्तिक २३ गते बिहान सात बजेको भारदारी सभामा मोहन शमशेरले तर्क गरे, 'परम्परादेखि मानी आएको वंशलाई खारिज गर्न मनासिब हुँदैन ।' त्रिभुवनको अनुपस्थितिमा ज्ञानेन्द्र शाहलाई गद्दीमा राखेर मोहन शमशेरले परम्परा र इतिहासको रक्षा गरे । सो घटनाको ५१ वर्षपछि नारायणहिटी राजदरबारमा २०५८ साल जेठ १९ गते शुक्रबार राति राजा वीरेन्द्रको हत्या हुँदा रानी ऐश्वर्यसहित उनका तीन सन्तान पनि मारिए । प्रत्यक्षदर्शीहरूले बयान दिए, 'युवराज दीपेन्द्रको जस्तो अनुहार भएका (मुखुन्डो लगाएका ? ) अरू पनि थिए । उनीहरू अत्याधुनिक हतियार लिएर घुमिरहेका थिए । दीपेन्द्रको हत्या (आत्महत्या ? ) पछि पनि गोली चल्दै थियो ।' त्यसबारे केही साक्षीले भयाक्रान्त भएर घटनाबारे वर्णन गरेका छन् । तत्सम्बन्धमा छानबिन गर्न गठित आयोगले 'घटना विवरण' मात्र सार्वजनिक गर्यो । गहिराइसम्म पुगेर तहकिकात गरेन । त्यसैले घटना झन् रहस्यमय बन्यो । २०५९ साल असार ६ गते राजा वीरेन्द्रको पुण्यतिथिमा पंक्तिकारको सम्पादनमा वीरेन्द्र स्मृति ग्रन्थ प्रकाशन भयो । तत्कालीन प्रधानमन्त्री शेरबहादुर देउवाले वीरेन्द्र अन्तर्राष्ट्रिय सम्मेलन केन्द्रको सभाकक्ष (हाल संसद् भवन) मा ग्रन्थको लोकार्पण गरेका थिए । वरिष्ठ राजनीतिज्ञ, कूटनीतिज्ञ, लेखक, पत्रकार, दरबारका उच्च पदस्थ कर्मचारीदेखि लिएर विभिन्न क्षेत्रका विशिष्ट व्यक्तिहरूको उपस्थितिले हल खचाखच भरिएको थियो । मीरा राणा, ज्ञानु राणालगायतका कलाकाहरूले चाँदनी शाह (ऐश्वर्य शाह) द्वारा रचित गीतहरू गाए । पृष्ठभूमिमा राजा वीरेन्द्रको स्वदेश तथा विदेश भ्रमणको वृत्तचित्र प्रदर्शन भइरहेको थियो । दुई केजी चार सय ग्राम तौलको ५०७ पृष्ठ (ए फोर साइज) मोटो स्मृति ग्रन्थमा राजा वीरेन्द्रका निकटतम् सहयोगीदेखि उनका निजी चिकित्सक, सहयोगी, बालसखा, शुभेच्छुक तथा विभिन्न क्षेत्रका व्यक्तिका लेख, संस्मरण र घटनाक्रम समेटिएका छन् । आज पनि सरकार राष्ट्रको बैरीजस्तो छ । गाउँ र नगरको अधिकार कटौती गरेर विदेशीलाई पोस्न खोजिएको छ । राष्ट्रको सुखसुविधामा पौडी खेलेर अराष्ट्रिय काम गर्नेहरू शक्तिशाली पदमा बसेका छन् । राष्ट्रलाई विखण्डन गर्ने षड्यन्त्र रोकिएको छैन । यो लेखको उद्देश्य पुस्तकको चर्चा गर्नु होइन, राजा वीरेन्द्रका शत्रु नै नेपालका परम शत्रु हुन् भन्ने कुरा युवा पुस्तालाई बुझाउने प्रयास मात्र हो । दरबार हत्याकाण्डबारे धेरै युवाका मनमा आज पनि अनेक खुल्दुली छन् । 'राजा वीरेन्द्रका शत्रु को थिए ? कसले मार्यो उनलाई ? किन मारिए वीरेन्द्र ? त्यसपछि राष्ट्र किन कमजोर हुँदै गयो ? राजतन्त्र समाप्त पार्ने खेलमा कस्ताकस्ता षड्यन्त्र भए ? ' युवा वर्गमा यस्ता प्रश्नबारे चर्चापरिचर्चा हुने गर्छ । चीनका प्राध्यापक वाङ चुङले नेपालको सुरक्षात्मक रणनीति पुस्तकमा अमेरिका र भारतको षड्यन्त्रमा राजा वीरेन्द्र मारिएको खुलासा गरेका छन् । पूर्व परराष्ट्रमन्त्री चक्रप्रसाद बाँस्तोलाले सोही कुराको समर्थन र पुष्टि गर्दै एउटा दैनिक पत्रिकामा लेख लेखेर धेरैलाई चकित तुल्याए । राजा वीरेन्द्रका छोरा दीपेन्द्र र भाइ ज्ञानेन्द्र शाहलाई दोषी ठहर गर्नेहरू नै आज रहस्य त अर्कै रहेछ भन्न थालेका छन् । गाउँघरमा पनि मध्यरातमा 'चोरचोर' भन्दै चोरले नै गाउँलेहरूलाई एकातिर कुँदाउँछ र आफू खुसुक्क अर्कोतिर भाग्छ । दरबार हत्याकाण्डमा त्यस्तै भएको पाइन्छ । राजा वीरेन्द्रले भारतको दबाब मानेनन् । चीनसँग मिलेर राष्ट्रलाई आत्मनिर्भर बनाउन केही प्रयास गरे । २०२८ साल माघ १७ गते राजा भएपछि उनले विकास र शान्ति जस्ता महत्वपूर्ण कुरामा जोड दिए । नेपाललाई स्वावलम्बी बनाउन धेरै कार्यक्रम ल्याए । भारतले आफ्नो सुरक्षा छातामुनि नेपाललाई राख्न खोजेको चाल पाएपछि उनले नेपाली सेनालाई अत्याधुनिक हतियार र उपकरणले सुसज्जित तुल्याउन २०४५ सालमा चीनबाट एन्टी एयरक्राफ्ट गनलगायतका आधुनिक हतियार झिकाए । दुर्भाग्यको कुरा, तीन हजारभन्दा बढी फौजको घेरामा ढुक्कले बसेका राजा (सेनाका परमाधिपति) दरबारभित्रै मारिएपछि तत्कालीन सेनापति प्रज्ज्वलशमशेर राणाले दिएको अभिव्यक्ति भन्दै पत्रपत्रिकामा छापियो, 'राजाको रक्षा गर्ने काम सेनाको होइन ।' यसको अर्थ नेपाली सेना नै पंगु रहेछ भन्ने होइन, तर सेनापतिले त्यति गैरजिम्मेवार अभिव्यक्ति दिँदा सहरमा अनेकौं हल्ला फैलियो । दरबारको सुरक्षा हेर्ने जिम्मेवार व्यक्तिहरूले पश्चिमा राष्ट्रका आईएनजीओसँग मिलेर काम गरेको, केही अधिकृतहरू विदेश भागेको र सुरक्षाबारे चरम लापरबाही गरिएका धेरै टिप्पणी पत्रपत्रिकामा आए । सेनापति राणा ती सबै आरोपमा मौन बसे । भारतीय जनता पार्टीका पुराना नेता अशोक सिंघलले भनेका थिए, 'नेपाल दरबारमा कुनै अप्रिय घटना हुन सक्छ भन्ने संकेत पाएपछि दरबारका एकजना सचिवलाई फोन गरेर मैले तीन महिना पहिल्यै सतर्क गराउन खोजेको थिएँ । राजा वीरेन्द्र असल र प्रजातान्त्रिक चरित्रका हिन्दु राजा भएकाले उनीप्रति मेरो विशेष सम्मान थियो । मेरो सन्देश राजासमक्ष पुर्याइएन भन्ने थाहा पाएपछि म दुःखी भएँ । राजा वीरेन्द्रको हत्या भएको सुनेपछि म शोकमा डुबें।' सो काण्डमा राजा ज्ञानेन्द्रको संलग्नता रहेको कुनै प्रमाण फेला पारेको भए उनले कठोर सजाय पाउन सक्थे । अन्तर्र्राष्ट्रिय संघसंस्थामार्फत पनि त्यसबारे छानबिन हुन सक्थ्यो, तर उनको संलग्नता नभएको बुझेपछि गणतन्त्रवादी नेताहरू र अन्तर्राष्ट्रिय समुदाय पनि मौन बसे । तथ्य, प्रमाण वा आधारबिना कुनै व्यक्तिलाई हत्यारा वा अपराधी भन्न मिल्दैन । हजारौं व्यक्तिको हत्यामा संलग्न व्यक्तिहरूले चलाएका निराधार, मिथ्या र कल्पित आरोपहरू पुष्टि गर्ने पर्याप्त प्रमाण छन् भने आज पनि त्यो सार्वजनिक गर्न सक्छन् । आज नेपाल पश्चिमाहरूका साथै चीन र भारतको प्रतिस्पर्धा गर्ने थलो बनेको छ । 'चाइनाइन्डिया राइभल्री ओभर चाइनिज आम्र्स सेल्स' (सन् १९९१) पुस्तकमा जेडब्लू गार्भरले गिरिलाल जैनले भन्दा खतरनाक संकेत गरेका छन् । सन् ३०६ मा चीनका विद्वान् सेनसाईले नेपाल भ्रमण गरेदेखि नै नेपालचीन सम्बन्ध सुरु भएको हो । नेपाललाई आधार इलाका बनाएर चीनलाई खरानी तुल्याउने गुप्त योजनाअन्तर्गत पश्चिमा शक्तिले नेपाललाई सधैं अस्थिर बनाउन भारतको सहयोगमा काम गरिरहेको बुझ्न सकिन्छ । तसर्थ राजा वीरेन्द्रको हत्यालाई सतही ढंगले विश्लेषण गर्नु अपरिपक्व ठहरिनेछ । उनको हत्या राजतन्त्र र राष्ट्रियता दुवै समाप्त पार्ने खेलको पहिलो कडी थियो । कतिपय दुर्दान्त, दुर्दमनीय र कल्पनातीत घटना अप्रत्यासित जस्तो लागे पनि पृष्ठभूमिमा कैयन् पात्र, घटना, योजना र षड्यन्त्रका कथा अवश्य हुन्छन् । राजनीतिशास्त्री डा देवराज दाहालले एकपल्ट घतलाग्दो तर्क गरेका थिए, 'परिवर्तनका नाममा केही वर्षयता नेपाल धेरै कमजोर भइसकेको छ । राष्ट्रलाई एकीकृत गर्ने वा जोड्ने शक्तिभन्दा तोड्ने शक्तिहरू प्रबल हुँदै गएका छन्, यसबारे हामीले सूक्ष्म अध्ययन गर्न आवश्यक छ ।' राजा वीरेन्द्रका शत्रु अनेकौं भेषमा घाँसमा विषालु सर्प लुके झैं लुकेका रहेछन् । सेना, प्रहरी, गुप्तचर, पत्रकार, लेखक, कानुनविद्, राजनीतिज्ञ, समाजसेवी, उद्योगपति आदिको भेषमा विदेशीका निम्ति काम गर्नेहरू २०६३ सालपछि छिचिमिरा झैं सतहमा देखिए । माओवादी र विदेशीलाई गुप्त सूचना दिनेहरूले सांसदलगायतका उच्च पद र आईएनजीओकर्मी भएर वास्तविक रूप देखाए । 'दिल्लीमा नेपालभारतबीच उद्योगव्यापारबारे छलफल हुँदा नेपालका एकजना अर्बपति उद्योगपति भारतीय पक्षको प्रतिनिधि भएर बसेको देखेपछि तत्कालीन प्रधानमन्त्री गिरिजाप्रसाद कोइराला आश्चर्यचकित भएका थिए ।' पत्रकार युवराज घिमिरे भन्छन् । राजदरबारदेखि सिंहदरबारसम्म राजा र राष्ट्रका शत्रु भएका कारण दिनप्रतिदिन राष्ट्रको पतन हुँदै गयो । आज पनि सरकार राष्ट्रको बैरीजस्तो छ । गाउँ र नगरको अधिकार कटौती गरेर विदेशीलाई पोस्न खोजिएको छ । राष्ट्रको सुखसुविधामा पौडी खेलेर अराष्ट्रिय काम गर्नेहरू शक्तिशाली पदमा बसेका छन् । राष्ट्रलाई विखण्डन गर्ने षड्यन्त्र रोकिएको छैन । २०४७ सालको सविधानमा नेपालको राष्ट्राध्यक्ष हिन्दु नै हुनुपर्ने व्यवस्था थियो । त्यो इसाईहरूलाई मन परेको थिएन । युरोप र अमेरिकाले माओवादी नामको पल्टनलाई मद्दत गरेर भारतको सहयोगमा तालिम, पैसा र हतियार उपलब्ध गराउँदै नेपाली सेनाविरुद्ध युद्धको ऐलान गरे । नेपालका प्राकृतिक स्रोतसाधनबारे संसदको उपस्थित दुईतिहाई सदस्यले निर्णय गर्ने कुरा सो संविधानको धारा १२६ ले स्पष्ट गरेको थियो । सो धाराले शान्ति र मैत्री सन्धि, सुरक्षा र सामाजिक सम्बन्ध, नेपाल अधिराज्यको सिमाना र प्राकृतिक स्रोत र त्यसको उपयोगको बाँडफाँट जस्ता विषयमा संसदको दुवै सदनको संयुक्त बैठकमा उपस्थित सदस्यहरूको दुईतिहाई बहुमतले निर्णय गर्ने सर्त राखेकाले नेपालको प्राकृतिक स्रोत र राष्ट्रिय सुरक्षामा हस्तक्षेप गर्न चाहने भारतका निम्ति २०४७ सालको संविधान नै 'समस्या' बन्न पुग्यो । यस्तै संविधानले भाग २ मार्फत नागरिकतामा गरेको कडाइ पनि भारतलाई मन परेको थिएन । यस्तै सोही संविधानको धारा १९ (१) मा 'कसैले कसैको धर्म परिवर्तन गराउन पाउने छैन' भनिएकोमा हिन्दुबौद्ध जस्ता प्राचीन धर्म मास्न षड्यन्त्र गर्नेहरूले धर्म निरपेक्षताको एजेन्डा ल्याएर पुरानो संविधानलाई समाप्त तुल्याए । तसर्थ राजा वीरेन्द्रको हत्या गरेपछि राजा ज्ञानेन्द्रलाई गद्दीच्युत गराउने खेलमा सक्रिय तत्वहरू नै आज राष्ट्र टुक्र्याउने मिसनमा लागेको बुझिन्छ । गणतन्त्र 'संस्थागत' गर्ने भनेकै त्यही हो भन्ने यथार्थ जनताले विस्तारै बुझिरहेका छन् । २०३० साल जेठ २८ गते (१० जुन १९७३) मा नेपाली कांग्रेसले विमान अपहरण गरेर भारु ३० लाख भारतमा पुर्याउने कृत्यको यथार्थ विवरण समेटेर सो काण्डका योजनाकारमध्येका एक मदनप्रसाद अर्यालले लेखेको पुस्तकमा नेपाली कांग्रेस आज झन् पथभ्रष्ट भएको उल्लेख छ । कांग्रेसका धेरै नेताकार्यकर्ताले पार्टीको चारतारे झन्डाको अर्थ बिर्सेका छन् । सिद्धान्त, दर्शन र आदर्श बिर्सेका छन् । २०४७ सालको संविधानको स्वामित्व लिने कांग्रेसले सो संविधानको रक्षा गर्ने कुनै प्रयत्न नगरी माओवादीमार्फत विदेशीले ल्याएका एजेन्डामा दौडिएपछि राष्ट्रियता र प्रजातन्त्र दुवै कमजोर बन्दै गयो । यो अवस्थामा पार्टीले गणतन्त्र संघीयता र धर्म निरपेक्षता परित्याग गर्ने साहस एवं विवेक देखाएन भने नेपाली कांग्रेस 'कोमिन्ताङ' बन्ने निश्चित छ । राष्ट्रियता, प्रजातन्त्र, राजसंस्था र समाजवादको सिद्धान्त नबुझ्ने कांग्रेसका धेरै नेताकार्यकर्ताले चार तारा भन्नाले सुरा, सुन्दरी, सत्ता र सम्पत्ति मात्र बुझ्ने गरेका छन् । कतिपय पदलोलुपहरू त इस्लामिक उग्रवादीले नेपाल कब्जा गरे भने आईएस एजेन्ट बन्न पनि तयार देखिन्छन् । कतिपय वामपन्थी दल र 'सत्तामा गणतन्त्र र सडकमा राजतन्त्र, हाम्रो मूलमन्त्र' ठान्ने राप्रपा झैं कांग्रेस पनि सिद्धान्तहीनहरूको बथान बनेको छ । अथर्ववेदमा भनिएको छ, 'भोग गर्ने जीवात्मा मात्र हो तर तटस्थ बस्ने परमात्मा हुन्छ ।' (आत्मा सूक्त ।।२०।।) दधीचिका हड्डीले बनेका बज्रले उनान्सय प्रकारका वृत्र नामका असुरलाई बध गरेको प्रसंग आउँछ शास्त्रमा । जनताले असल र खराब पात्र, प्रवृत्ति, दृश्य र पाश्र्व निर्देशकका चक्रव्युह बुझेर सत्य बोल्ने साहस गरे भने राष्ट्र ठूलो संकटबाट बच्न सक्ने सम्भावना बाँकी छ । तर तटस्थ बसेर सत्य बोल्ने साहस कतिजनाले गर्छन् ? प्रश्न जटिल छ । नेपालमा खम्पा विद्रोह चर्काएर फाइदा लिन अमेरिकाले ताप्लेजुङ, संखुवासभा, दोलखा, सोलुखुम्बु, रोल्पा, मुस्ताङ, मनाङ, सिन्धुपाल्चोक, रसुवा, धादिङ, हुम्ला, मुगु, बझाङ र दार्चुला जिल्लामा हजारौं खम्पा छापामारहरूलाई प्रशस्त हतियार, तालिम र पैसा दिएर सक्रिय गरायो । त्यसबेला भैरहवामा भारतबाट प्रवेश गरेका खम्पाहरूलाई पक्राउ गर्दा गृहमन्त्री सूर्यप्रसाद उपाध्यायले भारत र अमेरिकाको दबाबमा ती छापामारलाई मुक्त गरिदिए । नेपाली कांग्रेसको सरकार विदेशीका सामु लाचार बन्यो । अमेरिका तथा भारतले त्यसैबेलादेखि नेपालको राजसंस्थालाई विदेशी षड्यन्त्र निस्तेज पार्ने अन्तिम शक्ति भन्ने बुझेका थिए । राजसंस्था र सेनालाई तहसनहस पार्ने खेलहरू त्यसै बेलादेखि हुँदै आएको बुझिन्छ । सन् १९७४ तिरै रकेट लन्चर, एम सिक्सटिन बन्दुकलगायतका हतियार उपलब्ध गराउनेहरूले आज तराईमा विभिन्न रहस्यमय व्यक्ति र संस्थालाई सक्रिय गराएर अर्को विद्रोह गराउने तयारी गरिरहेको देखिन्छ । तराईका गतिविधि सूक्ष्मरूपमा अध्ययन गरेर विखण्डनकारीका अभिलेख तयार गर्नु मात्र पर्याप्त हुँदैन । प्रभाकरणलगायतका पृथकतावादीहरूलाई श्रीलंकाको सेनाले खरानी बनाए झैं समयमै तराईमा ट्याक्टिकल हेडक्वार्टर स्थापना गरेर नेपाललाई सुडान बनाउने खेल रोक्ने काम राष्ट्रिय सुरक्षाका अंगहरूको हो । राष्ट्रघातलाई सहज बनाउने खेलमा सरकारै लागेको देखिएकाले सेनाले 'सरकारको आदेश' पर्खिरहँदा देश नै भष्म भइसक्ने अवस्था आउन सक्छ । राजा वीरेन्द्रका हत्यारा नै राष्ट्र विखण्डन गराउने खेलमा सक्रिय छन् भन्ने कुरा स्पष्ट भइसकेको छ । तसर्थ यो रमिता हेर्ने बेला हँदै होइन ।"
वेष्ट ब्रुममाथि लिभरपुलको कठिन जित,काठमाडौः इंग्लिस प्रिमियर लिग फुटबलमा लिभरपुलले वेष्ट ब्रुममाथि कठिन जित हात परेको छ। गएराति भएको खेलमा लिभरपुलले वेष्ट ब्रुमलाई उसकै घरेलु मैदानमा १० ले पराजित गरेको हो। लिभरपुलका लागि रोवेर्टो फिर्मिनोले पहिलो हाफको इन्जुरी समयमा गरेको गोल नै निर्णायक बन्यो। जितसँगै लिभरपुल लिग तालिकाको तेस्रो स्थानमा उक्लिएको छ। प्रिमियर लिग फुटबलमा लिभरपुलको ३३ खेलबाट ६६ अंक भएको छ भने म्यानचेस्टर युनाइटेडसँग पराजित भएको चेल्सी ३२ खेलबाट ७५ अंकका साथ लिगको शीर्ष स्थानमा यथावत छ। दोस्रो स्थानमा रहेको टोटनहामको ७१ अंक छ भने म्यानचेस्टर युनाइटेड ३१ खेलबाट ६० अंकका साथ लिगको पाँचौ स्थानमा उक्लिएको छ।
प्रेक्षा जसले ११ वर्षकै उमेरमा भलिबलमा डेब्यू गरिन्,"काठमाडौः त्रिपुरेश्वरस्थित राष्ट्रिय खेलकुद परिषद्को कभर्ड हलमा जारी आरबीबीएनभीए महिला तथा पुरुष क्लब लिग भलिबल प्रतियोगितामा ११ वर्षीया प्रेक्षा राईको डेब्यू' चर्चित बनेको छ । भर्खरै ६ कक्षा सकेर सातमा पुगेकी प्रेक्षा शनिबार जाउलाखेल भलिबल प्रशिक्षण केन्द्रविरुद्धको खेलमा न्यु डायमन्ड क्लबका तर्फबाट मैदानमा ओर्लिएकी थिइन् । टोलीकी प्रमुख खेलाडी पनामिका राईको स्थानमा दोस्रो सेटमा मैदान प्रवेश गरेकी उनले ओपन स्पाइकबाट दुई अंक पनि हासिल गरिन् । उनले हानेको बलले म्याट छुँदा कभर्डहलमा उपस्थित भलिबल प्रेमीले मजैले ताली बजाएर प्रेक्षालाई हौसला दिएका थिए । प्रतियोगितामा प्रेक्षाभन्दा तीन दशक बढी उमेर भएका पाका खेलाडी पनि सहभागी छन् । तर, ती सबै खेलाडीलाई छायामा पार्दै ११ वर्षीया प्रेक्षाले चर्चा बटुलिन् । सानै उमेरमा ठूलो प्रतियोगितामा सहभागी गराउँदा आत्मविश्वास बढ्ने भएकाले उनलाई टोलीमा सहभागी गराइएको न्यु डायमन्डका प्रशिक्षक कुमार राईले जानकारी दिए । यसअघि विभिन्न प्रतियोगितामा सहभागी जनाइसकेकी रिया कुँवरको तालिमका क्रममा हात भाँचिएपछि प्रेक्षाले टोलीमा अवसर पाएकी थिइन् । प्रतियोगितामा सहभागी हुनुभन्दा केही दिनअघि रियाको हात भाँचिएपछि उनको स्थानमा प्रेक्षालाई सहभागी गराइएको हो । ट्रेनिङकै क्रममा रियाको हात भाँचियो । डाक्टरले एक वर्षसम्म खेल्न नसक्ने भनेपछि उनको स्थानमा प्रेक्षालाई सहभागी गराएका हौं', न्यु डायमन्डका प्रिन्सिपलसमेत रहेका राईले भने । प्रेक्षाले भलिबल खेल्न थालेको भने दुई वर्ष मात्र भयो । कक्षा चारमा अध्ययन गर्दादेखि भलिबल खेल्न थालेकी उनी विभिन्न प्रतियोगितामा टोलीको सदस्य भए पनि अहिलेसम्म कुनै ठूला प्रतियोगिता खेलेकी थिइनन् । दुई वर्षको अवधिमा प्रेक्षाले खेलमा निकै प्रगति गरेकी छन् । सोचेअनुरूप हाइट नबढेकाले भविष्यमा टोलीमा स्थान बनाउन समस्या पर्न सक्छ । कुमार राई, प्रशिक्षक न्यु डायमन्ड दुई वर्षको अवधिमा खेलमा निकै प्रगति गरे पनि सोचेअनुरूप उनको उचाइ नबढेको प्रशिक्षक राईले बताए । दुई वर्षको अवधिमा प्रेक्षाले खेलमा निकै प्रगति गरेकी छन् तर सोचेअनुरूप हाइट नबढेकाले भविष्यमा टोलीमा स्थान बनाउन समस्या पर्न सक्छ', राईले अन्नपूर्णसँग भने । न्यु डायमन्ड एकेडेमीलाई महिला भलिबल खेलाडी उत्पादनको केन्द्रभन्दा फरक पर्दैन । पुरानो नैकापस्थित सामान्य टहरोमा कक्षा सञ्चालन गर्दै आएको यो विद्यालयले नेपाली महिला भलिबलको क्षेत्रमा उल्लेखनीय योगदान पुर्याउँदै आएको छ । यो विद्यालयले राजधानीमा सञ्चालन भइरहेको आरबीबीएनभीए महिला तथा पुरुष क्लब लिग भलिबलको महिलातर्फ फाइनलमा स्थान सुरक्षित गरिसकेको छ । नेपाल भलिबल संघद्वारा आयोजित प्रतियोगितामा न्यु डायमन्डले विभागीय प्रतिद्वन्द्वी सशस्त्र प्रहरी बलको एपीएफ क्लबसँग उपाधिका लागि सोमबार प्रतिस्पर्धा गर्नेछ । पछिल्लो समय विभागीय टोलीलाई कडा टक्कर दिँदै आएको न्यु डायमन्ड टोलीमा पाँच कक्षादेखि स्नातक तहमा अध्ययनरत विद्यार्थी सहभागी छन् । तुलनात्मक रूपमा होचा कदका खेलाडी सम्मिलित उक्त टोलीले हरेक प्रतियोगितामा दर्शकको अपार साथ पाउने गरेको छ ।"
आइपीएल क्रिकेटमा राइजिङ पूणेद्वारा बैंलोर २७ रनले पराजित,"काठमाडौंः इण्डियन प्रिमियर लिग क्रिकेटमा राइजिङ पूणे सुपर जाइन्ट्सले रोयल च्यालेञ्जर्स बैंलोरलाई २७ रनले पराजित गरेको छ। पुणेले दिएको १ सय ६२ रनको लक्ष्य पछ्याएको बैंलोर निर्धारित २० ओभरमा ९ विकेटको क्षतिमा १ सय ३४ मात्रै बनाउन सक्यो। बैंलोरका लागि एडी डिभिलियर्सले २९ तथा कप्तान विराट कोहलीले २८ रन जोडेका थिए। यस्तै, केदार जाधव र स्टुअर्ट बिन्नीले सामान १८ रन जोड्दा सेन वाट्सन १४ रनमा पेभिलियन फर्केका थिए। पूणेका लागि सार्दुल ठाकुर र बेन स्टोक्सले ३३ विकेट लिए। यसअघि पहिले ब्याटिङ गरेको पूणेले पुरै ओभर खेल्दै ८ विकेटको क्षतिमा १ सय ६१ रन बनाएको थियो। पूणेका लागि राहुल त्रिपाठीले ३१, अजिन्क रहाणेले ३० तथा महेन्द्रसिंह धोनीले २८ रन जोडे। यस्तै स्टिभ स्मिथ र मनोज तिवारीले समान २७२७ रन जोडेका थिए। बैंलोरका लागि श्रीनाथ अरबिन्द र एडम मिल्नेले समान २२ विकेट लिए भने सामुयल बद्रि, सेन वाट्सन र पवन नेघीले एकएक विकेट लिएका थिए। खेलमा पूणेका बेन स्टोक्स म्यान अफ दी म्याच घोषित भए।"
"चेल्सी म्यानचेस्टर युनाइटेडसँग स्तब्ध, उपाधि होड खुल्ला",काठमाडौंः लिग लिडर चेल्सी म्यानचेस्टर युनाइटेडसँग पराजित भएपछि इंग्लिस प्रिमियर लिग फुटबलको उपाधि होड खुला भएको छ। ओल्ड ट्राफोडमा गएराति भएको खेलमा चेल्सी म्यानचेस्टर युनाइटेडसँग २० ले पराजित भएपछि उपाधि होड खुल्ला भएको हो। खेलको सातौं मिनेटमा मार्कस रासफोर्डले गोल गर्दै म्यानचेस्टर युनाइटेडलाई सुरुवाती अग्रता दिलाएका थिए। पहिलो हाफमा १० को अग्रता लिएको म्यानचेस्टर युनाइटेडका लागि खेलको ४९ औं मिनेटमा एन्डर हेरेराले गोल गर्दै अग्रता दोब्बर पारे। बाँकी समयमा दुवै टोलीबाट गोल हुन सकेन र खेल म्यानचेस्टर युनाइटेडले २० ले जित्यो। प्रिमियर लिग फुटबलमा चेल्सी ३२ खेलबाट ७५ अंकका साथ लिगको शीर्ष स्थानमा यथावत छ भने दोस्रो स्थानमा रहेको टोटनहामको ७१ अंक छ। म्यानचेस्टर युनाइटेड भने ३१ खेलबाट ६० अंकका साथ लिगको पाँचौ स्थानमा उक्लिएको छ।

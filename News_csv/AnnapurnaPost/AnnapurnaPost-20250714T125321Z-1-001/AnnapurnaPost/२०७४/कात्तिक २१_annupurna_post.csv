शीर्षक,विवरण
"केनेडी र ख्रुस्चेभ, ट्रम्प र पुटिन","गएको अक्टोबर २१ तारिखका दिन अमेरिकी राष्ट्रपति डोनाल्ड ट्रम्पले अमेरिकी सुरक्षा एजेन्सीहरूलाई ५४ वर्षअघि हत्या गरिएका अमेरिकाका ३५औं राष्ट्रपति जोन एफ केनेडीको हत्यासम्बन्धी सबै फाइलहरू सार्वजनिक गर्न निर्देशन दिए । तर सीआईए र एफबीआईलगायतका सुरक्षा एजेन्सीहरूले राष्ट्रिय सुरक्षा, कानुन र व्यवस्था तथा विदेश सम्बन्धमा पर्ने असरलाई मध्यनजर गरी केही अति संवेदनशील फाइल गम्भीर अध्ययन गरेर मात्र तिनलाई सार्वजनिक गर्दै जान अनुमति मागे । ट्रम्पले २६ अक्टोबरका दिन आगामी एक सय ८० दिनभित्र गोपनीय रहेका त्यस्ता कागजातको मिहिन अध्ययन गर्न समय दिएका छन् ।ट्रम्पको त्यस्तो आदेशपछि २६ अक्टोबरमा त्यहाँको सरकारी अभिलेखालयले केनेडीको हत्यासम्बन्धी दुई हजार आठ सय ९१ र यही नोभेम्बर ३ मा अरू त्यस्ता छ सय ७६ कागजातहरू सार्वजनिक गरेको छ । २७ अक्टोबरमा वासिंगटन पोस्टले उल्लेख गरेअनुसार केनेडीको हत्यासम्बन्धी अझै ३० हजार दस्ताबेज सार्वजनिक हुन बाँकी छ ।स्मरणीय छ, २२ नोभेम्बर, १९६३ को मध्यदिनमा टेक्सासको डलास सहरमा एउटा खुला कारबाट लाखौं जनताको स्वागत ग्रहण गर्दै अघि बढिरहेको बेलामा अकस्मात् केनेडीमाथि गोली प्रहार भयो । उनी त्यही ढले । तत्काल अस्पताल पुर्याइयो, तर गोली लागेको आधा घन्टामा नै उनलाई मृत घोषणा गरियो । ली हार्भे ओसवाल्ड नामको एउटा अमेरिकी जलसेनामा कार्यरत व्यक्तिले केनेडीको हत्या गरेको थियो । केनेडीको हत्या हुनुअघि सीआईएले क्युबाका राष्ट्रपति फिडेल क्यास्ट्रोको बारम्बार हत्या प्रयास गरेको थियो र एउटा रिपोर्टमा क्यास्ट्रोले आफ्नो हत्या प्रयासमा संलग्न रहेका अमेरिकीहरू पनि सुरक्षित रहन नसक्ने चेतावनी दिएको एउटा रिपोर्टमा उल्लेखित छ । ओसवाल्ड क्युबा र सोभियत अधिकारीहरूसँग सम्पर्कमा रहने गरेको सोभियत संघमा बस्नका लागि उसले भिसा आवेदनसमेत दिएको थियो । सीआईएका निर्देशकसहितका उच्चाधिकारीहरूले केनेडीलाई क्यास्ट्रोले क्युबामा बलियो पकड कायम नराख्दै उनीविरुद्ध आक्रमण गर्न नसघाइए त्यसले मध्य र दक्षिण अमेरिकामा साम्यवादको लहर आउने बताएका थिए । सार्वजनिक भएका कागजातअनुसार ओसवाल्ड १९५८को अक्टोबरमा ब्रिटेन हुँदै फिनल्यान्ड पुगेको थियो र हेलसिन्कीस्थित सोभियत दूतावासबाट भिसा लिएर मस्को गएको थियो । उसले सोभियत अधिकारीहरूसमक्ष सोभियत संघको नागरिकता लिएर त्यहीं बस्ने इच्छासमेत जाहेर गरेको थियो । १९५९ मा त उसले भागेर सोभियत संघ जाने प्रयास पनि गरेको थियो । केनेडीको हत्याको दोस्रो दिन, २४ नोभेम्बर १९६३ मा ओसवाल्डलाई प्रहरीले सिटी जेलबाट काउन्टी जेलमा स्थानान्तरण गर्दै थियो । युवा र सुन्दर छविका कारण अमेरिकी इतिहासकै र खास गरेर महिलाहरूमाझ सर्वाधिक लोकप्रिय राष्ट्रपतिको हत्याराको जेलसारको घटनालाई लाखौं मानिसले टेलिभिजनमा हेरिरहेका थिए । त्यसैबेला डलासको एउटा नाइट क्लबका सञ्चालक ज्याक रुबीले सबैको दृष्टिसामु ओसवाल्डलाई गोली हानेर मारिदिए । गहन वेदना र आक्रोशको अवस्थामा आफूले ओसवाल्डलाई गोली हानेको र आफू कुनै षड्यन्त्रमा सामेल नभएको रुबीको भनाइ थियो । ओसवाल्ड हत्याको मुद्दा किनारा नलाग्दै क्यान्सरको कारण रूबीको मृत्यु भयो । २६ अक्टोबरमा सार्वजनिक भएका कागजातहरूमध्ये ब्रिटिस दैनिक दी टेलिग्राफले एउटा दस्ताबेजको प्रतिलिपि छापेको छ, जसअनुसार अमेरिकाको संघीय जाँच ब्युरोले सीआईएको लन्डनस्थित एक अधिकारीले पठाएको पत्र पनि छ । सो अनुसार बेलायतको जासुसी संगठन एमआई ५ ले सीआईएलाई उपलब्ध गराएको जानकारीअनुसार केनेडीको हत्या हुनुभन्दा ठीक २५ मिनेटअघि क्याम्ब्रिज न्युज दैनिकका एक वरिष्ठ संवाददातालाई कुनै अज्ञात व्यक्तिले फोन गरेर छिट्टै एउटा विष्मयकारी समाचारका लागि लन्डनस्थित अमेरिकी दूतावासमा सम्पर्क राख्न भनेको थियो । उता, डिसेम्बर १९६६ मा एफबीआईका निर्देशक जे एड्गर हुभरले ह्वाइट हाउसमा पठाएको एउटा स्मरण पत्रमा सोभियत कम्युनिस्ट पार्टीका उच्च अधिकारीहरूले केनेडीको हत्यामा अमेरिकाका उग्र दक्षिणपन्थीहरू र तत्कालीन उपराष्ट्रपति लिन्डन बी जोन्सनलको हात भएको उल्लेख गर्ने गरेको बताएको छ । तर अधिकांश फाइलहरूले सोभियत र क्युबाली जासुसी संगठनतर्फ नै इशारा गरेको देखिन्छ । केनेडीको हत्या र केनेडी खु्रश्चेभ सम्बन्ध २८ सेप्टेम्बर १९६३ मा ओसवाल्डले मेक्सिकोस्थित सोभियत दूतावासमा केजिबीका अधिकारी भ्यालरी कोस्टिकोभासँग अड्कीअड्की रूसी भाषामा गरेको कुराकानीसम्बन्धी अभिलेख हालै सार्वजनिक भएको छ । कोस्टिकोभा सोभियत संघको जासुसी संगठनकेजीबीको राजनीतिक हत्यासम्बन्धी विभागको अधिकारीसमेत रहेको पुष्टि भएको छ । एउटा क्युबाली जासुसले मेक्सिकोस्थित क्युबाको दूतावासमा भएको जाँचबुझको क्रममा ओसवाल्ड विलक्षण सुटर भएको समेत उल्लेख भएको बारे एउटा अमेरिकी इतिहाससम्बन्धी वेबसाइटमा हालै राखिएको छ । ट्रम्पको आदेशपछि र त्यसअघि प्रकाशित गोप्य फाइलहरूमा उल्लेखित विवरणहरूले ओसवाल्डको सोभियत संघ र क्युबाको जासुसी संस्थाहरूसँगको सम्बन्धलाई अझ स्पष्टसँग बुझ्न क्यास्ट्रोको हत्या प्रयासमा अमेरिकी संलग्नता र केनेडी ख्रुश्चेभ सम्बन्धको स्तरबारे पनि केही प्रकाश पारिनु आवश्यक देखिन्छ केनेडी राष्ट्रपति हुनुभन्दा ठीक दुई वर्षअघि ८ जनवरी १९५९ मा अमेरिकी भूमिबाट करिब एक सय ६१ किलोमिटर परको क्युबामा अमेरिकानिकट फुल्गेन्सियो बाटिस्टाको सत्ता पल्टाएर ३३ वर्षीय फिडेल क्यास्ट्रोको कम्युनिस्ट सेनाले सत्ता कब्जा गरेको थियो । केनेडीको शपथ ग्रहणलगत्तै सीआईएका उपनिर्देशक रिचार्ड बिसेलले राष्ट्रपतिलाई ग्वाटेमालामा सीआईएले निर्वासित क्युबालीलाई क्युवामाथि आक्रमण गर्ने प्रशिक्षण दिइरहेको जानकारी गराएको बारे चर्चित अमेरिकी पत्रकार पिटर बेनर्टले दी इकारस सिन्ड्रोमअ हिस्ट्री अफ अमेरिकन हुब्रिस नामक पुस्तकमा उल्लेख गरेका छन्। सीआईएका निर्देशकसहितका उच्चाधिकारीहरूले केनेडीलाई क्यास्ट्रोले क्युबामा बलियो पकड कायम नराख्दै उनीविरुद्ध आक्रमण गर्न नसघाइए त्यसले मध्य र दक्षिण अमेरिकामा साम्यवादको लहर आउने बताएका थिए । आन्तरिक राजनीतिक वाध्यता र आफ्ना सहयोगीको दबाबमाझ क्यास्ट्रोविरोधी विद्रोहीहरूलाई आक्रमणको आदेश दिन केनेडी बाध्य भए । १७ अप्रिल १९६१मा सीआईए प्रशिक्षित करिब दुई हजार निर्वासित क्युबालीहरूले बे अफ पिग्स को किनाराबाट क्युवामाथि आक्रमण गरे । आक्रमणको दुई दिनमै क्यास्ट्रोको सेनाबाट उनीहरू पराजित भए । उक्त आक्रमण अकल्पनीय रूपमा मूर्खतापूर्ण रणनीतिको सिकार भएको विश्लेषकहरूले उल्लेख गरेका छन्पहिलो त सीआईएले प्रतिबद्ध क्यास्ट्रो र कम्युनिस्टविरोधी लडाकुहरूलाई पन्छाएर बाटिस्टा समर्थकहरूलाई प्रशिक्षण दिएको थियो । आक्रमण सफल भएमा बाटिस्टाको पुनः सत्तारोहणलाई सहज बनाउन स्वयं बाटिस्टाको दबाबमा त्यसो गरिएको थियो । अर्को, आफ्नै सेनासहित राज्यसत्ता नियन्त्रण गरेर बसेको कम्युनिस्ट शासनविरुद्ध दुई हजारको सानो संख्याको कुनै व्यक्ति विशेषप्रति बफादार सेनालाई कुनै ब्याकअपबिनै आक्रमण गर्न पठाउनु थियो । स्मरणीय छ, ब्याकअप को लागि अमेरिकी हवाई सेनालाई पठाउने सीआईए र अमेरिकी सुरक्षा अधिकारीहरूको आग्रहलाई केनेडीले अस्वीकार गरेका थिए । त्यसले गर्दा बे अफ पिग्स लज्जास्पद पराजयको दृष्टान्त बन्यो । उक्त घटनाले केनेडीलाई तोडेको देखिन्छ । अमेरिकी सेनाध्यक्ष लाइमन लेम्निचरले पछि आएर केनेडीको उक्त कार्यलाई निन्दनीय र आपराधिक कार्य समेत बताए । आइजनहावरले त्यसलाई चरम कायरतापूर्ण भनेर आलोचना गरे । त्यस घटनापछि कयौं दिनसम्म कार्यालय समयपछि केनेडी आफ्नो ओच्छ्यानमा घोप्टो परेर रूने गरेको उनकी पत्नी ज्याक्लिन केनेडीले बताएको बारे विलियम लोइस्टनबर्गले अमेरिकन प्रेसिडेन्ट नामक पुस्तकमा लेखेका छन् । रुजवेल्ट, ट्रुमन, आइजनहावर जस्ता घाग र दृढ इच्छाशक्ति भएका राष्ट्रपतिहरूको उत्तराधिकारीको रूपमा आएका केनेडीको व्यक्तित्वका ती पाटाहरूबारे सोभियत नेता निकिता ख्रुस्चेभले मिहिन अध्ययन गरिरहेकै थिए । त्यसैले केनेडीको अनुभवहीनता र रणनीतिक अकुशलताबाट फाइदा लिने उद्देश्य स्वाभाविकरूपमा खु्रस्चेभले राखे । दोस्रो विश्व युद्धपछि अमेरिका, सोभियत संघ, ब्रिटेन र फ्रान्सले चार भाग लगाएर बर्लिनमा शासन गरिरहेका थिए । अमेरिका, बेलायत र फ्रान्सको नियन्त्रणमा रहेको भागलाई पश्चिम बर्लिन भन्न थालियो । पछि पश्चिम बर्लिनलाई पश्चिम जर्मनीको प्रशासनअन्तर्गत राखियो र सोभियत नियन्त्रणमा रहेको पूर्वी बर्लिन सोभियत नियन्त्रणकै पूर्वी जर्मनीअन्तर्गत थियो । तर पश्चिम बर्लिन वरीपरीबाट पूर्वी बर्लिन र पूर्वी जर्मनीबाट घेरिएको थियो । बे अफ पिग्स घटनालगत्तै जुनमा भियनामा सोभियत नेता खु्रस्चेभ र अमेरिकी राष्ट्रपति केनेडीबीचको शीर्ष वार्तामा ख्रुस्चेभले केनेडीलाई एउटा अल्लारे केटालाई जस्तै छाँसेको र हेपेको स्वयं केनेडीले बताएका छन् । ब्रिटिस प्रधानमन्त्री हेरोल्ड मयाक्मिलनले पनि आफ्ना सहयोगीहरूसँग कुरागर्दै केनेडी साह्रै काँचा र कमजोर नेतृत्व क्षमताका भएको बताएकोबारे लोइस्टनवर्गको पूर्वोक्त पुस्तकमा उल्लेख छ । भियना बैठकमा ख्रुस्चेभले बर्लिनका सम्बन्धमा पश्चिम बर्लिनमाथिको अमेरिका, बेलायत र फ्रान्सको नियन्त्रण अन्त्य गरेर बर्लिनलाई स्वतन्त्र सहर बनाउने प्रस्ताव राखे । सो प्रस्तावलाई अस्वीकार गरेमा पश्चिम बर्लिनमाथि आक्रमण गर्ने र पश्चिम बर्लिनविरुद्ध नाकाबन्दीसमेत गरिने चेतावनी दिए । १३ अगस्ट १९६१मा खु्रस्चेभले पूर्व र पश्चिम बर्लिनबीचको सीमानामा पर्खाल लगाउन थालियो । १६ अक्टोबर १९६२ मा अमेरिकी जासुसी विमान यु२ ले क्युबामा सोभियत संघले अमेरिकालाई लक्ष गरेर मध्यम दूरीका क्षेप्यास्त्र तैनाथ गरिरहेको जानकारी दियो । तत्काल त्यस्तो तैनाथीसम्बन्धी निर्माणाधीन भौतिक पूर्वाधारविरुद्ध हवाई आक्रमणदेखि आणविक प्रहारसम्मका सम्भावनाबारे अमेरिकी प्रशासन पक्षविपक्षमा रह्यो । अमेरिकासोभियत सम्बन्धमा एकपछि अर्को तनाव थपिँदै जाँदा २७ अक्टोबर १९६२ मा सोभियत संघले क्युबाबाट क्षेप्यास्त्र प्रहार गरेर एउटा अमेरिकी जासुसी विमान खसाल्यो । त्यसका पाइलट मारिए । उक्त आक्रमणविरुद्ध कठोर प्रतिकार गरिने निर्णय अमेरिकालगायतका मित्र राष्ट्रहरूले गरे । लगत्तै सोभियत नेता ख्रुस्चेभ्ले केनेडीसमक्ष भूमध्य सागरमा तैनाथ पोलारिस पनडुब्बी र टर्कीमा तैनाथ क्षेप्यास्त्र प्रणाली हटाएमा क्युवामा कुनै क्षेप्यास्त्र प्रणाली स्थापना नगरिने प्रतिबद्धतासहितको पत्र पठाए । ख्रुस्चेभको प्रस्तावमा दुई मुलुकबीच गोप्य सहमति भयो । प्रजातान्त्रिक प्रणालीका आन्तरिक अभावमध्ये पनि बर्लिन र क्युवा संकटमा सोभियत संघका कमजोरी प्रदर्शित भएको दुवै पक्षका त्यस्ता कमजोरीले दोस्रो विश्व युद्ध पछाडिको युरोपको दुई ध्रुवमा भएको विभाजनलाई नै थप बल प्रदान गर्यो भन्ने मत पूर्व अमेरिकी विदेशमन्त्री हेनरी किसिन्जरले आफ्नो पुस्तक डिप्लोमेसीमा उल्लेख गरेका छन् । रुजवेल्ट, ट्रुमन नीति र केनेडीख्रुस्चेभ सम्बन्ध माझ ट्रम्पपुटिन सन्दर्भ ह्वील चेयरमा बसेर अमेरिकी राष्ट्रपति फ्र्यांकलिन रुजवेल्टले दोस्रो विश्वयुद्धको सफल नेतृत्व गरे । युद्ध निष्कर्षमा नपुग्दै अप्रिल १९४५मा उनको निधन भयो । शपथग्रहणको दिन मात्रै राष्ट्रपति रुजवेल्ट लाई भेटेका र आणविक युद्धसामग्री र सोभियत संघको रणनीतिबारे आफ्ना पूर्वाधिकारीबाट कुनै ब्रिफिङ समेत लिन नपाएका रुजवेल्टका अनुभवहीन उत्तराधिकारी ह्यारी ट्रुमनको नेतृत्व क्षमता सम्बन्धमा अमेरिकाभित्र र बाहिर सघन चिन्ता र चासो थियो । युद्ध टुंगिएको थिएन । युरोप क्षतविक्षत् र मनोवलहीन थियो । जापानले आत्मसमर्पण गर्न अस्वीकार गरिरहेको थियो । जापानविरुद्ध अणुबम प्रहार भयो र युद्ध अन्त्य भयो । राष्ट्र संघको स्थापना, युरोपको पुनर्निर्माणको लागि मार्शल प्लानको रूपमा मानव इतिहासकै सबैभन्दा ठूलो पुनर्निर्माण परियोजना घोषणा र त्यसको असाधारण रूपमा सफल कार्यान्वयन ट्रुमन नेतृत्वमा सम्भव भयो । उनले एसिया, अफ्रिका र दक्षिण अमेरिकामा कृषि, स्वास्थ्य, शिक्षा, यातायात जस्ता विकासका पूर्वाधारहरू निर्माणमा विराट परिमाणको सहयोगको उद्देश्यले २० जनवरी १९४९ मा आफ्नो सपथ ग्रहण समारोहमानै प्वाइन्ट फोर प्रोग्राम घोषणा गरे । सो घोषणा गर्दै ट्रुमनले विश्वभर अभाव र गरिबीको पीडामा बाँचिरहेका मानिसलाई आशा बाँड्दै भनेआज पहिलोपटक मानव समुदायसँग आफ्ना अभाव र पीडाहरू अन्त्य गर्न पर्याप्त ज्ञान, विज्ञान, प्रविधि र सीप उपलब्ध छ । ट्रुमन घोषणापछिका वर्षहरूमा विश्वका अर्बौं मानिसहरू विज्ञान र प्रविधिको उन्नत उपयोगबाट रोग, भोक र गरिबीबाट मुक्त भए । स्मरणीय छ, मानव जातिलाई रोग, भोक र गरिबीबाट मुक्ति दिने ज्ञान, विज्ञान र प्रविधिको आविष्कार, उपयोग र विकासमा सबैभन्दा ठूलो योगदान अमेरिकाको रह्यो । १९५३ मा ड्वाइट आइजनहावर अमेरिकाका ३४औं राष्ट्रपति भए । बीसौं शताब्दीको आरम्भदेखि उनीबराबर योग्यता र अनुभव भएको र त्यति विख्यात अर्को कुनै व्यक्ति अमेरिकी राष्ट्रपति नभएको अमेरिकी इतिहासले बताउँछ । पहिलो र दोस्रो विश्व युद्धका महायोद्धा हुँदै पाँचतारे जनरल, अमेरिकी सेना प्रमुख, नाटोको सर्वोच्च सेनापतिहुँदै राष्ट्रपति भएका आइजनहावर राष्ट्रपति बनेपछि उनको सैनिक व्यक्तित्वलाई लिएर अमेरिका र विश्वभर चिन्ता थियो । तर युद्ध मैदानमा रहेर असंख्य मृत्यु, पीडा, कष्ट, बेदना, छटपटी देखेका र भोगेका आइजनहावरले निर्वाचन अभियानको क्रममा नै घोषणा गरेका थिए  अमेरिकी जनता विजय होइन शान्ति चाहन्छन् । आफू राष्ट्रपति भएमा आफैं कोरिया पुगेर शान्ति स्थापना गर्ने प्रतिबद्धता उनले जाहेर गरे । १६ अप्रिल १९५३ मा अमेरिकी सम्पादक समाजसमक्ष सम्बोधन गर्दै आइजनहावरले तत्कालीन समयको लागि नयाँ र क्रान्तिकारी धारणा अघि सारेका थिए । उनका अनुसार संसारका कुनै मानिस अर्को कसैको शत्रु हुनै सक्दैन । हरेक मुलुकको सुरक्षा र कल्याण अन्य मुलुकहरूको सहयोग र विश्वासमा निर्भर हुन्छ । हरेक मुलुक आफ्नो राजनीतिक र आर्थिक प्रणाली रोज्न स्वतन्त्र छ र कुनै अर्को मुलुकलाई कुनै राजनीतिक र आर्थिक व्यवस्था अवलम्बन गर्न दबाब दिने अधिकार छैन । दिगो शान्ति हातहतियारको होडबाजीमा नभएर मुलुकहरूबीचका सम्बन्धहरू परस्पर विश्वास र न्यायमा आधारित हुन्छन् । रुजवेल्टदेखि केनेडीसम्मका कार्यकालका माथिका केही सन्दर्भहरूसँगै त्यसपछि रोनाल्ड रेगन र जर्ज हर्वर्ट वाकर बुस बाहेकका कुनै राष्ट्रपतिले अमेरिकाको विश्वव्यापी शक्ति, प्रभाव र सम्मानको नेतृत्व गर्न नसकिरहेको सन्दर्भमा वर्तमान राष्ट्रपति डोनाल्ड ट्रम्प निराशाजनक छविका साथ प्रस्तुत भएका छन् । प्रश्न उठ्न सक्छकतै रूस उनलाई अर्को केनेडीको रूपमा व्यवहार त गर्दै छैन ? सीआईए र फेडरल ब्युरो अफ इन्भेस्टिगेसनले अमेरिकी राष्ट्रपतिको निर्वाचनमा हिलारी क्लिन्टनलाई हराउन र डोनाल्ड ट्रम्पलाई जिताउन विभिन्न रूसी जासुसी संगठनहरूले काम गरेको बारे अमेरिकी सञ्चारमाध्यमहरूले भनेकोभन्यै छन् । संसारको सर्वाधिक शक्तिशाली राष्ट्रको सर्वोच्च कार्यकारी अधिकारीको निर्वाचनमा हराउने र जिताउने भूमिकामा कुनै अर्को मुलुकको जासुसी संगठनहरूको भूमिका रहेको आफैंमा अमेरिकाको शक्ति,सम्मान र विश्वव्यापी प्रभावविरुद्धको क्रुरतम प्रहार हो । हालै स्पेनबाट अलग हुने क्याटालेनियाको जनमत संग्रहमा रूसी प्रेरणा र भूमिका रहेकोबारे वासिंगटन पोस्ट, वासिंगटन टाइम्स, पोलिटिको, भ्वाइस अफ अमेरिका जस्ता अमेरिकी र बेलायतबाट प्रकाशित हुने दी इन्डिपेन्डेन्ट जस्ता सञ्चारमाध्यमहरूले लेखेका छन् । युरोपियन युनियनबाट बेलायतको बहिर्गमनमा पनि रूसी हात रहेको ब्रिटिस अधिकारीहरूको आशंकाबारे ब्रिटिस र अमेरिकी समाचारपत्रहरूले लेखिरहेका छन् । सिरिया र इरान सवालमा अमेरिकी नीतिलाई रूसले असफल गरिदिएको छ । पश्चिम युरोपलगायत एसिया, अफ्रिका र दक्षिण अमेरिकामा भ्लादिमिर पुटिन र सी जिनपिङको व्यक्तित्वको प्रभाव बढ्दै गएको देखिन्छ । उत्तर कोरियाले अमेरिका र उसका सुरक्षा छाताअन्तर्गतका जापान र कोरियाविरुद्ध निरन्तर आणविक आक्रमणको धम्की दिइरहेको छ तर अमेरिका किमकर्तब्यविमूढ देखिन्छ ।स्वतन्त्र र प्रजातान्त्रिक विश्वको एकछत्र नेतृत्व गरिरहेको अमेरिकाको यो अवस्थाले विश्वभर प्रजातन्त्र र व्यक्तिगत स्वतन्त्रताका कालजयी मूल्यहरू नै प्रतिरक्षात्मक हुँदै गएका छन् । विश्वको सर्वाधिक ठूलो र शक्तिशाली अर्थतन्त्र, आधुनिक ज्ञान,विज्ञान र प्रविधिको असीमित भण्डारसँगै अकल्पनीय ठूलो सैनिक सामथ्र्यसहित विश्व व्यवस्थाको नेतृत्व गरिरहेको मुलुकको यो अवस्था समग्र विश्वको शान्ति, सुरक्षा र समृद्धिका लक्षहरूमाथिको सबैभन्दा ठूलो चुनौती हो । प्रश्न उठ्ने गरेको छदुनियाका अन्य मुलुकका आम मानिसले अमेरिकाप्रतिको पहिलो धारणा त्यहाँका राष्ट्रपतिले आफ्नो सार्वजनिक छविबाट निर्माण गर्दछन् भन्ने कुरा कतै अमेरिकीहरूले नबुझेका त छैनन् ? भट्टराई नेपाल इन्स्टिच्युट फर स्ट्र्याटिजिक स्टडिज (निस)सँग सम्बद्ध छन् ।"
"महिलाः जागिरमा बढ्दै, राजनीतिमा घट्दै !","मंसिर २१ गते सम्पन्न हुने दोस्रो चरणको प्रदेश र प्रतिनिधिसभा निर्वाचनका लागि प्रत्यक्षतर्फ ७ प्रतिशत महिलाको उम्मेदवारी परेको छ । निर्वाचन आयोगका अनुसार ४५ जिल्लाका प्रतिनिधिसभातर्फ १ सय २८ र प्रदेशसभातर्फ २ सय ५६ निर्वाचन क्षेत्रका लागि जम्मा ४ हजार ७ सय ८ जनाले आफ्नो मनोनयन दर्ता गराएका छन् । प्रतिनिधिसभातर्फ १ हजार ७ सय ४२ तथा प्रदेशसभातर्फ २ हजार ९ सय ६६ जनाको उम्मेदवारी दर्ता भएको हो । त्यसमा प्रतिनिधिसभातर्फ १ सय २६ र प्रदेशसभातर्फ २ सय ९ जना अर्थात ७११ प्रतिशत महिलाले आफ्नो मनोनयन दर्ता गराएका छन् । मंसिर १० गते हुने पहिलो चरणको निर्वाचनका लागि उच्च हिमाली तथा पहाडका ३२ जिल्लाका प्रतिनिधिसभातर्फको ३७ निर्वाचन क्षेत्रका लागि ३ सय २२ र प्रदेशसभाको ७४ क्षेत्रका लागि ४ सय ८१ उम्मेदवारी परेको थियो । जसमा प्रतिनिधिसभातर्फ १८ र प्रदेशसभातर्फ २३ गरी जम्मा ४१ जना महिलाको उम्मेदवारी परेको थियो । उम्मेदवारी दिएका मध्येपनि ५ जना महिलाले आफ्नो उम्मेदवारी फिर्ता लिएपछि महिला उम्मेदवारको संख्या घटेर ३६ पुग्यो । पहिलो चरणको तुलनामा दोस्रो चरणको निर्वाचनमा महिलाको उपस्थिति केही बढेको देखिए पनि पूर्ण रूपमा सन्तुष्ट हुने अवस्था देखिएको छैन । ठूला राजनीतिक दलका कतिपय महिला नेतृ आफू प्रत्यक्ष निर्वाचनमा लड्न सक्षम भएको तर पार्टीले विश्वास नगरेको सार्वजनिक रूपमै गुनासो गर्नुले अझैपनि राजनीतिक दलमा महिलाको क्षमतामाथि विश्वास गरिहाल्ने प्रवृत्ति विकास भएको छैन भन्ने छर्लंग हुन्छ । आरक्षण, महिलाको समावेशी समानुपातिक प्रतिनिधित्वको सवाल, जनसख्यामा आधा हिस्साको दावेदारीले प्रतिनिधिसभा र प्रदेशसभामा खासै महत्व देखाएन । दलहरू महिलाको क्षमताप्रति उदार हुन सकेका छैनन् र हुँदैनन् भन्ने दृष्टान्त यसपटकको मनोनयन दर्ताको परिस्थतिले उजागर गरेको छ । महिलाको क्षमतामाथि प्रश्न चिन्ह उठाउने हो भने प्रत्येक वर्ष लोकसेवा आयोगले गर्ने विज्ञापनमा महिलाको उपस्थिति पुरुषको हाराहारीमै देखिएको छ । महिलाको उत्तीर्ण संख्या पनि विगतको तुलनामा सकारात्मक देखिएको छ । शिक्षामा पुरुषको प्रतिस्पर्धामा महिलाहरू सँगै उभिएका छन् तर राजनीतिमा किन दयाको पात्र बने महिलाहरू ? समाज, देश परिवर्तन गर्न भन्दै राजनीतिमा होमिएका महिला नेतृहरूको क्षमतालाई कम आंकलन गर्ने, आरक्षण र कोटामा सीमित गर्ने हो भने भोलिको समाजमा महिलाको उपस्थिति कस्तो बन्ला ? निजामती किताब खानाको पछिल्लो तथ्यांकअनुसार हाल निजामती सेवामा करिब ८२ हजार ४ सय ९६ जना कर्मचारी कार्यरत छन् । जसमध्ये पुरुष कर्मचारीको संख्या ६६ हजार ५ सय ७५ र महिला कर्मचारीको संख्या १५ हजार ९ सय २१ छ । उक्त संख्यालाई आधार मान्ने हो भने महिला कर्मचारीको उपस्थिति संख्या करिब १९३ प्रतिशतको हाराहारीमा मात्रै देखिन्छ । सन् २०१४ अक्टोबर २० तारिखका दिन बीबीसी नेपाली सेवाको एउटा समाचारले निकै चर्चा पायो । उक्त समाचारमा उल्लेख भएअनुसार आरक्षण र खुल्ला प्रतिस्पर्धामा मात्र महिलाहरू सीमित हुँदा सरकारी सेवाप्रति उनीहरूको आकर्षण बढिरहेको भएपनि त्यसअनुरूप निजामती सेवामा महिला उम्मेदवारहरूको उपस्थिति बढ्न सकिरहेको छैन । तत्कालिन समयमा लोकसेवा आयोगले राष्ट्रपतिलाई बुझाएको वार्षिक प्रतिवेदनअनुसार उक्त अवधिमा लोकसेवा आयोगको परीक्षा दिने आवेदकमध्ये ४५ प्रतिशत महिला मात्रै थिए । ठूलो संख्यामा महिला आवेदकको उत्साह देखिए पनि करिब १५ प्रतिशतको हाराहारीमा मात्रै महिला निजामती कर्मचारी कार्यरत रहेको अवस्था थियो । तीन वर्षको अवधिमा निजामती सेवामा ४ प्रतिशत महिलाको उपस्थिति बढेको पाइएको छ ।२०६५ सालमा लोकसेवा आयोगले आवेदन गरेका पदहरूमा कुल आवेदकमध्ये झन्डै ३७ प्रतिशत महिला थिए । पाँच वर्षको अन्तरालमा त्यो सख्या ४५ प्रतिशतमा बढोत्तरी हुन पुग्यो । २०७१ देखि हालसम्म उक्त संख्यामा झनै वृद्धि भएको छ । पछिल्लो समयमा आवेदन दिनेहरू पुरुषको तुलनामा महिलाहरू नै बढी देखिने गरेका छन् । २०६५ सालमा निजामती सेवामा करिब ११ प्रतिशत मात्र महिला कर्मचारी थिए । आठनौ वर्षको अन्तरलामा १९ प्रतिशतको हाराहारीमा रहेका महिला निजामती कर्मचारीको संख्या पछिल्ला दिनहरूमा बढिरहेको छ । उच्च तहमा महिला निजामती कर्मचारीको संख्या निकै न्यून भएपनि तल्ला तहरूमा महिलाको संख्या उल्लेख्य रूपमा बढिरहेको छ । जुन संख्या दीर्घकालको लागि शुभ संकेत बन्न सक्छ । देशमा लोकतन्त्रको प्राप्ति भएसँगै निजामती सेवा ऐनको दोस्रो संशोधनमार्फत २०६४ सालदेखि निजामती सेवालाई समावेशी तुल्याउनकै लागि रिक्त पदहरूको पदपूर्ति गर्दा लक्षित वर्ग, समुदायलाइ निश्चित प्रतिशत आरक्षणको व्यवस्था अवलम्बन गरियो । उक्त प्रावधानअनुसार हाल निजामती सेवामा कार्यरत कर्मचारीहरू एउटै सम्प्रदाय र वर्ग, भूगोलका छैनन् । अहिले कायम भएको व्यवस्थाअनुसार निजामती सेवामा खुला प्रतियोगिताद्वारा पूर्ति हुने पदहरूमध्ये ४५ प्रतिशत पदलाई शत प्रतिशत मानी त्यसकै आधारमा महिलालाई ३३ प्रतिशत पद आरक्षित गरिएको छ । खुलातर्फबाट पनि प्रतिस्पर्धा गर्ने बाटो महिलाको लागि खुला नै छ साथै महिला महिलाको बीचमा प्रतिस्पर्धा गर्ने अधिकार नै निजामती सेवाऐनले सुरक्षित गरिदिएको छ । आरक्षणका कारण पनि धेरै महिला उम्मेदवारहरू निजामती सेवाप्रति आर्कर्षित बन्न पुगेका छन् । लोकसेवा आयोगमा प्रतिस्पर्धा गर्ने महिलालाई सरकारी तवरबाटै निःशुल्क तयारी कक्षा सञ्चालन गर्दै आएको अवस्था छ। सेवा प्रवेशमा पनि पुरुषको तुलनामा पाँच वर्षको उमेरको हदबन्दी महिलालाइ बढी तोकिएको छ । परीक्षणकालको अवधि पनि पुरुषको तुलनामा महिलाको लागि आधा अवधि तोकिएको छ । सेवा प्रवेशपश्चात् पनि महिलाका लागि राज्यले नीतिगतरूपमा विभिन्न सहुलियतपूर्ण व्यवस्था गर्दै आएको अवस्था छ । वृत्ति विकासमा पनि महिलालाइ निकै सहज बनाइएको छ । पछिल्लो समयमा महिलाका लागि मुख्य आकर्षणको केन्द्र बन्दै गइरहेको छ सरकारी जागिर । सरकारी जागिरतर्फ महिलाको आकर्षण बढ्दै गएपनि महिलाको उपस्थिति बढ्दै गए पनि राजनीतितर्फ महिलाको आकर्षण घट्दै गएको हो वा पुरुष मानसिकताले पिल्सिएको हो त्यसको छनक पाउन सकिएन । एक पटक मेहनत गरिसकेपछि बाचुन्जेल ढुक्क भइन्छ भन्ने मानसिकताले पनि महिला सरकारी जागिर खानतिर बढी होमिएका देखिन्छन् भने कमाइखाने भाँडोका रूपमा राजनीति अघि बढाइएका कारण भविष्य सुरक्षित हुने नदेखेर पनि शिक्षित महिलाहरू त्यतातर्फ बढी आकर्षित हुन सकेका छैनन् । निजी संघसंस्थामा राम्रो तलब भत्ताका काम गरिरहेका महिला पनि चटक्क खाइपाइ आएको तलबभत्ता त्यागेर लोकसेवा आयोगको तयारीमा जुट्नुले पनि यसप्रतिको आकर्षण र लगावलाई झनै प्र श्रय दिएको पाइन्छ । विशेष गरी बिहेवारी भइसकेका महिलाको मुख्य आकर्षण सरकारी सेवा बन्दै गइरहेको छ । निजी क्षेत्रको तुलनामा सरकारी संघसस्थामा कामको चाप कम हुने, सेवा सुविधा पनि महिलामैत्री भएका कारण पनि महिला बढी आकर्षित हुन थालेको देखिन्छ । निजामती महिला कर्मचारी गर्भवती भइसकेपछि सुत्केरी हुनुअघि र पछि गरी ९८ दिन प्रसुती बिदा दिने कानुनी प्रावधान छ । सोही विदामा लगातार ६ महिनासम्म बेतलबी बिदा समेत लिने पाइने व्यवस्था छ । प्रसुती बिदामा बसेका महिला कर्मचारीले पूरा तलब पाउने प्रावधान छ जसका कारण पनि बच्चा जन्माइसकेपछि जागिर गुमाउनुपर्छ भन्ने तनावबाट महिला कर्मचारी मुक्त छन्, ढुक्कसँग बच्चा हुर्काउन सक्ने वातावरण सरकारी क्षेत्रमा सुरक्षित छ जसका कारण पनि महिलाहरू यो क्षेत्रप्रति आर्कषित बन्दै गएको देखिन्छ । निजी क्षेत्रमा कतिजना महिला कर्मचारी बच्चा जन्माउने भएकै कारण, बच्चा जन्माएपछि सुत्केरी बिदामा बसेकै कारण जागिरबाट हात धुनुपर्ने अवस्थाबाट गुज्रिएका छन् जुन समस्या सरकारी सेवामा छैन । समाजमा निजामती कर्मचारीप्रति हेरिने धारणामा समेत परिवर्तन आएको छ । आरक्षण र कोटाका कारण केही आफैंले गर्न सक्छौं भन्ने आँट भएका महिलाहरू पनि खुम्चिन बाध्य भएका छन् । महिला र खुला दुवै कोटाबाट नाम निकाले पनि ती महिलाको परिचय आरक्षित वर्गकै दर्जामा राखिन्छ । आरक्षण, कोटा, विशेषाधिकार भनेको सधैंभरी एउटै सम्प्रदायका व्यक्तिलाई दिइरहने चिज पक्कै पनि होइन समयसापेक्ष यसमा परिवर्तन ल्याउनुपर्छ । आरक्षण र कोटा भन्दा पनि सरकारले महिला जो सरकारी सेवाप्रति आकर्षित भइरहेका छन् उनीहरूको लागि विशेष तयारी कक्षाहरू सञ्चालन गर्नुपर्छ, घरपरिवारमा पढ्ने वातावरण तयार गरिनुपर्छ र खुला प्रतिस्पर्धामा उर्तन योग्य पात्रको रूपमा तयार गराउनुपर्छ त्यसपछि स्वतः महिला सक्षम र अब्बल हुन्छन्, आरक्षणको जरुरत पर्दैन । संख्या बढाउनको लागि दयाको पात्र बनाएर जबर्जस्ती सिँढी चढाउन खोज्नु दीर्घकालको लागि उपयुक्त कदम होइन । शिक्षामा सरकारले लगानी गरोस्, पढ्ने वातावरणको विकास होस्, महिलामा केही आफैंले गर्नुपर्छ छुटाएको भागमा मात्रै चित्त बुझाउने होइन भन्ने भावनाको विकास होस् तबमात्र हामीले जनसंख्यामा जसरी पचास प्रतिशत भन्दा बढी महिलाको छ भनेर तथ्यांक निकाल्छौं सरकारी सेवामा पनि महिला पुरुषको हिस्सा आधा आधा छ भन्ने सुन्न कसो नपाइएला ? त्यसको लागि स्वयं महिला पनि जागरुक हुनुपर्छ, सधैंभरी आरक्षणमा मात्रै आफूलाई योग्य नठानौं,आरक्षण क्षणिक हो, दीर्घकालीन सफलताको द्योतक पक्कै पनि होइन । समाज, देश परिवर्तन गर्न भन्दै राजनीतिमा होमिएका महिला नेतृहरूको क्षमतालाई कम आंकलन गर्ने, आरक्षण र कोटामा सीमित गर्ने हो भने भोलिको समाजमा महिलाको उपस्थिति कस्तो बन्ला ? सरकारी सेवाप्रति जसरी महिलाहरू आर्कषित हुनेक्रम बढीरहेको छ राजनीतितर्फ पनि महिलाको आकषर्ण बढाउन के गर्नुपर्ला ? यतातिर पनि ध्यान दिने हो कि ?"
पुष्पलाल र डन तन्त्र,"नेपाली कम्युनिस्ट आन्दोलन मुलुकको राजनीतिक शक्ति सन्तुलनको मूल प्रवाह हो । सँगसँगै, यसका सबलता र दुर्बलता दुवैको संयुक्त अभिव्यक्ति पनि हो यो । आन्दोलनभित्र रहेका विचलनको कुरालाई अहिलेका घटना, प्रवृत्ति र पात्र हेरेरमात्र हुँदैन, यसको मुहानमै पुग्नुपर्छ । पुष्पलाललाई पार्टीको महासचिवबाट हटाइएदेखि नै पार्टीमा विचलनको सूत्रपात भएको हो । उनलाई पार्टीको कुनै महाधिवेशनले हटाएको होइन। जेजे आरोप लगाएर उनलाई त्यतिखेर हटाइयो, त्यतिखेरको परिवेश र आजको चेतनाले मूल्यांकन गर्दा ती कारण गलत सावित भए । सामाजिक लक्ष्यका ध्येयले भन्दा सत्ताप्राप्तिका छिनाझपटीले पुष्पलाललाई हटाइएको देखिन्छ । उनलाई उग्रवामपन्थी र कम पढेलेखेको भन्ने आरोप थियो, जसलाई आफ्नो कामबाटै उनले गलत सावित गर्न सफल भएका थिए। गणतन्त्रका योजनाकार पुष्पलाल बाईस वर्षको अल्लारे उमेरमा नै उनले कम्युनिस्ट घोषणापत्र उल्था गरे र त्यसमा बीसबाईस पृष्ठको भूमिका लेखे । त्यस भूमिकामार्फत मार्क्सवादलाई नेपाली सन्दर्भमा व्याख्या गर्ने र नेपाली कम्युनिस्ट आन्दोलनको दिशानिर्देश गरेका छन् । जतिखेर उनले कम्युनिस्ट पार्टी निर्माण गरे, उनले घोषणापत्र निर्माणसमेत निर्माण गरे, त्यो घोषणापत्रमा समग्र कम्युनिस्ट आन्दोलनको भावी दिशा र कार्ययोजना पेस गरिएको छ । आजको नेपाली कम्युनिस्ट आन्दोलनका हरकोहीमा उनका ती दुई कृतिको छाप छ । उनको उचाइको अर्को वैचारिक नेता देखिँदैनन् । पुष्पलालका ती कृति कम्युनिस्ट आन्दोलनको भावभूमि तयार गर्न प्रभावकारी छन्। पुष्पलालले गणतन्त्रको नारा अघि सारेकाले उनलाई उग्रवामपन्थीको आरोप लागेको हो । २००७ मा राजा त्रिभुवनले संविधानसभा घोषणा गरिसकेको पृष्ठभूमिमा र कम्युनिस्ट आदर्शका आधारमा उनले गणतन्त्रको माग गरेर पटक्कै गल्ती गरेका थिएनन् । तर तिनै कारण देखाएर उनलाई महासचिवबाट हटाइयो । त्यहींबाट नेपाली कम्युनिस्ट आन्दोलन विचार र सामाजिक मुद्दाकेन्द्रित भन्दा पनि सत्ता हत्याउने खेलमा लाग्यो र आन्दोलनको लक्ष्य डिरेल भयो। २८ सालको झापा आन्दोलनले त्यस्तो विचलनलाई केही सच्याउने प्रयत्न गर्यो । खास गरेर २०४६ को परिवर्तनको सेरोफेरोमा मदन भण्डारीले नेपालको राजनीतिक विकासक्रमको यथार्थमा जबज भन्दै कम्युनिस्ट आन्दोलनलाई नयाँ दिशा दिए । पछिल्ला कालखण्डमा भण्डारी र जबजको रट लगाउने तर त्यसको अन्तर्य नबुझ्नेको पार्टीमा हालीमुहाली बढ्दै गयो । पुष्पलाललाई डिथ्रोन गर्ने शक्ति र प्रवृत्तिले नै अहिले पार्टीभित्र अपराधी र केवल पैसेलाई हुलेका हुन् । प्रणालीले मात्र हुन्न यहाँसम्म आन्दोलन आइपुग्दा एकदुई वटा निश्कर्ष हाम्रा अगाडि छन् । गएको ७०८० वर्षको अवधि नेपालको सामाजिक यथार्थसँग मेल खाने राजनीतिक प्रणालीको खोजीमा हामी लाग्यौं र २०६२६३ को जनआन्दोलनपछि हामीले त्यसलाई संघीय लोकतान्त्रिक गणतन्त्र भनेर परिभाषित गर्यौं । तर प्रणाली आफैंमा पर्याप्त हुँदो रहेनछ भन्ने पछिल्ला दशआठ वर्षका अनुभवले संकेत गरेका छन् । प्रणालीसँग संगति राख्ने संरचना पनि चाहिँदो रहेछ । त्यो संरचना कस्तो बनाउने भन्ने मुलुकको सामाजिक यथार्थले निर्धारण गर्ने हो । दोस्रो पुस्तालाई सत्ता राजनीति हस्तान्तरण गरेर बिजुक्छेले आफूलाई ट्रेन्डसेटरका रूपमा स्थापित गरेका छन् । वर्गीय धु्रवीकरण, उच्च र निम्न वर्ग, १२४२५ वटा जातजाति, धर्मसंस्कृति र भौगोलिक विविधता हाम्रो यथार्थ हो । यी सबै शक्तिलाई वर्ग विभाजन गर्दा तपाईं कुन वर्गमा उभिने, तपाईंको सामाजिक यथार्थलाई त्यो संरचनालाई कसरी मूल प्रवाहीकरणमा ल्याउने, हिमाल, पहाड र तराईका शक्तिलाई कसरी त्यो संरचनामा सामेल गर्ने भन्ने महत्वपूर्ण विषय हो । हामीकहाँ नपुगिराखेको विषय भनेको त्यही असन्तुलन हो । त्यसलाई सन्तुलनको दिशामा लैजाने प्रयत्न हुनुपर्छ अब। त्यस्तै, अर्को महत्वपूर्ण विषय आर्थिक संरचना हो । संविधानमा त्रिखम्बे अर्थनीतिको व्यवस्था छ । हाम्रो मुलुक अन्ततः पुँजीवादको प्रारम्भिक चरणमा छ भन्ने आम सहमति हो । यदि त्यसो हो भने भावी दिशा के त ? अहिलेको भरे नै समाजादमा पुग्ने हो कि ? यसमा पर्याप्त गृहकार्य भएजस्तो लाग्दैन । हाम्रो आर्थिक र सामाजिक अवस्था हेर्दा यहाँ धेरै लामो समयसम्म पुँजीवाद नै हावी हुनेजस्तो देखिन्छ । तर १८१९ औं शताब्दीको जस्तो निर्बिघ्न पुँजीवादको रूपमा रहने सामाजिकआर्थिक आधार छैन आज। समाजवादी शक्तिको आफैंमा उपस्थिति, समाजवादी ध्येयका तर्कलाई मान्ने ठूलो जनमत छ । अहिले समाजवादको निम्ति उत्पादन शक्तिको अपेक्षित विकास भइसकेको छैन । त्यसो हुँदा त्यस विकासको दिशामा अहिलेको आन्दोलनले काम गर्नुपर्छ ।संविधानकै प्रावधानभित्र राज्यक्षेत्र र सहकारी क्षेत्रलाई प्रवद्र्धन गर्नुपर्छ । निजी क्षेत्रको भूमिकालाई स्वीकार गर्दागर्दै र प्ले गर्ने ठाउँ दिँदै गर्दा राज्यक्षेत्र र सहकारी दुवैलाई प्रवद्र्धन गर्नुपर्छ । राज्यक्षेत्रलाई प्रवद्र्धन गर्ने विषय भ्रष्टाचार न्यूनीकरणको विषय पनि हो । राज्यले गर्न खर्चलाई परिणाममुखी बनाउने भन्ने विषय पनि हो । राज्यक्षेत्रको खर्च मुलुकको समानुपातिक विकासमा कसरी लगाउने भन्ने हो । नीतिगत तहमा गरिबी न्यूनीकरणका लागि प्रभावकारी ढंगमा हाल्ने विषय हो । तर अहिलेको सहकारी सम्पत्तिवालाको सिन्डिकेट तयार गर्ने खालको छ । हामीले त सहकारीको माध्यमबाट तल्लो तहका मान्छेलाई संगठित गर्ने हो । यसर्थ, सार्वजनिक क्षेत्रलाई प्रभुत्व दिँदा मात्रै समाजवादी व्यवस्था स्थापित हुनसक्छ । हामी अहिले पुँजीवादको प्रारम्भिक चरणमा रहेकाले हाम्रा कार्यक्रम, शैली र संगठनलाई समाजवादमैत्री बनाउनु आवश्यक छ। पुष्पलाललाई डिथ्रोन गर्नेबाटै डन संस्कार पुष्पलाललाई डिथ्रोन गर्नुपर्छ भन्ने शक्ति आज समाजबाट तिरस्कृत र आपराधिक व्यक्ति र शक्तिलाई काँधमा बोकेर हिँडिरहेको छ । यस प्रवृत्तिले वर्गमा आधारित संगठन बनाउनेभन्दा विस्तारै आफू प्रतिबद्ध हुनुपर्ने वर्गभन्दा अन्य वर्गको जासुसीतिर लाग्यो । त्यसैले पनि अहिले कम्युनिस्ट आन्दोलन मध्यम वर्गको पार्टी भएको छ । निजी हितमा मरिहत्ते गर्नेहरूको इर्दगिर्द पार्टीमाथि छ । अहिलेका एमाले अध्यक्ष केपी शर्मा ओली २३ सय रुपैयाँका भरमा २०४८ को आमनिर्वाचन चुनाव जितेर आएका हुन् । अहिले स्थानीय तहदेखि सांसदसम्मको चुनावमा एउटा कम्युनिस्ट उम्मेदवार उठ्न र जित्न करोडौं रुपैयाँ चाहिने ? यस्तो शक्ति र प्रवृत्तिलाई पार्टी नेतृत्वले बोकेर हिँडेको छ, त्यो गलत छ । निष्ठाका मानिसभन्दा पनि चुनाव जित्ने नाममा जस्तासुकै मान्छे र प्रवृत्तिलाई बोक्नुले अन्ततः एउटा बिन्दुमा क्रिटिकल मास तयार भइसकेपछि त्यसले गुणात्मक परिवर्तन ल्याउँछ । हामी त्यसतर्फ हिँडिरहेका छौं । खालि जित्ने नै मात्र लक्ष्य राख्दा मोभमेन्ट को उद्देश्य प्राप्त हुँदैन, बरु आदर्शवान् व्यक्ति पार्टीबाट पलायन हुन्छन् । त्यसो हुँदा पार्टी र आन्दोलनलाई अपुरणीय क्षति हुन्छ । बिजुक्छेबाट सिकौं आगामी चुनावमा आफैं उम्मेदवार नबनेर दोस्रो पुस्ताको प्रतिबद्ध कार्यकर्तालाई सत्ताराजनीति हस्तान्तरण गरेर नेपाल मजदुर किसान पार्टीका अध्यक्ष नारायणमान बिजुक्छे रोहित उदाहरण बनेका छन् । उनी ट्रेन्ड सेट गर्न सफल भएका छन् । यो कामको पहिलो श्रेय गणेशमान सिंहलाई दिनुपर्ने हो तर गणेशमानले ट्रेन्ड सेटिङ को काम गर्न सक्नु भएन । प्रधानमन्त्रीको प्रस्ताव अस्वीकार गर्ने काम लर्तरो थिएन, तर त्यो कामले अन्ततः उनैलाई घाटा पुर्यायो । उनको उद्देश्यलाई कमजोर बनाइयो र कांग्रेसमा पछि गलत प्रवृत्ति स्थापित भयो । प्रधानमन्त्री नभए पनि उनले राजनीतिक हस्तक्षेपका आधारलाई बलियो बनाउनुपथ्र्यो, तर सकेनन् । रोहितले यो कदम परिस्थिति हेरेर चालेजस्तो देखिन्छ । हर पार्टीको तल्लो तहदेखि नै सत्ताराजनीतिको प्रयोग गर्नेबारे बहस र द्वन्द्व छ । हरहालतमा सत्तामा बस्नेले सत्ता थाम्ने र सत्तामा नहुनेले त्यसलाई कसरी हत्याउने भन्ने प्रचलन र हारालुछीलाई सच्याएर पार्टीको लक्ष्यसँग निष्ठावान् व्यक्तिमा सत्ताराजनीति हस्तान्तरण गर्दै जानुपर्छ भन्ने विचार पनि आउँदै गर्दा यस कदमले त्यसतर्फ सहयोग नै गर्छ । नेमकिपाका केही विषय लोभलाग्दा छन् । अरू पार्टीमा नभएको संस्कृति र संस्कार उनको पार्टीमा छ । चाहे संसद्मा होस् या अन्यत्र उनको संस्था बोल्छ । उनी र उनका अभिव्यक्तिमा व्यक्तिगत हिरोइजम् देखिँदैन । उनका कार्यकर्ता पनि पार्टीभित्र पार्टी छलफलको निश्कर्षलाई मात्र सार्वजनिक गर्छन् । अन्य कम्युनिस्ट पार्टीमा पनि व्यक्ति बोल्छ, पार्टी बोल्दैन । तर उनको संगठनमा सामाजिक र सामूहिक विचार मात्रै प्रस्तुत हुन्छ । भक्तपुरमा मात्रै उनको बढी प्रभाव भए पनि त्यहाँको विकासमा उनले आफ्नो मोडल प्रस्तुत गरेका छन् । भक्तपुर गएर हर्दा त्यहाँको आर्थिक सामाजिक विकासमा बिजुक्छे दत्तचित्त भएर लागेको देखिन्छ । बिजुक्छेको उपस्थिति र पकडबिना पञ्चायतकालीन भक्तपुरले आजको स्वरूप लिने थिएन । उनी पनि समाजवादी गणतन्त्र र जनताको प्रजातन्त्रको कुरा गर्छन् । समाजवादी गणतन्त्र रणनीतिक कार्यक्रम हो, तात्कालिन कार्यक्रम होइन । त्यो रणनीतिक लक्ष्यसँग तात्कालिक कार्यक्रम कसरी जोड्ने भन्नेबारे छलफल हुनै बाँकी छ। मालाको भारी बोक्नेलाई माक्र्सको सन्देशविकृतिको जडको कुरा गर्दा स्वयं मार्क्सवादी स्रष्टा के सोच्थे भन्ने पनि जानौं । घाँटी नै भाँचिने गरी माला लगाउने, प्रशस्ति र महिमा गान गाइदिउन् भन्ने अपेक्षा र चर्तिकला देखिन्छ अहिलेका कम्युनिस्ट नेताहरूमा । कार्ल माक्र्सले डब्लूएस ब्लसलाई एउटा चिठी लेखे, म र एंगेल्सलाई वैयक्तिक प्रतिष्ठाको निम्ति परालको त्यान्द्रोजति पनि प्रवाह छैन । यसलाई झुटो ठान्नुहुन्छ भने म दुइटा उदाहरण दिन्छु । हामीले कम्युनिस्ट लिगमा सामेल हुनुअघि एउटा सर्त राख्यौं, लिगका मान्छेसँग तिम्रो विधानमा रहेको व्यक्ति पूजाको प्रावधान हटाउँछौ भने मात्र हामी लिगमा सामेल हुन्छौं । अर्को, जतिखेर हामी सामेल भयौं, हाम्रो बारेमा प्रशंसाको पुल बाँधियो, त्यसलाई तत्कालै निरुत्साहित र प्रतिवाद गर्यौं । हामीले त त्यसो गर्यौं, कम्युनिस्ट लिगका वरिष्ठ नेता लासाल भने उल्टो बाटो हिँडे । उनी प्रशंसा र व्यक्तिगत प्रतिष्ठाका भोगी थिए । एंगेल्सले कार्ल ग्रुन भन्ने अर्को पात्रका कुरा गरेका छन् । ती कम्युनिस्ट लिगभित्रका षड्यन्त्रका प्रणेता थिए । तिनै कार्ल ग्रुन र लासालका चेला छन् हाम्रोमा । तिनकै कारण कम्युनिस्ट पार्टी यति भुत्ते र आदर्शविमुख देखिएको हो । निचोड कम्युनिस्ट आन्दोलनमा अहिले चार कार्यभार प्रमुख छन् ।क संरचनात्मक पुनर्संरचना । मार्क्सवादले परिलक्षित गरेको वर्गलाई प्राथमिकतामा राखेर मिश्रत समाजका राउटे र दुसाधसम्मका सबै शक्तिलाई समेटेर त्यसो गर्नु आवश्यक छ । त्यसो हुँदा उनीहरू झोला बोक्नेमात्रै होइन, पार्टीको कार्यकारीसम्म हुन सकुन् । ख आर्थिक विकासको दिशा । संविधानले नै समाजवादोन्मुख त्रिखम्बे अर्थनीति भनिसकेपछि निजी क्षेत्रलाई प्ले गर्न उपयुक्त मैदान बनाउँदाबनाउँदै राज्य क्षेत्रलाई प्रभावकारी र सफा बनाई जनस्तरलाई त्यसमा सहभागी बनाउने, सहरीमात्रै होइन ग्रामीण योजना बनाएर सिमान्त विकास पुर्याउने । ग प्रष्ट विदेश नीति । कसैको प्रभावक्षेत्रमा नरही आफ्नो राष्ट्रिय स्वार्थमा सीधा उभिने विदेश नीति अबको विदशे नीति हुनुपर्छ नेपालको । घ सांस्कृतिक जागरण । अघिल्ला तीनवटा कामलाई सहयोग गर्नेगरी सांस्कृतिक पुनर्जागरणको अभियान सञ्चालन गर्नुपर्ने देखिन्छ । व्यक्ति होइन, विचार, आदर्श र लक्ष्यलाई प्रमुख बनाउँदै त्यो आधारमा पार्टी पुनर्गठन हुनुपर्छ । सांस्कृतिक सामन्तवादबाट पिण्ड छुटाउन सकेमात्र आदर्श समाज बन्न सक्छ ।"
लयमा फर्कियो रियल म्याड्रिड,"म्याड्रिड : पछिल्ला केही खेलमा निराशाजनक प्रदर्शन गर्दै आएको स्पेनिस पावर हाउस रियल म्याड्रिड पुनः लयमा फर्किएको छ । रियलले स्पेनिस ला लिगाको सोमबार खेलिएको खेलमा लस पाल्मसलाई ३० गोलले हरायो । रियल अंकतालिकाको तेस्रो स्थानमा छ । यद्यपि सबै टोलीले ११११ खेल खेलिसक्दा लिग लिडर बार्सिलोनाभन्दा रियल अझै आठ अंकले पछाडि छ । घरेलु मैदानमा खेलिएको तुलनात्मक रूपमा कमजोर प्रतिद्वन्द्वी लस पाल्मसविरुद्घको खेलमा रियलका लागि पहिलो गोल ४१औं मिनेटमा कासेमिरोले गरेका थिए । खेलको दोस्रो हाफमा रियलले दुई गोल थप्दै जित सहज बनाएको थियो । रियलका लागि दोस्रो गोल ५६औं मिनेटमा मार्को एसेन्सियोले गरेका थिए । ७४औं मिनेटमा इस्कोले अर्को गोल थपेपछि रियलले सजिलै तीन अंक हात पार्यो । तालिकाको पहिलो स्थानमा आसीन बार्सिलोनाको ३१ अंक छ । २७ अंकसहित भ्यालेन्सिया दोस्रो र २३ अंकसहित रियल तेस्रो स्थानमा छन् । समान अंक भए पनि रियलसँग गोलअन्तरमा पछि परेको एट्लेटिको म्याड्रिड तालिकाको चौथो स्थानमा छ । २० अंकसहित भिल्लारियल तालिकाको पाँचौं स्थानमा छ भने केवल ६ अंक बटुल्न सकेको लस पाल्मस १९औं स्थान (रेलिगेसन क्षेत्र) मा छ । रियल यसअघि लगातार दुई खेलमा पराजित भएको थियो । यसअघि स्पेनिस ला लिगामा रियललाई गिरोनाले हराएको थियो भने च्याम्पियन्स लिगमा पनि रियलले टोट्टनहामसँग हारको स्वाद चाखेको थियो । लगातार दुई खेलमा पराजित भएपछि साबिक विजेता रियलले आफ्नै समर्थकको चर्को आलोचना खेप्नु परेको थियो । टोलीको गुमेको आत्मविश्वास फर्काउन यो जितले महत्वपूर्ण योगदान गरेको छ, खेलपछि रियलका अनुभवी डिफेन्डर सर्जियो रामोस भन्छन् । सोही राति भएको अर्को खेलमा रियल सोसिएडाडले घरेलु मैदानमा इबरलाई ३१ गोलले पराजित गर्यो । भिल्लारियलले पनि घरेलु मैदानमै मालागामाथि २० गोलको जित हासिल गर्यो । १७ अंकसहित रियल सोसिएडाड तालिकाको सातौं स्थानमा छ । आठ अंकसहित इबर १७औं स्थानमा आसीन छ भने भिल्लारियलसँग हारेको मालागा केवल चार अंक बटुल्दै २०औं स्थानमा छ ।"

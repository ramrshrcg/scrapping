शीर्षक,विवरण
चर्चा मतदान शिक्षाको,"मानिसले अरू प्राणीभन्दा फरक अस्तित्व बनाउन सफल भएका कारण नै शिक्षा हो, अन्यथा ढुंगेयुगबाट आजको सभ्य, आधुनिक र प्राविधिक युगमा आफूलाई सर्वगुणसम्पन्न भनेर परिचय दिने अवसर प्राप्त गर्दैनथ्यो मानिसले । विश्व इतिहास हेर्दा शिक्षा, स्त्री शिक्षा, विकासको लागि शिक्षा, सामाजिक, नैतिक, शारीरिक शिक्षा अनेक विषयलाई समेटेर मानिसलाई शिक्षित बनाउने प्रयत्न गरियो । त्यसकै नतिजा त हो आज मानिसले विज्ञानलाई समेत चुनौती दिन सकेको छ । आफ्नो सुरक्षाको लागि, जानकारीको लागि, आफ्नो लागि आवाज उठाउन सक्ने हुनको लागि, न्याय खोज्नको लागि र आफ्नै खुट्टामा उभिन अर्थात् आत्मनिर्भर हुन शिक्षा जरुरी हुन्छ । त्यसपछि मात्र देशको विकासको लागि, समाज विकासको लागि यस्तैयस्तै विषय समेटेर शिक्षाको महत्वबारेमा बोल्न र लागू गर्न थालिएको हो । विश्वका कयौं मुलुकले थोरै समयको अन्तरालमा धेरै भौतिक विकास गरी विकसित राष्ट्र कहलाउनुको पछाडि त्यो राष्ट्रका जनताको शैक्षिक उन्नति नै हो । कम्तीमा राष्ट्रका ७५ प्रतिशत व्यक्ति साक्षर नहुँदासम्म त्यस राष्ट्रका जनताको चेतनाको स्तर उकासिएको हुँदैन भन्ने तथ्य विभिन्न शोधले पुष्टि गरिसकेका छन् । नेपालको परिप्रेक्ष्यमा हेर्नुपर्दा मेरो तीन पुस्ता मात्र शिक्षित छ । मेरा हजुरबुबा वैद्य हुनुहुन्थ्यो । विद्यालय गएर शैक्षिक प्रमाणपत्र प्राप्त डाक्टर नभई उहाँ घरमै सामान्य लेखपढ, शोध र आफ्नै किसिमको अनुसन्धानले बिरामीको नाडी छामेर जडीबुटीको गोली बनाई औषधि दिएर ठीक पार्नुहुन्थ्यो । मेरो बुबाका पालामा पढ्ने चलन आयो । उहाँले विद्यालय र कलेज गई अध्ययन गरी राष्ट्रबैंकको जागिर गर्नुभयो । त्यसैले मेरो बुबा, म र मेरा छोराछोरी हामी तीन पुस्ता त छौं शैक्षिक प्रमाणपत्र हात पारी शिक्षित भन्न मिल्ने । यस्तो अवस्थामा राष्ट्रका हरेक पक्षमा विकास र चेतनाको स्तर खोज्नु सहज भने छैन । त्यसमाथि दूरदराजमा रहेका हाम्रा दाजुभाइ (दिदीबहिनीहरू आजको युगमा पनि सामान्य शिक्षाबाट वञ्चित छन् भने चुनावको बेलामा मात्र, धेरै मत बदर भएपछि चर्चाको विषय बन्ने गरेको मतदान शिक्षा र मतदाता शिक्षाले ती वर्गलाई कसरी शिक्षा प्रदान गर्ने र उनीहरूले कसरी लाभ प्राप्त गर्लान्? मतदान कसरी गर्ने र कहाँ छाप लगाउने शिक्षा मात्र होइन, शान्त, समृद्ध, सकारात्मक, नैतिक र अनुशासित हुने शिक्षा पनि जरुरी छ। स्थानीय निर्वाचनमा विभिन्न जिल्लामा धेरै मतपत्र बदर भए । यसको कारण मतदाता शिक्षाको अभाव नै हो । मत दिन पाउनु र सही उम्मेदवार रोज्न पाउनु प्रत्येक व्यक्तिको व्यक्तिगत अधिकारको कुरा हो । तर अधिकार के हो नै नबुझ्ने वर्ग पनि त यही समाजमा छन् नि होइन र ? तिनीहरूलाई जबर्जस्ती यो व्यक्ति वा यो चिह्नमा भोट दिनुस् भनी लिएको भोटले अधिकारको सम्मान गर्छ कि गर्दैन ? सामान्य शिक्षाबाट वञ्चित त्यो वर्गले सर्वप्रथम त स्थानीय निर्वाचन के हो बुझे होलान् कि नाइँ ? पट्याउन र हातमा लिन गाह्रो पर्ने आकारको मतदान पत्र, दलगत आधारमा छुट्ट्याइएका लस्करै प्रतिनिधिहरूका चिह्न हामीलाई समेत सही ठाउँमा छाप हान्न र सही मान्छे रोज्न हम्मे पर्ने मतदान पत्रमा कसरी छाप हाले होलान्? मतदान अगाडि कस्तो शिक्षा र तालिम दिइएको थियो ? कसलाई मतदान दिएर जिताउँदा के फाइदा हुन्छ थाहा पाए होलान् त ? उनीहरूले मत दिएर विजय प्राप्त गर्नेहरूले स्थानीय निकायमा के गर्दैछन् मतदाताले भेउ पाएका होलान् त ? अबको प्रादेशिक र संघीय निर्वाचन बुझेका छन् कि छैनन् ? निर्वाचनमा उठेका प्रतिनिधिहरूको काम भोट माग्ने मात्र हो कि आफ्ना जनताको चेतनाको स्तर, बुझाइ, शिक्षा कस्तो छ कहिल्यै बुझ्ने कोसिस गरेका छन् कि छैनन् ? राजधानीमा बसेर गरिने भाषण र कागजका पानामा प्रस्तुत गरिने घोषणापत्रले ती वर्गलाई कस्तो शिक्षा पुग्ला ? हाम्रो शैक्षिक स्तरको मापन के ? लोकतन्त्र के हो ? हाम्रो निर्वाचन प्रक्रिया, गठबन्धन, समानुपातिक, समावेशीता, प्रत्यक्ष, महिला उम्मेदवार र युवा प्रतिनिधिजस्ता भागबन्डाको अर्थ, महत्व र प्रभावकारिता ती वर्गले बुझेका छन् कि छैनन् ? कसले मात्र बुझे पुग्छ ? कसले मात्र जाने पुग्छ र कसले मात्र पाए पुग्छ ? निर्वाचित प्रतिनिधिले के परिवर्तन ल्याउन खोजेका छन् समाजमा ? कुन दलको के अस्तित्व छ र किन निर्वाचित गराउने ? यी कुरा नबुझेका निरीह वर्गलाई भोट हाल्न (छाप लगाउन) मात्र सिकाएर लक्ष्य पूरा होला त ? तिनीहरूप्रति न्याय होला त ? अर्को तथ्य के हो भने कुनै डिग्री हासिल गर्दैमा र मतपत्रमा छाप लगाउन जान्दैमा शिक्षित भनेर परिभाषित गर्न मिल्ने स्थिति पनि छैन । शिक्षा त त्यो हो, जसमा प्रेम, करुणा, निःस्वार्थ भाव, सेवाभाव र कसैलाई काखापाखा नगरी सबैलाई बराबर व्यवहार गर्न सक्ने खुबी छ । शिक्षित त त्यो कहलिन्छ, जसले निर्वाचनमा जितेर पद धारण गरेपछि आफ्ना मतदाताको कदर गर्दै उनीहरूको भौतिक, सामाजिक, सांस्कृतिक र आर्थिक विकासमा सहयोग गर्दछ । पुरातनवादी सोच हटाई नयाँ आयामले जनता र राष्ट्रप्रति समर्पित हुन्छ । भ्रष्टाचार, अनैतिकता र अराजकतालाई जरैबाट उखेलेर फाल्न सक्छ, अन्यथा डिग्रीको प्रमाणपत्र बोकेर, कसैको इसारामा चल्ने र आफ्नो स्वार्थपूर्तिको लागि मात्र जे पनि गर्न तत्पर हुने व्यक्ति कदापि शिक्षित हुँदैन । शिक्षित व्यक्ति नैतिकवान् हुन्छ, इमानदार हुन्छ, सत्य र निष्ठाको यात्रामा हुन्छ । दलगत चुनावमा मात्र होइन, जीवनका हरेक आयामलाई समेटेर, हरेक चुनावलाई साक्षीपूर्वक देख्न सक्ने हुनुपर्छ । चुनाव मात्र होइन, जीवनलाई चुनावरहित भएर प्रेमपूर्ण हेर्न सक्ने खुबी भएको हुनुपर्छ । त्यसैले मतदान कसरी गर्ने र कहाँ छाप लगाउने शिक्षा मात्र होइन, शान्त, समृद्ध, सकारात्मक, नैतिक र अनुशासित हुने शिक्षा पनि जरुरी छ । जुन शिक्षाले व्यक्ति स्वयंको चेतना विकास र राष्ट्र विकासमा सघाउ पुर्याउन सक्छ ।"
अपांग आरक्षण र सम्भावित खतरा,"अपांगता भएका व्यक्तिको क्षमता सवलांगको भन्दा कम हुँदैन, तर उनीहरूलाई आफ्नो क्षमता प्रदर्शन र प्रयोगका लागि उपयुक्त वातावरण आवश्यक पर्छ । प्रतिस्पर्धा क्षेत्रमा उपयुक्त वातावरण सिर्जना गर्न आरक्षण आवश्यक परेको हो । यही आवश्यकतालाई मध्यनजर गर्दै नेपालको संविधान २०७२ र अन्य प्रचलित कानुनमा अपांग आरक्षणको व्यवस्था गरिएको छ । अन्य क्षेत्रका अतिरिक्त रोजगारका क्षेत्रमा पाँच प्रतिशत आरक्षणको व्यवस्था छ । आरक्षित पदपूर्ति गर्दा अपांगताको गम्भीरताको मात्रा जति बढी हुन्छ त्यति नै बढी प्राथमिकता पाउनुपर्ने कानुनी व्यवस्था छन् । तर निजामती क्षेत्रको रोजगारमा सिफारिस गर्ने निकाय लोकसेवा आयोग होस् वा अन्य सेवाका क्षेत्रमा सिफारिस गर्ने निकाय होऊन्, कसैले पनि गम्भीर अपांगता भएको होइन जतिसक्दो कम अपांगता भएको व्यक्तिलाई रोज्ने परिपाटी देखिन्छ । यसले गर्दा कानुनको उद्देश्य एकातिर छ भने व्यावहारिकता त्यसविपरीत छ। हाम्रो संविधानले सबैलाई समान मान्दामान्दै पनि वास्तविक समानतामा पहुँच नपुग्ने वर्गहरूलाई विशेष व्यवस्था गर्न सकिने प्रावधान गरेको छ । त्यसबाट यो कुरा प्रस्ट हुन्छ कि सबै नागरिकको पहुँचमा समानता छैन । कहीं न कहीं विभेद छ । यसै संवैधानिक प्रावधानका आधारमा निजामती सेवा ऐनमा आरक्षणको व्यवस्था गरिएको हो । संविधानको मौलिक हकमा भएका प्रावधानलाई निःसर्त लागू गरिनुपर्ने बाध्यात्मक व्यवस्था हुने भएकाले राज्यले स्रोतसाधनको अभावमा कार्यान्वयन गर्न नसकिने भनी फुर्सद पाउने अवस्था रहँदैन । जति पनि रोजगारका व्यवस्था गरिन्छन्, तिनमा संविधानको मर्मअनुरूपका प्रावधान समावेश गरिँदै जानुपर्छ । यसरी अपांगता भएका व्यक्तिका लागि संविधानले रोजगार क्षेत्रमा मूल प्रवाहीकरण गर्न गरेको व्यवस्थाअनुरूप नै निजामती सेवा ऐनमा आरक्षणको व्यवस्था भएको हो । नेपाल कानुनसरह लागू रहेको अपांगता भएका व्यक्तिहरूको अधिकारसम्बन्धी संयुक्त राष्ट्रसंघीय महासन्धिको धारा २७ मा रोजगार तथा कामको सुनिश्चितता गर्दै भनिएको छ पक्ष राष्ट्रहरूले अपांगता भएका व्यक्तिहरूको अन्य व्यक्तिहरूसरह समान आधारमा काम गर्न पाउने अधिकार स्वीकार गर्छन् । त्यस्तो अधिकारमा श्रम बजारमा अपांगता भएका व्यक्तिहरूले स्वतन्त्रतापूर्वक छनोट र स्वीकार गरेको काम गरी जीवन निर्वाह गर्न पाउने अवसर तथा खुला, समावेशी तथा पहुँचयोग्य वातावरणमा काम गर्ने अधिकारसमेत समावेश छ । पक्ष राष्ट्रहरूले, अन्य विषयका अतिरिक्त कानुन निर्माणलगायत उपयुक्त उपाय अवलम्बन गरी रोजगारका क्रममा अपांगता व्यहोरेका व्यक्तिहरूलगायत अपांगता भएका अन्य व्यक्तिहरूको कामको अधिकार उपभोगको संरक्षण र प्रवद्र्धन गर्नेछ । नेपालका विभिन्न कानुनमा अपांगता भएका व्यक्तिहरूका लागि रोजगारमा आरक्षणसम्बन्धी व्यवस्था छन् । निजामती सेवा ऐनको दफा ७ निजामती सेवाको पदपूर्तिअन्तर्गत उपदफा (७) मा लेखिएको छ उपदफा १ मा जुनसुकै कुरा लेखिएको भए पनि निजामती सेवालाई समावेशी बनाउन खुला प्रतियोगिताद्वारा पूर्ति हुने पदमध्ये ४५ प्रतिशत पद छुट्ट्याई सो प्रतिशतलाई शतप्रतिशत मानी देहायबमोजिमका उम्मेदवार बीचमा मात्र छुट्टाछुट्टै प्रतिस्पर्धा गराई पदपूर्ति गरिनेछ । महिला ३३५, आदिवासी जनजाति २७५, मधेसी २२५, दलित ९५, अपांग ५५, पिछडिएको क्षेत्र ४५ गरी खुला प्रतिस्पर्धाबाट पदपूर्ति गरिने व्यवस्था उल्लेख छ । निजामती कर्मचारीमा अन्य वर्गहरू जस्तै अपांगता भएका व्यक्तिहरूलाई पनि एउटा वर्गको रूपमा लिँदै अपांगता भएका व्यक्तिहरू परिवार, समाज र राज्यका बोझ होइनन् । उनीहरूले मुलुकलाई अन्य नागरिकहरूसरह योगदान पुर्याउन सक्छन् । यसका लागि राज्यले उपयुक्त अनुकूलताको अवस्था सिर्जना गरिदिनुपर्छ भन्ने पुष्टि गरेको छ । संविधान तथा कानुनहरूमा भएगरिएका प्रावधानहरू कार्यान्वयन गर्नुगराउनु र नयाँ बन्ने ऐनकानुनहरूमा पूर्ण र समान सहभागिताको व्यवस्थालाई समावेशी रूपमा राख्न राज्यलाई सचेत गराउँदै जानु हाम्रो कर्तव्य हो । यस ऐनमा अपांगता भएका व्यक्तिहरूलाई निजामती सेवामा प्रवेश गराई उनीहरूलाई पनि मूल प्रवाहमा ल्याउने मनसायले राज्यले सकारात्मक विभेदको नीति अवलम्बन गरेको छ । तत्कालीन अपांग संरक्षण तथा कल्याण ऐन २०३९ को दफा ८ मा तालिम तथा रोजगारसम्बन्धी व्यवस्था गर्दै अपांगलाई आर्थिक रूपमा स्वावलम्बी बनाउन उपयुक्त तालिम तथा रोजगारको आवश्यक व्यवस्था मिलाउन सकिनेछ । निजहरूको अवस्थासुहाउँदो वातावरणमा श्रमको उचित प्रतिफल पाउन सक्ने प्रकारको तालिम दिन सकिनेछ । श्रम आपूर्ति व्यवस्थाद्वारा अपांगलाई खुला तथा स्वावलम्बनकारी उद्योग वा ग्रामीण रोजगारजस्ता श्रम वा रोजगार व्यवस्थामा लगाउने व्यवस्था गर्न सकिनेछ । अपांग श्रमिकहरूलाई कम्तीमा सामान्य जीवनयापनका लागि थप सुविधा दिइने व्यवस्था गर्न सकिनेछ । २५ जनाभन्दा बढी नियुक्त गर्ने कारखानाले जम्मा मजदुर संख्याको पाँच प्रतिशत संख्यामा नघटाई अपांगलाई उनीहरूको शारीरिक क्षमता, तालिम, योग्यता र अनुभवका आधारमा उपयुक्त हुने काममा उपलब्ध भएसम्म नियुक्ति गर्नुपर्ने गरी तोक्न सक्नेछ । यस्तो मजदुरले अन्य मजदुरले पाएसरहको पारि श्रमिक पाउनेछ र तिनीहरूको सेवाका सर्त तथा वृत्ति विकासका अवसर पनि मजदुरसरह हुनेछन् । उपदफा १ देखि ४ सम्म अपांगता भएका व्यक्तिहरूका लागि उपयुक्त तालिम सामान्य जीवनयापनका लागि थप सुविधा, समान पारि श्रमिकको तथा बाध्यात्मक व्यवस्था तथा पाँच प्रतिशतमा नघटाई आरक्षणको व्यवस्था गरिएको थियो भने उपदफा ५ देखि ७ सम्म अपांगता भएका व्यक्तिलाई मात्र निजी रोजगार प्रदान गर्न खोलिने उद्योगलाई आवश्यक ऋण प्रदानको व्यवस्था गर्न सकिने प्रावधान, सम्भाव्यता अध्ययन र अपांगता भएका व्यक्तिले काम गर्ने स्थानमा थप सुरक्षायन्त्र प्रयोग गरी सुरक्षित व्यवस्था गर्नुपर्नेसमेतको कानुनी प्रावधान रहेको थियो । यसरी अपांगता भएका व्यक्तिहरूका लागि राज्यले रोजगार प्रदान गर्न संवैधानिक तथा कानुनी व्यवस्थाको सुनिश्चितता गर्न खोजेको छ । झन्डै तीन दशकअघि ल्याइएको आरक्षण विषयको कार्यान्वयनमा सहजता ल्याउने कार्य निजामती ऐनको प्रावधानले गरेको छ । अपांग संरक्षण तथा कल्याण ऐनले केवल कारखानामा मात्र आरक्षणको व्यवस्था गरेको थियो भने यस ऐनले समग्र निजामती सेवामा आरक्षणको व्यवस्था गरेको छ । त्यसैगरी सेवा क्षेत्रलाई समावेशी गराउने क्रममा व्यवस्थापिकासंसद् सचिवालयसम्बन्धी ऐन २०६४ को दफा १७ को उपदफा ६ मा व्यवस्थापिकासंसद् सेवालाई समावेशी बनाउन खुला प्रतियोगिताद्वारा पूर्ति हुने पदमध्ये अपांगता भएका व्यक्तिलाई पाँच प्रतिशत आरक्षण गर्नुपर्ने व्यवस्था गरिएको छ । यसरी हाल निर्माण हुने सबै कानुनमा समावेशीतालाई ख्याल गर्ने प्रचलन सुरु भएको छ । त्यसैले हुनुपर्छ निजामती सेवा ऐनले महिला, दलित, आदिवासी जनजाति, मधेसी तथा पिछडिएका वर्गसमेतलाई आरक्षणको व्यवस्था गरी निजामती सेवालाई समावेशी बनाउन खोजेको छ । अर्कोतर्फ अपांगता भएका बालबालिका अन्य सामान्य बालबालिकाभन्दा धेरै ढिलो विद्यालय जान सक्ने र पाउने हुनाले उनीहरूको अध्ययन ढिला हुने हुन्छ । त्यसैले निजामती क्षेत्रमा सेवा प्रवेशको उमेरको हाल कायम ३५ वर्षको हदलाई अपांगता भएका व्यक्तिको हकमा ४० वर्ष गराइनुपर्छ, जसले गर्दा अध्ययनको सुरुआत ढिला भए पनि सेवा प्रवेशको मौका प्राप्त हुन जाने हुन्छ । यस्ता विविध किसिमका कानुनी प्रावधानहरू रहँदारहँदै पनि हाम्रो मुलुकमा रहेका अपांगता भएका व्यक्तिहरू भने बेरोजगारको समस्याबाट अति ग्रसित छन् । हाम्रो मुलुकका कानुनहरूको कार्यान्वयनको अवस्था दयनीय रहेको छ । पटकपटक सर्वोच्च अदालतमा उचित कार्यान्वयनका लागि विभिन्न रिटहरू परेका र सबै रिटमा अदालतले सरकारलाई निर्देशनात्मक रूपमा परमादेशसमेत जारी गरी कार्यान्वयनको ताकेता गरेको अवस्था पनि विद्यमान छ । त्यति मात्र होइन, सरकारलाई प्रत्येक ६६ महिनामा कार्यान्वयन प्रगति प्रतिवेदन सर्वोच्च अदालतमा पठाउने आदेशसमेत गरिएको छ । यति हुँदा पनि सरकारले विद्यमान ऐनकानुनहरूको पूर्ण कार्यान्वयनतर्फ गम्भीरता देखाउने चेष्टा नगर्नु कानुनी राज्य र विधिको शासनको उल्लंघन हो । त्यति मात्र होइन, संविधानको मर्मअनुसार अपांगता भएका व्यक्तिहरूलाई पनि राज्यका सबै तह र निकायहरूमा प्रतिनिधित्व गराउनुपर्ने बाध्यात्मक व्यवस्थालाई बेवास्ता गरी प्रतिनिधिसभा सदस्य निर्वाचन र प्रदेशसभा सदस्य निर्वाचन ऐनहरूसमेतको दफा २८ ले अनिवार्य रूपमा प्रतिनिधित्व गराउनुपर्ने गरी गरेको प्रावधानलाई सो ऐनको अनुसूचीमा छुट्ट्याई अपांगता भएका व्यक्तिहरूलाई अवसरबाट वञ्चित गरी झुक्याउन खोजिएकोमा उक्त अनुसूचीमा अपांगता भएका व्यक्ति थप गर्न भनी परमादेश र अन्तरिम आदेशसमेतको माग गर्दै सर्वोच्च अदालतमा रिट निवेदन दायर गर्नुपर्ने अवस्थाबाट पनि यस वर्गप्रति सरकार र राज्य कति गम्भीर छ भन्ने कुरा थाहा हुन्छ । जे होस्, सारांशमा संविधान तथा कानुनहरूमा भएगरिएका प्रावधानहरू कार्यान्वयन गर्नुगराउनु र नयाँ बन्ने ऐनकानुनहरूमा पूर्ण र समान सहभागिताको व्यवस्थालाई समावेशी रूपमा राख्न राज्यलाई सचेत गराउँदै जानु हाम्रो कर्तव्य हो । नेपाललगायत छिमेकी देशमा समेत अपांगता भएका व्यक्तिहरूका लागि केही न केही व्यवस्था गरिएको कुरा माथिका तथ्यहरूबाट बुझ्न सकिन्छ । धर्ना, हडताल, अनशन एवं विद्रोहबाट मात्र प्रावधानहरूलाई व्यावहारिक कार्यान्वयन गराउनुपर्ने बाध्यता रहेको हाम्रो देशले यस्तो परम्परा अन्त्य गरी कार्यान्वयनमा गम्भीरता देखाउनु अत्यावश्यक छ ।"
राजनीतिमा अपराधीकरण,"निर्वाचनमा उम्मेदवार बनेकाहरूमध्ये कति संख्या आपराधिक पृष्ठभूमिबाट आएका छन् ? किन दलहरूले आपराधिक गतिविधिमा मुछिएका विवादास्पद उम्मेदवारलाई टिकट दिए ? के नेपाली जनताले अपराधी' लाई मत दिनुपर्ने ? लोकतान्त्रिक गणतन्त्र नेपालमा यी प्रश्नहरू उठेनन् भने देशको नेतृत्व तहमा अपराधीहरू हावी हुन सक्छन्। अन्ततोगत्वा लोकतन्त्रको हत्या हुन सक्छ। सीमित भूगोल र जनसंख्यालाई धन र बल पुर्याएर राजनीतिमा प्रभावशाली हुन खोज्ने कोलम्बियाका ड्रगका वादशाह' पाब्लो एस्कोबार प्रवृत्तिलाई कदापि प्रोत्साहित गर्नु हुँदैन। आपराधिक क्रियाकलापबाट धन र शक्ति आर्जन गरेका एस्कोबार कोलम्बियाको सत्तामा पकड बनाउन सफल भएका थिए। कोकिन कारोबारबाट विश्वका धनाढ्यहरूको सूचीमा दसौं नम्बरमा परे। विश्वकै सबैभन्दा धनाढ्य अपराधीका रूपमा उनले इतिहासमा नाम लेखाए। एस्कोबार सांसद बन्न सफल भए। उनको सामथ्र्य कतिसम्म बढेको थियो भने कोलम्बियाको राष्ट्रपतिमा कसलाई जिताउने या हराउने भन्नेमा उनको महत्वपूर्ण भूमिका हुन्थ्यो। मेडलिनमा जन्मेका एस्कोबार गृह क्षेत्रलाई आफ्नो गैरकानुनी धन्धा र राजनीतिको केन्द्र बनाएर कोलम्बियालाई कोकिन कारोबारका उर्वर भूमिका रूपमा दुनियाँभर बद्नाम बनाए। एस्कोबार जस्ता अपराधी राजनीतिमा हावी हुँदा कोलम्बिया संकटमा पर्यो। समाजमा अपराधीहरूको प्रभाव बढ्यो। एस्कोबार मारिएपछि पनि लामो समयसम्म त्यहाँको राजनीतिमा अपराधीहरू प्रभावशाली बने। राजनीतिमा अपराधीहरूको सोझो प्रवेशले समाजमा धेरै र दूरगामी नकारात्मक असर परेका उदाहरण छन्। कुनै बेला भारतको बिहारमा राजनीतिमा अपराधीहरूको प्रभाव कतिसम्म बढ्यो भने हत्या, लुटपाट र अपहरणमा संलग्नहरू मन्त्री बने। गुन्डागर्दी र आपराधिक घटना हदैसम्म बढ्यो। बिहारको राजनीति सुधार्न वर्तमान मुख्यमन्त्री नीतिश कुमारलाई हम्मे पर्यो। नेताहरूले एकअर्कालाई कमजोर बनाउन अपराधीको साथ लिएकाले जनताले मूल्य चुकाउनुपर्यो। अपराधीहरूलाई राजनीतिबाट टाढा राख्न हिंसाको सहारासमेत लिइयो। राजनीतिमा प्रत्यक्ष संलग्न धेरै अपराधीहरू मारिए। राजनीतिक प्रभाव देखाउन खोज्ने नाम चलेका अपराधीहरू प्रहरी भिडन्त' मा मारिए। अहिले राजनीतिमा अपराधीहरूको प्रभाव कमजोर भए पनि बिहारमा विगतको असर बाँकी नै छ। चुनावमा अपराधी राष्ट्रको दूरगामी हितको सशक्त विचार र विकासको एजेन्डासहितको राजनीतिको साटो पैसा र पाखुराको राजनीति हुन थालेपछि चुनाव लड्ने पात्रहरू त्यस्तै हुन्छन्। नेपाली राजनीतिमा चुनावमा पात्र र प्रवृत्ति बदलिँदै गएका छन्। आपराधिक पृष्ठभूमि भएका र भ्रष्टहरूको राजनीतिमा बढ्दो आकर्षणले चुनाव खर्च ह्वात्तै बढाइदिएको छ। इमानदार नेताकार्यकर्ताले चुनाव लड्ने आँट गर्न नसक्ने अवस्था उत्पन्न भएको छ। अकासिँदो चुनावी खर्चका कारण दलहरू सकभर आफ्नै खर्चमा चुनाव लड्न सक्ने उम्मेदवार खोज्न थालेका छन्। लामो राजनीतिक अनभुव बटुलेका सिद्धान्तवान् नेताकार्यकर्ता पाखा लगाइएका छन्। पार्टी र नेताविशेषलाई आर्थिक लाभ पुर्याउन सक्ने उम्मेदवारहरूको राजनीतिमा बढ्दो प्रवेशले अपराधीका लागिसमेत ढोका खुला भएको छ। जसरी पनि जित्नुपर्ने सोचले चुनावका लागि दलहरूले आपराधिक गतिविधिमा संलग्नलाई रातो कार्पेट ओछ्याउन थाले। चुनावी प्रतिस्पर्धाका लागि टोले गुन्डादेखि ठूला आपराधिक समूहका नाइकेहरूलाई पार्टीमा भित्याए। दलहरूको युवा सम्बद्ध भ्रातृ संगठनमा अपराधीहरूले संगठित र संरक्षित हुने अवसर पाए। तत्कालीन नेकपा माओवादी र नेकपा एमालेले योङ कम्युनिस्ट लिग र युथ फोर्समा अपराधीहरूलाई राजनीतिमा तानेर संरक्षणसमेत गरेका थिए। दुवै युवासम्बद्ध संगठनका कार्यकर्ता हिंसा र अपहरणका घटनामा मुछिए। पेसेबर अपराधीलाई संरक्षण मिल्नुका साथै नयाँ शैलीमा अपराधीहरूले मलजल पाए। त्यसयता राजनीतिमा अपराधीकरण मजबुत हुने वातावरण विकास हुँदै गयो। नेपाली राजनीतिमा आपराधिक पृष्ठभूमिबाट धन र बल जम्मा गरेकाहरू प्रभावशाली हुने क्रम बढेको छ। लोकतन्त्रको सुन्दरतालाई कुरूप बनाउन त्यस्ता व्यक्तिहरूले भूमिका खेलेका छन्। धन र बलको आडमा पार्टी र राज्यमा प्रभाव जमाइरहने सोच हावी भएकाहरूले अपराधीहरूलाई संरक्षण गरी सहयोग लिइरहेका छन्। सिद्धान्त र निष्ठाको राजनीति नगर्नेहरूले चुनाव जित्न धन र बलको भर पर्छन्। समकालीन नेपाली राजनीतिका शीर्ष नेताहरूमा समेत यस्तो प्रवृत्ति देखिन थालेको छ किनकि उनीहरूको राजनीतिमा सिद्धान्त र निष्ठाको स्थान कमजोर हुँदै गइरहेको छ। त्यसैले उनीहरूलाई चुनाव जित्न आपराधिक पृष्ठभूमिका मानिसहरूको साथ र सहयोग चाहिएको छ। नेकपा एमालेले राजीव गुरुङ उर्फ दीपक मनांगेलाई पार्टीमा भित्याएर सांसद बन्ने बाटो सहज बनाइदिँदैछ। एमालेसँग आपराधिक गतिविधि गर्ने कार्यकर्ताको कमी छैन भन्ने दिनेश अधिकारी चरी' देखि पर्शुराम बस्नेतसम्म उक्त पार्टीको जिम्मेवार तहमा रहेकोबाट पुष्टि हुन्छ। प्रहरी भिडन्तमा चरी मारिँदा एमालेका कतिपय केन्द्रीय नेताहरूले प्रहरी कारबाहीको विरोध गरेका थिए। नेपाली कांग्रेसमा प्रवेश गरेर गणेश लामाले प्रदेशसभाको लागि टिकट पाएका छन्। आपराधिक पृष्ठभूमिका लामाले राजनीतिक महत्वाकांक्षा पालेर गतिविधि गर्दै आएका छन्। उनी लोकतान्त्रिक फोरममा हुँदा काभ्रेबाट दोस्रो संविधानसभा चुनावसमेत लडेका थिए। कांग्रेसको जिल्ला तहमा सक्रिय आपराधिक पृष्ठभूमिकै रोज राणाले सांसद बन्ने महत्वाकांक्षा प्रदर्शन गर्दै आएका छन्। सुन तस्करीमा संलग्न संदिग्ध रसुवाबाट कांग्रेसको टिकटका लागि सिफारिस भएका थिए। गणतन्त्र स्थापनापछि झन् आपराधिक पृष्ठभूमिका गुन्डानाइकेहरूले राजनीतिमा सोझै स्थान बनाउन थालेका छन्। सञ्जय शाह टक्ला' को उदयलाई उदाहरणको रूपमा लिन सकिन्छ। जनकपुर मुकाम बनाएर आपराधिक क्रियाकलाप गरेका उनी दुईपटक चुनाव जित्दै राज्यमन्त्रीसम्म बने। सञ्जय कुनै पनि पार्टीको टिकट लिएर चुनाव जित्ने सामथ्र्य बनाउन पुगे। उनीपछि जनकपुर बम विस्फोटमा दोषी पाइए। चुरे भावर पार्टीको नेता बनेका सर्लाहीकेन्द्रित बाबु थापाको प्रभाव उत्तिकै बलियो थियो। उनी न्यायाधीश रणबहादुर बम हत्यामा दोषी पाइए। अन्तर्राष्ट्रिय आपराधिक गिरोहसँग नाम जोडिएकाहरू सांसद हुँदै मन्त्रीसम्म बनेको इतिहास छ। मन्त्री र सांसद भइसकेका खोभारी राय काठमाडौंमा गोली चलाएर पटकपटक विवादमा तानिए। राजनीतिमा अपराधी' हरूको सोझो प्रवेशले दलभित्रका नेताविशेषलाई अल्पकालीन लाभ दिए पनि देशले ठूलो नोक्सानी व्यहोर्नुपरेको छ। त्योभन्दा दुःखद र दूरगामी असर सामान्य जनतामा जानु गलत सन्देश हो। सर्वसाधारणले देशको नेतृत्व लिन कस्सिनेहरूलाई अपराधीका संरक्षक देखेका छन्। नेताबाट सकारात्मक सन्देश विगतमा आपराधिक गतिविधिमा संलग्न भएकाहरू सुध्रिएर राजनीतिमा सहभागी हुन सक्छन्, तर आपराधिक क्रियाकलाप नछोडेकाहरूलाई राजनीतिक अवसर प्रदान गर्नु अपराधलाई प्रोत्साहन दिनु हो। अपराधी नीतिनिर्माण तहमा पुग्दा देशको भविष्य राम्रो हुँदैन। बुद्धिमान र विवेकशीलहरू राजनीतिमा प्रभावशाली भएमा मात्र समाज र देश सुध्रिन्छ। निष्ठावान् र इमानदार कार्यकर्तालाई पाखा लगाउँदै अपराधीहरू प्रयोग गर्ने प्रवृत्तिले मुलुकको हित गर्दैन। सभ्य समाजलाई प्रदूषित बनाउन त्यस्ता आपराधिक प्रवृत्तिका व्यक्तिहरूले भूमिका खेल्छन्। जसका कारण भावी पुस्तालाई समेत गलत सन्देश प्रवाह हुन्छ। समाजमा प्रभावशाली बन्न धन र बल नै चाहिने सन्देशले सभ्य समाज निर्माण हुन सक्तैन। समाज र देशमा अपराधीको बोलवालाले संकट बढ्न थाल्छ। नेपाली राजनीतिमा अपराधीको साथ लिने र संरक्षण गर्ने प्रवृक्तिले राजनीतिक दलहरू बद्नाम हुँदै गएका छन्। जिम्मेवार राजनीतिक दल र तिनका नेताहरू बद्नाम हुनुलाई सुखद मान्न सकिँदैन। यसले लोकतन्त्रलाई समेत कमजोर बनाउँछ। नेताको असल चरित्रबाट जनतामा हौसला थपिन्छ, देशप्रतिको माया बढ्छ। विचारको राजनीति गरेका बीपी कोइरालादेखि मदन भण्डारीको नाम सुन्दा मात्र पनि श्रद्धाभाव जाग्ने कारण यही हो। निष्ठाको राजनीतिक गरेका कृष्णप्रसाद भट्टराईदेखि मनमोहन अधिकारीजस्ता नेताका कारण नेपाली जनताले नैतिक मूल्यमान्यताको उदाहरण देखे। राजनीतिक केवल सत्ता र शक्ति मात्र होइन। सही आचरणबाट नेताले समाजलाई सकारात्मक सन्देश दिनु पनि हो। महात्मा गान्धीदेखि नेल्सन मन्डेलाले आफ्नै जीवनमाथि कठोर प्रयोग गरेर राजनीतिको उद्देश्य समाज र मानवहित हो भनी प्रमाणित गरे। अपराधीलाई राजनीतिमा सोझै स्थान दिनेबाट समाज हितको परिकल्पना गर्न सकिँदैन। हाइलाइट विगतमा आपराधिक गतिविधिमा संलग्न भएकाहरू सुध्रिएर राजनीतिमा सहभागी हुन सक्छन्, तर आपराधिक क्रियाकलाप नछोडेकाहरूलाई राजनीतिक अवसर प्रदान गर्नु अपराधलाई प्रोत्साहन दिनु हो। अपराधी नीतिनिर्माण तहमा पुग्दा देशको भविष्य राम्रो हुँदैन।"
रवीन्द्र मिश्र र उज्ज्वल थापालाई नौ प्रश्न,"सडकमा भन्दा सामाजिक सञ्जालमा बढी उपस्थिति देखाउने विवेकशील साझा पार्टीका एक संयोजक उज्ज्वल थापाले केही दिन पहिले भान्साकोठामा रोटी बेल्दै गरेको भिडियो पोस्ट गरे । उनको सन्देश थियो, स्थानीय चुनावअघि घरघरमा वाइफाई ल्याउँछु भन्ने दल अहिले कता लागे ? मैले चुनाव जिते यस्ता गलत आश्वासन दिनेहरूको अध्ययन गर्दै त्यसविरुद्ध निरन्तर खबरदारी गर्छु । थापाको भन्दा अझै प्रभावकारी भिडियो पोस्ट गरे अर्का संयोजक तथा बीबीसीका पूर्व पत्रकार रवीन्द्र मिश्रले । सो भिडियोमा चुनावी प्रचारमा हिँडेका मिश्रलाई भेट्न आएकी एक महिलाले आँसु झार्दै तपाईंहरूलाई खान पुग्छ, लोभ नगर्दिनु होला भनेकी छन् । सो भिडियो फेसबुकमा मात्रै बिहीबार बिहानसम्म १३ हजार चार सय ३४ जनाले सेयर गरेका छन् । गत साउनमा विवेकशील नेपाली दल र साझा पार्टी मिलेर बनेको विवेकशील साझा पार्टीको अहिलेसम्म कुनै भ्रातृ संगठनसमेत नबनेको अवस्थामा राष्ट्रिय राजनीतिमा राम्रो चर्चा छ । विपक्षी दललाई गाली गरेर चुनाव लड्ने चलनविपरीत व्यवस्थित, सिर्जनात्मक र इन्टरनेटकेन्द्रित प्रचारका कारण विवेकशील साझा पार्टीका उम्मेदवारले चर्चा त बटुलेकै छन्, पहिल्यै सञ्चार सेलिब्रिटीका रूपमा स्थापित मिश्रलाई चुनावले झनै लोकप्रिय बनाइदिएको छ। राजधानीका मतदाता जहिल्यै अस्थिर रहने गरेको सन्दर्भमा यसपटकको प्रतिनिधिसभा र प्रदेशसभाको चुनावमा पनि त्यस्तै हुने त होइन भन्ने आकलन गरिँदैछ । मिश्र पहिलोपटक काठमाडौं १ बाट चुनाव उठेका छन्, त्यो पनि उपप्रधानमन्त्रीसमेत रहिसकेका कांग्रेस महामन्त्री प्रकाशमान सिंहसँगै । उज्ज्वल थापा काठमाडौं ५ बाट एमालेका महासचिव ईश्वर पोखरेल र कांग्रेस केन्द्रीय सदस्य प्रकाशशरण महतसँग भिड्दैछन् । थापा र मिश्र दुवैजनालाई विवेकशील साझा पार्टीले महाधिवेसनसम्मका लागि संयोजक तोकेको हो । चुनावी माहोल तात्दै जाँदा मिडियाबाटै आएका रवीन्द्र र आइटी पढेका उज्ज्वल र उनको पार्टी विसापालाई सामाजिक सञ्जालमा विपक्षी शक्तिका आम कार्यकर्ताले विभिन्न मञ्चमा अनेक प्रश्न राखेका छन्: १विचारविनाको दल यस आरोपमा पार्टी घोषणा हुँदा नै थापाले जवाफ दिएका थिए, नेपालमा कि त लेफ्ट कि त राइट छन् । हामी लेफ्ट पनि हिँड्दैनौं, राइट पनि हिँड्दैनौं, केवल फरवार्ड (अघि) हिँड्छौं । थापाको जवाफमा मिश्रले थपेका थिए, हामी लेफ्ट र राइटको बीचतिरै छौं, तर अलिकति लेफ्टतिर ढल्किएका छौं किनभने हामी लोककल्याणकारी राज्य र सहभागितामूलक लोकतन्त्रमा विश्वास गर्छौं । थापा यसमा थप्छन्, हामी दायाँबायाँ छोडेर सीधै समृद्धिको उकालो चढ्न चाहन्छौं । पुराना दलजस्तो उन्नाईसौं र बीसौं शताब्दीको विचार र दर्शनमा हामी अडिन्नौं । थापाले उकालो को सरल व्याख्या गरे, उ को अर्थ उद्यमशीलता, का को अर्थ काम गरी खाने वातावरण, लो को अर्थ लोकतन्त्र संस्थागत गर्ने । २ छोटो इतिहास इतिहासको धक्कु लगाएर आफूहरूले राजनीति नगर्ने विवेकशील साझा पार्टीका दुवै नेताको भनाइ छ । थापा भन्छन्, पञ्चायत र राणा शासनविरुद्ध आन्दोलन आवश्यक थियो, तर अहिले फलानो दल भर्खरै जन्मिएको हो, त्योसँग राजनीति गरेको अनुभव छैन भन्नुमा तुक छैन । जीर्ण नेतृत्वबाट परिवर्तन असम्भव देखियो, त्यसलै हामी उदायौं । थापा थप्छन्, विशाल भारतचीनबीच नेपालको भूमिका के छ ? ठूला दलबीच विवेकशील साझा पार्टीको भूमिका पनि त्यस्तै हो । दललाई गाली गरेर चुनाव लड्ने परम्पराविपरीत व्यवस्थित, सिर्जनात्मक र इन्टरनेटकेन्द्रित प्रचारका कारण विवेकशील साझा पार्टीका प्रायः सबै उम्मेदवारले चर्चा बटुलेका छन् । अहिले सानो भए पनि राष्ट्रिय शक्ति बनेर भोलि भारत र चीनलाई नै ट्याकल गर्दै देश हाँक्ने शक्ति हामी बन्ने हो । भत्केको धरहरा बनाउन नसकेर चार फिटको सानो धरहरामा चित्त बुझाउनुपर्ने अवस्था सिर्जना गरिदिने पुराना शक्तिले भोट माग्ने नैतिक आधार गुमाएको थापाको तर्क छ । यस आरोपमा मिश्र मत छ, हामीले आजसम्म राज्यलाई दोहन गरेर खाएनौं । श्रम गरेर, इमानको धरातलमा उभिएर पेसागत र सामाजिक रूपमा यो देशलाई योगदान नै पुर्याएका छौं । त्यही योगदान हो हाम्रो इतिहास । देशका लागि गरिएको आन्दोलनको दुहाइ दिँदै त्यसको ब्याज खानु उपयुक्त नहुने मि श्रको मत छ । ३ एलिट क्लब यदाकदा लाग्ने यो आरोपमा मिश्रले आफू सम्पन्न परिवारमा जन्मेको भए पनि डोटी र दार्चुलाको स्कुलमा सुकुलमा बसेर पढेको प्रसंग उल्लेख गर्ने गरेका छन् । काका सरकारी अधिकृत भएकै कारण आफूले कक्षा ५ देखि १० सम्म डोटी र दार्चुलाका स्कुलमा सुकुलमा बसेर पढेको स्मरण गर्दै मिश्र भन्छन्, मैले सहरीका सुख र गाउँको दुःख बुझेको छु । भाग्यले अलिकति प्रगति गरें । बीबीसीमा जागिर खानुअघि मेरो आर्थिक स्थिति राम्रो थिएन । म र मजस्तै हाम्रा साथी कसरी एलिट ? थापाको मत यसमा अलिक फरक छ । उनी भन्छन्, प्रायः सबै सचेत आन्दोलन सहरबाट सुरु भएका छन् । त्यसो हुँदा हामी सहरवासी भएकोमा किन चित्त दुखाइ ? आखिर हाम्रो चाहना त समग्र राष्ट्रको विकास नै हो । एलिट क्लब (सहरीहरूको गफ गर्ने थलो) भनेर आरोप लागेको विसापाले देशभर प्रतिनिधिसभा र प्रदेशसभामा १५७ छ र समानुपातिकमा ८० उम्मेदवार उठाएको छ। ४ गोविन्द केसीको समर्थन तीन करोड नेपालीको स्वास्थ्यको विषय निजी नभएको थापाको बुझाइ छ । उनी भन्छन्, यस विषयमा हामी त अझै लाग्छौं । केसीकै आन्दोलनका कारण चिकित्सा शिक्षा अध्यादेश आएको छ । हामी भोलि संसद्मा पुगेपछि त्यसलाई ऐन बनाउन पहल गर्नेछौं । काठमाडौं ५ को चुनावी मुद्दासमेत बनाएको छु यसलाई मैले । मिश्रको मत थापाको भन्दा अल्लि सन्तुलित छ, केसीका जायज मुद्दाप्रति हाम्रो पूर्ण समर्थन छ । ५ महिलामैत्री छैन यस प्रश्नमा थापाको सफाइ छ, हाम्रा केन्द्रीय सदस्य नै एकतिहाइ महिला छन् । रन्जु दर्शनाजस्ता भर्खरका युवतीदेखि शोभा शाक्यजस्ता अनुभवी महिलालगायत ३७ जना केन्द्रीय सदस्य महिला छन् । यसमा रवीन्द्र मिश्र भन्छन्, काठमाडौंमा पाँचजना महिला त प्रदेश र प्रतिनिधिसभाबाटै भिडिरहनुभएको छ । सबै ठाउँमा त चाहेजति महिला पाएको पनि होइन । हामी राजनीतिमा महिला सामेल गर्न र प्रेरित गर्न अत्यन्त इच्छुक छौं । ६ एनजीओ परिचालित ! विवेकशील साझा पार्टी कतैबाट परिचालित र कसैको सहयोगमा चलेको आरोप पनि सामाजिक सञ्जालमा चलेका छन् । थापा भन्छन्, हामी शतप्रतिशत नेपाली दानमा चलेको पार्टी हौं । हामीलाई ८२ प्रतिशत नेपाली हिन्दु, १० प्रतिशत नेपाली बौद्धमार्गी र बाँकी अन्य सबै जात, सम्प्रदायका नेपालीले सहयोग गरेका छन् । हामीले दान कहाँबाट पाएको र कति पैसाको चिया खाएकोसमेत खर्च विवरण छ । २०४६ सालपछिको परिवर्तनपछि उदाएका दलकै कालखण्डमा नेपालमा एनजीओ र आईएनजीओको बिगबिगी भएको र तिनै दलका नेताकार्यकर्ताको त्यसमा धेरै सहभागिता भएकाले यस्तो आरोप लगाउने नैतिक आधार ती दलसँग नभएको थापाको तर्क छ । यसमा मिश्रको मत छ, कुनै पनि विदेशी संस्थाको पैसा खाएको अथवा अन्य कुनै धर्म फैलाउन काम गरेको प्रमाणित कसैले गर्न सके हामी तुरुन्तै यो पार्टी भंग गर्न प्रस्ताव गर्नेछौं । आजसम्म बनाएको सद्भाव, सम्मान र नाक काटेर फाल्ने इच्छा छैन । ७ विवादित व्यक्तिको संलग्नता विवेकशील साझा पार्टीमा संलग्न कतिपय व्यक्ति विवादित पृष्ठभूमिको रहेको भन्ने आरोपमा मि श्रको सफाइ छ, अलिकति पनि विवादै नभएका मान्छे कहाँबाट ल्याउने ? मेरा पनि कमजोरी छन् र मेरा देउताका पनि कमजोरी थिए । मान्छेलाई समग्रमा हेर्नुपर्छ । यसमा थापाको भनाइ छ, पार्टीमा कसैलाई संलग्न गर्नुपूर्व उनीहरूको पृष्ठभूमि अवश्य हेर्नुपर्छ तर उनीहरूले आफूलाई सुधार्ने प्रयास गरेका छन् कि छैनन् त्योचाहिँ हामी हेर्छौं । तर त्यसको मतलब हिजो समाजमा अनेक खालका आतंक मच्चाएका डन हरूलाई भने हाम्रो पार्टीमा स्थान छैन । अरू त जस्तोसुकै पृष्ठभूमिबाट आएको हो भने पनि नियत सफा भएका सबैलाई पार्टीको ढोका खुला छ । ८ हेल्प नेपालसँगको सम्बद्धता रवीन्द्र मिश्र बीबीसीमा पत्रकारकै रूपमा कार्यरत रहँदा हेल्प नेपाल नेटवर्क नामको संस्थाबाट सामाजिक सेवामा संलग्न भएका थिए । त्यसैसँग जोडेर पनि उनलाई धेरैले अनेक प्रश्न गर्ने गरेका छन् । यसमा मिश्रको सफाइ छ, राजनीति गर्छु भनेर बीबीसी छोडेकै दिन परोपकारी संस्थालाई राजनीतिमा मिसाउन हुन्न भनेर मैले सो नेटवर्कबाट आफू अलग रहेको घोषणा गरें । मिश्रका अनुसार नेटवर्क नेपाललगायत अन्य सात देशमा दर्ता भएको छ र हरेक देशमा नेपालीले नै त्यसको नेतृत्व गरेका छन् । मिश्र भन्छन्, नेपालमा त्यसको नेतृत्व अरुणसिंह बस्नेतले गर्नुहुन्छ । त्यसको आर्थिक कारोबार पारदर्शी छन् । वेबसाइटमा अडिट गरेको रिपोर्ट जोसुकैले हेर्न सक्छन् । थप चाहिएमा त्यसको कार्यालयमा गएर सोध्न सकिन्छ । ९ धनी स्कुललाई सहयोग ! विरलै नाम सुनिएका अनलाइन साइटमा मिश्रले प्रायः धनीमानीका छोराछोरी पढ्ने ललितपुरको रातो बंगला स्कुलका लागि नेटवर्कको पैसा सहयोग गरेको विषयबारे उनी भन्छन्, हामीले नेपालका गाउँगाउँमा करिब ४० वटा पुस्तकालय र ४० वटा कक्षाकोठा बनाएका थियौं र त्यो क्रमलाई नेटवर्कले जारी राखेको छ । हामीले चार लाख ९६ हजार रुपैयाँ खर्च गरेर रातो बंगला फाउन्डेसनका तालिमप्राप्त र दक्ष व्यक्ति प्रयोग गरेर काभ्रेका नौवटा सरकारी प्राथमिक विद्यालयमा तालिम दिलाएका हौं । यस विषयलाई लिएर रातो बंगला स्कुललाई पैसो दियो भन्न मिल्छ?"
एसीसी यू १९ एसिया कप : नेपालले अफगानिस्तानलाई दियो १०४ रनको लक्ष्य,काठमाडौं : नेपालले अफगानिस्तानलाई १०४ रनको झिनु लक्ष्य दिएको छ । टस हारी पहिले व्याटिङको निम्ता पाएको नेपालले कमजोर प्रर्दशन गर्दै २८ ओभरमा सबै विकेट गुमाइ १०३ रन मात्रै बनाउँन सक्यो नेपालका लागि अनिलकुमार शाहले सर्वाधिक ५० रन बनाउँनु बाहेक अन्य व्याट्सम्यान चल्न सकेनन् । अफगानिस्तानका लागि मुजिब रहमान एक्लैले ६ विकेट लिए।
यू१९ एसिया कप : नेपालअफगानिस्तान भिड्दै(लाइभ),"काठमाडौं : मलेसियामा जारी एसीसी यू१९ एसिया कप क्रिकेट प्रतियोगिताको सेमिफाइनलमा अहिले नेपाल अफगानिस्तानसँग प्रतिस्पर्धा गरिरहेको छ । किनरारा ओभलमा भएको खेलमा अफगानिस्तानले टस जिति नेपाललाई ब्याटिङको निम्ता दिएको छ । अपडेट : पानी परेपछि खेल रोकिएको छ । १८ ओभर अफगानिस्तानले १ विकेट गुमाएर ९४ रन बनाएको छ । अफगानिस्तानले जवाफी व्याटिङ सुरु गरिरहेको छ । नेपालले अफगानिस्तानको पहिलो विकेट लिएको छ । छैटौं ओभरको पहिलो बलमा कमलसिंह ऐरीले विकेट लिएका छन् । ६ ओभर सकिँदा अफगानिस्तानको स्कोर २४ रन छ । नेपालले अफगानिस्तानलाई १०४ रनको झिनु लक्ष्य दिएको छ । २८ ओभरमा सबै विकेट गुमाइ १०३ रन मात्रै बनाउँन सक्यो नेपालको ९ विकेट गुम्यो २५ औं ओभरमा कमल ऐरी शुन्य रनमै आउट भएका छन् । आठौं विकेट पतन भएको छ । किशोर महतो शून्य रनमा आउट भएका छन् । नेपाल संकटमा परेको छ नेपालको सातौ विकेटको रुपमा अनिल कुमार शाह आउट भएका छन् नेपालको ६ विकेट गुमेको छ। २३ औं ओभरमा पवन सराफ आउट भएका छन् । अनिल कुमार शाहले अर्धशतक बनाएका छन् । ५६ बलको सामना गरेका उनले ७ चौका र १ छक्का प्रहार गरी अर्धशतक बनाएका हुन् । नोपलको पाँचौ विकेट गुमेको छ । भीम सार्की रन आउट भएका छन् । नेपालले निरन्तर खराब प्रदर्शन गरि राखेको छ । १२ ओभरमा रोहित कुमार पौडेल आउट भएका छन् । ७ बलको सामना गरेका उनले ४ रन मात्रै हाने । यो सँगै नेपालको चौथो विकेट गुमेको छ । नेपाललाई ठूलो झड्का, १० औं ओभरमा कप्तान दिपेन्द्र सिंह ऐरी आउट भएका छन् । ऐरीले २० बलमा एक चौकासहित २ रन मात्रै बनाउँन सके । सातौ ओभरमा नेपालले १४ रन जोडेको छ । कप्तान ऐरीले १ र अनिल शाहले २ चौका हानेका छन् चौथो ओभरमा नेपालको दोस्रो विकेट गुमेको छ । जितेन्द्र सिंह आउट भएका छन् । कप्तान दिपेन्द्र ऐरी व्याटिङमा आएका छन् दोस्रो ओभरमा नेपालले पहिलो विकेट गुमाएको छ । आसिफ शेख आउट भएका छन् । बिहीबारको पहिलो सेमिफाइलनमा बंगलादेशलाई हराउँदै पाकिस्तान फाइनलमा पुग्न सफल भएको छ । २०१२ देखि यू१९ एसियाकप खेल्न सुरु गरेको नेपाल पहिलो पटक सेमिफाइनलमा पुगेको हो । समूह चरणमा डिफेन्डिङ च्याम्पियन भारत र मलेसियालाई हराउँदै नेपालले सेमिफाइलनमा स्थान बनाउँन सफल भएको हो । लाइभ हेर्नोस्"
एसीसी यू१९ एसिया कप : नेपाल अफगानिस्तानसँग ७ विकेटले पराजित,"एसीसी यू१९ एसिया कप क्रिकेट प्रतियोगिताको सेमिफाइनलममा नेपाल अफगानिस्तानसँग ७ विकेटले पराजित भएको छ । अफगानिस्तानले नेपालले दिएको १०४ रनको लक्ष्य २०३ ओभरमा ३ विकटको क्षतिमा पूरा गरी फाइलनमा प्रवेश गर्न सफल भयो। नेपालका लागि सन्दीप लामिछाने, कलम ऐरी र पवन सर्राफले एकएक विकेट लिए । क्वालालम्पुरको किनरारा ओभलमा भएको खेलमा अफगानिस्तानले टस जिती फिल्डिङ रोजेको थियो । पहिले व्याटिङ गरेको नेपालले २८ ओभरका अलआउट हुँदै १०३ रन बनाएको थियो । नेपालका लागि अनिलकुमार शाहले ५० रन बनाउनु बाहेक अन्न व्याट्म्यान चल्न सकेनन् । समूह चरणमा भारतविरुद्ध उत्कृष्ट प्रदर्शन गरेका कप्तान दिपेन्द्रसिंह ऐरी ६ रन बनाएर आउट भए । नेपालको इनिङ ध्वस्त बनाउँने क्रममा अफानिस्तानका मुजिब रहमान एक्लैले ६ विकेट लिए। सन २०१२ देखि एसियाली क्रिकेट काउन्सिल (एसीसी)यू१९ युथ एसिया कप क्रिकेट प्रतियोगिता खेल्न थालेको नेपा ल पहिलो पटक सेमिफाइलनमा पुगेको हो समूह चरणको पहिलो खेलमा बंगलादेशसँग २ विकेटले पराजित नेपालले डिफेन्डिङ च्याम्पियन भारतलाई १९ रनले हराई इतिहास रच्न सफल भएको थियो । मलेसियालाई ८ विकेटले हराई सेमिफाइलनमा पुगेको नेपाल चीरप्रतिद्वन्द्वी अफगानिस्तानसँग हार व्यहोर्दै फाइनल यात्रा तय गर्न असफल भयो । अफगानिस्तान पहिलो पटक युवा एसिया कपको फाइनलमा पुगेको छ । बिहीबार भएको पहिलो सेमिफाइनल खेलमा बंगलादेशलाई हराउँदै पाकिस्तान फाइलनमा पुगेको छ । उपाधिका लागि आइतबार पाकिस्तान र अफगानिस्तान भिड्नेछन् ।"

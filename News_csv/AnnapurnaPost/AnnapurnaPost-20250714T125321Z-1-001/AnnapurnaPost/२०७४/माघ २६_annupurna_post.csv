शीर्षक,विवरण
परिवार योजना र मानव अधिकार,"अधिकारमुखी अवधारणाको विकास मानव भएर जीवनयापन गर्नको निमित्त हो। मानव अधिकारहरू अहरणीय, अभिभाज्य, विश्वव्यापी क्षेत्राधिकारसहितका हुन्छन्। मानव अधिकार एउटा छाता अधिकार हो र यसभित्र विभिन्न अधिकार रहेका हुन्छन्। मानव अधिकारको निश्चित सीमा रेखा हुँदैन किनभने मानवको सम्पूर्ण सरोकार, उन्नति र विकासमै यो समर्पित भएको हुन्छ। परिवार योजना अर्थात् बढी प्रचलनको भाषामा परिवार नियोजनले मानव जीवन, भविष्य र स्वास्थ्यको रक्षा गर्छ। परिवारप्रति वास्तविक अर्थमा जिम्मेवार बनाउँछ र गुणस्तरीय मानव जीवनको खोजी गर्दछ। उचित तरिकाको परिवार योजनाले जनसंख्या नियन्त्रणमा पनि सहयोग गर्छ। बच्चा जन्माउने वा नजन्माउने र कसरी के कुन विधि, पद्धति र योजनाअनुसार गर्ने भन्ने निश्चित गर्दछ। यसले परिपक्व जोडीको आत्मनिर्णयको अधिकारको खोजी गर्दछ। प्रजातान्त्रिक संस्कारको विकास गराउँछ। परिपक्व दाम्पत्य जोडीलाई भविष्य उन्मुख बन्न सिकाउँछ। तसर्थ यो मानव जीवनको अभिन्न पाटो हो। परिवार योजना नयाँ जीवनको सुरुवातसमेत हुँदा यो मानव जीवनसँग प्रत्यक्ष सरोकार राख्ने मानव अधिकार हो। नागरिक तथा राजनीतिक अधिकारसम्बन्धी अन्तर्राष्ट्रिय प्रतिज्ञापत्र, २०६६ को धारा २३, आर्थिक सामाजिक तथा सांस्कृतिक अधिकारसम्बन्धी प्रतिज्ञापत्र, २०६६ को धारा १० ले परिवारलाई समाजको प्राकृतिक र मूलभूत एकाइको रूपमा स्वीकार गरी विवाह तथा परिवारको स्थापना गर्ने कुरा उल्लेख गरेको छ। परिवार योजनाभित्र प्रजनन अधिकारको मूल सार पनि सन्निहित रहेको हुन्छ। प्रजनन अधिकारलाई नेपालको संविधानले प्रत्याभूत गरेको छ। दम्पतीबीच स्पष्ट छलफल भई निश्चित परिवार योजनामा पुगिन्छ। परिवार योजना उचित रूपमा हुन सकेमा लैंगिक विभेदको तथा लिंग छनोटको कुप्रचलनको समेत अन्त्य हुन जान्छ। परिवार नियोजनको विधिको चयन गर्दा सबै विधिमा पहुँच भई आफूलाई लागेको उपयुक्त विधिको छनोट गर्ने, आफूलाई मन परेको विधिलाई निर्वाध तथा स्वतन्त्र रूपमा प्रयोग गर्ने र सो छनोटको निर्णय उचित सूचना र तर्कमा आधारित हुन पनि जरुरी हुन्छ। सन्तान उत्पादनबारे निर्णय गर्ने स्वतन्त्रताअन्तर्गत सुरक्षित, प्रभावकारी, धान्न सकिने र स्वीकार्य परिवार नियोजनका उपायहरू प्राप्त गर्ने सुलभता हुनु र त्यसबारे जानकारी पाउनु पुरुष र महिला दुवैको अधिकार हो। यी अधिकार सबै दम्पती तथा व्यक्तिविशेषले आफ्नो सन्तानको संख्या, जन्मान्तर र समयबारे स्वतन्त्र र जिम्मेवार ढंगले निर्णय गर्ने आधारभूत अधिकारहरू हुन्। यसअन्तर्गत आवश्यक जानकारी प्राप्त गर्ने, परिवार नियोजनका साधनहरू र यौन तथा प्रजनन स्वास्थ्यको सर्वोत्तम स्तरीय सेवा प्राप्त गर्ने अधिकार पनि पर्दछन्। मानव जीवनको आदर्श, सम्मान र समानता नै मानव अधिकार हो। परिवार निर्माणदेखि परिवार नियोजनको उपयुक्त विधिको छनोट, आवश्यकताअनुरूप प्रजनन, सुरक्षित मातृत्वसमेत सँगै जोडिएका विषयवस्तु हुन्। यस क्षेत्रमा नेपालले धेरै फट्को मारेको पाइन्छ। यसभित्र प्रजनन स्वास्थ्य नीति, परिवार नियोजन कार्यक्रम, सुरक्षित मातृत्व कार्यक्रमहरूदेखि उल्लेख्य मात्रामा प्राविधिक संयन्त्रहरू पनि रहेका छन्। यो क्षेत्रमा राज्यको मात्र नभएर दातृ निकायको समेत लगानी भएको देखिन्छ। जति धेरै लगानी र अवसरहरू आए पनि तीबाट आशातित सफलता हात पार्न नेपालले सकेको भने देखिँदैन। विश्व परिवेशबाट हुँदै आएको परिवर्तन एकातिर छ भने अर्कोतिर समाजमा शदीयौदेखि जरा गाडेको रुढिवादलाई चिर्न निकै गाह्रो छ। यो चुनौती चिर्न नीति निर्माणकर्ता र नीति कार्यान्वयनकर्ता दुवैले समाजको तल्लो तहबाटै सूचना, सशक्तीकरण एवं निर्णय क्षमताको विकास गराउन सक्नुपर्दछ। मानव अधिकारका दस्ताबेजहरूमा प्रस्तुत गरिएका अधिकारअन्तर्गत भेदभावरहित प्रजनन तथा जबर्जस्ती र हिंसाविरुद्धको अधिकार पनि पर्दछन्। जसका लागि सम्मानपूर्ण र न्यायपूर्ण लैंगिक सम्बन्धहरू स्थापित हुन जरुरी छ। उपयुक्त सूचना तथा सञ्चारमार्फत व्यवहारमा रूपान्तरण गरी समानता प्राप्तितिर अगाडि बढ्न समाजका सबै तहको सहयोग हुनुपर्छ। सञ्चार प्रक्रिया पृष्ठपोषणमा आधारित हुन सकेमा परिवार योजनाको प्रभावकारिता बढ्न जान्छ। सन् १९६८ मा तेहरानमा भएको संयुक्त राष्ट्रसंघीय मानव अधिकार सम्मेलनले स्वीकार गरेको धारा १६ ले सन्तानको संख्या तथा जन्मान्तर निर्धारण गर्ने अधिकार मातापितामा रहने उल्लेख गरेको छ। यससँगै जनसंख्या तथा विकाससम्बन्धी अन्तर्राष्ट्रिय सम्मेलनहरूले समय सोहीअनुरूप व्याख्या र विश्लेषण गर्दै आएका छन्। अधिकार त्यस्ता न्यायपूर्ण दाबीहरू हुन्, जुन मानिसका लागि आवश्यकीय हुन्छन् र मानवको भलो गर्दछन्। त्यसैले परिवार योजनाका कार्यक्रमसँग मानव अधिकार एकीकृत रूपमा अगाडि आउन सक्नु पर्दछ। परिवार निर्माणका चरणहरूमा व्यक्तिका अधिकारको प्रयोग, प्रवर्धन र संरक्षण गर्न सकेमा मानव अधिकारको सही प्रयोग भएको मान्न सकिन्छ। नेपालजस्तो देशमा दाम्पत्य जीवनलाई सुखमय र भविष्यको परिवार योजना तयार गर्न परिवार नियोजनले मद्दत गर्दछ। परिवार नियोजनका बारेमा तथा प्रजनन अधिकारका बारेमा नेपाली महिलालाई सही सूचना प्रदान हुनुपर्छ। यसका लागि पूर्व सूचना प्रदान गर्ने, छनोट गर्ने, आफूलाई मन परेअनुसारको योजना गर्ने र अधिकार प्रयोग गर्न सक्ने बनाउन चुनौतीपूर्ण छ। विश्व परिवेशबाट हुँदै आएको परिवर्तन एकातिर छ भने अर्कोतिर समाजमा शदीयौदेखि जरा गाडेको रुढिवादलाई चिर्न निकै गाह्रो छ। यो चुनौती चिर्न नीति निर्माणकर्ता र नीति कार्यान्वयनकर्ता दुवैले समाजको तल्लो तहबाटै सूचना, सशक्तीकरण एवं निर्णय क्षमताको विकास गराउन सक्नुपर्दछ। यसो गर्दा सामाजिक संस्कृति, परम्परा र सामाजिक सद्भाव नखल्बल्याई गर्न सकिन्छ। नचाहेको अवाञ्छित वा असावधानीका कारण हुन गएको जोखिमपूर्ण गर्भबाट महिलाले छुटकारा पाउन गर्भपतनको अधिकार स्थापित गरिएको हो। गर्भपतन गर्नुपर्ने अवस्था आउन नदिन परिवार नियोजनका विधिमा जोड दिनुपर्छ। महिलाले गर्भपतनको अधिकारलाई सही रूपमा प्रयोग गर्न सक्नुपर्छ। महिलाले पाएका अधिकार उपभोग गर्ने विषयमा उनीहरूलाई राज्यले सहयोग गर्नुपर्छ। नीति र योजना निर्माण गर्नुजत्तिकै तिनका कार्यान्वयन पक्ष महत्वपूर्ण हुन्। परिवार योजनाको छनोटको अधिकार गर्न दम्पती सक्षम छन् कि छैनन्, छनोटका वाधकतत्वहरू केके हुन् पत्ता लगाउन आवश्यक छ। ती वाधक समाधान गर्न सकिने छन् कि छैनन् पहिचान गरी सोहीअनुसारका रणनीति निर्माण गर्नुपर्छ। अनिच्छित गर्भबाट धेरै महिला प्रताडित भएको पनि देख्न पाइन्छ। बच्चा जन्माउने मात्र होइन कि बच्चा हुर्काउने, पढाउने र असल व्यक्ति निर्माण गर्नुपर्ने हुँदा यसै चरणमा सम्पूर्ण कुराको निर्णय सोचविचार गरेर हुन सक्नु महत्वपूर्ण हुन्छ। परिवार योजनाबारेमा जवाफदेही एवं सही निर्णय निर्माणमा पुरुषको पनि भूमिका अहम रहन्छ, खासगरी हाम्रोजस्तो पुरुषप्रधान समाजमा। तर धेरैजसो परिवार योजनामा पुरुषको भूमिका सहयोगी नभएर दमनकारी हुने गरेको पाइएको छ। महिलालाई सूचना पाउनबाट वञ्चित गर्ने, उपयुक्त विधिको छनोट गर्नबाट रोक्ने र आफैं निर्णय गर्न नदिने वातावरण निर्माण गर्नुलाई राम्रो भन्न सकिँदैन। पुरुष प्रधान समाजमा यी अधिकारको प्राप्ति सहजै रूपमा लक्षित वर्गले पाउनेमा शंका गर्ने प्रशस्त ठाउँहरू छन्। पौडेल सर्वोच्च अदालतमा उपसचिव छन्।"
जबजको सान्दर्भिकता,"यो शब्द लेख्ने वा नलेख्ने भनेर कसैले विवाद झिक्छ र एकता प्रक्रियामा भाँजो हाल्छ भने ऊ जबजको सच्चा अनुयायी नै होइन। नेकपा एमाले र नेकपा माओवादी केन्द्रका बीचमा एकता हुने प्रक्रिया चलेसँगै यी दुवै पार्टीका फरकफरक प्रकृति र प्रवृत्तिका कार्यकर्ताबाट तदनुसारकै प्रतिक्रियाहरू आए, आइरहेकै छन्। कम्युनिस्ट आन्दोलनमा व्याप्त फुटविभाजन र त्यसबाट उत्पन्न परस्परको आरोपप्रत्यारोप र विगतको ज्यान मार्ने उद्योगसम्मको गतिविधिबाट त्रस्त, आक्रान्त र देशको निरन्तरको राजनीतिक अस्थिरताबाट भविष्यका बारेमा आशंकित कम्युनिस्ट जनमतका लागि चुनावमा मिलेर जाने र त्यसलगत्तै पार्टी एकता गर्ने सूचना अत्यन्त उत्साहवर्धक रह्यो। सुरुमा अलगअलग स्वार्थ समूहका मनमा लुकेका विभिन्न पक्षहरू सामुन्नेमा आएका थिएनन्। कुनै पनि घटनाक्रम अगाडि आउँदा हरेक मानिसले स्वाभाविक वा प्राकृतिक प्रतिक्रिया जनाउँछ। अनि क्रमशः घटनाक्रम थिग्रिँदै जाँदा मानिसभित्र रहेका राम्रा र नराम्रा, सौर्य र कुण्ठा, त्याग र स्वार्थ, पारदर्शिता र षड्यन्त्रजस्ता फरकफरक प्रवृत्तिहरू बाहिर आउन थाल्छन्। अहिले त्यस्तै भएको देखिन्छ। यी दुई पार्टीका बीचमा एकता प्रक्रिया जति ढिलो हुन्छ, लम्बिन्छ, त्यति नै बढी फरकफरक प्रवृत्ति उजागर हुँदै जानेछन् भन्ने निश्चित छ। विभिन्न प्रवृत्तिहरूलाई द्वन्द्वात्मक विधिअनुसार मूल दुई भागमा विभाजित गर्ने हो भने देखिन्छ एकथरी निस्वार्थ कार्यकर्ता छन्, जो हरहालतमा एकता चाहन्छन् र त्यसका लागि सबैथोक गुमाउन तयार छन्। दुवै पार्टीमा रहेको यस्तो पंक्ति नेतृत्वको चाकडीचाप्लुसीबाट टाढा छ। कार्यकर्ताको यस पंक्तिले निजी प्राप्तिको आशा नगरेको हुँदा गुमाउनुपर्ने पनि केही छैन। त्यसैले यो पंक्ति सम्भावित एकताबाट उत्साहित भएको छ। दुवै पार्टीमा अर्कोथरी पंक्ति छ, जसले नेतृत्वको भजन गाएर वा उसको वरिपरि घुमेर निरन्तर सुविधा लिएको छ, दृश्य वा अदृश्य रूपमा। विभिन्न चुनावमा टिकट पाए पनि नपाए पनि र चुनाव हारे पनि वा जिते पनि केही फरक नपर्नेहरू, जो राज्य र पार्टीलाई जुकाले जस्तै निरन्तर चुसिरहेका छन् र आफूलाई राज्यसत्ताको केन्द्रमा राखेका छन्, त्यसपंक्तिको माथिल्लो तहमा रहनेहरू ढुक्क छन्। किनभने उनीहरू गाई पनि मेरो, त्रिशूल पनि मेरो भन्नेहरू हुन्। हाम्रो तराईमा यस कुरालाई चित भी मेरा, पट भी मेरा भनिन्छ। अहिले एमाले र माओवादी केन्द्रको सन्निकट देखिएको एकताको विरोध गर्ने हैसियत कसैमा छैन। यसैले दुवै पार्टीभित्रको स्वार्थी पंक्ति घुमाउरो तरिकाले एकता त हुनुपर्छ तर मेरो सर्तमा भनिरहेको छ र नेतृत्वलाई नाना प्रकारले भड्काउने प्रयास गरिरहेको देखिन्छ। निकट भविष्यमा एकता हुने सम्भावना नै बलियो देखिएको हुँदा यो पंक्ति आफ्नो स्थान सुरक्षित राख्न बडो कुशलतापूर्वक लागिपरेको छ। कम्युनिस्ट एकता र वाम सरकार हुन नदिन लागिपरेको देशीविदेशी प्रतिक्रियावादी शक्तिको षड्यन्त्र सफल भयो भने यो पंक्तिले एकता समर्थकको चोला तुरुन्तै फ्याँक्नेछ र खुलारूपमा आरोपप्रत्यारोपमा उत्रिनेछ भनेर अनुमान गर्न कुनै गाह्रो छैन। यस्तै भुमरीका बीचमा एमालेको आधिकारिक विचार जनताको बहुदलीय जनवाद (जबज) का बारेमा सानोतिनो बहस पनि चलेको देखिन्छ। तर यो बहस त्यति स्वस्थ ढंगले चलेको देखिन्न र विषयवस्तुको गहिराइ त पटक्कै छैन। दुई ठूला कम्युनिस्ट पार्टीका बीचमा हुन गइरहेको एकताले कम्युनिस्ट आन्दोलनलाई मात्र हैन, देशको जनजीविकाको समस्या र समग्र लोकतान्त्रिक प्रक्रियालाई नै सकारात्मक दिशा दिनेछ भन्ने आशाका साथ इमानदार कार्यकर्ताले समर्थन गरेका हुन्। हाल कायम रहेको वैचारिक छलफलको खडेरी हट्ला र ध्वस्त आन्तरिक जनवाद पुनः स्थापित होला कि भन्ने आशा नै एकता प्रक्रियाको समर्थनको मूल कारक रहेको देखिन्छ। अहिले त स्थिति कस्तो छ भन्ने बुझ्नका लागि एउटा दृष्टान्त पर्याप्त हुनेछ। एमाले र माओवादी एकता सन्दर्भमा केही मानिसले संगठित ढंगले सामाजिक सञ्जालमा सुरुमा यस्तो लेखे, सिद्धान्तमा जबज, पार्टी अध्यक्ष र प्रधानमन्त्री केपी शर्मा ओली नै एकताको आधार। तिनै मानिसले केही समयपछि यस्तो लेखे, एकतापछि कम्युनिस्ट शब्द हटाई सोसल डेमोक्रेटिक पार्टी भन्ने नाम राख्नुपर्दछ। जबज कुन परिस्थितिमा आएको थियो र त्यसको युगीन महत्व के रहेको छ भन्नेबारेमा अहिले धेरै कमलाई मात्रै चिन्ता छ। नेतृत्वको वरिपरि चक्कर मार्नेहरूले जबज र मदन भण्डारीको नामलाई पद र प्रतिष्ठा प्राप्त गर्ने, जोगाउने, राज्यको दोहन गर्ने र सुविधालाई आर्यघाटसम्म सँगै लैजाने औजारका रूपमा प्रयोग गरेका छन्। कतिसम्म भने २०६३ को गणतान्त्रिक क्रान्तिको पूर्वसन्ध्यामा एमाले पार्टीको नाम र झन्डा फेर्नुपर्दछ भनेर अभियान चलाउनेहरू तथा गणतन्त्रलाई तत्काल कार्यवाहीको नारा बनाउने कुराको विरुद्धमा माइनुटमा फरक मत लेख्नेहरू र तिनका समर्थकहरू अहिले जबजलाई खोल बनाएर आफ्नो कुरूप अनुहार लुकाउन चाहन्छन् तथा साँचो वैचारिक बहस गर्न चाहनेविरुद्ध विष वमन गरिरहेका छन्। यस अवस्थामा जबज लेखिँदाको परिवेश र त्यसले बनाउन चाहेको पार्टीका बारेमा चर्चा गर्नु आवश्यक छ। जबजको विचार लेखिँदाको परिवेश एकदलीय राजनीतिक व्यवस्थाको अभ्यास गरिरहेको सोभियत समाजवादी प्रयोग आफ्नो सत्तरी वर्ष लामो यात्रापछि गल्र्यामगुर्लुम ढलेको थियो। सन् १९९१ को २५ डिसेम्बर (१० पुस २०४८) का दिन सोभियत रूसबाट कम्युनिस्ट शासन मात्रै बढारिएन, देशसमेत टुक्राटुक्रा पारियो। विभिन्न पुँजीवादी देशका कन्जरभेटिभहरू मात्रै होइन, तथाकथित प्रजातान्त्रिक समाजवादीहरू पनि त्यस घटनामा विपत्तै खुसी भएका थिए। जताततै अब समाजवादको भविष्य सकियो भन्ने भ्रम फैलाइँदै थियो। कतिपय देशका कम्युनिस्ट पार्टीहरूले नाम र झन्डासमेत फेरे र सिद्धान्तलाई साम्राज्यवादका पाउमा समर्पण गरिदिए। यता नेपालमा भने सोही अवधिमा क्रान्तिको एक मुख्य नायक वाममोर्चा थियो र त्यसभित्र पनि तत्कालीन नेकपा मालेको सबैभन्दा बढी सांगठनिक शक्ति परिचालित भएको थियो। देशभित्र कम्युनिस्ट क्रान्तिकारी ऊर्जा जाज्वल्यमान थियो भने अन्तर्राष्ट्रिय परिवेशमा कम्युनिस्ट क्रान्ति निभेजस्तै भएको थियो। तिनै परस्पर विपरीत परिवेशको दबाबका बीचमा २०४९ सालमा एमालेको पाँचौं महाधिवेशन आयोजना भएको थियो, जहाँ नेपाली क्रान्तिको कार्यक्रम जनताको बहुदलीय जनवाद पारित गरिएको थियो। त्यतिखेर नेपालको कम्युनिस्ट आन्दोलनका अगाडि तीनवटा चुनौती थिए (१) कम्युनिस्ट विचारधारा र कम्युनिस्ट पार्टीको रक्षा गर्नु, (२) एकदलीय सत्ता अभ्यासबाट उत्पन्न परिणामबाट शिक्षा लिई नयाँ युगलाई कनभिन्स गर्ने गरी कार्यक्रम लेख्नु र (३) नयाँ तरिकाले माक्र्सवादीलेनिनवादी पार्टी संगठित गर्नु। जबजले आफ्नो एउटा मिसन पूरा गरेको छ र नयाँ मिसनका लागि देशमा रहेका विभिन्न कम्युनिस्ट घटकहरूका बीचमा एकता कायम गरेर जानुको विकल्प छैन। जबजअनुसारको पार्टी युग परिवर्तनको प्रसव वेदनाको बेला नै नयाँ नीति र नेतृत्व जन्मिने गर्दछ। महान् व्यक्ति इतिहासको खास चरणमा मात्रै जन्मिनुको कारण नै यही हो। न त सधैं पृथ्वीनारायण शाह नै जन्मिन्छन्, न पुष्पलाल न मदन भण्डारी। युग परिवर्तन भइसकेपछि पनि धेरै प्रतिभा जन्मिन सक्छन् तर उनीहरूले पुर्खाले सिर्जना गरेका कुरा व्याख्या गर्नमा या दोहोर्याइराख्नमा आफूलाई सीमित भएको पाउँछन्। इतिहासको कटुसत्य यही हो। कतिले पुर्खाका कुरा नयाँ परिवेशमा सिक्नेभन्दा पनि भद्दा नक्कल गर्ने वा आफ्नो स्वार्थअनुरूप तोडमरोड गरेर प्रस्तुत गर्दै हाम्रा बाउले भनेको त यो हो नि भन्ने धृष्टता गर्दछन्। अहिले कतिपय आफूलाई जबजको कट्टर हिमायती भन्नेहरूले (सबैले हैन) जबजको मूल मर्मलाई तोडमरोड गरेका छन्, त्यसको सारलाई बिर्सिएका छन् या सत्ताको चास्नीमा डुबाएर खाएका छन्। बहुदलीय व्यवस्थामा राज्यसत्ता सञ्चालन गर्ने काम राजनीतिक पार्टीहरूको हो। जबजले कस्तो पार्टी निर्माण गर्ने सोच अगाडि सारेको थियो त ? यसबारेमा मदन भण्डारीकै लेखाइलाई उद्धृत गर्नु सान्दर्भिक हुनेछ। कुनै एउटा नेता वा केही नेताहरू सर्वेसर्वा हुँदैनन्। सिंगो पार्टी निश्चित तहबीच अन्तरसम्बन्ध भएको शृंखलाबद्ध कमिटी प्रणाली (च्यानल सिस्टम) मा आधारित भएर सञ्चालित हुन्छ। केन्द्र र आम जनताबीच सीधा सम्पर्क भएर पनि त्यसले कमिटी प्रणालीलाई विस्थापित गर्न पाउँदैन। (मदन : संकलित रचना भाग १, पृ ३०१) यसैगरी अर्को ठाउँमा लेखिएको छ, जनवादमा आधारित एकता, अनुशासनका सीमाहरू पनि भएको स्वतन्त्रता, पार्टीको जनवाद र केन्द्रीयता, स्वतन्त्रता र अनुशासन पार्टी विधानको ठोस निर्देशनअनुरूप हुनुपर्छ। (उही, पृ ३०३)। पार्टीले कुनै पनि ठूलो कदम चाल्नुपूर्व डटेर छलफल गर्न पाउनुपर्ने कुरा पाँचौं महाधिवेशनको प्रतिवेदन र कार्यक्रममा दर्जनौं ठाउँमा लेखिएको छ। अहिलेको एमाले के जबजले निर्माण गर्न चाहेको पार्टीअनुसार चलेको छ त ? जहाँ अति सीमित नेतृत्वको घेराबाट सबैथोक निर्णय गरिन्छ, जहाँ पोलिटब्युरो र केन्द्रीय समितिको बैठक महिनौंसम्म बस्दैन र बसे पनि खुला छलफलको कुनै गुन्जायस छैन, त्यहाँ सत्ताको रस चुस्नेहरूले जबजअनुसार पार्टी सञ्चालित भएको देखेका छन्। एमालेको नवौं महाधिवेशनयता हरेक महत्वपूर्ण निर्णयहरूमा केन्द्रीय समिति वा पोलिटब्युरोले फड्के किनाराको साक्षी हुने काम मात्रै पाएको छ। सानो कोटरीले पहिले नै के गर्ने भन्ने निर्णय गर्छ, त्यसलाई स्थायी समितिमा छिराइन्छ। केही मानिसले असहमति राख्छन्। पारित गरिन्छ। ती कुरालाई महिनौंपछि, सन्दर्भ बिरानो भइसकेपछि बसालिएको केही घन्टाको केन्द्रीय समितिले अनुमोदन गर्नुपर्दछ। अहिले निर्वाचित भएका सबै तहका सांसदहरूलाई एमालेको पोलिटब्युरो र केन्द्रीय समितिले आधिकारिकरूपमा चिन्दैन, किनभने छलफल भएकै छैन। अब कुनै दिन अनुमोदन गराइनेछ। आन्तरिक लोकतन्त्र वा जनवाद भनेको चित्त नबुझ्दा प्रस्तावका विपक्षमा निर्णय हुन सक्ने भए प्रयास गर्न पाउनु हो। लागू भइसकेका यी तमाम कुरा अनुमोदन गर्नु बाध्यता हुन्छ। यो त होइन जबजले बनाउन खोजेको पार्टी ! समाज र पार्टी दुवैमा विविध विचार स्विकार्नु जबजको खास कुरा हो। यहाँ त फरक विचारलाई सम्मान गर्ने त कुरै छोडौं, महाधिवेशनमा पारित विचारविरुद्ध अभियान चलाउनेहरूलाई पुरस्कृत गर्ने परिपाटी बसालिएको छ। पार्टीको आधिकारिक विचार बोक्नेहरूलाई यो वा त्यो तरिकाले पछाडि पार्ने, कामको जिम्मा नदिने वा दिए पनि भूमिकाविहीन बनाइदिने काम गरिएको छ। कसैले केही बोल्यो भन्ने आडमा सबै गलत कुरा लुकाउने र लौ जबजमाथि आक्रमण भयो भनेर स्याल हुईंया पिट्ने काम गरिएको छ। साँच्चै कसैले कमजोरी छन् भनेर देखायो भने जबजले त्यसलाई त लौ आऊ, छलफल गरौं पो भन्छ, दुत्कार्दैन। जबजको सान्दर्भिकताका बारेमा नेपाली समाजमा जबजको सान्दर्भिकता बाँकी छ कि छैन भनेर दुई तरिकाले जाँच गर्न सकिन्छ (१) जबजको अर्थराजनीतिक कार्यक्रमको विश्लेषणबाट र (२) जबजले गरेको माक्र्सवादको व्याख्याबाट। जबजले नेपाली समाजको रूपान्तरणका बारेमा तीनवटा चरणको व्याख्या गरेको छ (१) सामन्तवाद र साम्राज्यवादका शोषणदमनका सबै अवशेष समाप्त गर्ने चरण, (२) जनताको जनवादी व्यवस्था सुदृढ गर्ने चरण र (३) समाजवादमा संक्रमण गर्ने चरण (हेर्नुस् उही, पृ ३१७ र ३६५)। जनक्रान्ति २०६३ को बलमा २०६५ साल जेठ १५ गते राजतन्त्र समाप्त गरिएसँगै नेपालबाट सामन्तवादको राजनीतिक अवशेष पनि समाप्त भयो तर साम्राज्यवादको आडभरोसामा टिकेको दलाल पुँजीवादी शोषण झन् गहिरो बनेको छ। जनताको जनवादी व्यवस्थाको सुदृढीकरण गर्ने प्रक्रिया अर्थात् राष्ट्रिय पुँजीको जगर्ना र विकास गर्ने प्रक्रियासँगै दलाल पुँजीवाद कमजोर हुँदै जानेछ। समाजवादउन्मुख अर्थतन्त्र जतिजति बलियो बनाउँदै लगिनेछ, त्यतित्यति दलाल पुँजीवाद विस्थापित हुनेछ। नेपालको संविधान (२०७२) ले तीनखम्बे अर्थनीतिको माध्यमबाट समाजवाद निर्माण गर्ने बाटो देखाएको छ। जतिखेर जबज लेखिएको थियो त्यतिखेर तीनखम्बे शब्द प्रयोग गरिएको थिएन, समाजवादउन्मुख मि िश्रत अर्थतन्त्र लागू गर्ने कुरा उल्लेख गरिएको थियो। कुनकुन आर्थिक क्षेत्रमा राज्यको मात्रै लगानी रहन सक्ने भन्ने विषयसमेत जबजको आर्थिक कार्यक्रममा उल्लेख गरिएको छ। सारतः त्यो भनेको तीनखम्बे अर्थनीतिकै कुरा हो। विदेशी पुँजी भित्र्याउनु हुँदैन तथा आफ्नै पुँजीमा भर परेर अगाडि बढ्नुपर्छ भन्ने परम्परागत आर्थिक चिन्तन बोकेको कम्युनिस्ट जमातका अगाडि मदन भण्डारीले लेखेको जबज कार्यक्रमले नयाँ कुरा अगाडि सार्यो। देशको हितलाई ध्यानमा राखेर वैदेशिक पुँजी र प्रविधि भित्र्याउनुपर्दछ भन्ने कुरा पनि जबजको आर्थिक कार्यक्रममा उल्लेख भएको देखिन्छ। समग्रतामा भन्नुपर्दा नेपाली माटोमा समाजवादसम्मको यात्राका लागि बाटो खोलिदिएको हुँदा जबजले आफ्नो सान्दर्भिकता कायमै राखेको छ। परमाणुको सूक्ष्म संरचनादेखि लिएर विश्वब्रह्माण्डको संरचना र गति द्वन्द्वात्मक छ। हरेक पदार्थ, गति दिक् र कालमा समेत द्वन्द्ववादले काम गर्ने तर शासनसत्ता र पार्टी सञ्चालन अद्वन्द्ववादी हुने भन्ने कुरा आफैंमा गलत छ। शासन सत्तामा द्वन्द्ववादको प्रतिष्ठापन र बहुलताको स्वीकारोक्ति जबजले कम्युनिस्ट आन्दोलनमा स्थापित गरेको कुरा हो। यसैले जबजको यो खोज त झनै सान्दर्भिक छ। सत्ता (पार्टी र सरकार दुवै) को आडमा आम कार्यकर्ताको आवाज थुनिएको सन्दर्भमा त जबजका अवधारणा झनै सान्दर्भिक देखिन्छन्। एउटा देशमा एउटा मात्रै कम्युनिस्ट पार्टी हुन सक्छ भनेर मान्नु र आफूबाहेक अरूलाई गैरकम्युनिस्ट देख्दै विभिन्न आरोप लगाउनु परम्परागत कम्युनिस्ट दृष्टिकोण हो भने विभिन्न विचारको विविधतालाई स्वीकार गर्नु जबजको नयाँ मान्यता हो। एउटा देशमा धेरै कम्युनिस्ट पार्टी हुन सक्छन् र तिनीहरूका बीचको वैचारिक छलफल तथा तीव्र विमर्शबाट कम्युनिस्ट आन्दोलनको विकास र विस्तारमा योगदान नै पुग्नेछ भनेर एक कम्युनिस्ट पार्टीले अर्कोको अस्तित्व स्वीकार गर्नु नै जबजको पार्टी एकतासम्बन्धी दृष्टिकोण हो। एमाले र माओवादी केन्द्रले एकले अर्कोलाई कम्युनिस्ट पार्टीका रूपमा स्वीकार गरेकाले नै एकता हुने सम्भावना तयार भएको हो। यही नै जबज कार्यान्वयनको एक पाटो हो। यसैले अब दुवै पार्टीको एकता हुँदा कागजमा जबज भनेर लेखिन्छ कि लेखिन्न ? चिन्ता गर्नु आवश्यक देखिन्न। अहिले यही शब्द लेख्ने वा नलेख्ने भनेर कसैले विवाद झिक्छ र एकता प्रक्रियामा भाँजो हाल्छ भने ऊ जबजको सच्चा अनुयायी नै होइन। जबजका योगदानहरूको चर्चा गरेर अगाडि बढ्न सकिन्छ, यसबाट हलो अड्काउने होइन। जबजले आफ्नो एउटा मिसन पूरा गरेको छ र नयाँ मिसनका लागि देशमा रहेका विभिन्न कम्युनिस्ट घटकहरूका बीचमा एकता कायम गरेर जानुको विकल्प छैन। जबजको सोचअनुसारको पार्टी छैन अहिले। कागजमा लेखेर मात्रै भएन, आचरण नभएपछि। नेताले जे बोल्छ, जे गर्छ सबका सब सही हुन्छ, नेताले गल्ती गर्नै सक्दैन भन्ने सोच्नु, भन्नु, भन्न लगाउनु, जबजको विचार होइन। गलत विचार र व्यवहार हटाउन तयार रहनु, व्यवहारमा निरन्तर खारिन तयार रहनु, आलोचना स्वीकार गर्नु, पार्टीभित्र र समाजमा लोकतन्त्र वा जनवाद स्थापित गर्न निरन्तर क्रियाशील रहनु जबजलाई पालन गर्नु हो। अन्यथा जबजको भजन गाएर सत्ताको रस चुस्ने उपक्रममात्रै हो।"
आक्रोशको तारो,"केही महिनायता विधिको शासन, दोहन र न्यायालयका फैसलाबारे पत्रपत्रिकामा छाएका समाचारले धेरै नेपालीका मनमा एकै खालको मनोभावना उत्पन्न हुन थालेको छ आक्रोश। आक्रोशका यस्ता केही उदाहरण सामाजिक सञ्जालमा फेला परे। मित्र केदार शर्मा ट्वीटरमा भन्छन्, थुइक्क ! तिमीहरूतिर फर्केर नथुक्न धेरै प्रयास गरें, सफल हुन दिएनौ नि महाभ्रष्टहरू ! नारायण वाग्लेको ट्वीटर यस्तै आक्रोशको अर्को उदाहरण हो जहाँ उनले लेखेका छन्, न्याय नपाए पैसा हुनेले सर्वोच्च जानू, नहुनेले अनशन बस्नू। केही नगर्नेले ट्विटर चलाउनू। हामीलाई आक्रोशित गर्ने सबै समाचार मा तीनवटा साझा कुरा हुने रहेछन् भ्रष्टाचार, दण्डहीनता र विधिविहीनता र जनताको खुलेआम शोषण। एकातिर व्यापारीहरू नेता र कर्मचारीसँग मिलेर जनतालाई खुलेआम लुट्दैछन् भने अर्कोतिर नेताहरू जनताका लागि काम गर्न छोडेर व्यापारी तथा आफ्ना निजी ग्राहकहरू का लागि नीति बनाउने र उनीहरूकै लागि सार्वजनिक पद दुरुपयोग गर्ने काममा तल्लीन छन्। पैसा र शक्तिका अगाडि जनता झनै निरीह बनेका छन्। उल्टो राज्यका निकायहरू व्यापारीलाई जनता लुट्न सहयोग गर्छन्। यसरी लुट र भ्रष्टाचारका बीचमा दण्डहीनतालाई प्र श्रय दिन नेताहरू राज्यका सम्पूर्ण निकायलाई नियतवश कमजोर बनाउँछन्। दसबर्से माओवादी जनयुद्ध र उत्तिकै लामो संक्रमणकाल पार गरेपछि अब त देशमा केही होला कि भनेर आशा गरिरहेका हामी नेपाली फेरि पनि पीडा र आक्रोशजस्ता मनोभावनाबाट मुक्त हुन नसक्ने अवस्थामा पुगेका छौं। तर आक्रोश भएर मात्र हुँदैन। आक्रोशको तारो पनि सही हुनुपर्छ। आजका दिनमा पनि धेरै विद्यार्थी तथा युवाहरू देशको लागि केही गर्न चाहन्छन् तर नेपालमा यति धेरै समस्या छन् कि कहाँबाट सुरु गर्ने ? यिनै द्विविधाका बीच अब हुने आन्दोलनमा हाम्रा आक्रोश कता सोझिनुपर्ला भन्ने विषयमा पंक्तिकार केही तर्कहरू राख्न चाहन्छ। हाम्रो आक्रोशको तारो विधि मिचेर दण्डीहनता र भ्रष्टाचार बढाउने, जनता र उपभोक्ताको शोषण गर्न सघाउने र सुनियोजित रूपमा राज्यका निकायहरूलाई कमजोर बनाउने नेता, व्यापारी र कर्मचारीको सन्जालप्रति लक्षित हुनुपर्छ। यसका लागि सामाजिक आन्दोलनको आडमा नीतिगत सुधारको आवश्यकता पर्छ। तर कहाँ र कसरी भन्ने विषय महत्वपूर्ण हुने हुनाले त्यसका लागि केही उदाहरण यहाँ दिइएका छन्। जनता र उपभोक्ताको खुलेआम शोषण भ्रष्टाचार र दोहन आपसमा जेलिएका छन्। मानिसहरूलाई किनबेचको वस्तु बनाएर पैसा कमाउने धन्धा नेपालमा फस्टाएको छ। नेपालको एउटा साधारण युवा लाखौं ऋण गरेर मलेसिया र अरब जान्छ। जब ऊ काम गर्ने ठाउँमा पुग्छ, गर्नुपर्ने काम यहाँ भनिएको भन्दा भिन्न हुन्छ, पैसा पनि कम हुन्छ। त्यसमाथि उसलाई महिनौं पैसा दिइँदैन र उनको पासपोर्ट खोसिन्छ। जब ऊ म्यानपावर कम्पनीलाई सम्पर्क गर्न खोज्छ, कम्पनी सम्पर्कबाट हराउँछ। नेपाली कामदारमाथिको यस्तो शोषणलाई लिएर विगत ६ वर्षदेखि एम्नेस्टी इन्टरनेसनलले नेपाल सरकारलाई दबाब दिइरहेको छ। तर उक्त संस्थाको पछिल्लो रिपोर्टले झन् भयानक परिस्थितिको चित्रण गरेको छ। राज्य अहिले पनि श्रमिकहरूलाई शोषण गर्ने व्यापारीहरूलाई उत्तरदायी बनाउन असफल भएको छ। उल्टो राज्यले नै व्यापारीहरूसँगको मिलोमतोमा शोषणलाई बढावा दिइरहेको छ। यसरी व्यापारीसँगको मिलोमतोमा नेपाली नागरिक, श्रमिक र उपभोक्ताहरूलाई राज्य र व्यापारीले नियमित रूपमा ठग्ने र शोषण गर्ने गर्छन्। स्वास्थ्य र शिक्षा क्षेत्रमा पनि यस्तो हामी सबैले भोगेका छौं। नेपालमा यातायात सिन्डिकेटमा कोही व्यक्ति सहभागी भयो भने उसले लगानीमा ५० प्रतिशत हाराहारीमा प्रतिफल पाउँछ, जसलाई सरासर लुट मान्न सकिन्छ। त्यसमाथि सार्वजनिक यातायातको साधन आयात गर्दा कर छुटको व्यवस्था छ। व्यवसाय गरिसकेपछि पनि विरलै उनीहरू राज्यलाई कर तिर्छन्। यसरी सार्वजनिक यातायात सिन्डिकेटहरूले जनतालाई न राम्रो सेवा दिन्छन्, न त सहुलियत दरमा सेवा। उनीहरू नयाँ व्यवसायीलाई प्रवेश गर्ने मौका पनि दिँदैनन्। सिन्डिकेटहरू टिकिरहनुका दुई प्रमुख कारण छन् नीतिगत भ्रष्टाचार र व्यवसायीहरूको नेताहरूसँगको मिलोमतो। नेताहरूले नियतवश यातायात व्यवस्था विभाग र सिन्डिकेटहरूलाई मागी खाने भाँडो बनाएका छन्। यसले यातायात सिन्डिकेटको भन्दा पनि यातायात व्यवस्था विभाग र राजनीतिक नेतृत्व तहमा हुने भ्रष्टाचारलाई संकेत गरिरहेको छ। हुन पनि अख्तियारको तथ्यांकअनुसार मालपोत, नापी र यातायात व्यवस्था विभाग नेपालको सबैभन्दा धेरै भ्रष्टाचार हुने ठाउँमा पर्छन्। यसरी उपभोक्तालाई ठग्ने र जनताले तिरेको कर लुट्ने काममा राज्य र नेताहरूले व्यापारीहरूलाई सघाउँदै आएका छन्। त्यसैले हाम्रो पहिलो लक्ष्य जनता र राज्यको हित संरक्षण गर्न बनेका नियामक निकायहरूलाई कमजोर बनाउने सिन्डिकेट र भ्रष्ट नेताहरूकोे प्रयासलाई असफल बनाउने हुनुपर्छ। यसका लागि नागरिक समाजले निरन्तर रूपमा यी निकायहरूमा हुने नियुक्ति र यिनका भूमिकालाई बंग्याउने प्रयासलाई निगरानी गर्नुपर्छ। भ्रष्टाचारको सञ्जाल हाम्रो दोस्रो तारो राज्यका आम्दानीका प्रमुख स्रोतहरूमा रहेको नीतिगत भ्रष्टाचार र व्यापारी, कर्मचारी र नेताहरूको दोहनकारी सञ्जाल चिर्ने हुनुपर्छ। यो दोहनकारी सन्जालले राज्यका विभिन्न निकायलाई जनता र राज्यका लागि काम गर्ने संयन्त्र बन्नबाट विमुख बनाएर सिन्डिकेटको लाभको लागि काम गर्ने संयन्त्रमा बदलेको छ। हाम्रा कर्मचारी र नेताहरू भाडा उठाउन खप्पिस छन्। न उनीहरू खुला जग्गा देख्न सक्छन्, न कमिसनको सम्भावनाबाट मन थाम्न सक्छन्। तर योभन्दा पनि डरलाग्दो कुरा उनीहरू राज्यको आम्दानीको स्रोत र राज्यकोष कब्जा गरेर व्यापारीसँगको मिलोमतोमा राज्यलाई लुट्न पल्केका छन्। हाम्रो आक्रोशको तारो विधि मिचेर दण्डहीनता र भ्रष्टाचार बढाउने, जनता र उपभोक्ताको शोषण गर्न सघाउने र सुनियोजित रूपमा राज्यका निकायहरूलाई कमजोर बनाउने नेता, व्यापारी र कर्मचारीको सन्जालप्रति लक्षित हुनुपर्छ। उदाहरणका लागि कर संकलनलाई लिन सकिन्छ। राज्यको सबैभन्दा प्रमुख आम्दानीको स्रोत कर हो। तर नेता र कर्मचारी मिलेर व्यापारीहरूलाई कर नतिर्ने बाटो सिकाउँछन् र त्यसबाट कमिसन उठाउँछन्। विगत केही वर्षमा अर्थ मन्त्रालयमा यसका विविध स्वरूप देखिएका छन्। कर फछ्र्यौट आयोगको मनोमानी होस् वा राजस्वका अन्य निकाय, राज्यको ढुकुटीमा जम्मा हुनुपर्ने पैसा व्यक्तिगत ढुकुटीमा जम्मा हुन्छ। त्यसैगरी राज्यले गर्ने खर्चमा जनतालाई कमसल सेवा दिएर बचेको पैसा खाने परिपाटी पनि बढ्दो छ। यसका लागि नेपालमा बन्दै गरेको दोहनकारी सन्जालले राज्यका सबैभन्दा आकर्षक निकायहरूमा आफ्ना मान्छे राख्ने र तीमार्फत राज्य लुट्ने काम गरिरहेका छन्। सडक होस् वा सिँचाइ, भ्रष्टाचारले यति पद्धतिगत रूपमा जरा गाडेको छ कि भ्रष्टाचारको पैसा कसरी संकलन गर्ने र कहाँकहाँ पुयाउने गणितीय सूत्र नै बनेका छन्। राज्यको खर्चबाट पैसा कमाउने ठाउँहरूमा सडक विभाग, सहरी विकास विभाग, औषधि व्यवस्था विभाग र सिँचाइ विभाग आदि पर्छन्। त्यसैगरी नेपाल वायु सेवा निगम र नेपाल आयल निगमजस्ता संस्थाहरू भ्रष्टाचारमा चुर्लुम्म डुबेका छन्। ती संस्थाहरूको प्रयोजन नै राज्यको सम्पत्ति दोहन गर्नु हो। अहिले नेपालको अर्थ मन्त्रालयअन्तर्गतका निकायहरू, मालपोत, नापी आदि राज्यका आम्दानी कब्जा गर्ने ठाउँ हुन्। यसअन्तर्गतका नियामक निकायहरू सम्पत्ति शुद्धीकरण नियन्त्रण विभाग, नेपाल राष्ट्रबैंक र राजस्व अनुसन्धान विभाग आदि कमजोर बनाइएका छन्। यसरी भ्रष्टाचारका लागि राज्यका आम्दानीका स्रोतमा रहेका निकाय कब्जा गरेर मात्र पुग्दैन। यसका लागि राज्यका नियामक र कानुनी निकायहरूमा पनि कब्जा गर्न जरुरी हुन्छ। यसका लागि सार्वजनिक खरिद अनुगमन कार्यालाय, महालेखापरीक्षकको कार्यालय, महान्यायाधिवक्ताको कार्यालय आदि कमजोर र खोक्रो बनाइएका छन्। त्यसमाथि अख्तियार, सर्वोच्च अदालत, संसदीय समितिहरू र निर्वाचन आयोगको भूमिका पनि हामी सबैले देखेकै छौं। दण्डहीनता र विधिको शासन हाम्रो आक्रोशको तेस्रो तारो दण्डहीनता र विधिविहीनता बन्नुपर्छ। दण्डहीनता र विधिविहीनताबारे आक्रोशित हुनका लागि धेरै समाचार हेरिरहनु नै पर्दैन। पहिलो उदाहरण पुष्पकमल दाहाल (प्रचण्ड) सँग नजिक मानिएका अजेयराज सुमार्गीको कालो धनको मुद्दालाई लिन सकिन्छ। हाम्रा भावी प्रधानमन्त्री केपी ओलीले राज्यले व्यापारीहरूको कालो धन सेतो गर्न दिनुपर्ने भनाइ आएलगत्तै सर्वोच्च अदालतले पुनः अर्को विवादास्पद निर्णय गरेको छ। न्यायाधीश तेजबहादुर केसीको एकल इजलासले कानुनी कारण र आधार नदेखिएको भन्दै व्यापारी अजेयराज सुमार्गीले अफसोर टेक्स हेभेनबाट ल्याएको केही रकम नरोक्न बैंकलाई आदेश दिएको छ। नेपालमा मनी लन्डरिङको घनचक्कर बलियो हुँदै गर्दा अदालतले दिएको यो आदेशले न्यायालय र कानुनी राज्यको अवधारणालाई फेरि विवादमा तानेको छ। केही महिनाअघि मात्रै अजेयराज सुमार्गीको मुद्दा विवादमा परेपछि राष्ट्रबैंकका आर्थिक सूचना शाखाका कर्मचारीलाई तनाव र व्यक्तिगत सुरक्षाका कारण देखाई काजमा मन्त्रालय पठाइएको थियो। उनका अनुसार हाल राष्ट्रबैंकको आर्थिक सूचना शाखामा मात्रै पाँच सयभन्दा बढी संदेहात्मक कारोबारका अभिलेखहरू जम्मा भएका छन्। तर ती अभिलेखहरूको अनुसन्धान गर्ने सबै सरकारी निकायहरूलाई प्रायोजित रूपमा निकम्मा बनाइएको छ। प्रायजसो सूचनाहरू व्यक्तिगत तहमा रहेका हुन्छन् र पद्धतिमा देखिँदैनन्। पहिलो त नेपालका बैंकहरूले संदेहात्मक कारोबारका सूचना राष्ट्र बैंकमै पठाउँदैनन्। पठाए पनि राष्ट्र बैंकले ती सूचनाहरू मनी लन्डरिङ हेर्ने विभाग या सीआईबीमा पठाउनुपर्छ। तर सीआईबीकै एक वरिष्ठ अधिकारीले केहीअघि पंक्तिकारसँग अदालतसँग भएको मिलोमतोका कारण दोषीहरू सजिलै छुट्ने बताएका थिए। यस्तो मिलोमतोबारे उनले केही अघि सञ्चारमाध्यममा सूचना पनि दिएका थिए। अब बन्ने नयाँ प्रहरी महानिरीक्षक (आईजीपी) केपी ओली वा प्रचण्डकै सहमति र मिलोमतोमा बन्ने भएका कारण नेपाल प्रहरीले दण्डहीनताका मुद्दालाई किनारा लाउन सक्दैन। उसले मनी लन्डरिङमा ठूलाठूला व्यापारीलाई कारबााही गर्ला भनेर आशा त झन् गर्नै सकिँदैन। भ्रष्टाचार र व्यापारिक स्वार्थहरूले राज्यका कानुनी निकायहरू र राजनीतिक दलहरूलाई खोक्रो र निकम्मा बनाएका छन्। अन्त्यमा यी राज्य र नागरिक समाजका संरचनाहरू दोहनकारी सन्जालको एउटा मुख्य पाटोका रूपमा मात्र रहन्छन्। दोहनको परिपाटी नेपालमा यसरी संस्थागत हुँदै गएको छ कि यसलाई आगामी केही वर्षमा नियन्त्रण गर्ने प्रयास गरिएन भने नेपाल राज्य विस्तारै नेपाली जनताको हातबाट गुम्दै जानेछ र सिन्डिकेटको पूर्ण नियन्त्रणमा पुग्नेछ। यो सन्जालको कुनै विशेष दलसँग मात्र सामीप्यता छैन। यिनीहरू सबै दलमा बराबर रूपमा छिरेका छन्। त्यसैले युवा र विद्यार्थी दलीय पहिचानभन्दा माथि उठेर सामाजिक आन्दोलनमा सहभागी हुनुपर्छ। अझै पनि युवा र विद्यार्थीहरू दलीय पहिचानमा अल्मलिएर आफ्नै पार्टीका नेतालाई जिम्मेवार बनाउन सकेनन् भने अर्को दस वर्षसम्म पनि हामी आक्रोश सँगालेर र अभिव्यक्त गरेर बाँचिरहनुपर्छ। अन्त्यमा पंक्तिकारलाई वेल्स कवि डाइलन थोमसको एक प्रसिद्ध कविताको केही हरफ उद्धृत गर्न मन लाग्यो। सायद आफ्ना वृद्ध बाबुलाई सम्बोधन गर्दै थोमस भन्छन् नजानुहोस् मन्द बनेर त्यस राम्रो रातभित्र लड्नुहोस् लड्नुहोस् उज्यालोको मृत्युविरुद्ध वृद्ध उमेर पनि दिनको अन्त्यमा जल्न र बोल्न सक्छ अन्धो आँखा पनि उल्का झैं चम्कन र बल्न सक्छ।"
बूढासुब्बा गोल्डकप: उपाधिका लागि पुलिस र थ्रीस्टार भिड्ने,"सुनसरी : २० औं अन्तराष्ट्रिय आमन्त्रण बूढासुब्बा रेडबुल गोल्डकप फुटबल प्रतियोगिताको फाइनल खेल शनिबार धरान रंगशालामा हुँदैछ । गोल्डकपको उपाधिकालागि नेपालपुलिस क्लव र थ्रिस्टार क्लव प्रतिस्पर्धा गर्दैछन् । यस अघिको बूढासुब्बा गोल्डकप पुलिस पाँच पटक र थ्रिस्टारले चार पकट जितेका छन् । पुलिसले नयाँ खेलाडीहरु र थ्रीस्टारले राष्ट्रिय टोलीमा समेत रहेका अनुभवी खेलाडि मैदानमा उतार्दैछ । थ्रीस्टारले क्वाटर फाइनलमा सुदुरपश्चिम ११ र सेमीफाइनलमा भारतको दुर्गापुर स्टिल क्लवलाई पराजित गर्दै फाइलनलमा प्रवेश गरेको छ । पुलिसले काँकडभिट्टा ट्रेनिङ सेण्टर र संकटा क्लवलाई पराजितगर्दै फाइनल प्रवेश गरिसकेका छन् । राष्ट्रिय टोलीका अनुभवी खेलाडि रहेपनी थ्रिस्टारले क्वाटर फाइनलमा उत्कृष्ट प्रदर्शन गरेपनी सेमीफाइनलमा भने खासै चमत्कार देखाउन सकेन पुलिसले हेमको नेतृत्वमा रेजिन सुब्बा, रामवाजी, रविपासवान, सुमन लामा, युवराज राई, अजित भण्डारी, बुद्ध लामा, दिनेश राजवंशी, दिनेश हेन्जन लगायत खेलाडी मैदानमा उतार्नेछ । थ्रीस्टारका क्याप्टेन विक्रम लामाले राष्ट्रिय टोलीका खेलाडीहरु आफ्नो टिममा रहेकाले पुलिसलाई यस पटक पराजित गरेरै छाड्ने बताए । पोखरामा प्राप्त अवसरलाई सदुपयोग गर्न नसक्दा पुलिससँग पराजित भएको बताउँदै हाल खेलमा सुधार भइसकेकाले विजय हासिल गर्ने बताए । थ्रीस्टारले विक्रम लामाको नेतृत्वमा एलेन न्यौपाने, अनन्त तामाङ, सुनिल बल, लगायतका खेलाडि अघि सारेको छ । प्रतियोगिताका विजेतालाई आयोजक धरान फुटवल क्लवले ६ लाख र उपविजेतालाई ३ लाख पुरस्कार प्रदान गर्ने छ । प्रतियोगिता भरको उत्कृष्ट खेलाडीले यामाहा मोटर साइकल प्राप्त गर्ने छन् । उत्कृष्ट, डिफेण्डर, मिडफिल्डर, स्टाइकर, सर्वाधिकगोल कर्ता र उत्कृष्ट प्रशिक्षकले जनही २५ हजार नगद प्राप्त गर्ने छन् ।"
"नेपाललाई दोस्रो झट्का, दिलिप नाथ १९ रनमा आउट",काठमाडौँ: आईसीसी विश्व क्रिकेट लिग डिभिजन टूको दोस्रो खेलमा नेपालले ओमानविरुद्ध कम्जोर प्रदर्शन गरेको छ । नामिबियाको एफज पार्क मैदानमा ओमानले टस जितेर फिल्डिङ गर्ने निर्णय गरेपछि ब्याटिङमा उत्रेको नेपालले ताजा अवस्थामा २ विकेट गुमाएको छ । ओपनर ज्ञानेन्द्र मल्ललाई ७ रनको स्कोरमा गुमाएको नेपालले १५ ओभरको खेल भइरहँदा दिलिपनाथलाई पनि १९ रनमा गुमाएको छ । नेपालले ताजा अवस्थामा १६ ओभर खेल्दै २ विकेटको क्षतिमा केबल ४२ रन मात्रै बनाउन सकेको छ । अहिले क्रिजमा कप्तान पारस खड्का र आरिफ सैख रहेका छन् ।
सुध्रिएन ब्याटिङ : नेपाल ओमानसँग ६ विकेटले पराजित,"काठमाडौं : कमजोर ब्याटिङ प्रदर्शनमा सुधार ल्याउन नसक्दा नेपालले नामिबियामा जारी अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन२ अन्तर्गत आफ्नो दोस्रो खेलमा पराजय बेहोरेको छ। नेपाल शुक्रबार भएको खेलमा ओमानसँग ६ विकेटले पराजित हुन पुग्यो। नेपाललाई यो पराजयसँगै प्रतियोगिताको शीर्ष दुईभित्र अटाउन केही मुस्किल देखिएको छ। बिहीबार आयोजक नामिबियाविरुद्धको खेलमा एक विकेटको जित निकाल्दासमेत ब्याटिङमा निक्कै संघर्ष गरेको नेपालको अवस्था ओमानविरुद्धको खेलमा अझ नाजुक देखियो। राजधानी विन्दहोइकस्थित अफिज पार्क मैदानमा टस हारी पहिले ब्याटिङ गरेको नेपाल ४६ ओभरमा एक सय ३८ रनको सामान्य योगफलमै समेटिन पुगेको थियो। नेपालले त्यही योगफललाई रक्षा गर्न सकेन। ओमानले ३५१ ओभरमा मात्र चार विकेट गुमाउँदै एक सय ३९ रन बनाएर जित भेट्टाएको हो। बिहीबारको खेलमा क्यानडासँग पराजय बेहोरेको ओमानको यो पहिलो जित हो। भरपर्दा ब्याट्सम्यान एकपछि अर्काे गर्दै आउट हुँदा नेपाल खेलको कुनै पनि अवस्थामा बलियो स्थितिमा देखिएन। नेपालका लागि शरद भेषावकरले २२ रन जोड्नु नै खेलमा कुनै पनि नेपाली खेलाडीले बनाएको व्यक्तिगत सर्वाधिक रन बन्यो। नामिबियाविरुद्धको खेलमा पनि शरदले नै नेपालका लागि सर्वाधिक २९ रनको योगदान गरेका थिए। त्यसपछि दीपेन्द्रसिंह ऐरीले २०, प्रारम्भिक ब्याट्सम्यान दिलीप नाथले १९ तथा कप्तान पारस खड्काले १७ रन जोडे। यस्तै सोमपाल कामीले अविजित १७ रन जोड्दा रोहितकुमार पौडेल १४ रनमा आउट भए। त्यसबाहेक अन्य कुनै पनि ब्याट्सम्यानले दोहोरो अंकमा रन जोड्न सकेनन्। नेपालले ओमानविरुद्ध पनि सुरुवातबाटै विकेट गुमाउन सुरु गर्दा कुनै पनि बेला कुनै पनि खेलाडीबीच गतिलो साझेदारी बन्न सकेन। नेपालले प्रारम्भिक ब्याट्सम्यान तथा उपकप्तान ज्ञानेन्द्र मल्ललाई पाँचौं ओभरमा सात रनमै गुमाएको थियो। नामिबियाविरुद्ध शून्य रनमै आउट भएका आरिफ शेख ओमानविरुद्ध पनि ६ रनमै आउट हुन पुगे। वसन्त रेग्मी एक रनमा आउट हुँदा करण केसी चार रन तथा सन्दीप लामिछाने शून्य रनमै आउट भए। ओमानका कलिमुल्लाह एक्लैले चार विकेट लिँदा नेपाल सस्तो योगफलमै समेटिन पुगेको थियो। १० ओभर बलिङ गरेका कलिमुल्लाहले दुई मेडन निकाल्दै २८ रन खर्चेका थिए। त्यसपछि विलाल खानले ४६औं ओभरमा करण केसी र सन्दीपलाई आउट गराउँदै एकै ओभरमा दुई विकेट लिँदा फियाज भुट, खवार अली र जयस ओडिड्राले एकएक विकेट लिएका थिए। ओमानलाई विजयी बनाउन अकिव लियासले सर्वाधिक ४६ रनको योगदान दिए। यस्तै वैभव वाटगाउन्करले अविजित रहँदै ३७ रन जोड्दा जतिन्दर सिंहले २४ रन जोडे। नेपाली युवा स्पिनर सन्दीप लामिछानेले दुई विकेट लिँदा सोमपाल कामी र वसन्त रेग्मीले एकएक विकेट लिए। नेपालले प्रतियोगिताअन्तर्गत आफ्नो तेस्रो खेलमा आइतबार संयुक्त अरब इमिरेट्स (यूएई) सँग खेल्नेछ।"
नेपाल ओमानविरुद्ध ब्याटिङ गर्दै : १० ओभरमा एक विकेट गयो,काठमाडौं : आईसीसी विश्व क्रिकेट लिग डिभिजन टूको दोस्रो खेलमा नेपाल ओमानसँग प्रतिस्पर्धा गर्दैछ । नामिबियाको एफज पार्क मैदानमा ओमानले टस जितेर फिल्डिङ गर्ने निर्णय गरेपछि नेपालले ब्याटिङ गरिरहेको छ । पहिलो खेलमा एक विकेटले नामिबियालाई हराएको नेपाल आज जित्ने उच्च मनोबलका साथ मैदान प्रवेश गरेको भए पनि खराब सुरुवात गरेको छ । पहिलो खेलमा क्यानडासँग पराजित भएको ओमान भने नेपालविरुद्ध पहिलो जित निकाल्ने दाउमा छ । नेपालको एक विकेट गुमिसकेको छ । नेपालले ओपनर ब्याट्सम्यान ज्ञानेन्द्र मल्ललाई गुमाएको छ । अहिले ब्याटिङमा कप्तान पारस खड्का र दीलिपनाथ रहेका छन् । नेपालले १० ओभरको समाप्तीमा एक विकेटको क्षतिमा २७ रन बनाएको छ ।

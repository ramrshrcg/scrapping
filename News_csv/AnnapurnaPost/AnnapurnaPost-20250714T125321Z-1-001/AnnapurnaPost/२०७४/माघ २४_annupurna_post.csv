शीर्षक,विवरण
"वाम विजय, अर्थतन्त्र र भ्रष्टाचार","देश वाम सरकार बन्नेतर्फ अग्रसर हुँदै गर्दा यसले थुप्रै चुनौती व्यहोर्नुपर्ने देखिन्छ। त्यसमध्ये एक प्रमुख चुनौती हो अर्थतन्त्रमा प्रतिकूल प्रभाव। देश संघीयतामा गयो। देशले तीन तहको शासन व्यवस्था अपनायो। तीन तह बढ्नेबित्तिकै खर्च बढ्नु स्वाभाविक छ। त्यसमाथि हाम्रो अर्थतन्त्र रेमिटेन्समा आधारित छ। सवारी साधनमा लगाइएको अति महँगो (२४० प्रतिशत भन्सार) मुलुकको राजस्वको अर्को स्रोत हो। सम्भवतः संसारकै महँगो सवारी कर हो यो। मूल्य अभिवृद्धि कर र टेलिकम्युनिकेसन सेवा प्रदायकबाट पनि राज्यले राम्रै कर उठाउँछ। त्यस्तै वित्तीय र शैक्षिक क्षेत्र (मेडिकल कलेजलगायत) बाट पनि नगण्य आम्दानी होला। तर अवस्था कस्तो छ भने २३ प्रतिशत कर उठ्यो भने ४६ प्रतिशत खर्च हुने अवस्था छ। यसको अर्थ यो पनि हो विकास खर्च घट्दो छ। हाम्रो क्रयशक्ति प्रतिकूल ग्राहस्थ उत्पादन (जीडीपी) २३ सय डलरबराबर छ। क्रयशक्ति त्यति छ, तर एक व्यक्तिको जीडीपी सात सय ७८ डलर छ। भनेपछि यसबीचको खाल्डो धेरै गहिरो छ। त्यति मात्रै नभएर २० देखि ३० प्रतिशत जनताको आम्दानी मात्र दुई सय डलर प्रतिवर्ष छ। यता १० प्रतिशत जनता ५३ सय डलर वार्षिक खर्च गर्न सक्ने हैसियतमा छन्। त्यति धेरै ठूलो खाडल छ सम्पन्न र विपन्न वर्गबीचका जनताको। त्यसको अर्थ हो आम मान्छेलाई हातमुख जोर्न पनि धौधौ छ, बिहानबेलुका गाँस जुटाउनै कठिन छ। महिनाको १५ सय आम्दानीले कसरी धानेका होलान् २० देखि ३० प्रतिशत जनताले जीवन ? यो चर्को र डरलाग्दो विषमता हो। १० प्रतिशत जनसंख्याको यति धेरै क्रयशक्ति हुनुको अर्थ समाजमा भ्रष्टाचार उत्तिकै डरलाग्दो छ भन्ने हो। लुकिछिपी भ्रष्टाचार भइरहेको छ। त्यहींबाट आएको पैसा मनलाग्दी खर्च भएको छ भन्ने बुझ्न सकिन्छ यस तथ्यांकबाट। जीडीपी सात सय हुँदा क्रयशक्ति त्यति धेरै हुनुको अर्थ त त्यही हो। यस्तो विषमता र भ्रष्टाचार नियन्त्रण गर्ने विषय सरकारको इच्छाशक्तिमा भर पर्छ। २० प्रतिशत जनताले ३० प्रतिशत जीडीपी प्रयोग गर्छन् र २० प्रतिशत जनताले सात प्रतिशत गर्छन्। १० प्रतिशत जनताले ५७ प्रतिशत जीडीपी प्रयोग गर्छन्। यसको अर्थ १० प्रतिशत व्यक्ति आर्थिक आधारमा हावी हुने भए। यसको कारण अर्थतन्त्रमा चर्को खाडल देखियो। अब नयाँ सरकार आएपछि उसको प्राथमिकतामा अर्थतन्त्र उकास्ने रहन्छ जस्तो देखिँदैन। किनकि वाम सरकारप्रति लगानीकर्ता सहजै विश्वस्त हुँदैनन्। संसारकै ट्रन्ड हो त्यो। लगानीकर्ता शान्ति र स्थिरता हुँदा बढ्छन् तर नेपालको सन्दर्भमा डर र त्रास बढी छ। लोकतन्त्रमा त आए भनिएको छ एमालेमाओवादी। तर वामपन्थी समस्या उनीहरू व्यक्तिगत भ्रष्टाचार नगरे पनि संस्थागत भ्रष्टाचारमा सिपालु ठानिन्छन्। व्यक्तिगत भ्रष्टाचार ढिलोचाँडो थाहा पनि होला, छानबिनको दायरामा पनि आउला, संस्थागत भ्रष्टाचार व्यक्तिगतभन्दा धेरै गुणा डरलाग्दो हुन्छ। त्यसलाई छानबिन र नियन्त्रण गर्न बडो चुनौतीपूर्ण हुन्छ। व्यक्तिगत भ्रष्टाचार ढिलोचाँडो थाहा पनि होला, छानबिनको दायरामा पनि आउला, संस्थागत भ्रष्टाचार व्यक्तिगतभन्दा धेरै गुणा डरलाग्दो हुन्छ। त्यसलाई छानबिन र नियन्त्रण गर्नु उत्तिकै चुनौतीपूर्ण हुन्छ। सिंगो पार्टीको सहमतिमा त्यस्ता भ्रष्टाचार हुन्छन्। यस्ता भ्रष्टाचारमा कानुनसमेत निम्छरो र निस्प्रभावी हुन्छ। खासगरी वैदेशिक लगानीकर्ता डराउनुको कारण त्यही हो। हामीले अहिले भेनेजुयलालगायतका वामपन्थी देशको अर्थतन्त्र हेरेबाटै पनि त्यो अनुमान गर्न सक्छौं। ऐतिहासिक सन्दर्भहरू पनि त्यस्तै रहेकाले कम्युनिस्टप्रति ठूला लगानीकर्ता हच्किने अवस्था आउन सक्छ। आफ्नो पार्टीका नाममा कम्युनिस्ट शब्द अहिलेका दुवै प्रमुख कम्युनिस्ट पार्टीले नहटाएका कारण पनि त्यो सन्त्रास बाँकी रहन्छ भन्ने हो। खर्च गर्नकै लागि सरकारले ट्रेजरी बिल काटिरहेको अवस्था छ। कुरा गर्ने हो भने विकास निर्माणमा आठ प्रतिशत रकम मात्रै खर्च भएको छ। हिजो संघीयता नहुँदा जिल्लामा गएका बजेट फ्रिज भएकै अवस्थामा पनि केन्द्रमा फर्कन्थ्यो। तर अहिले सरकार तीन तहको भएकाले गएको पैसा फ्रिज नै भए पनि त्यहीं रहन्छ। त्यो रकम फर्केर अन्यत्र विकास निर्माणमा परिचालित हुन सक्दैन। क्षमता भएका ठाउँमा पैसा उचित रूपमा परिचालन हुन सक्ने बेग्लै कुरो। केन्द्रीय सरकारले ऋण लिइरहनुपर्ने अवस्थामा कतिपय स्वदेशी पैसा फ्रिज भएर बसिरहने अवस्था आउने देखियो। संघीयताको यो नकारात्मक पाटो पनि हो। यता पुनर्निर्माणका लागि भनेर अनेक किस्तामा भूकम्पपीडितलाई राहत दिने निर्णय गरियो। तर अवस्था कस्तो आइदियो भने कतिपयले प्रथम किस्ता त लिए तर त्यति पैसाले घरको डीपीसीसम्म ल्याउन सम्भव भएन। यसमा समस्या हुने पहिल्यै देखियो। हामीले संसद्मा यो विषय उठाएका पनि थियौं। त्यस्तै अहिले निर्माण सामग्रीको माग बढी छ र पूर्ति कम। निर्माण सामग्रीको मूल्य एकैचोटि ३० प्रतिशतसम्म बढेको अवस्था छ। चुनावपछि यसरी मूल्य बढ्नुको अर्थ व्यापारीहरूले राजनीतिक दललाई चन्दा दिएको भनेर बुझ्न सकिन्छ। निर्माण सामग्रीको मूल्य यसरी बढेपछि अब कसरी हुन्छ पुनर्निर्माण ? श्रमिकको ज्यालादेखि हरेक चीजको मूल्य बढेपछि पूनर्निर्माणको विषय गम्भीर मोडमा पुगेको छ र जनता मारमा परेका छन्। त्यसमाथि पछिल्लोपटक प्रदेश राजधानीलगायतका विषयमा देशमा द्वन्द्व बढ्ने देखियो। यस्ता विषयले पनि अर्थतन्त्र प्रभावित हुन्छ। त्यसो हुँदा यस्ता विषयले पहिलो संघीय नेतृत्व हाँक्ने क्रममा प्रजातान्त्रिक शक्तिको तुलनामा वाम शक्तिलाई धेरै असहज हुने देखिन्छ। त्यसमाथि दीर्घकालीन रूपमा आम्दानी हुने र राजस्व उठ्ने स्रोत हामीले बनाउनै सकेका छैनौं। हामी हाइड्रोपावरका कुरा त गरिरहेका छौं, तर यसको बजार विस्तारका योजना प्रस्ट छैनन्। पर्यटनका कुरा गरेका छौं तर पर्यटक तान्न सकेका छैनौं। त्यसो हुँदा हाम्रो पैसा कमजोर हुँदै जान्छ। त्यत्रो एक दशकको द्वन्द्वको बेलासमेत हामीले अर्थतन्त्र चलाइरहेका थियौं तर अब अवस्था पेचिलो बन्दैछ। बाटो जटिल र चुनौतीपूर्ण छ। सामाजिक सुरक्षाका विषयमा गरिने खर्चले पनि समस्या ल्याउलाजस्तो देखिन्छ। सामाजिक सुरक्षामा खर्च नगर्ने भन्ने होइन, तर खर्च गर्दा त्यसबाट राज्यलाई मुनाफा हुने र नागरिकलाई क्रियाशील बनाउने तरिका अवलम्बन गरिनुपर्ने हो। त्यस्तो हुने सम्भावना देखिँदैन। छोटो अवधिमा सामानको भाउ धेरै बढेको छ, त्यसले पैसाको मूल्य घटेको कुरो बुझ्न सकिन्छ। हाम्रो समस्या भनेको वैदेशिक नीति पनि हो। विदेश नीति जुनसुकै सरकार भए पनि एउटै हुनुपर्ने हो तर हाम्रोमा त्यस्तो छैन। हामीले हाम्रो कूटनीति बलियो बनाएमा हामीप्रति विदेशीले पनि बढी भर गर्छन्। र, वामपन्थी आउनेबित्तिकै उनीहरूले हाम्रो अस्थिर कूटनीतिक प्रणालीलाई सुर्धाछन् भन्ने ठाउँ देखिँदैन। पछिल्लोपटक भारतीय विदेशमन्त्री सुष्मा स्वराज काठमाडौं आउँदा प्राइममिनिस्टर इन् वेटिङ केपी शर्मा ओली र स्वराजबीचको भेटवार्ताले पनि त्यसतर्फ संकेत गरिसकेको छ। नयाँ सरकार बन्दै गर्दा त्यसलाई हामीले सफलतातर्फ लैजाने काममा शुभकामना दिनुपर्ने होइन र ? तर तयारी हेर्दा त्यस्तो देखिँदैन। पाँच वर्ष मात्रै राम्रोसँग शासन चलाउन नसक्ने हो भने हाम्रो अर्थतन्त्र जर्जर हुनेछ। यसका लागि सरकारले त आफ्नो आधार बलियो बनाउनैपर्छ। जनता र प्रतिपक्षले पनि नियमित खबरदारी गर्नुपर्ने देखिन्छ।"
एकता फस्ने खतरा,"एमाले र माओवादी केन्द्रबीच पार्टी एकताका लागि भइरहेका प्रयास विभिन्न उतारचढावसहित अन्तिम चरणमा पुगेको छ। पार्टी एकता हुने वा नहुने भन्ने टुंगो आगामी सरकार बन्नुअगाडि नै हुने देखिन्छ। यो पंक्ति तयार पार्दासम्म पनि यी दुई पार्टीबीच एकता हुने वा नहुने भन्ने ग्यारेन्टी भइसकेको छैन। नेपाली कांग्रेससँगको सहकार्य भइरहेको समयमा एमालेको तर्फबाट चुनावी तालमेलका लागि माओवादी केन्द्रसँग घनीभूत प्रयास भएको थियो तर सोही प्रयासका समयमा पुष्पकमल दाहालले चुनावी तालमेल मात्र होइन, पार्टी एकताको उद्देश्यसहित चुनावी तालमेलको प्रस्ताव पेस गरे। अहिले पार्टी एकताको विषयमा जसरी ढिलासुस्ती भइरहेको छ, त्यसमा बुझ्नुपर्ने पहिलो कुरा भनेको पार्टी एकताको प्रस्ताव दाहालको र चुनावी तालमेलको प्रस्ताव मात्र केपी ओलीको थियो भन्ने तथ्य हो। चुनावी तालमेल र पार्टी एकताको विषयमा त्यो बेला ६० र ४० को भागबन्डा भएको र प्रधानमन्त्री आलोपालो चलाउने सहमति भएको आदि विषय बाहिर आइसकेका छन्। अहिले प्रधानमन्त्री ओली हुँदा एकीकृत पार्टीको अध्यक्ष दाहाल बन्नुपर्छ भन्ने माओवादीको भनाइसँग एमालेका माधव नेपाल पक्ष, झलनाथ खनाल पक्ष र वामदेव गौतम पक्ष सहमत भए पनि ओली पक्ष सहमत नभएकाले एकता प्रक्रिया ढिला भएको समाचार बाहिर आइरहेका छन्। ओली पक्ष पनि दाहाललाई अहिले नै अध्यक्ष दिएमा एमालेभित्रका अरू पक्षसँग मिलेर ओली पक्षलाई सधैं अल्पमतमा पार्ने हो कि भन्ने आशंका भइरहेको समाचार पनि बाहिर आएका छन्। साथै अहिले नै अध्यक्ष नलिएमा पछि अध्यक्ष बन्ने कुनै ग्यारेन्टी नभएकाले दाहाल आशंकित भइरहेको समाचार पनि बाहिर आइरहेका छन्। माओवादी केन्द्रसँग पार्टी एकता गरेर भन्दा उपेन्द्र यादवको दलको सहयोग लिएर सरकार बनाउनु एमाले र ओली पक्षका लागि दीर्घकालीन फाइदा हुन सक्छ भनेर त्यसतर्फ ओली पक्षले पहल गरेको भन्ने खालका समाचार पनि यसबीचमा बाहिर आएका छन्। यो समीकरण बनाउन सकियो भने एकातिर पार्टी अध्यक्ष पनि आफ्नै समूहमा रहने तथा एमाले पार्टी आफ्नो समूहबाहिरको नियन्त्रणमा नजाने ओली पक्षको धारणा छ। मधेस समस्यालाई पनि भारतको सहयोग लिएर कुल डाउन गर्दै लैजान सकिने तथा भारत चीन दुवैलाई सन्तुलनमा राख्दै सरकार चलाउन सकिने धारणा ओली समूहमा रहेको विश्लेषण पनि सार्वजनिक भएका छन्। संविधान घोषणा तथा नाकाबन्दीपछिको राजनीतिक परिस्थिति र नयाँ निर्वाचन परिणाम तथा भारतको आगामी चुनावलाई ध्यानमा राखेर भारतीय सत्तापक्ष ओलीसँग नयाँ सम्बन्ध कायम राख्न चाहिरहेको स्थितिबाट फाइदा उठाउँदै यस नयाँ विकल्पमा जाने प्रयास गर्दा दाहाललाई पनि एक खालको दबाब दिँदै सहअध्यक्षमा मान्न लगाएर पार्टी एकताको सम्भावना हुने र एमाले, फोरम तथा माओवादी केन्द्रको सरकार बन्न सक्ने विश्लेषण पनि एकथरीको छ। अर्कोतिर अध्यक्ष बनेर एमाले माओवादी केन्द्रको एकता गराउन सके एकीकृत पार्टीभित्र खेल्ने धेरै विकल्प खुल्ने दाउमा दाहाल रहेको तथा त्यो विकल्प कथंकदाचित बन्द भएमा एकता नहुनाको दोष ओली पक्षमाथि लगाएर कांग्रेस र मधेसवादी दलसहितको नयाँ समीकरणमा जान पनि दाहाल हिच्किचाउने छैनन् भन्ने विश्लेषण छ। विगतमा दाहालले पार्टी बाहिर तथा पार्टीभित्र पनि जसलाई जुनसुकै बेला धोका दिएर अर्कोसँग गठबन्धन गर्ने गरेको इतिहास हेर्ने हो भने अहिले पनि अन्त्यमा गएर दाहालले पार्टी एकता रोकेर अर्को गठबन्धन नगर्ला भन्न सकिन्न। दाहाल क्याम्पमा अहिले एउटा चर्चा चलिरहेको छ अध्यक्ष पनि नदिने तर ओलीलाई प्रधानमन्त्री बनाइदिनुपर्ने भएमा अहिल्यै अर्को समीकरण बनाएर दाहाल प्रधानमन्त्री हुनु उचित हो। अढाई वर्षपछिको उधारो प्रधानमन्त्रीभन्दा अहिल्यै प्रधानमन्त्री बनेर केही गरेर देखाउनु पार्टीको हितमा हुन सक्छ। यस्तो आन्तरिक चर्चासँगै भारतीय सत्तापक्षको चाहना के हो भन्नेबारे पनि विश्लेषण सुरु भएको छ। भारतीय सत्तापक्षले दाहाललाई पाँच वर्षको ग्यारेन्टी दिने हो भने दाहालले पार्टी एकता कुनै बहाना बनाएर रोकेर अर्को समीकरणतिर लाग्नेछ भन्ने विश्लेषण पनि छ। तर भारतीय सत्ता पक्षले सकेसम्म आफूलाई अवगाल नआउने ढंगले ओली पक्षलाई नै फकाउनेतिर लागेको छ भन्ने विश्लेषण छ। अहिले नेपाली राजनीति फुटबलको खेलजस्तै हुन पुगेको छ तर धेरै गोलपोस्टहरू र धेरै बल तथा धेरै खेलाडीका समूहसहित। खेलाडीहरूका समूहहरू दुईवटा मात्र भएको भए सजिलो हुने थियो, तर यहाँ धेरै समूह भएकाले विभिन्न गठबन्धनहरू बन्ने र भत्किने हुँदा भद्रगोलजस्तो देखिने गरेको छ। यसलाई अहिले नेपालमा राजनीतिक अस्थिरता भन्ने गरिएको छ। यो राजनीतिक अस्थिरताको कारण भने नेपालको आर्थिक अवस्था हो भन्नेतिर कमैको ध्यान जाने गरेको छ। प्रत्येक राजनीतिको केही ठोस आर्थिक आधार हुने गर्दछ। आर्थिक आधारविनाको राजनीति हुन सक्दैन। अर्थतन्त्रका आधारमा नै राजनीति चल्ने गर्छ। नेपालको अर्थतन्त्र विदेशी सामान आयात गरेर बेच्ने तथा नेपाली सस्तो श्रम विदेशमा बेचेर चल्ने गरेको पुँजीवादी अर्थतन्त्र हो र यसलाई माक्र्सवादी भाषामा दलाल पुँजीवादी अर्थतन्त्र भनिन्छ। नेपालको अर्को अर्थतन्त्र भनेको नोकरशाहीतन्त्रमा कब्जा गर्नेहरूले सत्ताको दुरुपयोग गरेर कमाउने अर्थतन्त्र हो, जसलाई माक्र्सवादी भाषामा नोकरशाही पुँजीवादी अर्थतन्त्र भनिन्छ। यी दुईखाले अर्थतन्त्रको बाहुल्य भएको र त्यस खालका पुँजीपतिहरूबीच जीवनमरणको प्रतिस्पर्दा भइरहेको स्थितिको प्रतिबिम्ब र प्रभावस्वरूप नै नेपाली राजनीतिमा विभिन्न गठबन्धन बन्ने र भत्किने तथा विभिन्न सरकार बन्ने र ढल्ने गरेको छ। एमाले तथा माओवादी केन्द्रबीच पार्टी एकता भए पनि वा नभए पनि नेपाली जनताले अपेक्षा गरेजस्तो पाँच वर्ष स्थिर सरकार चलाउने प्रधानमन्त्री भएको हेर्न पाउने सम्भावना कम हुँदै गएको छ। पहिलो कुरा एमाले र माओवादी केन्द्रले स्थिर सरकारको नारा दिएर चुनावी तालमेल गरी चुनाव लडे पनि अहिले आएर उनीहरूले अढाई वर्ष एकजनाले र अर्को अढाई वर्ष अर्कोले प्रधानमन्त्री चलाउने गोप्य सहमति गरेको खुलासा दाहाल स्वयंले गरिसकेका छन्, जुन सीधै वाम मतदातामाथि उनीहरूले गरेको धोका हो। चुनाव जित्नुअगाडि उनीहरूले यो कुरा सार्वजनिक नगर्नुको अर्थ चुनावमा जनतालाई झुक्याएर विजयी बन्नका लागि हो भन्ने स्वतः स्पष्ट छ। प्रधानमन्त्रीमा आलोपालो गर्ने गोप्य सम्झौलाले पाँच वर्ष स्थिर सरकार चलाउने प्रधानमन्त्री पाउने जनताको आशा एमाले र माओवादी केन्द्रबीच पार्टी एकता भए पनि पूरा नहुने भएको छ। यी दुई पार्टीबीच पार्टी एकता भइहाले पनि सरकारको अस्थिरता स्वतः हुने भएको छ। प्रधानमन्त्री अढाई वर्षपछि फेरिएपछि सरकारको नीति र कार्यशैली पनि स्वतः केही परिवर्तन हुने नै हुन्छ र मन्त्रीहरू र प्रशासनमा पनि हेरफेर स्वतः गरिने हुन गई अस्थिरता बढ्ने हुन्छ। विगतमा एउटै पार्टीका भईकन पनि प्रधानमन्त्री फेरिनाले देशमा राजनीतिक अस्थिरता बढ्न गएको इतिहास हाम्रासामु प्रशस्त छ्न्। एमाले र माओवादी केन्द्रबीच पार्टी एकता भए पनि त्यहाँभित्रको गुटबन्दी अझ चर्को हुने स्वतः सिद्ध छ र त्यसले नेपालको राजनीतिलाई अझ अस्थिरतातर्फ धकेल्ने पक्कापक्की छ। एमाले र माओवादी केन्द्रबीच एकता भएर नयाँ एकीकृत पार्टी बनिहाले पनि त्यो विभिन्न समूहहरूको संयुक्त मोर्चाजस्तो मात्र हुनेछ, एकीकृत पार्टी बन्ने सम्भावना कदापि छैन। यी दुई दलहरूबीच पार्टी एकता भएन भने पनि एकातिर माओवादी केन्द्र, कांग्रेस र मधेसकेन्द्रित दलहरूको संयुक्त सरकार नै आफ्नो आपसी कचिंगलले दाहालको नेतृत्वमा पाँच वर्ष टिक्न कठिन बन्नेछ भने अर्कोतिर एमालेको सडक आन्दोलन तथा दाउपेच थेग्न यस सरकारलाई सजिलो हुने छैन। यसरी नेपालको आगामी राजनीति फेरि पनि अस्थिरताका आधारमा नै चल्ने देखिएकाले यहाँ वामपन्थी वा दक्षिणपन्थी विद्रोहको आधारभूमि तयार भइरहेको संकेत गर्दछ। कार्यकारी राष्ट्रपतीय प्रणालीमा जान अब सायद दाहालले मान्ने छैनन् र हाम्रो देश एकपटक फेरि चक्रव्युहमा फस्ने खतरा बढ्न थालेको छ।"
राजनीतिमा दुषितीकरण,"संविधानतः सबै तहका निर्वाचन सम्पन्न भएका छन्। निर्वाचनमा धेरै दलहरूलाई उनीहरूले आकलन गरेभन्दा भिन्न अभिमत प्रकट भयो। स्थानीय तह निर्वाचनबाट निरुत्साहित बनेका मधेसवादी दललाई प्रदेश र प्रतिनिधिसभा निर्वाचनपछि केही आशा जगायो। स्थानीय निर्वाचनको परिणामअनुसार तराईका जनताले मधेसलाई सिंगो नेपालको एउटा महत्वपूर्ण भूभागको रूपमा प्रस्तुत गरे। मधेस छुटै प्रदेश हुनुपर्छ भनेर संघर्ष गर्ने दलहरूले पनि एकीकृत राष्ट्रिय स्वरूप लिनुपर्ने बाध्यता मधेसका जनताले देखाए। सिंगो मधेसको मात्र आवाजलाई प्रोत्साहित गर्न र आफ्नो राजनीतिक सिद्धान्त र स्वार्थलाई मधेससँग लगेर गाँस्दा ठूलो दल, उदाहणका लागि कांग्रेसजस्तो ऐतिहासिक पृष्ठभूमि भएको पार्टीले पनि दुरुत्साहित हुनुपरेको प्रस्ट अनुभूति भएको छ। जित्नेले पनि एकल राजनीतिक प्रयासबाट मात्र सफल नहुने रहेछ भन्ने महसुस गरे। सैद्धान्तिक निष्ठा र राजनीतिक एकता चुनाव जित्नका लागि महत्वपूर्ण कडी हुँदोरहेछ भन्ने सन्देश वामपन्थी दलले प्रस्तुत गरे। छरिएर रहँदाको वामपन्थी दलको विगत तथा ऐतिहासिक घटनाक्रम सबैलाई विदितै छ। १६१७ टुक्रामा विभाजित भएका वामपन्थी दलहरूले आज आएर एकताबद्ध स्वरूपको नारा दिए, फलस्वरूप जनताको अभिमत प्राप्त गर्ने अवसर मिल्यो उनीहरूलाई। यसैगरी प्रजातान्त्रिक सिद्धान्तलाई लिएर प्रस्तुत भएका दलले पनि आफ्नो संगठनात्मक शक्ति एकत्रित गर्ने प्रयास नगरेका होइनन्, तर त्यो प्रयास ढिला भइसकेको थियो। संविधान संशोधनको प्रस्तावलाई सधैं अगाडि सारे पनि त्यसलाई पूर्ण समर्थन गरेर तराईसँग सम्बद्ध दलसँग मिलेर त्यहाँको मत प्राप्त गर्ने प्रयास नहुँदा त्यसले सार्थक रूप लिन सकेन। किनभने अन्त्यमा गएर तराईकेन्द्रित दलले त्यो एकताको प्रयासमा प्रभावकारी भूमिका निर्वाह गरेनन्। उनीहरू नै एक्लाएक्लै निर्वाचन लडे, परिणाम उनीहरू एक हुँदा बल्लबल्ल त्यहाँको प्रदेश सरकार बन्ने स्थिति भने देखा परेको छ। विशेष गरेर जनजातिसँग आधारित भएर पहाडी क्षेत्रमा प्रभाव पार्ने प्रयास गरेका दलले पनि निर्वाचनमा खास स्थान पाउन सकेनन्। यसबाट के बुझिन्छ भने जनतामा सामाजिक तथा राष्ट्रिय एकता भावना सबल र प्रबल देखिन्छ। मुलुकको सार्वभौम भौगोलिक अवस्थाप्रति संवेदनशील चाहे तराईका हुन् या पहाडका मतदातामा सचेतना र जागृति प्रबल रूपमा बढेको पाइयो। यो मुलुकका लागि पछिल्ला निर्वाचनको सबल र सकारात्मक पक्ष हो। संविधान जारी हुनुअगाडि मुलुकमा आइपरेको विनाशकारी भूकम्पमा निकै मानवीय तथा भौतिक क्षति भयो। संविधान जारी भएलगत्तैको नाकाबन्दीबाट सिर्जित समस्याले जनतामा ठूलो चोट पुर्यायो। त्यो पीडादायक र मानवीय समस्या र समाधानमा भएका प्रयासकै आधारमा समस्या बुझेका जनताले निर्वाचनमा पनि त्यस्तै अभिमत प्रकट गरे। प्रत्यक्ष या परोक्ष रूपले यी काममा सघाउने वा विरोध गर्ने पक्षलाई जनअभिमतले स्पष्टरूपले रेखांकन गरेको पनि बुझ्नेले बुझेका छन्। विगतमा जेजसो भए पनि अब भने जनअभिमतको सम्मान हुन सकेन भने त्यसको परिणाम पक्षमा आउँदैन भन्ने अब दलहरूले बुझे हुन्छ। कुनै पनि मुलुकको राजनीतिक व्यवस्थामा निर्वाचन पद्धति र प्रणाली आआफ्नै तरिकाले अपनाइएको हुन्छ। सत्ताको शान्तिपूर्ण परिवर्तनका लागि जनताको सार्वभौम अधिकार स्थापित गर्दै जनआकांक्षा र अभिमतको माध्यमबाट प्रतिनिधित्वमूलक र जिम्मेवार सरकार स्थापना गर्नु आवश्यक हुन्छ। निर्वाचन पद्धति र प्रणाली स्वच्छ र स्वस्थ हुनुपर्छ। यसलाई संवैधानिक मान्यताले बलियो र स्वस्थ बनाएको हुन्छ पनि। नागरिक अधिकारको सुरक्षण र जनअभिमतको प्रत्याभूति गर्नु नै संवैधानिक र कानुनी व्यवस्थाका आधारभूत मान्यता हुन्। यसैका आधारमा कहींकतैबाट कपटपूर्ण खेल हुन थाल्यो भने लोकतान्त्रिक व्यवस्था नै अस्ताचलतिर अभिमुख हुनेछ। नेपालमा निर्वाचन खेललाई यस दृष्टिबाट पनि हेरिन थालिएको आभास भएको छ। विशेष गरेर निर्वाचन पद्धति र प्रणाली कस्तो अपनाउने भन्नेबारेमा पनि स्वस्थ, स्वच्छ र सरल व्यवस्थाद्वारा जनअभिमत प्रकट हुनुपर्छ, अन्यथा विकल्प अपनाइएमा मुलुकमा निरंकुशता उत्पन्न हुने खतरा त्यत्तिकै रहन्छ। सैद्धान्तिक निष्ठा र एकताबद्ध भएका दल पनि स्खलित हुनेछन्। मुलुकले अस्थिरता र अन्योलको बाटो अपनाएको अवस्थामा बाह्य मुलुकले समेत यसबाट फाइदा लिने प्रयास गर्नु अस्वाभाविक होइन। अशान्ति, द्वन्द्व र अव्यवस्था बढ्दै गएमा विकास प्रयास निरर्थक हुन्छ, राजनीतिक र प्रशासनिक अक्षमता, अस्थिरता, भ्रष्टाचार, नातावाद र कृपावादले प्रश्रय पाउने सम्भावना रहन्छ। अर्को कारक तत्व भनेको नेपालको प्रशासनिक र भौगोलिक विभाजन पनि हो। यसपालिको निर्वाचनअघि गाउँपालिका, नगरपालिका, उपमहानगरपालिकाको पुनर्संरचना हतारमा र दूरगामी सोचको अभावबिनै गरियो। यसले गर्दा दलहरूको संगठनात्मक स्वरूपमा पनि विशेष प्रभाव परेको देखियो। यसको विश्लेषण विशेषरूपले गरिनु वाञ्छनीय छ। कुन दलले के कारणबाट निर्वाचन हार्यो भन्नेमा भौगोलिक विभाजनको भूमिका हुन्छ। मुलुकको प्रचलित भौगोलिक र प्रशासकीय विभाजन, त्यसका आधारमा स्थापित सामाजिक स्वरूप र समन्वयजस्ता विषयमा आमूल परिवर्तनकारी निर्णयले ठूलो असर पारेको छ। जित्नेले हारे र हार्नेले जित्नेसम्मको अभ्यास भए। अतः यसमा पनि राजनीतिक विश्लेषकले गहिरो अध्ययन र अनुसन्धान गर्नुपर्छ। विशेषगरी पुराना र ऐतिहासिक पृष्ठभूमि भएका दललाई नै ठूलो असर परेको कुरा नकार्न सकिन्न। राजनीतिलाई लिंगीकरणमा विभक्त गर्ने प्रयास केही समयदेखि अभ्यस्त रूपले भए। त्यसमा विदेशी तथा स्वदेशी सचेत वर्गको भूमिका छ। राजनीतिक सिद्धान्त, निष्ठाको मूल्य र मान्यतामा राजनीतिक संगठनको व्यापकताले मात्र अत्यधिक अभिमत हासिल गर्न सकिने पक्षको सैद्धान्तिक पाटोलाई यसले निरुत्साहित गरेको छ। प्रत्यक्ष र समानुपातिक निर्वाचन पद्धति वा मिश्रित पद्धतिका आधारमा विधायिका गठन गर्दा प्रत्यक्षद्वारा व्यक्त अभिमत प्रभावशाली मानिन्छ, तर त्यो निस्तेज बन्ने र समानुपातिक प्रतिनिधित्वबाट हुने विधायकको शब्द र स्वरूपले सही प्रतिनिधित्वको स्वरूप ग्रहण हुने भएकाले नेपालका दलहरूको शासकीय क्षमतामा ह्रास आउन सक्ने सम्भावना झन् बढ्दो छ। अहिलेको राजनीतिक परिवेशलाई विचार गर्दा हार र जितको प्रसंगमा दलीय क्षमता, संगठनात्मक शक्तिको विस्तार, त्यसलाई सशक्त गर्ने प्रयास, दलहरूसँग आबद्ध वर्गीय भ्रातृ संगठनहरूको क्षमता या उनीहरूको सदासयतामा पनि धेरै निर्भर गरेको छ। हो, तराईमधेसले पनि समान अवसर पाउनुपर्छ। महिला सशक्तीकरण गर्ने अनेक बाटा छन्, राजनीतिलाई महिलाकरण गरेर मात्र सशक्तीकरण हुँदैन। पछिल्लो निर्वाचनपछि महिला प्रतिनिधित्वका नाममा राजनीतिमा चलखेल गरियो। प्रतिनिधित्वको विषयमा अल्झेर हाउसको गरिमा मा आँच आउन दिनु हुँदैन। सीमान्तकृत वर्गको राजनीतिक प्रतिनिधित्व हुनुपर्छ, त्यसको नाममा राजनीतिलाई दूषितीकरण गर्ने काम नहोस्। राजनीतिमा क्षेत्रीय, जातीय र लिंगीय प्रतिनिधि आवश्यक छ। तर त्यसको प्रयोगमा राजनीति भयो भने त्यसले अर्को दुर्घटना निम्त्याउन सक्छ भन्नेतर्फ विशेषगरी ठूला दल सजग बन्नु आवश्यक छ। समानुपातिकमा कांग्रेसलाई अभिमत छ भन्ने कुरालाई प्रमुखताका साथ प्रचार गरिए पनि सिटमा रूपान्तरण गर्ने माध्यम पुनर्संरचना बन्यो। विभाजनकै कारण समाज खल्बलिएको छ। जथाभावी विभाजन गराइएको छ। गाउँपालिका र नगरपालिकाको पुनर्संरचनामा ध्यान दिन उसले चाहेन। पुनर्संरचनाको गल्तीले पुरानो ऐतिहासिक पार्टी प्रत्यक्षमा पराजित भयो। रणनीतिक र राजनीतिक चतुर्याईंको अभाव पनि प्रमुख कारक छ। एकले अर्कालाई आरोपप्रत्यारोप गरेर निर्वाचन हारिएको कारण प्रमुख ठानिएको छ। यो परिस्थिति र अभ्यासलाई उसले गम्भीर समीक्षा गर्नु जरुरी छ। त्यसै पनि मतदाताको सामान्य उत्साहसमेत पातालिँदै गएको स्पष्ट अनुभव गर्न थालिएको संकेत पनि निर्वाचनले देखायो। ऐतिहासिक भनिएको पार्टी अहिले कुनै प्रान्तको पनि नेतृत्व गर्ने हैसियत बनाउन सकेन। राजनीतिलाई समाज सेवाभन्दा पनि व्यवसायका रूपमा लिइएकाले पनि यस्तो अवस्था आएको हुनुपर्छ। निर्वाचन केवल पैसा, शक्ति र मसलमै आधारित हो भन्ने सन्देश पनि निर्वाचनले दिएको छ। जितेका वा हारेका प्रतिनिधिसभाका कुनै पनि सदस्यले सोचेभन्दा बढी रकम खर्च गरेका छन्। संघीयता व्यवस्थापन गर्ने चुनौती सरकार मात्रै नभनौं, सिंगो राजनीतिको अघिल्तिर उभिएको पैसाको राजनीति पनि गम्भीर समस्या हो। अर्कोतिर देशको विद्वत्वर्ग राजनीतिबाट विस्तारविस्तार अलग्गिएको महसुस हुन थालेको छ। राजनीतिले त्यो वर्गलाई सम्बोधन गर्न नसक्दाको परिणाम हो यो। नेतृत्वले विशेष परिस्थितिप्रतिको संवेदनशीलता बुझ्न सकेन भने मुलुकको संक्रमण स्थानीय, प्रान्तीय र संघीय सरकार गठन हुँदैमा घटेर जान्छ भन्ने हुँदैन। लोकतन्त्र अनुभूत हुनुपर्ने विषय हो, प्राप्ति मात्र ठूलो कुरा होइन। प्रजातन्त्र मुलुकमा धेरैपटक स्थापित भइसक्यो, अहिले लोकतान्त्रिक गणतन्त्र आएको छ। तीन तहको सरकार गठनलाई नै लोकतन्त्र प्राप्ति मान्न थालियो भने अहिले अपनाइएको व्यवस्था भोलिका दिनमा स्वाभिमानमाथि प्रश्न उठ्ने अस्त्र नबनोस् भन्नेतर्फ दलहरूको ध्यान जान आवश्यक छ।"
धरापमा वाम एकता,"आसन्न वाम एकता देश, जनता र जनजीविकाका लागि अभूतपूर्व घटना हुनेछ। यो एक युगमा एक वर्षमा एक दिन मात्र आउने अनमोल क्षण हो। एकताले दक्षिण एसियामा मात्र होइन, दुनियाँका समाजवादी तथा कम्युनिस्टहरूका लागि पनि स्पष्टरूपमा नयाँ शिक्षा र सन्देश पनि दिनेछ। यसको जुन उदात्त सोच, विचार र चिन्तन देखिन्छ, त्यसलाई त्यहीरूपमा बुझ्ने हैसियतको वाम नेतृत्व कति होला ? देशी र विदेशी प्रतिक्रियावादीले एकताको दूरगामी महत्व बुझेका छन् र त विरोधको तारो बनाइरहेका छन्। यसलाई नेपालका कतिपय वाम नेताहरूले कति र कसरी बुझेका छन्, त्यसमा शंका गर्ने ठाउँ छ। पुष्पलालले लिएको पञ्चायतविरोधी संयुक्त जनआन्दोलनको दूरदर्शी र सही विचारलाई अधिकांश वाम नेतृत्वलाई बुझ्न ३० वर्ष लाग्यो। मदन भण्डारीले भने झैं कतिपय आदत र आग्रहका दासहरूलाई आफैंभित्रका आग्रह र दूराग्रहले समयमै सही सत्य बुझ्न दिँदैन। त्यसमा पनि चरम अवसरवादी नेता सिद्धान्तकै पनि आफूअनुकूल व्याख्या र अपव्याख्या गरिरहेको देख्नुपरेको छ। वाम एकताका आन्तरिक धरापको कुल क्षण भर्खरै जगजाहेर भएको छ। नवौं पार्टी महाधिवेशनपश्चात् नेतृत्वमा स्थापित केपी ओलीलाई आफ्नो कालखण्डको कार्यभार पूरा गरिसक्न नपाउँदै वानप्रस्थको सल्लाह दिने दुस्साहस र जबजको च्याप्टर क्लोजको घोषणा वाम एकताका धारिला धराप हुन्। जबजलाई १० कक्षामा पढिसकेको थोत्रो किताबसित तुलना गर्नेलाई मार्क्सवादमा पहिलो किताब र पीएचडी दुवै गरिन्छ भनेर सम्झाउँदा काफी होला। पार्टीको प्राणतत्व रहेका नीति र नेतालाई समाप्त पारेपछि एमालेभित्रका अवसरवादीले छक्का दाउ हान्ने प्रायोजित योजना हो भन्ने बुझ्नेले बुझेका छन्। विदेशी प्रतिक्रियावादीले वाम पार्टी परिवारभित्रैबाट यसलाई कमजोर पार्ने प्रयत्न गरिरहेको सन्देशसित ओलीलाई दिइएका सल्लाह मेल खान्छन्। संकटका बेला नै नेताको पहिचान हुन्छ। जबजब संकट उत्पन्न हुन खोज्छ र हुन्छ, ठीक त्यही बेला पार्टीका तामाम अनुशासन चँडाएर दुनियाँ हँसाउने गरी खुच्चिङ गर्ने नेता सच्चा नेता र कार्यकर्ता हुन सक्छ ? यस खालको चरम अवसरवादी प्रवृत्ति एकीकृत वाम पार्टीमा प्रभावी हुन गयो भने एकता प्रक्रिया अर्को ठूलो धरापमा पर्ने निश्चित छ। भोलि हुने एकीकृत पार्टीमा जीवाणु तत्व प्रभावशाली हुन गयो भने यो एकता यात्राको भविष्य धरापमा पर्नेछ। किनभने मरणशील चिन्तन, चरित्र र प्रवृत्ति बोकेर कुनै वस्तु, व्यक्ति र संगठनको दीर्घ जीवन असम्भव हुन्छ। वाम एकताको सर्वोपरि विषय सिद्धान्त हो। माओवादी केन्द्रले पार्टीको दर्शकनिर्देशक सिद्धान्त मार्क्सवाद, लेनिनवाद र माओवाद मानेको देखिन्छ। तर विगत दसबर्से सशस्त्र संघर्षको अनुभवका आधारमा यस पार्टीले एक समय, प्रचण्डपथ, माओवादमाओ विचारधारा र पछिल्लो अवधिमा एक्काइसौं शताब्दीको जनवादलाई मार्गदर्शक सिद्धान्त मानेको देखिन्छ। माओवादी पार्टीले ०६० साल जेठमा एक्काइसौं शताब्दीमा जनवादको विकासबारे नामको महŒवपूर्ण दस्ताबेज पारित गरेको थियो। यस दस्ताबेजमा राजनीति, राजकीय तथा शासन सत्ता र सरकारमा पनि द्वन्द्वात्मक स्थिति अपरिहार्य छ। यस खालको प्रतिस्पर्धात्मक वाम राजनीतिबाट जनवादी सत्ता र सरकार जनसेवामा अझ सचेत, सतर्क, इमानदार तथा सुदृढ हुन सक्ने विश्व कम्युनिस्ट आन्दोलनका अनुभवका आधारमा पार्टीले निष्कर्ष निकालेको देखिन्छ। अहिलेको वाम गठबन्धन दल र यसको नेतृत्व तथा पार्टीका अगुवाले यस एकतालाई एउटै जोडकोणबाट बुझ्नुपर्छ र बुझाउनु पनि पर्छ। फेरि पनि पार्टी र नेतृत्वमा इमानको प्रश्न नै प्राथमिक बनेर आउँछ। त्यो भनेको देश, जनता र जनजीविकाका लागि सबै खालका इमानमा अडिग रहने सबाल हो। त्यसैगरी यस पार्टीले ०६९ माघ २०२६ मा हेटौंडामा सम्पन्न गरेको एकताको सातौं राष्ट्रिय महाधिवेशनले प्रतिस्पर्धात्मक वाम राजनीतिलाई पारित गरेको छ र तदनुसार कार्यनीति, कार्यदिशा र संगठन निर्माण योजना अघि सारेको देखिन्छ। एमाले पार्टीले मार्क्सवाद, लेनिनवाद र जनताको बहुदलीय जनवादलाई मार्गदर्शक सिद्धान्त मानेको छ। एमाले पार्टीले ०४९ सालमा मार्क्सवादको सिर्जनात्मक प्रयोगका रूपमा जबजलाई नेपाली क्रान्तिको कार्यक्रम र छैटौं महाधिवेशनले सिद्धान्तका रूपमा अघि सारेको देखिन्छ। सैद्धान्तिक, सांगठनिक, कार्यनीतिक र कार्यदिशाका आधारमा एमाले पार्टी स्पष्ट र सुविचारित रूपमा लामो समयदेखि क्रियाशील देखिन्छ। संसारमा कम्युनिस्टहरू पलायन र प्रतिरक्षात्मक रहेको अवस्थामा जबजको प्रकाशमा नेपाली कम्युनिस्टहरू चुनावी प्रतिस्पर्धात्मक राजनीतिका माध्यमबाट पटकपटक सत्ता र सरकारमा पुग्न सफल भए। नेपाली कम्युनिस्ट आन्दोलन मात्र होइन, विश्व कम्युनिस्ट आन्दोलनमा जबजका उल्लेखनीय अनुभव छन्। अहिले पार्टी एकताका सबालमा जबज र एक्काइसौं शताब्दीको जनवादलाई एकसाथ लिएर आगामी एकीकृत पार्टीको महाधिवेशनसम्म सैद्धान्तिक बहसलाई सशक्त बनाउनुपर्छ। किनकि दुवै पार्टीका केही शीर्षस्थ नेताले बाहेक अरूले उपर्युक्त दुवै सिद्धान्तको अध्ययन गरकै छैनन्। अध्ययनप्रतिको संकीर्ण चिन्तनका कारण वाम गठबन्धनका नेताहरूमा अध्ययनको समग्रता शून्यजस्तै देखिन्छ। किनकि जबजलाई हरियो घाँसमा लुकेको सर्प भनेपछि त्यसलाई माओवादी केन्द्रका आम नेता र कार्यकर्ताले पढ्नै परेन भने एक्काइसौं शताब्दीको जनवाद भनेको जबजको नक्कल र अनुवाद हो भनेपछि एमाले अगुवा नेताले पनि त्यसको पाना पल्टाउनै परेन। माओले नेताले मात्र सिद्धान्त पढेर र बुझेर हुँदैन भने झैं यी दुई सिद्धान्तलाई आम वाम पार्टी नेता र कार्यकर्ताले गम्भीर मनन र चिन्तन नगरी यी दुवैका अन्तर्य र सारलाई बुझ्न सकिन्न। सिद्धान्तमै काँचो भए पनि नेता र कार्यकर्ता लाठो र लाथ्रो हुनु स्वाभाविक हुन्छ। अहिले एमाले पार्टीमा नै सैद्धान्तिक स्तर, चेतना र चिन्तन खस्कँदो देखिन्छ भने उता माओवादी केन्द्रमा एकता केन्द्र समूहका नेता र कार्यकर्तामा पार्टी सिकाइका कारण ठिकै देखिन्छ। माओवादीमा नारायणकाजी श्रेष्ठलगायत पठन संस्कृतिका अब्बल नेता हुन्। तर विगत सशस्त्र संघर्षमा सिद्धान्त, सैद्धान्तिक ज्ञान र किताबभन्दा युद्धगत आक्रमण र प्रत्याक्रमण सर्वोपरि विषय हुनाले त्यहाँको अधिकांशः नेतृत्वको सैद्धान्तिक स्तर टिठलाग्दो छ। सिद्धान्तले दूरगामी दिशा, दृष्टि र लक्ष्य निर्देश गर्छ। अनि सिद्धान्तको सही अध्ययनले मात्र आम नेता र कार्यकर्तालाई त्यस दिशामा एकोन्मुख र एकाग्र हुन उत्प्रेरित गर्छ। सिद्धान्तलाई आत्मसात गर्ने कुरा नयाँ कपडा शरीरमा भिरेजस्तो सजिलो छैन र हुँदैन। आगामी महाधिवेशन हुनुअघिको कम्तीमा एक वर्षको अवधिमा एकीकृत वाम पार्टीमा जबज र एक्काइसौं शताब्दीको जनवादका सबालमा सघन छलफल र गम्भीर विमर्श गरेपछि मात्र सिद्धान्तको विवाद हल हुन्छ र यसले मात्र पार्टीमा जैविक एकता कायम हुनेछ। नत्र अहिले नै जबजको मलामी जान उद्यत् र एक्काइसौं शताब्दीको जनवादलाई धनवादमा परिणत गर्न आतुर वाम नेताहरूले एकता प्रक्रियालाई धरापमा पार्ने देखिन्छ। सिद्धान्त पार्टीको जग हो र यसैलाई कमजोर पार्न खोज्नेहरू एकताका धरापका गम्भीर धक्का हुन्। अहिलेको वाम गठबन्धन दल र यसको नेतृत्व तथा पार्टीका अगुवाले यस एकतालाई एउटै जोडकोणबाट बुझ्नुपर्छ र बुझाउनु पनि पर्छ। फेरि पनि पार्टी र नेतृत्वमा इमानको प्रश्न नै प्राथमिक बनेर आउँछ। त्यो भनेको देश, जनता र जनजीविकाका लागि सबै खालका इमानमा अडिग रहने सबाल हो। अहिले कति कम्युनिस्ट नेता होलान्, जसले आफ्ना सन्तानलाई मास्टरी, शिक्षक, प्राध्यापक र हुलाकको जागिर खा भन्छन् ? माओले पढ्नु भनेको देशको सेवा गर्नु हो भने यसको मतलब राजनीति सेवा हो। यस्तो खालको सिकाइ कति नेतामा छ ? यो गम्भीर सबाल हो। फेरि इमानदार छैनन् भन्ने पनि होइन, तर यस विषयमा प्रश्न उठाउन जरुरी देखिन्छ। कम्युनिस्ट पार्टीमा लामो र करिब पूरै जीवन व्यतीत गरेका ०२२२४ सालदेखि निरन्तर लागेका नेता तथा पार्टीको जिम्मेवार व्यक्ति नै जात, भात, नाक र नश्लमा जाकिए। तिनले र त्यस्तैले फेरि पनि मौका पाए भने एकता धरापमा पर्न सक्छ। एक लाखको इमानदार नेता १० लाखमा बेइमान हुन सक्छ। शंका र विश्वासलाई द्वन्द्वात्मक प्रणालीबाट अध्ययन गरेर निचोड निकाल्नुपर्छ। माओले भने झैं आजीवन इमानदार हुनु ठूलो कुरा हो। नेताहरू आआफ्ना नितान्त निजी शुभलाभजनित नितान्त निजी निकृष्ट अति महŒवाकांक्षी चरित्र र चिन्तनलाई यथाशीघ्र पूरा गर्न हतपतमा बिहे गर्न चाहन्छन्। तिनलाई स्थायी घरवारको चिन्ताभन्दा बेहुली र बिहेसँगै प्राप्त गहनागुरिया, जायजेथा र जेथोमेथो मात्र हात पार्ने दाउ हुन्छ। माओवादी केन्द्रका अध्यक्ष पुष्पकमल दाहालप्रति उहाँको विगत व्यवहार हेरेर देखेर एकताका विषयमा पर्याप्त आशंका जनस्तरबाट नगरिएको होइन, तथापि उहाँका हाल वाम एकताका सबालमा अभिव्यक्त चट्टानी अडान र अठोटलाई मध्यनजर गर्दा विश्वासका स्पष्ट दृष्टि देखिन्छ। सदा विगत सम्झेर मात्र हुँदैन। ओली जे गर्ने हो र भन्ने हो खुला खुलस्त र आमनेसामने गर्न खोज्ने पात्र हुन्। अहिलेको यो अवस्थामा अत्यन्त सतर्कता अपरिहार्य हुन्छ। माओले भनेझैं सयपल्ट नाप अनि मात्र काट गर्नैपर्छ र मात्र सबै खालका धरापबाट बचेर एकतालाई जैविक एकतामा परिणत गर्न सकिन्छ।"
बूढासुब्बा गोल्डकपः संकटासँग बदला लिँदै पुलिस फाइनलमा,धरानः नेपाल पुलिस क्लब धरानमा जारी २० औँ अन्तराष्ट्रिय आमन्त्रण बूढासुब्बा रेडबुल गोल्डकप फुटबल प्रतियोगिताको फाइनलमा प्रवेश गरेको छ । बुधवार धरान रंगशालामा भएको पहिलो सेमिफाइनल खेलमा साविक उपविजेता संकटा क्लबलाई २१ गोलले पराजित गर्दै पुलिसले फाइनल यात्रा तय गरेको हो । यो जितसँगै पुलिसले संकटासँग तीन महिना अगाडि चन्द्रगिरी गोल्डकपमा भोगेका हारको बदला समेत लिएको छ । उपाधिका लागि शनिवार पुलिसले थ्रीस्टार र भारतको दुर्गापुर स्टिल क्लबको विजेतासँग खेल्ने छ । पहिलो हाफ गोलरहित बराबरी खेलको पुलिसले ५४औँ मिनेटमा गोल गर्दै १० को अग्रता बनायो । पुलिसका रेजिन सुब्बाले संकटाका रक्षापक्तिका खेलाडीलाई छक्याउँदै प्रहार गरेको बलले जाली चुमेको थियो । १० ले पछि परेको संकटा पुलिसविरुद्ध आक्रमक बन्दै ६४औं मिनेटमा गोल गर्दै खेललाई ११ को बराबरीमा ल्याउन सफल भयो । संकटाका केड्रिक अब्बाले दिएको क्रस पासलाई सदुपयोग गर्दै प्रकास बुढाथोकीले गरेको सशक्त प्रहार गोलमा परिणत भयो । निर्धारित समयमा ११ को बराबरी खेलेको पुलिसले अतिरिक्त समयमा संकटालाई पराजित गर्दै फाइनल यात्रा तय गरेको छ । १०४औं मिनेटमा बुद्ध लामाले हेड गोल गर्दै पुलिसलाई फाइनल प्रवेश गराए । बुद्धले रेजिन सुब्बाको फ्री किक बललाई हेडबाट गोलमा परिणत गरे ।
बूढासुब्बा गोल्डकप : नीराजनको ह्याट्रिकले थ्रीस्टार सेमीफाइनलमा,"सुनसरी : मिडफिल्डर नीराजन खड्काको ह्याट्रिकको मद्दतमा थ्रीस्टार क्लब धरानमा जारी २०औं अन्तर्राष्ट्रिय आमन्त्रण बूढासुब्बा रेडबुल गोल्डकपको सेमिफाइनलमा प्रवेश गरेको छ। थ्रीस्टारले सुदूरपश्चिम ११ लाई ४० को भारी अन्तरले पराजित गर्यो। थ्रीस्टारले फाइनल प्रवेशका लागि अब भारतको दुर्गापुर स्टिल क्लबसँग प्रतिस्पर्धा गर्नेछ। थ्रीस्टारलाई अघि बढाउन नीराजनले खेलको पहिलो हाफमा एक तथा दोस्रो हाफमा दुई गोल गरेका थिए। उनले खेलको सातौं मिनेटमै टोलीलाई १० ले अघि बढाएका थिए। त्यसपछि सुनिल बलले गोल गर्दा थ्रीस्टार पहिलो हाफमै २० ले अघि बढेको थियो। दोस्रो हाफमा लगातार दुई गोल गर्दै नीराजनले टोलीको जित ४० ले पक्का बनाएका थिए। नीराजनले ह्याट्रिक गोल पेनाल्टीमार्फत पूरा गरेका थिए। सुदूरपश्चिमका चेतन थारूले डीबक्सभित्र हातले बल छोएपछि प्राप्त पेनाल्टी अवसरलाई नीराजनले गोलमा परिणत गराएका थिए। खेलमा उनी नै म्यान अफ दी म्याच चुनिए। त्यसबापत उनले १० हजार पुरस्कारसमेत प्राप्त गरे। खेल अवधिभर सुदूरपश्चिमले पाएको तीन उत्कृष्ट अवसरलाई सदुपयोग गर्न सकेन। थ्रीस्टारले पनि केही राम्रा अवसर चुकाएको थियो। खेलपछि सुदूरपश्चिमका प्रशिक्षक सुरेश हमालले प्राप्त अवसर सदुपयोग गर्न नसक्दा पराजय बेहोर्नु परेको प्रतिक्रिया दिए। थ्रीस्टारका खेलाडी हाम्रा खेलाडीभन्दा निकै अनुभवी छन्। अनुभवी खेलाडीविरुद्ध पनि मेरा खेलाडीले राम्रै खेलेका हुन्, प्रशिक्षक हमालले भने, यद्यपि प्राप्त अवसर सदुपयोग गर्न नसक्दा हामी पराजित हुन पुग्यौं। थ्रीस्टारका प्रशिक्षक मेघराज केसीले खेलाडीकै मेहनतमा जित सम्भव भएको बताए। सुदूरपश्चिमले पनि उत्कृष्ट प्रदर्शन गरेको हो। यद्यपि उनीहरूले गोल गर्न सकेनन्, प्रशिक्षक केसीले भने, त्यसका बीच मेरा खेलाडीले राम्रो खेले। नियमित गोल पनि निस्किएपछि सहज जित सम्भव भयो। प्रतियोगिताअन्तर्गत बुधबार हुने पहिलो सेमिफाइनल खेलमा संकटा र नेपाल पुलिस क्लब भिड्नेछन्। प्रतियोगिताको विजेता टोलीले ६ लाख तथा उपविजेता टोलीले तीन लाख रुपैयाँ प्राप्त गर्नेछ।"
महिला भलिबलमा न्यु डायमन्ड च्याम्पियन,"काठमाडौं : शिवम् न्यु डायमन्ड एकेडेमीले आफ्नै नाममा आयोजना गरेको राष्ट्रिय महिला भलिबल प्रतियोगिताको उपाधि जितेको छ। चिरपरिचित प्रतिद्वन्द्वी विभागीय टोली सशस्त्र प्रहरी बलको एपीएफ क्लबलाई ३१ को सेटमा पराजित गर्दै शिवम् न्यु डायमन्डले उपाधि जितेको हो। नयाँ बसपार्कमा मंगलबार सम्पन्न फाइनल खेलमा पहिलो सेट २६२४ ले गुमाएको शिवम् न्यु डायमन्डले उत्कृष्ट पुनरागमन गर्दै लगातार तीन सेट जितेर उपाधि कब्जा गर्यो। शिवम् न्यु डायमन्डले दोस्रो, तेस्रो र चौथो सेट क्रमशः २५२३, २८२६ र २५२३ जित्यो। शिवम् न्यु डायमन्डको जितमा चर्चित खेलाडी प्रतिभा मालीले स्पाइकबाट ४४, सर्भिसबाट पाँच र ब्लकबाट तीन अंक जोडिन्। त्यस्तै, कृपा अधिकारीले सर्भिसबाट महŒवपूर्ण ६ अंक जोडिन्। कप्तान ललिता नाथले स्पाइकबाट १०, सर्भिस र ब्लकबाट एकएक जोडिन्। एपीएफकी सरस्वती चौधरीले टिमका लागि उत्कृष्ट प्रदर्शन गर्दै स्पाइकबाट २१, सर्भिसबाट तीन र ब्लकबाट दुई अंक प्राप्त गरिन्। एपीएफकै रेश्मा भण्डारीले स्पाइकबाट १२, ब्लकबाट एक र सर्भिसबाट एक अंक टोलीको खातामा चढाइन्। शिवम् सिमेन्टको मुख्य प्रायोजनमा भएको प्रतियोगिताको उपाधि विजेता शिवम् न्यु डायमन्डले एक लाख ५१ हजार रुपैयाँ प्राप्त गर्यो। यस्तै उपविजेतामा सीमित एपीएफले एक लाख एक हजारमा चित्त बुझायो। तेस्रो स्थान हासिल गरेको अर्को विभागीय टोली त्रिभुवन आर्मी क्लबले ५१ हजार रुपैयाँ प्राप्त गर्यो। मंगलबार नै तेस्रो स्थानका लागि भएको खेलमा आर्मीले पोखराको टप्स उच्च माविलाई २५१६, २६२४ र २५२१ को सेटमा पराजित गर्दै तेस्रो स्थान हासिल गर्यो। प्रतियोगिताको सर्वोत्कृष्ट खेलाडी शिवम् न्यु डायमन्डकी प्रतिभा माली घोषित भइन्। उनले शेरबहादुर खड्का स्मृति प्रतिष्ठानले प्रायोजन गरेको नगद १० हजार प्राप्त गरिन्। यस्तै एपीएफकी सरस्वती चौधरी बेस्ट स्पाइकर, आर्मीकी संगम महतो बेस्ट ब्लकर, शिवम् न्यु डायमन्डकी ललिता नाथ बेस्ट क्विकर, न्यु डायमन्डकै पनामिका राई बेस्ट सर्भर न्यु डायमन्डकै सलिना श्रेष्ठ बेस्ट लिब्रो, कृपा अधिकारी बेस्ट सेटर घोषित भए। सबैले जनही पाँच हजार रुपैयाँ पुरस्कार प्राप्त गरे। बेस्ट प्रशिक्षक बनेका शिवम् न्यु डायमन्डका कुमार राईले १५ हजार पुरस्कार प्राप्त गरे। माघ २१ बाट सुरु भएको प्रतियोगितामा चार टोलीको सहभागिता थियो।"

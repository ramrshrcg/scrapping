शीर्षक,विवरण
संघीयता र अर्थतन्त्र,"संघीयता कार्यान्वयनको चरणमा प्रवेश गरेको छ। प्रादेशिक संसद् गठन भइसकेको छ। प्रश्न उठ्न थालेको छ प्रादेशिक संरचना राज्यले धान्न सक्ला ? संघीयता धान्न सक्नेनसक्ने कुरा अर्थतन्त्रमा निर्भर गर्छ। अर्थतन्त्र कसरी दरिलो बनाउने भन्ने हामीमै निर्भर गर्छ। पछिल्लो समय अर्थतन्त्रको बलियो आधार बनेको विप्रेषण घट्दै गएको छ। विप्रेषण विगत १५ वर्षदेखि अर्थतन्त्रको दरिलो माध्यम बन्दै आएको थियो। विप्रेषणको निरन्तरतामा यतिबेला थुप्रै प्रश्न पनि उठिरहेका छन्। सन् २०१४ को जुनदेखि पेट्रोलियम पदार्थको मूल्य घटेपछि खाडी देश र मलेसियाले नेपाली कामदार लैजाने क्रम घटाउँदै गए। कतार घेराबन्दीमा परेपछि पहिलेका झैं नेपाली कामदार जान पनि चाहिरहेका छैनन्। माग पनि घट्दै गएको छ। हामी आत्तिनुपर्ने कुनै कारण छैन। विप्रेषण अर्थतन्त्र सबल बनाउने एउटा आधार हो, तर दिगो स्रोत होइन भन्ने हामीले बुझ्नुपर्छ। अर्थतन्त्र दिगो र गतिशील हुनुपर्छ। अर्थतन्त्र गतिशील बनाउन नीतिनिर्माता, नीति कार्यान्वयनकर्ता सरकारी निकाय, निजी क्षेत्र र उद्योग व्यवसायमा लागेका व्यक्तिको ठूलो भूमिका हुन्छ। विप्रेषणका आधारित अर्थनीतिमा चल्दा समस्या आयो भने के गर्ने भनेर न सरकारले सोच्यो न त निजी क्षेत्रले। नेपालमा भएका उद्योगधन्दा निजीकरण गरिएपछि रोजगारको अभावमा धेरै युवा पलायन भए। युवालाई देश विकासमा लगाउनुभन्दा बाहिरै पठाउन उचित ठानियो। भोलि रोजगार दिने मुलुकले कामदार रोकिदियो भने के होला भन्ने सोचाइ नबनाएकै कारण समस्या उत्पन्न भएको छ। विप्रेषणलाई अर्थतन्त्रको मूल आधार बनाउनु नहुने रहेछ भन्ने बोध अहिले भएको छ। कतार नाकाबन्दीको पाठले हामीलाई धेरै कुरा सिकाएको छ। डाक्टर, इन्जिनियर, कम्प्युटर र सूचना प्रणालीमा दक्खल भएको व्यक्तिलाई हामीले पठाउन सक्यौं भने राम्रो पैसा आउन सक्थ्यो, तर हामीले पासपोर्टमा मुस्किलले सही गर्न सक्ने कामदार पठायौं। संघीयता अभ्यासअन्तर्गत प्रदेश ३ को पहिलो प्रदेशसभा बैठक पनि बसिसकेको छ। एकात्मक शासन व्यवस्था हुँदा त अर्थतन्त्रमा विभिन्न अड्चन आइरहेका थिए भने अहिले स्थानीय तह, प्रदेश र केन्द्रीय गरी साढे सात सयभन्दा बढी सरकार हुने भएपछि अर्थतन्त्रले धान्न सक्ने कुरा भएन। वार्षिक कति खर्च लाग्ला भन्नेबारेमा यकिन जानकारी नभए पनि सात प्रदेशका संरचना निर्माणले अर्थतन्त्रको ढाड अवश्य सेकिनेछ। अर्थमन्त्रालयले दुई साताअघि विश्वबैंकका प्रतिनिधि बोलाएर संघीयता कार्यान्वयनका लागि ११ खर्ब आवश्यक भएकाले तीन वर्षका लागि त्यो रकम दातृनिकाय खोजेर जुटाइदिन आग्रह गरेको खबर सार्वजनिक भएको छ। स्थानीय सरकारसहित एउटा प्रान्त चल्नका लागि २५ ३० अर्ब लाग्ने अनुमान छ। तलब, भत्ता, गाडी खरिद, तेल र सालबसाली खर्चमा वार्षिक दस अर्ब गयो भने पनि खर्च धान्न कठिन छ। यो हिसाबले खर्बौं रुपैयाँ चाहिन्छ सबै प्रान्त चलाउन। के विश्वबैंकबाट भनेअनुसार समयमै काम हुन सकेन भने हाम्रो हालत के होला ? अर्थतन्त्र मजबुत बनाउने हो भने सबै तहका सरकारहरूले कृषि क्षेत्रमा व्यापक प्रगति गर्नुपर्छ। कृषि उत्पादन बढाउनुपर्छ। किसानलाई प्राविधिक र आधुनिक ज्ञान, संसारका विभिन्न विश्वविद्यालयहरूले विकास गरेका नयाँनयाँ प्रविधि भिœयाउने, कसरी बढी फल्ने बीउ उत्पादन गर्ने, बाली कसरी संरक्षण गर्ने, बाली भिœयाउने बेला प्राकृतिक प्रकोपबाट कसरी जोगाउने भन्नेबारेमा पहिल्यै ज्ञान दिन सक्नुपर्छ। अर्को सहकारी अभियानलाई तीव्र बनाउनुपर्छ। सहकारीको वित्तीय अधिकार स्थानीय निकायलाई दिइए पनि उनीहरूको नियमन र नियन्त्रण नहुँदा समस्या उत्पन्न भएको छ। सहकारीको राम्रो व्यवस्थापन गर्न सक्नुपर्छ। विगतमा छाडा छोडिँदा समस्या उत्पन्न भए। स्थानीय तहका गतिविधिलाई सहकारीमार्फत परिचालन गरिनुपर्छ। सहकारीले मल र बीउ दिने, किसानले उत्पादन गरेका वस्तु राम्रो मूल्य तिरेर लिने व्यवस्था हुन सक्यो भने स्रोतको राम्रो परिचालन हुन सक्छ। संविधान निर्माताले यही विषयलाई हृदयंगम गरेर तीनखम्बे नीति ल्याएको हुनुपर्छ। सरकारी, सहकारी र निजी क्षेत्रको समन्वय भयो भने अर्थतन्त्र बलियो बनाउन ठूलो सघाउ पुग्छ। प्रकृतिले अनुपम उपहार दिएको छ हामीलाई। त्यसमध्येको जंगल मुख्य आकर्षण हो। देशको कुल भूभागको ४४ प्रतिशत जंगल क्षेत्रले ओगटेको छ, तर हामी घर बनाउँदा मलेसिया र इन्डोनेसियाबाट आएको काठ प्रयोग गर्न बाध्य छौं। जंगललाई व्यवसायीकरण गर्न सकियो भने स्थानीय सरकार सञ्चालनको भरपर्दो स्रोत हुन सक्छ। संरक्षणका नाममा जंगलमा अर्बौंका काठ कुहिएर गएका छन्, कतिपय कुहिने अवस्थामा छन्। राजधानीमा अहिले पाइने फर्निचरका सामान थाइल्यान्डबाट आएका काठबाट बनेका हुन्। त्यसलाई प्रतिस्थापन गर्न सक्ने प्रशस्त स्रोत छ हामीकहाँ। चाँप बलियो काठ मानिन्छ। पहाडमा चाँप र तराईमा सिसौका बिरुवा रोप्ने हो भने आउँदो दस वर्षपछि त्यही काठबाट आउने आम्दानी अर्थतन्त्रको बलियो आधार बन्न सक्छ। ऐनकानुन बनाउने अधिकार संविधानले दिएकाले आफू चल्न सक्ने आधार निर्माण गर्न सक्नुपर्छ स्थानीय तहले। एउटा पुस्ताले एकपटक राम्रो काम गरिदियो भने पछिसम्म त्यसको प्रभाव रहिरहन्छ। एउटा मान्छे राम्रो भयो भने त्यसले समाज रूपान्तरण गर्न सक्छ। मलेसियाका महाथिर मोहम्मद, सिंगापुरका ली क्वान यु त्यसै स्थापित भएका होइनन्। नेपालले पनि महाथिर र लीजस्ता व्यक्ति खोजेको छ। सरकारले गाउँगाउँमा बिजुलीको प्रसारण लाइन पुयाउन सकेको छैन। पानीको भरपर्दो स्रोत भएको ठाउँमा सय, दुई सय र तीन सय किलोवाट बिजुली निकाल्न मात्र सक्ने हो भने स्थानीय निकायको गतिलो आर्थिक स्रोत बन्न सक्छ। अर्कोतिर राष्ट्रिय तथा अन्तर्राष्ट्रिय संस्थाले नेपालमा वर्षको झन्डै खर्बभन्दा बढी खर्च गरेका छन् विभिन्न शीर्षकमा। एड्भोकेसी, अवारनेस, मानवअधिकार, जनस्वास्थ्य, शिक्षा, महिला सशक्तीकरण र कानुनी सहयोग शीर्षकका नाममा पैसा आउँछ। औलो, कुष्ठरोग र क्षयरोग नियन्त्रणका नाममा पनि रकम आउँछ। सयकडौं गैरसरकारी संस्थामार्फत आउने त्यो रकम आफूखुसी खर्च हुने गरेको छ। त्यसबारेमा न समाज कल्याण परिषद् जानकार छ न संस्था दर्ताको अनुमति दिने प्रशासन कार्यालय नै। यस्ता गैरसरकारी संस्थालाई कानुनको घेरामा ल्याई त्यो पैसाको सही ठाउँमा सदुपयोग गर्ने हो भने अर्थतन्त्रमा ठूलो टेवा पुग्छ। हो, सरकारले कार्यक्रम दिन सक्नुपर्छ। स्वास्थ्य, शिक्षा, सरसफाइ र मानवअधिकारमा योयो काम गर्न लागिएको छ, योयो कामको जिम्मा तिमीहरूको भनेर कार्यक्षेत्र तोकिदिने हो सामाजिक तथा आर्थिक पूर्वाधार विकासमा ठूलो सहयोग पुग्छ। स्थानीय सुशासन ऐनमा स्थानीय निकायलाई कर उठाउने अधिकार दिइएको छ। तर चुनावमा भोट नपाइने डरले स्थानीय निकायका प्रतिनिधिले कर उठाउनै सकेनन्। काठमाडौं र पोखराजस्ता नगरले पनि कर उठाउन नसकेको पाइयो। कुनै ठेकेदारलाई बालुवा र गिटी ठेक्कामा दिने भनेपछि एक कदम अगाडि सर्ने तर जनतासँग कर उठाउन भनेपछि हट्ने प्रचलनमा सुधार आएन भने स्थानीय तह सञ्चालनमा वाधा पुग्नेछ। जनतालाई उठिबास लगाउने मुद्दामा बाहेक संविधान र ऐनले दिएको अधिकार प्रयोग गरी कर उठाउन सक्नुपर्छ। कर्मचारीतन्त्रले मात्र राजस्व परिचालन गर्न सक्दैन, यसमा राजनीतिक नेतृत्वले ऐननियम बुझेर स्थानीय स्रोतमा कर लगाउन सक्यो भने आम्दानीको भरपर्दो स्रोत बन्न सक्छ। स्थानीय र प्रान्तीय सरकारले स्रोतको पहिचान गर्न सक्नुपर्छ, केन्द्रीय सरकारको भर परेर स्थानीय सरकार चलाउन सकिन्न। एउटा गाउँपालिकामा राम्रो खेलमैदान मात्रै बनाउन सकियो भने त्यसलाई उपयोग गरेर हुने आम्दानीबाट ठूलो रकम उठ्न सक्छ। समयसमयमा फुटबल, भलिबल र क्रिकेट खेलाएर रकम बटुल्न सकिन्छ। सुरुमा केन्द्रले दिएको स्रोत र स्थानीय राजस्वले पनि पुगेन भने क्रणपत्र जारी गरी अन्तर्राष्ट्रिय स्तरको खेल मैदान बनाउनुपयो। अन्तर्राष्ट्रिय स्तरको खेलमैदान मात्र बनाउन सकियो भने भारत र पाकिस्तानजस्ता क्रिकेटप्रेमी मुलुकलाई नेपाल गन्तव्य बनाउन सकिन्छ। नेपाल दुवै देशका लागि उपयुक्त भूमि हुन सक्छ। एक समय क्यारेबियन देशको सबैभन्दा ठूलो आम्दानीको स्रोत खेलकुद थियो। फुटबल र क्रिकेटका इभेन्ट गराएवापत हुने आम्दानी नै कुल गार्हस्थ उत्पादन ह्वात्तै बढ्थ्यो। अर्कोतिर हरेक नगरपालिकाले एउटा व्यवस्थित बसपार्क मात्रै बनाउन सके भने त्यो पनि आम्दानीको गतिलो स्रोत हुन सक्छ। विसं २०५० भन्दाअघि हाम्रो बजेटमा राजस्व उठ्ती ८९ प्रतिशत हुन्थ्यो। अहिले हामी २५ प्रतिशत उठाउन सक्ने भयौं। थोरै भए पनि सुशासन दिन सकेकाले राजस्व प्रशासनमा सुधार भयो। स्थानीय विकास मन्त्रालयले नगरपालिकाहरूलाई सशर्त र निसर्त सञ्चालन अनुदान दिने व्यवस्था थियो। त्यस्तो रकम खासगरी तराईका गाविस र जिविसमा बढी दुरुपयोग भयो। कागजमा मात्र विकास हुने। त्यस्तो सरकारी रकम हिनामिना भएपछि कारबाही प्रक्रिया अघि नबढाइँदा दण्डहीनता बढ्यो। एउटा पार्टीको सरकार छ भने अर्को पार्टीले खबरदारी गर्न सक्नुपर्छ। तर यहाँ पछिल्लो दस वर्ष ठूला पार्टीबीच पनि भाग शान्ति जय नेपालको सिद्धान्त अवलम्बन गरिँदा रकमको दुरुपयोग भयो। यसका लागि पनि सुशासन आवश्यक छ। रकमको सही सदुपयोग हुन सक्ने हो भने विदेशी पनि सहयोग गर्न तयार देखिन्छन्। अब सुशासन कसरी दिने त। देशमा वार्षिक तीनचार हजार इन्जिनियर उत्पादन भइरहेका छन्। ती इन्जिनियरलाई गाउँपालिका र नगरपालिकामा पठाएर सफ्टवेयर निर्माणमा लगाउन सक्नुपर्छ। इन्जिनियरहरूले पनि देशप्रति जिम्मेवारीबोध गरी राज्यलाई सघाउनुपर्छ। तिनीहरूको उपयोगबाट कर कसरी उठाउने, स्कुल, अस्पताल कसरी चलाउने, त्यसको मूल्यांकन ईगभर्नेन्समार्फत गर्ने व्यवस्था थाल्नुपर्छ। बिजुली नपुगेका ठाउँमा सोलर विधि प्रयोग गरेर पनि सेवा सुरु गर्नुपर्छ। भर्खरै भारतले बजेट सार्वजनिक गरेको छ। अब अधिकांश सेवा अनलाइनबाट गर्ने व्यवस्था घोषणा गरिएको छ। दुईदेखि तीन दिनभित्रै पासपोर्ट र योग्यताका प्रमाणपत्र घरमै आइपुग्ने व्यवस्था गर्ने, ताकि राजनीतिक नेतृत्व, प्रशासनमा बस्ने मान्छे र सेवाग्राहीबीच भेट नहोस्। चुहावट र भ्रष्टाचार नियन्त्रणको प्रमुख र भरपर्दा स्रोत हुन सक्छन् यस्ता सेवा। हामीले पनि यस्तो अभियान थालिहाल्नुपर्छ। केन्द्रीय सरकारले यसको संयोजन गर्नुपर्छ। स्थानीय तहले स्रोत खोज्ने हो। स्थानीय र प्रान्तीय नेतृत्व तहमा बस्ने जनप्रतिनिधिले वा संस्थाले पाँचसात वर्ष मेहनत गर्ने हो भने भविष्यको पुस्ताका लागि सम्झनलायक काम हुन्छ भने त्याग गर्न सक्नुपर्छ। लोकसेवा आयोग र राष्ट्रबैंकप्रति सबैको भरोसा छ। किनकि यी निकाय स्थापनादेखि नै चुकेको घटना छैन। तर भ्रष्टाचारका घटना बढेको भन्दै अख्तियार स्थापना गरियो, तर त्यसको विश्वसनीयतामा प्रश्नचिह्न उठिरहेको छ। निर्वाचन आयोगको हालत पनि त्यस्तै छ। एउटा पुस्ताले एकपटक राम्रो काम गरिदियो भने पछिसम्म त्यसको प्रभाव रहिरहन्छ। एउटा मान्छे राम्रो भयो भने त्यसले समाज रूपान्तरण गर्न सक्छ। मलेसियाका महाथिर मोहम्मद, सिंगापुरका ली क्वान यु त्यसै स्थापित भएका होइनन्। नेपालले पनि महाथिर र लीजस्ता व्यक्ति खोजेको छ। संघीयता भर्खर कार्यान्वयनमा आएको छ। पाँचसात वर्ष समस्या हुन्छ नै। जनप्रतिनिधिले जनताको सेवा गर्न सिक्नुपर्छ। निर्वाचनका बेला मात्र जनताका साथ खोज्ने परम्परालाई काम गरेर मेट्न सक्नुपर्छ ताकि फलानो उम्मेदवार भनेपछि जनताले भोट दिऊन्।"
बूढासुब्बा गोल्डकप : बाहिरियो आयोजक टोली धरान,"धरान : सडन डेथमा भारतको दुर्गापुर स्टिल क्लबसँग १० गोलले पराजित भएपछि आयोजक टोली धरान फुटबल क्लब २०औं अन्तर्राष्ट्रिय आमन्त्रण बूढासुब्बा रेडबुल गोल्डकप फुटबल प्रतियोगिताबाट बाहिरिएको छ। पाहुना टोली दुर्गापुर स्टिल भने जितसँगै प्रतियोगिताको सेमिफाइनलमा प्रवेश गरेको छ। निर्धारित समय, थप गरिएको १५ मिनेट र टाइब्रेकरमा समेत निर्णय हुन नसकेपछि भएको सडन डेथमा दुर्गापुर भाग्यमानी ठहरियो। खेलको निर्धारित समयको खेल २२ गोलको बराबरीमा टुंगिएको थियो। निर्धारित समयको खेलमा अन्तिम ११ मिनेट सम्हालिन नसक्दा आयोजक टोली धरान फुटबल क्लब जित नजिक पुगेर रोकियो। खेलको दोस्रो मिनेटमा रोमन लिम्बूले गोल गर्दै धरानलाई १० ले अघि बढाएका थिए। खेलको १६औं मिनेटमा वर्तमान राईले गोल गर्दा धरान २० ले अघि बढेको थियो। यद्यपि त्यसपछिको समय भने दुर्गापुरका लागि रह्यो। खेलको ७९औं मिनेटमा दुर्गापुरका लागि गोल गर्दै शशिकान्त सुरले खेल २१ को अवस्थामा फर्काएका थिए। त्यसको एक मिनेटपछि नै शुभम थापाले गोल गरेपछि खेल २२ को बराबरीमा पुगेको थियो। त्यसपछि थप गरिएको १५ मिनेटको समयमा दुवै टोलीबाट गोल नहुँदा खेल २२ कै बराबरीमा पुग्यो। त्यसपछि प्रहार गरीएको टाइब्रेकरमा समेत दुवै टोलीबाट ३३ गोल भएपछि सडन डेथमार्फत खेलको निर्णय लिइएको हो। ट्राइबेकरमा धरानका लागि वर्तमान राई, योगेश गुरुङ र बुद्धिमान राईले मात्र गोल गरेका थिए। भारतका शशिकान्त सुर, प्रणम मित्रा, सेगभले गोल गरेका थिए। सडन डेथमा दुर्गापुरका मनीष थापाको गोल गरे। त्यसपछि प्रहारका लागि आएका सुवास केसीको प्रहार बाहिरिएपछि धरानको यात्रा रोकिएको हो। भारतका बाबुलाल हस्दा म्यान अफ दी म्याच चुनिए।"
गुलरियामा पहिलो मेयरकप क्रिकेट हुँदै,"बर्दिया: बर्दियाको सदरमुकाम गुलरिया नगरपालिकामा पहिलो मेयरकप टि२० क्रिकेट प्रतियोगिता हुँदैछ। गुलरिया नगरपालिकाको सहयोग तथा जिल्ला क्रिकेट संघ बर्दियाको आयोजनामा हुन लागेको प्रतियोगितामा गुलरिया नगरपालिका भित्रका टीमहरु सहभागी छन्। गुलरियाको खेल मैदानस्थित कर्भडहलमा माघ २५ गते देखि फागुन ४ गते सम्म लिग कम नकआउटको आधारमा खेलाइने क्रिकेट प्रतियोगितामा गुलरिया नगरपालिका भित्रका ८ वटा टीमहरु सहभागी हुने जिल्ला क्रिकेट संघ बर्दियाका अध्यक्ष विनय राजभण्डारीले बताए। उनले भने सबैलाई ४४ टीममा विभाजन गरी लिग प्रतियोगिताका १२ वटा खेलमा प्रतिस्पर्धा गराइनेछ। गुलरिया नगरपालिकामै पहिलो पटक आयोजना हुन लागेको मेयरकप प्रतियोगितामा ब्ल्याकवक क्रिकेट क्लब गुलरिया, जनचेतना युवा क्लब खैरी, हिमाली स्पोर्टस् क्लब चौगुर्जी, बर्दियाटाइगर युथ स्पोर्टस् क्लब गुलरिया, जयदुर्गाभवानी क्लब तुल्सिपुर, शिवशक्ति समाज खैरापुर, खैरापुर स्पोर्टस् क्लब र राईजिङ्ग स्टार स्पोर्टस् क्लब गुलरियाबीच खेल हुने आयोजकले जनाएको छ। सबैभन्दा धेरै पुरस्कार राशीको प्रतियोगितामा प्रथम हुने टीमलाई कप, मेडल, प्रमाणपत्रलगायत नगद २७ हजार ५सय रुपैयाँ र द्वितिय हुने टीमलाई नगद ११ हजार ५सय रुपैयाँ प्रदान गरिने जनाइएको छ। त्यस्तै म्यान अफ द म्याच घोषित हुने खेलाडीलाई नगद ५सय तथा म्यान अफ द सिरिजका खेलाडीलाई नगद ५ हजार रुपैयाँ पुरस्कार राशी राखिएको छ। गुलरिया नगरपालिकाले पहिलो पटक गर्न लागेको मेयरकप क्रिकेट प्रतियोगितामा सहयोग गर्न गुलरिया नगरपालिकाका मेयर मुक्तिनाथ यादवले अग्र्रह गरेका छन्। प्रतियोगिताका सम्बन्धमा जिल्ला क्रिकेट संघ बर्दियाले पत्रकार सम्मेलन गर्दै कार्यक्रमका बारेमा जानकारी समेत गराएको छ। पहिलो पटक भएकाले अनुभव नहुँदा थोरै बजेट विनियोजन भएको भन्दै आगामी वर्षहरुमा खेलकुदका क्षेत्रमा विशेष पहल गर्ने उनको भनाइ छ। क्रिकेट खेलमा नेपालले अन्तर्राष्ट्रिय स्तरमा पहिचान बनाउन थालेकाले गुलरिया नगरपालिका क्षेत्रबाट पनि क्रिकेटका खेलाडीहरु उत्पादन गर्नेतर्फ आफ्नो ध्यान केन्द्रित भएको मेयर यादवले प्रष्ट पारे। उनले थपे राम्रो खेलाडी उत्पादन गर्न सके गुलरिया नगरपालिकाको मात्र होइन देशकै क्रिकेट क्षेत्रको मेरुदण्ड सबल हुन्छ। क्रिकेटको विकासका लागि कुनै कसर बाँकी नराख्ने उनको भनाइ थियो।"
"आर्सनल र म्यानचेस्टर युनाइटेडको सहज जित, म्यानचेस्टर सिटी बराबरीमा रोकियो","काठमाडौं : इंग्लिस प्रिमियर लिगको शनिबारको खेलमा लिग लिडर म्यानचेस्टर सिटी बराबरीमा रोकिएको छ भने दोस्रो स्थानको म्यानचेस्टर युनाइटेडले जित हात पारेको छ। अर्को खेलमा आर्सनलले इभर्टनमाथि सानदार जित निकाल्न सफल भएको छ। म्यानचेस्टर सिटीले बर्नलीसँग ११ को बराबरी खेल्यो, म्यानचेस्टर युनाइटेडले हडर्ल्सफिल्डलाई २० ले हराउँदा आर्सनलले इभर्टनमाथि ५१ को सानदार जित निकाल्यो। २२ औ मिनेटमा डानिलोको गोलबाट अग्रता बनाएको म्यानचेस्टर सिटीले लामो समयसम्म उक्क्त अग्रतालाई यथावत राखेको थियो। ८२ औं मिनेटमा बर्नलीका लागि जोन बर्ग गुड्मुण्डसनले गोल गरेपछि म्यानचेस्टर सिटी अंक बाड्न बाध्य भएको थियो। अर्को खेलमा लिगको अंक तालिकामा दोस्रो स्थानमा रहेको म्यानचेस्टर युनाइटेडले हडर्ल्सफिल्डलाई २० ले पराजित गर्यो। पहिलो हाफ बराबरीमा सकिएकोमा म्यानचेस्टर युनाइटेडका लागि पहिलो गोल रोमेलु लुकालुले ५५ औं मिनेटमा गरेका थिए भने दोस्रो गोल साञ्चेसले ६८ औं मिनेटमा गरेका थिए। अघिल्लो खेलमा स्वान्सी सिटीसँग स्तब्ध बनेको आर्सनलले भने शनिबारको खेलमा इभर्टनमाथि ५१ को सानदार जित निकाल्न सफल भयो। आर्सनलको फराकिलो अन्तरको जितका लागि मिडफिल्डर आरोन रामसीले ह्याट्रिक गरे। उनले ६, १९ र ७४ मिनेटमा गोल गरेका हुन। लोरेन्ट कोसिएल्नी १४ औं मिनेटमा र एमरिकले ३७ ओं मिनेटमा गोल गरे। इभर्टनका लागि एकमात्र गोल ६४ औँ मिनेटमा लेविनले गरेका थिए। बराबरी खेलेको म्यानचेस्टर सिटी २६ खेलबाट ६९ अंकसहित शीर्ष स्थानमा रहेको छ। समान खेल खेलेको म्यानचेस्टर युनाइटेड ५६ अंकका साथ दोस्रो स्थानमा रहेको छ। आर्सलन ४५ अंकका साथ छैटौं स्थानमा रहको छ।"
रियल मड्रिडले फेरि गुमायो एक स्थान उक्लने अवसर,"काठमाडौं : ला लिगा अन्तरगत शनिबार राति भएको खेलमा डिफेन्डिङ च्याम्पियन रियल मड्रिडलाई फेरि अर्को धक्का लागेको छ । यस सिजनको सुरु देखि नै खराब नतिजा निकाल्दै चौथो स्थानमा सीमित भएको रियल मड्रिडले शनिबारको खेलमा लेभान्टेसँग २२ को बराबरीमा रोकिँदा ३ अंक जोडि तेस्रो स्थानमा उक्लने अवसर गुमाएको छ । लेभान्टेको होम ग्राउण्डमा भएको खेलमा प्रारम्भिक अग्रता रियल मड्रिडले लिएको थियो । स्पेनिस खेलाडी सर्जिओ रामोसले ११ औं मिनेटमा गरेको गोलबाट अग्रता बनाएको रियलले ४२ औं मिनेटमा बराबरी गोल खान पुग्यो । लेभान्टेका लागि इमानुअल बोटेङ्गले गोल गरेका थिए । ८१ औं मिनेटमा इस्कोको गोलबाट पुन खेलमा अग्रता बनाएको रियल मड्रिडले खेलको अन्तिममा नजिता रक्षा गर्न सकेन ८९ औं मिनेटमा अतिरिक्त खेलाडीको रूपमा मैदान छिरेका पाज्जनीले बराबरी गोल गरेपछि रियल मड्रिड लेभान्टेसँग अंक बाड्न बाध्य भयो । २१ खेलबाट ३९ अंक रहेको रियल मड्रिड चौथो स्थानमा यथावत रहेको छ । समान २१ खेल खेलेका बार्सिलोना ५७ अंकसहित शीर्ष स्थानमा, ४६ अंक रहेको यथ्लेटिको मड्रिड दोस्रो स्थानमा र ४० अंक रहेको भ्यालेन्सिया तेस्रो स्थानमा रहेका छन् । शनिबारको खेल जितेको भए । ४१ अंक बनाउँदै भ्यालेन्सियालाई पछि पर्दै रियल तेस्रो स्थानमा उक्लने थियो । ला लिगाका शनिबारका अन्य खेलमा आइबरले सेभिल्लालाई ५१, रियल बेटिसले भिल्लारियललाई २१ र अलाभेजले सेल्टा भिगोलाई २१ ले पराजित गरे ।"

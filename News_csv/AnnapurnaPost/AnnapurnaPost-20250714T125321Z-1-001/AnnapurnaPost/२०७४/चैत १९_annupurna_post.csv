शीर्षक,विवरण
श्वेतपत्रको सन्देश,"अर्थमन्त्रीले श्वेतपत्र जारी गरेपछि नेपाली अर्थतन्त्र फेरि एकपटक बसहको विषय बनेको छ। श्वेतपत्र जारी गर्ने अन्तर्राष्ट्रिय प्रचलन हो। अर्थतन्त्र अप्ठ्यारोमा परेको अवस्थामा श्वेतपत्र जारी गरिन्छ। नयाँ संविधानअन्तर्गत निर्वाचन भएर नयाँ सरकार बनेका कारण यो श्वेतपत्र जारी गरिएको हो। श्वेतपत्रका दुईवटा उद्देश्य हुन्छन्। पहिलो, विसंगति अर्थात् समस्याको पहिचान गर्नु। अर्थतन्त्रको वास्तविक अवस्था श्वेतपत्रमा जस्ताको तस्तै आउनुपर्छ। पछिल्लो पाँच वर्षको तथ्यांक हेर्दा नेपाली अर्थतन्त्र एकै दिशामा अगाडि बढेको देखिन्छ। अर्थतन्त्रका धेरै क्षेत्रको अवस्था आशालाग्दा छैनन्। एक हिसाबले भिखारी अर्थतन्त्रको विकास भएको छ। अर्थतन्त्र कुनै दिन दुर्घटनामा पर्छ भन्ने आज आएर थाहा भएको होइन। यसका संकेत पहिलेदेखि देखा परेका थिए। यो आउनुका पछाडि विभिन्न कारण छन्। त्यस्तै श्वेतपत्रको अर्को उद्देश्य हो, अर्थतन्त्रमा देखिएका विसंगति निराकरण गर्न सरकारले रणनीति तय गर्नु। कस्तो रण्नीति अपनाएर कति समयमा सरकारले गलत बाटोमा गएको अर्थतन्त्रलाई ठीक बाटोमा ल्याउँछ भन्ने रणनीति तय गरिन्छ। अहिले धेरैको चासोको विषय पनि यही नै हो। तर अर्थमन्त्रीले प्रस्तुत गर्नुभएको श्वेतपत्र यसबारे मौन छ। त्यसैले सरकारले आगामी बजेट वा नीति तथा कार्यक्रम प्रस्तुत नगर्दासम्म आर्थिक सुधारको रणनीति के अपनाएको छ भन्ने थाहा नै भएन। श्वेतपत्रमा गरिबी निवारण, भ्रष्टाचार, व्यापार घाटाको प्रसंग आएको छ। यी सबै नयाँ विषय होइनन्। राष्ट्रबंैकले हरेक महिना सार्वजनिक गरेकै छ। सरकारी ढुकुटी खाली हुन थाल्यो भनेर राष्ट्रबैंकले सार्वजनिक गरेका दस्ताबेजले स्पष्ट पारेकै छन्। सारमा देशको अर्थतन्त्र अहिले कहालीलाग्दो अवस्थाबाट गुज्रिरहेको छ। यसलाई सघन उपचारको खाँचो छ। नेपाली अर्थतन्त्र अहिले बहिरंग सेवामा टिकट काटेर उपचार गर्ने अवस्थामा छैन। राष्ट्रबैंकले नियमित सार्वजनिक गरेका तथ्यांक र अहिले अर्थमन्त्रीले सार्वजनिक गर्नुभएको श्वेतपत्रले यही भन्छ। अर्थतन्त्र सुधारका लागि सरकारले तत्कालै कदम चाल्नुपर्दछ। यसका लागि दुई वर्षसम्मको अल्पकालीन रणनीति तर्जुमा गरेर अगाडि बढ्नपर्ने देखिन्छ। दुई वर्षसम्म सघन उपचार गरियो भने मात्र अर्थतन्त्रको सघन उपचार गर्न सकिन्छ। यसका लागि फास्ट ट्र्याक (द्रूत मार्ग) मा जानुपर्छ। यस्तो सघन क्रियाकलापले मात्र अर्थतन्त्रलाई समृद्धिको बाटोमा डोर्याउन सक्छ। अहिले समृद्धिलाई निकै हलुका ढंगले लिइएको छ। समृद्धि सजिलोसँग हासिल हुँदैन। सन् २०२२ सम्म देशलाई अल्पविकसितबाट विकासोन्मुखमा स्तरोन्नति गर्ने प्रतिबद्धता गरिएको छ। त्योभन्दा पहिला नै यो लक्ष्य प्राप्त गर्ने प्रयास गर्न जरुरी छ। त्यसले मात्र हाम्रो समृद्धिको यात्रालाई छोटो बनाउनेछ। अर्थतन्त्रका धेरै क्षेत्र नकारात्मक थिए। अहिले आएर भुक्तानी सन्तुलन र चालु खातासमेत नकारात्मक देखिए। सात खर्बको बाह्य ऋण त हामीले बोकेकै छौं। अहिले नकारात्मक दिशामा फर्किएका आर्थिक सूचकांकलाई सकारात्मक दिशामा फर्काउनु सरकारको प्रमुख कार्यभार हो। त्यसपछि मात्र हामीले अन्तर्राष्ट्रिय रूपमा गरेको प्रतिबद्धता पूरा गर्न सक्छौं। सन् २०२२ पछि सन् २०३० सम्ममा मध्यम आय भएको देशको रूपमा नेपाललाई पुर्याउँछौं भन्ने प्रतिबद्धता त हामीले जनाइसकेका छौं। अन्तर्राष्ट्रिय समुदायसँग गरिएका यस्ता प्रतिबद्धता पूरा गर्न दीर्घकालीन रणनीति चाहिन्छ। अल्पकालीन रणनीतिले सम्भव हुँदैन। तर अल्पकालीन हुँदै दीर्घकालीन रणनीतिमा जाने हो। सरकारले आगामी दुई वर्षमा अर्थतन्त्रलाई सकारात्मक बाटोमा फर्काउन सकेन भने हामी असफलताको बाटोमा जानेछौं। अर्थतन्त्र सुधार्न बुद्धि, विवेक र अनुभवको आवश्यकता छ। बजेट नआईकन कुनै टिप्पणी गर्ने अवस्था भने छैन। यति हुँदाहुँदै पनि आत्मनिर्भर अर्थतन्त्रको विकास गर्नुपर्छ भन्नेमा दुईमत छैन। हामी परनिर्भरताको परकाष्ठामा पुगेका छौं। हरेक सामान आयात गरेर उपभोग गर्न थालेका छौं। आत्मनिर्भर अर्थतन्त्रबारे धेरै चर्चा भइसकेको छ। जडिबुटी, पर्यटन र जलस्रोतजस्ता क्षेत्रको विकासले मुलुकलाई आत्मनिर्भरतातर्फ लैजान सक्छ। खासगरी जलविद्युत्को विकास तीव्र गतिमा बढाएर स्थानीय आवश्यकता पूरा गर्नपर्छ। विद्युत् निर्यातले मात्र हाम्रो व्यापार घाटा कम हुन्छ। अरू क्षेत्रबाट व्यापार घाटा कम गर्न सक्ने सम्भावना कम छ। भारत र चीनसँगको सम्बन्धलाई राम्रो बनाएर थाँती रहेका योजना सकेसम्म छिटो अगाडि बढाउन आवश्यक छ। अत्यधिक आयात घटाउँदै लगे व्यापार घाटा पनि घट्नेछ। हामी अहिले ठूलो मात्रामा बिजुली आयात गरेका छौं। पहिला हाम्रो मागलाई यहींको उत्पादनले धान्न सक्ने अवस्था सिर्जना गर्नुपर्छ। त्यसपछि निर्यात गर्न सकिन्छ। जलस्रोतमा उन्नति हाँसिल गर्न अब दुई वर्षभित्र भारतसँगका सन्धिसम्झौतालाई सहज बनाउनुपर्छ। पञ्चेश्वर परियोजना लामो समयदेखि जहाँको त्यहीं छ। त्यस्तै घरेलु उद्योगमा जोड दिन आवश्यक छ। घरेलु उद्योगले स्थानीय माग पूरा गर्छन्। निजी क्षेत्रलाई पनि प्रवद्र्धन गर्न जरुरी छ। स्वदेशमा रोजगार बढाउन निजी क्षेत्रको सहभागिता अनिवार्य छ। यसका लागि कर्जा प्रवाहलाई सहजीकरण गर्नपर्छ। दक्ष जनशक्तिको विकासमा ध्यान दिन आवश्यक छ। वैदेशिक रोजगारमा पनि हामीले दक्ष जनशक्ति पठाउनुपर्छ। वैदेशिक रोजगारमा जाने प्रचलन अन्तर्राष्ट्रिय रूपमै चलेको चलन हो। यसबाट हामी टाढा हुन सक्दैनौं। नेपालबाट मात्र नभई सबै विकासशील मुलुकका नागरिक वैदेशिक रोजगारमा जाने गर्छन्। फरक के हो भने उनीहरू दक्ष हुन्छन्। त्यसैले आम्दानी पनि राम्रो गर्छन्। हाम्रा अदक्ष कामदार जान्छन्, त्यसैले आम्दानी पनि राम्रो हुँदैन। त्यति हँुदाहुँदै पनि उनीहरूले पठाएको पैसाले अर्थतन्त्रलाई चलायमान बनाएको छ। ५३ प्रतिशत विप्रेषणको पैसा बेचेर हामीले भारुको माग धान्ने गरेका छौं। अर्कोतर्फ विप्रेषणको ठूलो हिस्सा दैनिक उपभोग्य र विलासिताका सामग्री खरिदमा खर्च भइरहेको छ। हाम्रो उत्पादन केही छैन। सबै उपभोग्य वस्तु बाहिरबाट ल्याउने अवस्था आएको छ। व्यापार घाटा कम गर्न सम्भावित क्षेत्रको उत्पादन अभिवृद्धि गर्नैपर्छ। भारतमा कृषि क्षेत्रमा निकै ठूलो अनुदान दिएको छ। त्यहाँको कृषि उत्पादनसँग हामीले प्रतिस्पर्धा गर्न नसक्ने अवस्था छ। भन्सारबाट २४ अर्बको सामान आयात भएको देखिन्छ। खुला सिमाना छ। त्योभन्दा बढी आयातमा त खुला सिमानाका कारण रेकर्ड नै नरहन सक्छ। यो सबै हाम्रोमा उत्पादन नभएकाले हो। त्यसैले सबैभन्दा पहिला उत्पादन अभिवृद्धि गनुपर्छ। कम्तीमा धानको उत्पादन बढाउने हो भने हामीले चामल आयात गर्नुपर्दैन। उत्पादन नभएका कारण अर्थतन्त्र महँगो भयो। एकातिर पारवहन खर्च नै बढी छ भने अर्कोतर्फ बिचौलियाले महँगी बढाएका छन्। करले पनि मूल्य बढाएको छ। श्वेतपत्रमा करको पनि प्रसंग उठाइएको छ। हाम्रो सानो अर्थतन्त्र हो। २६ खर्बको अर्थमा राजस्व र कुल गार्हस्थ उत्पादन (जीडीपी) को अनुपात २४ प्रतिशत पुग्यो। आठ सय ६२ अमेरिकी डलरको हाम्रो प्रतिव्यक्ति आम्दानी हो। सिंगापुरमा ५० हजार अमेरिकी डलर प्रतिव्यक्ति आम्दानी छ। उनीहरूको जीडीपी र राजस्वको अनुपात १५ प्रतिशत मात्र छ। यसरी हेर्दा हामीले अहिले लगाएको करको दर पनि निकै बढी छ। करको दर बढाउन राष्ट्रिय आम्दानी बढाउनुपर्छ। राष्ट्रिय आम्दानी नबढाई करको दर बढाउन सकिँदैन। करको दर नबढाई राजस्व परिचालन गर्न सकिँदैन। तर अहिले करको दर बढाउन सक्ने अवस्था छैन। यसका लागि करको दायरा बढाउनुपर्छ। उद्योगधन्दाको विकास नभईकन करको दायरा बढाउन सकिँदैन। उद्योगको निमित्त ऊर्जा चाहियो। अहिले नौ सय ६१ मेगावाट हाम्रो उत्पादन छ। भारतबाट आयात गरेर विद्युत् माग धानेका छौं। यस्तो अवस्थामा उद्योगको विकास गर्न सजिलो छैन। तुलनात्मक लाभ र प्रतिस्पर्धात्मक क्षेत्रका आधारमा उद्योगहरूको स्थापना गर्नुपर्छ। उद्योगले निर्यात प्रवद्र्धन र आयात प्रतिस्थापन गर्नुपर्छ। यसका लागि निजी क्षेत्रको लगानि आवश्यक छ। अहिले लगानी सबै व्यापारमा केन्द्रित छ। अनुत्पादक क्षेत्रमा लगानी गएको छ। जीडीपीमा उद्योग, पर्यटनको योगदान कमजोर छ। पर्यटन उद्योगमा अन्तर्राष्ट्रिय रूपमै प्रतिस्पर्धा छ। यी सबै काम चुनौतीपूर्ण छन्। अन्तर्राष्ट्रिय प्रतिवेदन हेर्दा सबैभन्दा गरिब मुलुकको सत्रौं नम्बरमा नेपाल पर्छ। भ्रष्टाचार व्याप्त छ। सबै क्षेत्रमा भ्रष्टाचार छ। ट्रान्सपरेन्सी इन्टरनेसनलको प्रतिवेदनले भन्छ राजनीतिक क्षेत्रमा सबैभन्दा बढी भ्रष्टाचार छ। असफल राष्ट्रको सूचीमा नेपाल दक्षिण एसियामा तेस्रो स्थानमा छ। २०४६ सालपछि सत्तामा गएका कुनै पनि असफल साबित भए। पुँजीगत खर्च नभई आर्थिक वृद्धिदर बढ्दैन। पुँजीगत खर्च कसको कारण भएन त्यसलाई कारबाही हुनुपर्ने हो। खोई त कारबाही भएको ? यी सबै तथ्य हेर्दा हाम्रो अर्थतन्त्र अवनतिको जञ्जालमा छ। यो सबै एक रातमा सुधार हुने होइन। तर सरकारको रणनीति त हुनुपर्यो। श्वेतपत्रमा रणनीतिको पाटो नै छुटेको छ।"
कांग्रेस नेतृत्वको समीक्षा,"सात दशक लामो लोकतान्त्रिक संघर्षको मुख्य अभियन्ता कांग्रेस अहिले संवेदनशील मोडमा आइपुगेको छ। नीति र नेतृत्वसँग गाँसिएका थुप्रै बहस सतहमा आइरहँदा सांगठनिक अव्यवस्था र अराजकताले जेलिएको कांग्रेसप्रति सबैको नजर तेर्सिएको छ। आरोपप्रत्यारोप र प्रतिक्रियामा अल्झिरहेको यस पार्टीको वर्तमान स्थिति र भावी कार्यदिशाको सन्दर्भ कांग्रेसवृतमा चिन्ता र चासोका रूपमा प्रकट भएको छ। आन्तरिक द्वन्द्व र गुटगत राजनीतिको परम्परागत रोगले निरन्तर ग्रसित यो दलभित्रको कलह फेरि एकपटक सतहमा प्रदर्शन भएको छ। भर्खरै सम्पन्न तीन तहको निर्वाचनमा पार्टीले प्राप्त गरेको परिणामको सेरोफेरोमा कांग्रेसी रस्साकस्सीमा केन्द्रित देखिन्छ। खासगरी यो विषयमा सभापति शेरबहादुरको नेतृत्वप्रति पार्टीभित्र र बाहिरबाट आलोचनाका तीर बर्सिरहेका छन्। यस घडीमा देउवा नेतृत्वको दुईबर्से कार्यकाललाई उनका एजेन्डा र प्रतिबद्धताका आधारमा वस्तुगत मूल्याकंन गर्नु जरुरी छ। स्थानीय तहको निर्वाचनमा प्राप्त परिणाम र प्रदेशसभा एवं प्रतिनिधिसभा निर्वाचनको समानुपातिकतर्फ पाएको मत निराशाजनक पक्कै होइन। समानुपातिकतर्फ व्यक्त अभिमतले यो तथ्यलाई प्रमाणित गर्छ। दुई ठूला वामपन्थी दलहरूबीच पार्टी एकता गर्दै राजनीतिक स्थायित्व प्रदान गर्ने चुनावी एजेन्डासहित बनेको गठबन्धनको परिस्थितिमा समेत प्राप्त यो जनमत कांग्रेसको पुँजी हो। यद्यपि पछिल्ला दुई निर्वाचनमा प्रत्यक्षतर्फ देखिएको परिणामले भने कांग्रेसको राजनीतिक शक्ति निकै खुम्चिएको छ। यसले कांग्रेसको सांगठनिक जीवन र क्षमतामाथि गम्भीर प्रश्न खडा गरेको छ। अहिलेको प्रश्न के हो भने कांग्रेस आजको धरातलमा स्खलित हुनुमा देउवाको नेतृत्व र कार्यनीति मात्रै जिम्मेवार छ त ? जवाफ कांग्रेसभित्रकै पात्र, प्रवृत्ति र घटनाक्रमसँग जोडिएको छ। इतिहास र वर्तमानको एकीकृत र निश्पक्ष मूल्यांकनबिना कांग्रेसलाई आफ्नो वर्तमान बुझ्न र भविष्यको मार्ग पहिल्याउन कठिन हुनेछ। सुदूर इतिहासका पाना नखोतलीकनै निकट अतीत मात्र नियाल्ने हो भने पनि देख्न सकिन्छ, सुविधाजनक बहुमत रहेको संसद् विघटन गरेर कांग्रेस स्वयंले मुलुकमा कम्युनिस्टहरूको प्रभावकारितालाई सहजीकरण गरिदिएको हो। ०६२०६३ को जनआन्दोलनको सफलतापश्चात् पुनस्र्थापित संसद्लाई भंग गरी बनेको अन्तरिम संसद्मा माओवादीलाई फकाउने र एमालेलाई साइजमा राख्ने गरी त्यस संसद्मा वामपन्थी वर्चश्वलाई स्थापना गर्ने कांग्रेस नेतृत्व नै हो। सहमति, सहकार्य र एकताको राजनीतिलाई मूलमन्त्रका रूपमा अंगीकार गरिरहँदा २०६४ सालमा कांग्रेस पराजित हुने निश्चित हुँदाहुँदै पनि बन्दुकको छायामुनि बारुदको धुवाँबीच पहिलो संविधानसभाको निर्वाचन कांग्रेसको नेतृत्वमा सम्पन्न भयो। यो त्यतिबेलाको आवश्यकता र बाध्यता दुवैको संयुक्त उपज थियो। सहमतीय राजनीतिको यसै क्रममा दोस्रो संबिधानसभाको चुनावपछि तत्कालीन सभापति सुशील कोइरालाको नेतृत्वमा एमालेसँगको सत्ता साझेदारी भयो। त्यस गठबन्धनको मुख्य उद्देश्य लोकतान्त्रिक गणतन्त्रको संविधान निर्माण गर्ने र संविधानको सहज कार्यान्वयनका लागि कम्तीमा दुई दलबीच आलोपालो सत्ताको नेतृत्व गर्ने सहमतिसमेत प्रकट रूपमा देखिएको थियो। तर संविधान जारी भएलगत्तै पूर्वसहमति उल्लंघन गर्दै सभापति कोइरालालाई एमाले अध्यक्ष केपी ओलीविरुद्ध प्रधानमन्त्री निर्वाचनको प्रतिस्पर्धामा अगाडि सारियो। राष्ट्रिय संकटमा समेत सहमति र एकताको राजनीति तोडेको सन्देश जनमानसमा फैलियो। अर्कोतिर भारतीय नाकाबन्दीलाई प्रस्टरूपमा नाकाबन्दी भन्नसमेत कांग्रेस हच्किइरहेका बखत एमाले र केपी ओली नेतृत्वको सरकार नाकाबन्दीविरुद्ध उभिएर राष्ट्रियताप्रतिको सतही झुकावलाई समेत जनतामा सकारात्मक ढंगले पस्किन सफल भयो। त्यस घटनाक्रममा कांग्रेस राष्ट्रियताका पक्षमा उभिन डराएको भ्रम सञ्चार भयो। कांग्रेसका पूर्व नेतृत्वकर्ताको रणनीतिक असफलताको पदचापबाट वर्तमान सभापति देउवा पनि टाढा रहन सकेनन्। कांग्रेस र एमालेलाई पालैपालो उपयोग गरेर संकटोन्मुख सांगठनिक अस्तित्वलाई जोगाइराखेको माओवादी केन्द्रको कुटिल चालप्रति देउवा चनाखो रहन सकेनन्। स्थानीय तहको चुनावमा कांग्रेसी मतदाताको समर्थनमा लोकलाज जोगाएको माओवादी केन्द्र प्रदेशसभा र प्रतिनिधिसभा चुनावको सँघारमा नाटकीय रूपमा एमालेसँगको गठबन्धनमा जोडिँदै आफ्नो अस्तित्वलाई मजबुत बनाउन सफल भयो। यसका अलावा राजदूत प्रकरणले पनि पार्टीको छवि धमिल्यायो। आईजीपी प्रकरण र प्रधानन्यायाधीशविरुद्धको महाभियोग प्रकरण भने नियोजित रूपमा अतिरञ्जित गरिएका विषय हुन्। यस विषयसँग शक्ति पृथकीकरणको सिद्धान्तमा आधारित लोकतान्त्रिक संसदीय परिपाटीको मर्मसमेत जोडिएको थियो। तर यी विषयलाई सुल्झाउन या तार्किक निष्कर्षमा पुर्याउने सन्दर्भमा भने कांग्रेसी रणनीति कमजोर देखियो। विपक्षीहरूले यी प्रकरणलाई चुनावी मसलाका रूपमा राम्रै प्रयोग गरे। बीपी कोइरालाको संविधानसभाबाट नेपाली जनताको संविधान निर्माण गर्ने सपना गिरिजाप्रसाद कोइराला नेतृत्वको युगीन क्रान्तिको बाटो हुँदै सुशील कोइरालाको नेतृत्वमा सम्पन्न भयो। कांग्रेसकै नेतृत्वमा बनेको गणतान्त्रिक नेपालको संविधान कार्यान्वयनको आधारशिला निर्माण गर्ने जिम्मेवारी इतिहासले देउवाको काँधमा सुम्पिएको थियो। त्यस दिशामा सफलतापूर्वक देउवाले पाइला चालिरहँदा कांग्रेसी वृत्तले भने आफ्ना इतिहासिक उपलब्धि र सफल जिम्मेवारीलाई जनतामा सञ्चार गर्ने सन्दर्भमा तदारुकता देखाएनन्। तर जनतासँग संवाद र सम्पर्कको सवालमा चुकेको एकतर्फी आरोप सभापति मात्रलाई लगाइयो, जुन विडम्बना हो। चुनावको नजिता कांग्रेसको रणनीतिक असफलताले कमजोर बनेको संगठन र ह्रासोन्मुख लोकप्रियता २०५१ सालदेखि २०७४ सम्मको एकमुष्ट नतिजा हो। कांग्रेस यो अवस्थामा पुग्नुमा देउवा एक्लै दोषी होइनन्। समीक्षाको अर्को पाटो जीवन पद्धतिसँग गाँसिएको छ। गुटगत राजनीतिका अनेकौं पसल थापेर तथा पदीय भागबन्डाको बार्गेनिङमा केन्द्रित भएर दोषारोपण जति सबै सभापतितर्फ तेस्र्याउने प्रवृत्तिले पार्टी पुनर्जागरण र रूपान्तरणका गुलिया नारा सतही र मिथ्या सावित हुने देखिन्छन्। पार्टी केन्द्रीय तहका नेताहरूको आत्मकेन्द्रित प्रवृत्ति र पदमुखी शैलीले पार्टीमा अराजकता बढेको छ भने संगठन चिराचिरामा विभाजित भएको छ। पार्टीमा निष्ठा, त्याग, बलिदानी र संघर्षको अवमूल्यन हुँदै गएको छ। भुइँफुट्टा वर्ग र अवसरवादीहरूको हालीमुहाली विस्तार हुने क्रम बढ्दो छ। पार्टी रूपान्तरणको पहिलो कदम सभापति देउवाले नै चाल्न जरुरी छ। सँगसँगै सभापति व्यक्ति मात्र होइन, संस्थासमेत हो भन्ने तथ्यलाई पार्टीभित्र प्रतिक्रिया मात्रको खेती गर्नेहरूले मनन गर्न जरुरी छ। चुनावको नजिता कांग्रेसको रणनीतिक असफलताले कमजोर बनेको संगठन र ह्रासोन्मुख लोकप्रियता २०५१ सालदेखि २०७४ सम्मको एकमुष्ट नतिजा हो। कांग्रेस यो अवस्थामा पुग्नुमा देउवा एक्लै दोषी होइनन्।"
प्रधानन्यायाधीश नियुक्तिमा सुधार,"निर्वाचन सम्पन्न भएर संघीय एवं प्रदेश सरकार गठन भइसकेका छन्। संविधान संशोधन गर्न सक्ने बहुमत सरकारसँग हुने सम्भावना देखिन्छ। आर्थिक विकासको दृष्टिले बहुमत प्राप्त सरकार आवश्यकता हो। मन्त्रिपरिषद् इमानदार हुने हो भने ली क्वान युले सिंगापुर र मोहमद महाथिरले मलेसियालाई प्रगतिपथमा बढाएजसरी प्रधानमन्त्रीले नेपाललाई त्यही बाटोमा लैजाने सुरुवात गर्न सम्भव देखिन्छ। सरकारले आफ्नो बाटो र गति लेला तर न्यायपालिका भने रामप्रसाद श्रेष्ठको नेतृत्वपछि विवादित बन्दै गयो। पछिल्लो विवाद डा गोविन्द केसीको अपहेलना मुद्दा बन्यो। अपहेलना मुद्दामा विवाद सीमित रहेन, भ्रष्टाचारदेखि नेतृत्वको एक पदमा एकैपटक दुई व्यक्तिको दाबीमा समेत पुग्यो। बाधाअड्काउ फुकाउपछि सुरु भएको न्यायपालिकाको विवाद आजसम्म निरन्तर छ। लामो संक्रमणकालमा पनि मेडिकल कलेजसम्बन्धी फाटफुट विवादबाहेक तत्कालीन पुनरावेदन अदालत, जिल्ला अदालत र अन्य न्यायिक निकायहरू विवादमा आएनन्। विवाद न्यायपालिकाको नेतृत्व नै बन्यो। गोपाल पराजुलीको उमेर र शैक्षिक योग्यतासम्बन्धी विवाद उनैको व्यक्तिगत विवाद हो। पराजुलीको विवाद संस्थागत होइन, उनी गएपछि सकिने किसिमको हो। विवाद पहिचान गर्न, छानबिन आयोग गठन आवश्यक देखिँदैन। यस्ता विषयमा पूर्व प्रधानन्यायाधीश र बहालवाला न्यायाधीशहरूले लेखेका लेखहरूले सबैजसो विषय स्पष्ट पारेका छन्। गुटबन्दी, नियुक्तिमा राजनीति हावी हुने, नेतृत्वको कुरा कसैले नसुन्ने र न्यायाधीश नियुक्तिमा समेत पैसाको चलखेल हुने गरेको भन्ने पूर्वनेतृत्वबाटै सार्वजनिक भएको छ। नेतृत्व सम्हालेको व्यक्तिको अन्तरवार्ता र लेखभन्दा अरू बलियो आधार अरू हुन सक्दैन। यसैबीच एक अर्को घटना थपियो। सर्वोच्च अदालतका एक बहालवाला न्यायाधीश आफैं पीडित भएको भनी १ चैत २०७४ मा एउटा लेख प्रकाशित भयो। सोसम्बन्धी विचाराधीन मुद्दामा समेत विपरीत नतिजा नआओस् भनी मुद्दा अघि नबढाउन दबाब दिने र संस्थागत हस्तक्षेप सार्वजनिक भएको छ। प्रशासनिक काममा मात्र सीमित नरही विचाराधीन सब जुडाइस मुद्दामा समेत हस्तक्षेप भएका देखियो। त्यस लेखबाट न्यायपालिकाभित्र गुटबन्दी, न्यायाधीश नियुक्तिदेखि मुद्दा फैसलासम्मका अवाञ्छित गतिविधि र घटना भएका देखिन्छन्। यी संस्थागत समस्या हुन्। अबको नेतृत्व क्रियाशील र सशक्त हुने हो भने समिति वा आयोग गठन गरी समय खेर फाल्न आवश्यक पर्र्दैन। उक्त लेख र अन्तरवार्तालाई नै जाँचबुझ समिति वा आयोगले अध्ययन र जाँचबुझ गरिदिएको प्रतिवेदनसरह मानी सुधारको बाटो अगाडि बढाउन सकिन्छ। न्यायपालिकाप्रति जनआस्था कम हुने यिनै र यस्तै कारण हुन्। यस्ता घटनाले न्यायाधीश नियुक्तिमा स्वेच्छाचारिता छाएको र राजनीतीकरण गरिएको भन्ने विवादलाई पुष्टि गरेको देखिन्छ। नागरिक तथा राजनीतिक अधिकारसम्बन्धी प्रतिज्ञापत्रको धारा १४(२) को समेत उल्लंघन भएको देखिन्छ। उच्च अदालतका न्यायाधीशहरूलाई महाभियोगबाट नभई न्यायपरिषद्ले नै हटाउन सक्ने व्यवस्था र उच्च अदालतका न्यायाधीशहरूको पारि श्रमिक र अन्य आर्थिक सुविधा सञ्चित कोषमाथि व्ययभार नहुने व्यवस्थाबाहेक संविधानले तीनै तहको अदालतलाई अन्तर्राष्ट्रिय मापदण्डअनुरूप स्वतन्त्र बनाएको छ। अन्तर्राष्ट्रिय मापदण्ड अनुसरण गर्दै सर्वोच्च अदालतलाई स्वतन्त्रता प्रदान गर्दागर्दै पनि किन न्यायपालिका विवादित हुन्छ ? राजनीतिक भागबन्डामा न्यायाधीश नियुक्ति रोक्ने नेतृत्वले हो, अवकाशप्राप्त नेतृत्व स्वयंले न्यायाधीश नियुक्ति एवं विचाराधीन मुद्दामा समेत भ्रष्टाचार हुन्छ भन्ने मिडियाबाट सार्वजनिक गर्दा पनि किन कसैले सुधारको प्रक्रिया सुरु गर्न सक्तैन ? अर्थात् रोग पत्ता लागिसकेको छ, डाक्टर पनि छ तर किन उपचार हुँदैन ? सुधार यस्तै कुरामा हुनुपर्ने हो। धारा १३६ र १५३(१) ले नेतृत्वलाई सर्वाधिकारसम्पन्न बनायो। धारा १३६ र १५३(१) ले प्रभावकारी प्रशासनिक सुधारका लागि पनि कार्यपालिका वा व्यवस्थापिकाको प्रवेश र पहुँच रोक लगाउँछ। त्यसैले अब प्रधानन्यायाधीश नियुक्तिमा नै पुनर्विचार हुनुपर्छ। घटनाक्रमे हेर्दा विवाद आन्तरिक कारणले उत्पन्न भएको देखिन्छ। बाधाअड्काउ फुकेपछि प्रत्येक नेतृत्व १०११ म्हिना पदमा रहे। प्रत्येक परिवर्तित नेतृत्वले सार्वजनिक भएका ती समस्या सुधार गर्न के गरे स्पष्ट देखिँदैन। विवाद मिडियामा सार्वजनिक छ उल्लेख आवश्यक छैन। संसद् चनाखो हुनुपर्छ। शक्ति सन्तुलन र नियन्त्रणअनुसार उपचार त संसद्सँग हुन्छ। तर संसद् पनि निस्क्रिय रह्यो। पदले नेतृत्वलाई विवाद अन्त्य गरी प्रभावकारी न्याय प्रशासन बनाउन असीमित र व्यापक अधिकार, शक्ति र ताकत प्रदान गरेको छ। धारा १३६ र १५३(१) द्वारा प्राप्त बलियो शक्ति र अधिकार इमानदारी, कर्तव्यप्रति सचेत भएर झुकाव, कर्तव्यनिष्ठता, निःस्वार्थी र निष्पक्ष भावना, आफूले पाएको अवसर र ईश्वरका नाममा लिएको शपथ सम्झिने र प्रयोग गर्न आँट गर्ने हो भने नतिजामा प्रभावकारी न्याय प्रशासन देखिने गरी काम गर्न सकिन्छ। अवकाशप्राप्तलाई दोष दिने प्रचलनले संविधानको धारा १३६ र धारा १५३(१) को प्रभावकारी न्याय प्रशासन बनाउने व्यवस्था संविधानको पानामा सीमित रहन गयो। २०७२ असोजमा संविधान जारी भयो। धारा २३९ बमोजिम महाभियोगबाट बर्खास्त हुने पदका लागि भ्रष्टाचारमा अनुसन्धान गर्ने कानुन बनेको छैन। त्यसका लागि संघीय कानुन संघीय संसद्ले बनाउनुपर्छ। संघीय संसद् भर्खर मात्र गठन भएको छ। कानुन बन्नुपर्छ भनी खबरदारी गर्ने (ह्विसल ब्लोवर) कोही छैन। कानुन आवश्यक देख्नुपर्ने त न्यायपालिकाको नेतृत्व र न्यायपरिषद्ले हो। चार वर्षअघि नेपाल बार एसोसिएसनको चितवन सम्मेलनमा न्यायपालिकामा भएको भ्रष्टाचारको बारेमा आफूसँग प्रमाण भएको र न्यायपरिषद्ले मागेमा उपलब्ध गराउन तयार रहेको सार्वजनिक भएको थियो। त्यसपछि गोपाल पराजुली सायद चौथो नेतृत्व भए होलान्। बारजस्तो जिम्मेवार निकायले उपलब्ध गराउने भनेको प्रमाण अनुसन्धानका लागि बलियो आधार हुन सक्ने थियो। बलियो प्रमाण हुन सक्ने त्यस्तो प्रमाण कुनै नेतृत्वले पनि माग गरेको सार्वजनिक भएको छैन। मेडिकल कलेजसम्बन्धी टेप काण्ड पनि सार्वजनिक भयो। ती सबै नेतृत्वले यस घटनालाई गम्भीरतापूर्वक लिएनन्। यी सबै विषयलाई समाचारमाध्यमले सशक्त रूपमा उठाएका छन्। पदमा रहेको बखत अधिकारसम्पन्न हुँदा विवादमुक्त न्यायपालिका बनाउन केही नगर्ने अवकाश पाएर अधिकारविहीन भएपछि माइतीघर मण्डलामा भाषण गर्दै नैतिक पाठ पढाएर वा समाचारमाध्यमबाट भित्री कुरा बाहिर ल्याएर न्यायपालिकामा सुधार वा न्याय प्रशासन प्रभावकारी हुने होइन। अवकाशपछिका भाषण वा लेख शपथ वा धारा १३६ र धारा १५३(१) को पालना होइन। संविधानले त पदमा रहँदा धारा १३६ र धारा १५३(१) को सक्रिय र सशक्त कार्यान्वयन चाहेको हो। आर्थिक विकास र सुशासनका लागि सरकारसँग दुईतिहाइ बहुमत राम्रो हो। तर न्यायपालिका आन्तरिक कारणले विवादित बन्ने, न्यायपालिकामा भ्रष्टाचार हुने र नेतृत्व आफैंले न्यायपालिकाको लक्ष्मण रेखा नाघेर राजनीतिक लक्ष्मण रेखामा पस्ने प्रवृत्ति बढ्ने तर सुधारका लागि केही नगर्ने हो भने न्यायपालिकाको कमजोरीको फाइदा उठाउँदै न्यायपालिकासम्बन्धी प्रावधान दुईतिहाइ बहुमतका आधारमा संशोधन भएमा के गर्ने ? जस्तोसुकै प्रजातान्त्रिक मुलुकमा पनि न्यायपालिकाप्रति कार्यपालिकाको हेराइ र भनाइभित्र एउटा र बाहिर अर्को हुने गरेको देखिएको छ। कार्यपालिकामा परिणत नहुन्जेल राजनीतिक दलले सार्वजनिक रूपमा स्वतन्त्र न्यायपालिकाको वकालत गर्छन्, तर त्यही दल कार्यपालिकामा पुगेपछि कुनै न कुनै रूपले न्यायपालिकालाई आफ्नो कार्यान्वयनमा बाधक ठान्छ। नदेखिने गरी परेको बेलामा प्रयोग गर्न सकिने न्यायाधीश भए हुने थियो भन्ने हरेक देशको कार्यपालिकाको चाहना हुन्छ। कुनै न कुनै रूपले न्यायपालिका आफ्नो छायाँमा भए हुने थियो भन्ने हरेक देशको सरकारको भित्री चाहना हुन्छ। प्रजातान्त्रिक र स्वतन्त्र न्यायपालिका भएको भनेर चिनिएको भारत र अमेरिकालाई लिन सकिन्छ। अमेरिकामा गत वर्ष ट्रम्प राष्ट्रपति भएपछि उनले केही मुस्लिम देशका नागरिकलाई अमेरिका प्रवेशमा रोक लगाए। उक्त रोकलाई अदालतले उल्ट्यायो। अमेरिकी राष्ट्रपतिले आफ्नो आदेश अदालतले उल्ट्याएपछि त्यसको असर समाजमा परे त्यसको जवाफदेही न्यायाधीशले नै लिऊन् भनी राष्ट्रपति रिसाए। हामीले अहिले प्रधानन्यायाधीशको पदलाई पैत्रिक सम्पत्तिमा सबै अंशियारको बराबर हक हुनेजस्तै ठान्यौं, त्यस्तो हुनु हुँदैन। सम्भाव्यहरूमध्ये जसले राज्यको एक महत्वपूर्ण अंग न्यायपालिकालाई प्रभावकारी नेतृत्व दिएर नयाँ उचाइमा पुर्याउन सक्छ उसले प्राथमिकता पाउने संवैधानिक व्यवस्था हुनुपर्छ। भारतमा न्यायाधीशहरू नियुक्ति गर्ने हाम्रो न्यायपरिषद्जस्तो कानुन थिएन। १९९३ को सुप्रिम कोर्ट एडभोकेट अन रेकर्ड को मुद्दामा सर्वोच्च अदालतको १३ सदस्यीय बेन्चले रुलिङमार्फत न्यायाधीशहरूको बाहुल्य भएको ६ सदस्यीय कलेजियम बनाएको थियो। नरेन्द्र मोदी सरकारले तल्लो सभामा आफ्नो बहुमतका कारण सरकारको पनि प्रभावकारी प्रतिनिधित्व र बाहुल्य हुने गरी नेपालको न्यायपरिषद् जस्तै एनजेएसी कानुन बनाई कलेजियम खारेज गर्यो। पछि अदालतले ऐन नै असंवैधानिक घोषणा गरी कलेजियम पुनः बहाली गर्यो। अमेरिका र भारतका ती घटनाले पनि कार्यपालिकाले न्यायपालिकामाथि केही प्रभाव खोज्नु सामान्य हो भन्ने प्रस्ट्याउँछन्। कार्यपालिकाले आफू प्रजातन्त्र, मानवअधिकार, कानुनी शासन र स्वतन्त्र न्यायपालिकाप्रति समर्पित भन्ने गर्छ तर हुने भए न्यायपालिका आफ्नो प्रभावमा राख्न चाहन्छ। स्वतन्त्र न्यायपालिका प्रजातन्त्रको आधार हो। न्यायपालिकाको नेतृत्व दरिलोसँग अड्नुको सट्टा कार्यकारी प्रमुख र विपक्षी दलको नेतासँग नजिकिँदै जाने हो भने अदालत पनि विवादित र विभाजित बन्ने सम्भावना हुन्छ। अर्कोतर्फ झन्डै दुईतिहाई बहुमत प्राप्त बलियो सरकार भएकाले न्यायपालिकाको आफ्नै विवादलाई बहाना बनाएर न्यायपरिषद्लगायत स्वतन्त्र न्यायपालिकासम्बन्धी केही अन्य महत्वपूर्ण धारा संशोधन भएमा के गर्ने ? न्यायाधीशको बहुमत भएको २०४७ को न्यायपरिषद् र राजनीतिक व्यक्तित्वको बहुमत भएको वर्तमान संविधानको न्यायपरिषद्को बनोट छ। सर्वोच्चबाट भएको अन्तिम फैसलामा बेग्लै न्यायाधीशले पुनरावलोकन गर्ने व्यवस्था छ। न्यायपरिषद् र यो पुनरावलोकनको प्रावधान दुवै संशोधन स्वतन्त्र न्यायपालिकामा हस्तक्षेप मान्न सकिन्छ। भारतको सर्वोच्च अदालतले केशवानन्द भारतीको मुद्दामा स्थापना गरेको जस्तो र २०४७ को संविधानले स्वतन्त्र न्यायपालिका संविधानको आधारभूत संरचना हुने र संशोधन हुन नसक्ने असंशोधनीय व्यवस्था त अहिलेको हाम्रो संविधानमा रहेन। संविधानको जुनसुकै धारा संशोधन हुन सक्छ। त्यसैले अबको नेतृत्वले दीर्घकालीन एवं साहसिक निर्णय गरी विवादमुक्त न्यायपालिका पुनः कायम गर्नुपर्ने हुन्छ। सबै तहको अदालतमा न्यायाधीश नियुक्तिमा भागबन्डा अन्त्य गरी योग्य, अनुभवी, उच्च नैतिकवान् जुरिस्ट मान्न सकिने व्यक्तिलाई नियुक्ति गर्ने र न्यायपरिषद्लाई भारतको कलेजियम ढाँचामा लाने कार्यमा ढिलाइ गर्नु हुँदैन। त्यसका अलावा न्यायपालिकामा हुने भ्रष्टाचारमा कारबाही गर्ने, आफ्नो मुद्दा आफैं हेर्न नहुने प्राकृतिक न्यायको मान्य सिद्धान्तविपरीत हालको न्यायपरिषद् आफैं अभियोक्ता, आफैं अनुसन्धानकर्ता र आफैं अभियोजनकर्ता हुने वर्तमान व्यवस्था हटाई एउटा स्वतन्त्र संवैधानिक निकायको व्यवस्था गर्न पहल गरिनुपर्दछ। तब धारा १३६ र धारा १५३(१) को सम्मान र पालना हुन्छ र नेपालको गौरव हुने स्वतन्त्र न्यायपालिका पुनः स्थापित हुन्छ। संविधानले सिंगो देशलाई कानुनी शासनमा आधारित कल्याणकारी राज्य बनाउने र त्यसको नेतृत्व गर्ने अधिकार प्रधानमन्त्रीलाई दिएजस्तै न्यायपालिकालाई विवादरहित प्रभावकारी न्याय प्रशासनमार्फत न्यायको आस्थाको केन्द्र बनाउने जिम्मा प्रधानन्यायाधीशलाई दिएको छ। धारा १३६ र १५३(१) को प्रधानन्यायाधीशको अधिकार भनेको प्रधानमन्त्रीको धारा ७५(२) को अधिकारसरहको असीमित व्यापक प्रशासनिक र नीतिगत अधिकार हो। धारा १३६ र धारा १५३(१) तथा शक्ति पृथकीकरणको कारणले सुधारको नाममा पनि कार्यपालिकाको प्रवेश हस्तक्षेप मानिन्छ (हेर्नुहोस् मानव अधिकार समितिको रुमानियासम्बन्धी विवाद)। वर्तमान घटनाक्रमले अब सर्वोच्च अदालतका वरिष्ठतम न्यायाधीशलाई नेतृत्वमा नियुक्ति गर्ने परम्परमा सुधार गरिनुपर्छ। सकभर सबै न्यायाधीश नभए पनि कम्तीमा तीन वर्ष पुगेका सबैलाई उम्मेदवार कायम गरी उनीहरूले अगाडि सम्पन्न गरेको कामको स्तर, प्रकाशन, फैसला लेखन, बौद्धिक ज्ञान, पेसासँग सम्बन्धित आचरण, बौद्धिकपन, कानुनी समुदायको धारणा, राष्ट्रियअन्तर्राष्ट्रिय कानुन एवं न्यायालयको अत्याधुनिक र विकसित घटना विषयमा जानकारी आदि गुण हेरिनुपर्छ। संसदीय सुनुवाइ र कानुनविज्ञहरूको थप एक निष्पक्ष प्यानलबाट निश्पक्ष खुला र पारदर्शी परीक्षण गरी उत्कृष्ट ठहरिएकालाई नेतृत्वमा नियुक्त गर्ने परम्परा बसाल्न व्यापक छलफल र बहस चल्नुपर्छ। त्यसैअनुसार संविधान र कानुन मिलाई सुधार गर्नुपर्ने बेला आएको घटनाक्रमले देखाउँछ। सबैलाई थाहा भएकै कुरा हो, हाम्रो पद्धतिमा न्यायाधीशमा बढुवा हुँदैन। नियुक्त गर्ने प्रत्येक निर्णयले तल्लो अदालतबाट आएका न्यायाधीशको पनि माथिल्लो अदालतमा ताजा नियुक्ति नै गरिन्छ। न्यायाधीश मात्र होइन, निजामती सेवा ऐन वा अन्य ऐनअन्तर्गत कुनै संगठनमा पनि सेवा सर्तसम्बन्धी कानुनअनुसार माथिल्लो पदमा बढुवा हुने कर्मचारीको कानुनी हक होइन। समान अवस्थाको उम्मेदवार बनेका सबैलाई माथिल्लो पदमा संविधानको समानताको हकअनुसार भेदवाद नहुने गरी उम्मेवार बन्न अवसर मात्र हक हो, बढुवा नै हुन पाउने हक होइन। यसमा विवाद नहोला। न्यायाधीशबाट प्रधानन्यायाधीश पदमा बढुवा मान्नु भूल हुनेछ। मनपरी आफ्ना मान्छे छानी जुनियरलाई प्रधानन्यायाधीश बनाएर न्यायपालिकामा भाँडभैलो नभित्रियोस् भनेर मात्र नियुक्ति गर्ने अधिकारीले वरिष्ठतमलाई प्रधानन्यायाधीशमा नियुक्ति गर्ने परम्परा विकास भएको हो। त्यसैले निष्पक्ष मूल्यांकन गरी उपलब्ध सक्षम उम्मेदवारमध्ये वस्तुगत आधारमा मूल्यांकन गरी विवादरहित योग्य उम्मेदवारमध्ये जो सबैभन्दा दृष्टिकोणयुक्त हुन्छ उसलाई प्रधानन्यायाधीश पदमा नियुक्ति गर्न सकिन्छ। यसो गर्दा स्वतन्त्र न्यायपालिकामा कुनै हस्तक्षप हुँदैन। हामीले अहिले प्रधानन्यायाधीशको पदलाई पैत्रिक सम्पत्तिमा सबै अंशियारको बराबर हक हुनेजस्तै ठान्यौं। अंशबन्डाको कानुनअनुसार मेहनत गरेर पैत्रिक सम्पत्ति बढाउने र जाँडरक्सी खाएर सिध्याउनेलाई पनि अंशबन्डा गर्दा दुवैले बराबर अंश पाउँछन्। तर सर्वोच्च अदालतको न्यायाधीश पद त्यस्तो हुनु हुँदैन। सम्भाव्यहरूमध्ये जसले राज्यको एक महत्वपूर्ण अंग न्यायपालिकालाई प्रभावकारी नेतृत्व दिएर नयाँ उचाइमा पुर्याउन सक्छ, उसले प्राथमिकता पाउने संवैधानिक व्यवस्था हुनुपर्दछ। संविधानको धारा १२९(३) हटाउने हो भने अमेरिकामा जस्तो सीधै बाहिरबाट प्रधानन्यायाधीश नियुक्ति गर्दा पनि असंवैधानिक हुँदैन। तर नेपाल अमेरिका होइन। यसो गर्दा हामीकहाँ न्यायपालिका आजभन्दा पनि बढी विवादित हुन्छ। हरेक क्षेत्रमा राजनीतीकरण हुने र राम्रो मान्छे नचाहने हाम्रो मान्छे चाहिने नेपालमा न्यायाधीश नेतृत्व पनि राजनीतिक भर्तीकेन्द्र बन्ने सम्भावना बढी हुन्छ। अनुभवी करियर न्यायाधीशप्रति अन्याय हुन जान्छ। त्यसैले प्रधानन्यायाधीश पदमा अमेरिकाको जस्तो एकैपटक बाहिरी व्यक्ति नियुक्ति गर्न भने हुँदैन। अर्को कारण नेपालको प्रधानन्यायाधीशले न्यायाधीशहरूको सरुवालगायत कतिपय प्रशासनिक काम पनि गर्नुपर्ने हुन्छ। एकातर्फ बाहिरबाट नयाँ नियुक्ति र अर्कोतर्फ बिदाइको बेलामा अवकाश भएर जानेले म मेरो बाँकी जीवन यस संस्थाप्रति समर्पित रहन्छु मेरो अनुभव बाँड्नुपर्यो भने मलाई सम्झनुहोस् भन्ने चलन पनि छ। बाहिरबाट नियुक्ति गर्दा कतिपय प्रशासनिक काममा नयाँ नेतृत्वलाई अप्ठ्यारो पर्न सक्छ। कहिले नगरेको प्रशासनिक काम बाध्यता भएर गर्नुपर्दा अवकाशवालासँग सोध्नुपर्यो भने अवकाशवालाले त्यसको फाइदा उठाउन पनि सक्छ। उदाहरणका लागि नयाँ नेतृत्वलाई सहयोगका नाममा अर्को जिल्लामा बस्ने भए पनि कुनै अवकाशवाला पूर्व नेतृत्वले न्यायपरिषद् वा बालुवाटार निवासलाई नै चलाइदियो भने के गर्ने ? यसले अर्को विकृति ल्याउँछ। त्यसैले बाहिरी प्रवेश खुला गर्नै हुँदैन। त्यसैले बाहिरबाट होइन, सकभर सम्पूर्ण नभए पनि तीन वर्ष पुगेका सबैलाई समान उम्मेदवार मानी खुला वातावरणमा सबैको संसदीय सुनुवाइ र अर्को एक विशिष्ट विज्ञ जुरिस्टहरूको प्यानलले सुनुवाइ गर्दा जो उत्कृष्ट हुन्छ, उसलाई प्रधानन्यायाधीश बनाउँदा न्याय प्रशासन प्रभावकारी हुन सक्छ। यस्तो संवैधानिक प्रावधान बनाउन यसतर्फ व्यापक बहस र छलफल चलाउनुपर्छ। ताजा उदाहरण छ, पूर्वप्रधानन्यायाधीशमध्ये अनुपराज शर्मा र रामप्रसाद श्रेष्ठबाहेकका अन्य पूर्वनेतृत्वहरूले कानुनविपरीत सरकारी गाडी दुरुपयोग गरेको भनी मिडियामा सार्वजनिक भएको छ। यसले सिंगो न्यायपालिकाको छविमा झनै क्षति पुर्याएको छ।"
"अग्रता जोगाउन नसक्दा मनाङले गुमायो उपाधि, थ्रीस्टार च्याम्पियन","बुटवल: तेस्रो मदन भण्डारी अन्तर्राष्ट्रिय नकआउट फुटबल प्रतियोगिताको उपाधि थ्रीस्टार क्लबले जितेको छ । मदन भण्डारी स्पोस्र्टस एकेडेमी प्रदेश नं ५ को आयोजनामा बुटवलको रामनगरस्थित कालिका मानव ज्ञान माविको मैदानमा आज भएको अन्तिम खेलमा मनाङमर्स्याङ्दी क्लबलाई २१ ले पराजित गर्दै थ्रीस्टारले सो उपाधि जितेको हो । खेल शुरु भएको दोस्रो मिनेटमा नै अग्रता लिए पनि त्यसलाई मनाङमर्स्याङ्दी क्लबलाई २१ ले जोगाउन नसक्दा मनाङ पराजित भयो । आजको खेलको दुई मिनेटमा मनाङमर्स्याङ्दीका विशाल रानाले र थ्रीस्टारका अनन्त तामाङ र विदेशी खेलाडी मार्टिनले क्रमशः ६९ र ८२ मिनेटमा गोल गरेका थिए । उपाधिसँगै थ्रीस्टारले १५ लाख पुरस्कार पाएको छ । गोल्डकपको उपाधि जित्न सफल टिमलाई प्रदेश नं ५ का मुख्यमन्त्री शंकर पोखरेलले पुरस्कार तथा कप प्रदान गरेका थिए । १५ दिनभित्र बुटवलमा दोस्रो उपाधि जितेको थ्रीस्टारको यो वर्षको यो चौथो उपाधि हो । बुटवलमा उसले १५ दिनअघि गत महिना मात्र तिलोत्तमा गोल्डकपको उपाधि उचालेको थियो । उपविजेता मनाङले सात लाख ५० हजार पुरस्कार पाएको छ । उपविजेता टिमलाई पनि मुख्यमन्त्री पोखरेलले पुरस्कार र कप प्रदान गर्नुभएको थियो । प्रतियोगितामा मनाङमर्स्याङ्दीका अञ्जन विष्ट सर्वोत्कृष्ट खेलाडी भएका छन् । उनले नगद रु ५० हजारसहित पुरस्कार पाएका छन् । सर्वाधिक गोलकर्ताको पुरस्कार पनि विष्टले नै जितेका छन् । उहाँले रु १५ हजार नगदसहित पुरस्कार पाएको छ । त्यस्तै उत्कृष्ट गोलकिपर मदन भण्डारीका विनायक श्रेष्ठ, उत्कृष्ट गोलरक्षक थ्रीस्टारका विदेशी खेलाडी पिटर, उत्कृष्ट मध्यपंक्तिमा निराजन खड्का, उत्कृष्ट फर्वाडमा विदेशी खेलाडी मार्टिन र उत्कृष्ट कोचमा मेघराज केसीले पुरस्कार जितेका छन् । प्रत्येकले जनही रु १५१५ हजार प्राप्त गरेका छन् । यही चैत ९ गतेदेखि शुरु भएको प्रतियोगितामा राष्ट्रियरुपमा ए डिभिजनका ९ वटा समूह र अन्तर्राष्ट्रियरुपमा मलेसियाबाट एउटा समूह गरी यो खेलमा जम्मा १० समूह सहभागी थिए ।"
डिपिएल क्रिकेटः रुपन्देही च्यालेन्जर्सको लगातार दोस्रो हार,"धनगढी: कैलालीको धनगढीमा जारी धनगढी प्रिमियर लिग (डिपिएल)अन्तर्गत आजको दोस्रो खेलमा काठमाडौँ गाल्डेन्सले रुपन्देही च्यालेन्जर्सलाई ६३ रनले पराजित गरेको छ । संघीय प्रहरी एकाइ कार्यालय धनगढीको खेल मैदानमा टस जितेर ब्याटिङ गरेको काठमाडौँ गोल्डेन्सले निर्धारित २० ओभरको खेलमा चार विकेट गुमाई १८६ रन बनायो । एक सय ८७ रनको विजयी लक्ष्य पछ्याएको रुपन्देही च्यालेन्जर्स १८ दशमलव चार ओभरमा सबै विकेट गुमाउँदै १२३ रनमा समेटियो । काठमाडौँ गोल्डेन्सका लागि सन्नी पटेलले अविजित ४८ रन बनाए । उनले १९ बलमा तीन छक्का र पाँच चौका हाने । सुबोथ भाटीले ४२ रन बनाए । उनले २५ बलको सामना गर्दै चार छक्का र तीन चौका प्रहार गरे । यस्तै नरेश बुढाऐरले अविजित ३० रनको योगदान दिए । उनले १८ बलमा दुई छक्का र दुई चौका हाने । अमित श्रेष्ठले ३०, कप्तान ज्ञानेन्द्र मल्लले २० र भूपेन्द्र थापाले १४ रन बनाए । बलिङतर्फ रुपन्देही च्यालेन्जर्सका अमरसिंह रौटेला, विक्रम भुसाल र सुफायन मेहमुदले एक एक विकेट लिए । रुपन्देही च्यालेन्जर्सका प्रारम्भिक ब्याट्सम्यान प्रदीप ऐरी र सागर पुनले आठ दशमलव चार ओभर खैल्दै ७१ रनको साझेदारी गरे पनि आफ्नो टोलीलाई जीत दिलाउन भने सकेनन् । ऐरीले विष्फोटक पारी खेल्दै ५७ रन बनाए । उनले ४१ बलको सामना गर्दै पाँच छक्का र पाँच चौका प्रहार गरे । पुनले १४ रन बनाए । दीपक प्रसादले १० रन बनाए । बलिङतर्फ काठमाडौँ गोल्डेन्सका रशिद खानले चार विकेट लिए । उनले २ दशमलव ४ ओभर बलिङ गर्दै ६ रन दिए । ललितनारायण राजवंशीले चार ओभरमा १९ रन दिँदै तीन विकेट लिए । यस्तै शाहव आलमले दुई तथा सन्नी पटेलले एक विकेट लिए । काठमाडौँ गोल्डेन्सका सन्नी पटेल प्लेयर अफ द म्याच भए । उनले रु १० हजार पुरस्कार प्राप्त गरे । यसअघि भएको पहिलो खेलमा रुपन्देही सीवाईसी अत्तरियासँग पराजित भएको थियो भने काठमाडौँले टीम चौराहालाई हराएको थियो ।"
टीम चौराह धनगढीलाई एकसय ५१ रनको लक्ष्य,"धनगढीः धनगढीमा जारी सर्वाधिक राशीको डीपीएल प्रतियोगिताको सोमबारको पहिलो खेलमा साविक विजेता टीम चौराह धनगढीले एकसय ५१ रनको लक्ष्य पाएको छ । सीवाईसी अत्तरियाले एकसय ५१ रनको लक्ष्य दिएको हो । टस हारेर ब्याटिङ्गको निम्तो पाएको सीवाईसी अत्तरियाले निर्धारित २० ओभरको खेलमा ८ विकेट खर्चेर एकसय ५० रन बनाएको छ । सीवाईसी अत्तरियाका लागि प्रेम तामाङ्गले २८ र भिपिन चन्द्राले २८ रन जोडे । प्रेमले २ छक्का प्रहार गर्दै २९ वलको मद्वतमा २८ रन जोडेका हुन् । भिपिन चन्द्राले १ छक्का र १ चौकाको मद्दतले २० बलमा २८ रन जोडे । यस्तै कुशल भुर्तेलले १ छक्का, ३ चौका प्रहार गर्दै १८ वलको मद्वतमा २५ रन बनाए । कप्तान सुवास खकुरेलले ३ चौका प्रहार गर्दै ११ बलको मद्दतले १३ रन मात्रै जोड्न सके । सीवाईसी अत्तरियाका लागि कृष्ण कार्कीले १४ रन जोडे भने गौरव चित्रकारले १३ रन जोडे । सीवाईसी अत्तरियाका खेलाडीहरुलाई रोक्ने क्रममा टीम चौराह धनगढीका ललित भण्डारीले ३, रोहन मुस्तफाले २, कप्तान सोमपाल कामीले १ र सम्सद शेखले १ विकेट लिए । आजको दोस्रो खेलमा काठमाडौँ गोल्डेन्स र रुपन्देही च्यालेन्जर्स भिड्ने छन् ।"
डीपीएल क्रिकेट: चर्को गर्मीबीच दर्शकको उत्साह,"धनगढीः डीपीएलको दोस्रो संस्करण चैतको चर्को गर्मीबीच यहाँ जारी छ । तर, गर्मीको समेत प्रवाह नगरी डीपीएल क्रिकेट हेर्न भारतबाट समेत दर्शक आएका छन । स्थानीय दर्शहरुको उत्साह उस्तै छ । आईपीएलको जस्तै मिल्दोजुल्दो नाम भएकाले पनि म डीपीएल हेर्न आएको हुँ भारतको उत्तरप्रदेश राज्यस्थित खटीमाबाट डिपिएल हेर्न आएका राधेश्याम आलमले भने, मलाई पारस खडकाको खेल हेर्ने मन थियो । आइतबार विहानै आएका आलम पारस नेतृत्वको विराटनगर किङ्सको खेल हेर्न दिनभरी बसेका थिए । उनले धनगढीमा पुर्वाधारविना पनि यस्तो राम्रो खेल भइरहेको बताए । यहाँ प्रतिभाहरुको अभाव छैन, यो प्रतिभाको उर्वर भूमि हो, तर पुर्वाधारको अभाव छ, यसमा सरकारले ध्यान दिएमा अझ क्रिकेट अगाडि बढ्छ, उनले भने, म त्रिकेट मन पराउने मान्छे हँु, त्यसैले साथीहरुसँग आएँ । चैत १७ गतेदेखि धनगढी क्रिकेटमय भएको छ । धनगढीमा नेपालका राष्टिय टोलीका खेलाडिहरु भेटिने गरेका छन भने अझ विदेशी टीमका कप्तान, चर्चित विदेशी खलाडीहरु देखिन थालेपछि धनगढी अझ रौनकमय भएको छ । डीपीएलको पहिलो संस्करण हेर्न पाएको थिइन, यसपाली हेर्न आएको हुँ, आयोजकले बनाएको अर्जुन खड्का स्टेन्डमा बसेर खेल हेरिरहेका धनगढी उपमहानगरपालिका१ शिवनगरका युवा मदनराज उपाध्यायले भने । आयोजकहरुले ५ हजार दर्शक क्षमताको मुख्य प्याराफिटको नाम धनगढी क्रिकेट एकेडेमीका संस्थापनाकालका प्रशिक्षक स्वर्गीय अर्जुन खडकाको नामबाट राखेको छ । संघीय प्रहरी ईकाई कार्यालयको खेल मैदानमा मुख्य प्याराफिटसहित थप तीनवटा अस्थायी प्याराफिट बनाइएका छन । भीआईपी प्याराफिट कीर्तिमानी खेलाडी दिपक विष्ट, क्रिकेटर महबुब आलम र राजु खड्काको नामबाट प्याराफिटको नाम राखिएको छ । यो दिवंगत प्रशिक्षकको सम्झना र किर्तिमानीहरुको माईलेज का लागि गरिएको हो आयोजक समितिका अध्यक्ष सुवास शाहीले भने । प्रतियोगिता हर्न पाउँदा खुशीको सीमा नै छैन धनगढी२ सन्तोषी टोलका युवा सन्तोष जोशीले भने । आइपीएल प्रतियोगिता खेलेका खेलाडी प्रत्यक्ष देख्न पाउँदा अझ आनन्द आएको छ । धनगढीमा प्रतियोगिता सञ्चालन भएपछि यहाँका क्रिक्रेट प्रेमीहरु अन्य काम छोडेर पनि प्रतियोगितास्थलसम्म पुग्ने गरेका छन् । टेलिभिजनको पर्दामा मात्रै दखिने खेलाडीहरुको प्रत्यक्ष खेल हेर्न पाएकोमा दर्शकहरु मख्ख थिए । आफ्नै आँखाले खेलाडीहरु हेर्न पाउँदा र खेल हेर्न पाउँदा आनन्द आएको छ धनगढीका केशव रोकायाले भने, धनगढीमा भइरहेको प्रतियोगिताले नेपालको शान बढेको छ । धनगढीमा क्रिक्रेट प्रतियोगिता हुने थाहा पाएपछि प्रदेश ७ को विकट जिल्ला बाजुराबाट पनि क्रिक्रेटप्रेमीहरु आइपुगेका छन । सानो छँदादेखि नै मन पर्ने खेल हो क्रिक्रेट, बाजुराबाट क्रिक्रेट प्रतियोगिता हेर्न आएका जीतबहादुर रावलले भने, धनगढीमा यति ठूलो प्रतियोगिता हुँदा अब आउने पिढीलाई सिक्ने अवसर मिल्नेछ । डीपीएल प्रतियोगिताले धनगढीको वातावरण नै फरक देखिएको उनले महसुस गरेका छन । दोस्रो पटक भएको प्रतियोगिताले यहाँको दृष्य नै सुन्दर भएको कैलालीको लम्कीबाट आएका लक्ष्मीकान्त जोशीले बताए । क्रिकट संघले नै यस्ता प्रतियोगिता गराउनु पर्नेमा उ राजनीतिमा फसेको देखेर जोशी चिन्तित छन । क्यानले यस्तो प्रतियोगिता गर्नुपर्ने हो तर ऊ आफैँ राजनीतिको शिकार भएको छ, उनले भने, निजी क्षेत्रबाट यत्ति ठूलो प्रतियोगिता, त्यो पनि सुदूर मानिएको धनगढीमा हुनु खुसी र गौरवको कुरा हो । मनमा उमंगको सीमा नै छैन, तर डिपीएलले निरन्तरता पाउनुपर्छ, धनगढी३ विशालगरबाट खेल हेर्न आएका दीपक रावलले भने । कहिलेकाहीँ यत्तिको खर्चिलो प्रतियोगिता कतै अरु संस्करणमा गर्न कठिन हुने त होइन भन्ने चिन्ता लागि रहेको छ, नेपाली टोलीका कप्तान पारस खड्काकोे खेल हेर्न आएका कैलालीको अत्तरियाका सुमन विष्टले बताए । म व्यवसाय गर्ने मान्छे, तर पारसको फ्यान हुँ, उनलाई हेर्न मात्रै आएको हुँ, विष्टले भने, क्रिक्रेटमा रुची भएकाले पारसको खेल प्रत्यक्ष हेर्न मन लाग्यो । उनले यस प्रतियोगिताले क्रिकेटको मात्र नभइ समग्र यस क्षेत्रकै खेल पर्यटनको पनि विकास हुने आशा व्यक्त गरे ।"
"अग्रता जोगाउन नसक्दा मनाङले गुमायो उपाधि, थ्रीस्टार च्याम्पियन","बुटवल: तेस्रो मदन भण्डारी अन्तर्राष्ट्रिय नकआउट फुटबल प्रतियोगिताको उपाधि थ्रीस्टार क्लबले जितेको छ । मदन भण्डारी स्पोस्र्टस एकेडेमी प्रदेश नं ५ को आयोजनामा बुटवलको रामनगरस्थित कालिका मानव ज्ञान माविको मैदानमा आज भएको अन्तिम खेलमा मनाङमर्स्याङ्दी क्लबलाई २१ ले पराजित गर्दै थ्रीस्टारले सो उपाधि जितेको हो । खेल शुरु भएको दोस्रो मिनेटमा नै अग्रता लिए पनि त्यसलाई मनाङमर्स्याङ्दी क्लबलाई २१ ले जोगाउन नसक्दा मनाङ पराजित भयो । आजको खेलको दुई मिनेटमा मनाङमर्स्याङ्दीका विशाल रानाले र थ्रीस्टारका अनन्त तामाङ र विदेशी खेलाडी मार्टिनले क्रमशः ६९ र ८२ मिनेटमा गोल गरेका थिए । उपाधिसँगै थ्रीस्टारले १५ लाख पुरस्कार पाएको छ । गोल्डकपको उपाधि जित्न सफल टिमलाई प्रदेश नं ५ का मुख्यमन्त्री शंकर पोखरेलले पुरस्कार तथा कप प्रदान गरेका थिए । १५ दिनभित्र बुटवलमा दोस्रो उपाधि जितेको थ्रीस्टारको यो वर्षको यो चौथो उपाधि हो । बुटवलमा उसले १५ दिनअघि गत महिना मात्र तिलोत्तमा गोल्डकपको उपाधि उचालेको थियो । उपविजेता मनाङले सात लाख ५० हजार पुरस्कार पाएको छ । उपविजेता टिमलाई पनि मुख्यमन्त्री पोखरेलले पुरस्कार र कप प्रदान गर्नुभएको थियो । प्रतियोगितामा मनाङमर्स्याङ्दीका अञ्जन विष्ट सर्वोत्कृष्ट खेलाडी भएका छन् । उनले नगद रु ५० हजारसहित पुरस्कार पाएका छन् । सर्वाधिक गोलकर्ताको पुरस्कार पनि विष्टले नै जितेका छन् । उहाँले रु १५ हजार नगदसहित पुरस्कार पाएको छ । त्यस्तै उत्कृष्ट गोलकिपर मदन भण्डारीका विनायक श्रेष्ठ, उत्कृष्ट गोलरक्षक थ्रीस्टारका विदेशी खेलाडी पिटर, उत्कृष्ट मध्यपंक्तिमा निराजन खड्का, उत्कृष्ट फर्वाडमा विदेशी खेलाडी मार्टिन र उत्कृष्ट कोचमा मेघराज केसीले पुरस्कार जितेका छन् । प्रत्येकले जनही रु १५१५ हजार प्राप्त गरेका छन् । यही चैत ९ गतेदेखि शुरु भएको प्रतियोगितामा राष्ट्रियरुपमा ए डिभिजनका ९ वटा समूह र अन्तर्राष्ट्रियरुपमा मलेसियाबाट एउटा समूह गरी यो खेलमा जम्मा १० समूह सहभागी थिए ।"
डीपीएलको चर्चाले नेपाल तान्यो,"धनगढी : धनगढी प्रिमियरमा सोमबार साबिक विजेता टिम चौराहाबाट विदेशी खेलाडीका रूपमा संयुक्त अरब इमिरेट्स (यूएई) को राष्ट्रिय टोलीका कप्तान रोहन मुस्तफा पनि मैदानमा ओर्लंदै छन् । पहिलो खेलमा विमान ढिला भएकाले खेल सुरु भएपछि मात्रै धनगढी आइपुगेकाले उनी अनुपस्थित थिए । उनले आफू जित्नका लागि खेल्ने खेलाडी भएकाले सोमबारको खेल चौराहले जित्ने दाबी गरे । मलाई यूएईमा पनि जित्नका लागि खेल्ने खेलाडी भनेर चिन्छन्, उनले भने, सोमबारको खेल पनि हामी जित्ने छौं । टिम चौराहा सोमपाल कामीको कप्तानीमा छ । यूएईको कप्तान भए पनि रोहनले सोमपालको कप्तानीमा खेल्ने छन् । सोमपाल नेपालका चर्चित बलर हुन्, राष्ट्रिय टोलीमा उनको ठूलो योगदान छ, त्यसैले मलाई उनको कप्तानीमा खेल्न कुनै फरक पर्दैन, मुस्तफाले भने, हामी दुवैजना रणनीति बनाएर खेल्नेछौं । टिम चौराहाले यसअघिको अक्सनबाट अनुबन्ध गरेका खेलाडीमध्ये मुस्तफा सबैभन्दा महँगा खेलाडी हुन् । मैले डीपीएल नेपालको राम्रो प्रतियोगिता हो भनेर सुनेको थिएँ । मलाई टिम चौराहमा आबद्ध हुन टोलीका प्रशिक्षक शेर लामाको सहयोग रह्यो, मुस्तफाले भने । मुस्तफा यूएईका अलराउन्डर खेलाडी हुन् । यूएई र नेपालले धेरै पटक प्रतिस्पर्धी भएर खेलिसकेका छन् । नेपालसँग धेरै पटक खेलेकाले पनि मेरो नेपालप्रतिको लगाव थियो, उनले भने नेपाल सुन्दर छ, अझ धनगढी बढी सुन्दर लाग्यो । मुस्तफाले नेपालले पछिल्लो एक दुई वर्षमा क्रिकेटका क्षेत्रमा धेरै राम्रो प्रगति गरेको बताए । नेपालका युवा खेलाडीहरूको एकता मलाई मनपर्छ, उनीहरू साह्रै अनुशासित छन् । एक उत्कृष्ट टोलीका लागि युनिटी र अनुशासन नभई नहुने कुरा हो उनले भने । उनले पारसको कप्तानीको पनि प्रशंसा गरे । पारसमा रणनीतिक क्षमता छ, त्यसैले हि इज बेस्ट क्याप्टेन उनले भने । मुस्तफाको मित्रता शरद भेषावकरसँग बढी छ । उनले डीपीएलमा खेल्नका लागि भेषावकरलाई पनि भनेका थिए । तर यसपालि भेषावकरले खेल्न नसक्ने भएपछि टिम चौराहका प्रशिक्षक शेर लामाले नेपाल भित्र्याउन सहयोग गरे । धनगढी आएको दुई दिन भयो, तर मलाई धनगढीको क्रिकेट क्रेज देखेर खुसी लागेको छ । मैले शनिबार र आइतबार दुई दिनसम्म खेल हेरेँ, दर्शकको उपस्थितिले मलाई खुसी बनाएको छ उनले भने खेलाडीका लागि दर्शकको मायाले एकदमै ऊर्जा दिन्छ। उनले डीपीएल र ईपीएलजस्ता घरेलु प्रतियोगिताको महत्व टेलिभिजनको प्रत्यक्ष प्रसारणका कारण भएको बताए । नेपालको एपी वान टीभीमा लाइभ भइरहेको छ । यसले यो खेललाई विश्वव्यापी बनाइदिएको छ । यसबाट क्रिकेटका प्रेमीहरू पनि बढेका छन् उनले भने खेलाडीले जहाँ गए पनि पाउने रेस्पोन्स ले उनीहरूमा ऊर्जा प्रदान गरिरहेको हुन्छ । धनगढीमा क्रिकेट मैदान छैन । फाप्ला क्रिकेट मैदान अधुरो छ । डीपीएलका दुवै संस्करण संघीय प्रहरी इकाइ कार्यालयको मैदानमा भएको छ । बर्सेनि मैदान सजाउन र प्याराफिट बनाउन लाखौं खर्च भइरहेको छ । मुस्तफालाई पनि धनगढीमा क्रिकेटको क्रेज जस्तै मैदानको आवश्यकता महसुस भएको छ । क्रिकेटका लागि मैदान आवश्यक छ, मैदान नै छैन भने क्रिकेटको कल्पना गर्न सकिन्न, त्यसैले सरकारले नेपाललाई विश्वमा चिनाइरहेको खेल क्रिकेटका लागि मैदानमा लगानी गर्नुपर्छ उनले भने । उनले नेपालको टोलीसँग खेल्न पाउने आफ्नो पहिलो अनुभव हुने बताए । यूएईको क्रिकेटको अनुभव मसँग छ, त्यसैले म टिम चौराहाका लागि राम्रो खेल्नेछु उनले भने ।"
डीपीएल क्रिकेट : महेन्द्रनगर युनाइटेड र सीवाईसी अत्तरिया विजयी,"धनगढी : मुलुककै सर्वाधिक पुरस्कार राशिको धनगढी प्रिमियर लिग (डीपीएल) क्रिकेट प्रतियोगिताको आइतबार भएको खेलमा महेन्द्रनगर युनाइटेड र सीवाईसी अत्तरिया विजयी भएका छन् । संघीय प्रहरी इकाई कार्यालय धनगढीको मैदानमा चलिरहेको प्रतियोगिताको आइतबार दिउँसो भएको खेलमा विनोद भण्डारीको कप्तानीमा रहेको महेन्द्रनगर युनाइटेडले पारस खड्काको कप्तानीमा रहेको विराटनगर किङ्सलाई ३३ रनले पराजित गर्यो । टस जितेर ब्याटिङ रोजेको महेन्द्रनगर युनाइटेडले निर्धारित २० ओभरमा पाँच विकेट गुमाएर एक सय ६८ रन बनायो । महेन्द्रनगर युनाइटेडका लागि विदेशी खेलाडी पुनित मेहराले सर्वाधिक ३८ रनको योगदान गरे । उनले १८ बलको सामना गरी तीन छक्का र दुई चौका पनि प्रहार गरे । कप्तान विनोद भण्डारीले २९ बलमा एक छक्का र पाँच चौकाको मद्दतले ३५ रन जोडे । भारतीय खेलाडी पुनित विष्टले २४ रन बनाए । उनले १४ बलको सामना गरी एक छक्का र एक चौका हिर्काए । आरिफ शेखले पनि १५ बलमा तीन चौकाको मद्दतले २० रन बटुले । विराटनगरका बलर मञ्जित श्रेष्ठले चार ओभरमा ३० रन खर्चिएर दुई विकेट हात पारे । कप्तान पारस र शुभम कामतले एकएक विकेट लिए । जवाफी ब्याटिङमा ओर्लिएको विराटनगर किङ्सले १९ ओभरमा अलआउट हुनुअघि एक सय ३५ रनमात्र बनाउन सक्यो । सागर पुन, विक्रमकुमार भुसाल, दीपक प्रसाद र सिद्धान्त लोहनीजस्ता प्रभावशाली ब्याट्सम्यानको विकेट लिन पाउँदा मलाई निकै खुसी लागेको छ । सुरुमै विकेट लिन सकेकाले पनि पनि हामी रूपन्देहीलाई ६१ रनमै समेटन सफल भएका हौंं । कमलसिंह ऐरी (म्यान अफ दी म्याच, सीवाईसी अत्तरिया ।) विराटनगरका लागि हङकङका खेलाडी बाबर हायातले सर्वाधिक ३२ रन जोडे । उनले १० बलको सामना गरी चार छक्का र दुई चौका प्रहार गरे । पृथु बाँस्कोटाले ३९ बलमा एक छक्का र २ चौकाको मद्दतले ३५ रन बटुले । अनिल शाह २३ र कप्तान पारसले १६ रन जोडे । सुरुआती प्रदर्शनी राम्रो रहे पनि अन्त्यतिर तालमेल मिलाउन नसक्दा विराटनगरले हारको सामाना गर्नुपर्यो । विराटनगरका खेलाडीलाई रोक्ने क्रममा महेन्द्रनगर युनाइटेडका बलर अभिनाश कर्णले तीन तथा पुनित मेहरा, भुवन कार्की र रोहित क्षेत्रीले दुईदुई विकेट लिए । हरिशंकर शाहले पनि एक विकेट हात पारे । प्रतियोगितामा ३८ रन बनाउँदै दुई विकेटसमेत लिएका महेन्द्रनगर युनाइटेडका भारतीय खेलाडी पुनित मेहरा म्यान अफ दी म्याच घोषित भए । चार ओभर बलिङ गरेका उनले २१ रन खर्चेर दुई विकेट लिएका थिए । खेलपछि विराटनगर किङ्सका कप्तान पारसले टिमले राम्रो खेले पनि महेन्द्रनगर युनाइटडले ठूलो लक्ष्य अघि सारेको प्रतिक्रिया दिए । उनले खेलको अन्त्यतिर महेन्द्रनगरका बलरहरूले पनि राम्रो प्रदर्शन गरेको बताए । महेन्द्रनगर युनाइटेडका कप्तान विनोदले आफ्नो टोलीले स्तरीय प्रदर्शन गरेको बताए । आजको खेलमा ब्याट्सम्यान र बलर दुवै चलेकाले हाम्रो जित सम्भव भयो, उनले भने । टिमका लागि सबैभन्दा बढी रन र २ विकेट लिएर टिमलाई जित दिलाउन पाउँदा म पनि खुसी छु । डीपीएल जस्तो खेलमा आफू म्यान अफ दी म्याच भएर पनि मलाई खुसी लागेको छ । मुनित मेहरा (म्यान अफ दी म्याच, महेन्द्रनगर युनाइटेड ।) अर्काे खेलमा सीवाईसी अत्तरियाले रूपन्देही च्यालेन्जर्सलाई नौ विकेटको फराकिलो अन्तरले पाखा लगायो । टस हारेर ब्याटिङ गरेको अत्तरियाले १५२ ओभरमा अलआउट हुनुअघि ६१ रनमात्र बनाउन सक्यो । सीवाईसी अत्तरियाले ७३ ओभरमै केवल एक विकेट गुमाएर ६५ रन बनाउँदै विजयलक्ष्य पार गर्यो । अत्तरियाका लागि भारतीय खेलाडी सौरभ चित्काराले अविजित ३० रनको योगदान गरे । उनले १३ बलको सामना गरी तीन छक्का र दुई चौका प्रहार गरे । प्रारम्भिक ब्याट्सम्यान सुभाष खकुरेलले १९ र प्रेम तामाङले १४ रन बनाए । रूपन्देहीका लागि ओमानका खेलाडी सुफयान मेहमुदले ५० बलमा अविजित २० रन बनाएका थिए । कप्तान शक्ति गौचनसमेत केवल आठ रन बनाउँदै सीवाईवी अत्तरियाका बलर सुभाष खकुरेलको बलमा आउट हुन पुगे । अन्य ब्याट्सम्यानले दोहरो संख्यामा रन बनाउन सकेनन् । रूपन्देहीलाई सस्तोमा समेट्न सीवाईसी अत्तरियाका बलर कमलसिंह ऐरीले चार ओभरमा १५ रन खर्चेर चार विकेट लिए । यू१९ टोलीका खेलाडी शुभांकर उराऊले पनि राम्रो बलिङ गर्दै रूपन्देहीका तीन ब्याट्सम्यानलाई पेभेलियन फर्काए । उनले २२ ओभरमा केवल सात रन खर्चिएका थिए । उक्त खेलमा सीवाईसी अत्तरियाका कमलसिंह ऐरी म्यान अफ दी म्याच घोषित भए । सोमबारको पहिलो खेल टिम चौराह धनगढी र सीवाईसी अत्तरियाबीच हुनेछ । दोस्रो खेलमा रूपन्देही च्यालेन्जर्सले काठमाडौं गोल्डेन्सको सामना गर्नेछ ।"
सोमपाल कामी चम्किएपछि टीम चौराह धनगढीे वियजी,"धनगढीः कप्तान सोमपाल कामीको उत्कृष्ट प्रर्दशनले धनगढीमा जारी डीपीएल प्रतियोगिताको सोमबारको पहिलो खेलमा टीम चौराह धनगढी विजयी भएको छ । १५१ रनको विजयी लक्ष्यका साथ मैदानमा उत्रिएको टीम चौराह धनगढीले निर्धारित ओभर सकिन ४ बल बाँकी रहँदै लक्ष्य पुरा गर्यो । ७ विकेट खेलेको टीम चौराह धनगढीले शुरुवातमा गतिलो प्रदर्शन गर्न नसके पनि खेलको अन्त्यतिर मैदान छिरेका कप्तान सोमपाल कामीको उत्कृष्ट प्रदर्शन जित हात पार्न सफल भयो । उनले ३ छक्का र ३ चौका प्रहार गर्दै १५ वलको मद्वतमा ३९ रन जोडे । खेलको अन्त्यतिर उत्कृष्ट प्रदर्शन गरेका उनी खेलको म्यान अफ द म्याच भए । धनगढी चौराहलाई जित दिलाउन विदेशी खेलाडी रोहन मुस्तफाले ४० रन जोडे । उनले १ छक्का र ३ चौका प्रहार गर्दै ४२ बलको मद्वतमा ४० रन बनाए । राजेश पुलामी मगरले १ छक्का र २ चौका प्रहार गर्दै १९ वल खेलेर २१ रन जोडे । अशफाक अहमदले १० र राज रिजालले १० रनको योगदान दिए । टीम चौराह धनगढीका खेलाडीलाई रोक्ने क्रममा सीवाईसी अत्तरियाका दिपेन्द्र सिंह ऐरी र शुभङ्कर उराउले २२ विकेट लिए । यस्तै भिपिन चन्द्रा र विनोद लामाले ११ विकेट लिए । त्यसअघि टस हारेर ब्याटिङ्गको निम्तो पाएको सीवाईसी अत्तरियाले निर्धारित २० ओभरको खेलमा ८ विकेट खर्चेर एकसय ५० रन बनाएको थियो । सीवाईसी अत्तरियाका लागि प्रेम तामाङ्गले २८ र भिपिन चन्द्राले २८ रन जोडे । प्रेमले २ छक्का प्रहार गर्दै २९ वलको मद्वतमा २८ रन जोडेका हुन् । भिपिन चन्द्राले १ छक्का र १ चौकाको मद्दतले २० वलमा २८ रन जोडे । यस्तै कुशल भुर्तेलले १ छक्का, ३ चौका प्रहार गर्दै १८ वलको मद्वतमा २५ रन बनाए । टीम कप्तान सुवास खकुरेलले ३ चौका प्रहार गर्दै ११ वलको मद्वतले १३ रन मात्रै जोड्न सके । सीवाईसी अत्तरियाका लागि कृष्ण कार्कीले १४ रन जोडे भने गौरव चित्रकारले १३ रन जोडे । सीवाईसी अत्तरियाका खेलाडीहरुलाई रोक्ने क्रममा टीम चौराह धनगढीका ललित भण्डारीले ३, रोहन मुस्तफाले २, कप्तान सोमपाल कामीले १ र सम्सद शेखले १ विकेट लिए । काठमाडौँ गोल्डेन्स र रुपन्देही रोयल च्यालेन्जर्स भिड्दै दोस्रो खेलमा अहिले काठमाडाँै गोल्डेन्स र रुपन्देही च्यालेन्जर्स भिडिरहेका छन् । काठमाण्डौ गोल्डेन्सले टस जितेर अहिले ब्याटिङ्ग गरिरहेको छ ।"
क्रिकेट मैदान बनाउन धुर्मुससुन्तली फाउण्डेसनलाई जग्गा,"रत्ननगर, चितवन: भरतपुर महानगरपालिकाले क्रिकेट रंगशाला निर्माणका लागि धुर्मुससुन्तली फाउण्डेसनलाई जग्गा उपलब्ध गराउने घोषणा गरेको छ । फाउण्डेसनले क्रिकेट मैदानका लागि जग्गा खोजी गरिरहेकाबेला महानगर प्रमुख रेणु दाहालले भरतपुर महानगरले जग्गा उपलब्ध गराउने घोषणा गरेकी हुन् । 'भरतपुर महानगर सबै सम्भावना भएको क्षेत्र हो', रेणु दाहालले पत्रकारसँग भनिन्, 'क्रिकेटका लागि चितवन आउन आह्वान गर्छु, महानगरले सक्दो सहयोग गर्छ । धुर्मुससुन्तली फाउण्डेसनले प्रदेशन नं ३ का विभिन्न क्षेत्रमा रंगशालाका लागि जग्गा खोजी गरिरहेको थियो । महानगर प्रमुख दाहालले पश्चिम चितवनको भरतपुर महानगरपालिका वडा नं २० मा निर्माण हुँदै गरेको रंगशालाको मैदान उपलब्ध गराउन महानगर तयार रहेको बताइन् । उनले आवश्यक पर्ने आर्थिक र भौतिक सहयोग गर्नसमेत तयार रहेको बताउँदै आजै बोर्ड बैठकबाट अनुमोदन गरेर फाउण्डेसनलाई पत्राचार गरिने उल्लेख गरिन् । चित्रवन रंगशाला भएको ठाउँमा क्षेत्र विस्तार गरेर क्रिकेट रंगशाला बनाउन सकिने महानगर प्रमुख दाहालको भनाइ थियो । तत्कालीन प्रधानमन्त्री तथा नेकपा माओवादी केन्द्रका अध्यक्ष पुष्पकमल दाहाल प्रचण्डले चितवन प्याकेज घोषणाका क्रममा उक्त रंगशालाका लागि ५० लाख विनियोजन गरेका थिए । त्यसमा १९ लाखमात्रै खर्च भएको र अरु रकम फर्किएको थियो । अहिले भरतपुर महानगरले उक्त रंगशालाका लागि एक करोड बजेट छुट्याएको जनाएको छ । यसअघि चितवनको रत्ननगरस्थित टिकौली चौरमा क्षेत्रीय रंगशाला निर्माण गर्न भनेर मन्त्रीबाटै शिलान्यास गरिएको कामसमेत अधुरो छ । चितवन जिल्लामा खेलकूद मैदानको अभाव छ ।"
मनाङ र थ्रीस्टारबीच उपाधि भिडन्त,बुटवल : सर्वाधिक पुरस्कार राशिको मदन भण्डारी गोल्डकपको उपाधिका लागि मनाङ मर्स्याङ्दी क्लब र थ्रीस्टार क्लब भिड्ने भएका छन् ।आइतबार भएको खेलमा आयोजक मदन भण्डारी स्पोटर््स एकेडेमीलाई १० गोलले पाखा लगाउँदै थीस्टार उपाधि नजिक पुगेको हो । मनाङले भने सुनौलो संगमलाई ५० गोलअन्तरले पराजित गर्दै फाइनलमा पुगेको थियो । शुक्रबार हावाहुरीका कारण स्थगित भएको खेल आइतबार भएको हो । निकै प्रतिस्पर्धात्मक खेलमा थ्रीस्टारका बुद्ध चेम्जोङको गोल नै निर्णायक बन्यो ।खेलको ३५औं मिनेटमा विमल घर्तीमगरले प्रहार गरेको फ्रिकिकमा चेम्जोङले गोल गरेका थिए । पहिलो हाफमै १० ले पछि परेको आयोजकले पाएका केही अवसर सदुपयोग गर्न नसक्दा घरेलु मैदानमा हार बेहोर्न पुग्यो । खेलमा थ्रीस्टारका विदेशी खेलाडी पिटर म्यान अफ दी म्याच भए । थ्रीस्टारले उपाधिका लागि मनाङसँग प्रतिस्पर्धा गर्नेछ । प्रतियोगिताको विजेताले १५ लाख र उपविजेताले सात लाख ५० हजार रुपैयाँ पाउनेछन् । प्रतियोगिताको उत्कृष्ट खेलाडीले ५० हजार नगद पाउनेछन् । विधागत रूपमा उत्कृष्ट हुने खेलाडीले नगद २० हजार पुरस्कार पाउनेछन् ।

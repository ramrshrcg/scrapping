शीर्षक,विवरण
नेपालभारत सम्बन्धका अहम् सवाल,"अहिलेको प्रधानमन्त्रीको भारत यात्रा सद्भाव भ्रमण हो । किनकि यो कुनै विशेष परिस्थितिले निम्त्याएको र कुनै विशेष समस्या समाधान गर्नको लागि वा कुनै विशेष एजेन्डामा छलफल हुने गरी हुन लागेको होइन । नेपालको प्रधानमन्त्री भएपछि निकट मित्रराष्ट्रसँगको सम्बन्धको व्यापकतालाई दृष्टिगत गरी गर्न लागिएको यो भ्रमणको उद्देश्य विश्वासको वातावरणको नवीकरण गर्नु हो । कूटनीतिमा सद्भाव भ्रमणको पनि महत्वपूर्ण भूमिका हुन्छ । राजनीतिक नेताहरूको व्यक्तिगत तहमा सम्बन्ध राम्रो भयो भने दुई मुलुकबीचको सम्बन्धलाई पनि सुमधुर बनाउन मद्दत गर्छ । भारतमा धेरै समयपछि बलियो सरकार छ । भारतीय जनता पार्टी नेतृत्वको सरकारमा उसको गठबन्धनका दलहरू भएको भए पनि भाजपा एक्लैको भारतीय संसद्को तल्लो सदन लोकसभामा स्पष्ट बहुमत छ । त्यसैले भारतमा अहिले दरिलो प्रशासकीय संयन्त्र छ । त्यहीमाथि नेपालको परिवर्तनप्रति सद्भाव राख्दै प्रधानमन्त्री मोदी नेपाल आए । उनी आउनुअघि १५१६ वर्षसम्म भारतका प्रधानमन्त्रीले नेपाल भ्रमण गरेका थिएनन् । मोदीले त्यस भ्रमणको बेला नेपाल बुद्धभूमि र शान्तिभूमि हो भनेर दिएको मन्तव्य सम्बन्ध सुधारको राजनीतिक संकेत थियो । हुन त उनले यहाँ आएर त्यस्तो वक्तव्य दिएको केही समयपछि त नाकाबन्दी नै भयो । अब सम्बन्ध मोदीले पहिल्यै भनेअनुसार हुन्छ कि हुन्न, त्यो हेर्न बाँकी छ । भारतको नेपालसँगको सम्बन्ध 'कोर्स करेक्सन मा छ भनिएको छ । सम्भावित विषय यस भ्रमणमा अहिलेसम्म भएका सहमति र समझदारीको कार्यान्वयन पक्ष कहाँ पुगेर अड्किएका छन् भनी समीक्षा हुनेछ । यो भ्रमणमा नयाँ सम्झौता हुनेभन्दा पनि पहिल्यै भइसकेका सहमति कार्यान्वयनमा तीव्रता दिने प्रयास हुनेछन् । गएको २० वर्षजतिमा भारतका सरकारी र निजी क्षेत्रले नेपालको विकासमा साझेदारी गर्ने भनेर धेरै सहमति गरेका छन्, तर ती कार्यान्वयन भएका छैनन् । यसले गर्दा दुवै देशका सरकारी संयन्त्रहरूप्रति जनविश्वास कम हुँदै गइरहेको छ । कार्यान्वयनमा तीव्रता दिएर यस्ता कमजोरी हटाउनुपर्नेछ । प्रधानमन्त्रीको भ्रमणअगाडि नेपाल, भारत र बंगलादेशमा धेरै धनजनको क्षति हुने गरेर बाढीले असर पारेको छ । भारतसँग यसबारेमा सहकार्य गरेर यस्तो प्रकोपबाट हुने क्षति न्यूनीकरण गर्ने उपायको बारेमा पनि छलफल हुन सक्छ । डोक्लाममा भएको भारत चीनबीचको विवाद नेपालको लागि राम्रो हुँदै होइन । तर नेपालले त्यसलाई लिएर धेरै आत्तिनु पर्दैन । त्यो विवादमा दुवै छिमेकीले हाम्रो भूमिका खोजेका छैनन् र त्यसमा चासो राख्ने, अग्रसर हुने र भूमिका खोज्ने काम नेपालले गर्नु हुँदैन । उनीहरूले सोधेको खण्डमा यो विवाद शान्तिपूर्ण रूपमा समाधान होस् भन्ने प्रतिक्रिया दिए हुन्छ, नसोधेको बेलामा चुप लागेर बसेकै बेस हुन्छ । भारत नेपालभन्दा धेरै ठूलो छ । त्यहाँका केही प्रान्त नै नेपालभन्दा ठूला छन् । तर यसैकारण नेपाल र भारत यसमा सार्वभौमिकताको हिसाबले बराबर होइनन् भन्न मिल्दैन । सन् १९६२ मा भारत र चीनको सीमायुद्ध भएको बेला नेपाली भूमिको प्रयोग यी दुवै मुलुकका लागि फाइदाजनक हुन सक्थ्यो । तर पनि त्यतिबेलाको नेपालको नेतृत्वका कारणले नेपालको भूमिमा टेकेर उनीहरूले एकअर्कालाई हान्ने प्रयत्न गर्न सकेनन् । हामीले तटस्थता र पञ्चशीलमा आधारित शान्तिपूर्ण सहअस्तित्व अवलम्बन गर्दै आइरहेका छौं । हाम्रो विदेश नीतिमा यत्तिको लागि मात्र ठाउँ छ, अरू विकल्प छैनन् । प्रधानमन्त्रीको भ्रमण तय भइसकेपछि विशेष एजेन्डा नभएको र सरकार परिवर्तन हुनासाथ किन भ्रमणमा जानुपर्यो भनेर पनि प्रश्न उठाइएका छन् । यस्ता विषयमा छलफल त भ्रमण तय हुनुअघि नै हुनुपथ्र्यो । अब त भ्रमणलाई सार्थक र राष्ट्र हितमा बनाउनेतर्फ छलफल केन्द्रित हुनुपर्छ । भ्रमणलाई विवादित बनाएर उपलब्धि हुन सक्ने सम्भावनालाई न्यूनीकरण गर्नु हुँदैन । भारतका चाहना भारतले नेपालबाट खोजेको सुरक्षाको प्रत्याभूति हो । भारतको भलो नचाहने तत्वहरूले नेपाल भूमिलाई प्रयोग नगरून् भन्ने चाहना हो । व्यापार गर्ने, बजार खोज्ने त स्वाभाविकै हो । भारतले नेपाललाई अत्यन्तै घनिष्ट मित्र भन्छ, तर त्यो घनिष्टतालाई अलिक बढी नै 'आत्मीय बनाउन खोज्दा हस्तक्षेपको अनुभूति पनि हुन्छ । नेपालमा एक किसिमको लघुताभास उत्पन्न गर्ने प्रयत्न पनि हुन्छ । त्यसबाट मुक्ति पाउनेचाहिँ नेपालमै भर पर्छ । त्यसको लागि चाहिने आन्तरिक सामाजिक, आर्थिक विकास नेपालले प्राप्त गर्न सकेको छैन । भारतमा नेपालप्रति संकीर्ण सोचाइको कमी छैन, तर त्यो भारतको राष्ट्रिय नीति होइन । नेपाल भारतको सानो छिमेकी हो, ब्याकयार्ड (करेसाबारी जस्तो) हो भन्नेहरू पनि छन् । मेरो अनुभवले के भन्छ भने प्रशासकीय एकाइ र सुरक्षा निकाय त्यसबाट ग्रसित छन्, तर राजनीतिक नेतृत्वले त्यस्तो सोचाइ लिएको खासै पाइँदैन । नेपाल, भारत र बेलायतबीच गोर्खाली सेना भारतीय सेनामा रहने त्रिपक्षीय सहमति भएको छ । भारतले आफ्नो सुरक्षाको लागि त्यसमा निरन्तरता चाहन्छ होला । अन्यत्र आकर्षक अवसर पाए भने नेपाली युवाहरूले त्यसमा पनि रुचि नदेखाउलान् । नेपालको आशा क्षेत्रफल, जनसंख्या र सैनिक शक्ति, व्यापार आदिमा असमानता भए पनि ठूलो छिमेकीसँग व्यवहार गर्दा नेपालले राजनीतिक रूपमा समान व्यवहारको अपेक्षा गर्छ । बीचबीचमा कुनै दलको सरकार वा व्यक्तिले अलिअलि दायाँबायाँ गरे पनि नेपाली परराष्ट्र नीतिको मूलधारबाट विचलित भएको देखिँदैन । यसैकारणले नै नेपालले आफ्नो अस्तित्व जोगाएर बस्न सकेको हो । कसैको पक्ष लिएर नेपालले आफ्ना छिमेकी र शक्तिशाली राष्ट्रहरूलाई चिढ्याएको छैन र कसैको हैकममा बसेको पनि छैन । नेपालको भारत नीति नभएको त होइन, तर नेपालले भारतबाट चाहेका धेरै कुरा पूरा गर्ने चातुर्य भने देखाउन सकेको छैन । जस्तो भारतसँग स्पष्ट सीमा निर्धारण गर्ने कुरा गर्छौं, तर सुस्ता, कालापानीलगायतमा समस्या छन् । सीमा नीति छैन भन्ने पनि होइन । नीति भएकाले नै समस्या प्रकाशमा आएका हुन् । यात्रा कठिन छ, सहज छैन । तर नेपालको विदेश नीति नै छैन भन्ने भनाइ सही होइनन् । राज्यको पहिलो जिम्मेवारी आफ्ना नागरिकप्रति हुन्छ । किनकि नागरिक नभई देश हुँदैन । राज्यले आफ्ना नागरिकको सुरक्षाको जिम्मा लिने र नागरिकलाई अवसर दिने गर्नुपर्छ । दोस्रो राष्ट्रलाई स्पष्ट रूपमा सीमा छुट्टिएको भूभाग चाहिन्छ । निर्दिष्ट भूभाग नभएको राष्ट्र हुँदैन । अहिलेको नेपालको भूभाग बेलायतसँग लडेर जोगाएको हो । सुगौली सन्धिमा नेपालले आफ्नो ठूलो क्षेत्रफल गुमायो, पछि जंगबहादुरको पालामा नयाँ मुलुक नेपालमा आएपछि नेपालको स्पष्ट भूभाग छ । तेस्रो प्राकृतिक स्रोत, स्थल, जल र आकाश सबैको समुचित प्रयोगबाट जनताको जीवन सजिलो बनाउने कुरा । यी तीनवटा कुरामा हामी सबल नभइन्जेल राष्ट्रको सम्प्रभुता त्यति बलियो हुन सक्तैन । यी तीनमध्ये कुनै कुरामा कमजोरी भयो भने राज्य कमजोर हुन सक्छ । राष्ट्र कमजोर हुनेबित्तिकै अरू बलिया राष्ट्रले फाइदा लिन चाहिहाल्छन् । आफ्नो क्षमता बढाउन नेपालले अरू मुलुकको सहयोग चाहन्छ । राज्यको ध्यान नागरिकको सुरक्षा र कल्याणमा हुनुपर्छ । विदेश नीति राज्यका यी लक्ष्यहरू हासिल गर्ने साधन हो । नेपालले अरू शक्तिशाली राष्ट्रहरू र भारतबाट चाहने कुरा पनि यिनै हुन् । सम्बन्धको इतिहास भारतले नेपालसँगको सम्बन्धलाई बेलायतकालीन औपनिवेशिक धारणाले हेर्नुको कारण छन् । भारतमा बेलायती उपनिवेश थियो । बेलायतले छोडेर गएपछि भारत स्वतन्त्र भयो, तर औपनिवेशिक शासकले बनाएको संयन्त्र पूरै परिवर्तन हुन सकेन । त्यसैले साम्राज्य गयो तर साम्राज्यको तुसचाहिँ अझै पनि छ । भारतको नेपालप्रति जस्तोसुकै सोचाइ भए पनि त्यसलाई हामीले ग्रहण गर्नुपर्छ भन्ने छैन । नेपाल सार्वभौमसत्तासम्पन्न र स्वतन्त्र भएको भारतले मात्रै होइन, बाँकी विश्वले पनि मान्यता दिएर हो । एकपटक जवाहरलाल नेहरूले नेपालका हिमाल भारतको सुरक्षा प्रणालीका फ्रन्टियर (किल्ला) हुन् भन्दा नेपालका तत्कालीन प्रधानमन्त्री बीपी कोइरालाले तत्कालै प्रतिवाद गरेपछि नेहरूले माफी मागेका छन् । सम्बन्ध कुन स्तरमा राख्ने भन्ने कुरा भारतले के गराउन चाह्यो मात्रै भन्दा पनि हामीले के गर्यौं भन्ने कुरामा पनि निर्भर हुन्छ । हामीले लघुताभास लिएर नेपाल सानो मुलुक हो, ठूलो मुलुकले भनेको मान्नुपर्छ भन्यौं भने त्यो आत्मसमर्पणवादी धारणा र अभिव्यक्ति हुन्छ । नेपालको आन्तरिक राजनीतिमा समस्या देखिँदा नेपालका संस्थापनइतरका राजनीतिक शक्तिले भारतको सहयोग र समर्थन खोजेका थिए । ती शक्तिका नेता भारतमा बसेका पनि थिए र नेपालमा प्रजातन्त्र ल्याउन भारतको सहयोग थियो । त्यसरी सिर्जना भएको वैचारिक निकटताको फाइदा भारतले उठाउन खोज्नु हुँदैन । भारतको स्वतन्त्रताको संघर्षमा पनि धेरै मुलुकले सहयोग र समर्थन गरेका थिए । यसको मतलब उनीहरूले भारतबाट फाइदा उठाउनुपर्छ भन्ने होइन । कुनै बेला भारतका कर्मचारी आएर राजा त्रिभुवनका सचिव हुन्थे, नेपालीहरूले तिनीहरूका मातहत रहेर काम गर्नुपथ्र्यो । राजा त्रिभुवनले जनताको प्रजातन्त्रको संघर्षलाई साथ दिने क्रममा भारतको सहयोग लिएका हुन् । त्यसपछि भारतीय नागरिकलाई राजाको सल्लाहकार राख्ने, नेपालमा भारतीय सेनाको मिसन राख्ने, नेपालको चीनको तिब्बतसँगको उत्तरी सीमामा भारतीय सेनाका चेकपोस्ट राख्ने काम भए । राजा महेन्द्र आएपछि नेपाली भूमिबाट भारतीय सेनाका मिसन र चेकपोस्टहरू हटे । त्यसपछि स्वावलम्बी राष्ट्रिय भावना जागृत हुँदै गयो । हामीले हाम्रो सार्वभौमसत्ताको अनुभव गर्ने र प्रदर्शन गर्ने अवसर पायौं । त्यसपछि नेपालले राष्ट्रिय स्वाभिमानलाई अगाडि राखेर गर्दै आएको कसरत जगजाहेर छ । जस्तो सन् १९५० को सन्धि समान छैन भनेर हामीले भन्दै आइरहेका छौं । भारत नेपालभन्दा धेरै ठूलो छ । त्यहाँका केही प्रान्त नै नेपालभन्दा ठूला छन् । तर यसैकारण नेपाल र भारत यसमा सार्वभौमिकताको हिसाबले बराबर होइनन् भन्न मिल्दैन । सन् १९५० को सन्धि नेपालमा बन्द प्रणाली भएको र जनताको भावना अभिव्यक्त हुने परिस्थिति नभएको बेलामा राणाकालका अन्तिम प्रधानमन्त्री मोहनशमशेर राणाले आफ्नो व्यक्तिगत र जहानिया शासन टिकाउने आशामा गरेका थिए । त्यसैले त्यो सन्धि समान छैन र नेपाली जनताको भावना प्रतिविम्बित गर्दैन भन्ने प्रस्ट देखिन्छ । सन्धि भएलगत्तै सानै भए पनि बौद्धिक समुदायले सन्धि असमान भएको भनेर विरोध गरेका थिए । त्यस्ता भावना राणाशासनकालमै, प्रजातन्त्र आएपछि, पञ्चायतकालमा, प्रजातन्त्रको पुनस्र्थापनापछि अहिलेसम्म निरन्तर रूपमा अभिव्यक्त हुँदै आइरहेका छन्। बीपी कोइराला र मनमोहन अधिकारीले पनि भारतसँगको यो सन्धि असमान छ भनेका थिए । नेपाल भारतको सन् १९५० को सन्धि हुँदा भारत पनि भर्खर स्वतन्त्र भएर राष्ट्रको रूपमा विकासक्रममै थियो । त्यस्तो बेलामा भएको सन्धिलाई समयानुकूल र अहिलेका बदलिँदो यथार्थअनुरूप बनाउने प्रयत्न भइरहेको छ । सन् १९५० को सन्धि असमान भए पनि नेपालको भारतसँगको सम्बन्धलाई भुटानलगायत अरू कसैसँग तुलना गर्नु उचित हुँदैन । भारत स्वतन्त्र हुनुअगाडि नै सन् १८१६ मा सुगौली सन्धि र सन् १९२३ मा चन्द्रशमशेरको पालामा नेपालले स्वतन्त्र राष्ट्रको रूपमा भारतका बेलायती शासकसँग सम्झौता गरेको इतिहास छ । नेपाल नेपालीहरूले नै आफ्नै पौरखले आर्जेको देश हो । यस्तो स्वाभिमानी तरिकाले बनेको मुलुकमा परावलम्बी धारणाको काम छैन । खुला सीमा नेपाल र भारत जसरी सीमा जोडिएका र खुला सीमा भएका मुलुकमा सामान्य सीमा विवाद हुनु स्वाभाविक हो । खुला सीमाका फाइदा र बेफाइदा दुवै छन् । खुला सीमालाई कसरी व्यवस्थापन गर्ने भनेर दुवै पक्ष बसेर अध्ययन गर्नुपर्छ, हुँदै पनि होला । अहिले सीमा व्यवस्थित छैन । भारतले सीमा क्षेत्रमा कतिपय ठाउँमा सीमा सुरक्षा बल राखेर र अन्य तरिकाले कडाइ गर्दै गइरहेको छ । त्यो सीमालाई कसरी नियन्त्रण गर्ने भन्ने विषयमा अध्ययन गर्नुपर्छ। प्रबुद्ध समूह करिब ७० वर्षको संवादपछि नेपाल र भारत सन्धि पुनरावलोकनलगायत सम्बन्धका अरू विषयमा छलफल गर्न राजी भएका छन् । यसअघि विदेश सचिवस्तरमा यस्ता विषयमा कुरा गर्ने जिम्मेवारी दिइएको थियो । तर उनीहरूबीच भेट हुँदा उनीहरूले कहिल्यै पनि सन्धिजस्तो गम्भीर विषयमा कुरा गर्न सकेनन् । यसलाई पहिलोपटक प्रधानमन्त्री मनमोहन अधिकारीले आफू प्रधानमन्त्री हुँदा भारत भ्रमणका बेला छलफलको एजेन्डा बनाए । त्यसपछि बाबुराम भट्टराई, सुशील कोइराला र केपी ओली प्रधानमन्त्रीको रूपमा भ्रमणमा गएको बेला पनि यस विषयको संवादले निरन्तरता पायो । यसैको फलस्वरूप प्रबुद्ध व्यक्तिको समूह गठन भयो, नेपाल र भारत दुवैतिर । दुवै देशका टोलीले गम्भीर अध्ययन गर्दैछन् । छलफलको चरणमा रहेकाले कस्ताकस्ता विषयमा कसरी छलफल हुँदै छ सबै भन्नु उचित नहोला, तर महत्वपूर्ण ठानिएका कुनै पनि विषयमा खुला हृदयले निर्धक्क भएर छलफल भइरहेको छ । यो प्रक्रियामा राजनीतिज्ञ, बुद्धिजीवी, थिंकट्यांक, समाजसेवी सबैसँग परामर्श गरिएको छ । दुई वर्षको समयावधिमध्ये एक वर्ष सकिन लागेको छ । नेपाल टोलीको संयोजकको नाताले भन्नुपर्दा सकारात्मक ढंगले अगाडि बढिरहेको छ । प्रबुद्ध समूहको गठन नै विगतमा देखिएको विसंगति र विमतिबाट पार पाउनको लागि भएको हो । यो सुरु हुनु नै सुधारको संकेत हो । प्रबुद्ध समूहलाई सन् १९५० को सन्धि मात्र होइन, सुरक्षा, पानी र अन्य विषयमा पनि सिफारिस गर्न सक्ने म्यान्डेट छ । प्रबुद्ध समूहको सिफारिसका कारण अहिलेको नेपाल भारत सम्बन्धको स्तरमा सुधार हुन्छ, तर कुन अवस्थामा पुगिन्छ तोकेर अहिल्यै भन्न सकिन्न । त्यो वार्ताद्वारा आपसी सहमतिमा पुग्ने विषय हो । सन् १९५० को सन्धिमा त सुधार गर्ने ठाउँ नै छैन, खारेज गर्ने मात्रै प्रावधान छ । दुवै देशबीच सम्बन्ध सुमधुर भएकाले खारेज गर्न दुवै देशले रुचि देखाएनन् । खारेज गर्दा सम्बन्धमा चिसोपन देखिएला भनेर नेपाल दच्किन्छ । भारतीयहरू भने सन् १९५० को सन्धि उनीहरूको लागि ठीकै रहेको बताउँछन् । नेपाललाई बेठीक लागे सन्धि नेपालले खारेज गरे भइहाल्यो नि भन्छन् । यसरी संवाद सुरु हुनुअगाडि नै बाधा पुर्याउने वातावरण बन्ने गरेको थियो । त्यस्तो अवस्थाबाट माथि उठेर अहिले नेपाल र भारत छलफल गर्न राजी भएका छन् । यसले सकारात्मक मोड लिएको छ । दुवैतर्फका प्रबुद्ध समूह मिलेर प्रतिवेदन दुवै सरकारलाई दिएपछि कुन प्रकारको निर्णय लिइन्छ, त्यो समयले नै बताउनेछ । (कुराकानीमा आधारित)"
फौजदारी संहितामा फड्को,"फौजदारी न्याय प्रणालीलाई समयानुकूल र विकसित गर्दै राज्यको कानुन र न्याय प्रणालीलाई अन्तर्राष्ट्रिय स्तरको बनाउँदै लैजान सर्वोच्च अदालतका तत्कालीन न्यायाधीश कल्याण श्रेष्ठको संयोजकत्वमा गठित कार्यदलको मस्यौदाअनुसार पेस भएको विधेयकमा आवश्यक परिमार्जनसहित अपराध संहिता, कार्यविधि संहिता र फौजदारी कसुर (सजाय निर्धारण र कार्यान्वयन) ऐनसम्बन्धी तीनवटा विधेयकहरू हाल व्यवस्थापिकासंसद्बाट पारित भएका छन् । यी संहिताहरूमध्ये अपराध संहिताले कसुर कायम र अपराधीकरण गर्ने तथा त्यस्ता कसुरमा गरिने सजाय सम्बन्धमा, कार्यविधि संहिताले फौजदारी मुद्दाको कार्यविधिका सम्बन्धमा र फौजदारी कसुर (सजाय निर्धारण र कार्यान्वयन) ऐनले सजाय निर्धारणका आधार र त्यसका सिद्धान्तहरूलाई व्यवस्थित गरेका छन् । विभिन्न कानुनहरूमा छरिएर रहेका फौजदारी कानुनलाई एकीकरण गरी संहिताकरण गर्ने, अपराधीकरण गर्न आवश्यक तर हालसम्म नेपालमा अपराधीकरण नगरिएका आपराधिक कार्यलाई अपराधीकरण गरी कसुर कायम गर्ने, फौजदारी न्याय प्रणालीको समयसापेक्ष सुधार गरी आधुनिकीकरण तथा प्रभावकारी एवं सक्षम बनाई दण्डहीनताको अन्त्य गर्ने, फौजदारी न्याय प्रशासनलाई मानव अधिकार मैत्री बनाउने, स्वच्छ सुनुवाइको अधिकार सुनिश्चित गर्ने, प्रविधिको प्रयोगलाई आत्मसात गर्ने, पीडितका अधिकारको संरक्षण गर्ने, फौजदारी न्याय प्रशासनको प्रक्रियामा संलग्न सरोकारवालाको कार्यसम्पादनमा प्रभावकारिता तथा स्तरीयता कायम गर्ने र उनीहरूको (न्यायाधीश, सरकारी वकिल, अनुसन्धान अधिकारी कानुन व्यवसायी) को भूमिका स्पष्ट गर्ने अन्तरनिहित उद्देश्य, मान्यता र मर्मका साथ व्यवस्थापिकासंसद्बाट यी संहिता पारित भएका हुन् । यी कानुनहरू सामान्य कानुनका रूपमा रहेका छन् । यसैले यी कानुनका अतिरिक्त अन्य विशेष फौजदारी कानुनहरू पनि प्रचलनमा रहन्छन् । त्यस्तो कुनै विशेष कानुनमा यी संहितामा भएको व्यवस्थाभन्दा छुट्टै व्यवस्था भएकोमा विशेष कानुनले सामान्य कानुनलाई विस्थापन गर्दछ भन्ने मान्यता र सिद्धान्तअनुरूप विशेष कानुन नै लागू हुने व्यवस्था गरिएको छ । तर विशेष कानुनमा नभएको व्यवस्थाका हकमा यी संहिताका व्यवस्था नै लागू हुन्छन्। एक वर्षमा फौजदारी न्यायसँग सम्बन्धित अनुसन्धान, अभियोजन, न्याय निरूपण तथा फैसला कार्यान्वयन गर्ने निकाय तथा प्रतिरक्षी कानुन व्यवसायीलाई प्रशिक्षणको व्यवस्था गर्नु जरुरी हुन्छ । नेपाल कानुनले समेट्न नसकेका तर समाज र राष्ट्रलाई हानिनोक्सानी पुर्याउने कतिपय अवाञ्छित व्यवहार तथा कार्य र मानव अधिकारसम्बन्धी महासन्धिबाट सिर्जित दायित्व पूरा गर्ने सन्दर्भमा नयाँ कसुरहरू पहिचान गरी अपराधीकरणसमेतका व्यवस्था पनि यस संहितामा गरिएको छ । अपराध संहितामा जघन्य र गम्भीर प्रकृतिका कतिपय कसुरहरूका सम्बन्धमा बहिक्र्षेत्रीय क्षेत्राधिकारको समेत व्यवस्था गरी अपराधको विश्वव्यापीकरणले ल्याएका हाँक सम्बोधन गर्ने प्रयास गरिएको छ । १८ वर्ष उमेर पुगेका व्यक्ति मात्र उमेर पूरा भएको हुने र त्यसपछि मात्र पूरा सजाय हुने व्यवस्था गरी बालअधिकार महासन्धिको व्यवस्था र मर्मलाई राष्ट्रिय कानुनमा आन्तरिकीकरण गरिएको छ । अपराध संहिताले कसुरको गम्भीरता तथा कसुरमा कसुरदारको सहभागिताको अनुपातमा सजाय दिने मान्यताका आधारमा जन्मकैद, निश्चित अवधिको कैद, कैद वा जरिवाना वा दुवै, कैद र जरिवाना तथा जरिवाना हुने गरी सजायको व्यवस्था गरेको छ । जन्मकैदलाई खण्डे सजायको प्रयोजनको लागि जन्मकैदलाई पहिले २० वर्ष रहेकोमा अहिले बढाइएको र जघन्य कसुरको लागि कसुरदार जीवित रहेसम्म थुनामै बस्नुपर्ने गरी जन्मकैदको सजायको व्यवस्था गरिएको छ । सजायको व्यवस्था गर्दा कसुरको गम्भीरता घटाउने तथा बढाउने अवस्थाहरूको आधारमा उचित सजाय निर्धारण गर्न सकिने गरी केही खास कसुरबाहेक अधिकांश कसुरमा न्यूनतम कैद र जरिवानाको व्यवस्था नगरी अधिकतम हदको मात्र व्यवस्था गरिएको छ । अपराध संहिताले न्यायिक स्वविवेकीय अधिकारलाई प्रधानता दिएको छ, तर सजाय निर्धारण गर्दा सजाय घटी हुने र बढी हुने अवस्था र आधारहरू व्यवस्था गरी स्वविवेकीय अधिकार प्रयोगको वैज्ञानिक, वस्तुनिष्ठ र विवेकसम्मत आधारहरू तोकेको छ । नेपालको न्याय प्रणाली पीडित मैत्री हुन नसकेको अवस्थालाई सम्बोधन गर्न संहिताले क्षतिपूर्तिलाई फौजदारी न्याय प्रणालीको अभिन्न अंगको रूपमा आत्मसात गरी पीडितलाई पीडकबाट क्षतिपूर्ति भराइदिनुपर्ने व्यवस्था गरिएको छ र अन्तरिम क्षतिपूर्तिको व्यवस्थासमेत प्रस्ताव गरिएको छ । मुद्दा हेर्ने अधिकारी वा अदालतको आदेशविना राज्यले कसैलाई पनि अलिकति समय पनि स्वतन्त्रताबाट वञ्चित गराउन हुँदैन भन्ने व्यवस्थालाई व्यवहारमा कार्यान्वयन गर्न अनुसन्धानको सिलसिलामा कुनै व्यक्तिलाई पक्राउ गर्नुपर्ने भएमा मुद्दा हेर्ने अधिकारीबाट सोबमोजिम पक्राउ पुर्जी जारी गर्ने पूर्व अनुमति लिई तदनुरूप पक्राउ पुर्जी दिने व्यवस्था संहितामा गरिएको छ । यसका अतिरिक्त तत्काल कुनै व्यक्तिलाई पक्राउ नगरिनहुने भएमा प्रहरीले जरुरी पक्राउ पुर्जी जारी गरी पक्राउ गर्ने र पक्राउ पर्नासाथ अदालतमा उपस्थित गराउनुपर्ने व्यवस्था गरी वैयक्तिक स्वतन्त्रताको थप प्रत्याभूति गर्ने व्यवस्था गरिएको छ । प्रहरीले अनुसन्धान गर्ने र सरकारी वकिलले मुद्दाको अभियोजन तथा प्रतिरक्षा गर्ने हालको व्यवस्थालाई प्रस्तुत कार्यविधिले पनि निरन्तरता दिएको छ । कतिपय कसुरमा कम्तीमा प्रहरी निरीक्षक र अन्य कसुरमा कम्तीमा नायब प्रहरी निरीक्षकबाट अनुसन्धान गर्नेे, एकै वारदातको अनुसन्धान गर्दा त्यस्तो वारदातबाट चल्न सक्ने सबै मुद्दाको एकैपटक अनुसन्धान गर्नुपर्ने, अनुसन्धानको लागि कुनै व्यक्तिलाई हिरासतमा राख्दा सरकारी वकिलमार्फत मुद्दा हेर्ने अधिकारीको अनुमति लिने र केही गम्भीर अपराधमा २५ दिन अपर्याप्त भएमा थप हिरासतमा राख्न सकिने व्यवस्था गरिएको छ । यसरी नै, सात महिनाभन्दा बढी अवधिको गर्भवती महिला, नाबालक र ७५ वर्ष नाघेको व्यक्तिलाई कसुरको गम्भीरता हेरी अनुसन्धान अधिकारीले थुनामा नराखी अनुसन्धान गर्न सक्ने जस्ता नवीनतम व्यवस्था गरी कमजोर पक्षलाई सामाजिक न्याय र सुरक्षा प्रदान गर्न खोजिएको देखिन्छ । यी विधेयकहरू पनि पूर्ण छन् भन्न सकिने अवस्था छैन । थुप्रै कमजोरी पनि छन् । तर पहिलेका व्यवस्थाभन्दा धेरै हदमा प्रगतिशील छन् । अभ्यास र प्रयोग गर्दै जाँदा विभिन्न समस्या तथा अनेकौं चुनौतीहरू उपस्थित हुन सक्छन् । आउने समस्या, चुनौती र कमजोरी पनि संशोधन गर्दै जान सकिन्छ । यसरी नै कानुन परिष्कृत हुँदै पनि जान्छ । यी विधेयक पारित भएपछि यससँग बाझिने वा मिलाउनुपर्ने भएकाले करिब डेढ दर्जन ऐनलाई खारेज गर्ने, करिब तीन दर्जन ऐनलाई संशोधन गर्नुपर्ने अवस्थासमेत छ । लामो समयदेखि अभ्यस्त परम्परागत रूपमा सञ्चालित हुँदै आएको न्याय व्यवस्था नयाँ कानुनअनुसार अभ्यस्त हुन भावनात्मक, नयाँ कानुनको ज्ञान तथा जानकारी र प्रयोगको हिसाबले पनि समय लाग्न सक्छ । यसैकारण यी कानुन तत्काल लागू नगरी एक वर्षपछि मात्र लागू हुने व्यवस्था गरिएको हो । यो एक वर्षमा फौजदारी न्यायसँग सम्बन्धित अनुसन्धान, अभियोजन, न्याय निरूपण तथा फैसला कार्यान्वयन गर्ने निकाय तथा प्रतिरक्षी कानुन व्यवसायीलाई प्रशिक्षणको व्यवस्था गर्नु जरुरी हुन्छ । पौडेल उच्च अदालत सुर्खेतका न्यायाधीश हुन् ।"
"टुलुटुलु, निष्ठुरीको स्वतन्त्र प्रेस !","शब्द र वाणीमार्फत जनतालाई जगाउनुपर्ने पत्रकारहरू नै पार्टीको निर्देशनमा चल्न थालेपछि नेपाल लोक पनि अँध्यारोमा पर्ने त्रास बढेको छ कृष्णमुरारी भण्डारी पत्रकार महासंघका पूर्वसभापति विष्णु निष्ठुरीले मात्र आफ्नो नाम त्यस्तो 'सभापति पत्रकार मा दर्ज गराए, जो पत्रकारिताका न्यूनतम मूल्यमान्यता गिराएर पार्टीका लागि टसको मस भएनन् । क्याबात् विष्णु ! उनले गएको स्थानीय निर्वाचनमा पार्टीको प्रचार समितिमा बस्ने गरी सार्वजनिक भइसकेको आफ्नो नाम कटाएरै छोडे । कांग्रेसको प्रचार समितिमा बस्न उनले सार्वजनिक रूपमै अस्वीकार गरे । त्यसवापत उनले कति प्रताडना बेहोर्नुपर्यो, उनैलाई थाहा होला । उनलाई थाहा छ, पुगेस्पुगेस्को जिन्दगीमा सत्तासीनहरूसँग असहमत भएर बस्दा कति सकस हुन्छ । कसलाई थाहा छैन, स्वाभिमानी पत्रकारको आम्दानी जाडो महिनाको त्यस्तो छोटो सिरकजस्तै हुन्छ, जो गोडातिर छोप्यो, टाउकोतिर पुग्दैन र टाउकोतिर छोप्यो, गोडातिर पुग्दैन ! भदौ ५ गते सकिएको पत्रकार महासंघको निर्वाचनको सुरुआतमा पनि विष्णुले पार्टीहरूको सीधा हस्तक्षेपको खुलेरै विरोध गरे । पार्टीका नेताहरूले बोलाएका भेला र भत्तेर उनले बहिष्कार गरे । जनवर्गीय संगठनजस्तै पत्रकार महासंघ चलाउने पार्टीका जिम्मेवार नेताहरू उनलाई भेट्न आएको थाहा पाइयो । मन्त्रीसमेत भइसकेका नेताहरूले उम्मेदवार छान्ने, निर्वाचन रणनीति र कार्यनीति बनाउन निष्ठुरीको सहयोग र सहभागिता खोजे । तर विष्णुले फेरि पनि उपनामअनुसारकै निष्ठुरीपना नै देखाए । भने, 'कसलाई केन्द्रीय सदस्य र कसलाई पदाधिकारी बनाउने भन्ने निर्णय गर्नको लागि पत्रकारहरू स्वयं काविल छन् । व्यावसायिक पत्रकारले दलीय उम्मेदवारलाई पत्रकार नै मान्दैनन् । न दलीय उम्मेदवारले गरेका पत्रकारिताका काम व्यावसायिक र विश्वसनीय छन् न त यिनले प्रतिनिधित्व गर्ने संस्था नै व्यावसायिक र विश्वसनीय मानिन्छन् । वास्तवमा ती संघसंस्थाहरू पार्टीका ट्रेड युनियन जस्ता हुन् । तर पार्टीका नेताहरूले निष्ठुरीलाई 'नसो देखाइदिए र पत्रकार महाधिवेशनमा पत्रकारले के गर्नुपर्छ भन्दै अह्रनखटन गरिरहे, चुर्लुम्मै डुबेर सबैथोक गरे । पत्रकार पार्टीकिनाराको साक्षी बने । विष्णु निष्ठुरी पत्रकार महासंघलाई व्यावसायिक धर्मले चलेको संस्था बनाउने अभियानमा देश विकासविनासको ठेक्का लिइरहेका दलहरूसँग लडाइँमा हारे तर उनको हिम्मत र विवेकले भने हार मानेको छैन । लोकतन्त्रमा सरकारको मिडिया ! देशमा लोकतान्त्रिक गणतन्त्र छ र यो कांग्रेसको नेतृत्वमा नेकपा माओवादीसँग सहकार्य गर्दै चलिरहेको छ । तर सरकार भने आफैं लोकतन्त्रमा पत्रपत्रिका, रेडियो र टीभी चलाएर प्रजातान्त्रिक शासन पद्धतिको खिल्ली उडाइरहेको छ । पत्रकार महाधिवेशन र निर्वाचनमा पनि सत्तासीन कांग्रेसमाओवादी गठबन्धन तथा प्रमुख प्रतिपक्षी पार्टी नेकपा एमालेले ठाडै हस्तक्षेप गरेर पत्रकारहरूबीच आआफ्नो प्यानल उठाए । प्रधानमन्त्री शेरबहादुर देउवाले आइतबार पत्रकार महासंघको पच्चीसौं महाधिवेशनको उद्घाटन गर्दै सफेद झूट बोले । उनले महासंघमा पूर्ण कब्जा जमाइसकेपछि पत्रकारहरूमाझ सरकारले सञ्चार क्षेत्रलाई कदापि नियन्त्रण गर्ने छैन भनेर सबैलाई पेट मिचिमिची हँसाए । पार्टी पनि लोकतन्त्रको पर्याय ! पढेलेखेकाहरू नै कांग्रेसलाई लोकतन्त्रको पर्याय भनेर उक्साइरहेका छन् । यसले गर्दा नै पत्रकार महाधिवेशनमा देशको जेठो र लोकतन्त्रको पर्याय भनिने पार्टीका सभापतिले न्यूनतम लोकतान्त्रिक मूल्यमान्यतालाई धोती लगाइदिए । यसको उदाहरण खोज्न अब पहिलाजस्तो अन्यत्र गइरहन पर्दैन । पत्रकार महासंघमा समेत कांग्रेसमाओवादीको नग्न राजनीतिक गठबन्धनले सरकारलाई उदांगो मात्रै पारेको छैन, लोकतान्त्रिक वैधानिकतामाथि नै गम्भीर प्रश्न खडा गरेको छ । पत्रकारिता के हो ? पत्रकारितालाई राज्यको चौथो अंग मानिन्छ । लोकतान्त्रिक देशमा सबैलाई सूचनाको हक हुन्छ । यो हक सर्वसाधारणसम्म पुर्याउने माध्यम स्वतन्त्र पत्रकारिता हो । तर सूचनाको हकबारे आम जनतालाई सुसूचित गराउने जिम्मेवार माध्यम दलीय भागबन्डा र सरकारको ठाडो आदेशमा चल्न बाध्य पारेपछि सत्यतथ्य तोडमोड हुनु अस्वाभाविक होइन । तर पत्रकार अधिवेशनमा जो दलीय उम्मेदवार बनेर केन्द्रीय कमान्डबाट खडा गराइए, 'कार्यकर्ता हरू तिनैलाई भोट हाल्न विवश भए । उनीहरूले सूचनाको स्वतन्त्र प्रवाह अविछिन्न रूपमा प्रवाहित भइरहनुपर्छ भन्ने मान्यतासम्म राख्न सकेनन् । त्यसैले व्यावसायिक पत्रकारले दलीय उम्मेदवारलाई पत्रकार नै मान्दैनन् । न दलीय उम्मेदवारले गरेका पत्रकारिताका काम व्यावसायिक र विश्वसनीय छन् न त यिनले प्रतिनिधित्व गर्ने संस्था नै व्यावसायिक र विश्वसनीय मानिन्छन् । वास्तवमा ती संघसंस्थाहरू पार्टीका ट्रेड युनियन जस्ता हुन् । दोहोर्याइरहन परोइन, संसारभर पत्रकारहरू कार्यपालिका, व्यवस्थापिका र न्यायपालिकालाई अविश्वसनीय र गैरजिम्मेवार बन्न नदिन चौबीसै घन्टा सचेत रहने जात मानिन्छ किनभने पत्रकार नै लोकतन्त्रमा जनतालाई सत्यतथ्ययथार्थ जानकारी गराइरहने प्राणी हुन् । तर पत्रकार महासंघको अधिवेशन र निर्वाचन नै दलीय भागबन्डाले चुर्लुम्म डुबेपछि के हुन्छ ? अब भन्नुहोस्, स्वतन्त्र व्यक्तिले यसबारे प्रश्न उठाउने कि नउठाउने अनि त्यसलाई स्वतन्त्र र व्यावसायिक पत्रकारहरूले मूकदर्शक बनेर टुलुटुलु हेरि मात्र रहने ? स्वतन्त्र प्रेस लोकतान्त्रिक प्रणालीमा त्यस्तो एउटा अचुक मानक हो, जसलाई हेरेर अमूक मुलुक कतातिरको यात्रा गरिरहेको छ, विषयविद्हरू सहजै मापन गर्छन् । त्यसैले स्वतन्त्र प्रेस र त्यसमा कार्यरत पत्रकारहरू स्वतन्त्र रहनैपर्छ । कुनै पनि समाजको स्वतन्त्रता त्यहाँको प्रेस स्वतन्त्रतालाई हेरेर विश्वभर मापन गर्ने गरिन्छ । तर नेपालका राजनीतिक पार्टी र सरकार खुलेआम मिडियामाथि हस्तक्षेप गरिरहेका छन् जसरी उनीहरू विद्यार्थी र युवा संगठनलाई 'डिक्टेट गर्छन् । यसो गर्न दिइरहियो भने पत्रकारहरूको पेसागत संगठनको विशिष्टता स्वतः बिलाउनेछन् । व्यावसायिक मर्यादा र पत्रकार आचारसंहिताका मूलभूत मान्यता नष्ट हुनेछन् । पत्रकारिता पत्रुकारितामा रूपान्तरण हुनेछ । नेपाललोकमा अँध्यारो भनाइ नै छ, व्यावसायिक रूपमा दिनदिनै अक्षर र वाणीको खेती गर्ने पत्रकारहरू निष्पक्ष, निर्भीक र स्वतन्त्र रहन संविधानले नै विशेष अधिकार प्रत्याभूत गरेको छ । महासंघको अधिवेशन र निर्वाचनमा देशका ठूला पार्टीहरू कांग्रेस, एमाले र माओवादीले जुन नग्नहस्तक्षेप गरे, त्यसले तरुण दल, युवासंघ र वाईसीएल अधिवेशनभन्दा पत्रकार महासंघको अधिवेशन र निर्वाचन कुनै अर्थमा पनि भिन्न देखिएन । यसले पत्रकारको नूर उठ्नै नसक्ने गरी गिराइदिएको छ । भाषाविद् एवम् लेखक शरच्चन्द्र वस्तीले संस्कृतको एक श्लोक उद्धरण गर्दै लेखेका छन् शब्दरूपी ज्योतिले संसारलाई प्रकाशित नगर्ने हो भने यो तीनै लोक अन्धकारको डल्लोमा परिणत हुनेछ । शब्द र वाणीमार्फत जनतालाई जगाउनुपर्ने पत्रकारहरू नै पार्टीको निर्देशनमा चल्न थालेपछि नेपाल लोक अँध्यारोमा पर्ने त्रास बढेको छ । युवराज पनि अयोग्य ! त्यसैले पत्रकार महासंघको अधिवेशनमा सभापतिको उम्मेदवार बन्न युवराज घिमिरेको योग्यता नै पुग्दैन, राजेन्द्र दाहाल लायक नै भएनन् । व्यावसायिक पत्रकारिताको भाले डाँको गर्ने प्रतीक प्रधानले सभापतिमा दाबीसम्म गर्न पनि सकेनन् । जीवेन्द्र सिम्खडाले गुमसुम नै बस्नुलाई श्रेयष्कर ठाने । मनमा महासंघको सभापति हुन पाए हुन्थ्यो भन्ठान्ने नारायण वाग्लेले पार्टीका डनहरूसमक्ष आफ्नो नामसमेत बाहिर ल्याउने हिम्मत गर्न सकेनन् । उनीहरूका लागि दन्त्यकथाको फ्याउरोलाई भए झैं अंगुर अमिलो नै भयो र त्यही भनेर चित्त बुझाए ! टीभी पत्रकार विजयकुमार पाण्डेलाई पत्रकार महासंघले भर्खरै पुरस्कृत त गर्यो, तर सभापतिमा लड्न दलीय भागबन्डाका कारण टिकट दिने चर्चा चलाउन पनि सकेन । जागिरेको पेन्सन रेडियो पत्रकारहरूले पनि अधिवेशनमा कहींकतै आँट गर्न सकेको पाइएन । बेलायती बीबीसीको पेन्सनसम्म पकाएका सुमन खरेलले महासंघमा मुन्टो उठाउने हिम्मत गर्न सकेनन् । झलझलाउँदा रवीन्द्र मि श्र त पत्रकारिता नै छोडेर पार्टी खोल्न पुगे । कोमल वली, हरिशरण लामिछाने, श्रीराम पौडेल, प्रवीण अधिकारीहरू महासंघको प्रांगणमा समेत पुग्न सकेको देखिएन । सेकेन्ड सीडीओ राजधानी उपत्यकाबाहिर पत्रकारहरूको संख्या कम छैन । तर किन कहिल्यै महासंघलाई व्यावसायिक नेतृत्व दिन जागृत बनेर मोफसलका पत्रकार जुर्मुराउँदैनन् ? एकपल्ट कास्की पोखराका माधव शर्मा महासंघको सभापतिमै उठेका थिए, चुनाव हारे । अहिले उनी राष्ट्रपतिको प्रेस सल्लाहकार छन् । चुनाव हारे पनि शर्माले राष्ट्रप्रमुखलाई उत्कृष्ट सल्लाह दिएर व्यक्तित्व र क्षमता प्रदर्शन गरिरहेछन् भने मोफसलका पत्रकारहरूले महासंघलाई व्यावसायिक नेतृत्व दिन कम्मर कसेर सरे भने उनीहरूलाई राष्ट्रिय व्यक्तित्व बन्न कुनै 'माइकालालले रोक्न सक्ने देखिँदैन । तर पनि किन उनीहरू महासंघलाई हाँक्ने आँट प्रदर्शन गर्दैनन् ? लाख होइन, दस लाख पर्ने यो सवालको जवाफ एक व्यावसायिक पत्रकारले ठट्यौलो तर गम्भीर रूपले पो दिए । उनको जवाफ थियो, 'जिल्लामा सेकेन्ड सीडीओ बनेर हालीमुहाली गरिरहेका पत्रकारहरूले महासंघको सभापति, उपसभापति र महासचिव, सचिव र कोषाध्यक्षको पदलाई अहिले पनि त्यो सरह मानेका छैनन् ! यता, कनक र कुन्द दीक्षित दाजुभाइले चाहिँ पत्रकार महासंघप्रति किन कहिल्यै चासो नदेखाएका होलान् ? प्रश्न मुखबाट बाहिर निस्कन पाएको थिएन, एक अधबैंसे पत्रकारले तुरुन्तै आशुकविको रूपमा जवाफ दिइहाले, 'विदेशीसँग काम गर्न उनीहरूलाई कुनै संस्थाको मध्यस्थता नै चाहिँदैन । आफैं कुनै संस्थाभन्दा कम छैनन् ! मेहनत र पसिना यसको जवाफ किन स्वयम् कनक दीक्षितलाई नसोध्ने ? उनलाई सोधियो, 'किन तपाईं महासंघको चुनावमा उठेर राजनीतिक दलका पिछलग्गु बनेको पत्रकारहरूको संस्थालाई व्यावसायिक बनाउन लाग्नु हुन्न ? दीक्षितले विना हिच्किचाहट खडेखडे नै जवाफ दिए, 'महासंघलाई सपार्न, बनाउन चाहिने मेहनत र पसिना मसँग छैन ! आफ्नो सूत्रबद्ध भनाइलाई व्याख्या गर्दै उनले अगाडि भने महासंघमा पोलिटिसाइजेसन, भागबन्डा र सेटिङ हुन्छ । पब्लिकलाई भएको अन्यायको लेखा त्यहाँ हुँदैन । धमला नै आशाका किरण ! पत्रकार महासंघमा नै व्यावसायिक पत्रकारको खडेरी परेको समयमा ऋषि धमला मात्र अब 'आशाको किरण को रूपमा देखिइरहेका छन्, जसले हरेक दिन कोट लगाएर बिहानदेखि बेलुका अबेरसम्म देशभरका पत्रकारलाई 'कोट जुटाइदिइरहेछन् । रातबिहान नभनी उनी घटनास्थल पुग्छन् । जसले जे भने पनि रिसाउँदैनन् र सबैभन्दा ठूलो विशेषता उनी जोसुकैको अन्तर्वार्ता जुनबेला पनि बजाउन, छपाउन र देखाउन सक्छन् । यस्तो भएपछि दलका नेताहरूलाई ढुंगो खोज्दा देउता मिलेछ। यस्तो 'बहुमुखी प्रतिभालाई महासंघको नेतृत्व सुम्पिने हो भने रिपार्टर्स क्लबबाट ऋषिको पदोन्नति र महासंघले पनि खोजेजस्तै नेतृत्व पाउने पक्का हुन्थ्यो, तर यो मौका एक कार्यकाललाई गुमेको छ ! भर्खरै सकिएको निर्वाचन परिणामले कांग्रेसमाओवादीका कामरेड गोविन्द आचार्यको प्यानल नै निर्वाचित भएको छ ।"
रोनीको दुई सय गोल,"लन्डन : इङ्लिस प्रिमियर लिग फुटबलमा एभर्टनले बलियो प्रतिद्वन्द्वी म्यानचेस्टर सिटीलाई उसैको मैदानमा ११ गोलको बराबरीमा रोकेको छ । पहिलो हाफमै वेन रोनीले गोल गरे पनि दोस्रो हाफमा उक्त अग्रतालाई जोगाउन नसक्दा एभर्टन स्पष्ट तीन अंक हासिल गर्नबाट बञ्चित भएको थियो । रोनी लामो समय म्यानचेस्टर युनाइटेडमा बिताएर यसै सिजन एभर्टनमा आबद्ध भएका हुन् । रोनीले खेल सुरु भएको ३५औं मिनेटमा एभर्टनका लागि पहिलो गोल गरेका थिए । इङ्लिस प्रिमियर लिगमा रोनीले गरेको गोल संख्या पनि दुई सय पुगेको छ । ३१ वर्षीय रोनी सन् २००४ मा म्यान युनाइटेडमा आबद्ध हुनुअघि एभर्टनबाट व्यावसायिक फुटबल खेल्थे । उनी प्रिमियर लिगमा सर्वाधिक गोल गर्ने खेलाडीको सूचीमा दोस्रो स्थानमा छन् । यसअघि एलन सियररले मात्र प्रिमियर लिगमा दुई सय गोलको कीर्तिमान बनाएका थिए । निर्धारित समयको खेल सकिनुभन्दा आठ मिनेटअघि म्यान सिटीका लागि रहिम स्टर्लिङले जवाफी गोल गरेका थिए । स्टर्लिङ परिवर्तित खेलाडीका रूपमा मैदान प्रवेश गरेका थिए । खेलका क्रममा दुवै टोली १० खेलाडीमा समेटिएका थिए । पहिलो हाफको खेल सकिनुभन्दा ठीकअघि म्यान सिटीका कायल वाल्करले दोहोरो पहेँलो कार्ड पाएका थिए । यसैगरी निर्धारित समयको खेल सकिनुभन्दा दुई मिनेटअघि एभर्टनका मोर्गन पनि दोहारो पहेँलो कार्ड पाउँदै मैदानबाट बाहिरिएका थिए । मेरो लागि यो बिर्सनै नसकिने क्षण हो, दुई सय गोल पूरा गरेपछि रोनीले भने । एभर्टनमा फर्किएयता खेलिएका दुई लिग खेलमा रोनीले दुई गोल गसिसकेका छन् । दुई खेल खेलेको म्यान सिटी चार अंकसहित लिग तालिकाको चौथो स्थानमा छ । एभर्टन पनि दुई खेलबाट चार अंक बटुल्दै तालिकाको आठौं स्थानमा आसिन छ । प्रिमियर लिग तालिकामा दुवै खेल जितेको म्यानचेस्टर युनाइटेड ६ अंकसहित पहिलो स्थानमा छ ।"
अन्तर विद्यालयस्तरीय बासकेटबल र फुटबल प्रतियोगिता हुँदै,"काठमाडौं: वृहस्पती विद्यासदनको आयोजनामा चौथो यु १२ अन्तरविद्यालय बास्केटबल प्रतियोगिता र पाँचौं अन्तरविद्यालय फुटबल प्रतियोगिता हुने भएको छ। बुधबार विद्यालयले पत्रकार सम्मेलन गर्दै यही भदौं ११ गतेदेखि २४ गतेसम्म प्रतियोगिता गर्ने जानकारी गराएको हो। सबै प्रतियोगिता वृहस्पती विद्यासदनकै प्रांगण नक्सालमा हुने छ। यु १२ अन्तरविद्यालय बास्केटबल प्रतियोगिता (छात्र छात्रा दुबै) भदौ ११ देखि १७ गतेसम्म र यु १२ अन्तरविद्यालय फुटबल प्रतियोगिता (छात्रतर्फ) र मिनि फुटबल भदौ १८ देखि २४ गतेसम्म सञ्चालन हुनेछ। प्रतियोगितामा बास्केटबलतर्फ १२ विद्यालय सहभागि हुने जनाइएको छ। त्यस्तै, यु १२ फुटबलतर्फ १२ र मिनि फुटबल प्रतियोगितातर्फ ८ विद्यालय सहभागि हुनेछन्। सबै खेलहरु लिगकम नकआउटका आधारमा खेलाइनेछ। त्यस्तै, भदौ १६ गते बास्केटबल प्रतियोगिताको सेमिफाइनलको दिन अपाङ्ता भएका बास्केटबल खेलाडीहरुलाई सम्मान तथा प्रोत्साहन स्वरुप ह्विलचियर बास्केटबल प्रतियोगिता गरिने र प्रतियोगि खेलाडीहरुलाई विद्यार्थीहरुसँग अन्तरक्रिया गराइने पत्रकार सम्मेलनमा जानकारी गराइएको छ।"
सामान्य संशोधनसहित क्यानको प्रस्तावित विधान पारित,"काठमाडौं : अन्तर्राष्ट्रिय क्रिकेट काउन्सिल (आईसीसी)को निलम्बनमा रहेको नेपाली क्रिकेटको निकासका लागि महत्र्वपूर्ण मानिएको प्रस्तावित विधानलाई नेपाल क्रिकेट संघ (क्यान)को निर्वाचित समितिको विशेष साधारणसभाले सामान्य संशोधनसहित पारित गरेको छ । सल्लाहकार समूहले तयार पारी आफूले समेत स्वीकृत गरेको प्रस्तावित विधानमा क्यानको विशेष साधारणसभाले गरेको साधारण संशोधनलाई आईसीसीले स्वीकार गरेको अवस्थामा नेपाली क्रिकेटले चाँडै नै निकास पाउने देखिएको छ । विशेष साधारणसभाले निर्वाचित समितिको हालको १७ सदस्यीय कार्यसमितिले आगामी केन्द्रीय निर्वाचन साधारणसभामा बिनामताधिकार सहभागी भई कुनै पनि पदमा प्रतिस्पर्धा गर्न पाउने बुँदा थपेको छ । यसअघि प्रस्तावित विधानमा निर्वाचित समितिले कुनै पनि हैसियतमा निर्वाचन साधारणसभामा भाग लिन नपाउने उल्लेख थियो । साधारणसभाले निर्वाचित समितिको १७ सदस्यीय कार्यसमितिबाहेक नेपाली क्रिकेटमा योगदान पुर्याएका तर निर्वाचन साधारणसभामा सहभागी हुन नपाएका सातजनालाई पनि राष्ट्रिय खेलकुद परिषद् (राखेप)को सिफारिसमा बिनामताधिकार प्रतिस्पर्धा गर्न पाउने गरी सहभागी गराउने व्यवस्था गरेको छ । यस्तै साधारणसभाले विधान पारित भएपछिको संक्रमणकालीन अवस्थालाई छोट्याएर एक सय पाँच दिनभित्र जिल्ला, प्रदेश र केन्द्रको निर्वाचन गरिसक्नुपर्ने निर्णयसमेत गरेको छ । त्यसअनुसार विधान लागू भएको ४५ दिनभित्र जिल्ला, त्यसको ३० दिनभित्र प्रदेश र त्यसको थप ३० दिनभित्र केन्द्रको समेत निर्वाचन गरिसक्नुपर्ने समयसीमा तोकेकोछ । यसअघि एक सय ८० दिनको संक्रमणकालीन समयको व्यवस्था गरिएको थियो । त्यसअनुसार ९० दिनभित्र जिल्ला, त्यसपछिको ४५ दिनभित्र प्रदेश र थप ४५ दिनभित्र केन्द्रको निर्वाचन गरिसक्ने व्यवस्था गरिएको थियो । यस्तै विशेष साधारणसभाले क्यानको अध्यक्ष, महासचिव र कोषाध्यक्षका लागि तोकेको स्नातक तहको शैक्षिक योग्यता पनि हटाएको छ । अर्काे महत्र्वपूर्ण संशोधनमा विशेष साधारणसभाले केन्द्रको निर्वाचनपछि नयाँ कार्यसमितिलाई जिम्मेवारी हस्तान्तरण नगरेसम्म क्यानको निर्वाचित समिति अहिलेकै अवस्थामा रहने निर्णय गरेको छ, जसले कुनै काम गर्नेछैन तर विघटन पनि हुनेछैन । यसअघि विधान पारित भएसँगै निर्वाचित समिति स्वतः खारेज हुने व्यवस्था प्रस्ताव गरिएको थियो । विशेष साधारणसभाले निर्वाचन अनुगमनका लागि प्रस्ताव गरिएको समितिको संख्या पाँचबाट बढाएर सात पुर्याएको छ । यसमा आईसीसीबाट दुईजना, एसियाली क्रिकेट काउन्सिल (एसीसी), निर्वाचित समिति, राखेप, खेलकुद मन्त्रालय र सल्लाहकार समूहबाट एकएकजना सदस्य व्यवस्था गरिएको छ । क्यानको सबै तहको निर्बाचन समेत यसै समितीले गर्ने छ । यस्तै सदस्य शुल्कमा समेत परिमार्जन गरिएको छ । यसअघि एक हजार तोकिएको सदस्य शुल्कलाई पाँच सय तथा पाँच सय तोकिएको शुल्कलाई दुई सय ५० मा झारिएको छ । क्यान निर्वाचित समितिका महासचिव अशोकनाथ प्याकुरेलले नेपाली क्रिकेटलाई निकास दिलाउने उद्देश्यले हदैसम्म झुकेर निर्णय लिइएको बताए । हामीले नेपाली क्रिकेटलाई अहिलेको अवस्थाबाट निकास दिलाउन हामीले हदैसम्म झुकेर यो निर्णय लिएका छौं । हामी यो अवस्थाबाट अझै झुक्नसक्ने अवस्था छैन, प्याकुरेलले भने, अब नेपाली क्रिकेटले निकास पाउनुपर्छ । उनले क्रिकेटका सबै कुरा मिल्ने अवस्था भए अदालतमा विचाराधीन रहेको क्रिकेटसम्बन्धी मुद्दाले कुनै बाधा नपुर्याउनेसमेत बताए । क्रिकेट समाधानतर्फ जाने वातावरण भयो भने मुद्दा फिर्ता लिन वा त्यसलाई तामेलीमा राख्न पनि सकिन्छ, प्याकुरेलले भने, मुद्दाले क्रिकेटलाई निकास दिनबाट रोक्दैन । साधारणसभाले विधानको नामलाई समेत संशोधन गरी नेपाल क्रिकेट संघ २०५५ को संशोधित विधान २०७४ बनाएको छ । यसअघि नेपाल क्रिकेट संघको विधान २०७४ प्रस्ताव गरिएको थियो ।"
चर्चित फुटबलर रुनीले गरे सन्यासको घोषणा,एजेन्सी : विश्व फुटबलका चर्चित खेलाडी वेन रुनीले अन्तराष्ट्रिय फुटबलबाट सन्यासको घोषणा गरेका छन्। इङ्ग्ल्याण्डका किर्तिमानी फुटबलर रुनीले १४ वर्ष लामो अन्तराष्ट्रिय फुटबलको अनुभव संगालेपछि सन्यासको घोषणा गरेका हुन्। ३१ वर्षीय रुनीले १४ वर्ष लामो अन्तराष्ट्रिय फुटबल जीवनमा इङ्ग्ल्याण्डका लागि ५३ गोल गरेका छन्। उनले पुनः राष्ट्रिय टोलीमा बोलाइएको भए पनि सन्यासको घोषणा गरेको खुलासा गरेका छन्। रुनी म्यानचेष्टर युनाइटेड क्लबका पूर्व कप्तान समेत हुन्। रुनीले पहिलो पटक इङ्ग्ल्याण्डका लागि सन् २००३ मा खेलेका थिए। उनको जीवनका निम्ति सन् २००४ को युरो फुटबल पहिलो महत्वपूर्ण प्रतियोगिता थियो। गत नोभेम्बरमा बेम्बले रंगशालामा स्कटल्याण्ड विरुद्धको खेल नै उनको कप्तानीमा भएको अन्तिम खेल भएको छ।
"साफ च्याम्पीयनसीप : नेपाल र भारतको भिडन्त, नेपाल१ भारत २(लाइभ)",काठमाडौं : साफ च्याम्पीयनसीप फुटबलमा अहिले नेपाल र भारतको खेल जारी छ । । १५ वर्षमुनिको साफ च्याम्पीयनसीपको खेल सातदोबाटोमा रहेको एन्फा कम्प्लेक्सको खेल मैदानमा भइरहेको छ । आज नेपाल विजयी भए समूह बिजेता बन्ने छ । यसअघि नै नेपाल सेमिफाइनलमा पुगेको छ । नेपालले आफ्नो पहिलो खेलमा माल्दिभ्सलाई ६शून्यले पराजित गरेको थियो।
विवादका कारण अन्तर्राष्ट्रिय क्रिकेट एकेडेमी गुम्यो,"काठमाडौं : नेपाल क्रिकेट संघ (क्यान) का पूर्वअध्यक्ष जयकुमारनाथ शाहले नेपाली क्रिकेटमा देखिएको विवाद र खेल पदाधिकारीबीचको आपसी मतभेदका कारण राष्ट्रले बेलाबखत निकै ठूलो मूल्य चुकाउनु परेको बताएका छन् । बृद्ध उमेर र स्वास्थ्य समस्याका कारण पछिल्लो समय सार्वजनिक कार्यक्रममा निकै कम देखापर्ने ८९ वर्षीय शाहले निर्वाचित क्यानले मंगलबार बोलाएको विशेष साधारणसभाको उद्घाटन समारोहमा खेल पदाधिकारीको स्वार्थी प्रवृत्तिप्रति तिक्तता पोखे । खेल पदाधिकारीको स्थार्थी प्रवृत्ति र क्रिकेट संघमा देखिएको विवादका कारण राष्ट्रले समयसमयमा ठूलै मूल्य चुकाउनु परेको छ, एसियन क्रिकेट काउन्सिल (एसीसी) का पूर्वउपाध्यक्ष समेत रहेका शाहले भने, विवादकै कारण हामीले अन्तर्राष्ट्रिय स्तरको क्रिकेट एकेडेमी पनि गुमाउनु पर्यो । त्यो क्रिकेट एकेडेमी बनेको भए नेपाली क्रिकेटका लागि निकै ठूलो उपलब्धि हुने थियो । शाहले एकेडेमी बनाउने स्थानको विषयमा एसीसी र नेपाली खेल पदाधिकारीबीच कुरा नमिल्दा उक्त एकेडेमी नेपालबाट अन्यत्र गएको उनले बताए । हामीले ठूलो अवसर गुमायौं, अहिले आएर हामी मुलपानीमा बन्न लागेको राष्ट्रियस्तरको एकेडेमीमा चित्त बुझाएर बस्नु परेको छ, उनले थपे । उनले क्रिकेटमा देखिएको विवादकै कारण नेपाली क्रिकेटले अपेक्षित फड्को मार्न नसकेको दुःखेसो पनि पोखे । पछिल्लो समय नेपाली क्रिकेटले जुन गतिमा एकपछि अर्को अन्तर्राष्ट्रिय सफलता हातपार्दै आएको थियो त्यसलाई आधार मान्ने हो भने यतिबेला हामी टेस्ट मान्यताप्राप्त राष्ट्रको दौडमा हुने थियौं । तर, समय समयमा देखिने अनावश्यक विवादका कारण हामी निकै पछि परेका छौं, लामो समयसम्म मूलूकको क्रिकेट हाँकेका शाहले भने, अझै पनि समय छ, तत्काल क्रिकेट विवाद समाधान गरेर अगाडि बढ्न सके हामी विश्व क्रिकेटमा निकै अगाडि बढ्न सक्छौं । आम क्रिकेटप्रेमीको चाहना पनि यही हो । कार्यक्रममा नेपाली क्रिकेटको विकास र विस्तारमा पूर्याएको योगदानको कदर गर्दै शाहलाई सम्मान पनि गरिएको थियो । युवा तथा खेलकुदमन्त्री राजेन्द्रकुमार केसीले दोसल्ला ओढाएर सम्मान गरेका थिए । कार्यक्रममा मन्त्री केसीले क्रिकेट विवाद समाधानमा क्यानको विशेष साधारणसभा महत्वपूर्ण सिद्ध हुने विश्वास व्यक्त गरे । नेपालमा क्रिकेटको निकै ठूलो सम्भावना छ, त्यसैले यथाशिघ्र क्रिकेट विवाद समाधान गरी सबै पक्ष एकजुट भएर अगाडि बढ्नुको विकल्प छैन, उनले भने । यसैगरी राष्ट्रिय खेलकुद परिषद्का कोषाध्यक्ष सुरेन्द्र हमालले नेपाली खेलकुदमा अन्तर्राष्ट्रिय मान्यताको त्रास देखाएर खेल संघहरुमा मनोमानी गर्ने प्रवृत्ति बढ्दै गएको धारणा व्यक्त गरे । अखिल नेपाल फुटबल संघका पूर्वउपाध्यक्ष कर्मा छिरिङ शेर्पाले नेपाली खेलकुदमा राजनीतिक स्वार्थले विसंगती निम्त्याएको बताए । निर्वाचिक क्यानका अध्यक्ष चतुरबहादुर चन्दले केही व्यक्तिको स्वार्थका कारण नेपाली क्रिकेट विकासभन्दा पनि विवादमा रुमल्लिएको धारणा व्यक्त गरे ।"
म्याराडोना फुटबल खेल्न भारत आउदै,"कोलकाता : अर्जेन्टिनाका फुटबल लिजेन्ड डिएगो म्याराडोना च्यारिटी फुटबल खेल्न भारतमा आउने भएका छन् । सन् १९८६ को विश्वकप विजेता अर्जेन्टिनी टोलीका महत्र्वपूर्ण सदस्य म्याराडोना आगामी अक्टोवर २ देखि ४ तारिखसम्म भारतमा रहने भारतीय सञ्चारमाध्यमले जनाएका छन् । म्याराडोनाले अक्टोवर २ तारिखमा भारतीय क्रिकेट टोलीका पूर्वकप्तान सौरभ गांगुलीलगायत फुटबल, क्रिकेट, हकी र चलचित्र कलाकारसँग मिलेर प्रदर्शनी खेल खेल्नेछन् । म्याच फर युनिटी नामक च्यारिटी खेलमा भारतीय हकी टोलीका पूर्वकप्तान धनराज पिल्ले, बंगाली अभिनेता अविर चटर्जी, क्रिकेट खेलाडी मनोज तिवारी र दीपदास गुप्ताले पनि म्याराडोनासँग फुटबल खेल्नेछन् । कोलकातामा हुने उक्त च्यारिटी खेलमा मोहनबगानका पूर्वखेलाडी चिमा ओकोरी, जस रामिटेज र ओदाफा ओकोलीले पनि म्याराडोनासँग फुटबल खेल्नेछन् । प्रतियोगिताको आयोजना आदित्य स्कुल अफ स्पोर्ट्सले गर्न लागेको हो । म्याराडोनाको भारत भ्रमणको व्यवस्थापन भने मोक्ष स्पोर्ट्स भेन्चर्सले गरेको हो । मोक्ष स्पोर्ट्सका संस्थापक सताद्रु दत्तले पहिलो ३० मिनेट म्याराडोना र फुटबल खेलाडीबीच खेल हुने र त्यसपछि क्रिकेटर र कलाकारसँग खेल हुने जानकारी दिए । दुई च्यारिटी खेलपछि उनी भारतमै आयोजना हुन लागेको फिफा यू१७ विश्वकप फुटबलको कार्यक्रममा सहभागी हुनेछन् । विश्वका दिग्गज फुटबलर म्याराडोना दोस्रोपटक भारत भ्रमणमा आउन लागेका हुन् । उनी यसअघि सन् २००८ मा पहिलो पटक भारत आएका थिए । त्यसबेला हजारौं फुटबलप्रेमीले म्याराडोनालाई विमानस्थलमा भव्य स्वागत गरेका थिए । १० वर्षपछि पुनः भारत भ्रमणको अवसर जुट्दा खुसी लागेको ५६ वर्षीय म्याराडोनाले बताएका छन् ।"
नेइमारविरुद्ध एक करोड डलर फिर्ता माग्दै बार्सिलोनाको मुद्धा,"एजेन्सी : स्पेनिस क्लब बार्सिलोनाले हालै आफुसँगको सम्बन्ध भंग गर्दै फ्रान्सेली क्लब पेरिस सेन्ट जर्मन (पीएसजी) मा आबद्ध भएका ब्राजिलियन स्ट्राइकर नेइमारविरुद्ध मुद्धा दायर गरेको छ। बार्सिलोनाले गत वर्ष आफूसँग नयाँ सम्झौता गर्दा दिएको एक करोड अमेरीकी डलर बोनस रकम फिर्ता गर्नुपर्ने माग गर्दै नेइमारविरुद्घ मुद्धा दायर गरेको हो। बार्सिलोनाले नेइमारसँग सो रकमको १० प्रतिशत थप ब्याज समेत माग गरेको छ। सन् २०१३ मा बार्सिलोनामा आबद्ध भएका नेइमारले गत वर्ष सन् २०२१ सम्मका लागि क्लबसँग सम्झौता नविकरण गरेका थिए। सम्झौता नविकरण गर्ने क्रममा उनलाई सो बोनस रकम दिइएको दाबी बार्सिलोनाले गरेको छ। बार्सिलोनासँग नयाँ सम्झौता गरेको वर्ष दिनपछि नै नेइमार सम्झौता भंग गर्दै पीएसजीतर्फ लागेपछि बार्सिलोनाले उनीसँग रुष्ट बनेको छ। नेइमार २६ करोड २० लाख अमेरिकी डलरमा पीएसजी पुगेका हुन्। बार्सिलोनाले अगस्ट ११ तारिखमा नेमारविरुद्ध मुद्धा दर्ता गराएको जनाएको छ। नविकरण गरीएको केही समयमै नेमारले सम्झौता एक पक्षिय रुपमा तोडेकाले हामीले क्लबको हितलाई ध्यानमा राखी रकम फिर्ता गराउन उनिविरुद्ध कानुनी प्रकृया सुरु गरेका हौं, बार्सिलोनाद्वारा जारी विज्ञप्तिमा भनिएको छ। बार्सिलोनाले नेइमारले उक्त रकम तिर्न नसक्ने हो भने पीएसजीले नै तिरिदिनु पर्ने मागसमेत गरेको छ। पीएसजीले भने बार्सिलोनाको उक्त दाबीप्रति आश्चर्य व्यक्त गरेको छ। पीएसजी र नेइमार यस प्रकृयामा आकर्षित हुने सबै कानुनी व्यवस्था पालना गर्न तयार छ, पीएसजीले भनेको छ, तर, बार्सिलोनाको पछिल्लो व्यवहारले हामीले आश्चर्यचकित बनाएको छ। बार्सिलोनाको यो व्यवहारबाट पीएसजी दुःखी छ।"
साफ च्याम्पीयनसीप फुटबल : भारतसँग नेपाल पराजित,"काठमाडौं : नेपाली युवा टोली यू१५ साफ च्याम्पियनसिपमा समुह बी को उपविजेताका रुपमा सेमिफाइनलमा पुगेको छ। यसअघिनै सेमिफाइनलमा स्थान बनाइसकेका नेपाल र भारतबीच बुधबार एन्फा टेक्निकल मैदानमा भएको समूहगत चरणको अन्तिम खेलमा भारतसँग २१ गोलले पराजित भएपछि नेपाल उपविजेतामा बनेको हो। भारत समूह विजेता बन्यो। सेमिफाइनलमा नेपालले समूह ए को विजेता बंगलादेशसँग प्रतिस्पर्धा गर्नेछ। भारतले भने भुटानसँग सेमिफाइनल खेल्नेछ। प्रतिस्पर्धात्मक खेलको पहिलो हाफ ११ गोलको बराबरीमा सकिएको थियो। भारतले २७औं मिनेटमा खाता खोलेको थियो। भारतका लागि कप्तान विक्रमप्रताप सिंहले गोल गरे। विके ओरामको पहिलो प्रहार नेपालका गोलरक्षकले फर्काएको बललाई विक्रमप्रतावले हेडमार्फत गोल गरेका थिए। नेपालले भने ४१औं मिनेटमा बराबरी गोल फर्काएको थियो। नेपालका लागि कप्तान रोशन रानामगरले पेनाल्टीमार्फत बराबरी गोल गरे। भारतका खेलाडी गिम्सनले डिबक्सभित्र नेपालमा आकाश बुढामगरलाई लडाएपछि पाएको पेनाल्टीलाई रोशनले सदुपयोग गरेका थिए। दोस्रो हाफमा बलियो देखिएको भारतले ६५औं मिनेटमा गरेको गोल निर्णायक बन्यो। भारतका लागि रविबहादुर रानाले दोस्रो गोल गरे। रविले फ्रिकिकमार्फत गोल गरेका थिए। डिबक्स नजिक नेपालका सञ्जीव अर्यालले भारतका लालरोकिमालाई फल गरेपछि भारतले फ्रिकिकको अवसर पाएको थियो। तीन टोली सम्मिलित समूहगत चरणको पहिलो खेलमा नेपालले माल्दिभ्सलाई ६० र भारतले माल्दिभ्सलाई ९० गोलले हराएर सेमिफाइनलमा स्थान बनाएका थिए। नेपाल र भारतको भिडन्त, नेपाल१ भारत २(लाइभ)"

शीर्षक,विवरण
"बन्ला त सुविधासम्पन्न गाउँ, शान्त र स्वच्छ सहर","नेपालको वर्तमान संविधानले जर्मनी वा फ्रान्समा जस्तै स्थानीय निकायका कार्यक्षेत्र र अधिकारहरू पहिल्यै सुरक्षित गरिदिएको छ । बेलायत र उत्तर अमेरिकातिर बस्दा र कहिलेकाहीँ युरोपेली मुलुकहरूको भ्रमण गर्दा मलाई सधैं त्यहाँको सुव्यवस्थित सार्वजनिक सेवाले मन लोभ्याउँथ्यो । ती सेवामध्ये उल्लेख्य लागेका सेवामा स्थानीय सार्वजनिक यातायात, फोहोर व्यवस्थापन, वातावरण संरक्षण, अग्नि नियन्त्रण र सामुदायिक प्रहरी सेवा, संस्कृतिजन्य र अमोदप्रमोद सेवा आदि हुन् । तिनको विश्वसनीयता र गुणस्तर देख्दा लाग्थ्यो यस्तै गुणस्तरीय सेवा आफ्नै मुलुकमा कहिले उपलब्ध होला ? त्यस्तो विकास के कसरी गर्न सकिएला ? उल्लिखित मूलुकका राजनीतिक र प्रशासनिक व्यवस्था र सार्वजनिक नीतिहरू अध्ययन गर्दा थाहा भयो, त्यस्ता सेवाहरू अर्थात् जनताको दैनिक सरोकारसँग सम्बद्ध सेवाहरू प्रायः स्थानीय सरकारकै कार्यक्षेत्रभित्र पर्दो रहेछ । संविधान जारी भएपछि अहिले नेपालमा हुन लागेको आसन्न स्थानीय तहको निर्वाचनले माथि भनेजस्तो गुणस्तरीय सार्वजनिक सेवाको सम्भावनालाई थोरै भए पनि वास्तविकतामा परिणत गर्ने मौका दिएको छ । वर्तमान नेपालको संविधानले स्थानीय तहलाई २२ वटा क्षेत्रमा एकलौटी अधिकार दिनू भनेको कुनै चानचुने संवैधानिक प्रत्याभूति हैन । तीमध्ये सबै मुख्य सेवाका क्षेत्रहरू स्थानीय तहको जिम्मामा आउनुलाई यस क्षेत्रमा युगान्तकारी परिवर्तन नै मान्न सकिन्छ । बेलायत, उत्तर अमेरिका र युरोपेली मुलुकमा स्थानीय सरकार र कार्य नेपालमा आसन्न सम्भावनाको विस्तृत चर्चा गर्नुपूर्व माथि उदाहरणका रूपमा पेस गरिएका मुलुकहरूमा स्थानीय निकाय वा स्थानीय सरकारका लागि के कस्तो संवैधानिक ग्यारेन्टी र राजनीतिक समर्थन उपलब्ध छ, त्यो उल्लेख गर्नु उपयुक्त हुनेछ । उल्लिखित प्रायः सबै मुलुक पश्चिमा, धनी र विकसित मानिएका देशहरू हुन् तथापि स्थानीय सरकारको संरचना र कार्यप्रक्रियाका सवालमा ती देशहरूबीच उल्लेख्य भिन्नता रहेको छ । मूल रूपमा फ्रान्सलगायत बेल्जियम, पोर्चुगल, स्पेन, ग्रिसमा रहेको स्थानीय सरकारको पद्धतिलाई फ्रान्को मोडेल'का रूपमा र बेलायत, आयरल्यान्ड, अमेरिका, क्यानडाजस्ता मुलुकमा रहेको प्रणालीलाई यांग्लो मोडेल'को रूपमा बुझ्ने गरिन्छ । एउटा मोडेलमा रहेका देशहरूबीच समानता र अर्को मोडेलका देशसँग तिनीहरूको काम गर्ने परिपाटी अलिक भिन्न भएको देखिन्छ । जर्मनी या फ्रान्समा स्थानीय सरकारलाई स्वशासनका निम्ति बलियो राजनीतिक र संवैधानिक प्रत्याभूति गरिएको छ । त्यस्तै प्रत्याभूति बेलायतमा चाहिँ गरिएको पाइएन । बेलायतको स्थानीय सरकार अल्ट्रा भाइरस' रुलअन्तर्गत क्रियाशील रहन्छ, जसको मतलब तिनलाई कानुनले तोकेको सीमाभित्र मात्र काम गर्ने अधिकार दिइएको छ । ती अधिकारहरू संवैधानिक रूपमा भने ग्यारेन्टी गरिएको छैन । क्यानडामा पनि संविधानले राज्यको शक्तिलाई संघ र प्रान्तका बीच बाँडेको छ । स्थानीय निकायका अधिकार ती निकाय र तिनको प्रान्तसँग (नेपालको प्रदेश भनेजस्तै) हुने नेगोसियसन'द्वारा तय हुने गर्छ । तर यसो भनिरहँदा बेलायत, क्यानडाजस्ता मुलुकमा स्थानीय सरकार खासै प्रभावकारी छैनन् कि भनेझैं लाग्छ तर वास्तविकता त्यस्तो होइन । त्यहाँका स्थानीय निकायहरू सेवाप्रवाहमा यति प्रभावकारी छन् कि तिनलाई कुनै अर्थमा पनि कम आँक्न सकिन्न । भर्खरको सार्वजनिक खर्च कटौतीको युग आउनु पहिलासम्म बेलायतको स्थानीय सरकारको कर्मचारीको संख्या सम्पूर्ण सार्वजनिक सेवाका कर्मचारीको संख्यामा आधाभन्दा बढी हुने गथ्र्यो, जुन जर्मनी या फ्रान्समा एक चौथाइदेखि एक तिहाइसम्म मात्र हुने गथ्र्यो । जनतासँग यसरी गहिरोसँग भिजेर काम गर्ने गरेका कारण बेलायत वा क्यानडामा स्थानीय सरकारहरू माथिल्लो स्तरको नीतिनिर्माणमा समेत आधिकारिक रूपले प्रभाव पार्न सक्छन् । जब कि तिनका स्वशासनका अधिकारहरू अझै संविधानद्वारा संरक्षित छैनन् । नेपालका स्थानीय निकाय, अवसर र चुनौती नेपालको वर्तमान संविधानले जर्मनी वा फ्रान्समा जस्तै स्थानीय निकायका कार्यक्षेत्र र अधिकारहरू पहिल्यै सुरक्षित गरिदिएको छ । त्यस अर्थमा अब बन्ने नेपालका स्थानीय निकायहरू प्रारम्भदेखि नै नयाँ छलाङका साथ क्रियाशील हुन सक्नुपर्ने हो । कार्यक्षेत्र र अधिकार संविधानद्वारा सुरक्षित हुनु भनेको अब बन्ने कानुन र त्यसद्वारा सिर्जित अधिकारको रूपरेखाभित्र गएर स्थानीय निकायले फेरि नेगोसिएसन' गर्नु नपर्ने ग्यारेन्टी हो । त्यस अर्थमा यो व्यवस्था बेलायत वा क्यानडाको भन्दा पनि अग्रगामी छ । अधिकारको संस्थागत संरक्षण एउटा कुरा हो, तर तिनको वास्तविक प्रभावकारितामा प्रभाव पार्ने अरू प्रशस्तै तत्वव हुने गर्छन् । चलिआएको परिपाटी, जनताको सोचको स्तर, जनताको अपेक्षा, उपलब्ध प्रविधिको स्तर, हकअधिकारका लागि स्वार्थी समूह र संस्थाहरूबीच हुने खिचातानीजस्ता विषयको भूमिका हाम्रो देशको सन्दर्भमा अहम् महत्ववको हुन्छ। चलिआएको परिपाटी, जनताको सोचको स्तर, जनताको अपेक्षा, उपलब्ध प्रविधिको स्तर, हकअधिकारका लागि स्वार्थी समूह र संस्थाहरूबीच हुने खिचातानीजस्ता विषयको भूमिका हाम्रो देशको सन्दर्भमा अहम् महत्ववको हुन्छ । २०४६ सालको परिवर्तनपछि पनि विकेन्द्रीकरण र स्थानीय तहको सशक्तीकरणका लागि केही काम भएका थिए । वन, जलस्रोत, विद्यालय व्यवस्थापन, स्वास्थ्य संस्था व्यवस्थापनजस्ता क्षेत्रमा स्थानीय जनताको भूमिका बढाउने दिशामा उलेख्य कामहरू भएका थिए । तर, तत्सम्बन्धी नीतिहरूले सबै ठाउँमा भनेजस्तो प्रतिफल दिन सकेनन् । उल्लिखित नीतिहरूले सैद्धान्तिक हिसाबले राजनीतिक अधिकारको विकेन्द्रीकरण गरे पनि त्यसअनुरूप कतै वित्तीय अधिकारको डेलिगेसन' नभएको महसुस गरियो । कुनै केसमा निर्वाचित स्थानीय तह र सेक्टोरल मिनिस्ट्री'द्वारा गठित उपभोक्ता समूहबीच अधिकारको खिचातानीको प्रश्न उपस्थित भइदियो । सामुदायिक वनको व्यवस्थापन तत्सम्बन्धी ऐनद्वारा गठित उपभोक्ता समूहले गर्ने हो कि स्थानीय निकायले ? भन्ने कुरा बहसको विषय बन्यो । जलस्रोत ऐनले जो अधिकार जिल्ला जलस्रोत समितिलाई दिएको थियो त्यसले पनि तत्कालीन जलस्रोत मन्त्रालयको संरचना र कार्यप्रक्रियासँग बेमेल राख्थ्यो । अझै प्रदेश सरकार अस्तित्वमा आइनसकेको सन्दर्भमा भविष्यमा स्थानीय निकायलाई दिइएको भनिएको अधिकार र प्रदेशको कार्यक्षेत्रबीच कुनै खिचातानी हुँदैन भन्ने ग्यारेन्टी छैन । केन्द्रीकृत प्रणालीअन्तर्गतका क्षेत्रगत जिल्लास्थित कार्यालयहरू जहाँको तहीँ छँदैछन् । तिनले अब कसरी स्थानीय निकायसँग समन्वय गरी काम गर्ने हो, कुनै ठोस निर्णय भइसकेको भेटिन्न । यो अन्योल पनि स्थानीय निकायको प्रभावकारिताको बहसमा पेचिलो प्रश्न बनेको छ । यसका बीच अर्थात् यसअघि आसन्न चुनौतीहरूका जेजति कुरा उठाइए पनि ती कुनैले पनि अग्रगामी सम्भावनालाई पूरै निषेध भने गर्न सक्दैन । मुख्य कुरा अब जनतामा विकासलाई हेर्ने दृष्टिकोणमा आमूल परिवर्तन आउनु जरुरी छ । अन्ततोगत्वा विकास जनताको चाहना, सहभागिता र योगदानबाट मात्र सम्भव हुने हो । यस दिशामा अघि बढ्न अब कसैले पनि स्थानीय तहलाई हिजोकै स्थानीय निकायको रूपमा हेर्ने गल्ती गर्नु भएन । साथमा फैलिएको कार्यक्षेत्र र अधिकारअन्तर्गत सम्भावनाको भरपूर उपयोगका लागि सबै स्थानीय निकायमा योग्य, अनुभवी, सिर्जनशी र न्यायप्रेमी व्यक्ति र व्यक्तिहरूलाई निर्वाचित गरी पठाउनु जरुरी छ । त्यसले मात्र प्रारम्भमा उल्लेख गरेजस्तो प्रभावकारी सार्वजनिक सेवाको सपनालाई यथार्थमा परिणत गराउनसक्छ । (लेखक विकासविद् हुन्)"
"स्थानीय तह, कर्णाली र काठमाडौं","पोहोर साल यही मौसममा कर्णालीमा पुग्दा पाँचै जिल्लाका अधिकांश बस्ती प्रायः खाली थिए । गाउँका अधिकांश नागरिक उपल्लो भेगतिर लागिसकेका थिए । तर, यसपटकको माहोल अर्कै छ, फरक छ । लेकाली भेगमा गएका नागरिक पनि गाउँ फर्किसकेका छन् । वैशाखको पहिलो साताबाटै हुम्लाको सदरमुकाम सिमीकोटदेखि गाउँघरसम्म सरकारले घोषणा गरेको स्थानीय तहको निर्वाचनका विषयमा चासो र चर्चा छ । सिमीकोटका सडक र चोकबजारहरूमा भेला भएका सर्वसाधारणको चर्चाको विषय निर्वाचन नै थियो । र, एउटा प्रश्न पनि थियो यो निर्वाचनले कर्णालीका तमाम समस्याको समाधान गर्ला त ? हो, सिंगो मुलुकसँगै कर्णालीका धेरै समस्याको समाधान बोकेर स्थानीय तहको निर्वाचन हुन गइरहेको छ । बदलिँदो कर्णाली नेपाली राजनीतिले पछिल्लो तीन दशकमा विभिन्न चरण पार गरेको छ । तानाशाही र एकतन्त्रीय शासन व्यवस्थाबाट लोकतान्त्रिक गणतन्त्रसम्म आइपुग्दा नेपाली समाज धेरै अघि बढिसकेको छ । राजतन्त्रात्मक व्यवस्था रहेको मुलुकमा लोकतान्त्रिक गणतन्त्र स्थापना भयो । संघीयता र विकेन्द्रीकृत राज्यव्यवस्थाको अवधारणा फलिभूत हुँदैछ । संविधान कार्यान्वयन गरी मुलुकलाई निर्वाचनमार्फत ताजा जनादेश दिने दायित्व सरकारको हो । र, स्थानीय तहको निर्वाचनमार्फत आउने जनप्रतिनिधिले २० वर्षदेखिका स्थानीयस्तरका समस्या सम्बोधन गर्नेछन् । विकासनिर्माण र जनताका आकांक्षा पूरा गर्ने दायित्व बोकेका जनप्रतिनिधिहरू अबको चुनावले छान्दैछ । नागरिकका असीमित चाहना पूरा गर्नुपर्ने, तराई, मधेस, थारू, आदिवासी, अल्पसंख्यक तथा कर्णाली बाध्यताका माझबाट नेपाली नेतृत्व अघि बढिरहेको छ । यो सरकार र नेपाली राजनीतिक पार्टीका लागि जनउत्तरदायी काम गरेर आफैंलाई प्रमाणित गर्ने अवसर पनि हो । स्थानीय तहको निर्वाचनबाट छानिने गाउँपालिका र नगरपालिकाका प्रमुखहरूबाट आमनागरिकले सुशासनकै अपेक्षा राखेका हुन् । जुन कार्य हेर्दा सहज र व्यावहारिक रूपमा निकै चुनौतीपूर्ण छ । निर्वाचित जनप्रतिनिधिलाई त्यही चुनौतीलाई छिमल्नु छ । स्थानीय तहको संरचना संघीय लोकतान्त्रिक गणतन्त्र नेपालको नयाँ संरचनाअनुसार प्रदेश नम्बर ६ मा हुम्ला, मुगु, डोल्पा, जुम्ला, कालीकोट, रुकुम, जाजरकोट, दैलेख र सुर्खेत रहेका छन् । भौगोलिक सुगमताका हिसाबले रुकुम, जाजरकोट, दैलेख र सुर्खेतवासीको दैनिकी केही सहज छ । तर, ग्रामीण ऋणग्रस्तताले ती जिल्लाका नागरिकको घाँटी अँठ्याएकै छ । यद्यपि, हुम्ला, मुगु, डोल्पा, जुम्ला र कालीकोटका बासिन्दाले भोगिरहेको यथार्थ तुलनात्मक रूपमा बढी कारुणिक छ । अब गाउँँघरमै पुगेको स्थानीय सरकारबाट यी तमाम समस्याको समाधान हुनुपर्छ भन्ने अपेक्षा आमनागरिकको हुनु स्वाभाविक हो । भोट माग्न आउने राजनीतिक दलका उम्मेदवारलाई हाम्रो सरोकार र सुविधाको विषयमा चाहिँ के कार्यक्रम ल्याउनुभएको छ ? हाम्रा लागि के गर्नुहुन्छ ? ' भन्नेसम्मको प्रश्न गर्नसक्ने भएका छन् अहिले कर्णालीका महिला । स्थानीय तहको नयाँ संरचनाअनुसार डोल्पामा दुईवटा नगरपालिका र ६ वटा गाउँपालिका छन् । त्यसैगरी जुम्लामा एउटा नगरपालिका र सातवटा गाउँपालिका, कालीकोटमा तीनवटा नगरपालिका र ६ वटा गाउँपालिका तथा मुगुमा एउटा नगरपालिका र तीनवटा गाउँपालिका छन् । हुम्लामा चाहिँ सातवटा गाउँपालिका छन् । त्यसअनुसार स्थानीय तहको निर्वाचनपछि कर्णालीका सात नगरपालिकाबाट तीन सय ८५ जना र २९ वटा गाउँपालिकाबाट एक हजार पाँच सय ४२ जना जनप्रतिनिधि छानिनेछन् । दसौं हजार नागरिकका प्रशासनिक आवश्यकता पूरा गर्ने दायित्व लिएर आउने जनप्रतिनिधिले जनताको विकासको चाहनालाई पनि सम्बोधन गर्नुपर्ने हुन्छ । कर्णालीमा धेरै युवा उम्मेदवार आउँदैछन् । पुरानो पुस्ताको मागदर्शन र नयाँ पुस्ताको जोशजाँगरलाई कर्णालीको विकासका लागि सदुपयोग गर्नुपर्छ । आजको र भोलिको कर्णाली सामाजिक विकृतिले पछि परेको कर्णालीमा स्थानीय तहको निर्वाचनका विषयमा चासो र चिन्ता उत्तिकै छ । स्थानीयस्तरमा छाउपडी प्रथामा पिरोलिएका आममहिला दिदीबहिनी पनि स्थानीय तहको चुनावका विषयमा सवालजवाफ गर्दैछन् । सरकार त अब घरमै आउँछ अरे नि ! भन्ने चर्चामात्रै होइन, भोट माग्न आउने राजनीतिक दलका उम्मेदवारलाई हाम्रो सरोकार र सुविधाको विषयमा चाहिँ के कार्यक्रम ल्याउनुभएको छ ? हाम्रा लागि के गर्नुहुन्छ ? भन्नेसम्मको प्रश्न गर्नसक्ने भएका छन् अहिले कर्णालीका महिला । त्यसैले चेतना र शिक्षाको कमीले गर्दा ओझेलमा परेका कर्णाली क्षेत्रका महिलामा देखिएको सशक्तीकरणको नमुना नवीन नेपाल निर्माणको पहिलो खुट्किलो हो । एउटा भनाइ छ, एउटा घरमा पुरुष शिक्षित भए घरका एक सदस्य शिक्षित हुन्छन् तर एउटी महिला शिक्षित भइन् भने घरका सबै सदस्य शिक्षित हुन्छन् ।' कर्णालीको सेरोफेरोमा कुरा गर्दा भिन्न परिवेश, भौगोलिक विकटता भए पनि पछिल्लो डेढ दशकमा त्यहाँका महिलामा आएको जागरण र चेतनास्तरमा भएको विकासले अब कर्णालीले नयाँबाटो लियो भन्ने प्रमाणित गर्छ । कर्णालीका डोल्पा, हुम्ला, जुम्ला, मुगु र कालीकोटमा जिल्लास्थित निर्वाचन कार्यालयले निर्वाचन शिक्षा कार्यक्रम सञ्चालन गरिरहेको छ । मुलुक गणतन्त्र र संघात्मक ढाँचामा गइसकेपछि पहिलोपटक हुने स्थानीय तहको निर्वाचनले महत्ववपूर्ण जिम्मेवारी बोकेको छ । अब त यो जिम्मेवारी पूरा गराउन तमाम कर्णालीवासी उठ्नेछन् । समृद्धि र विकासको पाटो कर्णाली अथाह प्राकृतिक सम्पदाले भरिपूर्ण छ । मात्रै यसको सदुपयोगको सवाल बाँकी छ । स्थानीयस्तरमा निर्मित साना उद्योगलाई व्यवस्थित गर्न सकिएको छैन । प्रविधियुक्त बनाउन सकिएको छैन । जडीबुटी र अन्य प्राकृतिक स्रोतसाधनको सदुपयोग गर्नका लागि पनि राज्यले साना र मझौला उद्योगलाई व्यवस्थित गर्दै अघि बढ्नुपर्छ । कर्णालीका तीनवटा जिल्लालाई सडकमार्गले जोडिसकेको छ । हुम्ला र डोल्पा जिल्लालाई सडकमार्गको राष्ट्रिय सञ्जालले जोडेपछि कर्णाली नयाँ युगमा प्रवेश गर्नेछ । कर्णालीका कहालीलाग्दा कथा अब क्रमिक रूपमा सम्भावनाको बाटो समात्ने बाटोतर्फ अघि बढिरहेको छ । आमनागरिकमा बढेको चेतना र विकासप्रतिको जागरणले आर्थिक विकासको आधारशिला निर्माण गरेको छ । सडकमार्गले नजोडिँदा कर्णालीमा उत्पादित साम्रगी बजारसम्म पुर्याउन सकिएको छैन । कर्णालीले नेपालकै अर्थतन्त्र बदल्नसक्ने अथाह प्राकृतिक सम्पदा बोकेको छ । तर, यसका लागि डोल्पा, जुम्ला, हुम्ला, कालीकोट र मुगुको विकासको विस्तृत अवधारणा बनाएर जानुपर्छ । कर्णाली विकास आयोगमार्फत राज्यका तर्फबाट सानाठूला लगानी भइरहेकै छ । यसबाट कर्णालीको विकासको सवाल फलिभूत हुने विश्वास पनि गर्न सकिन्छ । त्यहाँका नागरिकको जीवनस्तर पनि उठ्दै गएको छ । केही वर्ष अघिसम्म महिनावारी हुँदा भित्री वस्त्र लगाउनुपर्छ भन्ने जानकारी र ज्ञान नभएका महिलाहरू अहिले त जनस्वास्थ्यका विषयमा छलफल चलाउनसक्ने भएका छन् । भौगोलिक र सामाजिक कारणले कर्णालीको विकासमा समस्या भएको हो । राज्यले आर्थिक विकासका कार्यक्रम निर्माण गरी कर्णालीलाई समृद्ध क्षेत्रका रूपमा निर्माण गर्नुपर्छ । शिक्षाले पछि परेको कर्णालीमा कृषिको विकास गर्न र जडीबुटीको प्रशोधन तथा अध्ययन अनुसन्धानका लागि विश्वविद्यालय स्थापना गर्नुपर्छ । काठमाडौंले के दियो ? अहिलेसम्म कर्णालीले राज्यबाट पाउनुपर्ने समान सेवासुविधा पाउन सकेको छैन । बरु प्रवासतिर गएर कमाएको पैसाले परिवारको दैनिकी गुजार्दै आएका कर्णालीका नागरिकको अपेक्षा एउटै वाक्यको छ सडक विस्तार, सामाजिक रूपान्तरण र आर्थिक विकास । कर्णालीवासीको गुनासो एउटैमात्र होराज्यका तर्फबाट किन हाम्रा आधारभूत आवश्यकता पूरा गर्न चासो देखाइएन ? काठमाडौंले अब यसको जवाफ दिनैपर्छ । कर्णालीको अथाह प्राकृतिक सम्पदा सदुपयोग गर्दै जाने, त्यहाँका नागरिकको समग्र विकास तथा रोजगारी सिर्जनाका लागि काठमाडौंले विस्तृत कार्यक्रम बनाउनुपर्छ । दुर्गम पहाडी जिल्लाका नागरिकका लागि तत्कालका लागि हवाई यातायातमा सहुलियत, खाद्यान्न तथा औषधिलगायतका अत्यावश्यक सामग्रीको सहज आपूर्तिको व्यवस्था गर्नुपर्छ । दीर्घकालीन रूपमा विकासका काम अघि बढाउन सडक, स्वास्थ्यकेन्द्र, उच्च शिक्षालय तथा रोजगारीमूलक कार्यक्रम अघि बढाउनुपर्छ । तबमात्रै कर्णाली पहाडका जनताले काठमाडौं नजिकिएको महसुस गर्नेछन् । कर्णालीवासीले उल्लिखित मध्येका केही अल्पकालीन कार्यक्रम अघि बढेपछिमात्रै स्थानीय तहको निर्वाचनको वास्तविक सार बुझ्नेछन् । (शाही व्यवस्थापिका संसद् सदस्य तथा कांग्रेसनेत्री हुन्)"
सजिलाे छैन काेरिया राेजगार,"अधिकांश युवाले कोरिया गएर मनग्य पैसा कमाएर जीवनस्तर परिवर्तन गर्ने सपना बुनेका हुन्छन् । यो सपना कतिपयको सफल हुन्छ, कतिपयको अधुरै । उसो त नेपाली युवाका लागि वैदेशिक रोजगार बाध्यता बनेको छ । अधिकांश युवा खाडी मुलुक र मलेसिया भासिन्छन् । केही युवा आम्दानीका हिसाबले आकर्षक मानिएको कोरिया पुग्न सफल भएका छन् । कोरिया पुग्न पनि मेहनत चाहिन्छ । पुगेपछि झन् धेरै मेहनत गर्नुपर्छ । कोरियन रोजगारका लागि कतिले भाषा पास गर्न निरन्तर पढेका हुन्छन् । लगातार पढे पनि धेरै त असफल भएका छन् । कतिले लगातारको प्रयासपछि कोरियामा रोजगार गरेर स्वदेश फर्किसकेका छन् । पछिल्लो समय कोरिया जाने युवाको चाहना र संख्या बढ्दो छ । रोजगार अनुमति प्रणाली (ईपीएस) मार्फत कोरिया जान अधिकांश युवा लालायित देखिन्छन् । पछिल्लो समय पनि कोरिया जान हजारौं युवाले आवेदन दिएका छन् । कम्तीमा १० हजार नेपाली युवा कोरिया लैजाने ईपीएसको तयारी छ तर त्यसका लागि दस गुणाभन्दा बढीले फारम भरेका छन् । कोरियामा जीटुजीमार्फत सन् २००८ देखि लगातार नेपाली कामदार गइरहेका छन् । केही गरौं भन्ने युवाका लागि कोरिया आकर्षक गन्तव्यभित्रको मुलुक हो । कोरियामा झन्डै पाँच वर्ष बिताएका प्यूठान ऐरावती गाउँपालिकाका सुशील थापा कोरियाको रोजगारीले जीवनमा निकै सकारात्मक परिवर्तन भएको अनुभव सुनाउँछन् । भन्छन्, कोरियन रोजगारीले मलाई धेरै सिकाएको छ, म सन्तुष्ट नै छु ।' उनी कोरियाबाट हालैमात्र स्वदेश फर्किएका छन् । अब स्वदेशमै कुनै व्यवसाय गरेर बस्ने उनको सोच छ । उनले कोरिया जानका लागि सन् २०१० मा कोरियन भाषा परीक्षा दिएका थिए । उनी पहिलोपटक असफल हुँदा पनि हार मानेनन् । भन्छन्, मैले हिम्मत हारिनँ, फेरि परीक्षा दिएँ र पास भएँ ।' उनले स्वदेशमै जागिर खान चाहेनन् । नेपालमा जागिरको कमाइले जीवनमा कुनै प्रगति हुन सक्दैन कि भन्ने उनलाई लागेको थियो । उनका दाइहरूले सरकारी जागिर खाएका थिए । उहाँहरू जागिरमा सन्तुष्ट नभएका कारण मैले कहिल्यै सरकारी जागिर खाने विचार गरिनँ', उनले भने । अभावको जिन्दगी भोगेका थापाले कोरियामा पाँच वर्ष बिताउँदा परि श्रमको महत्वव पनि राम्रैसँग बुझेको बताउँछन् । पहिलोपटक कोरियन भाषा परीक्षामा फेल भएपछि उनले जापान जाने सोच बनाएका थिए । जापानका लागि चिनेका र भरपर्दो मानिस नभएपछि उनले त्यो चाहना बढाउन सकेनन् । त्यसपछि उनले पोल्यान्ड जान अन्तर्वार्ता दिए र पास पनि भए । पोल्यान्ड जान पैसाको जोहो गर्दै थिए । तर कोरियाको भाषा परीक्षा छिटै हुने सुनेपछि उनको सोचाइ बदलियो । उनी कोरियन भाषा पढ्न काठमाडौं हानिए ।उनी पुनः डिल्लीबजारको एक इन्स्टिच्युटमा कोरियन भाषा पढ्न थाले । पहिला पनि पढेकाले उनलाई सहज भयो । भाषा परीक्षामा उनी पास भए । कोरिया जाने रोस्टरमा परेको केही समय र प्रक्रियापछि उनी कोरिया पुगे । कोरियाले कठोर मेहनतको पाठ मज्जाले सिकाएको छ । त्यति नै मेहनत यहाँ गर्न सके यहीँ मनग्य आम्दानी हुनसक्ने थापा र केसीको अनुभव छ । उनले कोरियामा गेरेन्डिङ र वेल्डिङमा काम थाले । सुरुमै एक लाख ६२ हजार पारि श्रमिक बुझेपछि उनको खुसीको सीमा रहेन । पैसा धेरै आए पनि काम गाह्रो भएपछि उनले कम्पनी परिवर्तन गर्दै गरे । म दक्षिण कोरियामा करिब पाँच वर्ष काम गरेर स्वदेश फर्किएँ', थापा भन्छन्, कोरियामा बसेर नसोचेको परिवर्तन भयो । मेहनतको महत्वव बुभियो, अब नेपालमै केही रचनात्मक काम गर्छु ।' शिक्षण पेसामा केही वर्ष काम गरेका मुसीकोट नगरपालिका६, रुकुमका एकराज केसी यति बेला कोरियामै कार्यरत छन् । उनी दिनरात खटेर काम गरिरहेको बताउँछन् । उनले कोरिया जाने सपना बुन्दै २०७० असारमा काठमाडौं आएर भाषा पढेका थिए । कतिपयले दुई वर्षमा पनि निकाल्न नसक्ने नाम उनले दुई महिना पढेर निकाले । उनी खुसीले गद्गद् भए । उनले होस्टेलमा बसेर आठ घन्टा लगातार भाषा पढे र नाम निकाल्न सफल भएको सुनाए । हाल कोरियामा दुःख भए पनि जीवनमा आर्थिक परिवर्तन हुन सकेकोमा उनी खुसी छन् । श्रीसाईकुमारी निम्न माध्यमिक विद्यालय मुसीकोटमा सात वर्ष अध्यापन गराएका केसी भन्छन्, शिक्षण पेसाबाट परिवार धान्न मुस्किल भयो, अनि कोरियाको बाटो रोजेको हुँ ।' कोरिया पुगेपछि छोटो समयमा पनि आर्थिक सबलीकरण हुने देखेर उनले सरकारी जागिर छोड्न अप्ठ्यारो मानेनन् । हाल उनी कोरियामा मासिक डेढ लाखभन्दा बढी कमाउँछन् । बेरोजगार युवालाई सकेसम्म स्वदेशमै रोजगारीको व्यवस्था गर्न आवश्यक भएको उनी ठान्छन् । स्वदेशमा जस्तो राम्रो विदेशमा नहुने उनको अनुभव छ । विदेश जानु नै पर्ने भए राम्रोसँग बुझेर पूर्ण जानकारी लिएरमात्र जानुपर्ने उनी सुझाव दिन्छन्। ईपीएस कोरिया शाखाका अनुसार र्ईपीएसमार्फत २० हजार युवा कोरियामा काम गरिरहेका छन् । यतिखेर कोरियन भाषाको नतिजामा हजारौं प्रतीक्षारत छन् । ईपीएस कोरिया शाखाका निर्देशक बाबुराम खतिवडा कोरियन रोजगारीमा युवाको आकर्षण बढ्दै गएको बताउँछन् । धेरै नेपालीलाई अवसर दिनका लागि हामीले कोरियाली सरकारसँग निरन्तर समन्वय गर्दै आएका छौं', उनले भने । कोरिया नेपाली कामदारसँग सन्तुष्ट भएकाले पनि नेपालीले पाउने कोटा बढ्दै गएको छ । ईपीएस शाखाका निर्देशक खतिवडा भन्छन्, भाषा पास गरेका सबैले कोरिया जाने अवसर भने पाउँदैनन् ।' थापा र केसीमात्र होइन, कोरिया रोजगारीले हजारौं नेपालीको जीवनस्तर माथि उठेको छ । कोरियाले कठोर मेहनतको पाठ मज्जाले सिकाएको छ । त्यति नै मेहनत यहाँ गर्न सके यहीँ मनग्य आम्दानी हुनसक्ने थापा र केसीको अनुभव छ ।"
प्रवासमा पनि विभाजित नेपाली !,"प्रवासी नेपालीको ठूलो संस्था गैरआवासीय नेपाली संस्थामा पनि अप्रत्यक्ष रूपमा राजनीतिक गुटबन्दी हाबी भएको रहेछ । हामीले नबुझेको कुरा, राजनीतिक अस्थिरता र अराजकताका कारण देश छोड्न बाध्य भएका हामी नेपाली किन फेरि त्यही हाँगो समातेर हिँडेका ? राजनीतिक अस्थिरताका कारण धेरै नेपाली बिदेसिन बाध्य छन् । युवाका लागि अस्ट्रेलिया उच्च शिक्षाका लागि आकर्षक गन्तव्यजस्तै बनेको छ । अस्ट्रेलियामा हप्तामा एक दिन हाम्रो भेट साथीभाइसँग हुने गर्छ । यही क्रममा हामीले यहाँका अरू नेपालीसँग पनि भेट्ने मौका पायौं । भेटघाटकै क्रममा अस्ट्रेलियाको नेपाली समुदायमा आश्चर्यजनक वास्तविकता थाहा भयो । यहाँको नेपाली समाज त निकै विभाजित पो रहेछ । यहाँ पनि जातजाति, भूगोल र राजनीतिक सिद्धान्तका आधारमा विभाजित भई नेपाली विभिन्न समाज निर्माण गरेर झुन्डझुन्डमा विकसित भइरहेको पाइयो । अस्ट्रेलियामा नेपालीको बस्ती बाक्लिएको कुरा नौलो होइन । हरेक साताजसो यहाँ नेपाली संघसंस्थाद्वारा कुनै न कुनै कार्यक्रम आयोजना भइरहेका हुन्छन् । नेपालीको यति ठूलो उपस्थिति हुनु र विदेशमा पनि यसरी सक्रिय हुनु खुसीको विषय हो । आप्रवासी नेपाली संघसंस्था हेर्दा च्याउ उम्रेजस्तै भए पनि विभाजित भएको आभास हुन्छ । अस्ट्रेलियामा सयको हाराहारीमा नेपाली संघसंस्था छन् । यी संघसंस्थाले कुनै ठोस र प्रभावकारी काम गरेको भने पाइँदैन । एकदुईवटा संघसंस्थाले परोपकारी काम गरे पनि त्यो पनि प्रभावकारी हुन सकेको छैन । यस विषयमा जिज्ञासा राख्दै जाँदा यहाँ रहेका एक प्रबुद्ध नेपालीसँग भेट भयो । उनका अनुसार कतिपय संस्था र त्यसका पदाधिकारी नेपालको आर्थिक तथा सामाजिक विकासभन्दा पनि आफ्नै आर्थिक स्वार्थका लागि लागिपरेका रहेछन् । अर्को निराशाजनक कुरा के थाहा भयो भने प्रवासी नेपालीको ठूलो संस्था गैरआवासीय नेपाली संस्थामा पनि अप्रत्यक्ष रूपमा राजनीतिक गुटबन्दी हाबी भएको रहेछ । हामीले नबुझेको कुरा राजनीतिक अस्थिरता र अराजकताका कारण देश छोड्न बाध्य भएका हामी नेपाली किन फेरि त्यही हाँगो समातेर हिँडेका ? गैरआवासीय नेपाली संस्थाकैले कामका नाममा औंलामा गन्नेभन्दा बढी केही नगरेको पाइयो । यति ठूलो आर्थिक, संस्थागत र वैचारिक क्षमता भएको संस्थाले देशको या प्रवासी नेपालीको दिगो विकासका लागि नगन्य काम गरेको पायौं । नेपाल सरकारले नेपालीको रगतपसिनाबाट करका रूपमा उठेको पैसा गैरआवासीय नेपाली संस्थालाई दिने गरेको खुल्न आएको छ । तर, त्यो पैसाले पाँचतारे होटेलमा भोजमा भन्दा अन्य कुनै गतिलो काममा खर्च भएको देखिएन । यस्ता संस्थाको वार्षिक सम्मेलन, सभागोष्ठीमा नेपाल सरकारले पैसा उपलब्ध गराउने गरेको छ । त्यो पैसाले भोजभतेर गरेको देख्दा गरिब जनताले तिरेको करबाट पदाधिकारीले मोज गरेको देखिन्छ । यस संस्थाले नेपालको न्यूनतम विकास स्वास्थ्य, शिक्षा तथा पूर्वाधारमा कुनै किसिमको योगदान गरको पाइँदैन, जब कि यो नेपाली समाजको पहिलो प्राथमिकता हो । बरु उनीहरूले त नेपालको प्रभावशाली नेताहरूको मिलेमतोमा आफूहरूलाई १० वर्षे फ्री भिसाको बन्दोबस्त मिलाउने काम गरेको गुनासो बढी सुनिन्छ । विडम्बना के हो भने यहाँका प्रभावशाली संगठनहरूले फ्री टिकट दिएर नेपालका भ्रष्ट मन्त्रीहरू यहाँ बोलाउँछन् । आमन्त्रित मन्त्री, सांसदले आफ्नो स्वार्थका लागि राजनीतिक एजेन्डा र जलपानमा जातपातको विषय उठाएर यहाँको नेपाली समाज विभाजित गर्ने काम गर्छन् । पृथ्वीनारायण शाहले भनेको हामी चार जात छत्तीस वर्णले भरिएको साझा फूलबारी'लाई यहाँका नेपालीको शैली हेर्ने हो भने भनाइमा मात्रै सीमित भएको प्रतीत हुन्छ । जुन कुराले मन खिन्न बनाउने गरेको छ । यहाँका संघसंस्थाले प्रवासी नेपालीका निमित्त काम गर्नुपर्नेमा भ्रष्ट र विभाजित मनस्थितिका नेतालाई सहयोग गरे उनीहरूको अस्तित्व कहिलेसम्म रहने भन्ने प्रश्न उठेको छ । नारामा सरकारले हामीबाट उठाएको करको रकम सही सदुपयोग गरेन' भन्ने आफ्नो स्वार्थको निमित्त त्यही सरकारलाई बोलाएर फूलमाला लगाउँदै आफैं रकम दुरुपयोग गर्ने नियति कति सफा छ ? भन्ने प्रश्न यहाँका सर्वसाधारण नेपालीको मनमा उठ्न थालेको छ । विदेशमा बस्ने नेपालीले स्वदेशलाई सकारात्मक मोडतर्फ उन्मुख गर्न पनि नेपाली हुनुको पहिचान कायम राख्न आवश्यक छ । होइन भने आजको नेपालमा दल, परिवारवाद, देशलाई वर्तमान अवस्थाबाट अझ खस्काउन प्रवासमा बस्ने नेपालीको भूमिका पनि कम छ भनेर भन्न सकिँदैन ।"
यशोब्रह्म शाहको राज्यको दुर्गति,"२०७४ साल वैशाख १३ गते बिहानै काठमाडौंबाट लमजुङको यात्रा सुरु भयो । त्यहाँ दोर्दी गाउँपालिकाको पाचोक५ मा भूकम्पपीडित जनताप्रति राज्यले गरेको उपेक्षालाई उजागर गर्न आयोजित कार्यक्रममा म आमन्त्रित थिए । काठमाडौंदेखि डुम्रेसम्म मैले सयौंपटक यात्रा गरिसकेको थिएँ । यसपटक प्रायः दिनभरि चल्ने हाइस गाडीले यात्रालाई ज्यादै सुगम पारेका रहेछन् । आनन्दले लमजुङ जिल्ला प्रवेश गरियो । नामजस्तै अति सुन्दर सुन्दरबजार पुगियो । मलाई त्यो बाटोमा गुड्दा जम्मुकाश्मीर, सिमला अथवा जापानको नाराजस्ता सहरमा गएको अनुभव भयो । भोटेओडार, उदीपुर र बेसीसहर प्रवेश गर्दा झनै आनन्द आयो । माथि लमजुङ कैलाश, पिसाङ, थोचे, मनास्लु आदि हिमाललाई बादलले छेकेको भए पनि पहाडी सहरहरूमा कुल्लु मनालीजस्तै सुन्दर लाग्यो बेसीसहर । त्यहाँ सुरुमै रानीकुवामा पुग्दा मसँगै बसेकी भुजुङकी सुस्मिता गुरुङ र चालक केशर कार्कीले मलाई पथप्रदर्शन गरिरहेका थिए । बेसीसहरको प्रारम्भमा एउटा पानीको कुवा आयो । त्यो कुवा यशोब्रह्म शाहकी रानीको हो र यो राज्य पनि कुनै समय उनैको रहेछ । विसं १६१६ को भदौ २६ गते गोर्खाका राजा बनेका यशोब्रह्म शाहका कान्छा छोरा द्रव्य शाहको यसै राज्यमा जन्म भएको रहेछ । नेपाल एकीकरण गर्ने पृथ्वीनारायण शाहका पुर्खा द्रव्य शाह नै हुन् जसले महान् अभियानको प्रारम्भ गर्ने सिद्ध मच्छिन्द्रनाथबाट आसिक पाएका थिए । रानीकुवाभन्दा केहीमाथि यशोब्रह्म शाहको दरबार छ । उसो त यस जिल्लाको नामै लमजुङ रहनुको अर्थ लामो दरबार पनि हुन जान्छ । माथि डाँडातिर गोठालो गएका युवा द्रव्य शाह आफ्नो खर्कको पाँचौं तलामा खीर पकाइरहेका बेला कसैले झ्यालमा मुख देखाएर अलख नीरञ्जन भन्दै भीक्षा माग्यो । द्रव्य शाह दौडेर लिस्नुबाट भुइँमा ओर्लिए । उनले ती जोगीलाई पाउ समातेर ढोगे र भान्सामा लगेर खीर दहीको भोजन गराएर आफूलाई आसिक दिन अनुरोध गरे । म सामान्य जोगी के दिन सक्छु र ? जोगीले अञ्जान बन्ने प्रयत्न गरे । मेरो पाँच तलाको खर्कमा यतिमाथि झ्यालमा मुख देखाएर भिक्षा माग्ने त्यति अग्लो मान्छे नै हुन्न । द्रव्य शाहले भने तपाईं अवश्य पनि दिव्य पुरुष हुनुहुन्छ । तिमी साँच्चै योग्य पुरुष हौ ! छिटै तिमी गोर्खाको राजा हुनेछौ र कालान्तरमा तिम्रा सन्तानले समग्र हिमवत्खण्डमा राज्य गर्नेछन् । ती योगी ब्रह्मज्ञानी र शक्तिशााली महादेवपुत्र सिद्ध मच्छिन्द्रनाथ थिए । त्यसैले लमजुङ र आसपासका हिमाली क्षेत्रहरूमा कतिपय दिव्य पुरुषहरू विचरण गर्ने क्षेत्र हो भनी योगी नरहरिनाथले लमजुङकी नागकन्याले आयोजना गरेको कोटिहोममा भनेका थिए । आज पनि यस क्षेत्रमा झन्डै ६ सय वर्ष पुगेका सुन्दरनाथ योगी विचरण गरिरहने कुरा स्वामी प्रपन्नाचार्यले मिल्केका झिल्का' पुस्तकमा उल्लेख गरेका छन् । पाचोकको जनसभाको सुरक्षाका लागि प्रहरी प्रशासनलाई जानकारी दिएर कार्यक्रम आयोजक राष्ट्रवादी राजनीतिक जनजागरण अभियानका संयोजक मीनराज गुरुङ र म स्थानीय बसमा उदीपुर आयौं । त्यहाँ मणिमोक्षद्वीपको विख्यात कालिका मन्दिर उत्तरबाट पाचोक जाने थोत्रो बसमा चढ्यौं । बिहान आएर बेलुका पाचोक फर्किने त्यो बसमा ज्यादै भीड भएर मसँग गएका सबै यात्रु छतमा बस्न गए । उदीपुरबाट ओरालो लाग्नासाथ बाटोमा गाडी घुमाउनै नसकिने साँघुरा मोडमा यात्रुहरू विचलित भएर कराएको सुनियो । सडक यस्तो थियो कि गाडीको टायर आधा बाहिर छ कि जस्तो लाग्थ्यो । १४ किमी बाटोको दुर्गति देख्दा मैले दोद्री क्षेत्र कर्णालीभन्दा पनि दुर्गम र उपेक्षित ठानँे । साँझ बल्लतल्ल पाचोक बेसीमा पुग्यौं । किसेदी र करैती खोलाको दोभानमा पाँचछवटा पसल, एक होटेल र अलिमाथि निर्माणाधीन एक माध्यमिक विद्यालय रहेछ । रानीकुवाभन्दा केहीमाथि यशोब्रह्म शाहको दरबार छ । उसो त यस जिल्लाको नामै लमजुङ रहनुको अर्थ लामो दरबार पनि हुन जान्छ । भोलिपल्ट किसेदीको झोलुंगे पुल पूर्वपट्टि रहेको चौतारोमा कार्यक्रम सुरु भयो । माथिमाथि वरपरका पाखातिरका गाउँहरूबाट मान्छेहरू आइपुगे । कार्यक्रममा आयोजकका तर्फबाट शंकर मघैयाले बाटोको दुर्गति देख्दा ज्यादै क्षुब्ध भएको उल्लेख गर्दै पाचोकका भूकम्पपीडित जनताका लागि आफ्नो संस्थाले आन्दोलन गर्ने जानकारी दिए । नेकपा माओवादी केन्द्रका शुक्रराज गुरुङले गर्मीमा तातो पाल र हिउँदमा चिसो जमिन भूकम्पपीडितको काल भएको पीडा पोख्दै सरकार अस्थिर छ, जनता दुःखी छन्, मापदण्ड आउने भनेको दुई वर्ष भयो खोइ कता हरायो भन्दै प्रश्न ठड्याए । धनकुटाका कुथुमे राईले भूकम्पपीडित र बाटोको दुर्दशाप्रति आक्रोश पोख्दै पूर्वेली भाकामा गाएका गीतले त्यहाँ उपस्थित जनसमुदायमध्ये धेरैले आँसु चुहाए । कालीकोटका गजलकार मायाराम बोगटीले राहतका नाममा पीडितलाई आहत पारेर ठूलाले लुट मच्चाएकोमा विरोध गरे । गाउँपालिकाकी परिचारिका सरस्वती गुरुङले १२ गतेको भूकम्पमा जिविस लमजुङले त्यसै साँझ तथ्यांक मागेको र पाचोक क्षेत्रको भयावह क्षतिको १३ गते नै पठाएको बताइन् । विवरणको जवाफ अझै नआएको र लाभग्राहीको सूचीमा धेरै मानिस छुटेको दाबी उनले गरिन् । राप्रपाका नेता दशेर गुरुङले सरकारले दुई लाख दिने आश्वासनमात्र दियो, अस्थायी टहरामा पीडितहरू भयावह जीवन बिताइरहेका छन्, भूकम्प प्रतिरोधात्मक घर बनाउन सिकाइएको छैन र जसले घर बनाएका छन् ती सरकारी मापदण्डअनुसार नबनेपछि कसैले लाभ नपाउने स्थिति यथार्थ हो' भने । नेपाली कांग्रेसका जसवीर गुरुङले जनताले केही पाएका छैनन्, यो कुरा यो भेलामा मात्र सीमित नराखौं, हाम्रो समस्या सम्बन्धित निकायमा पुर्याएर हाम्रो पीडा समाधान गर्नुहोस्' भने । कांग्रेसनेता फत्तेबहादुर गुरुङले अभियानको कार्यक्रम सान्दर्भिक रहेको बताउँदै भूकम्पको पीडा हदभन्दा ज्यादा छ, भदौ १८ गतेको दाता सम्मेलनले दिएको खर्बौं अनुदान कसले पचायो ? ' भन्ने प्रश्न गर्दै लमजुङवासीको पीडा सिंहदरबार पुर्याउन अनुरोध गरे । सभामा प्रमुख अतिथिको हैसियतले दुर्गम पाचोकमा ल्याएर यसरी पीडित जनसमुदायको बीचमा उपस्थित गराएकोमा आयोजकहरूप्रति आभार व्यक्त गरेँ । पाचोक क्षेत्रको सडक निर्माणमा राजनीति र भ्रष्टाचार नगरी तत्काल केही चौडा र दुर्घटनामुक्त ग्य्राबेल सड्क बनाउन थोरै रकमले पुग्ने कुरामा सम्बन्धित निकायको ध्यानाकर्षण गराए । मैले नेपाल राष्ट्रको एकीकरणमा गुरुङहरूको असाधारण योगदान रहेको उल्लेख गर्दै यस जातिको उत्थानमा कुनै काम नभएको समावेशी र संघीयताको नारा कागजमा मात्र सीमित रहेको भन्दै गुरुङहरूको जिल्ला लमजुङ प्रहरी प्रशासनका प्रमुखहरूमा उनीहरूको उपस्थिति नरहनु दुर्भाग्यपूर्ण भएको भनिदिएँ । काश्मीरी पण्डित कल्हणले राजतरंगिणीमा राजा जयापिडलाई नेपाल आक्रमण गर्दा हराएर बन्दी बनाउने महाराज अरमुडी गुरुङ जातिका भएको योगी नरहरिले भन्नुभएको र उहाँले नै नेपालको पहिलो खैबरदेखि इरावतीसम्मको नक्सा बनाउने केशव गुरुङ पनि यसै जातिको भएको त्यहाँ उल्लेख गरेँ । प्रजातन्त्र र विकासका लागि समर्पित भोक्सिङ पर्वतका चित्रबहादुर गुरुङको तमुवा राष्ट्रिय परिषद्का अध्यक्ष खुसीमान गुरुङलाई सहयोग पुर्याउन पाएकोमा ज्यादै खुसी लाग्ने कुरा बताए । विश्वमा वीर गोर्खाली भनेर चिनाउने पनि गुरुङलगायतका योद्धाहरूमा गजेघले भीसी अहिले पनि गुरुङहरूमा जन्मिरहेका छन् र अफगानिस्तानमा ४ अक्टोबर २०१३ मा तुलजंग गुरुङले खुकुरीको भरमा दर्जनौं राइफलधारी नियन्त्रणमा लिएर भीसी प्राप्त गरेको, अमेरिकामा मिसेल ओबामाको डेस डिजाइन गर्ने नेपाली पनि गुरुङ नै भएको र उनको नाम प्रबल गुरुङ भनी बताएँ । राष्ट्रको गौरव र गरिमा बढाउने, सौर्य र बुद्धिका संवाहक जातिको क्षेत्रप्रति सिंहदरबारले गरेको उपेक्षा र अवहेलनाको जति निन्दा गरे पनि कमै हुन्छ । सिंहदरबारका शासकहरूले एकातिर भूकम्पको पीडामा लमजुङलाई अन्य जिल्लाले पाएको सुविधाबाट वञ्चित गरेको देखिन्छ भने अर्कोतिर आफूले पौने चार खर्बसम्म भ्रष्टाचार गरी खास पीडितलाई फाटेका पालमा भोकै नांगै राखेकोमा अब बेसीसहर र काठमाडौं मार्च गरेर न्याय प्राप्त गर्ने राष्ट्रवादी राजनीतिक जनजागरण अभियानको कार्यक्रमलाई सघाएर सफल पार्न मैले सभामा अपिल गरेँ । कार्यक्रमको मूल आयोजक पाचोकनिवासी युवानेता मीनराज गुरुङले राज्यले लमजुङप्रति दुव्र्यवहार गरेको, अन्याय र उपेक्षा गरेको र गणतन्त्र विदेशीका लागि मात्रै भएको, नेपालीका पीडामा प्राप्त राहतमा भ्रष्टाचार गरेको, प्राधिकरणको अगुवा बनाउनेबारे ठूला दलहरूमा हानथाप भएको प्रसंग उल्लेख गरे । गुरुङले मित्रराष्ट्रबाट प्राप्त भएको खर्बौं राहत सीमित नेताले कुम्ल्याएको बताउँदै जनता उठेर शासकहरूलाई बाध्य नपारेसम्म कुनै राहत उपलब्ध गर्न नसकिने बताए । कार्यक्रममा पछ्यौराको क्रिमो (घुम्टो) हालेका महिलाहरूको उपस्थितिले सभा शोभायमान भएको थियो । बेलायती संस्थाहरूले विशाल भवन बनाउन सघाएको माविमा स्थानीय भाषा संस्कृतिबारे केही लेखापढी हुन्छ कि भनी जानकारी लिँदा त्यो नहुने बताइयो । मैले देशमा विविध जातिको संघीय राज्यको कल्पना गरेजस्तै पाचोकमा मैले तत्काल तमु भाषासंस्कृति, कला र धर्ममा आधारित एक विश्वविद्यालय स्थापना गर्ने व्यवस्था मिलाउथेँ भन्ने मनमनै सोचे । अघिल्लो दिन बेसीसहरबाट उदीपुर आउँदा नयाँ गाउँकी चेली जुनु गुरुङले काठमाडौं आएर नृत्य सिक्ने भनेपछि मेरो मन कटक्क काटेको थियो । जेका लागि पनि काठमाडौं कहिलेसम्म ? के मीनराज गुरुङको पाचोक विद्रोहले यसको जवाफ दिन सक्ला ?"
जोडिँदै छ सडकबाट भारत चीन,"कांग्रेसका केन्द्रीय सदस्य विश्वप्रकाश शर्मालाई राजनीति गर्दाको सुरुवाती दिनमा झापाबाट पाँचथर पुग्न १५ घन्टा लागेको हिजोजस्तै लाग्छ । हाल मेची राजमार्गको इलाम पाँचथर खण्ड पार गर्न सात घन्टा पनि लाग्दैन । उहाँ यसलाई लोकतन्त्रको उपलब्धिको रूपमा अथ्र्याउन चाहनुहुन्छ । पहिले झापाबाट इलाम आउनसमेत घन्टौं लाग्थ्यो । बाटोमा ठूला बस र ट्रकमात्र चल्थे । कालोपत्रे भएपछि भने पूर्वको विकासमा मेची राजमार्ग कोसेढुंगा बनेको बताउनुहुन्छ इलामका बुद्धिजीवी दीपक अधिकारी । २०२९ सालदेखि खाद्यान्न अनुदानमा खन्न सुरु भएको मेची राजमार्गले इलाम, पाँचथर, ताप्लेजुङको कृषि, अर्थतन्त्र, पर्यटनको विकासमा दह्रो सहयोग गरेको अधिकारीको विश्लेषण छ । यातायात सुगमता बढेपछि मेचीको दूध, अलैंची, अदुवा, अकबरे, चियाले बजारसहितको कृषि उपज स्वदेशी र विदेशी बजारमा पुग्न थालेको छ । । कामका लागि खाद्यान्न कार्यक्रममा कामदारको हाजिरी गर्ने काममा समेत खटिनु भएका अधिकारीका अनुसार २०३३ सालतिर सरकारी स्तरबाट काम सुरु भएपछि मेची राजमार्गले विस्तारै गति लिएको थियो । २०२९ सालतिर भने अञ्चलाधीश कार्यालयमार्फत काम हुने गरेको थियो । अहिले इलाम झापादेखि ताप्लेजुङको सुकेटार विमानस्थलसम्म तन्किएको छ । दुई सय ३२ किलोमिटर लामो सडकले पूर्वका घरघरमा विकास र चेतना पुर्याएको अधिकारी बताउनुहुन्छ । डिभिजन सडक कार्यालय इलामका अनुसार मेची राजमार्गको पूरै भाग कालोपत्रे हुने क्रममा छ । यो सडक यस वर्ष कम खाल्डाखुल्डी भएको सडकको श्रेणीमा समेत परेको डिभिजन सडक कार्यालय इलामका इन्जिनियर धुव्रकुमार झा बताउनुहुन्छ । यस आर्थिक वर्षमै मेची राजमार्गका सबै खाल्डाखुल्डी पुर्ने योजनाका साथ काम भइरहेको इन्जिनियर झाले जानकारी दिनुभयो । मेची राजमार्गभरिको नौ खण्डमा ठेक्का लगाएर सडकलाई दुरुस्त राख्ने प्रयास भइरहेको झाले जानकारी दिनुभयो । मेची राजमार्गको मर्मतसम्भारका लागि २१ करोड विनियोजन भएको छ । यो बजेट २०७१ सालदेखि हालसम्म काम सम्पन्न नभएर रहेको बजेट समेतको योग हो । यसबाहेक मेची राजमार्गमै समस्याको रूपमा रहेको इलाम राजदुवाली सडक खण्डको माईखोलामाथिको भागमा ऐंकरिङ भनिने नयाँ प्रविधिबाट सडक पुनर्निर्माणको काम गर्न चार करोडको हाराहारीमा ठेक्का लागेर काम भइरहेको इन्जिनियर झाले बताउनुभयो । भारत र चीन जोड्ने मेची राजमार्ग अत्यन्तै छोटो रहेकाले पूर्वी पहाड र तराईका बासिन्दाका लागि यो राजमार्ग अत्यन्तै महत्ववपूर्ण छ । झापाको केचनादेखि भद्रपुरको झापा चोकसम्मको करिब २४ किलोमिटर सडक अझै कच्ची छ । उक्त सडकमा सुक्खायाममा साना सवारी चल्न सक्छन् तर वर्षायाममा चल्दैनन् । दक्षिण झापाको केचना सीमासम्म भारततर्फबाट राम्रो बाटो आइसकेको तर नेपालतिर भएको बाटो स्तरोन्नति नभएकाले केचनातिरको नाकाबाट व्यापार हुन नसकेको व्यवसायीहरू बताउँछन् । सडक डिभिजन कार्यालय दमकका इन्जिनियर माधव पौडेलका अनुसार पूर्वाधार बनिसकेको उक्त सडकलाई स्तरोन्नतिमात्र गरिए सबैखाले सवारी चलाउन सकिन्छ । ताप्लेजुङको सुकेटारसम्म कालोपत्रे सडक भए पनि त्यहाँभन्दा माथि कच्ची माटेसडक भएका कारण सवारीसाधन त्यहाँभन्दा माथि जान निकै मुस्किल पर्छ । सुकेटारबाट घाङ्ला भन्ज्याङसम्मको ३८ किलोमिटर कच्ची बाटो बनिसकेको छ भने नेपाल र चीनको सिमाना टिपतला भन्ज्याङसम्मको बाटोको दूरी ९५ किलोमिटर छ । तर ३८ किलोमिटर उत्तरतर्फ बाटो बनिनसकेको ताप्लेजुङ ओलाङचुङगोला सडक आयोजनाका प्रमुख कुबेर नेपालीले बताउनुभयो । उहाँले भन्नुभयो, काम जारी रहे दुई वर्षभित्रमा चीनको सीमासम्म सडक पुर्याउन सक्छौं । त्यही गतिमा काम गरिरहेका छौं ।' ओलाङचुङगोलाका स्थानीयवासीले पनि करिब ५७ किलोमिटर बाटो आफ्नै श्रमदानबाट नेपालपट्टि खन्दै गरेको इन्जिनियर नेपालीले बताउनुभयो । उहाँले सडक विभागले बहुवर्षे ठेक्का लगाएर उक्त सडकको निर्माण म्पन्न गर्न लागिएको बताउनुभयो । मेची राजमार्गको भारतसँगको सीमासम्मको बनिसकेको बाटो स्तरोन्नतिमात्र पनि भइदिए मेची अञ्चलले काँचुली फेर्ने विश्वास यहाँका व्यवसायीहरूको छ । उनीहरूले सरकारी इच्छा शक्ति नै नभएकाले पूर्वाधार भएर पनि बाटोको स्तरोन्नति नभएको बताएका छन् । झापा भद्रपुरका पुराना व्यवसायी रमेश सरिया भन्नुहुन्छ, यो बाटो भएर भारतका सवारीहरू पनि आउन सक्छन् । किनभने भारतका कतिपय ठाउँ भारतकै बाटो आउनुभन्दा यताबाट छिटो हुन्छ । तर यस्को अध्ययन कसले गर्ने ? ' केचनासँग भारत बिहारको किसनगन्ज जिल्ला जोडिन्छ । ताप्लेजुङका उच्च भेगका मानिसहरूले मान्छे बोकेर र चौंरीलाई बोकाएर भए पनि चीनसँग सानो आकारको सम्बन्ध कायम राखिरहेको ताप्लेजुङ उद्योग वाणिज्य संघका अध्यक्ष तारानाथ घिमिरेले बताउनुभयो । खासगरी ताप्लेजुङबाट चौंरीको दूधबाट बनेको पदार्थ, जडीबुटीलगायत सामग्री चीन लगेर बेच्ने गरिएको उहाँले जानकारी दिनुभयो । चीनबाट पनि लत्ताकपडा, खाद्यान्नलगायतका वस्तु ताप्लेजुङका उच्च भेगका मानिसहरूले ल्याउने गरिएको छ । घिमिरेका अनुसार भारत र चीन जोड्ने मेची राजमार्ग अत्यन्तै छोटो रहेकाले पूर्वी पहाड र तराईका बासिन्दाका लागि उक्त राजमार्ग अत्यन्तै महत्ववपूर्ण छ । उहाँ भन्नुहुन्छ, कहीँ कतै हिमाल काटेर जानु पर्दैन । अधिकांश स्थानमा बाटो बनिसकेको छ । तर हामी पछि परिरहेका छौं ।' उहाँले उक्त बाटोले नेपाललाई मात्र फाइदा नगरेर छिमेकी देशहरूलाई समेत फाइदा पुग्ने बताउनुभयो । भत्किन थाल्यो कालोपत्रे बनेका राम्रा सडकका भाग भत्किएको भन्दै सडक डिभिजन कार्यालय इलामले मेची राजमार्गको गोदक खण्डमा करिब एक महिनादेखि काबेली हाइड्रोको सामान लिएर आएका ट्रक रोकिदिएको छ । सडक कार्यालयले क्षतिपूर्ति मागसहित सवारी नचलाउन भनेको छ । रोकिएका सवारीले पार गरेको बाटोमा ठूलो क्षति पुगिसकेको इन्जिनियहरू बताउँछन् । मेची राजमार्गले १० देखि १२ टनको भारमात्र थाम्ने इन्जिनयर झा बताउनुहुन्छ । तर यो सडकमा ५० टनसम्मका सवारी चल्ने गरेको उहाँको भनाइ छ । विद्युत् आयोजनाका सामग्री, गोलियालगायतका सामग्री ओसारपसार गर्दा सडकमा बढी क्षति पुग्ने उहाँको भनाइ छ । त्यसबाहेक सडकमा गोलिया थुपार्ने, व्बिग्रेको गाडीको मर्मत सडकमै गर्ने, पेट्रोल, मोबिल, डिजेलजस्ता वस्तु सडकमा बगाउने गरेको कारण पनि सडकको आयु बिग्रिने गरेको सडक डिभिजन कार्यालय इलामका ल्याब टेक्निसियन उद्धव अधिकारी बताउनुहुन्छ । मेची राजमार्गमा सार्वजनिक सडक ऐन २०३१ लाई मिचेर घडेरी खार्ने, सडक भत्काउने, अतिक्रमण गर्ने काम भइरहे पनि समन्वय र सरकारी निकायबीचको सहकार्यको अभावमा सडकमा छाडापन बढेको इन्जिनियर झा बताउनुहुन्छ ।"
अन्नपूर्ण इन्टरनेसनल कर्पोरेट ब्याटमिन्टन पश्चिमाञ्चाल छनोट सम्पन्न,"पोखराः अन्नपूर्ण मिडिया नेटवर्कको आयोजनामा अन्नपूर्ण इन्टरनेसनल कर्पोरेट ब्याटमिन्टन प्रतियोगिताको पश्चिमाञ्चलस्तरीय छनोट खेल बिहीबार पोखरामा सुरु भएको छ । पोखरा रंगशालास्थित ब्याटमिन्टन कबर्ड हलमा भव्य समारोहका बीच प्रतियोगिता सुरु भएको हो । कास्कीका प्रमुख जिल्ला अधिकारी (सीडीओ) हरिप्रसाद मैनालीले प्रतियोगिताको उद्घाटन गर्नुभयो । त्यस अवसरमा सीडीओ मैनालीले यस क्षेत्रका खेलाडीलाई अन्तर्राष्ट्रिय स्तरमा प्रतिभा प्रस्फुटन गर्ने मौका दिएकोमा धन्यवाद ज्ञापन गर्नुभयो । उहाँले मिडिया हाउसले सामाजिक उत्तरदायित्व सम्झेर खेलकुद प्रतियोगिता गरी स्वास्थ्यमा पनि योगदान पुर्याएकोमा प्रशंसा गर्नुभयो । पत्रकार महासंघ कास्कीका अध्यक्ष दीपेन्द्र श्रेष्ठले बौद्धिक खुराक पस्कँदै आएको अन्नपूर्ण मिडिया नेटवर्कले ब्याडमिन्टन प्रतियोगिता गरेर खेलाडीलाई हौसला दिएको विचार व्यक्त गर्नुभयो । ब्याडमिन्टन संघ कास्की अध्यक्ष तथा समारोहका सभापति डम्बरसिंह गुरुङले काठमाडौं जान नसक्ने खेलाडीलाई पोखराबाटै छनोटको अवसर दिएको भन्दै खुसी व्यक्त गर्नुभयो । अन्नपूर्ण मिडिया नेटवर्कका क्षेत्रीय संयोजक मनोज बस्नेतले ब्याडमिन्टन खेलाडीलाई अन्तर्राष्ट्रिय मञ्च प्रदान गर्न प्रतियोगिता आयोजना गर्दै आएको जानकारी दिनुभयो । यसपालिदेखि राजधानीबाहिर पनि छनोट प्रतियोगिता सुरु गर्यौं', उहाँले भन्नुभयो, आगामी दिनमा यसलाई अझै विस्तार गर्दै जानेछौं ।' खेलाडी नरबहादुर गुरुङले प्रतियोगिताले साँच्चीकै प्रेरणा दिएको बताउनुभयो । प्रतियोगितामा ८० जनाको सहभागिता छ । पुरुष सिंगल, पुरुष डबल र महिला एकल विधामा हुने प्रतियोगिताका विजेता र उपविजेता काठमाडौंका लागि छनोट हुनेछन् । प्रतियोगिता राष्ट्रिय रेफ्री किरण कारञ्जितको नेतृत्वको प्राविधिक टिमले सञ्चालन गरिरहेको छ । यसअघि सुदूरपश्चिमाञ्चल स्तरीय क्षेत्रीय प्रतियोगिता धनगढीमा, मध्यपश्चिमाञ्चल स्तरीय नेपालगन्ज र पश्चिमाञ्चल स्तरीय बुटवलमा प्रतियोगिता सञ्चालन भइसकेको छ । कडा प्रतिस्पर्धा बिच खेलाडी सेमिफाइनलमा प्रवेश कार्यक्रममा सशस्त्र प्रहरी बल पश्चिमाञ्चल मुख्यालयका प्रहरी वरिष्ठ उपरीक्षक (एसएसपी) कविन्द्रमान श्रेष्ठ, कास्की प्रहरी प्रमुख एसपी घनश्याम अर्याल, राष्ट्रिय अनुसन्धान विभाग कास्कीका प्रमुख एसपी यमप्रसाद पराजुली, राष्ट्रिय समाचार समितिका बोर्ड सदस्य गंगाधर पराजुली, पत्रकार महासंघ कास्कीका पूर्व अध्यक्ष रामकृष्ण ज्ञवाली, हिसान कास्की अध्यक्ष बाबुराम पन्त, प्रेस सोसाइटीका केन्द्रीय अध्यक्ष रुद्र भट्ट, लायन्स क्लब डिस्ट्रिक्ट ३२५ बी वानका मुख्य सल्लाहकार विश्वेश्वर आचार्य, सफल मिडियाका प्रबन्ध निर्देशक दुर्गा हुमागाईं, साइकल सिटी पोखराका अध्यक्ष प्रकाश बज्राचार्य, पोखरेली युवा सांस्कृतिक परिवारका पूर्वअध्यक्ष सुरेश रानाभाटसहित कास्कीका उद्योगी व्यवसायी र पत्रकारहरुको उल्लेख्य सहभागिता थियो । बिहीवार प्रतियोगिताको ३० खेल भएका थिए । प्रतियोगिता राष्ट्रिय रेफ्री किरण कारञ्जितका अनुसार महिला सिंगल तर्फ प्रजिता गुरुङले समिक्षा गुरुङलाई हराईन् भने अलिसा बलालले सोफिया गुरुङलाई पराजित गदै सेमिफाइनलमा प्रवेश गरेकी छिन् । पुरुष सिंगल तर्फ क्वार्टर फाइनल खेलमा महेशरत्न शाक्यले वाकओभर दिएपछि बिधान अधिकारी सेमिफाइनलमा प्रवेश गरेका छन । विबेक जिसीले इसान खड्कालाई, राजबहादुर चौधरीले रबिचन्द्र होनालाई र राजिन खड्काले अप्लेशकुमार महतोलाई पराजित गदै सेमिफाइनलमा प्रवेश गरेका छन । त्यसैगरी पुरुष डबल्स् तर्फको क्वार्टर फाइनल खेलमा बिधान अधिकारी, इशान खड्काको जोडीलाई पराजित गदै बिशाल हिराचन, लक्ष्मण श्रेष्ठको जोडी सेमिफाइनलमा प्रवेश गरेका छन । विबेक जिसी, राजिन खड्काको जोडीले राजेन्द्र गुरुङ, इच्छा गुरुङको जोडीलाई पराजित गरे । सुदिप पौडेल, प्रदिप लम्सालको जोडीले डम्बरसिंह गुरुङ, बाबुराम पन्तको जोडीलाई पराजित गरी सेमिफाइनलको यात्रा तय गरे । सिद्धार्थ लामा, तेजेन्द्र गुरुङको जोडीले राजेन्द्र वाग्ले, सुरेश मल्लको जोडीलाई पराजित गरी सेमिफाइनलमा प्रवेश गरेका छन । शुक्रवार बिहानदेखि सेमिफाइनलका खेल हुनेछ ।"
लक्ष्मण र विशाल च्याम्पियन,"पोखरा : अन्नपूर्ण इन्टरनेसनल कर्पोरेट ब्याडमिन्टन प्रतियोगिताको पश्चिमाञ्चलस्तरीय छनोट खेलमा पुरुष युगलतर्फको उपाधि पोखराका लक्ष्मण श्रेष्ठ र विशाल हिराचनको जोडीले जितेको छ । शुक्रबार पोखरा रंगशालामा भएको फाइनल खेलमा लक्ष्मण र विशालको जोडीले सिद्धार्थ लामा र तेजेन्द्र गुरुङको जोडीलाई १६२१, २१११ र २११४ को सेटमा पराजित गर्दै उपाधि हात पारेको हो । पहिलो सेटमा लक्ष्मण र विशालको जोडीले पराजय भोगे पनि दोस्रो र तेस्रो सेटमा लामा र गुरुङको जोडीलाई पराजित गर्दै पुरुष युगलमा प्रथम स्थान हासिल गर्दै उपाधि चुमेको हो । पराजयसँगै लामा र गुरुङको जोडीले दोस्रो स्थानमा चित्त बुझाएको छ । पुरुष एकलतर्फको खेलमा राजिन खड्काले विवेक जीसीलाई १८२१, २११९ र २११२ ले पराजित गरे । निकै प्रतिस्पर्धात्मक रूपमा चलेको खेलमा जीसीले पहिलो सेट जितेपछि खड्का आक्रामक रूपमा उत्रिएका थिए । त्यसपछि लगातार दुई सेट जितेर खड्काले प्रथम स्थान हात पारे । महिला एकलमा प्रजिता गुरुङले अलिसा बलाललाई २११०, २११२ को सोझो सेटमै पराजित गर्दै उपाधि जितिन् । प्रतियोगितामा ८० खेलाडीले सहभागिता जनाएका थिए । तीमध्ये तीन विधामा आठजना खेलाडी पश्चिमाञ्चलबाट काठमाडौंमा हुने प्रतियोगिताका लागि छनोट भएका छन् । उनीहरूले अन्नपूर्ण इन्टरनेसनल कर्पोरेट ब्याडमिन्टन प्रतियोगितामा सहभागिता जनाउनेछन् ।"
कोर्टमा टेनिस सुन्दरी मारिया सारापोभा,"गत वर्ष मार्च दोस्रो साता रसियन टेनिस सुन्दरी मारिया सारापोभाले निक्कै अप्रिय समाचार सुनिन्, प्रतिबन्धित शक्तिवद्र्धक औषधि सेवन (डोपिङ) परीक्षणमा असफल भएको । त्यो समाचारलाई पहिलोपटक अन्तर्राष्ट्रिय मिडियामा समेत सारापोभा आफैंले सार्वजनिकसमेत गरिन् ।पाँच पटककी ग्रान्डस्लाम विजेता तथा पूर्व शीर्ष विश्व वरीयताकी सारापोभालाई त्यो समाचारले त्यति खेरै ठूलो झड्का दिएको थियो, जति बेला अन्तर्राष्ट्रिय डोपिङ एजेन्सी (वाडा) ले खेल जीवनबाट प्रतिबन्ध लाग्न सक्ने संकेत गरेको थियो । सारापोभा निक्कै कममध्येकी महिला टेनिस खेलाडी हुन्, जसलाई कोर्टभित्र र बाहिर उत्तिकै रुचाइएको छ । कोर्टभित्र र बाहिरको चर्चाले उत्तिकै व्यापकता पाएको छ । तर, आफ्नो जीवनकै उच्च फर्ममा रहेको बेला खेलबाटै प्रतिबन्ध लाग्न सक्ने समाचार र त्यसले आफ्नो प्रतिष्ठामाथि पुर्याउने क्षतिले सारापोभालाई ठूलै तनाव दिएको थियो । तै पनि उनले त्यो समाचारलाई सहजै लिइन् । असहज अवस्थाको सहज सामना गरिन् ।उनकै भनाइअनुसार सारापोभा आफ्नो सानो गल्तीले प्रतिबन्धसम्मको अवस्थामा पुगेकी थिइन् । सारापोभाले आफ्नो स्वास्थ्यको कारण पछिल्लो झन्डै १० वर्षयता मेलडोनियम नामक औषधि सेवन गर्दै आइरहेको बताएकी छिन् । मेलडोनियम शरीरमा रक्तसञ्चार प्रक्रिया सहज र नियमित गराउन प्रयोग गरिने औषधि हो । वाडाले सन् २०१४ मा मेलडोनियमलाई समेत प्रतिबन्धित औषधिको सूचीमा राखिदियो । त्यसको जानकारी खेलाडीहरूलाई समेत इमेलमार्फत दिइएको थियो । सारापोभा भन्छिन्, 'मैले त्यो इमेल हेर्दै नहेरी फालिदए ।' त्यसैले त उनले आफूले प्रयोग गर्दै आइरहेको औषधि प्रतिबन्धमा परेको थाहै पाइनन्, त्यसको प्रतिफल अन्तर्राष्ट्रिय टेनिस महासंघ (आईटीएफ) ले उनलाई दुई वर्षको प्रतिबन्ध लगाइदियो ।उनको अपिलपछि इन्टरनेसनल कोर्ट अफ आर्बिट्रेसन फर स्पोटर्सले प्रतिबन्ध १५ महिनामा छोट्याइदियो । त्यसबेला सारापोभाले त्यो अवस्थालाई जसरी स्वीकार गरिन्, अन्तर्राष्ट्रिय टेनिस समुदायले उनको प्रशंसा गरेको थियो । पाँच पटककी ग्रान्डस्लाम विजेता तथा पूर्वशीर्ष विश्व वरीयताकी सारापोभालाई त्यो समाचारले त्यतिखेरै ठूलो झड्का दिएको थियो, जति बेला अन्तर्राष्ट्रिय डोपिङ एजेन्सी (वाडा) ले खेल जीवनबाट प्रतिबन्ध लाग्न सक्ने संकेत गरेको थियो । उनी आफ्नो १५ महिनाको प्रतिबन्धको अवधि कटाएर यसै साताबाट अन्तर्राष्ट्रिय टेनिस कोर्टमा फर्किएकी छिन् । उनी यसै साता जर्मनीको स्टुटगार्ट प्रतियोगितामा प्रतिस्पर्धा गरिरहेकी देखिइन् । स्टुटगार्टमा उनी सेमिफाइनलसम्म पुगिन् । फ्रान्सेली क्रिस्टिना म्लाडेनोभिचसँग पराजित भएपछि सारापोभा सेमिफाइनलभन्दा अघि बढ्न सकिनन् ।सारापोभा प्रतिबन्धमा पर्दा जति साथ पाएकी थिइन्, प्रतिबन्ध सक्काएर फेरिखेलमा फर्कंदा भने आफ्नै सहकर्मी खेलाडीबाट चर्काे आलोचनाको सामना गर्न परेको छ । विशेषगरी अन्तर्राष्ट्रिय ठूला प्रतियोगितामा उनलाई वाइल्ड कार्डमार्फत समावेश गराइएको बारे महिला खेलाडीहरूले नै उनको आलोचना गरेका छन् । प्रतिबन्धमा परेपछि वरीयतामा आफ्नो स्थान गुमाएकी सारापोभालाई ठूला अन्तर्राष्ट्रिय प्रतियोगिता खेल्न वाइल्ड कार्डकै सहायता लिनुपर्ने बाध्यता छ । स्टुटगार्ट ओपन टेनिसमा समेत आयोजकले उनलाई वाइल्ड कार्डमार्फत सहभागी गराएको थियो ।निकट भविष्यमा आयोजना हुने फ्रेन्च ओपन ग्रान्डस्लाम टेनिस प्रतियोगिताको छनोटसहित अन्य आधा दर्जन प्रतियोगिताहरूमा समेत उनले वाइल्ड कार्ड पाउने सम्भावना छ । महिला खेलाडीहरूले त्यसमा समेत विरोध गरेका छन् । विश्व वरीयताको दोस्रो स्थानमा रहेकी जर्मनीकी एन्जेलिक केर्बरले स्टुटगार्ट ओपन टेनिसका आयोजकले सारापोभालाई वाइल्ड कार्ड दिएकोमा आश्चर्य जनाइन् । 'जर्मनीमै राम्रा क्षमतावान् खेलाडी छन् । तर, उनीहरूलाई बेवास्ता गरेर सारापोभालाई वाइल्ड कार्ड दिएकोमा आश्चर्य लागेको छ', केर्बलले भनेकी छिन् । इटालियन टेनिस खेलाडी रोबर्टा भिन्सीले सारापोभालाई वाइल्ड कार्ड दिनै नमिल्ने तर्क गरिन् । 'उनले पक्कै गल्ती गरेकी हुन् । त्यसबापत उनले सजाय पनि पाइसकेकी छिन्', भिन्सी भन्छिन्, 'तर, उनलाई वाइल्ड कार्ड दिनु गलत निर्णय हो । उनी वाइल्ड कार्ड बिना खेलमा फर्कन सक्छिन् ।' क्यानेडियन टेनिस खेलाडी युजेनी बउचर्डले त सारापोभालाई आजीवन प्रतिबन्ध लगाउनुपर्ने बताएकी छिन् । 'सारापोभा चिटर हुन् । यस्ता खेलाडीलाई कुनै पनि खेलमा खेल्ने अनुमति दिनुहुन्न', बउचर्डले भनेकी छिन्, 'उनलाई आजीवन प्रतिबन्ध लगाइनुपर्छ ।'तर, सारापोभाले भने यस्ता कुनै पनि आलोचनाको उत्तर दिएकी छैनन् । उनले भनेकी छिन्, 'म यस्ता आलोचनाभन्दा माथि छु । उनीहरूलाई मेरो खेलले जवाफ दिएको छ ।' सारापोभाको पुनरागमलाई महिला शीर्ष वरीयताकी खेलाडी सेरेना विलियम्ससहित पुरुष खेलाडी नोभाक जोकोभिच र राफेल नाडाललगायतले भने स्वागत गरेका छन् । सारापोभा यस्ता खेलाडी हुन्, जसले प्रायोजकबाट ठूलो साथ पाएकी छिन् । प्रायोजकहरूबाट सायद उनले अन्य खेलाडीले भन्दा बढी साथ पाएकी छिन् । लगातार ११ वर्ष विश्वकै मार्केटेवल खेलाडीको सूचीमा अग्रस्थानमा रहेकी सारापोभा प्रतिबन्धमा पर्दा समेत केही प्रायोजकले साथ छाडेनन् । खेलकुदसम्बन्धी सामग्री उत्पादन गर्ने कम्पनी नायक त्यसमध्ये एक हो ।जर्मन कम्पनी पोस्र्चेले समेत उनीसँगको सम्बन्ध पुनः सुरु गरिसकेको छ । प्रतियोगिताको प्रायोजकसमेत रहेका पोस्र्चेकै दबाबमा स्टुटगार्टमा सारापोभाले वाइल्ड कार्डको अवसर पाएकी थिइन् । यस्तै संयुक्त राष्ट्रसंघले पनि यस अघि नै सारापोभाको प्रतिबन्ध समाप्त भएलगत्तै पुनः आफ्नो सद्भावदूत बनाउने घोषणा गरिसकेको छ । सारापोभा सायद कर्पारेट प्रतिष्ठानहरूका लागि लाभदायक छिन्, जसको सहयोगले व्यवसायलाई माथि उठाएका मद्दत पुगेको छ । त्यसले सारापोभालाई सर्वाधिक कमाइ गर्ने खेलाडीको सूचीमा सिँढी चढ्न पनि मद्दत पुगेको छ । सन् २००१ बाट विश्व टेनिस महासंघ (डब्ल्यूटीए) को प्रतियोगितामा प्रतिस्पर्धा गर्न सुरु गरेकी सारापोभा फरकफरक समयमा पाँच पटक महिलाको शीर्ष वरीयतामा पुगेकी छिन् । उनी कुल २१ साता शीर्ष वरीयतामा बसेकी छिन् । करिअर ग्रान्डस्लाम जित्ने विश्वकै १० मध्ये एक तथा रसियाकी एक्ली महिला खेलाडी पनि हुन् सारापोभा । उनीसँग ओलम्पिक पदक पनि छ । सन् २०१२ मा लन्डनमा भएको ओलम्पिक खेलकुदको टेनिस महिला सिंगल्सतर्फ उनले रजत जितेकी थिइन् । सारापोभाले आफू डोपिङमा असफल भएको समाचार सार्वजनिक गर्दा भनेकी थिइन्, 'मैले आफ्नो करिअर यसरी टुंयाउनु चाहेको थिइनँ ।' त्यसको मतलव उनले अझै केही ग्रान्डस्लाम र एटीपी टुर प्रतियोगिता जित्ने इच्छा व्यक्त गरेकी थिइन् । उनी त्यसका लागि फेरि खेलमा फर्किएकी छिन् ।"

शीर्षक,विवरण
के गर्नुपर्छ कांग्रेसले ?,"लोकतन्त्र भनेको पैसा र शक्ति हुनेले कब्जा जमाइरहने लुटको उपकरण होइन। यो त जनताको साझा शक्ति र इच्छाको अभिव्यक्ति हो। नेपाल अहिले संघीय लोकतान्त्रिक संविधानको कार्यान्वयन चरणमा छ। यो संविधान कार्यान्वयनले लोकतन्त्र, संघीय गणतन्त्र, समावेशी प्रतिनिधित्व एवं मिश्रित निर्वाचन प्रणालीजस्ता लोकतन्त्रका आधारभूत अन्तर्वस्तुलाई संस्थागत गर्ने अवस्था निर्माण गर्दै गइरहेको छ। वर्तमान संविधान राजनीतिक, आर्थिक, सामाजिक एवं सांस्कृतिक रूपान्तरणको आधारभूमि बनेको छ। संविधान निःसन्देह लोकतान्त्रिक समाजवादी विचारतर्फ उन्मुख छ। तर लोकतान्त्रिक समाजवादउन्मुख संविधान निर्माणको नेतृत्व गर्ने दल कांग्रेसले स्थानीय, प्रादेशिक एवं संघीय प्रतिनिधिसभाको निर्वाचन गराउनसमेत नेतृत्वदायी भूमिका निर्वाह गर्यो। त्यही राजनीतिक शक्तिले यी निर्वाचनहरूमा अकल्पनीय पराजय भोगेको छ। कांग्रेसको पराजयले संविधानको अपव्याख्या हुने र मुलुकलाई अलोकतान्त्रिक दिशातिर धकेल्न सक्ने सम्भावना पनि छ। यस अवस्थामा कांग्रेसले जिम्मेवार भई आफ्नो आत्ममूल्यांकन गर्दै पराजयका यथार्थ कारण पहिचान गर्नुपर्छ। ती कमजोरी निराकरण गर्नतिर कांग्रेस लाग्नुपर्छ। भर्खरै सम्पन्न संसदीय निर्वाचन परिणाममा कांग्रेसले पाएको मतपरिणाम हेर्दा अहिले पनि नेपाली जनताले उक्त दललाई उपेक्षा गरेका छैनन्। तर कांग्रेसले आफ्नो वर्तमान लोकतान्त्रिक स्थिति, चरित्र, प्रतिबद्धता र लोकतान्त्रिक समाजवादको गन्तव्यमा पुग्न सत्ता, नेता र कार्यकर्ताका तहमा प्रस्तुत हुने व्यवहारको यथार्थ विश्लेषण गरी आत्ममूल्यांकन गर्न आवश्यक छ। आमूल रूपान्तरणविना कांग्रेस लोकप्रिय, इमानदार र जिम्मेवार दलका रूपमा अगाडि बढ्न त्यति सहज छैन। यसका लागि कांग्रेसमा लागेका रोगको पहिचान गरी त्यसको तत्काल उपचार गर्न जरुरी छ। निर्वाचनमा कांग्रेसको पराजयका कारण केलाउँदै विभिन्न लेखहरू र बहसमा छलफल भएका छन्। तर कांग्रेसको आगामी कार्यदिशाका बारेमा कम छलफल भइरहेका छन्। त्यसतर्फ बहस केन्द्रित हुन जरुरी छ। विगतका कमजोरी सुधारेर कांग्रेसले भविष्यमा तल छलफल गरिएका विषयमा ध्यान दिनुपर्ने देखिन्छ। संस्थागत संरचनाहरूको क्रियाशीलता केन्द्रदेखि वडातहसम्म कांग्रेसका संस्थागत संरचनाहरू छन्। यी संरचना विभिन्न तहमा जनताको सेवाका लागि क्रियाशील रहनुपर्छ। जनताको दैनिकीसँग निकट रहेर उनीहरूलाई अप्ठेरोमा साथ दिइरहनुपर्छ। अहिले यी संरचना अकर्मण्य र निष्क्रिय अवस्थामा रहेका देखिन्छन्। निर्वाचनमा कांग्रेसका संस्थागत संरचनाहरू जनता परिचालन गर्न र उनीहरूको मन जित्ने गरी क्रियाशील रहन सकेनन्। त्यसैले केन्द्रदेखि टोलतहसम्मका संरचनालाई क्रियाशील तुल्याउनुपर्ने आवश्यकता छ चरम सत्तालिप्साबाट मुक्ति कुनै पनि राजनीतिक दलले आफ्ना विचार, दृष्टिकोण, नीति र कार्यक्रम कार्यान्वयनका लागि जनताको अभिमत लिएर सत्तामा जाने आकांक्षा राख्नु स्वाभाविकै हो। सत्ता लोकतन्त्रको सबलीकरण र जनताको सशक्तीकरणका लागि साधन हो। सत्ता स्वयं साध्य होइन। कांग्रेसभित्र केन्द्रदेखि तल्लो तहका संरचनाहरूसम्म सत्तालाई नै साध्य सम्झने मानसिकताको विकास हुँदै गइरहेको छ। कुनै पनि राजनीतिक दल निर्माणको आधार विचार, संगठन र नेतृत्व हो। लोकतान्त्रिकअलोकतान्त्रिक एवं उचितअनुचित जस्तोसुकै तरिका प्रयोग गरेर पनि सत्तामा जाने र शक्ति प्रयोगमा लिप्त रहने मानसिकताले कांग्रेसलाई आज यो अवस्थामा ल्याइपुर्याएको हो। तर अहिले कांग्रेसमा केन्द्रीय नेतृत्व संरचनादेखि तल्लो तहसम्म विचार र संगठनलाई भन्दा सत्तालाई साध्य सम्झने मानसिकता विकास हुँदै गएको छ। पार्टी सञ्चालन र राज्य सञ्चालनका दुवै अवस्थामा यी विकृति देखिएका छन्। यो चरम सत्तालिप्सा त्याग्नैपर्छ कांग्रेस र त्यसका कार्यकर्ताले। पैसा अपसंस्कृतिको अन्त्य चुनाव लड्न र पार्टी सञ्चालन गर्न एक हदसम्म पैसा चाहिन्छ। तर पैसाकै लागि दलीय संरचनामा रहेका प्रभाव र शक्ति निर्लज्ज किसिमले पैसामा बिक्री गर्ने अपसंस्कृति र विकृति कांग्रेसभित्र डरलाग्दो किसिमले विकास हुँदै गएको छ। यस्तो प्रवृत्ति अन्य दलहरूमा पनि छ। नेताकार्यकर्तामा पैसा नभई चुनाव जितिँदैन भन्ने मनोविज्ञान विकास हुनु र पैसा बुझाएकै आधारमा नवप्रवेशीलाई निर्वाचनमा टिकट दिइनु कांग्रेसभित्र मौलाउँदै गएको अपसंस्कृतिको द्योतक हो। पैसा नभई कार्यकर्ता प्रचारप्रसारमा संलग्न नहुनु कांग्रेसभित्र विकास हुँदै गएको विकृतिको चरम रूप हो। चुनावमा उम्मेदवार बन्न र कार्यकर्ता परिचालन गर्दा पैसा नभइनहुने महारोगको जतिसक्दो छिटो अन्त्य हुन जरुरी छ। भ्रातृ र शुभेच्छुक संगठनहरूको सक्रियता कांग्रेसका भ्रातृ संगठनहरू अराजकताको दलदलमा फस्दै गएका छन्। अधिवेशन भएको एकडेढ वर्ष पुगिसक्दा पनि भ्रातृ संगठनहरूका संरचना अपूर्ण अवस्थामै छन्। तरुण दल, नेपाल विद्यार्थी संघ, महिला संघमा पनि निर्वाचित सदस्य एवं पदाधिकारीबाहेक मनोनयनबाट पूर्ति गर्नुपर्ने सदस्य एवं पदाधिकारी रिक्त छन्। सांगठनिक संरचनाको प्रश्न एकातिर छ भने अवाञ्छित एवं कतिपय असामाजिक क्रियाकलापमा यसका सदस्यहरूको संलग्नताले संगठनकै उपादेयतामाथि प्रश्नहरू उठ्न थालेका छन्। त्यसैले भ्रातृ संगठनहरूको संस्थागत सक्रियताको अपरिहार्यता देखिएको छ। त्यस्तै कांग्रेसका शुभेच्छुक संगठनहरू पनि आफ्नै संरचनाको सेरोफेरोमा मात्र सीमित रहे। संगठनहरूको औचित्य सिद्ध हुने गरी यस्ता संगठनहरू सक्रिय हुन जरुरी छ। अराजक संरचनाहरूले लोकतान्त्रिक भविष्यको सुनिश्चितता गर्न सक्दैनन्। अन्तर्द्वन्द्वको समुचित व्यवस्थापन मानवनिर्मित संगठनभित्र आन्तरिक द्वन्द्वहरू हुन्छन्। तर ती द्वन्द्व र अन्तर्विरोधहरूलाई विधानसम्मत रूपले व्यवस्थित गरिनुपर्छ। कांग्रेसभित्र संवाद र नीति निर्णयको सहभागिता शून्यप्रायः देखिएको छ। गुटउपगुटभित्रको अवसरको भागबन्डाले लोकतन्त्र कदापि सबल हुन सक्दैन। दलभित्रका दलीय संरचनाहरूमा निर्माण गरिने सहभागितामूलक संस्कृति लोकतन्त्रको आधारभूत पक्ष हो। बीपी कोइराला सानोभन्दा सानो कार्यकर्तादेखि उच्चस्तरको ठानिने बौद्धिक व्यक्तित्वसँग कुरा सुन्न र बहस गर्न सदा तयार हुन्थे। अहिले सत्ता र शक्तिका आधारमा आफ्नो स्वार्थ बाझिने नेताकार्यकर्तालाई तेजोबध गर्ने प्रयास गरिन्छ। जनता र कार्यकर्ताको सहभागिताविना लोकतन्त्र केवल संरचनाको सेरोफेरोमा मात्र घुमिरहन्छ। आजै र अहिल्यै फाइदा लिन खोज्ने तर संगठनको भविष्य नदेख्ने प्रवृत्तिले कांग्रेसभित्रको द्वन्द्व बढाउँदै लगेको छ। पराजयका कतिपय परिणाम यही प्रवृत्तिसँग जोडिएका छन्। कांग्रेसभित्र सिर्जित आन्तरिक द्वन्द्वको व्यवस्थापन विधान, लोकतान्त्रिक पद्धति र प्रक्रियाका आधारमा हुन जरुरी छ। अन्तद्र्वन्द्वको समुचित व्यवस्थापनले कांग्रेसको भविष्य सुनिश्चित गर्न सक्छ। परिणाममुखी चुनावी रणनीतिको अवलम्बन यो चुनावमा कांग्रेसले सार्थक र परिणाममुखी रणनीतिको अवलम्बन गर्न सकेन। दलको इतिहास, विचार र शक्तिको यथार्थपरक समीक्षाविना नै चुनावी तालमेलको घोषणा गरियो। सैद्धान्तिक दृष्टिकोणलाई आधार बनाइएन। स्थानीय निर्वाचनकै क्रममा माओवादीसँग गरिएको तालमेलले कांग्रेस कार्यकर्तालाई निरुत्साहित गर्यो। प्रदेश र प्रतिनिधिसभा निर्वाचनमा राष्ट्रिय प्रजातन्त्र पार्टी र मधेसवादी दलहरूसँग गरेको भनिएको तालमेल पूर्णरूपले हुन सकेन। कांग्रेसले सिद्धान्त र विचारलाई ध्यानमा राखेर परिपक्व निर्णय गर्ने क्षमता देखाउन सकेन। मध्यमार्गी दलका रूपमा इतिहासका हरेक कालखण्डमा यसले दक्षिणपन्थी र वामपन्थी दुवै शक्तिलाई लोकतान्त्रिक धारमा जसरी समाहित गराउँदै आएको थियो, त्यो सन्तुलन यो निर्वाचनमा कायम हुन सकेन। माओवादीजस्तो अस्थिर राजनीतिक चरित्र भएको दलसँग तालमेल गर्ने र उसले अर्कोसँग गठबन्धन गर्नेबित्तिकै दक्षिणपन्थी राप्रपाजस्तो दलसँग तालमेलको घोषणाले कांग्रेसको वैचारिक अडानमाथि प्रश्न उठायो। मूल्य र लोकतान्त्रिक नैतिकताको राजनीति वर्तमानमा कांग्रेसभित्र मूल्यको राजनीतिको क्षयीकरण हुँदै गइरहेको छ। जनताप्रतिको उत्तरदायी भाव हराउँदै गएको छ। निष्ठा र मूल्य पद्धति निस्तेज हुँदैछ। आजीवन लोकतन्त्रको कठोर र बलिदानीपूर्ण संघर्षमा होमिएका निष्ठावान् कार्यकर्तालाई अपमानित गरेर पद र अवसर पैसामा बिक्री गरिँदैछन्। पैसावाल माफियाहरूले राज्यका हरेक तहमा आफ्नै पकड जमाउँदै गइरहेका छन्। त्याग, क्षमता र निष्ठा बोकेका सामान्य गरिब कार्यकर्ताले चुनाव लड्ने कल्पना गर्न नसक्ने अवस्था निर्माण हुँदै गइरहेको छ। लोकतन्त्रलाई सारको रूपमा भन्दा संरचनाको रूपमा मात्र बुझ्ने प्रवृत्ति विकास हुँदै गइरहेको छ। निष्ठावान् कार्यकर्ता निरीह बन्दै गएका छन्। मूल्यको राजनीति स्थापित नभई कांग्रेस रूपान्तरण हुन सक्ने अवस्था देखिएको छैन। बीपी कोइरालाले नैतिकताविनाको राजनीतिलाई पापाचार को संज्ञा दिएका थिए। लोकतान्त्रिक समाजवादउन्मुख नीति र कार्यक्रम कांग्रेस आफ्नो मूल बाटो लोकतान्त्रिक समाजवादप्रति इमानदार र प्रतिबद्ध नभई विचलित भएको देखिन्छ। आम नेपालीका हितमा कांग्रेसले लोकतान्त्रिक समाजवादको बाटो अवलम्बन गरेको छ भन्ने न त नीतिमा देखिन्छ न कार्यक्रममा नै। यसकारण भावी दिनहरूमा लोकतान्त्रिक समाजवादका आदर्श र मूल्यमान्यतामा आधारित नीति र कार्यक्रमको यथार्थ योजना जनतासामु ल्याउन सक्नुपर्छ। अरूलाई गाली गरेर वा विरोध गरेर चुनावमा भोटको अपेक्षा गर्नु वामपन्थी शैलीको नक्कल हो। जनतासँग संवाद कांग्रेसले जनताका हितमा धेरै काम गरेको छ। तर यी कामको प्रचारप्रसार छैन। कांग्रेसका नेताकार्यकर्ता कस्ता भए भने आफ्नो व्यक्तिगत लाभबाहेक पार्टीले गरेका राम्रा काम पनि जनतासामु ल्याउन सक्तैनन्। त्यसका अलावा कांग्रेसले नेपाली समाज रूपान्तरणका लागि लोकप्रिय जनहितका एजेन्डाहरू लिएर आउन सक्नुपर्छ। लोकतान्त्रिक समाजवादी दृष्टिकोणबाट राज्यको स्रोतसाधन कसरी परिचालन गर्न सकिन्छ र यसले देश र जनताको हित कसरी हुन्छ भन्ने प्रस्ट एजेन्डा लिएर जनतासामु जानुपर्ने हुन्छ। निष्कर्ष दलमा माथिदेखि तलसम्म व्यक्तिगत लाभको सोचले स्थान लिँदै र विभिन्न गल्ती गर्दै जाने तर गलत कामको उत्तरदायित्व बहन नगर्ने र दोष एकअर्कामा मात्र लगाउने प्रवृत्ति देखिएको छ। दलको संरचनामा सामन्तवादी सोच वा राजा प्रवृत्ति मौलाउँदै छ। यस्तो सोच कांग्रेस रूपान्तरणका लागि एक चुनौतीका रूपमा देखिएको छ। जनता र कार्यकर्तालाई एक तहको सम्झने र आफूलाई अर्कै तहको विशेष व्यक्ति सम्झने संस्कृति र प्रवृत्तिले जनता र कांग्रेस पार्टीबीच दूरी बढाउँदै लगेको छ। जनतासँग बढेको दूरी कम गराउनु आवश्यक छ। आम नागरिकका समस्या पार्टीका समस्या हुन् भन्ने सोचको विकास हुन जरुरी छ। सबै कार्यकर्ता र जनतासँगको अपनत्व स्थापित नगरी कांग्रेस बलियो हुन सक्दैन। बीपी कोइरालाले कांग्रेसको सातौं अधिवेशनमा पार्टीलाई इतिहासको चुनौतीलाई सामना गर्न सक्ने गरी धारिलो बनाउन नसक्ने हो भने इतिहासले अर्को हतियार खोज्छ भनेका थिए। निरर्थक आत्मश्लाघाले कहीं पनि पुर्याउँदैन।"
इटहरी गोल्डकप: झापालाई हराउँदै मनाङ मर्स्याङ्दी सेमिफाइनलमा,"सुनसरी: मदन भण्डारी मेमोरियल इटहरी गोल्डको आइतवार भएको खेलमा मनाङ मर्स्याङ्दी क्लबले बलियो प्रतिद्वन्द्वी झापा११ लाई पराजित गरेको छ । अत्यन्त प्रतिस्पर्धात्मक खेलमा झापाविरुद्ध मनाङले ४३ को जित निकाल्दै सेमिफाइनल यात्रा तय गरेको हो । मना३लाई जिताउने क्रममा सुजल श्रेष्ठले उत्कृष्ट प्रदर्शनसहित ह्याट्रिक गरेका छन् । मनाङका लागि अर्को गोल विशाल राईले गरेका थिए । मनाङका लागि ह्याट्रिक गर्ने क्रममा सुजलले खेलको पाँचौ, दशौँ र १९ औँ मिनेटमा गोल गरेका थिए । विशालले खेलको ७६ औँ मिनेटमा निर्णायक गोल गरे । अर्कातिर पराजित भएको झापाका लागि करण लिम्बूले पनि ह्याट्रिक गरे । तर करणको ह्याट्रिक झापालाई जिताउन पर्याप्त भएन । मनाङलाई जिताउँदा नायक बनेका सुजलले म्यान अफ द म्याच हुँदै नग १० हजार रुपैयाँ पनि हात पारेका छन् । सोमबार हुने अर्को क्वार्टर फाइनल खेलमा विभागीय टोली नेपाल आर्मीले पाहुना टोली भुटानसँग सामना गर्नेछ । राष्ट्रिय जागृति युवा क्लबको आयोजनामा भइरहेको यो प्रतियोगिताको विजेता टोलीले सर्वाधिक १२ लाख रुपैयाँ पुरस्कार पाउनेछ ।"
एथ्लेटिको मड्रिडले बराबरी खेल्दा बार्सिलोनालार्इ फाइदा,काठमाडौँ: स्पेनिस ला लिगामा उपाधि होडमा रहेको एथ्लेटिको मड्रिडले बराबरी खेलेपछि बार्सिलोनाको उपाधि यात्रा सहज भएको छ । उपाधि होडमा दोस्रो स्थानमा रहेको एथ्लेटिको गिरोनासँग ११ गोलको बराबरीमा रोकिएपछि बार्सिलोनालार्इ फाइदा भएको हो । एथ्लेटिकोले घरेलु मैदानमा भएको खेलमा अग्रता जोगाउन नसक्दा अंक बाँड्न बाध्य भएको हो । एथ्लेटिकोकाक लागि फ्रान्सेली स्ट्राइरक एन्टोनी ग्रिजमनले पहिलो हाफको ३४औँ मिनेटमा गोल गर्दै अग्रता दिलाएका थिए । तर दोस्रो हाफमा गिरोना खेलमा फर्कियो । उसका लागि खेलको ७३औँ मिनेटमा क्रिस्टियन पोर्टुले गोल गरेपछि एथलेटिको अंक बाँड्नु पर्यो । एथ्लेटिकोले बराबरी खेलेपछि यसको प्रत्यक्ष फाइदा भने लि लिडर बार्सिलोनाले लिएको छ । एथ्लेटिकोको बराबरीले बार्सिलोनाको अंकदुरी ८ पुगेको छ । ५१ अंकसहित बार्सिलोना शीर्ष स्थानमा रहँदा एथ्लेटिको ४३ अंकसहित दोस्रो स्थानमा छ । तर एथ्लेटिकोले एक खेल कम खेलेको छ ।
अगुएरोको ह्याट्रिकमा म्यानचेस्टर सिटीको सहज जित,"काठमाडौँ: अर्जेन्टाइन स्ट्राइकर सर्जियो अगुएरोले सिजनको दोस्रो ह्याट्रिक गरेपछि इङ्लिस प्रिमियर लिगमाा फराकिलो अग्रता बनाइरहेको म्यानचेस्टर सिटीले न्यूकासल युनाइटेडमाथि ३१ को जित निकालेको । सिटीले राफा बेनिटेज नेतृत्वको न्यूकासललार्इ सजिलै पराजित गरेको हो । यो जितपछि सिटीले दोस्रो स्थानको सहरी प्रतिद्वन्द्वी म्यानचेस्ट युनाइटेडसँगक अंकदुरी १२ नै कायम गर्न सफल भएको छ । घरेलु मैदान एतिहाद स्टेडियममा भएको खेलमा सिटीलार्इ जिताउने क्रममा अगुएरोले ३४औँ, ६३औँ र ८३औँ मिनेटमा गोल गर्दै सिजनको दोस्रो ह्याट्रिक गरे। उनले एउटा गोल पेनाल्टीबाट गरेका थिए । पराजित न्यूकासलका लागि ६७औँ मिनेटमा ज्याकोभ मर्फीले सान्तवना गोल गरे । यो जितसँगै सिटीले २४ खेलबाट ६५ अंक जोडेको छ। दोस्रो स्थानमा रहेको म्यानचेस्टर युनाइटेडले २४ खेलबाट ५३ अंक जोडेको छ ।"
खडेरी ओपनिङ ब्याट्सम्यानको,"काठमाडौं : नेपाली राष्ट्रिय क्रिकेट टोलीमा पछिल्लो समय सबैभन्दा बढी केही परिवर्तन भएको छ भने प्रारम्भिक ब्याट्सम्यानको जोडी हो । सन् २०१० यता सात वर्षको अवधिमा नेपाली राष्ट्रिय टोलीमा प्रारम्भिक ब्याट्सम्यानको जोडी २१ पटक परिवर्तन भएको छ । अन्तर्राष्ट्रिय क्रिकेट काउन्सिल (आईसीसी) डिभिजन दुईको तयारीमा रहेको नेपाली टोली प्रतियोगिताका लागि फेरि नयाँ प्रारम्भिक ब्याट्सम्यानको जोडीको खोजीमा छ । खोजी त्यति सजिलो भने छैन । यसपटक पनि तेस्रो क्रमबाट उपकप्तान ज्ञानेन्द्र मल्ललाई नेपाली टोलीको पालि सुरुआत गर्न पठाउनुपर्नेछ । उनलाई दोस्रो इन्डबाट बलियो साथ दिनसक्ने अर्काे ब्याट्सम्यानको खोजी गर्नु छ । प्रतियोगिताको तयारीस्वरूप हाल बन्द प्रशिक्षणमा रहेका २१ खेलाडीमध्ये प्रारम्भिक ब्याट्सम्यानमा ज्ञानेन्द्रको जोडीका रूपमा दिलीप नाथ वा सुनिल धमलाको सम्भावना छ । यद्यपि यी दुईमध्ये मात्र एक खेलाडीले प्लेइङ ११ मा अवसर पाउने सम्भावना छ । प्रशिक्षक जगत टमाटा बन्द प्रशिक्षण र वैदेशिक प्रशिक्षणमा गरेको प्रदर्शनलाई हेरेर दिलीप र सुनिलमध्ये एक खेलाडीलाई प्रारम्भिक ब्याट्सम्यानका रूपमा खेलाइने तयारी रहेको बताउँछन् । त्यसैले सुनिल र सुनिल धमलामध्ये एकमात्रै खेलाडी अन्तिम १४ भित्र पर्ने सम्भावना छ । अन्तिम १४ भित्र परेको अवस्थामा पनि प्लेइङ ११ मा पर्ने सम्भावना एकको मात्रै छ । हामी प्रारम्भिक ब्याट्सम्यानका लागि ज्ञानेन्द्रलाई बलियो साथ दिने अर्काे खेलाडीको खोजी गरिरहेका छौं । त्यसका लागि दिलीप र सुनिललाई प्रयास गरिरहेका छौं, प्रशिक्षक टमाटा भन्छन्, हामीसँग अझै केही दिन छ । यो अवधिमा उनीहरूको प्रदर्शनलाई हेरेर उत्कृष्टमध्ये एकलाई ज्ञानेन्द्रको जोडीका रूपमा खेलाउने छौं । बलरले आवश्यकताअनुसार सहजै टर्न र स्विङ गराउनसक्ने नयाँ बलसँग खेल्नुपर्ने भएकाले प्रारम्भिक ब्याट्सम्यान अनुभवी हुनुपर्नेछ । प्रारम्भिक ब्याट्सम्यानले पिच कन्डिसन बुझेर खेल्न सक्नुपर्छ । प्रारम्भिक ब्याट्सम्यान सुरुआतमै आउट हुँदा टोलीको पालि अघि बढाउन अन्य खेलाडीमा दबाब बढ्नेछ । त्यसैले प्रारम्भिक ब्याट्सम्यानमाथि पिचको व्यवहार बुझेर लामो पालि खेल्नसक्ने क्षमता हुन जरुरी छ । प्रारम्भिक ब्याट्सम्यानले टिकेर लामो पालि खेल्न सकेको अवस्थामा मात्रै टोलीको जित सहज हुनेछ । नेपाली क्रिकेटका युवा ब्याट्सम्यानद्वय दिलीप र सुनिलले यसअघि अन्तर्राष्ट्रिय प्रतियोगितामा प्रारम्भिक ब्याट्सम्यानका रूपमा नेपाली टोलीको पालीको सुरुआत गरिसकेका छन् । दिलीप र सुनिल दुवैले ज्ञानेन्द्रकै जोडीका रूपमा खेलिसकेका छन् । यसपटक ज्ञानेन्द्रको जोडी बन्ने प्रतिस्पर्धामा अनुभव र यसअघिका प्रतियोगिताको आधारमा दिलीपभन्दा सुनिल अघि छन् । सुनिलले गत मार्च र अप्रिलमा बंगलादेशमा भएको एसियाली क्रिकेट काउन्सिल (एसीसी) इमर्जिङ टिम्स कपअन्तर्गत पाकिस्तान र बंगलादेशको यू२३ टोलीविरुद्ध ज्ञानेन्द्रको जोडीका रूपमा नेपाली टोलीको पारिको सुरुआत गरेका थिए । सुनिलले आईसीसी विश्व क्रिकेट लिग च्याम्पियनसिपअन्तर्गत केन्याविरुद्ध भएको दुई खेलमा पनि ज्ञानेन्द्रसँगै प्रारम्भिक ब्याट्सम्यानका रूपमा खेलेका थिए । दिलीपले भने विश्व क्रिकेट लिग च्याम्पियनसिपअन्तर्गत संयुक्त अरब इमिरेट्स (यूएई) विरुद्ध हालै भएको खेलमा ज्ञानेन्द्रसँग प्रारम्भिक ब्याट्सम्यानका रूपमा खेलेका थिए । टीट्वेन्टी फम्र्याटकै भए पनि हालै भएको एभरेस्ट प्रिमियर लिग (ईपीएल) क्रिकेटमा दिलीपको भन्दा सुनिलको प्रदर्शन राम्रो थियो । यद्यपि यी दुई खेलाडीबीचको छनोटको आधार मैदानभित्रको अन्य जिम्मेवारी पनि हुन सक्नेछ । यसपटक लामो समयदेखि टोलीमा रहँदै आएका सागर पुनसँगै विनोद भण्डारी पनि टोलीबाट बाहिरिएका छन् । विनोद टोलीमा नपर्दा विकेट किपरको कमी भएको छ । विनोदको अनुपस्थितिमा विकेट किपरका लागि विकल्प दिलीप नै हुन् । प्रारम्भिक ब्याट्सम्यानको भूमिकामा उनी तयार नभए विकेट किपरको जिम्मेवारी ज्ञानेन्द्रले सम्हाल्ने गरी सुनिलले टोलीको पालि सुरुआत गर्ने सम्भावना छ । ज्ञानेन्द्रले सिनियर राष्ट्रिय टोलीबाट विकेट किपिङ गरेका छैनन्, यद्यपि उनी त्यो भूमिकाका लागि पनि तयार छन् । यसरी दिलीप बाहिरिए टोलीसँग विकेट किपर एकजना मात्रै हुनेछ । यो अवस्थामा कुनै कारणवश ज्ञानेन्द्र खेल्न नसक्ने भए टोलीमा विकेट किपर नहुन पनि सक्नेछ । नेपाली टोलीको मध्य क्रमका ब्याट्सम्यान र राम्रा बलर रहेकाले यी दुवै खेलाडीलाई टोलीमा समावेश गर्न पनि मुस्किल छ । नेपाली टोलीको मध्य क्रममा कप्तान पारस खड्का र शरद भेषावकर बलिया खम्बा छन् । त्यसपछि युवा ब्याट्सम्यान दीपेन्द्रसिंह ऐरी र आरिफ सेखले पनि मध्य क्रम लिनेछन् । यी दुवै खेलाडीबाट नेपाली टोलीले बलिङको फाइदा पनि लिन सक्नेछ । दीपेन्द्र र आरिफ दुवै मिडियम पेसर हुन् । यू१९ राष्ट्रिय टोलीबाट आएका रोहित पौडेल, अनिलकुमार शाह लगायतका खेलाडीले पनि अन्तिम १४ का लागि बलियो दाबेदारी प्रस्तुत गर्न सक्नेछन् । त्यसमाथि बलरको कोटा थप्दा प्रारम्भिक ब्याट्सम्यानका रूपमा अन्तिम १४ मा दिलीप र सुनिलमध्ये एकको मात्रै अवसर देखिएको छ । अन्तिम १४ मा दुवै खेलाडी परे पनि प्लेइङ ११ मा दुवै खेलाडी पर्ने सम्भावना कम छ ।"

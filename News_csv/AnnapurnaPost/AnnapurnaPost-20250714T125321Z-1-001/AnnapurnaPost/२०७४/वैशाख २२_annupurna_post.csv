शीर्षक,विवरण
विषको बीउ रोपेर अमृत फल्ला र श्रीमानहरु ?,"शून्य समययुवराज घिमिरे एकातिर १९ वर्षपछिको पहिलो स्थानीय तहको निर्वाचनप्रति व्यापक जनउत्साह देखिँदै गर्दा राजनीतिक दलहरू अर्को विषयमा ध्रुवीकृत हुन पुगेका छन् । प्रधानन्यायाधीश सुशीला कार्कीविरुद्ध सत्ताधारी नेपाली कांग्रेस र माओवादीद्वारा संसद्मा बुझाइएको महाभियोग सूचना र लगत्तै उनको निलम्बनले राजनीतिलाई दुई कित्तामा ल्याएको छ । एमाले सडकमा र सत्तासीन दलहरूले महाभियोग सूचना फिर्ता नलिएको अवस्थामा सदनमा पनि प्रतिरोध गर्ने तयारीमा छ । त्यति मात्र हैन, न्यायपालिका, खासगरी सर्वोच्च अदालत ठूला राजनीतिक दलहरूसँगै दाताहरूका भर्ती केन्द्र बन्दा द्रौपदी चीरहरणमा भीष्म आदिले देखाएको लाचारीलाई नै आदर्श मान्दै मौन बसेका केही पूर्व प्रधानन्यायायाधीशहरूसमेत अहिले जुर्मुराएका छन्, महाभियोगविरुद्ध । नेपालमा खासगरी २०६३ यता प्रजातन्त्रलाई खतरा पुर्याउँदै आएको छ, नागरिक समाज र सञ्चारको प्रजातान्त्रिक मूल्य र मान्यताप्रतिको द्वैध चरित्रले । न्यायपालिका यो हदसम्म विवादित हुनु र उसप्रतिको सम्मानमा विभाजन देखा पर्नुमा संस्थागत रूपमा न्यायपालिका र उसको नेतृत्व कम जिम्मेवार छैन । ती मुद्दामा समीक्षा र अहिले महाभियोगको पक्षविपक्षमा जुटेकाहरूले यो परिस्थिति आउनुमा आफ्नो भूमिकाको समीक्षा र सार्वजनिक रूपमा आत्मालोचनासँगै सुधार नगर्ने हो भने यो विषय एउटा व्यक्तिप्रतिको प्रेम र घृणाबाहेक अरू केही बन्ने छैन । न्यायपालिका नेतृत्वले यसबीचमा के बुझेन भने न्याय झगडियाहरूको सरोकारको विषय मात्र हुँदैन । जित्नेले न्याय पाएमा अदालतको जयजयकार गर्ला, हार्नेले ऊ पूर्वाग्रही भएको मान्ला, तर त्योभन्दा बाहिरको विशाल सचेत र जागृत समूहको निगरानीमा पनि न्यायालय रहि नै रहन्छ । प्रजातन्त्रमा केही सम्झौता गर्न नमिल्ने मौलिक मूल्य तथा मान्यता हुन्छन् र स्वतन्त्र तथा शक्ति पृथकीकरणको सिद्धान्तमा आधारित न्यायपालिका त्यसभित्र पर्छ । प्रजातन्त्रको गतिशीलता, संरक्षण र प्रवद्र्धनको लागि नागरिकहरू (सञ्चार, नागरिक समाजलगायत) को सक्रिय, सहभागितामूलक तथा विवेकसम्मत सदासयता आवश्यक हुन्छ । त्यो एउटा नैतिक पक्ष पनि हो, जसलाई केवल कानुनले निर्देशित गर्न सक्तैन । प्रजातन्त्रमा यही सदासयताले उच्च र अनुकरणीय संस्कार अर्थात् पूर्वदृष्टान्त पैदा गर्छ, जुन भावी राजनीतिक तथा सत्ता पद्धति सञ्चालनमा महत्ववपूर्ण मार्गनिर्देशक बन्न पुग्छ । महाभियोगबारे नेपाली संसद्ले कुन पूर्वदृष्टान्त स्थापित गर्यो ? त्यसको शैली र नियत कसरी बुझ्ने आम जनताले ? सामान्यतया पदीय मर्यादाअनुकूल आचरण नगरेको प्रमाणसहित संविधानमा उल्लिखित प्रक्रियामार्फत महाभियोग सूचना आएमा संसद्ले त्यसलाई अति संवेदनशील हिसाबले अगाडि बढाउने अपेक्षा गरिन्छ । सुरुमै सम्बन्धित पदाधिकारीको मानमर्दन अकल्पनीय हुन्छ । तर यो संस्कारको बीउले भावी वृक्षको स्वरूप निर्माण गर्छ । नयाँ संविधान जारी भएको ठीक एक वर्षमा अख्तियार प्रमुख लोकमानसिंह कार्कीविरुद्ध महाभियोग रातारात दर्ता भयो, राति नै सभामुखद्वारा निलम्बन पत्र जारी भयो, प्रिएम्पटिभ' अस्त्रका रूपमा । अर्थात् भोलिपल्ट संसद् सचिवालय खुल्दासम्म कुरेमा उनले एमाले र माओवादीका केही नेताविरुद्ध छानबिनको घोषणा गर्ने आशंकाले सांसदहरूलाई पिर्यो । त्यही पूर्वदृष्टान्त अनुकरणीय बन्यो यसपटक । सदन बन्द भइसकेपछि प्रधानन्यायाधीश कार्कीविरुद्ध महाभियोग सूचना जारी भयो र निलम्बनको तरबार तत्काल चलाइयो । दुई दिनपछि उनले प्रहरी महानिरीक्षक पदमा नवराज सिलवाललाई नियुक्ति आदेश दिनुका साथै कांग्रेस सभापति शेरबहादुर देउवालाई अदालतको मानहानि' को लागि दण्डित गर्दैछन् भन्ने आशंकामा यसपटक पनि प्रिएम्पटिभ' महाभियोग ल्याइयो । आधा दर्जन पूर्व प्रधानन्यायाधीशहरूले पहिलो प्रिएम्पटिभ' महाभियोगलाई मौनताद्वारा समर्थन गरे, यसपटक विरोध गरे, किन ? यो महाभियोग आफ्ना एकजना उत्तराधिकारीविरुद्ध आएकाले ? न्यायपालिकाको नेतृत्व गर्नेहरूको चारित्रिक विचलन र पक्षपात हैन यो ? उनीहरू स्वयंले पनि आफूलाई समीक्षा गरी न्यायपालिका र संवैधानिक निकाय किन यति निरीह अवस्थामा पुगेका छन्, त्यसको चुरोमा पुग्न सक्नुपर्छ । विकृतिको जरोमा ०६३ को परिवर्तनपछि सत्ता कब्जा गर्न पुगेका आठ दलहरूको अति उत्साह र न्यायपालिकाले संस्थागत रूपमा देखाएको निरीहता छ । अहिलेको परिस्थितिमा सरकारी ढुकुटीबाट पेन्सन' लिइरहेका पूर्व प्रधानन्यायाधीश र संविधानविद्हरूको दायित्व अझ ठूलो छ । तर उनीहरू एउटा पपुलिस्ट' एजेन्डा बोकेको भीडको आकार बनाउन लाग्छन् या ११ वर्षको गल्तीबाट पाठ सिकेर न्यायपालिकालाई मर्यादित बनाउन साहसी तथा विवेकपूर्ण भूमिका खेल्छन्, त्यसले भोलिको न्यायपालिकाको विश्वसनीयता र मर्यादा परिभाषित हुनेछ । सत्ता परिवर्तनलगत्तै बहालवाला प्रधानन्यायाधीशहरूले पुनः शपथ खाए । के त्यो नयाँ सत्ताप्रतिको बफादारीको प्रदर्शन थिएन ? एउटा न्यायाधीशसम्मले पनि त्यसको विरोध गर्न नसक्नुले के प्रमाणित गर्छ ? संसदीय सुनुवाइ पद्धतिको प्रवेशले न्यायाधीश आकांक्षीलाई समितिका सदस्यहरूको या उनीहरूका दलका नेतृत्वको आशीर्वाद अपरिहार्य बनायो । समितिले बाइपार्टिसन' या दलभन्दा माथिको हैसियत देखाउन सकेन । दलका झोलाहरूबाट न्यायाधीश र संवैधानिक संस्थाका सदस्यहरू मनोनीत गर्ने परम्पराले उनीहरू दलहरूसँग नजिक र आफ्नो संवैधानिक दायित्वबाट टाढा बन्न पुगे । अझ न्यायपालिकामा त दाताहरूसमेत घुसे एजेन्डा लिएर । अवकाश' पछि जागिर या कमाइको लागि विदेशी राजदूतहरूसँग प्रोजेक्ट' मागेका उदाहरण छन्, प्रधानन्यायायाधीशले । लोकमानसिंह कार्की प्रकरणमा मौन इन्टरनेसनल कमिसन अफ जुरिस्टस (आईसीजे) ले अहिले वक्तव्य निकाल्नुको औचित्य के ? त्यति मात्र हैन, खिलराज रेग्मी प्रधानन्यायायाधीशको पदसहित मन्त्रिपरिषद्को अध्यक्ष बन्दा न्यायपालिकाको स्वतन्त्रतामा सम्झौता भएको नमान्ने आईसीजेलाई अहिले बक्तव्य दिने नैतिक अधिकार छ ? या कल्याण श्रेष्ठ अहिले त्यसमा एकजना आयुक्त बनेको आधारमा आईसीजेले यो अडान लिएको हो ? न्यायिक स्वतन्त्रता र मूल्यको पक्षमा स्थापित अन्तर्राष्ट्रिय संस्थाहरूले त्यसबारे द्वैध मान्यता अपनाएमा उनीहरू स्वयंको नैतिक हैसियत पनि कमजोर हुनेछ । संसदीय सुनवाइको अभ्यास प्रारम्भ गरिँदा नेपालका दलहरूमा अति उत्साह मात्र हैन, ०६३ को आन्दोलनको कथित सफलताका कारण उनीहरू उद्वेलित र अन्धा बन्न पुगेका थिए । त्यससँगै फरक मतलाई निषेध गरी आठदलीय सहमतिको कुसंस्कारबाट जमिनदार प्रवृत्ति अनि सम्बन्धित दलहरूलाई निषेध गर्ने संस्कृति पनि त्यसैबेला सुरु गरिएको हो । सहमतिका नाममा सुरु भएको भागबन्डा' को अभ्यासबाट विभिन्न संवैधानिक निकाय र न्यायपालिका मात्र हैन, प्रशासनतन्त्र र यता आएर सुरक्षा निकायहरू पनि दलीय घेरामा बाँधिएका छन् । हिजोको त्यो राजनीतिक समीकरण र भागबन्डाका रचयिता दलहरू आज विखण्डित र फरक कित्तामा उभिएका छन् । त्यसैले हिजो आफूले नियुक्त गरेका न्यायाधीश र संवैधानिक निकायका सदस्यहरूको बफादारीमा शंका उत्पन्न हुँदा उनीहरूले प्रिएम्पटिभ' महाभियोगको अस्त्र उठाउन थालेका छन् । यो प्रवृत्ति भोलिका दिनमा बढ्नेछ, यदि कुसंस्कारका मौलाउन लागेका जराहरू अहिल्यै उखेलिएन भने । संसद् र न्यायपालिकाले मिलेर मलजल गरेको त्यो कुसंस्कारको मूल जरो लोकमानसिंह कार्कीप्रति उनीहरूको व्यवहार हो । लोकमानलाई सफाइको अवसर नदिँदा अन्याय भएको र संविधान मिचिएकामा भीष्मपितामह प्रवृत्ति अँगाल्दै मौन रहेका रामप्रसाद श्रेष्ठ, कल्याण श्रेष्ठ, मीनबहादुर रायमाझी र अनुपराज शर्माको अन्तरात्मा अहिले अाएर जागृत हुनु राम्रो हो । तर विषको बीउ रोपेर अमृत फल्ला र श्रीमानहरु ? त्यसैले अबको प्रयास स्वस्थ संस्कार निर्माण हो । लोकमानसिंह कार्की र सुशीला कार्कीलाई सम्बन्धित समिति या संसद्समक्ष सम्मानजनक वातावरणका साथ उपस्थित हुन दिएर यसलाई तार्किक निष्कर्षमा पुर्याउन सकिन्छ, तर कांग्रेस, एमाले र माओवादी अनि अहिले अडान लिन फुर्सद पाएको राप्रपाले आफ्नो भूमिकाको समीक्षा र आत्मालोचना त्यससँगै गर्नु आवश्यक छ । संसदीय सुनुवाइको यो शैलीको अन्त्य र राजनीतिक तथा दाता कोटाबाट नियुक्त भएका न्यायाधीशहरूको अन्तरात्मासँगको पुकार न्यायाधीशको मर्यादापालन गर्ने कि नियुक्तिकर्ताका अरौटे जागिरे' बन्ने ? अहिलेको परिस्थितिमा सरकारी ढुकुटीबाट पेन्सन' लिइरहेका पूर्व प्रधानन्यायाधीश र संविधानविद्हरूको दायित्व अझ ठूलो छ । तर उनीहरू एउटा पपुलिस्ट' एजेन्डा बोकेको भीडको आकार बनाउन लाग्छन् या ११ वर्षको गल्तीबाट पाठ सिकेर न्यायपालिकालाई मर्यादित बनाउन साहसी तथा विवेकपूर्ण भूमिका खेल्छन्, त्यसले भोलिको न्यायपालिकाको विश्वसनीयता र मर्यादा परिभाषित हुनेछ । पपुलिस्ट भीडले लोकमानलाई भ्रष्टाचार र सुशीला कार्कीलाई निष्ठा' को प्रतीकको रूपमा स्थापित गर्न फैसला नदिएको भए आज यो परिस्थिति आउने थिएन ।"
यथार्थ लुकाएर यति धेरै चाकरी किन ?,"अन्नपूर्ण पोस्ट्मा गतांकमा प्रधानन्यायाधीश सुशीला कार्कीमाथि लगाइएको महाभियोगको विषयमा कृष्णमुरारी भण्डारीको लेख पढ्न पाएँ ।आद्योपान्त पढ्दा लामो समय पत्रकारिता क्षेत्रमा बिताएका भण्डारीजस्तो व्यक्तिमा पनि भ्रम र यथार्थबीचको ठूलो खाडल रहेकोमा आश्चर्य लाग्यो । भण्डारी सरले कार्कीलाई सृष्टिकर्ता, विधाता, धर्ती माता, कालिका, मालिका, देवी, दुर्गा, सीता जेजे भन्न पाउनुहुन्छ । चाकरी गर्न पाउने हक उहाँमा सुरक्षित नै छ । तर गर्नेलाई भन्दा गरिने पात्रलाई नै असहज लाग्ग्ने गरी एउटा दैनिक पत्रिकाको स्तम्भकारले यतिविधि चाकरीको भाषा प्रयोग नगरिदिएको भए हुन्थ्यो भन्नेसम्म मेरो आग्रह मात्र हो । त्यही लेखमा महाभियोग फेल गराउन उकास्ने गरी सभासद् राधेश्याम अधिकारीको पनि भद्दा तरिकाले अति प्रशंसा गरिएको छ । स्तम्भकारजस्तो व्यक्तित्वले आम पाठकलाई नै पचाउन मुस्किल पर्ने गरी सस्तो प्रशंसा गर्दा आफ्नो नैतिकता, व्यावसायिकता र स्वधर्म बाँकी रहन्छ र ? अर्को कुरा लेख पढ्दा भण्डारी सरले कार्कीलाई नजिकबाट नचिनेको प्रस्ट हुन्छ । लेखमा भनिएजस्तो न कार्की निष्कपट साधनारत हुन्, न त न्यायकी तपस्वी । कार्की को हुन् भनेर न्यायपालिकाका आठदसजना मुर्धन्य व्यक्तिलाई भेटेर सोध्नुस्, भ्रमको पर्दा स्वतः उघ्रिनेछ । कार्कीको कार्यकालमा न्यायपालिकाको इतिहासमै पहिलोपटक पार्टीका सभासद् पनि न्यायाधीश बने । न्यायाधीशका भाइभतिजा रातारात ' श्रीमान्' मा दरिए । यता दसकौंसम्म नयाँ अभिलाषा लिएर न्याय र कानुनमा घोटिँदै पैताला खियाउने गरिबगुरुवाका छोराछोरी कसरी रातारात रेटिए । ती पीडितका आवाज पनि सुन्नुहोस् । कार्कीकै कार्यकालमा राजनीतिसँगै न्यायपालिका एनजीओकरणमा डुब्यो । सत्ताधारी एमाओवादीको फर्मान र बालुवाटारमा नेता वर्षमान पुनको समेत उपस्थितिमा भोलि उज्यालो हुन्छ भन्ने कुरा बिर्सेर मध्यरातमा कसरी उच्च अदालतमा ८० न्यायाधीश नियुक्ति भए । भण्डारी सर, यो कुरा लेख्न सक्नुहुन्छ ? यसरी न्यायाधीश नियुक्ति हुँदा न्यायपरिषद् ऐनले बाध्यकारी गरेको वरिष्ठता, योग्यता, कार्यकुशलताको कुन हविगत भयो । कनिष्ठलाई न्यायाधीश बनाएर सेवामा एक नम्बरमा रहेका व्यक्तिलाई बिनाआरोप कसरी रुवाइयो ? जिल्ला अदालतका अग्रज न्यायाधीश र न्यायाधीशमा फाराम भरेका वरिष्ठतम् कानुन व्यवसायी कसरी धिक्कार्दैछन् आज । उनको रोदन सुने मात्रै पनि कार्कीलाई बुझ्न काफी हुन्छ । वरिष्ठतम् न्यायाधीश हुँदाहुँदै राष्ट्रिय स्वार्थ जोडिएका ठूला मुद्दामा आफूसँगै कनिष्ठ न्यायाधीश राखेर गुटबन्दीको लागि कुन हदसम्म हर्कत भयो ? ढोका बाहिरबाट आएको निर्देशनका भरमा पाँचजनाको इजलास गठन गर्दै कसरी पुराना फैसला भटाभट उल्ट्याइयो ? यदी जान्न चाहेमा कार्कीका पतिको न्यायमा अस्वाभाविक सक्रियताको सायद अर्को फेहरिस्त बन्न सक्छ । इतिहासमा सबैभन्दा नांगो रूपमा प्रायोजित न्याय कार्कीको कालखण्डमा भएको छ । कार्कीको इजलासमा मुद्दा परेपछि पहिल्यै जितहारको अनुमान लगाउन सकिने अवस्था आयो । सुडान प्रकरणमा तीनजना पूर्व आईजीपीलाई जेल हाल्दैमा कुनै बहादुरी हुँदैन । न्यायाधीशको कामै स्वाभाविक रूपमा मुद्दा फैसला गर्ने हो भने के बहादुरी भयो ? सुडानमा जे परिणाम आयो, सडकका वटुवा एक महिना अघिदेखि नै परिणाम यस्तै आउँछ भन्न सक्थे । आईजीपी विवादमा वर्षमान पुनमार्फत 'सिलवालको छानबिन रोकिदिनुपर्यो,' 'कार्य सम्पादन मूल्यांकनको फाइल बाहिर ल्याइदिनुभएन', 'सिलवाललाई नै आईजीपी बनाउनुपर्यो' भनेर कार्कीमार्फत निर्देशन दिएको कुरा हो कि होइन ? एकपटक पुनसँग बुझौं त महोदय । जयबहादुर चन्दलाई आईजीपीको निर्णयपछि सिलवालले दायर गरेको रिटमा विपक्षी प्रहरी प्रधान कार्यालय र चन्दलाई सुनुवाइको मौकै नदिई निर्णय रोक्न कार्कीबाट ठाडै अन्तरिम आदेश भएको हो कि होइन ? अर्को कुरा सिलवालले किर्ते डकुमेन्ट सर्वोच्चमा पेस गरेको विषयमा सरकारबाट भइरहेको छानबिन कार्य कसरी कुन पार्टीको निर्देशनमा ठाडै रोकियो ? सोही प्रकरणमा पक्राउ गरिएको भनिएका सिलवाललाई ठाडो उजुरीका भरमा सर्वोच्चमा उपस्थित नै नगराई सरकारलाई सुनुवाइको मौकै नदिई थुनामुक्त गरिएको होइन । त्यतिबेला न्यायालयको ढोकामै प्राकृतिक न्यायको सिद्धान्त मरेको थियो कि जीवित ? आईजीपीको निर्णय नै नभई कसको डिजाइनमा निर्णय नै रोक्न भनियो ? सायद सिलवालले सर्वोच्चमा उजुरी दिनुअघि प्रधानन्यायाधीश निवास बालुवाटारमा छिरेर गठजोड गरेको दृश्य हजुरले फेसबुकमै देख्नुभयो पनि होला । के त्यसले प्रायोजित थियो भनेर देखिँदैन र ? आईजीपीको लागि आफू योग्य रहेको भन्दै उपेन्द्रकान्त अर्यालविरुद्ध पूर्वएआईजी पार्वती थापाले दुई वर्षअघि दर्ता गराएको रिट अझै सर्वोच्चको मिसिलमुनि पुरिएर बसेको छ । उनको लागि न्याय 'कठै' भएको छ । तर सिलवालको फैसला एक महिनाभित्रै गर्न किन हतारो भयो ? के उच्च अदालतका न्यायाधीश नियुक्तिमा कार्य सम्पादन भण्डारी सर इमानदार भएर यस्ता कुरा लेख्ने साहस गर्न सक्नुहुन्छ ? यो कुरा निश्चित थियो कि यदि महाभियोग नआएको भए किर्ते 'डकुमेन्ट' लाई आँखा चिम्लेर कार्कीसहितको इजलासबाट सिलवाललाई फेरि पनि आईजीपीको लागि निर्देशन दिँदै शेरबहादुर देउवालाई अवहेलनामा जेल सजाय तोक्ने षड्यन्त्रको डिजाइन बनेको थियो भन्नेहरू पनि कम छैनन् । यस्तो प्रायोजित, निर्देशित, गुटग्रस्त, न्यायाधीश नियुक्तिमा भाइभतिजावाद, विपक्षी दलको अह्रोटमा न्यायिक निर्णय हुने कार्यलाई हजुरको कलमले कसरी पचाउन सकेको होला ? भण्डारी सर एकपक्षीय र पूर्वाग्रही रूपमा कार्कीपरस्त भएको देख्दा मलाई थकथक लागेको छ । मुद्दामा बहसै हुन नदिई छिटो गर्ने नाममा कसरी न्यायको हुर्मत काढिएको छ भन्ने कुरा मुद्दाका पक्ष र कानुनव्यवसायीलाई सोध्दा पनि थाहा हुन्छ । महिला हुँदैमा सबै दूधले नुहाएका गाई हुन्छन् भन्ने भ्रमलाई कृपया च्यात्नुस् । यति हुँदाहुँदै पनि महाभियोगजस्तो विषय नलगाएको भए हुन्थ्यो भन्ने सदासयता मेरो पनि छ । तर फेरि पनि 'प्लिज' स्तम्भकारको नाममा सत्य मारेर कलमको दुरुपयोग नहोस् । ह्वास्सै गन्ध आउने गरी कसैप्रति लम्पट भएर नलाग्नुस् । हजुरको शुभेच्छुक पाठकको नाताले म रामराम मात्र भन्न सक्छु रमेशराज ज्ञवाली, कानुनव्यवसायी, गुन्डु, भक्तपुर यो पनि पढ्नोस न्यायपालिकाकी देवीमाथि महिषासुुरहरूको आक्रमण"
दुर्भाग्यपूर्ण महाभियोग,"आधुनिक प्रजातान्त्रिक राज्य प्रणाली सिद्धान्तमा शक्ति पृथकीकरण भन्ने सबैभन्दा महत्ववपूर्ण तत्वव छ, जसले यो प्रणालीलाई जीवित राख्छ । नभए शक्ति वा सत्ता भन्ने चिजै त्यस्तो हो, जसले मानिस, समूह वा संस्था साधारणतया भ्रष्ट वा अधिनायकवादी बन्ने खतरा रहन्छ । त्यो शक्ति प्राप्ति वा निर्वाहको जुनसुकै विन्दु वा कालखण्डमा हुन सक्छ । खासमा जनतामा निहित शक्तिलाई शासकीय प्रणालीको माध्यमबाट प्रतिनिधिमूलक रूपमा नेताहरूले परिचालन गर्ने हो । शक्ति पृथकीकरणको संयन्त्र र जनस्तरको संचेतनात्मक निर्णयबाट त्यसमा आवश्यक पर्दा लगाम लाग्ने हो । शक्ति पृथकीकरणको चेक एन्ड ब्यालेन्स ले उत्कृष्ट प्रभावकारितामा काम गरेका समाजहरू विकसित, प्रगतिशील र न्यायपूर्ण भएका पाइन्छ । त्यहाँ राज्य सञ्चालनका हरेक तप्कामा पारदर्शिता र जवाफदेहिताको परम्परा स्थापित भएको हुन्छ । अविकसित र अस्थिर समाजमा यो विधान वा परम्परा प्रायः चुनौतीमा रहन्छ । नेपालमा यतिखेर ठ्याक्कै यही समस्या उत्कर्षमा देखिएको छ । सरकारका प्रमुख घटक नेपाली कांग्रेस र माओवादी मिलेर प्रधानन्यायाधीश सुशीला कार्कीमाथि महाभियोग प्रस्ताव दर्ता गराएका छन् । संविधानअनुसार दर्ता हुनेबित्तिकै उहाँ निलम्बनमा पर्नुभएको छ । उमेर हदले अवकाश पाउने लगभग महिना दिनअघि उहाँले महाभियोगको सामना गर्नुपर्ने स्थिति बनेको हो । सबैभन्दा विस्मय यो छ कि यो प्रकरणमा भ्रष्टाचार कारण देखाइएको छैन । कार्की स्वयं न्यायालयलाई भ्रष्टाचारमुक्त पार्नुपर्छ भन्ने अभियानमा हुनुहुन्थ्यो । भ्रष्टाचारका मुद्दाहरू धमाधम छिनिँदै थियो । न्यायालयभित्रकै धेरै समस्याले मुद्दा किनार नलागी थुप्रँदै मात्र गएको एवं न्याय असहज भएको अवस्था चिरिँदै थियो । यो पृष्ठभूमिमा पनि प्रधानन्यायाधीशलाई नरुचाएका दुई सत्तासीन दलले कार्यपालिकाको क्षेत्राधिकार मिचेको आरोप लगाएका छन् । जबकि केही महिनाअघि यिनै दलहरूले नै अख्तियार दुरुपयोग अनुसन्धान आयोगका तत्कालीन प्रमुख लोकमानसिंह कार्कीको नियुक्ति बदर गर्ने प्रधानन्यायाधीशको फैसलाको हार्दिक स्वागत गरेका थिए । स्मरणीय छ, यिनै दल एकमत भएर लोकमानलाई उक्त पदमा आसीन गराएका थिए । दलहरूले लोकमानविरुद्ध पनि महाभियोग प्रस्ताव दर्ता गराए, तर त्यसमाथिको छलफल र प्रक्रिया नै अगाडि बढेन । किन त्यस्तो भयो भनेर आजसम्म जनतालाई प्रस्टीकरण दिने चेष्टासम्म पनि दलहरूलाई गर्नुपरेको छैन । लोकमान नियुक्तिमा आफूले गरेको गल्तीप्रति जनतासामु माफी माग्नुपर्ने आवश्यकता पनि उनीहरूले देखेका छैनन् । स्थानीय तह निर्वाचन अब धेरै दिन पर छैन । असन्तुष्टि र अड्चन जतिसुकै भए पनि निर्वाचनको नियमितताबाट प्रजातान्त्रिक प्रक्रिया सुचारु हुन्छ । कांग्रेस र माओवादीले सुशीला कार्कीविरुद्ध महाभियोग लगाउने निर्णय गर्नु प्रथम दृष्टिमै विरोधाभासपूर्ण छ । आफूले नरुचाएको मानिसविरुद्ध फैसला आउँदा हर्षविभोर हुने, न्यायको तीर समयक्रममा आफैंतिर सोझिँदा त्यही न्यायमूर्ति अर्घेलो हुने कदापि संगतिपूर्ण हुन सक्दैन । न्यायालयमा जोसुकै जान सक्छ, न्याय माग्नेको दाबीको प्रमाण आधारले न्यायमूर्ति चल्छ । आधुनिक राज्य व्यवस्थामा न्यायालय अन्तिम भरोसाको केन्द्र हो । महाभियोग प्रकरणले यो भरोसामा गम्भीर आघात परेको छ । अब न्यायाधीशले प्रभावशाली दलहरू रिसाउने हुन् किन भनेर सोच्नुपर्ने अवस्था आएको छ । यसै पनि न्यायालयको नियुक्तिमा समेत दलगत भागबन्डा नसुहाउँदो ढंगले हाबी भएको देखिन्छ । त्यसले न्यायसम्पादनलाई कुन हदसम्म प्रभावित तुल्याउँछ भन्ने पनि चिन्ताको विषय छँदै थियो । तर न्यायमूर्तिको कुर्सीमा बसिसकेपछि मानिस एक किसिमको विवेकमा बाँधिन्छ र न्याय मर्दैन भन्ने विश्वास नेपाली समाजमा हराइसकेको छैन । त्यही विश्वासको जगमा राज्य व्यवस्थाका सरोकारवालाले न्यायालयलाई स्वच्छ पार्ने वातावरण नेपालमा अहिले नभए भविष्य बन्थ्यो भनेर ठान्नैपर्छ । तर यो महाभियोग प्रकरणले न्यायालयसहित सबैजसो संवैधानिक निकायको औचित्यलाई प्रश्नचिह्नभित्र राखेको छ । जनउत्तरदायी राजनीतिक विवेक र निर्णय प्रक्रियाबाट संवैधानिक निकायमा नियुक्ति हुन्छ, तर नियुक्ति पाउनेहरूले प्रक्रियाका सारथि वा निर्णयकर्ताहरूसँग उत्तरदायी बनिरहनुपर्दैन । उनीहरूले राज्य र जनताको लागि निष्पक्ष र कर्तव्यनिष्ठ भएर काम गर्नुपर्छ । तर नेपालमा प्रजातन्त्रका नाममा पार्टीकारिता र लुटतन्त्र मौलाउँदै गएका कारण नियुक्तिमा सहभागिता र सहयोगवापत त्यसको सोधभर्नास्वरूप लाभको लेखा निकाल्ने राजनीतिक संस्कार देखिएको छ । महाभियोग प्रकरण त्यसको चोटिलो उदाहरण हो । सुशीला कार्कीलाई विराटनगरको ल फर्मबाट ल्याएको भन्ने जिम्मेवार शीर्ष नेताहरूको भनाइले नेतृत्व तहमा रहेको त्यही संस्कार पुष्टि हुन्छ । सुशीलाले आफ्ना सिफारिसकर्ताप्रति नभएर नेपाली जनताको लागि काम गर्न खोज्दा महाभियोग जन्मिन पुगेको हो । अब के बाँकी सबै अर्थात् संवैधानिक निकायमा आसीनहरूले समेत यही ढंगले काम गर्नुपर्ने हो त ? नेताको मुख हेरेर काम गर्ने कि जनताको मर्का हेर्ने वा दलको हित हेर्ने कि राज्यको संरक्षणको लागि साहसिक निर्णय लिने ? जब संवैधानिक व्यवस्था, कानुनका परिपालकहरू नै राजनीतिक खेलाडीको कृपामा निर्भर हुनुपर्छ, तब कानुनी राज र समतापूर्ण राज्यको परिकल्पना कहाँ पुग्ला ? त्यसै पनि पछिल्लो कालखण्डमा संक्रमणकालीन राजनीतिको दुहाइ दिएर देशलाई दीर्घकालीन भासमा पार्ने निर्णयहरू हुँदै आएका छन् । कुनै पनि निर्णयमा जवाफदेहिता राख्नै नपर्ने भन्ने खालको दलीय प्रवृत्तिले प्र श्रय पाइरहेको छ । त्यसमा राष्ट्रिय सीमाबाहिरका स्वार्थसमेत जोडिँदै आएको प्रस्टतः देख्न सकिन्छ । हुँदाहुँदा ८० प्रतिशत जनताबाट अनुमोदित संविधानको कार्यान्वयनमै समस्या भइरहेको छ । जनताले निर्वाचनको माध्यमबाट समयानुकूल विवेक प्रकट गर्दै आए पनि दलहरू त्यसलाई न्याय गर्ने व्यवहारमा चुकिरहेका छन् । महाभियोग प्रकरणले नेपाली राज्य व्यवस्थाप्रतिकै आम मनोविज्ञान प्रभावित भए पनि यतिबेला जनता भाग्यवश एउटा सकारात्मक अभ्यासमा जुट्न पाएका छन् । स्थानीय तह निर्वाचन अब धेरै दिन पर छैन । असन्तुष्टि र अड्चन जतिसुकै भए पनि निर्वाचनको नियमितताबाट प्रजातान्त्रिक प्रक्रिया सुचारु हुन्छ । स्थानीय तहको रिक्तताले डेढ दसकको अवधिमा निश्चय नै मुलुकको आधारभूत विकास अवरुद्ध भएको छ । यसले गर्दा जनतामा व्यवस्थाप्रतिकै विरक्ति बढ्दै गएको अवस्था छ । अब कम्तीमा तल्लो तहसम्म जनकेन्द्रित राजनीतिक गतिविधि बढ्ने, त्यसले जनतामा बढेको चेतनास्तरलाई रचनात्मक दिशामा उन्मुख हुने गुन्जाइस रहला । जनताले स्थानीय तहको नेतृत्वको प्रभावकारिता र इमानदारी आफ्नो जीविकासँग जोडेर हेर्छन् । त्यसले अन्ततः राष्ट्रिय राजनीतिमा प्रभाव पार्छ । जनताको सम्पूर्णतः ध्यान केन्द्रीकृत राजनीतिका गन्ध दुर्गन्धमा पर्दा अब नेपालै कहिल्यै नबन्ने हो कि भन्ने खालको निराशसमेत पैदा भएको स्थिति थियो, छ । यसलाई चिर्न स्थानीय तहको अबको कार्यकाल महत्ववपूर्ण रहन्छ । यसले साँच्चै नेपाललाई सुशासन र विकासको ट्र्याकमा हाल्न सक्यो भने प्रजातन्त्र र लोकतन्त्र कालका कमजोरीबाट प्रोत्साहित भएको दलीय अराजकता स्वाभाविक रूपमा नियन्त्रित हुन सक्छ । यो रह्यो निराशाको कालो बादलबीच उघ्रेको सफा आकाशको एउटा अंश । अर्थात् आज जनताले स्थानीय तह निर्वाचनमार्फत दलहरूबाट आफूप्रतिको जुन समर्पण, सेवा र इमानदारी खोजेका छन्, त्यो खालको खोजाइ हरेक तह र किसिमका प्रजातान्त्रिक प्रक्रियामार्फत हुनुपर्छ । नभए दलहरू मिलेर न्यायिक सर्वोच्चतामाथि प्रहार हुँदासमेत सचेत मानिएका वर्गसमेत विभाजित हुने अवस्था रहन्छ । मुलुकमा दलीय सिन्डिकेटको पछि नलाग्दासम्म कुनै पनि खाले लाभ पाइन्न भन्ने मनोभावना व्यापक हुनु दुर्भाग्यपूर्ण छ । जसले गर्दा दलहरूले राज्य व्यवस्था नै संकटमा पर्ने निर्णय हुँदासमेत सचेत, विद्वान् वर्ग लाचार भएर बस्नु अचम्म होइन ।"
निर्भीक न्यायकर्मीको न्यायिकता,"प्रधानन्यायाधीश सुशीला कार्कीविरुद्ध सत्तारुढ दल माओवादी केन्द्र र नेपाली कांग्रेसका २४९ सांसदहरूको हस्ताक्षरसहित व्यवस्थापिकासंसद्मा महाभियोग प्रस्ताव दर्ता गरिएको खबर पढेपछि क्रोध आइरह्यो । एकछिन सोचें, प्रधानन्यायाधीश सुशील त भाग्यमानी लाग्यो । उहाँले नेपालको न्यायिक इतिहासमा एउटा सुनौलो पाना थप्नुभयो । दस वर्षअघिको घटना स्मरण भयो । सन् २००७ को मार्च ९ मा पाकिस्तानका तत्कालीन राष्ट्रपति परवेज मुसर्रफले न्यायिक सक्रियता (जुडिसियल एक्टिभिज्म) बढी देखाउन थाले भनी पाकिस्तानका तत्कालीन न्यायाधीश इफ्तिखार मुहम्मद चौधरीको राजीनामा मागे, तर प्रधानन्यायाधीशले राजीनामा दिन अस्वीकार गरे । राष्ट्रपति मुसर्रफले उनलाई निलम्बनमा राखे । वकिलहरू आन्दोलन, सभा, जुलुस प्रदर्शन गर्न थाले । कानुनव्यवसायीहरूको आन्दोलनस्वरूप २० जुलाई २००७ मा चौधरी फेरि प्रधानन्यायाधीश भए । मुसर्रफले संकटकाल घोषणा गरेर चौधरीलगायत ६० जना न्यायाधीशलाई निलम्बन गरे । तर सन् २००८ को आमचुनावमा मुसर्रफको पार्टीको हार भयो । मारिएकी पाकिस्तान पिपुल्स पार्टीकी नेतृ बेनजिर भुट्टोका पति आसिफ अली जर्दारी राष्ट्रपति भए । तर राष्ट्रपति जर्दारीले पनि चौधरी नेतृत्वको न्यायपालिकालाई बहाल गर्न आलटाल गरिराखे । वकिलहरूको फेरि विशाल र लामो आन्दोलन सुरु गरे, जुन पाकिस्तानको न्यायिक इतिहासमा लङ मार्चको नामले प्रसिद्ध छ । यस आन्दोलनलाई नवाज सरिफ नेतृत्वको प्रमुख प्रतिपक्षी दलले खुलेर साथ दिएको थियो । अन्त्यमा २२ मार्च २००९ मा चौधरी नेतृत्वको न्यायपालिका पुनस्र्थापना भयो । हामीकहाँ सुशीला कार्कीमाथिको महाभियोग पारित हुन सक्दैन । जनस्तरमा सुशीला कार्कीमाथि महाभियोग लगाएको विरोधमा प्रदर्शन सभाहरू भएका छन् । युवा प्रदर्शन र डा गोविन्द केसीका सभाहरू भएका छन् । भित्री कारण जेसुकै भए पनि अरू त अरू कांग्रेसका नेता, उपप्रधानमन्त्री तथा गृहमन्त्री विमलेन्द्र निधिले प्रधानन्यायाधीश सुशीला कार्कीमाथि महाभियोग दायर गरेकोमा राजीनामा दिएको टिप्पणी गरे, तर निधिले राजीनामा फिर्ता लिइसकेका छन् । राप्रपा नेपालले यही कारण देखाउँदै सरकार छोडेको घोषणा गरेको छ । प्रमुख प्रतिपक्षी दल एमालेले महाभियोग दयार हुनासाथ यसको विरोध गर्न थालेको छ । नेकपा संयुक्तले पनि विरोध गरिरहेको छ । संघीय समाजवादी फोरमले पनि विरोध गरिसकेको छ । प्रधानन्यायाधीश सुशीला कार्की र न्यायाधीश विश्वम्भरप्रसाद श्रेष्ठले त्यसै दिन नेपाल प्रहरीका तीन पूर्व आईजीपीहरू ओमविक्रम राणालाई दुई वर्ष कैद र ५० हजार जरिबाना, हेमबहादुर गुरुङ र रमेशचन्द ठकुरीलाई जनही एक वर्ष कैद र ४० हजार जरिबानाका साथै दुई एआईजी श्यामसिंह थापा र दीपकसिंह थाङदेनलाई कैद र जरिबानाको सजाय गर्नुभएको थियो । सुशीला कार्कीले न्यायाधीश नियुक्ति भएपछि नै आफ्ना पति दुर्गा सुवेदीका नेविसंघ कालमा मित्रलाई समेत ठूलो दबाब पर्दा पनि मन्त्रीका रूपमा रहँदा भ्रष्टाचार गरेको ठहर गर्दै कैद, दण्ड र सजाय तोक्नुभएको थियो । उनीहरू चुनाव लड्नसमेत नपाउने भए । नेपालजस्तो एसियाकै सबैभन्दा चुत्थो स्तरको भ्रष्टाचार भएका दुईमध्ये एक देशमा सुशीलाको भ्रष्टाचारप्रति शून्य सहशीलता जनतामा प्रशंसित छ । अर्कोतिर भ्रष्टाचारका ठूला खेलाडी राजनीतिक नेता, कर्मचारी र अपराधीहरू उहाँसँग वैरभाग र सत्रुता राख्दै आएका थिए । सरकारका प्रमुख घटक प्रचण्ड र शेरबहादुरको सबै दबाबको सामना गर्दै निर्भीक न्यायकर्मी सुशीला कार्कीले सर्वोच्च अदालतको नेतृत्वको तर्फबाट प्रतिष्ठा र मर्यादा कायम राख्न सफल भइन्, त्यही नै उनको न्यायिक सर्वोच्चता हो । भ्रष्ट नेताहरू र विदेशीले अख्तियार दुरुपयोगको प्रमुख बनाइएका लोकमानसिंह कार्कीको मुद्दा होस्, सरकार र प्रहरीले छाडा लगाएका फरार बालकृष्ण ढुंगेललाई सात दिनभित्र पक्राउ गर्नेे ओदशलगायत चर्चित भए । जयबहादुर चन्दलाई शेरबहादुर देउवाले दबाब दिई विमलेन्द्र निधिमार्फत प्रचण्डद्वारा नियुक्ति गराएकोमा सो नियुक्ति बदर गर्ने काम गरेदेखि प्रधानन्यायाधीश सुशीला कार्कीसँग अत्यन्त क्रूद्ध रहँदै आएका देउवा र प्रचण्डका कारण १८९ कांग्रेसका ६० माओवादीका भई २४९ का हस्ताक्षर कागज पुगेको हो, तर न त दुईतिहाइ पुगे । महाभियोग पारित हुनसक्छ, न त आगामी जेठमा कार्कीको अवकाश हुँदासम्म नै त्यो प्रक्रिया पूरा हुन्छ । महाभियोगले भ्रष्टहरूको मनोबल बढाएर राजनीतिक मूर्खता प्रदर्शन गरेको छ । सुशीला कार्कीलाई यो अभियोगले कुनै पनि हानि गर्दैन तर महाभियोग लगाउनेहरूलाई गर्न थालिसक्यो भन्ने देखिँदैछ र गर्छ । हुन त भ्रष्टाचारका खली नेताहरूलाई जनभावनाप्रतिकूल भए पनि केही परवाह देखिँदैन नेपालमा । २०४८ पछि एकजना भ्रष्टाचारका खली आफू पन्ध्र पटक मन्त्री भएको सगर्व सार्वजनिक उद्गार गर्छन् । संविधान संशोधनमा विदेशी मनसायबमोजिम जति जोर लगाउँदा पनि नसकेकै दिन अर्को अलोकप्रिय नसक्ने काममा हात हाले । सुशीला कार्कीलाई मात्र केही दिन निलम्बन पारेर शेरबहादुर र प्रचण्डले अरू न्यायाधीशलाई तर्साउन र आफ्नो इच्छाअनुसार फैसला गराउने दाउलाई झन् उल्टो र प्रतिकूल असर र न्यायपालिकालाई अझ अनुकूल असर पर्छ । पूर्व प्रधानन्यायाधीशहरू अनुपराज शर्मा, मीनबहादुर रायमाझी, रामप्रसाद श्रेष्ठ र कल्याण श्रेष्ठले सुशीलाविरुद्ध महाभियोग फिर्ता लिने माग गरिसक्नुभएको छ । कांग्रेस सांसद र सर्वोच्च अदालतका कानुन व्यवसायी राधेश्याम अधिकारीका साथै रामहरि खतिवडासहितले अर्कै प्रयोजनका लागि लिइएको हस्ताक्षर संकलन महाभियोगमा नेताले प्रयोग गरेको भनी सक्नुभएको छ । सांसद अधिकारीले यसलाई किर्तेसमेत भन्नुभएको छ । एउटा कामको लागि लिइएको हस्ताक्षरलाई अर्को काममा दुरुपयोग गर्नु नेपालको मुलुकी ऐनले किर्ते जालसाजी मान्दछ । नेताहरूले भ्रष्टाचारमाथि किर्तेको कीर्तिमानसमेत थपेका छन् । आफ्ना सांसदहरूलाई समेत छल गरेका छन्सुशीलामाथि महाभियोग दायर गर्दा । सर्वोच्चमा सुशीला कार्कीले हेरिरहनुभएका मुद्दाहरू र न्यायलाई आफ्नो प्रभुत्व र प्रभावमुनि राख्न प्रधानमन्त्री पुष्पकमल दाहालले माओवादी केन्द्रका नेता वर्षमान पुनलाई पठाई आफूलाई भेट्न आउनू भन्ने खबर पठाउँदा प्रधानन्यायाधीशले अस्वीकार गर्नुभएको जानकारी स्वयं प्रचण्डले माओवादी नेताहरूसँग भनेको सामाचार पनि अखबारहरूमा आइसकेका छन् । प्रधानन्यायाधीश कार्कीले प्रधानमन्त्रीलाई भेट्न जान मात्र अस्वीकार गर्नुभएन, अर्कोपटक वर्षमान पुन भेट्न पठाउँदा भेटसमेत दिनुभएन ।यसरी निर्भीकताका साथ प्रचण्ड र शेरबहादुरको सबै दबाबको सामना गर्दै कार्कीले सर्वोच्च अदालतको नेतृत्वको प्रतिष्ठा, मर्यादा र न्यायिक मनको सर्वोच्चताको कार्यकाल समाप्त हुनुभन्दा एक महिनाअघिसम्म पनि कायम राख्नुभयो । हा"
कतिन्जेल बन्ने बुख्याचा,"औसतमा चौबीस वर्षको समय एक पुस्ता हुन आउँछ । यो भनाइको आधार पुस्ताबीचको न्यूनतम औसत उमेर यसैको आसपास हुनु हो । सात सालमा क्रियाशील भएकालाई पहिलो पुस्ता मान्ने हो भने अहिले क्रियाशील हुने अवस्थामा तेस्रो पुस्ता पुग्दैछ । राजनीति, व्यापार र सामाजिक कार्यमा सात सालको पुस्ता वृद्ध भइसकेको छ । उनीहरूमध्ये जीवित रहेकाहरूको अनुभव र बौद्धिक सम्पत्ति त प्रयोग गर्न सकिएला, तर कार्य क्षेत्रमा योगदानको आशा गर्न सकिन्न । कोही अपवादको रूपमा वर्तमानमा पनि सक्षम भएको हुन सक्छ तर अपवाद भनेको अपवाद नै हुन्छ । अहिले क्रियाशीलमध्ये अधिकांश अधवैंसेहरू त्यो सात साले पुस्ताका छोराछोरी छन् अनि युवालाई भनेर भाग खोज्ने अहिले सबैभन्दा ऊर्जाशील हुनुपर्ने पुस्ता ती अधबैंसे पुस्ताका छोराछोरी जो अहिले वास्तवमै युवा छन् । सहजताको निमित्त कुनै एक समयलाई आधार मानेर विवेचन गर्ने प्रयत्न मात्र हो । किनभने जन्ममरण हरपल भइरहेको हुन्छ, त्यसैले कुनै दुई पुस्तालाई जोडने पुस्ता पनि हुन्छ । यसलाई उमेर समूहमा लैजाने हो भने २०२५ को उमेरमा युवा जोसजाँगरका साथ कोही कर्म क्षेत्रमा आउँछन् । ५०६० को अवस्थामा अधबैंसे हुन पुग्छ अनि ७०७५ बाट वृद्ध जीवनले साथ दियो भने । नेपाली राजनीतिले प्रकृतिको यो चक्र भुलेको छ या मिच्न खोजेको छ । एकपटक क्रियाशील भएको पुस्ताले आफूलाई अनन्तकालसम्म त्यो स्थानको हकदार सोच्न पुग्छ । फलतः त्यो पुस्ताले आउँदै गरेको पुस्तालाई उत्तराधिकारी हैन, आफ्नो इच्छाअनुसार चल्ने कठपुतली बनाउन खोज्छ । नेपाली राजनीतिमा यो रोग कहिलेदेखि लाग्यो भन्दा पनि २०३२ पछिदेखि यो रोगबाट अछूतो कोही रहेन । त्यसबेलाको भोलि अर्थात् आज प्रमुख भूमिकामा हुनुपर्ने युवालाई आफ्नो झन्डा बोक्न मात्र सिकाइयो । आफ्नो निमित्त समर्पित हुन र आफ्नाविरोधीको मुलोच्छेदन गर्न सिकाइयो । आफूले गरेको हरेक कामलाई आँखा बन्द गरेर समर्थन गर्न सिकाइयो । विरोधीको सबै कामकुराको बुता र बर्कतले भ्याएसम्म प्रतिरोध गर्नुलाई योगदान भनेर सिकाइयो । जबसम्म यो सिकाउने पुस्ता जीवित र कर्मशील थियो, यसले राम्रो प्रतिफल पनि नदिएको हैन । यो नाशवान् संसारमा अजरअमर कोही छैन, समय गतिले पाखा लगाउँछ नै, त्यसपछि जब यो पुस्ताले आफ्नो बुद्धि, विवेकले केही गर्नपर्ने अवस्था आयो, गर्न सकेन । आफूलाई सिकाउने पुस्ताका नेताको गुणगान, उनको वादको गुन गाउनबाहेक अरू काम कठिन भयो । नेपालको राजनीति र नेताहरूले सीप, कौशल अनि ज्ञान हस्तान्तरण गरेर उत्तराधिकारी पैदा गर्नुको साटो आफ्नो भजने बनाए युवा वर्गलाई । अब रोकिनैपर्छ, युवालाई झन्डा र डन्डामा सीमित गर्ने अपराध । दोस्रो पुस्ताले पहिलो पुस्ताका नेताहरूको सामीप्यको महिमा गाइरहे । फलानाले एकपटक मलाई यसो भनेको थियो भनेर तीतामीठा यादमा भूतजीवी भइरहे । त्यो पुस्ताले सोच, काम गर्ने तरिका, सीप आदि हस्तान्तरण गरेर उत्तराधिकार सार्ने प्रयत्न गरेको थिएन । त्यसैले पहिलो पुस्ताले गरेको कामको अनुकरण भने गरे, तर त्यो काम कुन कारणले गरिएको थियो त्यो भने पत्तो भएन, अर्थात् बिरालो बाँधेर श्राद्ध । वर्तमानमा यो कमी हरेक ठाउँमा देख्न पाइन्छ । अब विस्तारै सबैतिर नेतृत्वको अकाल पर्दै गएको छ । यो खाडल भर्न विभिन्न नाम या बहानामा विभिन्न मुलुकको हस्तक्षेप आउन थालेको छ । शुद्ध नेपाली परम्परा तथा सीप सिकाउन त्यसको विशेषज्ञ भएर आउने विदेशीमाथि भरोसा गर्नैपर्ने अवस्थामा मुलुक पुग्न थालेको छ । क्रमभंगताको नाममा त्यस्ता विदेशीहरूले नेपाली नेतृत्वको काँध चढेर समाज भत्काउँदैछन् । आफ्नो गौरव गरिरहेको कौशल सीपलाई लज्जाजनक मान्ने बनाउनुमा उत्तराधिकार हस्तन्तरण गर्न नसक्ने पुस्ता दोषी छ, जसको कारणले वर्तमानमा यो कहालीलाग्दो क्रमभंगले ठाउँ पाएको छ । उत्तराधिकार कुनै पनि कुराको निरन्तरता र अनन्तसम्म लैजाने औजार हो । आजको स्वार्थले कतै मेरो आसन पो डोलायमान हुने हैन भन्ने भयले उत्तराधिकार हस्तान्तरण गरिन्न भने त्यो राष्ट्रको समाप्तितर्फको यात्रा हो । युवाहरूले काम गर्न चाहनु, काम गर्ने क्षमता पनि हुनु तर के गर्ने भन्ने सोच नहुनु कुनै पनि राष्ट्रको निमित्त दुर्भाग्यपूर्ण अवस्था हो । यो दुई वर्षअघिको विनाशकारी भूकम्प र त्यसको सामनामा देखिएको नालायकीपनले सावित गरेको छ । बयोवृद्ध र रोगले आसक्त तत्कालीन प्रधानमन्त्रीलाई इँटा बोकाएर फोटो खिचाउनु प्रदर्शन नभई बिरालो बाँधेर गरेको श्राद्ध मात्र हो । गर्न खोजेर पनि के गर्ने भन्ने थाहा नपाएको बलियो प्रमाण हो । कसैले बाँस बोकेको, कसैले केही बोकेको फोटो खिचाउनु भनेको नेताप्रति देखाएको बफादारी हो । जब त्यो स्तरमै काम के हो प्रदर्शन के हो थाहा छैन भने युवाहरूले काम गर्न चाहेर पनि के गर्ने थाहा पाएनन् भने कुन ठूलो कुरा भयो ? युवाहरू चुप लागेर बस्न सक्दैनन्, बस्न चाहँदैनन् पनि । केही न केही गर्न जुट्ने गर्छन्, इमानदारीले आफ्नो गच्छेअनुसारको तन, मन, धन पनि समर्पण गर्छन् । तर के गर्ने भन्ने निर्णय गर्न सक्दैन अनि कोही खेल प्रतियोगिता वा सांस्कृतिक कार्यक्रमलाई सघाउन पुग्छन् । कोही नारा लेखिएका टिसर्ट वितरण गर्न पुग्छन् । कोही फलफूल, लत्ताकपडा वितरण गर्न पुग्छन् भने कोही सडक बढार्न । यसरी मन बुझाउन खोज्छन्, तर मन बुभ्दैन अनि विद्रोही हुन्छन् । सबै विगत ४०४२ वर्षदेखि युवाको दुरुपयोग गरेर आफ्नो हितमा प्रयोग गरेको परिणाम हो । नेपालको राजनीति र नेताहरूले सीप, कौशल अनि ज्ञान हस्तान्तरण गरेर उत्तराधिकारी पैदा गर्नुको साटो आफ्नो भजने बनाए युवा वर्गलाई । अब रोकिनैपर्छ, युवालाई झन्डा र डन्डामा सीमित गर्ने अपराध । मौसमी रूपमा हुने राजनीतिक आवरण भिरेका आन्दोलनमा प्रहरीलाई गुलेली ताकेको भरमा, आगो उकेल्ने भाषण गरेको भरमा वा अगुल्टोले झोसेको भरमा नेतृत्वबाट पुरस्कृत गर्दा नेतालाई त फाइदा होलानहोला तर राष्ट्रलाई भने मन्दविष हुन्छ । अलिकति पनि भविष्यको चिन्ता छ भने युवालाई झन्डा डन्डामा सीमित नगरेकै बेस ।"
"चुनाव, युवा र भ्रष्टाचार","करिब दुई दसकपछि हामीले स्थानीय निकायका पदाधिकारी चयन गर्ने अवसर पाएका छौं । अघिल्लो स्थानीय निर्वाचनलगत्तै जन्मिएका नागरिकले पनि मतादाताको रूपमा भाग लिने अवसर जुटेको छ । यो संख्या उल्लेख्य छ, झन्डै २० प्रतिशतभन्दा बढी । हामीले लामो समयदेखि देश बिगारेको नेतृत्वले हो भन्ने गरेका छौं । खासगरी युवामा विकासप्रतिको भावना उच्च छ । उनीहरूलाई बेलायत, अमेरिका, अस्ट्रेलियाजस्ता विकसित देशमा बस्ने साथीको जीवनस्तरले पनि बढी प्रभावित गरेको छ । युवापंक्तिले बुझ्नैपर्ने कुरा हिजोका युवा पनि समृद्धिका भोका नभएका होइनन् । जनताको चेतनास्तर, शिक्षा तह, राजनीतिक संरचना जस्ता कुराले हिजोका युवाले चाहेर पनि विकासको पथमा खासै काम गर्न नसकेको यथार्थ हो । हिजोको हाम्रो नेतृत्वले जानेर वा नजानेर आर्थिकभन्दा राजनीतिक समृद्धि चाहेको यथार्थ हो । त्यसैले हाम्रा बुबा र हजुरबुबा पुस्ताले तीनपटकसम्म राजनीतिक आन्दोलनमै आफ्ना अमूल्य समय खेर फाल्नुपर्यो ? तर यसो गर्नैपर्ने बाध्यता किन आयो ? विश्वका विकसित देश, हाम्रा छिमेकी चीन र भारतमा एकपटकको राजनीतिक आन्दोलनले नै देशले गति पक्रने तर नेपालमा तीन ठूला आन्दोलन गर्नुपर्ने कारण के हो ? हामीले यसको सही पहिचान गर्न सकेनौं भने फेरि हाम्रो पुस्ता पनि आन्दोलनमै समय खेर फाल्न बाध्य हुनेछ । हामीले चाहेर वा नचाहेर पनि हाम्रो रगतमा लोकतन्त्र पसेको छ । युवा मतदातामध्ये अधिकांश २०४६ को आन्दोलन वा २०५६ अघि गरिएका संघर्षकै बीचमा जन्मिएका छौं । स्मरण रहोस्, ती सबै संघर्ष एक सबल र सक्षम लोकतन्त्रकै लागि भएका थिए । त्यसैले आजका युवाहरूको रगतमै लोकतन्त्र झांगिएको छ । फरक हिजोको युवा पुस्ता समयको बाध्यतावश लोकतन्त्र सपना थियो भने आजका युवाको सपना भनेको समृद्धि र विकसित नेपाल हो । आज बेलायत, अमेरिका र अस्टेलियाजस्ता देशहरूमा बसेका यो जमातका साथीहरूको जीवनस्तर हो । यो स्थानीय निर्वाचन त्यो समृद्धिको बाटो समात्ने एउटा माध्यम हो । युवाले ठीक बाटो समात्दा हाम्रो सपना पूरा हुन्छ भने गलत बाटो वा गलत उम्मेदवार छान्दा हामी फेरि पनि अर्को आन्दोलन गर्ने बाध्यताबाट उम्किन सक्ने छैनौं । अतः यो निर्वाचनमा युवा मतदाताको भूमिका निर्वाचनमा अभ्यस्त भइसकेका मतदाताभन्दा बढी प्रगतिशील र जिम्मेवार बन्नु आवश्यक छ । राम्रो चाहँदाचाहँदै पनि नजानेर नराम्रो नगरियोस् भन्नेतर्फ भने सजग हुनैपर्छ । विधिको शासन र स्थानीय समस्यासँग जुधेर काम गर्न सक्ने गुण नै यस सन्दर्भमा महत्ववपूर्ण हुन् । यसो गर्दा हामीले चेक एन्ड ब्यालेन्सको अवधारणालाई पनि बिर्सनु हुँदैन । बलियो राजनीतिक पार्टीको नेता निर्वाचित हुँदा उसले समयसमयमा गर्ने गल्ती सच्चाउने र मार्गदर्शन गर्ने जमातको अभाव हुन सक्छ, एकातिर भने अर्कोतिर गलत विचार बोकेको र विगतमा पटकपटक गल्ती गरेको ठूला पार्टीका खराब उमेदवार छान्दा पनि आफू प्रकारान्तरले फेरि प्रताडित बन्ने अवस्था सिर्जना हुन सक्छ । विगत लामो समयदेखि भएको पनि यही हो । ठूला पार्टीका पनि पार्टीगत दम्भका आधारमा छानिएका उम्मेदवार समाजको लागि हानिकारक सावित भएका छन् । यसो मात्र होइन, देशमा नमुनायोग्य काम गरेका स्थानीय निकायका पदाधिकारी पनि ठूला पार्टीबाट उम्मेदवार भएकौ थिए भन्ने उत्तिकै सत्य हो । ठूला भनिने पार्टीका धेरै उम्मेदवारले रचनात्मक ढंगले काम गरेको भए आज देश योभन्दा धेरै गुणा सम्पन्न भइसक्ने थियो । विगतमा नगरपालिकाका प्रमुखहरूको कार्य सम्पादन हेर्दा केही नगरपालिका प्रख्यात भए । हेटौंडा नगरपालिकाका तत्कालीन मेयर डोरमणि पौडेल अहिले पनि सबै पार्टीका कार्यकर्ताबाट प्रशंसित छन् । काठमाडौंका मेयर केशव स्थापित, धरानका मेयर मनोज म्यायाङबो, इटहरीका मेयर सर्वध्वज साँवा, बुटवलका मेयर भोजप्रसाद श्रेष्ठ, पोखराका कृष्ण थापा, नेपालगन्जका मेयर धवलशमशेर राणा, भक्तपुरका मेयर प्रेम सुवाल आदि विभिन्न हिसाबले रचनात्मक ढंगले काम गरेर सफल बने । त्यसैगरी गाउँ विकास समिति र जिल्ला विकास समितिमा पनि बसेर काम गरेका विभिन्न व्यक्ति स्थापित थिए । अहिलेको संविधानले स्थानीय निकायलाई धेरै अधिकार दिएको छ, त्यो अधिकारको दुरुपयोग होइन, सदुपयोग गर्ने व्यक्तिको छनोट अहिलेको प्रमुख सर्त हो । यथार्थ के हो भने जसले स्थानीय आवश्यकता र समस्या पहिचान गरेर इमानदारीका साथ पार्टी र आफ्नो टिमको निर्देशन र मतदाताको भावनाअनुसार काम गरे उनीहरू सफल बने । यही कारण आज झन्डै २० वर्षसम्म पनि उनीहरूको कामको प्रशंसा भइरहेको छ । हो, उनीहरूले पनि अझै चाहेजति गर्न सकेनन् होला । अहिले झन्डै ६० प्रतिशतभन्दा बढी शिक्षित मतदाताहरू भएको सहज अनुमान गर्न सकिन्छ । यसको अर्थ के आउँदो निर्वाचनमा विगतमा भन्दा बढी शिक्षित र सचेत मतदाता सामेल हुँदैछन् । यसर्थ उनीहरूले सफलभन्दा असल, हाम्राभन्दा राम्रा, कमाउनेभन्दा बनाउने उद्देश्यले उम्मेदवार बनेका, एकलभन्दा सामूहिक भावनाले चल्ने प्रतिनिधि छान्न सक्षम भएको प्रमाणित गर्नैपर्छ । यसो गर्न सकिएन भने ससाना भावनामा बगेर गलत व्यक्तिलाई मतदान गरियो भने त्यसले देशमा थप बेथिति जन्माउनेछ । गैरजिम्मेवार व्यक्ति छान्दा भोलि आफैंले पाउने सेवामा समस्या पर्ने स्पष्ट छ । अहिलेको संविधानले स्थानीय निकायलाई धेरै अधिकार दिएको छ, त्यो अधिकारको दुरुपयोग होइन, सदुपयोग गर्ने व्यक्तिको छनोट अहिलेको प्रमुख सर्त हो । त्यसैले यसतर्फ सबै मतदाता र विशेषगरी युवा र शिक्षित मतदाताको ध्यान पुगोस् । स्थानीय निकायमा योग्य व्यक्तिको चयन नै समृद्ध नेपाल बनाउने अभियानको थालनी हुनेछ ।"
अन्नपूर्ण इन्टरनेशनल कर्पोरेट ब्याटमिन्टन सम्पन्न,"महिला सिंगल तर्फः प्रजिता, अलिसा, पुरुष सिंगल तर्फःराजिन, विवेक पोखरा : अन्नपूर्ण मिडिया नेटवर्कको आयोजनामा तीन दिनसम्म चलेको अन्नपूर्ण इन्टरनेशनल कर्पोरेट ब्याटमिन्टन प्रतियोगिताको पश्चिमाञ्चलस्तरीय छनोट खेल शुक्रबार सकिएको छ। पोखरा रंगशालास्थित ब्याटमिन्टन कबर्ड हलमा भव्य समापन समारोहका बीच ३ वटै विधामा पश्चिमाञ्चल क्षेत्रबाट खेलाडी छनोट गदै प्रतियोगिता सकिएको हो। पश्चिमाञ्चल क्षेत्रीय खेलकुद विकास समितिका अध्यक्ष खगराज पौडेलले समापन समारोहको प्रमुख अतिथिको भूमिका निभाउनु भएको थियो। त्यस अवसरमा समापन समारोहलाई सम्बोधन गदै अध्यक्ष पौडेलले राज्यले अन्तराष्ट्रिय स्तरको व्याटमिन्टन खेलका प्रतियोगिता क्षेत्रीयस्तरमा गर्न नसकिरहेको बेलामा निजी क्षेत्रबाट मिडिया हाउसले नेपाली खेलाडीलाई अन्तराष्ट्रिय स्तरमा खेल खेल्ने अवसर दिएकोमा धन्यवाद ज्ञापन गर्नुभयो। उहाँले अन्तराष्ट्रिय स्तरको खेल संचालन गरेर अन्नपूर्ण मिडिया नेटवर्कले अनुकरणीय काम गरेको भन्दै प्रशंसा गर्नुभो। एउटा मिडिया हाउसले मुुलुकमै पहिलो पटक अन्तराष्ट्रियस्तरको प्रतियोगिता देशभरको क्षेत्रीय स्तरसम्म गराउनु राष्ट्र र खेलप्रेमीका लागि गौरवको कुरा हाे, उहाँले भन्नुभो यो प्रतियोगिताले हाम्रा खेलाडीलाई अन्तराष्ट्रिय प्रतियोगिताको अनुभव गराउनेछ । कार्यक्रममा महिला सिंगलतर्फ प्रथम र दोस्रो स्थान हासिल गर्ने प्रजिता गुरुङ, अलिसा बलाललाई नेपाल पत्रकार महासंघ कास्कीको उपाध्यक्ष विमला भण्डारीले प्रमाणपत्र, नगद पुरस्कारसहित सम्मान गर्नुभयो भने पुरुप सिंगल तर्फ प्रथम र दोस्रो स्थान हासिल गर्ने राजिन खड्का, विवेक जिसीलाई पश्चिमाञ्चलको लोकप्रिय नोभेल एकेडेमीका अध्यक्ष एंव लायन्स क्लब डिस्ट्रिक्ट ३२५ बी वानका मुख्य सल्लाहकार विश्वेश्वर आचार्यले प्रमाणपत्रसहित नगद पुरस्कार प्रदान गर्नुभो। अन्नपूर्ण इन्टरनेसनल कर्पोरेट ब्याटमिन्टन प्रतियोगिताको पश्चिमाञ्चलस्तरीय छनोट खेलमा महिला सिंगल तर्फ बिजेता बनेकी प्रजिता गुरुङलाई प्रमाणपत्र सहित नगद पुरस्कार प्रदान गदै नेपाल पत्रकार महासंघ कास्कीको उपाध्यक्ष विमला भण्डारी। त्यसैगरी पुरुष डबल्स्तर्फ प्रथम र दोस्रो स्थान हासिल गर्ने लक्ष्मण श्रेष्ठ, विशाल हिराचन र सिद्धार्थ लामा, तेजेन्द्र गुरुङको जोडीलाई पश्चिमाञ्चल क्षेत्रीय खेलकुद विकास समितिका अध्यक्ष पौडेलले प्रमाणपत्रसहित नगद पुरस्कार प्रदान गर्नु भएको थियो । अन्नपूर्ण मिडिया नेटवर्कका क्षेत्रीय संयोजक मनोज बस्नेतले प्रगियोगितालाई हरेक बर्ष संचालन गदै जाने बताउँदै आगामी बर्षदेखि अन्नपूर्ण इन्टरनेशनल कर्पोरेट ब्याटमिन्टन प्रतियोगितालाई अझै भव्य रुपमा संचालन गर्ने प्रतिबद्धता व्यक्त गर्नुभो। खेलको माध्यमबाट पश्चिमेली र खेलाडीसँग हाम्रो सम्बन्ध अझै प्रगाढ बनेको छ, उहाँले भन्नुभो। प्रतियोगितामा सहभागी खेलाडीहरुलाई अन्नपूर्ण मिडिया नेटवर्कका पश्चिमाञ्चल क्षेत्रीय इन्र्चाज शिवहरि देवकोटा, सेल्स एण्ड मार्केटिङ असिस्टेन्ड प्रकाश दाहालले स्वागत गर्नु भएको थियो। नेपाल रेडक्रस सोसाइटी कास्की शाखाले खेल अवधिभर हेल्थ डेक्स संचालन गरेको थियो। प्रतियोगितामा पुरुष डबल्स्तर्फ च्याम्पिन बनेका लक्ष्मण र विशालले आगामी बर्षमा प्रगियोगितालाई निरन्तरता दिन आग्रह गर्नु भएको छ।। प्रतियोगिता राष्ट्रिय रेफ्री किरण कारञ्जितको नेतृत्वको प्राविधिक टिमले सञ्चालन गरेको थियो। यसअघि सुदूरपश्चिमाञ्चल स्तरीय क्षेत्रीय प्रतियोगिता धनगढीमा, मध्यपश्चिमाञ्चल स्तरीय नेपालगन्ज र पश्चिमाञ्चल स्तरीय बुटवलमा प्रतियोगिता सञ्चालन भइसकेको छ। अन्नपूर्ण इन्टरनेसनल कर्पोरेट ब्याटमिन्टन प्रतियोगिताको पश्चिमाञ्चलस्तरीय छनोट खेलमा पुरुष सिंगल तर्फ बिजेता बनेका राजिन खड्कालाई प्रमाणपत्र सहित नगद पुरस्कार प्रदान गदै नोभेल एकेडेमीका अध्यक्ष एंव लायन्स क्लब डिस्ट्रिक्ट ३२५ बी वानका मुख्य सल्लाहकार विश्वेश्वर आचार्य। लक्ष्मण र विशाल जोडी बन्यो च्याम्पियन अन्नपूर्ण इन्टरनेसनल कर्पोरेट ब्याटमिन्टन प्रतियोगिताको पश्चिमाञ्चलस्तरीय छनोट खेलमा पुरुष डबल्स् तर्फको उपाधी पोखराकै लक्ष्मण श्रेष्ठ, विशाल हिराचनको जोडीले जितेको छ। शुक्रवार पोखरा रंगशालामा भएको फाइनल खेलमा लक्ष्मण, बिशालको जोडीले सिद्धार्थ लामा, तेजेन्द्र गुरुङको जोडीलाई १६२१, २१११ र २११४ को सेटमा पराजित गर्दै उपाधि हात पारेका हुन्। पहिलो सेटमा लक्ष्मण , बिशालको जोडीले पराजय भोगेपनि दोस्रो र तेस्रो सेटमा लामा, गुरुङको जोडीलाई पराजित गदै पुरुष डबल्स् तर्फ प्रथम स्थान हासिल गदै उपाधि चुमेका थिए। लामा र गुरुङको जोडीले दोस्रो स्थानमा चिक्त बुझाएको छ। पुरुष सिंगल तर्फको खेलमा राजिन खड्काले बिवेक जिसीलाई १८२१, २११९, र २११२ ले पराजित गरि बिजेता बने। निकै प्रतिस्पर्धात्मक रुपमा चलेको खेलमा जिसीले पहिलो सेट जितेपछि खड्का आक्रमक रुपमा उत्रिएका थिए। त्यसपछि लगातार दुई सेट जितेर खड्काले प्रथम स्थान हात पारे। जिसीले दोस्रो स्थानमा रहे। महिला सिंगल तर्फ प्रजिता गुरुङले अलिसा बलाललाई २११०, २११२ को सोझो सेटमै पराजित गरि बिजेता बनिन्। बलालले दोस्रो स्थान हासिल गरिन्। प्रतियोगितामा ८० खेलाडीले सहभागीता जनाएका थिए। त्यस मध्ये ३ बिधामा ८ जना खेलाडी पश्चिमाञ्चलबाट काठमाडौमा हुने अर्को चरणको अन्नपूर्ण इन्टरनेशनल कर्पोरेट व्याटमिन्टन प्रतियोगितामा सहभागीता जनाउन पाउनेछन। अन्नपूर्ण इन्टरनेसनल कर्पोरेट ब्याटमिन्टन प्रतियोगिताको पश्चिमाञ्चलस्तरीय छनोट खेलमा पुरुष डबल्स तर्फ बिजेता बनेका लक्ष्मण श्रेष्ठ, विशाल हिराचनको जोडीलाई प्रमाणपत्र सहित नगद पुरस्कार प्रदान गदै पश्चिमाञ्चल क्षेत्रीय खेलकुद बिकास समितिका अध्यक्ष खगराज पौडेल। तस्बिर : उमेश पुन"
मेसीमाथि लगाइएको चार खेलको प्रतिबन्ध फुकुवा,"जुरिचः अर्जेन्टिनाका कप्तान लियोनल मेसीमाथि लगाइएको चार खेलकाे प्रतिबन्ध फुकुवा भएको छ। चिलीविरुद्धको खेलका क्रममा सहायक रेफ्रीलाई गलत ब्यवहार गरेको आरोपमा मेसीमाथि फिफाले चार खेलको प्रतिबन्ध लगाएको थियो। तर, अन्तर्राष्ट्रिय फुटवल महासंघ (फिफा) को अपिल कमिटीले मेसीमाथि चार खेलको प्रतिबन्ध लगाउने यथेष्ट प्रमाण नभेटिएको भन्दै शुक्रबार प्रतिबन्ध फुकुवा गरेकाे हाे। यसअघि विश्व कप छनोटअन्तर्गत चिलीविरुद्धको खेलमा मेसीले रेफ्रीलाई मैदानमा अपमान गरेको भन्दै फिफाले चार अन्तर्राष्ट्रिय खेलमा प्रतिबन्ध लगाएको थियो। चार खेलको प्रतिबन्धका कारण मेसीले यसअघि बोलिभियाविरुद्धको खेल गुमाएका थिए, जुन खेल अर्जेन्टिनाले २०ले हारेको थियो। फिफाको अपिल कमिटीले प्रतिबन्धको निर्णय उल्ट्याइदिएपछि विश्वकप छनोट अन्तर्गत उरुग्वे, पेरु र भेनेजुएलाविरुद्धका खेलमा टिममा मेसी उपलब्ध हुनेछन्। सन् २०१८ मा रुसमा हुने फिफा विश्व कप फुटबलअन्तर्गत जारी दक्षिण अमेरीकी छनौटमा अर्जेन्टिना समूहको पाँचौ स्थानमा छ। १० टोली सम्मिलित दक्षिण अमेरीकी छनोटमा अव अन्तिम तीन खेल चरणका खेल बाँकी छन्। अर्जेन्टिनाले आगामी ३१ अगष्टमा उरुग्वेविरुद्ध प्रतिस्पर्धा गर्दैछ ।"

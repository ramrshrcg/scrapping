शीर्षक,विवरण
सुर्तीविरुद्धका अभियन्ता,"सुर्तीजन्य पदार्थले प्रयोगकर्तामध्ये आधालाई मार्छ । सुर्तीले बर्सेनि ७० लाखभन्दा बढी मानिस मार्छ । ६० लाख बढी मानिस प्रत्यक्ष सुर्ती सेवन गर्छन् भने आठ लाख ९० हजार सुर्ती सेवन नगर्ने तर वातावरणमा रहने पर्छन् । नेपाल सुर्तीजन्य पदार्थको अत्यधिक सेवनको खतरामा छ । विश्व स्वास्थ्य संगठनअनुसार नेपालमा झन्डै ६७ प्रतिशत पुरुष र २५ प्रतिशत महिला सुर्तीजन्य पदार्थ उपभोग गर्ने गर्छन् । दुई हजार बढी शिविर र अस्पतालमा मुख परीक्षण गर्दा ७१४ प्रतिशतभन्दा बढी महिला, ८५ प्रतिशतभन्दा बढी पुरुषद्वारा कुनै न कुनै रूपमा सुर्तीजन्य पदार्थ सेवन गर्ने गरेको पाएको छु । स्वास्थ्य मन्त्रालयले सार्वजनिक गरेको तथ्यांकमा नेपालमा धूमपानका कारण बर्सेनि २२,००० व्यक्तिले ज्यान गुमाउने गरेका छन् । सुर्तीजन्य पदार्थ सेवनले लाग्ने रोगको उपचारमा सरकारले प्रत्यक्षरूपमा वार्षिक ६ अर्ब र परोक्ष रूपमा ५० अर्ब बढी बजेट खर्च गर्ने गरेको छ। विश्वमा धुवाँरहित वातावरणमा सास फेर्न १८ प्रतिशत जनता मात्र कानुनतः सुरक्षित छन् । सुर्ती सेवनकर्तालाई धूमपान त्याग्न २४ देशले अर्थात् विश्व जनसंख्याको केवल १५ प्रतिशतले मात्र सेवा प्रदान गरेका छन् र एकचौथाइ कम आय भएका देशमा यस्तो कुनै पनि प्रकारको सेवा छैन । खोलमा सचित्र राख्ने राम्रो अभ्यास भएका अर्थात् स्थानीय भाषामा रहेका र अगाडि तथा पछाडि दुवै भागमा ५० प्रतिशतमा चित्र रहेका खोल भएका सुर्तीजन्य पदार्थ पाइने ४२ मात्र देश छन्, जुन विश्व जनसंख्याको १९ प्रतिशत हो । विज्ञापन, प्रवद्र्धन र प्रायोजनमा प्रतिबन्ध गर्दा सुर्तीको उपभोग सातदेखि १६ प्रतिशतले घटेको देखाएको छ । पूर्णरूपमा प्रतिबन्ध लगाउने २९ देश अर्थात् विश्व जनसंख्याको १२ प्रतिशत छ । हरेक तीन देशमध्ये एकमा एकदम कम वा प्रतिबन्ध नै छैन । जवान र गरिबमा सुर्तीको उपभोग कम गराउने एक सर्वोत्तम उपाय कर बढाउने हो। सुर्तीमा १० प्रतिशत कर बढाउँदा विकसित देशमा चार र कम तथा मध्य आय भएका देशमा पाँच प्रतिशत उपभोग घट्छ । केवल ३३ देशले अर्थात् १० प्रतिशत जनसंख्या मात्र सुर्ती करमा छन् । सुर्तीकरबाट आउने पैसा नियन्त्रणमा भन्दा दुई सय ६९ गुणा बढी रहने गरेको छ । हरेक १० सिग्रेटमा एक कर बाहिर छ। एक हप्तादेखि चार हप्तासम्म धूमपान नगरेमा यसको लत पूरै त्याग्न सकिन्छ । त्यसैले आत्मबलको विकास गरी धूमपान त्याग्नुहोस् र स्वस्थ र दीर्घायु जीवन रोज्नुहोस् । एक खिल्ली चुरोटले मानिसको आयु साढे पाँच मिनट घटाउँछ । त्यसैमा पनि धूमपानकर्ता जति वर्ष बाँच्छ, उक्त समयभर कष्टरहित र गुणस्तरयुक्त जीवन बँँच्न सक्दैन । वरिपरि बस्ने मानिसलाई पनि खराब असर पुर्याउँछ । निकोटिनले १० सेकेन्डमै मस्तिष्कमा असर गर्न सुरु गर्छ, रक्तनलीहरूमा रगतका डल्लाहरू बनाउँदै सर्दै मस्तिष्क र मुटुमा गए आकस्मिक मृत्यु हुन्छ । व्यक्तिको हिँड्दाहिँड्दै, काम गर्दागर्दै, सुतेकै अवस्थामा पनि मृत्यु हुन सक्छ । अमेरिकी साहित्यकार मार्क ट्वेनले धूमपान छोड्ने क्रममा भनेको पंक्ति याद आउँछ धूमपान छोड्ने कुन ठूलो काम हो र मैले धेरैपटक धूमपान छोडिसकेको छु । त्यस्तै धूमपान छोड्न चाहँदाचाहँदै नसकेका थुप्रै व्यक्तिहरू छन् हाम्रो समाजमा । चुरोट खानेमध्ये ७० प्रतिशतले चुरोट छोड्न चाहेका तर करिब ३५ प्रतिशतले मात्र हरेक वर्ष चुरोट छोड्ने प्रयास गरेका र केवल पाँच प्रतिशत कमले मात्र सफलता पाउँछन् । तसर्थ हामी भन्छौं चुरोट सुरु नगर्नु नै बेस हो । धूमपान फेसनबाट सुरु भएर लतमा परिवर्तन हुन्छ । त्यसकारण लत हटाउनुभन्दा लत लाग्न नदिनु नै अति उत्तम हो, तर लत लागिसकेको छ भने आफनो मन र इन्द्रियलाई नियन्त्रण गर्न नसक्नेले चाहेर पनि धूमपान त्याग्न सक्दैन । धूमपानको लत दृढ आत्मबल र इच्छाशक्तिले मात्र हटाउन सकिन्छ । कुनै अचुक औषधि वा काइदा छैन। यदि धूमपान भरखरै सुरु गर्नुभएको छ भने धूमपान छोड्ने दृढइच्छा गरेर मन बाँध्नुस्, मुखले होइन मनले निर्णय गर्नुस् र भोलिदेखि होइन, अहिलेदेखि छोड्नुस् र पकेटमा छ भने फालिहाल्नुस् र फेरि कहिल्यै त्यसको संगत नगर्नुस् । लामो समय भएको छ भने विस्तारैविस्तारै क्रमिक रूपमा कम गर्दै अम्मल छुटाउन सक्नुहुन्छ किनभने एकैपटक सुर्ती छोडेमा छटपटी हुने, सोच्ने शक्ति कम हुने, खाना नरुच्ने र शरीर शिथिल हुने हुन्छ । दह्रो आत्मबलका साथ धूमपान त्याग्ने अठोट गरेमा अवश्य पनि सफल भइन्छ । यसरी प्रयास गर्दागर्दै पनि पुनः सुरु गर्न सक्ने सम्भावना करिब एक महिनासम्म अधिक रहन्छ । धूमपानको तलतल धूमपान छोडेको दुईतीन दिनसम्म अत्यधिक रहन्छ र त्यसपछि यो क्रम कम हुँदै जान्छ र खानामा रुचि बढ्न थाल्छ । एक हप्तादेखि चार हप्तासम्म धूमपान नगरेमा यो लत पूरै त्याग्न सकिन्छ । आत्मबलको विकास गरी धूमपान त्याग्नुहोस् र स्वस्थ र दीर्घायु जीवन रोज्नुहोस् । जनताको भावना बुझ्न उपत्यकामा १५ सय नागरिकमा गरिएको सर्वेक्षणमा सबैले नियन्त्रण गर्न चुरोटमा कर लगाउन र सार्वजनिक स्थलमा कडाइका साथ निषेध गर्नुपर्नेमा जोड दिएको राष्ट्रिय स्वास्थ्य शिक्षा, सूचना तथा सञ्चार केन्द्रले बताएको छ । त्यसो त विगतको सर्वेक्षणमा समेत ९६ प्रतिशत नेपालीलाई धूमपान स्वास्थ्यको लागि हानीकारक भएको जानकारी छ । माओवादी जनयुद्धमा बाह्रबर्से अवधिमा १४ हजारको ज्यान जाँदा धेरैले गुनासो गरे तर सुर्तीले १२ वर्षमा होइन, एक वर्षमा २२ हजारको अनाहकमा ज्यान लिँदा हामी सबै चुप छौं । साउथ एसिया टोबाको कन्ट्रोल लिडरसिप प्रोगाममा आएका देशका टोलीलाई सरकारले भनेको तथ्यमा स्थलगत अध्ययन गर्दा पनि व्यवहारमा नरहेको देखाएको छ । नेपालमा भूकम्पभन्दा तीन गुणा बढीको ज्यान लिइरहेको महाविपत्ति किन नरोक्ने ? चेन स्मोकर गगन थापाले संसद्मा छलफलमा रहेको सचित्र खोल ३० प्रतिशतबाट ७० प्रतिशत छाप्ने धूमपान ऐनको बिल पास गर्न ७५ प्रतिशत सांसद जरुरतमा अभियान चाल्न युवा सांसदको रूपमा लत त्यागेर अभियन्ता बनेका थिए । धूमपान त्यागेर म स्वस्थ र मेरो देश स्वस्थ अभियानमा लागिपरेका छन् भने अन्यले किन छोड्न नसक्ने ? सरकारको जिम्मेवारी नागरिकलाई शान्ति सुरक्षा, स्वास्थ्य, शिक्षा, गास, बास र कपास आदि आधारभूत आवश्यकता पूरा गर्ने दायित्व हो कि नागरिकलाई रोगी बनाई आफूले राजस्व असुल्ने हो ? के यसरी सन् २०३० सम्ममा सुर्तीमुक्त पुस्ता र राष्ट्र बनाउन सकिएला त ?"
मधेसका नाममा गल्ती नदोहोराऊ,"देश स्थानीय तहको दोस्रो चरणको निर्वाचन सँघारमा छ । जनजनमा जुन खालको उत्साह छ, त्यो ऐतिहासिक छ । यो उत्साह के पहाड, के हिमाल, के तराई सर्वत्र छ र एकैखालको छ । दोस्रो चरणको निर्वाचनपूर्व सरकार परिवर्तन हुनु आफैंमा नसुहाउने कुरा हो लोकतन्त्रमा । स्मरण होस्, निर्वाचनको आचारसंहिताको पालना र स्वच्छ लोकतान्त्रिक अभ्यास सच्चा लोकतन्त्रका मेरुदण्ड हुन् । निर्वाचनको लागि समयमै पर्याप्त तयारी किन गरिएन भन्ने प्रचण्ड सरकारलाई दोष दिने प्रशस्त ठाउँ छन्, तर १५ दिनपछि गर्न लागिएको निर्वाचनसम्म पनि कुर्ने धैर्य नराख्नु र विश्वमा कतै नभएको गलत अभ्यास गर्नुले प्रजातान्त्रिक भनिने दल र त्यसका नेताहरूको उचाइ बढाएको होइन, बरु घटाएको छ । नेपाली जनजनलाई थाहा भइसक्यो, किन यो निर्वाचन गर्नको लागि यति साह्रो किचलो परिरहेको छ भनेर । मधेसी जनताको आवरणमा देशलाई अस्थिरतामा धकेलेर मधेसी जनतालाई दास बनाउने मनोवृत्ति भएकाहरू यो निर्वाचन हुन नदिन लागिरहेका छन् । तर धरातलीय यथार्थ के हो भने यो स्थानीय तहको निर्वाचन सम्पन्न हुनासाथ २०६२६३ को आन्दोलनले स्थापना गरेका उपलब्धिहरू गाउँ र टोलमा पुग्नेछन् । ठीक कार्य प्रणाली स्थापना गर्न सक्दा लोकतन्त्रबाट प्रत्यक्ष लाभान्वित हुनेहरूको संख्या अहिलेको भन्दा पक्कै बढ्नेछ । सबैलाई लोकतन्त्रको फल चखाउन भने हामीले लामै बाटो हिँड्नुपर्नेछ । यही उपलब्धि लिने कुरामा पनि मधेसलाई पछि पार्न खोजिँदैछ । यस सन्दर्भमा केही सान्दर्भिक विवेचना प्रस्तुत गरिएको छ । विगतमा मधेस राज्य चलाउनेहरू विगतमा अन्धा भएकै हुन् । मधेसमा पर्ने सीमा व्यवस्थापन, पूर्वाधार निर्माण, सिँचाइजस्ता कुरामा अतिरिक्त ध्यान दिनुपथ्र्यो, त्यो नभएकै हो । त्यति मात्र होइन, मधेसमा भएका विभिन्न थरीका संस्कृति र परम्परा, भाषा आदिको विकास जस्ता कुरामा पनि उचित ध्यान नदिएको साँचो हो । त्यहाँ विकासका सम्भावना जे थिए, त्यसमा ध्यान नदिएकै हो । यसर्थ मधेसमा सत्ता आरोहीहरू अन्धा भएकै हुन् । यस्ता अन्ध हुने शासकहरू पहाड, हिमाल र तराई सबै क्षेत्रबाट चुनिएका थिए, चाहे हामी पञ्चायत, बहुदल वा लोकतन्त्रको समयबारेमा कुरा गरौं । अर्को तीतो यथार्थ के पनि हो भने त्यो अन्धोपन मधेसका सन्दर्भमा मात्र होइन, कर्णालीमा अझ बढी र अन्य पहाड या हिमाली क्षेत्रको विविध विकासका सन्दर्भमा पनि उजागर भएको छ । शदीऔंसम्म दक्षिणी नाकामा मात्र आश्रित बन्नु पनि एक किसिमको अन्धोपन नै हो, यो देशका विगतका सबैखाले शासकहरूको । मधेसका भनिने नेताहरूले मधेसको अधिकारका बारेमा बहस गरिरहँदा यो तथ्य पनि बिर्सन हुँदैन । किन अल्झन ? चरणचरणमा निर्वाचन गरेर मधेस नेपालको छुट्टै र विशिष्ट क्षेत्र हो भन्ने सन्देश दिन खोजिएको छ, जुन मधेसकै लागि पनि अभिशाप बन्दै गएको छ । अहिले राजनीतिक हैसियत भएका मधेसवादी दलहरू निर्वाचनमा सरिक भइसकेपछि पनि राजपाका नेताहरू तयारीको लागि समय अपुग भन्दै फेरि पनि निर्वाचन सारिरहेका छन् । अगाडिका अल्झनको त कुरै छोडौं, वैशाख ३१ को निर्वाचन जेठ ३१ मा सार्ने सन्दर्भ पनि राजपाको माग हो, त्यसपछि पटकपटक गरी असार १४ र असोज २ को समय निर्धारण उनीहरूकै मागलाई ध्यानमा राखेर सरकारले गरेको हो । संविधान नमान्ने धम्की दिए पनि राजपा यो संविधानको एउटा अंग बनिसकेको छ । राजपा लोकतन्त्रवादी हो र दलहरूका बीचमै कुरा मिल्न सक्दैन भने त्यसको छिनोफानो गर्ने काम जनताले निर्वाचनबाटै गर्दैनन् र ? सरकारले प्रदेश नम्बर २ को निर्वाचन असोज २ मा गर्ने निर्णय गरिसकेको छ । अब त सबैले प्रस्टै बुझिसके राजपा किन यसो गरिरहेको छ ? उसको आशय जति सक्दो निर्वाचन पर सारेर निर्वाचन भएका र नभएका प्रदेशबीच जबर्जस्ती भिन्नता प्रस्तुत गर्नु हो । किनभने निर्वाचन सम्पन्न भएका स्थानीय निकायहरूले त यो वर्षकै बजेटलाई कसरी कार्यान्वयन गर्ने भनेर अगाडि बढिसकेका छन् । एक हिसाबले योजना बनाएर जनताको सेवामा स्थानीय जनप्रतिनिधिहरू जुटिसकेका छन् । अर्थात् अहिल्यै निर्वाचन भएका क्षेत्रहरू निर्वाचन नभएका क्षेत्रभन्दा एक हिसाबले फरक देखिन सुरु गरिसकेका छन् । तराईलगायत दोस्रो चरणको निर्वाचन तोकिएका क्षेत्रहरू अझै पनि स्वाभाविक अन्योलमा रहेका छन् र निर्वाचन नहुँदा यो अन्तर बढ्ने निश्चित छ । मधेसकै मागमा संघीयता सबैलाई थाहा छ नेपालमा संघीयता कसरी आयो भनेर । हो, २०६२६३ को आन्दोलन सकिएपछि भएको मधेस आन्दोलनबाटै यसको माग उठेको हो । अर्थात् यो आफैंमा देशव्यापी रूपमा भएको आन्दोलन वा क्रान्तिको माग थिएन । तर पनि राजनीतिक पार्टीहरूको नेतृत्वले तराईको संवेदनशीलता बुझेरै संघीयतालाई ग्रहण गरेका हुन्, जबकि देशमा आज पनि आवश्यकता संघीयताभन्दा व्यवस्थित विकेन्द्रीकरण नै हो । नेतृत्वले अपनाएको संयमतालाई मधेसका यी नेताहरू देशको कमजोरीका रूपमा ठानेका छन् । त्यसपछि पनि तराईको यो समूहको जति धेरै मागको सुनुवाइ यो देशमा अरू कसैको भएको छैन । अर्थात् तराईकै नाममा देशका अरू धेरै अधिकारका कुरा बन्धक नै बनेका छन् । देशले बेहोरेको पछिल्लो नाकाबन्दी पनि यसैको परिणाम हो । ९० प्रतिशतभन्दा बढी सांसदको समर्थनमा बनाएको संविधानलाई पनि उनीहरूको हठका कारण अस्थिर बनाइएको छ, जबकि यही संविधान पाउन सात दशक लडेर संविधानसभा ल्याइएको हो । कतिसम्म भने यो समूहको चित्त बुझाउन सर्वसम्मतिका नाममा संसद्को करिब एकतिहाईको प्रतिनिधित्व अपमान गर्ने काम भएको छ । तर त्यही संघीयता कार्यान्वयन गर्ने कुरामा चुक्ने र संघीयताको कार्यान्वयन गर्ने विशेष खुट्किलो स्थानीय तहको चुनावमा भाग लिन नसक्ने कसरी मधेसवादी हुन सक्छ ? असल प्रतिनिधि को ? खासगरी राजपाका नेताहरूले बुझ्न नसकेको के हो भने लोकतन्त्रमा सधैं आफूले भनेको मात्र नहुन पनि सक्छ । सधैंभरि, सबै कुरामा, सबै मानिसको चित्त नबुझ्ने भएकैले त्यसलाई जनमतको माध्यमबाट जे व्यक्त हुन्छ, त्यसलाई सबैले मानिने भएकोले नै यो राजनीतिक व्यवस्थालाई लोकतन्त्र भनिएको हो । हो, राजपाका धेरै नेताहरू विगतमा जनप्रतिनिधि हुनुहुन्थ्यो । उहाँहरू अधिकांश अहिले संसद्मा हुनुहुन्न । तसर्थ अहिले उहाँहरू नेता हो, जनप्रतिनिधि होइन । हामीलाई थाहा छ उहाँहरूको परिवारका मानिसहरू संसद्मा मनोनीत छन् र उहाँहरूलाई आफैं जनप्रतिनिधि भएको भान हुन्छ । हाम्रो लोकतन्त्रमा जनप्रतिनिधिको पनि प्रतिनिधिलाई बढी महत्व दिइएको छ, यो गलत हो । लोकतन्त्रवादी पार्टीहरूले बुझ्नैपर्छ लोकतन्त्रमा जनमतको महत्व हुन्छ तर बिनातर्कका आधारमा गरिने हठको महत्व हुँदैन । उहाँहरूले मधेसका जनताका दैनन्दिनका कुनै समस्याको बारेमा पनि आवाज वा माग उठाउनुभएन, सधैंभरि आफ्नो राजनीतिक भविष्यको ग्यारेन्टीको खोजीमै यो देशलाई बन्दी बनाउने मानिस कसरी मधेसको असल प्रतिनिधि हुन सक्छ ? मधेसको आन्दोलन मधेसलाई कति घाटा गर्यो भन्ने कुरा त वीरगन्ज नाकालाई नाकाबन्दीभन्दा अगाडि र पछाडिको अवस्था तुलना गर्दा स्पस्ट हुन्छ । जनकपुरमा हिजो जुन खालको चमक थियो, आज जनकपुर त्यो कसरी पुनः प्राप्ति गर्ने भन्ने सोचिरहेको छ । प्रदेश नम्बर २ का अन्य विकासोन्मुख सहरहरू आज भविष्यभन्दा पनि हिजोको अवस्थाको खोजी गरिरहेका छन् । अर्थात् हिजोको मधेस आन्दोलनले मधेसलाई नै घाटा बनाएको प्रमाणित भएको छ । त्यसैगरी यो नेतृत्वले अरू समयमा राजनीतिक कार्यक्रम गर्दैन । जब संविधान जारी भयो तब यो आन्दोलनमा होमिन्छ । जब देशमा निर्वाचनका मितिहरू तोकिन्छन्, तब ऊ आन्दोलनमा होमिन्छ । अर्थात् देशमा केही राम्रो हुन्छ, स्थिरताको बाटोमा देश अगाडि बढ्छ कि भन्ने आशा नेपाली जनमानसमा पलाउने अवस्था हुन्छ, तब यो समूह आन्दोलनमा होमिन्छ । अरू जनता रमाउँदा यो झगडा गर्दछ र दुःखमनाउ गर्छ । यो कस्तो खालको राजनीतिक दल हो ? के यो समूहले जनताको प्रतिनिधित्व गर्न सक्छ ? प्रश्न उठेका छन् । राजपाका सांसदहरूले प्रत्येक प्रधानमन्त्रीहरू चयन गर्ने निर्वाचनमा लाइन लागेरै भोट हालेका छन् । उनीहरूले आफ्नो र नेताहरूको अभिमत पटकपटक व्यक्त गरेका छन्, तर जनताको अभिमत व्यक्त हुने निर्वाचन गर्नको लागि आनाकानी गरेर त्यसलाई फेरि सार्न लागिरहेका छन् । एकपटक होइन, पटकपटक सारिरहेका छन् । के लाग्दै छ भने उनीहरूलाई स्थानीय तहको निर्वाचनमा चासो पनि छैन किनभने त्यसबाट छानिने र अवसर पाउने नेताले होइन, कार्यकर्ता र जनस्तरले हो । होइन भने राजपा के अर्थमा विशिष्ट हो र उसलाई तयारीको लागि सधैं अतिरिक्त समय चाहिने, त्यो बुझिनसक्नु छ । समयमा केही नगर्ने अनि सधैं राज्यसँग झगडा नै गरेर ल्याइने अस्थिरताले मधेसलाई घाटा बढी भएको छ । विगतका नजिर के छन् ? विगतका निर्वाचनहरूको इतिहास हेर्दा पनि कुनै न कुनै राजनीतिक समूहले निर्वाचन बहिष्कार गर्दै आएका छन् । पन्चायतकाल, बहुदलकाल वा लोकतन्त्रकामा भएका सबै निर्वाचनमा कुनै न कुनै पक्षले असहमति जनाएकै छन् र बहिस्कार गरेकै छन् । हो, तिनीहरूको प्रभावमा फरक छ । लोकतन्त्रमा भएको पछिल्लो निर्वाचनमा पनि त्यतिबेलाको राम्रै शक्ति बहिष्कारमा लाग्यो । बरु पछि उसको शक्तिमा ह्रास आएको आभास भयो । हामी राजपालाई किन यति धेरै महत्व दिइरहेका छौं ? पटकपटक उसैको चित्त बुझाउन चुनाव किन सारिरहेका छौं ? किनभने ऊ संविधान कार्यान्वयन प्रक्रियामा सामेल भएको छ, अरू नभए पनि प्रधानमन्त्रीको निर्वाचनमा भाग लिएको छ र उसका प्रतिनिधि व्यवस्थापिकासंसद्मा छन् । संविधान नमान्ने धम्की दिए पनि ऊ यो संविधानको एउटा अंग बनिसकेको छ । तर अब नेपाली जनता र यो व्यवस्थाले सोच्नैपर्ने भइसकेको छ विगतका नजिरहरू राजपालाई किन नलाग्ने ? कहिलेसम्म उसलाई महत्व दिएर राज्य अलमलिइरहने ? राजपाले आफ्ना कुरा लिएर निर्वाचनमा जाने र त्यहींबाट स्थापित भएर किन नआउने ? तपाईंहरू लोकतन्त्रवादी हो भने दलका बीचमै कुरा नमिलेपछि त्यसको छिनोफानो गर्ने काम जनताले निर्वाचनबाटै गर्दैनन् र ?"
'नेपालमा पैसा छैन' भन्नु दरिद्र मानसिकता,"नेपालको कर्मचारीतन्त्र, विशेष गरेर अर्थ र ऊर्जा मन्त्रालयमा पञ्चायतकालदेखिको एउटा भूत अद्यापि हावी छ नेपालमा पैसा छैन । यो उनीहरूको मान्यता मात्र होइन, वर्षैादेखि जरा गाड्दै आएको विश्वास पनि हो । अर्थ हाँक्ने महारथीहरूको दिमागमा एउटै कुरा घुसेको छ कसरी हुन्छ सक्दो वैदेशिक सहायता (ऋण र अनुदान) लिने, चाहे त्यो राज्यको प्राथमिक क्षेत्रमा परोस् वा नपरोस् । बहुपक्षीय वा द्विपक्षीय यस्ता सहायता बढेमा अर्थका हाकिम जुंगामा ताउ लगाउँछन् मैले गज्जबको काम गरें भनेर । कदाचित् घटेमा राजनीतिक अस्थिरतालाई दोष दिन्छन् । यो क्रम र परम्परा वर्षौंदेखि चल्दै आएको छ र त्यसैको आधारमा राष्ट्रिय बजेटको बन्दोबस्त हुँदै आएको छ । २००८ सालदेखि सुरु भएको हाम्रो बजेटमा एउटामा पनि स्वाभिमानी र आत्मनिर्भर अर्थतन्त्रको परिकल्पना भएका छैनन् । हाम्रो कृषि प्रणाली निर्वाहमुखीभन्दा कहिल्यै पनि माथि उठ्न सकेन । व्यावसायिक कृषिको लागि जतिसुकै ठूला नीति, रणनीति र कार्यक्रम अघि सारे पनि कहिल्यै सफल भएन । गाउँका बारी र खेतका गहरा बाँझै छन् । कुनै बेला मुलुकको कुल गार्हस्थ्य उत्पादन (जीडीपी) मा कृषि क्षेत्रको योगदान ४० प्रतिशत थियो । अघिल्लो महिना सार्वजनिक भएको आर्थिक सर्वेक्षण २०७३७४ अनुसार जीडीपीमा कृषि क्षेत्रको योगदान जम्मा २८९ प्रतिशत छ । गत वर्ष ३१ प्रतिशत रहेको कृषि क्षेत्रको योगदान क्रमशः घट्दै गइरहेको देखिन्छ । सात वर्षअघि मुलुकको जीडीपीमा कृषि क्षेत्रको योगदान ३५०२ प्रतिशत थियो । सरकारी कर्मचारी भने जीडीपीमा कृषि क्षेत्रको योगदान घट्नुलाई अन्य क्षेत्रको विकास भएको मान्छन् । जबकि भारतबाट रायको सागसमेत आयात गर्दै आएका छौं भने अन्य कृषिजन्य उपजको कुरै नगरौं । कृषिमा समेत परनिर्भरता बढ्दै गएपछि हाम्रो व्यापार घाटा चुलिन पुगेको कुराचाहिँ ती सरकारी कर्मचारी देख्दैनन् । अर्काेतर्प मल, बीउ, सिँचाइ, विद्युत् र अन्य कृषिका अत्यावश्यक सामग्रीको उचित व्यवस्थापनको कारण नेपालको कृषि उत्पादन बढ्ने होइन । केही गरी समयमै वर्षा भयो भने मात्र नेपालको कृषि उत्पादन वृद्धि हुन्छ । चालू आर्थिक वर्षमा १३ प्रतिशत कृषि उत्पादन वृद्धि (गत वर्षको तुलनामा ९७ लाख मेट्रिक टन बढी उत्पादन) हुनुको कारण समयमै पानी परेर हो । जीडीपीमा उद्योगको योगदान १५१ प्रतिशत छ, यो क्षेत्र फस्टाउन नसकेको यो तथ्यांकले पुष्टि गर्छ । त्यसैगरी वल्र्ड ट्राभल एन्ड टुरिजम काउन्सिलका अनुसार नेपालको कुल जीडीपीमा पर्यटन क्षेत्रको योगदान ७५ प्रतिशत छ । सन् २०१६ मा पर्यटन क्षेत्रको योगदान ३६ प्रतिशत (अर्थात् अर्थतन्त्रमा ८५ अर्ब २० करोड रुपैयाँ) थियो । मुलुकमै अर्बौं रुपैयाँ उपयोगहीन भएर बसेको छ । यो रकमलाई 'च्यानलाइज' गर्न सके पैसाको दुःख छैन, केवल अभाव छ, दरिद्र मानसिकताको । काउन्सिलको सन् २०१७ को प्रतिवेदनअनुसार पर्यटन क्षेत्रको योगदान वृद्धि भई एक खर्ब ७७ अर्ब रुपैयाँ पुगेको छ । अर्थतन्त्र बलियो बनाउने, रोजगार बढाउने र सर्वसाधारणको जीवनस्तर उकास्ने क्षेत्रहरूको अवस्था निराशाजनक छ । तर जीडीपीमा सेवा क्षेत्रको सबैभन्दा बढी योगदान अर्थात् ५३२ प्रतिशत छ । जीडीपीको यो आँकडाले मुलुकको अर्थतन्त्र तन्नम रहेको देखाउँछ । खाडी राष्ट्रमा संकट उत्पन्न भए नेपालको विप्रेषण प्रवाहमा ठूलो असर पर्छ । कुल गार्हस्थ्य उत्पादन (२५ अर्ब ९९ अर्ब रुपैयाँ) मध्ये विप्रेषणको योगदान २५ प्रतिशत छ । ४५ डिग्री सेल्सियस तापक्रम भएको ठाउँमा काम गरेर पठाएको पैसाले यो देशको अर्थतन्त्र टिकेको छ । नत्र भारतबाट चामल आयात गर्ने पैसा पनि हुँदैनथ्यो, किनभने भारतीय रुपैयाँ तिर्नको लागि डलर खर्च गर्नुपर्छ । नेपालको कुल व्यापार घाटा यो वर्ष ७ खर्ब ४७ अर्ब रुपैयाँ छ, जुन आगामी आर्थिक वर्ष २०७४७५ को वार्षिक बजेटको ५८ प्रतिशत हो । कुल व्यापार घाटामा पनि भारतसित मात्रै ६५ प्रतिशत छ । यस्तो अर्थतन्त्र भएको मुलुकको घोषितअघोषित प्राथमिकता छ कसरी हुन्छ सक्दो वैदेशिक रोजगारको लागि युवाशक्ति निर्यात गर्ने । युवाशक्ति पलायन हुन नदिन अर्थतन्त्रमा आर्थिक र सामाजिक अवसर दिइनुपर्छ । उद्योगधन्दाको स्थापना यसको पहिलो सर्त हो । उद्योगको पहिलो सर्त विद्युत् हो । भारतसित विद्युत् र अन्य कच्चा पदार्थ आयात गरी उसैसित प्रतिस्पर्धा गर्ने हाम्रो नीति छ । अन्य उद्योगको लागि विदेशी कच्चा पदार्थमा निर्भर हुनुपरेको छ । यी र यस्ता कारणले व्यापार घाटा हरेक दिन वृद्धि हुँदै गएको छ । जति व्यापार घाटा बढ्छ, हाम्रा विकास निर्माणका कार्यमा लगानी कम हुन्छ । लगानी नभएपछि अर्थतन्त्र संकुचन हुन जान्छ, जसले बेरोजगार पैदा गर्छ । बेरोजगारले उत्पन्न गर्ने आर्थिक र सामाजिक समस्या अर्काे विकराल छ । अर्थशास्त्रको यति सामान्य कुरा त हाम्रा अर्थ र ऊर्जा मन्त्रालयका अधिकारीहरूले पक्कै पनि नबुझेका होइनन् होला । तर पनि उनीहरू अर्थतन्त्रलाई आत्मनिर्भर गर्ने दिशामा नीति र कार्यक्रम ल्याउँदैनन् । पहिलो कारण, उनीहरूसित कस्तो कार्यक्रम ल्यायो भने मुलुक आधारभूत कुरामा आत्मनिर्भर हुन सक्छ भन्ने ज्ञानकै अभाव देखियो । भइदिएको भए अर्थतन्त्रलाई हाँक्ने सबैभन्दा आधारभूत कच्चा पदार्थ विद्युत्मा आत्मनिर्भर हुने कार्यक्रम धमाधम बन्थे । केही प्रमुख सहरमा यसपालिको हिउँदयाममा लोडसेडिङ नभएका कारण जीडीपीमा वर्षाैंदेखि नभएको वृद्धि हासिल हुन पुग्यो । आर्थिक वृद्धिका लागि बिजुली चाहिन्छ भन्ने ज्ञान अर्थ र ऊर्जा मन्त्रालयले अभै प्राप्त गरिसकेका छैनन् । यसको ज्वलन्त उदाहरण, देशलाई चाहिने विद्युत् उत्पादनको लागि लगानीको बन्दोबस्ती यसपालिको बजेटमा हुन सकेन । जनताको आँखामा छारो हाल्न ऊर्जामन्त्रीले भाषण गरे, 'नेपालको पानी, जनताको लगानी' । तर कर्म गरे, '२६० अर्ब रुपैयाँ लागत तय भइसकेको बूढीगण्डकी आयोजना बिनाप्रतिस्पर्धा (ऐन, कानुनको धज्जी उडाउँदै र मन्त्रिपरिषद्को स्वीकृतिबिना) विदेशीलाई' । अध्ययन भएका, नेपालको खपतको लागि नभइनहुने, आकर्षक आयोजनाजति विदेशीको पोल्टामा परे र ती अड्किए । अरुण तेस्रो र माथिल्लो कर्णाली भारतलाई दान बेचिएको दस वर्ष बितिसकेको छ । पश्चिम सेती (जलाशययुक्त ७५० मेगावाट) चिनियाँ कम्पनीलाई यसैगरी बिनाप्रतिस्पर्धा दिइएको पाँच वर्ष भइसकेको छ । एकमात्र अध्ययन भएको बूढीगण्डकी पनि यसैगरी बेचियो । अब बाँकी रहेका आयोजनाको अध्ययन नै भएको छैन । कोही अध्ययन हुँदैछन् भने कोही गर्नेसम्म भनिएको छ । अध्ययनलाई पनि पूरै बजेट व्यवस्था गरिएको छैन । र अध्ययन पूरा हुञ्जेलस नेपालमा विद्युत् मागले नेटो काटिसक्नेछ, जसले गर्दा मागलाई आपूर्तिले कहिले भेट्टाउन सक्दैन । अनि एक मात्र गौरवपूर्ण उपाय रहन्छ भारतबाट बिजुली आयात, वर्षको १४ अर्ब रुपैयाँको दरले । सय अर्बको पेट्रोलियम आयात त छँदैछ, त्यसमाथि वार्षिक दस प्रतिशतको दरले हुने वृद्धि छँदैछ । अनि अर्थ मन्त्रालयका पदाधिकारी भन्छन् 'बढ्दो व्यापार घाटाले हामीलाई चिन्तित तुल्याएको छ, जति रणनीति अपनाउँदा पनि कम भएन (अर्थ सचिव, शान्तराज सुवेदी, अर्थमन्त्रीको पदबहालीमा आयोजित कार्यक्रममा व्यक्त) ।' जबकि कर्मचारी सञ्चय कोष, नागरिक लगानी कोषहरूले तत्काल ८८ अर्ब रुपैयाँ जलविद्युत्मा लगानी गर्न सक्छौं भनेर घोषणा गरेका छन् । उनीहरूले जलविद्युत्मा मात्र वर्षको ५५ अर्ब रुपैयाँ लगानी गर्न सक्छन् । तर ठाउँ नपाएर पैसा उपयोगहीन भएर बसेको छ । अझ यी कोष र सर्वसाधारणको रकमलाई समेत 'च्यानलाइज' गर्न सके पैसाको दुःख छैन, केवल अभाव छ दरिद्र मानसिकताको । अर्काेतर्प सरकारले बनाउन लागेका आयोजना दस वर्षसम्म पनि सम्पन्न हुँदैनन् (चमेलिया, कुलेखानी तेस्रो, राहुघाट, माथिल्लो त्रिशूली थ्रीए आदि) । निजीले बनाउने खोल्साखाल्सीका आयोजनाले हिउँदयाममा एकतिहाई मात्र उत्पादन गर्न सक्छन् । त्यसमाथि निजी क्षेत्रलाई कसरी हुन्छ अड्काउने भनेर सरकारले नीति नै घोषणा गरेको छ । वन मन्त्रालयले हालै मात्र लागू गरेको कार्यविधिले यही भन्छ । एउटा रुख काटेबापत प्रवद्र्धकले २५ वटा रोपिदिनुपर्ने । वन क्षेत्रको जग्गा लिजमा चाहिए वन क्षेत्र नै दिनुपर्ने । अब बिजुली उत्पादन गर्न लगानी गर्नेले वन क्षेत्र कहाँबाट ल्याएर वन विभागलाई बुझाउनु ? यसरी अर्थदेखि ऊर्जासम्म, वनदेखि भूमिसुधारसम्मका राज्यका निकायले बिजुली नबलोस् भन्ने घोषितअघोषित नीति अख्तियार गरेर बसेका छन् । अनि भन्ने गर्छैाँ हामीसित पैसै छैन ।"
यसरी चुक्नुभयो श्रीमान्,"अन्य न्यायाधीशहरूलाई 'माननीय' भनिए पनि प्रधानन्यायाधीशलाई 'सम्माननीय' भनेर सम्बोधन गरिन्छ, प्रधानन्यायाधीश माननीयहरूको पनि माननीय भएकाले सम्माननीय भनिएको हो । न्याय क्षेत्रमा काम गर्ने (वकिलक्याडर) सबैका लागि प्रधानन्यायाधीश सर्वोच्च पद हो, केही प्राविधिक जटिलता, उमेर र वरिष्ठताको संयोगका आधारमा सो पदमा पुग्ने अवसर सबै न्यायाधीश या वकिललाई जुर्दैन । त्यो पद र त्यसको गरिमा कति ठूलो हुन्छ भने कहिलेकाहीं त्यहाँ पुग्ने व्यक्तिहरूका लागि नै गह्रुँगो भारी भइदिन्छ । सम्माननीय सुशीला कार्कीको लागि पनि त्यो जिम्मेवारी अलिबढी भारी भयो सायद उहाँले त्यसको गम्भीरता बुझ्न सक्नुभएन या बिर्सनुभयो । वरिष्ठतम अधिवक्ता कृष्णप्रसाद भण्डारीलगायतका केही वरिष्ठ अधिवक्ताहरूले २०६५ सालमा कार्कीलाई सर्वोच्च अदालतमा न्यायाधीशका रूपमा नियुक्त गराउन निकै पहल गर्नुभएको थियो । बजारमा भनेजस्तै उहाँलाई विराटनगरबाट सर्वोच्च अदालतको बेन्चमा पुर्याउँदा तत्कालीन प्रधानमन्त्री पुष्पकमल दहाल 'प्रचण्ड' ले निर्णायक पहल गर्नुभएको थियो । त्यसको पछाडि एउटा राजनीतिक र भावनात्मक कारण थियो । कार्कीका श्रीमान पुराना कांग्रेस नेता दुर्गा सुवेदी (जो विराटनगर जहाज अपहरणका एक सदस्य थिए) सशस्त्र द्वन्द्वको शान्तिपूर्ण रूपान्तरणको लागि प्रचण्ड र गिरिजाप्रसाद कोइरालाको बीचमा हुने संवादका कैयन् कडीमध्ये एक थिए उनै दुर्गा सुवेदी । हो, तिनै सुवेदीकी धर्मपत्नी कार्की सर्वोच्चमा स्थायी न्यायाधीशको रूपमा नियुक्त हुनुभएको थियो, जसले करिब नौ वर्षपछि चर्चा र विवादका बीचमा प्रधानन्यायाधीशबाट अनिवार्य अवकाश पाउनुभयो । श्रीमान सुशीला कार्की पनि एकजना व्यक्ति हुन्, राष्ट्रिय जीवनमा व्यक्तिहरू पात्र मात्रै हुन् । उनीहरू आउँछन् र जान्छन् । हाम्रो लागि न्यायपालिका रहनुपर्छ र त्यो स्वतन्त्र, निष्पक्ष र सक्षम हुनुपर्छ । उहाँले अवकाशपछि जुन रफ्तारले अन्तर्वार्ता दिइरहनुभएको छ, त्यसले पूर्व प्रधानन्यायाधीशको गरिमासमेत धुमिल बनाइरहेको छ, सँगसँगै श्रीमान् कार्कीले फैलाएको मिथ्या प्रचारको खण्डन पनि हुन जरुरी छ । यसबीचमा न्यायालयको नेतृत्वमा देखिएको अराजकता र विचार शून्यताले सर्वोच्च कति न्यायिक विचलनमा रुमलियो र श्रीमानहरूबाट कसरी न्यायालयको हुर्मत हाल्ने काम भयो, प्रस्तुत लेखमा संक्षिप्त टिप्पणी गरिनेछ । न्यायिक विचलन पूर्वाञ्चललाई आधार बनाएर थोरै समयको विद्यार्थी राजनीति, बीचमा अध्यापन र वकालत गर्दै गर्दा कार्कीमा जीवनको उर्वर समयमा एक निडर र हठी स्वभाव निर्माण भयो । पारिवारिक माहोलले पनि कांग्रेस नेताहरूसँग उठबस स्वाभाविक थियो, यद्यपि त्यो संगतले उहाँमा लोकतान्त्रिक संस्कारको विकास हुन सकेनछ । सर्वोच्च अदालतमा नियुक्ति भएपछि उहाँको काठमाडौं बसाइ भयो । न्यायाधीशको रूपमा सीमित घेराभित्रको सम्बन्ध र संविधानवाद, शक्ति पृथकीकरण, स्वतन्त्र न्यायपालिका जस्ता सैद्धान्तिक मान्यतामा भइरहेका तीव्रतर विकास, राष्ट्रिय राजनीतिको बहुआयामिक परिवर्तन र संक्रमणकालको जटिलताले थिचिएको परिस्थितिमा न्यायालयले कसरी नेतृत्व दिने भन्नेबारेमा श्रीमानमा वैचारिक स्पष्टताको अभाव देखिन्थ्यो । करिब १४ महिना उहाँको नेतृत्वले सर्वोच्चलाई कमजोर, शक्तिकेन्द्रको गोटी र अस्थिर बनाएको कटुसत्य तथ्यहरूद्वारा स्पस्टै छ । कारण र परिणाम अनेक होलान्, तर न्यायालय आफ्नो सीमाभित्र नबसे कार्यकारी र संसद्लाई आफ्नो सीमाभित्र बस्न के कर लाग्छ ? श्रीमान् सुशीला कार्कीको नेतृत्वमा देखिएको न्यायिक विचलन र विचारशून्यताले न्यायालय कति रुग्ण भएको छ भने यसको पुनर्जीवनको लागि कैयौं प्रधानन्यायाधीशहरूले निर्ममतापूर्वक काम गर्नुपर्ने ऐतिहासिक दायित्व थपेको छ । श्रीमानले 'बारबेन्च' सम्बन्ध सुधारमा कहिल्यै महत्व दिनुभएन, सार्वजनिक कार्यक्रममा वकिललाई दलालको संज्ञा दिनुभयो । (जस्तो श्रीमान त्यही समूहबाट सर्वोच्च अदालत पुग्नुभएको थियो) । कानुन व्यवसायी क्लबको कार्यक्रममा 'यस मुद्दामा चलखेल छ भन्दै मलाई हेर्न लगाएर चलखेल गरिँदो रहेछ' सम्म भन्नुभयो । हालै एउटा पत्रिकाको अन्तर्वार्तामा उहाँले ७०८० लाख घूसको प्रस्ताव लिएर आउनेलाई अस्वीकार गरेको तथ्य व्यक्त गर्नुभयो । त्यस्तो व्यक्तिलाई श्रीमानले अनुसन्धान र कारबाहीको लागि पक्रन नलगाएर छुट दिन मिल्छ ? श्रीमानले भ्रष्टाचारजन्य कसुरका मुद्दाहरूमा देखाएको उत्साहले जुन सार्वजनिक ख्याति कमाउनुभएको थियो, त्यो अन्य मुद्दाबाट जोगिन सकेको भए न्यायालय र स्वयं श्रीमानको कद कति उँचो हुन्थ्यो होला ? शान्ता दीक्षितको बन्दीप्रत्यक्षीकरण मुद्दामा विशेष अदालतको आदेशद्वारा न्यायिक हिरासतमा रही वीर अस्पतालको 'आईसीयूमा' उपचारार्थ कनकमणि दीक्षितलाई सर्वोच्च अदालतमा हाजिर गरियो । 'सघन उपचार' कक्षमा उपचार गराइरहेको बिरामीलाई अदालतमा झिकाउने आदेश विवेकशून्यताको त्यस्तो पराकाष्ठा थियो, जुन दृश्य दक्षिण भारतीय सिनेमामा समेत दुर्लभ देख्न पाइन्छ । त्यो बन्दीप्रत्यक्षीकरण आदेश कानुन र कानुनी सिद्वान्तविपरीत त थियो नै, त्यो त विवेकशून्यताको उत्कर्ष थियो । पंक्तिकार पटकपटक झस्किन्छ, बाटोमै बिरामीलाई केही भएको भए हाम्रो अदालतले के गर्दो हो ? धन्न न्यायालयको साथमा थिए र त्यस्तो अशुभ केही भएन । त्यसैगरी प्रहरी प्रमुख प्रकरणमा प्रधानन्यायाधीशको नेतृत्वमा न्यायालय प्रचलित कानुन, अनिवार्य कार्यविधि र स्थापित न्यायिक सिद्वान्तबाट विचलित भयो । उक्त मुद्दाका एक पक्षसमेत रहेका नवराज सिलवाललाई श्रीमान्ले अर्का बहालवाला श्रीमान्को पहलमा भेट गर्नुभएको तथ्य श्रीमान्का खबरीहरू त के स्वयं श्रीमान्ले नै खण्डन गर्न सक्नु हुन्न । कुरा त्यतिमै सीमित रहेन, कार्यकारीको क्षेत्राधिकारको यति भित्र न्यायालय प्रवेश गर्यो, डीआईजीहरूको कार्य सम्पादन, मूल्यांकनका अंकहरू पनि अदालतमै जोड्न थालियो । त्योभन्दा एक कदम अगाडि बढेर डीआईजी नवराज सिलवालको नाटकीय गिरफ्तारी र सर्वोच्च अदालतले जारी गरेको बन्दीप्रत्यक्षीकरण आदेश त्यस्तै अर्को मजाक थियो । '९ बजे कथित पक्राउ, सोही दिन निवेदन दर्ता, सोही दिन पेसी, बहस, आदेश जारी र आदेश कार्यान्वयन' । न उनी पक्राउ नै परे न त अदालतको आदेशको कार्यान्वयन नै गर्नुपर्यो । त्यो बेला सर्वोच्चमा कयौं रिट दर्ता नहुँदै बेन्चबाट आदेश गरिने र कयौं वकिलहरूको बहस भर्याङबाटै सुनिएको तथ्य दुनियाँले बिर्से पनि हामी कसरी बिर्सन सक्छौं ? श्रीमानको पूरै कार्यकालमा नवराज सिलवालको बन्दीप्रत्यक्षीकरण निवेदनबाहेक अन्य कुनै मुद्दामा त्यस्तै अदालती सक्रियताको उदाहरण पाउन सकिन्छ ? उच्च अदालतमा न्यायाधीश नियुक्ति सन्दर्भमा न्याय परिषद्कै दुईजना सदस्यले बैठक बहिस्कार गरे पनि श्रीमान्ले तत्कालीन प्रधानमन्त्री प्रचण्ड र कांग्रेस सभापति शेरबहादुर देउवाका प्रतिनिधिहरूसँग टेलिफोन गरी न्यायाधीशहरूको नाम टुंगो लगाएको विषय अखण्डनीय छ । त्यो कदमले स्वतन्त्र न्यायपालिकाको शिर ठडिएको हो र श्रीमान् ? प्रेरणा शाहको मुद्दा त्यस्तै रणनीतिकमध्येको एक थियो, जो एक महिनामा चारपटक पेसी चढाइँन्थ्यो । यसबीचमा थुपै्र गैरसरकारी संस्थाका मुद्दाहरूले अग्राधिकार पाए । त्यसैले त वरिष्ठ अधिवक्ताहरूले पछिल्लो समय सर्वोच्च अदालतका फैसला 'बुद्धि विकास केन्द्र' मा लेखिन्छन् भन्ने गर्नुभएको छ । हामी कालो कोट लगाएर अदालतमा उपस्थित हुने वकिलहरू न्यायाधीश हुनकै लागि वा हुन नसकेर यो लाममा उभिएको कसैलाई भ्रम नहोस् । यही समूहमा सर्वोच्चको न्यायाधीश अस्वीकार गरी विराटनगरकै ल र्फममा रमाउने वरिष्ठ अधिवक्ता विपुलेन्द्र चक्रवतीहरू पनि छन् । यही समूहले गणेशराज शर्मा र मुकुन्द रेग्मीहरू जस्ता दिग्गज व्यक्तित्व जन्माएको तथ्य न्यायालयले जानकारी राख्नैपर्छ । कारण र परिणाम अनेक होलान्, तर न्यायालय आफ्नो सीमाभित्र नबसे कार्यकारी र संसद्लाई आफ्नो सीमाभित्र बस्न के कर लाग्छ ? श्रीमानको नेतृत्वमा देखिएको न्यायिक विचलन र विचार शून्यताले न्यायालय कति रुग्ण भएको छ भने यसको पुनर्जीवनको लागि कैयौं प्रधानन्यायाधीशहरूले निर्ममतापूर्वक काम गर्नुपर्ने ऐतिहासिक दायित्व थपेको छ। अदृश्य सम्झैता संसद्मा महाभियोग दर्ता भएसँगै काठमाडौंमा पश्चिमा गैरसरकारी संस्थाहरूको चलखेल तीव्र भयो । यूएनका प्रतिनिधि र आईसीजेसमेतले प्रेस बक्तव्य प्रकाशित गरे । न्यायालय, संसद् र कार्यपालिकाको त्रिकोणात्मक संघर्ष उत्कर्षतिर पुगिरहेको बेला अदालतका बिचौलिया र सिन्डिकेटमार्फत पश्चिमा गैरसरकारी संस्थाको एउटा प्रस्ताव अदालत, संसद् र कार्यकारीसम्म पुग्यो । त्यो प्रस्तावले एउटा अदृश्य सम्झौता गरायो, वैशाख २२ गतेको श्रीमान् चोलेन्द्रशमशेर राणाको भावनात्मक उत्तेजनासहितको आदेशको रूपमा त्यो सम्झौता प्रकट भयो । महाभियोग प्रक्रिया अगाडि नबढाउने र प्रधानन्यायाधीश तत्कालै सर्वोच्चमा हाजिर हुने गरी गरिएको उक्त आदेशले स्वतन्त्र न्यायपालिका जोगाएको होइन कि त्यसले त स्वतन्त्र न्यायपालिकामाथि अदृश्य चलखेललाई वैधानिकता दिएको थियो, जुन आदेशमा संविधानको एउटा धारासम्म उल्लेख गर्न जरुरी ठानिएन । उक्त आदेशले इतिहासमै पहिलोपटक प्रधानन्यायाधीशलाई प्रशासनिक काममा सीमित गराउँदै, मुद्दा नहेर्ने गरी लाचार र शक्तिहीन बनाएको थियो । श्रीमान चोलेन्द्रशमशेरको उक्त आदेश २०५७ सालमा उहाँले नै पुनरावेदन अदालत विराटनगरमा नेपाल सरकारविरुद्ध भाइराजा प्रधानको मुद्दामा म्यारिज दिमागी खेल हो, जुवा होइन भनी विकास गर्नुभएको जुवा विधिशास्त्रको सैद्वान्तिक धरातलको निरन्तरता हो, जो आफैंमा दुर्भाग्यपूर्ण छ । प्रधानन्यायाधीशलाई प्रशासनिक काममा सीमित गराएरै भए पनि केही दिनको लागि बिचौलियाहरूले सर्वोच्च फेरि एकपटक वैधानिक रूपमा कब्जा गरेको प्रपञ्चको छनकसम्म सम्माननीयलाई थिएन या परिबन्धमा पर्नुभयो । भावी दिन श्रीमान गोपाल पराजुलीको सम्भावित एघारमहिने कार्यकालमा सर्वोच्च अदालतमा गुटबन्दी अन्त्य गरिनुपर्नेछ र अदालतको गिरेको साख पुनस्र्थापित गर्नु छ । भावी नेतृत्वका रूपमा दीपकराज जोशीले निर्भीकता स्थापित गर्दै जानुपर्नेछ । केही समयदेखि न्यायालयमा देखिएको सन्नाटा अब अन्त्य हुनैपर्दछ । हामी यो बहसमार्फत न्यायालयको हुर्मत हाल्न होइन, यसको गिरेको साख बढाउन चाहन्छौं ।"
च्याम्पियन्स ट्रफी क्रिकेट फाइनलमा भारतको लज्जास्पद हार : पाकिस्तान १८० रनले विजयी,एजेन्सी : आठौं आईसीसी च्याम्पियन्स ट्रफी क्रिकेट प्रतियोगिताको उपाधि पाकिस्तानले जितेको छ। पाकिस्तानले आइतबार राति खेलिएको फाइनलमा चिर प्रतिद्वन्द्वी भारतलाई एक सय ८० रनको फराकिलो अन्तरले हराउँदै उपाधि चुमेको हो। पाकिस्तानले पहिलोपटक च्याम्पियन्स ट्रफीको उपाधि हात पारेको हो। भारत भने च्याम्पियन्स ट्रफीको साविक विजेता हो। टस हारी पहिले ब्याटिङको निम्तो पाएको पाकिस्तानले निर्धारित ओभरमा चार विकेट गुमाएर तीन सय ३८ रनको सम्मानजनक स्कोर बनाएको थियो। च्याम्पियन्स ट्रफीको आठौं संस्करणमा कुनै पनि टोलीले बनाएको यो सर्वाधिक कूल स्कोर हो। यसअघि भारतविरुद्घकै खेलमा श्रीलंकाले तीन विकेट गुमाएर तीन सय २२ रन बनाएको थियो। जवाफी ब्याटिङमा ओर्लिएको भारतले भने ३०३ ओभरमै अलआउट हुनुअघि एक सय ५८ रनमात्र बनाउन सक्यो। पहिले ब्याटिङ गरेको पाकिस्तानका लागि फाखर जामनले एक सय १४ रनको योगदान गरे। प्रारम्भदेखि नै आक्रमक रुपमा प्रस्तुत भएका जामनले एक सय ६ बलको सामना गरी तीन छक्का र १२ चौका प्रहार गरे। उनले ओपनिङ विकेटका लागि अजहर अलीसँग एक सय २८ रनको साझेदारी गरे। अजहर अलीले पनि ७१ बलमा एक छक्का र ६ चौकाको मद्दतले ५९ रन बनाए। मोहम्मद हाफिजले पनि अविजित ५७ रन बनाए। उनले केवल ३७ बलमा तीन छक्का र चार चौका हिर्काए। बाबर आजमले पनि ५२ बलको सामना गरी चार चौकाको मद्दतले टोलीको खातामा ४६ रन थपे। सोएब मलिक १२ रनको व्यक्तिगत स्कोरमा पेभेलियन फर्किए भने इमाद वसिमले अविजित २५ रन बटुले। पाकिस्तानले अतिरिक्त रुपमा पनि २५ रन पायो। जवाफी ब्याटिङमा ओर्लिएको भारतलाई सस्तोमा समेट्न पाकिस्तानी बलर मोहम्मद आमिर र हसन अलीले तीनतीन विकेट लिए। यसैगरी सदाब खानले दुई र जुनैद खानले एक विकेट लिए। भारतका लागि हार्दिक पाण्डेयले सर्वाधिक ७६ रन बनाए। अन्य भारतीय ब्याट्सम्यान भने पाकिस्तानी बलरसामु निरिह देखिए। ओपनर रोहित शर्मा शून्य रनमै पेभेलियन फर्किए भने शिखर धवन पनि २१ रनभन्दा अगाडि बढ्न सकेनन्। कप्तान विराट कोहली पाँच रनमै आउट भए भने युवराज सिंह पनि २२ रनमै पेभेलियन फर्किए। महेन्द्रसिंह धोनी पनि चार रनभन्दा अगाडि बढ्न सकेनन्। समूह बी बाट भारत विजेता र पाकिस्तान उपविजेताका रुपमा प्रतियोगिताको सेमिफाइनलमा पुगेका थिए। समूहगत चरणको खेलमा भने पाकिस्तानी टोली भारतसँग पराजित भएको थियो। सेमिफाइनलमा पाकिस्तानले आयोजक इङ्ल्यान्डलाई र भारतले बंगलादेशलाई हराएका थिए।
"च्याम्पियन्स ट्रफी फाइनलमा भारतमाथि पाकिस्तानको चर्को दवाव : सुरुमै रोहित, विराट र शिखर आउट","काठमाडौं : आईसीसी च्याम्पियन्स ट्रफी प्रतियोगिता अन्तर्गत पाकिस्तानसंगको फाइनल खेलमा भारतले सुरुमै तीन महत्वपूर्ण विकेट गुमाएको छ । भारतका उत्कृष्ट ब्याट्सम्यान रोहित शर्मा, विराट कोहली र शिखर धवन आउट भएका छन् । पाकिस्तानले ९ ओभरमा ३३ रनको क्षतिमा भारतका महत्वपूर्ण ब्याट्सम्यानलाई पेभेलियन फर्काएको छ । रोहित शर्मा पहिलो ओभरको पहिलो बलमै आउट भएका थिए भने कप्तान कोहली ५ रनमै आउट भए । लयमा देखिएका अर्का ओपनर शिखर धवनलाई पनि पेवेलियनको बाटो देखाएपछि भारत दवावमा देखिएको छ । लगातार भारतको विकेट लिएपछि पाकिस्तानले राहत महसुस गरेको छ । भारतलाई पाकिस्तानले ३३९ रनको चुनौती दिएको छ । पहिले ब्याटिङ गरेको पाकिस्तानले पूरा ओभर खेल्दै ३ सय ३८ रन बनाएको हो। पाकिस्तानका लागि फखार जमानले शतक प्रहार गर्दै १ सय १४ रन बनाए भने अहजर अली र मोहम्मद हफिजले अर्धशतक प्रहार गरेका थिए । भारतले पाकिस्तानको ४ विकेट लिएको थियो। अलि ७१ बलमा ५९ रन बनाएर रन आउट भएका थिए भने फखार जमानले ९२ बल खेल्दै शतक प्रहार गरे । उनी हार्दिक पाण्डेको बलमा जडेजाबाट क्याच आउट भए । उनले १०६ बलम शानदार ११४ रन बनाए । शोहिव मल्लिक सस्तैमा आउट भए । बाबर अजाम ४६ रनमा आउट भए । उनी ४ रनले अर्धशतक बनाउनबाट रोकिए। केदार जादवले उनलाई पेवेलियन फर्काए । अर्का ब्याट्सम्यान हफिजले बिष्फोटक व्याटिङ गर्दै नटआउट ५७ रन बनाएका थिए।"
"५ रनमै कप्तान विराट आउट, च्याम्पियन्स ट्रफी फाइनलमा भारत दवावमा",काठमाडौंः च्याम्पियन्स ट्रफीको फाइनल खेलमा भारत दवावमा आएको छ। भारतका महत्वपूर्ण ब्याट्सम्यान रोहित शर्मालाई पहिलो ओभरको पहिलो बलमै गुमाएपछि भारत दबाबमा आएको भारत कप्तान विराट कोहली ५ रनमै आउट भएपछि थप दबाबमा परेको छ । ओपनिङ ब्याट्सम्यान शर्मालाई शून्य रनमै गुमाएको कोहली पनि सुरुवातमै आउट भएका हुन् । भारतका दुई महत्वपूर्ण ब्याट्सम्यान ३ ओभर पुरा नहुँदै ६ रनमा आउट भएका हुन् । शर्मा र कोहली प्रतियोगितामा उत्कृष्ट लयमा थिए। पाकिस्तानले भारतलाई यो सिजनको च्याम्पियन्स ट्रफीमा सर्वाधिक ३ सय ३९ रनको चुनौती दिएका छ। पहिले ब्याटिङ गरेको पाकिस्तानले पूरा ओभर खेल्दै ३ सय ३८ रन बनाएको छ। पाकिस्तानका लागि फखार जमानले शतक प्रहार गर्दै १ सय १४ रन बनाए भने अहजर अली र मोहम्मद हफिजले अर्धशतक प्रहार गरे । भारतले पाकिस्तानको ४ विकेट लिएको थियो। अलि ७१ बलमा ५९ रन बनाएर रन आउट भएका थिए भने फखार जमानले ९२ बल खेल्दै शतक प्रहार गरे । उनी हार्दिक पाण्डेको बलमा जडेजाबाट क्याच आउट भए । उनले १०६ बलम शानदार ११४ रन बनाए । शोहिव मल्लिक सस्तैमा आउट भए । बाबर अजाम ४६ रनमा आउट भए । उनी ४ रनले अर्धशतक बनाउनबाट रोकिए। केदार जादवले उनलाई पेवेलियन फर्काए । अर्का ब्याट्सम्यान हफिजले बिष्फोटक व्याटिङ गर्दै नटआउट ५७ रन बनाएका थिए।
आजदेखि नेपालमा हुने एपीएल क्रिकेटको प्रत्यक्ष प्रसारण,"काठमाडौं : आजदेखि त्रिवि क्रिकेट मैदान कीर्तिपुरमा सुरु हुने चर्चित एसियन प्रिमियर लिग(एपीएल) क्रिकेटको 'एपी वन एच डी टेलिभिजन'ले प्रत्यक्ष प्रसारण गर्ने भएको छ । सोमबार दिउँसो २ बजेबाट औपचारिक रुपमा सुरु हुने एपीएल प्रतियोगिताका खेलहरुको प्रत्यक्ष प्रसारण 'एपी वन टेलिभिजन'ले गर्न लागेको हो । एपी वन टेलिभिजनका समाचार प्रमुख टिकाराम यात्रीका अनुसार एपीएल प्रतियोगिताका सबै खेलहरु एपी वन टेलिभिजनले प्रत्यक्ष प्रसारण गर्न आयोजकसँग सम्झौता भइसकेको छ । उक्त प्रतियोगिताको प्रत्यक्ष प्रसारण गर्ने 'एपी वन' एक मात्रै नेपाली टेलिभिजन रहेको पनि यात्रीले जानकारी दिनुभयो। क्रिकेट कन्ट्रोल बोर्ड अफ चण्डीगढ पञ्जाब (भारत) को आयोजनामा हुने उक्त प्रतियोगितामा नेपालसहित भारत, अफगानिस्तान, दुबई, श्रीलंका र बंगलादेशका टोलीको सहभागिता रहनेछ ।"
च्याम्पियन्स ट्रफी फाइनल : पाकिस्तानले भारतलाई दियो ३३९ रनको चुनौती,काठमाडौं : आईसीसी च्याम्पियन्स ट्रफी अन्तर्गत फाइनल खेलमा पाकिस्तानले भारतलाई ३३९ रनको चुनौती दिएको छ। यो चुनौती च्याम्पियन्स ट्रफीको यो सिजनकै सर्वाधिक रनको हो । पहिले ब्याटिङका लागि आएको पाकिस्तानले पूरा ओभर खेल्दै ३ सय ३८ रन बनाएको हो । पाकिस्तानका लागि फखार जमानले शतक प्रहार गर्दै १ सय १४ रन बनाए भने अहजर अली र मोहम्मद हफिजले अर्धशतक प्रहार गरे । भारतले पाकिस्तानको ४ विकेट हात पारेको छ। अलि ७१ बलमा ५९ रन बनाएर रन आउट भए । फखार जमानले ९२ बल खेल्दै शतक प्रहार गरे । उनी हार्दिक पाण्डेको बलमा जडेजाबाट क्याच आउट भए । उनले १०६ बलम शानदार ११४ रन बनाए । शोहिव मल्लिक सस्तैमा आउट भए । बाबर अजाम ४६ रनमा आउट भए । उनी ४ रनले अर्धशतक बनाउनबाट रोकिए। केदार जादवले उनलाई पेवेलियन फर्काए । अर्का ब्याट्सम्यान हफिजले बिष्फोटक व्याटिङ गर्दै नटआउट ५७ रन बनाए । पाकिस्तानले दिएको चुनौतीको जवाफ भारतले केही बेरमा दिँदै छ ।
खाता नै नखोली भारतीय ब्याट्सम्यान रोहित शर्मा आउट,काठमाडौंः पाकिस्तानसंगको च्याम्पियन्स ट्रफीको उपाधी खेलमा भारतले खाता नै नखोली महत्वपूर्ण विकेट गुमाएको छ । भारतका महत्वपूर्ण ब्याट्सम्यान रोहित शर्मालाई पहिलो ओभरको पहिलो बलमै गुमाएपछि भारत दवावमा आएको छ । रोहित ओपनिङ ब्याट्सम्यानक रुपमा मैदान छिरेका थिए । शर्मा आउट भएपछि अहिले कप्तान विराट कोहली क्रिजमा छन् भने अर्का ओपनर शिखर धवनले उनलाई साथ दिईरहेका छन् ।
१० वर्षपछि आज भारतपाकिस्तान फाइनल भिडन्त,"एजेन्सीलन्डन : अन्तर्राष्ट्रिय क्रिकेट काउन्सिल (आईसीसी) च्याम्पियन्स ट्रफीको आठौं संस्करणको उपाधिका लागि आइतबार चिरप्रतिद्वन्द्वी भारत र पाकिस्तानबीच प्रतिस्पर्धा हुँदैछ । लन्डनको ओभल मैदानमा साविक विजेता भारत उपाधिमाथि ह्याट्रिक गर्ने अभियानमा रहनेछ भने पाकिस्तान पहिलोपटक उपाधि उचाल्ने ध्याउन्नमा हुनेछ । पाकिस्तान च्याम्पियन्स ट्रफीको फाइनलमा पुगेकै यो पहिलोपटक हो । यसअघिको प्रतियोगिता र जारी प्रतियोगिताको नतिजालाई हेर्ने हो भने भारत निकै अगाडि छ । आईसीसीको प्रतियोगितामा पाकिस्तानमाथि सधैं भारत हावी हुँदै आएको छ । विश्वकप क्रिकेटअन्तर्गत अहिलेसम्म एकअर्काविरुद्धको ६ खेलमध्ये ६ वटै खेल भारतले जितेको छ । यस्तै पाँच टीट्वेन्टी खेलमा पनि भारतले सबैमा जित हात पारेको छ । जारी प्रतियोगिताको समूह चरणमा भएको प्रतिस्पर्धामा पनि भारतले पाकिस्तानलाई पराजित गरेको छ । यद्यपि च्याम्पियन्स ट्रफीको अहिलेसम्मको प्रतिस्पर्धामा भने दुवै टोली बराबर छन् । यी दुई टोली चारपटक आमुन्नेसामुन्ने हुँदा भारतले दुई तथा पाकिस्तानले दुईपटक जित हात पारेका छन् ।वर्षाले बिथोलिएको पहिलो खेलमा भारतसँग डकवर्थ लेविस नियमको आधारमा एक सय २४ रनले पराजित भए पनि पाकिस्तान त्यसपछि खेलमा लयमा फर्किएको थियो । बलियो प्रतिद्वन्द्वी दक्षिण अफ्रिकालाई १९ रनले स्तब्ध बनाएको पाकिस्तानले अर्को खेलमा श्रीलंकालाई तीन विकेटले पाखा लगाउँदै सेमिफाइनलमा स्थान बनायो । सेमिफाइनलमा घरेलु प्रतिद्वन्द्वी इङ्ल्यान्डलाई आठ विकेटले सहजै हराएर फाइनलमा स्थान बनाउन सफल भयो । समूह चरणको खेलमा भारतले पनि एक खेल गुमाएको थियो । भारत श्रीलंकासँग पराजित हुन पुगेको थियो । यद्यपि पाकिस्तानसँगै दक्षिण अफ्रिकालाई पराजित गर्दै भारत प्रतियोगिताको अन्तिम चारमा पुगेको हो । सेमिफाइनलमा बंगलादेशलाई पराजित गर्दै भारतले पाकिस्तानसँगको फाइनल भेट तय गर्यो । भारत र पाकिस्तान आईसीसीको कुनै पनि प्रतियोगिताको फाइनलमा प्रतिस्पर्धा गर्न लागेका यो १० वर्षपछि पहिलोपटक हो । यसअघि सन् २००७ मा यी दुई टोली टीट्वेन्टी विश्वकपको फाइनलमा प्रतिस्पर्धा गरेका थिए, जसमा पाकिस्तानलाई पराजित गर्दै भारतले उपाधि उचालेको थियो । महेन्द्रसिंह धोनीको कप्तानीमा भारतले पहिलो टीट्वेन्टी विश्वकपको उपाधि जितेको थियो । धोनी अहिले पनि भारतीय टोलीमा छन् तर कमान्ड भने विराट कोहलीले सम्हालेका छन् । भारत पाकिस्तानबीचको यो प्रतिस्पर्धालाई उत्कृष्ट ब्याटिङ र उत्कृष्ट बलिङबीचको प्रतिस्पर्धाको रूपमा पनि हेरिएको छ । जारी प्रतियोगितामा भारतीय ब्याटिङ लाइनअप निकै बलियो देखिएको छ । भारतका लागि रोहित शर्मा र शिखर धवनको प्रारम्भिक जोडीले सबै खेलमा उत्कृष्ट सुरुआत दिएका छन् भने कप्तान विराट कोहली, युवराज सिंह, महेन्द्रसिंह धोनी, हार्दिक पाण्डेय, रवीन्द्र जडेजालगायतका खेलाडी पनि उच्च फर्ममा छन् । च्याम्पियन्स ट्रफीमा शिखर धवनले सबैभन्दा बढी रन बनाएका छन् । उनले नौ खेलमा ८५ को औसतमा ६ सय ८० रन बनाइसकेका छन् । जारी प्रतियोगिताको चार खेलबाट तीन सय १७ रन बनाएर पहिलो स्थानमा छन् । यस्तै तीन सय चार रन बनाएका रोहित शर्मा दोस्रो स्थानमा छन् भने समान खेलबाट दुई सय ५३ रन बनाएका कप्तान विराट कोहली पाँचौं स्थानमा छन् । ब्याटिङतर्फ कुनै पनि पाकिस्तानी खेलाडी शीर्ष पाँचभित्र अटाउन सकेका छैनन् । बलिङतर्फ भने पाकिस्तानी खेलाडीको पकड छ । पाकिस्तानी बलर हसन अली जारी प्रतियोगितामा सबैभन्दा बढी विकेट लिने खेलाडीको सूचीमा शीर्ष स्थानमा छन् । उनले अहिलेसम्म चार खेलमा १० विकेट लिइसकेका छन् । यस्तै तीन खेलबाट सात विकेट लिएका पाकिस्तानका जुन्नाइद खान चौथो स्थानमा छन् । बलिङतर्फ कुनै पनि भारतीय खेलाडी शीर्ष पाँच स्थानभित्र अटाउन सकेका छैनन् । त्यसैले भारतको उत्कृष्ट ब्याटिङ र पाकिस्तानको उत्कृष्ट बलिङले आइतबारको उपाधि भिडन्त रोमाञ्चक बन्ने पक्का छ ।"
भारतपाकिस्तानको खेलमा दुई हजार करोड सट्टेबाजी,"नयाँदिल्ली : चिरप्रतिद्वन्द्वी भारत र पाकिस्तानबीच आइतबार हुन लागेको च्याम्पियन्स ट्रफी क्रिकेटको फाइनलमा दुई हजार करोड भारु सट्टा लाग्ने अनुमान गरिएको छ । आइतबार इङ्ल्यान्डको ओभलमा हुने हाइप्रोफाइल खेलमा सारा विश्वको ध्यान केन्द्रित हुने भएकाले दुई हजार करोडभन्दा बढी सट्टेबाजी हुने खुलासा अल इन्डिया गेमिङ फेडरेसन (एआईजीएफ)ले गरेको छ । एआईजीएफका अनुसार आइतबार हुने खेलमा बुकिजको मन पर्ने टोली भारत हो । फाइनल खेलमा कसैले भारतमाथि एक सयको दाउ लगायो र भारतले खेल जित्यो भने उसले एक सय ४७ रुपैयाँ प्राप्त गर्नेछ । यही बाजीमा पाकिस्तानले जितेमा एक सयको तीन सय भारु प्राप्त गर्छ । एआईजीएफका प्रमुख कार्यकारी अधिकृत रोनाल्ड ल्यान्ड्र्सका अनुसार एआईजीएफले गरेको अध्ययनमा भारतले यस वर्ष जितेका सबै खेलमा दुई लाख करोड सट्टा लागेको छ । उनले १० वर्षपछि दुई चिरपरिचित राष्ट्र महत्वपूर्ण प्रतियोगिताको फाइनलमा पुग्दा सट्टा बजार निकै बढोत्तरी हुने बताए । सबैभन्दा धेरै सट्टा खेलको नतिजा (हारजित) मा लाग्ने गर्छ । यसबाहेक अन्य अलगअलग हिस्सामा पनि सट्टाबाजी हुने गर्छ । जस्तो सुरुको १० ओभरमा दुवै टोलीले कतिकति रन बनाउँछन् अथवा कुन ओभरमा कति रन बनाउँदा विकेट पतन हुन्छ भन्नेमा पनि सट्टेबाजी हुने गर्छ । यसका साथै कुन ब्याट्सम्यानले ५० या एक सय रन बनाउँछन्, कसले धेरै विकेट लिन्छ भनेर सट्टाबाजी हुन्छ । रोनाल्डका अनुसार भारतलगायत धेरै मुलुकमा सट्टाबाजी गैरकानुनी भए पनि बेलायती वेबसाइटमा इन्टरनेसनल क्रेडिट कार्ड र ईवालेटबाट सट्टा लगाउने गर्छन् ।"

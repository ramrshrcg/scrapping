शीर्षक,विवरण
अदालतलाई दूतावासको पत्र संवेदनशील',"काठमाडौं : संविधान र कानुनका ज्ञाताले कुनै अभियुक्तको विषयमा छानबिन प्रभावित हुने गरी विदेशी दूतावासबाट अदालत वा अर्धन्यायिक निकायमा पत्र पठाउने कार्य संवेदनशील रहेको बताएका छन् । विज्ञहरूले सरकारका मन्त्रालय र सम्बन्धित अधिकारीलाई स्वतन्त्र र सक्षम न्यायपालिकाको हेक्का' हुनुपर्नेसमेत बताए । अवैध गतिविधिमा मुछिएका आरोपित विदेशी नागरिकको अनुसन्धान एवं छानबिन कार्यमा हस्तक्षेपकारी भूमिका नखेल्न भक्तपुर जिल्ला अदालतले गृह र परराष्ट्र मन्त्रालयमार्फत भारतीय दूतावासको समेत गम्भीर ध्यानाकर्षण गरेको सन्दर्भ प्रकाशमा आएपछि उनीहरूबाट यस्तो प्रतिक्रिया आएको हो । ७५ लाख अवैध डलरसहित पक्राउ परी अदालतको अनुमतिले थुनामा राखिएका भारतीय नागरिक सञ्जय मि श्रमाथिको अनुसन्धानमा प्रभाव पार्ने गरी दूतावासबाट पत्राचार भएको भेटिएपछि अदालतले फैसलामै गम्भीर' टिप्पणी गरेको हो । अदालत वा अर्धन्यायिक निकायले कानुन र न्यायिक प्रक्रियाअनुरूप नै गर्छ । न्यायजस्तो संवेदनशील विषयमा कम्प्रमाइज गर्नै हुँदैन', पूर्वप्रधानन्यायाधीश एवं राष्ट्रिय मानवअधिकार आयोगका पूर्वअध्यक्ष केदारनाथ उपाध्यायले अन्नपूर्णसँग भने, बरु दूतावासले आफ्ना नागरिकको विषयमा पारिवारिक स्थिति सबै हेरेर छिटोछरितो निर्णय गर्नुपर्यो भन्नचाहिँ सक्छ । तर, सहानुभूतिपूर्वक हेरिदिनुपर्यो भनेको के हो ? ' न्यायाधीश आफैं व्यक्तिको अधिकारप्रति संवेदनशील नै हुन्छन् । कानुन र न्यायको सिद्धान्तअनुरूप फैसला गर्छन् । पत्र लेखेर भन्ने प्रवृत्ति गलत छ ।' उपाध्यायले दूतावासको पत्र बुझेर जस्ताको तस्तै अदालतमा पठाउने परराष्ट्र मन्त्रालय र गृह मन्त्रालयको रवैयाप्रति पनि असन्तुष्टि जनाए । मन्त्रालयलाई स्वतन्त्र अदालतको हेक्का नभएजस्तो छ । हेक्का भए स्वतन्त्र अदालतले निष्पक्ष न्याय दिन्छन् भनेर जवाफ दिनुपथ्र्यो' उपाध्यायले भने, अदालतले त्यस्ता मुद्दालाई प्राथमिकतामा राखेर हेर्न सक्छ ।' सर्वोच्च अदालतका पूर्वन्यायाधीश बलराम केसीले पनि न्यायिक कामकारबाहीमा विदेशी दूतावासले पत्र लेख्ने विषय आपत्तिजनक रहेको बताए । उनले परराष्ट्र मन्त्रालयले विचाराधीन विषयमा दूतावासको पत्रअनुसार काम नहुने भन्दै फिर्ता पठाउनुपर्ने बताए । परराष्ट्रले त्यतिबेलै सरी' केही गर्न सकिँदैन भनेर पठाउनुपथ्र्यो । यो प्रकरणबाट मुलुक कस्तो अवस्थामा रहेछ भनेर ब्युँझनुपर्ने कुरा हो । देशलाई हामीले कस्तो अवस्थामा पुर्याएछौं ? ', पूर्वन्यायाधीश केसीले भने, अर्को कुरा मुद्दामा पक्षविपक्षका वकिलले नै प्रतिनिधित्व गर्छन् । विदेशी अभियुक्तलाई त कानुनअनुरूप अनुसन्धानका लागि ६ महिनासम्म थुनामै राख्न सकिन्छ ।' केसीले अवैध विदेशी मुद्रा ओसारपसार तथा बिक्रीमा ती विदेशी अभियुक्तलाई दोषी ठहर गर्न सक्ने प्रमाण रहेको फैसलाबाटै देखिएको अवस्थामा थुनछेक र बयानमै उपस्थित नगराई कसरी विभागबाटै धरौटीमा छाडियो भन्दै आश्चर्यसमेत व्यक्त गरे । यो विषयमा पनि थप छानबिन गर्न सक्ने ठाउँ छ,' केसीले भने । फौजदारी कानुनविद् पूर्वमहान्यायाधिवक्ता प्राध्यापक डा युवराज संग्रौलाले दूतावासले सब्जुडिस' विषयमा पत्र लेख्ने कार्य ठाडै हस्तक्षेप रहेको बताए । संग्रौलाका अनुसार यस्तो कार्यलाई बैंकलोर डिक्लियरेसन्स अन इन्डिपेन्डेन्ट जुडिसियरी', डिप्लोमेसी प्रिभिलेजविरुद्धको इन्टरनेसनल कन्भेन्सन्स,' र न्यायिक, राजनीतिक, प्रशासनिक, आर्थिकसम्बन्धी मन्टेभिडिओ कन्भेन्सन्स, १९३३' ले स्पष्ट बन्देज लगाएको छ । यो घोषणापत्र हरेक मुलुक पालना गर्न बाध्यकारी छ । हस्तक्षेप गर्ने कार्य गैरकूटनीतिक छ,' संग्रौलाले भने । अख्तियारका पूर्वप्रमुख आयुक्त सूर्यनाथ उपाध्यायले पनि गम्भीर आपत्ति जनाउँदै जुनसुकै अनुसन्धान र कामकारबाही प्रक्रियाको विषयमा सरकारका निकायले दूतावासको अह्रोटमा काम गर्ने कार्यले मुलुकको सार्वभौमिकता, स्वतन्त्रता र प्रतिष्ठामै आघात पुग्ने बताए । भारतीय दूतावासले पक्राउ परेका मि श्रको धरौटी रकमसमेत फिर्ता गरिदिन आग्रहसहित ११ अगस्त २०१४ मा परराष्ट्र र गृह मन्त्रालयलार्ई पत्र लेख्दै सोचविचार गरेर आवश्यक कदम लिइदिने सरोकारवाला सम्बन्धित अधिकारीहरूलाई अनुरोध गरिन्छ । यो निवेदन (जाहेरी दरखास्त) लाई निष्क्रिय पारी त्यसपछिको कामकारबाहीका लागि दूतावासमा पठाइदिनुहुन,' भनेको थियो । उक्त पत्रमा उक्त विषयलाई सहानुभूतिपूर्वक हेरिदिन' समेत भनिएको छ । मि श्रलाई अभियोगपत्रसँगै अदालतमा पेस गर्नुपर्नेमा बयानमा समेत उपस्थित नगराई अनुसन्धानकै क्रममा राजस्व अनुसन्धान विभागबाट धरौटीमा छाडिएको थियो। त्यसपछि अभियुक्तविनै भक्तपुर जिल्ला अदालतमा मुद्दा चलाइयो । अभियोगपत्रसँगै भारतीय दूतावासको पत्र पनि अदालतमा पेस भएपछि परिस्थितिले नयाँ मोड लिएको हो । अदालतबाट ती भारतीय नागरिक मि श्र र उनलाई छाड्ने विभागका तत्कालीन निर्देशक प्रेमप्रसाद पाण्डे दोषी ठहर भई तीन गुणा जरिवाना भराउने फैसला भएको छ ।"
राजनीतिमा नैतिकताको खडेरी,"जुनबेला कुनै कानुन वा अदालत थिएनन्, त्यसबेला दुष्टहरूको संहार गर्न देवीको आवश्यकता हुन्थ्यो । अहिलेको लोकतान्त्रिक कलियुगमा भने सामाजिक सञ्जालले क्रान्ति गरेको छ । फेसबुकमा पढ्न पाइयो, रेणुका ढेडूले देवीलाई पराजित गरे ।' एक सामान्य नागरिकले पाउनुपर्ने न्याय र सम्मानमा रेणु दाहालको पूर्ण अधिकार छ । दाहालपुत्री हुनु, कांग्रेसको टिकट पाउनु र निर्वाचन आयोगको ढिलासुस्तीमा रेणुलाई दोष दिन मिन्दैन । अदालतले कानुनको दफामा बसेर गरेको फैसलामा पनि कसैको विमति छैन । यति हुँदाहुँदै पनि देवी ज्ञवालीले नगरेको गल्तीको सजाय पाउनुमा रेणु प्रमुख कारण बनिन् । सारा दुनियाँलाई ढाँट्न सकिन्छ, आफूलाई ढाँट्न सकिन्न । उनीभित्रको नैतिकताको तराजु तटस्थ छ भने त्यसले उनलाई घोचेकै होला । अलिखित नैतिकताका मूल्यहरू अक्षरमा कोरिएका कानुनभन्दा माथि हुन्छन् । नैतिक मूल्यको पालना नभएको बेला राज्यको चौथो अंग देवीको रूपमा अहिले पनि प्रकट हुने गर्छ । न्यायपालिकाले रेणुका पक्षमा फैसला गरेपछि राज्यको चौथो अंगले राखेको विमतिको एक छिन चर्चा गरौं । कानुन र न्यायका बीचमा बहस हुनुपर्ने विषयको लेखमा अमित ढकालले लेखे (सर्वोच्चले कानुन हेर्यो र, जनताले न्याय हेर्लान् !, सेतो पाटी, १७ साउन ) भरतपुर मुद्दा हेरिरहेको सर्वोच्चका अगाडि दुई विकल्प थिए कानुन हेर्ने वा न्याय ? भरतपुरमा कानुन माओवादी केन्द्रकी उम्मेदवार रेणु दाहालको पक्षमा थियो भने न्याय एमाले उम्मेदवार देवी ज्ञवालीले पाउनुपर्दथ्यो ।' अमितको निष्कर्ष यस्तो थियो । रेणुले पहिलेभन्दा कम मत ल्याएर दण्डित भइन् भने मात्र जनताको विवेकसँग राजनीतिज्ञ डराउनेछन् । होइन भने राजनीतिज्ञहरूले गर्ने यस्तै बद्मासीसँग हामी सधैं डराएर बस्नुपर्नेछ ।' कृष्णमुरारी भण्डारीले लेखे (साउन १५ मा सर्वोच्चको खीर !, सदृश्य, १६ साउन) । फैसलापछि विवाद साम्य हुनुपर्ने हो, तर सर्वोच्च अदालतको संयुक्त इजलासको फैसलाले विवादलाई झन् चुल्याएको छ र राजनीतिक आरोपप्रत्यारोप चुलिन थालेको छ । यसले देशलाई अझ विवादको भुमरीमा पुर्याउने सर्वत्र महसुस गरिँदैछ । यसको कारण हो, अब चितवनको चुनाव जित्न देशभरको गुन्डागर्दी, किनबेच र जालझेललगायतका ज्ञातअज्ञात उपायहरूको भरपूर दुरुपयोग हुनेछ । त्यसबाट उत्पन्न अवस्थाबारे कसले जवाफ दिने र जिम्मेवारी बोक्ने ? फैसला गर्ने अदालतले कि दीपावली गर्ने सत्ता पक्षले ? ' उनले थपे, सर्वसाधारणको यो छटपटीको अन्त्य हुने दिनको प्रत्याभूति अहिलेको न्यायपालिकाको नेतृत्वले आफ्नै कार्यकालमा दिन सक्ला ? ' हिमालयन टाइम्सले एक खराब परम्परा स्थापित भएको भन्ने आशयको सम्पादकीयमा लेखेको छ (प्रेसिडेन्ट सेट, १७ साउन) जनताको अधिकारको उल्लंघन गर्ने, अपमान गर्नेलाई कडाभन्दा कडा कारबाही गर्नुपर्छ ।' अन्नपूर्ण पोस्ट्ले सम्पादकीयमा लेख्यो (आदेशले उब्जाएको प्रश्न, १७ साउन) । अदालतले कानुनी दफामा टकेर फैसला गरेको छ, तर जनस्तरमा यस फैसलाप्रति आमरूपमा सकारात्मक धारणा विकास गर्न सकेको छैन । धेरैले नैतिक बल पराजित भएको अनुभूति गरेका छन् । न्यायमा आम उपभोक्ताले सन्तुष्टिको अनुभूति गर्न सकेनन् भने न्यायपालिकाप्रतिको जनआस्था बढ्दैन । त्यसैले स्वच्छ, निष्पक्ष, गुणस्तरीय र प्रभावकारी न्याय भनेर मात्र पुग्दैन, त्यो अनुभूत गर्ने तहमा देखिनु पनि पर्छ ।' कुन्दन अर्यालले लेखे (सर्वोच्च फैसलाको अनर्थ, नागरिक न्युज, १८ साउन) निर्वाचन आयोगको विवादग्रस्त ठहरलाई उचित ठहर्याउँदै गर्दा हाम्रो सम्मानित न्यायालयले मतपत्र च्यात्नेलाई पुरस्कार र स्याबासी दिएको अनर्थ स्थापित हुन गएको छ ।' बाह्रखरीमा रमाकान्तमणि नेपालले लेखे (भरतपुर फैसलामा कानुन र न्याय, १७ साउन) निष्पक्ष निर्वाचन भएमा पीडितले न्याय पाउलान् भन्ने आशा छ । तर, के हुन्छ भन्ने निर्वाचनपश्चात् थाहा हुने नै छ । सैद्धान्तिक रूपले लोकतन्त्रमा प्रत्येक व्यक्तिको केवल एक मत हुन्छ । व्यावहारिक रूपमा भने छापामार्फत जारी गरिएका मतको वजन बढी हुन्छ । छापालाई चौथो अंग त्यसै भनिएको होइन । छापाले सामान्य जनमानसलाई दिशानिर्देश गर्छ । यसमा नैतिक हिसाबले हेरौं । च्यातिएका ९० मत रेणुकै पक्षमा हाल्दिएको भए पनि उनको पराजय निश्चित थियो । ९० वटा मतको लागि पूरै वडाको मत रद्द गरियो । मत च्यात्नेलाई दोस्रो मौका दिँदा पूरै महानगरमा पुनः निर्वाचन भएको भए मत च्यात्नेलाई दण्डित गर्ने वा पुरस्कृत गर्ने जनअदालतको फैसला हुन्थ्यो । यो वडाको निर्वाचन होइन, महानगरको निर्वाचन हो । त्यसैले यो एउटा वडाको फैसलालाई जनअदालतको फैसला भन्न मिल्दैन । भनिन्छ, जस्टिस डिलेइड इज जस्टिस डिनाइड', देवी त्यसकै सिकार भए । देवीप्रति भएको अन्यायमा केवल कानुनको परिभाषाभित्र बसेर मौनधारण गर्नु उपयुक्त हुँदैन किनकि कानुनले सबै कुराको ठेगान लगाउँदैन । कानुनी धारामा मात्रै टेक्ने हो भने वैशाख ३१ गते दुई नम्बर प्रदेशमा निर्वाचन गर्न कुन कानुनले रोकेको थियो ? संविधान जारी गर्ने दिन माओवादीले संसद्मा देखाएको जात्रा कानुनसम्मत थियो ? कलेजलाई दिइएको सम्बन्धन किन फिर्ता लिइयो ? न्यायसंगत रूपले कानुनको सहारा लिइएको छैन भने कानुनी प्रक्रियामा प्रश्न उठ्छन् ? मत च्यात्ने काम सडकमा भएको दुर्घटना होइन । मत च्यात्ने माओवादीका आधिकारिक व्यक्ति हुन्, जसलाई अबिरमालासहित सम्मान गरिएको छ । यो घटनामा पूर्ण दोष माओवादीको छ । त्यसैले वडामा मात्रै पुनः निर्वाचन गर्ने हो भने रेणुको उम्मेदवारी रद्द गरेर उक्त वडामा पुनः निर्वाचन गर्नु न्यायपूर्ण हुने थियो । यी कानुनी तर्कहरू भने होइन, नैतिक तर्क हुन् । त्यसैले देवीको पराजयलाई लोकतन्त्रले कसरी हेर्ने हो, एउटा बौद्धिक बहस आवश्यक छ । दाहालपुत्री भएरै अवसरले रेणुको दैलोमा टेकेको सत्यता नेपालको लोकतन्त्रले सहजै पचायो । भरतपुर निर्वाचनका नायक रेणु हुन् तर यसका निर्देशक स्वयं पुष्पकमल दाहाल हुन् । त्यसैले नैतिकताको हतियार पुष्पकमलप्रति लक्षित हुन्छ । राष्ट्रियताको नारा सित्तैमा पाएको एमालेको लागि त झन् यो एक उपयुक्त चुनावी मुद्दा हो । सक्ला त नेपालको लोकतन्त्रले पुष्पकमलप्रति नैतिकताको हतियार प्रहार गर्न ? २०५२ सालमा माओवादी सशस्त्र संघर्ष सुरु हुँदा पुष्पकमलको अस्तित्वसमेत कतिपयले स्विकारेका थिएनन् । उनी एउटा छद्म व्यक्ति भएको छापामा लेखिन्थ्यो । तिनै पुष्पकमलले देशमा जनताको सुरक्षार्थ खटिएको प्रहरीलाई आफ्नो सुरक्षासमेत गर्न नसक्ने तुल्याए । पुष्पकमलले समाजका प्रभावशाली व्यक्तिलाई सफाया गरेर गरेको भयको खेतीको सबभन्दा ठूलो सिकार कांग्रेस भयो । यदु गौतमको हत्या नहुँदासम्म कांग्रेसको संस्थामा भएको मानवीय क्षतिको एमालेले रमिता हेरेको थियो । माओवादीले आफ्ना कार्यकर्तालाई सदस्य बनाउनुपर्नेसहित संविधानसभा र गणतन्त्रको माग राख्यो, ती प्राप्त भए । आफूले राखेका सम्पूर्ण माग पूरा भएपछि पनि उसले संविधान बनाउन सकेन तर पुष्पकमलले एक भव्य दरबारको भने निर्माण गरे । शेरबहादुर देउवा र केपी ओलीलाई दाहालको त्यो दरबारको स्रोतको विषयमा प्रश्न गर्ने नैतिक हैसियत थिएन् । कुनै मानवअधिकारवादीले आजसम्म पुष्पकमललाई मुक्तिनाथ अधिकारीको हत्या किन गरियो भनेर सार्वजनिक स्थलमा सोध्ने हिम्मत गरेका छैनन् । लुटेको मोटर चढ्दा पनि पुष्पकमललाई कुनै समाचारकर्मीले कहिल्यै कुनै प्रश्न गर्न सकेनन् । दोस्रो संविधानसभा निर्वाचनमा पुष्पकमलले निर्वाचन जित्ने सम्भावना नभएसम्म माओवादीले निर्वाचन परिणाम स्वीकार गरेन । जुन संविधानसभाको निर्वाचनमा पुष्पकमलले सम्पूर्ण पेटीका पेटी साटिएर धाँधली भएको आरोप लगाएका थिए त्यही संविधानसभामार्फत उनी प्रधानमन्त्री भए । नैतिकताको प्रश्न कहिल्यै उठेन । तीन महिनाको कार्यकाल बाँकी हुँदा मन्त्रिपरिषद् विस्तार गरेर मन्त्री पदलाई लुटसँग जोड्ने कांग्रेस र आफ्ना सांसदहरूको व्यापार जोडिएकाले गोविन्द केसीसँग विमति राख्ने एमालेसँग पुष्पकमललाई नैतिकताको आधारमा प्रहार गर्ने हैसियत छैन । छोरालाई पुष्पकमलले प्रत्यक्ष राजनीतिमा उतार्न सकेका छैनन् । पराजयको स्वाद चाखिसकेकी छोरीलाई आफ्नै बुतामा महानगरको निर्वाचनमा उतार्ने बल नभएको बेला उनले विवेकको प्रयोग गरे । माओवादी शान्ति प्रक्रियामा आइसकेपछि कांग्रेसएमालेले एक स्वरमा भन्ने वाक्य हो, माओवादी सच्चिनुपर्छ, नत्र ऊ समाप्त हुन्छ ।' २९ वडाको महानगरमा केवल तीन वडा जित्ने हैसियत भएको दलले मेयरमा रेणुलाई कांग्रेसको उमेदवारका रूपमा उतार्यो, त्यो पनि कांग्रेस अध्यक्षको निर्वाचन क्षेत्रमा । माओवादी युद्धको सबभन्दा पीडित दल कांग्रेसले नै दाहालपुत्रीलाई मतदान गर्यो । जित निश्चित नभएपछि माओवादीले कुनै कालखण्डमा एमालेले मत च्यातेर निलेको इतिहास सम्झ्यो । एमालेले मत निलेकोमा एमालेकै पक्षमा बाहुबलको प्रयोगले एकतर्फी सुनुवाइ गरिएको थियो । माओवादीले विवेक प्रयोग गरेर वैधानिक बाटो लियो । कांग्रेसबाट रेणुलाई उठाएर एमालेको ढेडु शिक्षा प्रयोग गरेका पुष्पकमललाई नैतिक धरातलमा दोषी भन्ने हिम्मत कांग्रेसएमालेमा छैन । यसरी कांग्रेस र एमालेको नजरमा माओवादी पूर्णरूपले सच्चियो । रेणुले विजयी र्यालीमा वाणिम किम दरिद्रम' भनेझैं उद्घोष गरिन्, भरतपुरलाई दक्षिण एसियाकै नमुना स्मार्ट सिटी बनाउँछु ।' यो उनले इस् भनेर चार तारालाई ख्वाएको लोप्पामा चारतारे ध्वजावाहकले ताली बजाए । रेणुसँग अबिरजात्रा गर्ने लोकतान्त्रिक दलका योद्धाहरूको विवेकले यो भ्याएन कि रेणुको यो उद्घोषमा उनको केवल सात शब्द खर्च गर्नेसिवाय हैसियत छैन । लोकतान्त्रिक मान्यता र सम्पूर्ण महानगरका जनताको स्वाभिमानका पक्षमा उभिएर रेणुले मेयर पदबाट राजीनामा दिएर सम्पूर्ण महानगरबाट ताजा जनादेश लिने बाटो सबभन्दा उत्तम बाटो हो, जो असम्भव छ । तीन महिनाको कार्यकाल बाँकी हुँदा मन्त्रिमण्डल विस्तार गरेर मन्त्री पदलाई लुटसँग जोड्ने कांग्रेस र आफ्ना सांसदहरूको व्यापार जोडिएकाले गोविन्द केसीसँग विमति राख्ने एमालेले पुष्पकमललाई नैतिकताका आधारमा प्रहार गर्ने हैसियत छैन । नैतिकता सापेक्ष शब्द भएकाले कांग्रेस र एमाले जस्ता प्रतिद्वन्दी पाउनु माओवादीको शक्ति हो । नैतिकताको खरेडीबीच परिवर्तन जति नै सुन्दर भए पनि आम जनताका लागि भने अमित ढकालकै शब्दहरू राजनीतिज्ञहरूले गर्ने यस्तै बद्मासीसँग हामी सधैं डराएर बस्नुपर्नेछ' अहिलेको लागि यथार्थ हुन् । देवी नै प्रकट भए भिन्नै । भट्ट अमेरिकास्थित टेनिसी युनिभर्सिटीमा एसोसिएट प्रोफेसर छन् ।"
गर्भमा गर्व गरौं,"केही सातापहिले भारतीय अभिनेत्री सेलिना जेट्लीले आफू दोस्रोपटक गर्भवती भएको भन्दै आफ्ना जम्ल्याहा बच्चा रहेको पुटुक्क पेट (बेबी बम्प) को तस्बिर सार्वजनिक गरिन् । समाज यही हो, त्यसमा अनेक खालका प्रतिक्रिया आए । उनको त्यो तस्बिर कति असामाजिक' थियो, त्यो बेग्लै सन्दर्भ भयो, तर त्यस तस्बिरबाट उनले प्रेषण गर्ने खोजेको सन्देश भने साँच्चिकै महत्वपूर्ण छ आज पनि । एउटी गर्भिणी आमाको लागि उनको नौमहिने अवधि अति महत्वपूर्ण र उत्तिकै जटिल अवस्था हो । जतिसुकै सम्पन्न र सफल जीवन भए पनि मान्छे अनेक भौतिक समस्या र मानसिक मनोदशाले सधैं युक्त हुन्छ र एउटी युवतीको पेटभित्र अचानक अर्को एक नयाँ व्यक्तिको प्रवेश आफैंमा अद्भुत प्राकृतिक घटना हो । कोकोकोला आकारको युवती शरीरको कायाकल्प भई शरीरले बेग्लै रूप धारण गर्नु सर्पले काँचुली फेर्नु या झुसिल्किरा पुतली बन्नुजस्तै अद्भुत घटना हो । यसर्थ गर्भावस्था एउटी स्त्रीको जीवनमा विशाल रूपान्तरण र उत्तिकै चुनौतीको समय हो । पुराणहरूमा यस अवस्थामा युवतीले अनेक खालका सपना देखेको चर्चा भेटिन्छ । त्यही सपनाको आधारमा जन्मिने बच्चाको चरित्र चित्रण गरिन्छ । महामानव सिद्धार्थ गौतमकी आमा मायादेवीले एक पूर्णचन्द्रको रात अचम्मको सपना देखिन् । चार फरक आत्माले उनलाई हिमालयको अनोतत्त नामक तलाउमा लगे । तलाउमा नुहाइदिएर भव्य गहना, वस्त्र, सुगन्धित अत्तर र फूलैफूलमा उनलाई सजाइयो । लगत्तै एउटा सेतो हात्ती सुँढमा सेतो कमलको फूल लिएर उभियो र त्यसपछि मायादेवीलाई तीनपटक प्रदक्षिणा गरी उनको गर्भमा प्रवेश गर्यो । मायादेवीले जस्तै निद्राको अवस्थामा आफ्नो गर्भमा हात्ती पसेको सपना कतिले देख्लान् या नदेख्लान्, तर तन्द्रामा धेरै युवती मेरा सन्तान यस्ता भइदिऊन्, यस्तो होलान्' भनी कल्पँदै दंग हुन्छन् । मभित्र एउटा मान्छे केही महिना बस्न आएको छ र जब बाहिर आउनेछआउनेछिन् मेरो सन्तानका रूपमा जीवनभर रहनेछरहनेछिन् भन्ने कल्पना एउटी आमाको लागि अद्भुत हो । आफूजस्तै अथवा सम्भवतः आफूभन्दा अझै उच्चस्तरको जीवनलाई आफ्नो कोखमा धारण गर्ने विषय स्त्री जीवनको सबैभन्दा सुखद र महान् घटना हो । एउटा नयाँ युगलाई आफ्नो गर्भमा स्वागत गर्न पाउनु जति सुखद एउटी आमाको लागि के हुन सक्छ ? संसारको सबैभन्दा सुरक्षित ठाउँको रूपमा व्याख्या गरिने कोखमा लौ म आएँ है' भन्दै मसिना हात हल्लाउँदै कोही आउँदा एउटा मातृहृदय कति खुसी होला ? त्यसमाथि आफूमा प्रजनन क्षमता रहेको कुराको सुनिश्चितता पनि हो गर्भादान । कतिपय बाआमा छन्, जसलाई आफैंद्वारा सन्तान प्राप्त नभएकोमा खेद छ र तिनलाई रुढिग्रस्त समाजले हेर्ने दृष्टिमा पर्याप्त दोष छ । गर्भादान पूर्ण प्राकृतिक हो र कुनै पुरुषार्थ' होइन । प्रत्येक जीवात्माले गर्भादान गर्छन् । तर पनि पशु होस् या मान्छे, आफ्नो गर्भमा अर्को जीवनको सुरुआत आफैंमा उत्सवको सुरुआत हो । कल्पना गरौं त, हामी आमाको कोखमा प्रवेश गरेको त्यो क्षण । त्यस अद्भुत क्षणकै कारण आज म यो विचित्रको संसार देख्न समर्थ छु । संसारमा रहेका सबै प्राणी पुटुक्क भुँडीका देन हुन् । तर एउटा स्त्रीको जीवनमा आउने उति भव्य चरणलाई हिजो मात्रै होइन, आजका दिनमा पनि हामी हर्षोल्लासका साथ घरपरिवार, आफन्तसँग बाँड्न लाज मान्छौं । महिनावारी हुनुअघि नै बिहे गर्नुपर्छ' भन्ने शास्त्रको आदेश' पालनको लागि आमाको दूध चुस्दाचुस्दै बिहे गर्नुपर्ने जमानाको कुरो बेग्लै थियो । त्यस्तो जमानामा महिलाको मासिक रीत, गर्भादान, गर्भावस्था र त्यससँग जोडिएका समस्याको चर्चा समाजको चेतनाभन्दा विल्कुलै बाहिरको कुरा थियो । हुर्किंदै जाँदा आफ्नो टाउकोसम्म पनि आफ्ना ससुरा र जेठाजुलाई टाउकोसमेत देखाउन हुन्न भन्ने जमानामा आफू गर्भवती भएको उद्घोष' गर्नु असामान्य थियो । शारीरिक श्रमले थिचिएर दुईचार गर्भ खेर जानु, मृत सन्तान जन्मिनु, जन्मेका बच्चा बित्नु र कतिपय अवस्थामा गर्भिणी हुन नसकेर आमा मर्नुसमेत त्यस युगका सामान्य घटना थिए । यसबाट हामी अनुमान लगाउन सक्छौं, त्यस युगमा हाम्रा आमा र हजुरआमा र हजारौं जिजुआमाले आफ्नो जीवनमा खेप्नुभएको जोखिम । हाम्रोमा मात्र होइन, संसारका कतिपय ठाउँमा युवतीले भुँडी बोकेको' विषय लज्जाको विषय हुने रहेछ । गर्भवती भएर पनि यस्तो लुगा लगाउने, यस्तो खाना खाने भनेर पश्चिमी देशमा समेत अनावश्यक चर्चा हुने रहेछ । तर त्यसो हुँदाहुँदै पनि त्यहाँ गर्भवती भएको विषयलाई लिएर भने कोही पनि लज्जित हुँदैनन् । अरू बेला आफ्नो पेट देखाउन अप्ठ्यारो मान्ने युवतीहरू आफ्नो पेटको बच्चा विकसित भइसकेपछि अरू छोरा या छोरी मान्छेलाई समेत आफ्नो उदांगो पेट देखाएर उनीहरू आफू आमा हुँदै गरेको विषयलाई गर्वका साथ प्रस्तुत गर्ने रहेछन् । अरबी र दक्षिण एसियामा गर्भ लुकाएर हिँड्नुबाटै बुझिन्छ कि यो लज्जाको विषय हो । आजको इन्टरनेटको संसारमा महिलाले आफ्नो बढेको भुँडीलाई भ्याङ्ले कपडाले छोप्दै, दुनियाँले देख्ला र आँखा लगाउला या प्रश्न र आशंकाको नजरले हेर्ला भन्दै लुकाउनु उचित होइन । गर्भावस्था प्राकृतिक विषय हुँदाहुँदै पनि यो चरणमा भविष्यकी आमाका अनेक कल्पना बच्चा पाउने बेलाका त्रासले उत्तिकै गाँजिरहेको हुन्छ । एउटा तथ्यांकले विश्वभर करिब चार लाख युवती र आमाहरू गर्भावस्था वा बच्चा पाउने क्रममा आउने जटिलताका कारण मृत्युवरण गर्छन् । त्यत्रो जोखिममा रहेर आफूभित्र अर्को जीवन हुर्काइरहेकी आमाले आफू आमा हुन लागेको कुरामा समेत लज्जाबोध गर्नुपर्ने कस्तो संस्कार ? आमा बन्नुपूर्व त्यस युवती र अर्को युवक संलग्न शरीरजनित प्राकृतिक धर्मलाई लिएर सम्भवतः लज्जा महसुस भएको हुन सक्छ । मातापिताको त्यही धर्मका कारण सारा प्राणी जन्मेको छ भने यस्तो विषयमा लज्जाबोध बेकार हो । बरु यस्तो बेला आपू शारीरिक रूपमा मातापिता बन्न योग्य रहेकोमा दुवैले खुसी र आनन्दबोध पो गर्नुपर्ने हो । हाम्रो पूर्वीय समाजमा गर्भिणी महिलालाई देख्दा काम बन्ने अर्थात् शुभ हुने' भन्ने धारणा अहिले पनि विद्यमान छ । शुभ र अशुभसँग जोडिएका केही अन्य विषय विभेदकारी भए पनि कसैको देहभित्र हुर्कंदै गरेको बिरुवा' को दर्शनले शुभ हुने भन्ने कुरा भने साँच्चै सुन्दर हो । पुटुक्क भुँडी बोकेका आफ्ना छोरी र बुहारीलाई दहीचिउरा ख्वाएर उनीहरूका सन्तान र उनको दीर्घायुको कामना गर्ने हाम्रो चलन पनि उत्तिकै प्रशंसायोग्य छ । तर आजको दिनमा पनि आफ्नो बढेको भुँडीलाई भ्याङ्ले कपडाले छोप्दै, दुनियाँले देख्ला र आँखा लगाउला या प्रश्न र आशंकाको नजरले हेर्ला भन्दै लुकाउनु उचित होइन । इन्टरनेटमा सारा संसार देखेका हाम्रा मित्र, साथीसंगी, दिदीबहिनी, काकी, भाउजूहरूले अब आफूभित्र जन्मन लागेको बच्चालाई लिएर गर्व पो गर्नुपर्छ । जन्मेको सन्तानलाई बोक्दा महसुस आनन्द मान्नेले बोकेको भुँडीमा पनि गर्व गर्नुपर्छ । यसो हुँदै गएमा भविष्यमा बलजफ्ती र करणीजस्ता घटनाबाट आफ्ना पेटमा आएका बच्चालाई समेत आमाहरूले नवजीवनका रूपमा ग्रहण गर्नेछन् । अस्पतालहरूमा लुकीलुकी गर्भभत्रि हुर्केका मुना मार्ने' घटनामा कमी आउनेछ । अनि त्यसरी जन्मने बच्चाले तपाईंको जीवनमा त ठूलो रूपान्तरण ल्याउने नै छ, तर के थाहा उसले संसार नै बदल्न पो सक्छ कि ? एउटा भनाइ छ नि तपाईं बच्चाको डाइपर मात्रै परिवर्तन गर्दै होइन, विश्व बदल्दै हुनुहुन्छ ।"
बडादसैंको भित्री रहस्य,"नेपालीको महान् चाड बडादसैं आफैंमा हर्ष, खुसी, उत्साह, उमंग र आनन्दको प्रतीक हो । नेपाली मनलाई प्रफुल्लित र आल्हादित बनाउने पर्व हो यो । वर्षापछि उघ्रिएको आकाशको मोहकता, बालीनाली र गोडमेलपछिको वि श्रामले यस चाडमा रसपूर्ण माधुर्य थप्छ । दसैंको रमाइलो त छँदैछ, महिनौंदेखि दसैंको कल्पनाले मन रमाइरहेको हुन्छ । पूजाप्रार्थना, मन्दिर मूर्तिको सजावट, मान्यजनबाट टीका आशीष ग्रहण, नयाँ लुगा र मीठा खानेकुरा र पिङ खेल्ने इत्यादिको कल्पनाले निरन्तरको एकनासे कर्मबोझले बिरक्तिएको मनमा हर्षको सञ्चार गरेको हुन्छ । मनोवैज्ञानिक दृष्टिबाट असन्तुलित मनलाई सन्तुलित र व्यवस्थित गर्ने सर्वाेत्तम औषधीभन्दा अतिशयोक्ति नहोला । टीका र आशीष थाप्ने परम्पराले कटुता र घृणाबाट आक्रान्त मनको घाउमा श्रद्धा, प्रेम र स्नेहको मलम लगाउने विषय झनै महत्वपूर्ण छ । बडादसैं केही खर्चिलो पनि छ किनभने वर्षभरिको मेहनतको कमाइ खर्च गरेर भए पनि आफ्ना आफन्तसँग प्रेमपूर्ण जीवनको वास्तविक स्वाद लिने अवसर यही चाडले दिन्छ । ऋणै गरेरै भए पनि दसैं मनाउँदा यसबाट प्राप्त हुने आनन्दले ऋण कसरी तिर्ने भन्ने चिन्तासमेत बिर्साइदिन्छ । देशविदेश जहाँ भए पनि दसैंमा घर फर्कन मन लाग्नु, आफ्नो परिवारको साथमा रमाउन मन लाग्नु स्वाभाविक हो । पारिवारिक प्रेम, एकता, सद्भाव र श्रद्धाका अनुभूतिहरू नै हाम्रो जीवनका प्रमुख शान्तिशक्ति र खुसीका स्रोतमा नै हाम्रो जीवनको सफलता र विकास सम्भव छ । यति सुन्दर पक्ष हुँदाहुँदै पनि समयको बहाबसँगै दसैंमा केही विकृति र विसंगतिले पनि ठूलै स्थान लिएको पाइन्छ । बडादसैंको मूल परम्परामा जुवा, तास, मदिरा या मासुको कुनै स्थान भेटिँदैन । यी चीजवस्तु भने समयक्रमसँगै उब्जिएका विकृति हुन् । यी विकृतिले संस्कृतिकै रूप धारण गर्दै जानु विडम्बनापूर्ण नै हो । यस पर्वका धार्मिक, सांस्कृतिक र मनोवैज्ञानिक पाटा छन् । यी तीनै क्षेत्रमा अग्रजहरूको चेतनाको विकास र उनीहरूको विवेकपूर्ण सहयोगले मात्र यी विकृतिबाट पार पाउन सम्भव देखिन्छ । दसैं आफ्नो मात्र नभएर परिवारको खुसीको लागि पनि हो भन्ने चेत प्रत्येक व्यक्तिमा हुन जरुरी छ । खासगरी पुरुषमा यस्ता कुलत र विवेकशून्यता बढ्दै गएको पाइन्छ । बिहान घरबाट निस्केको मानिस मदिरा र जुवातासका कारण राति अबेरसम्म घरमा फर्केको हुँदैन । घरमा केकस्ता समस्या छन्, उसलाई बुझ्ने फुर्सदसम्म हुँदैन । श्रीमान् आफ्नो साथमा होओस्, काममा साथ देओस् र प्रशंसा गरोस् भन्ने सोच्छन् श्रीमतीहरू । छुट्टीका दिन सपरिवार रमाइलोसँग बिताउन पाइयोस् भन्ने पत्नीको इच्छा हुन्छ । आमाको इच्छा पनि यस्तै रहन्छ, तर छोरा र लोग्नेहरू मदिरामा लट्ठिएर वा जुवातासको खाल रमेर बसेको हुन्छ । यस्तो चेतनाशून्यताले हाम्रा पर्व विषाक्त बन्छन् । एकैछिन विचार गरौं मैले जसरी रात दिन जुवातासमा समय बिताउँछु, उसैगरी श्रीमती र मेरा सन्तान जुवा खालमा बसे र जाँडरक्सी खाए के हाल होला ? त्यस्तो अवस्थामा मेरो मनोदशा कस्तो होला ? फलानाका घरमा तेरा स्वास्नी र छोराछोरी मदिरामा लट्ठिएर तास खेल्दैछन् भन्ने सुन्दा मलाई कस्तो होला ? ' दसैंको सुन्दरतालाई कुरूप बनाउने अर्को पक्ष हो बलि प्रथा । बलि राजाको नाउँबाट उत्पन्न गराइएको यो गलत संस्कारको वैदिक आधार के हो त ? हामी सबैका मनमा उठ्ने प्रश्न हो यो । पुराणअनुसार बलि नाम गरेका विद्वान् दानी, दयालु, सहयोगी, वचनका पक्का, संकल्पवान्, धार्मिक आदि मानवीय सद्गुणले पूर्ण एक राजा थिए । यिनै सद्गुणहरूका कारण सम्पूर्ण जगत्मा र तीनै लोकमा उनको प्रभाव र राज थियो । बलि राजाको त्यस प्रभावलाई निस्तेज गर्न भगवान्ले वामन रूप धारण गरेर भिक्षादान दिन बलि राजालाई आग्रह गरे । दानी र दयालु राजाले तत्क्षण वामन भगवान्लाई जे मागे पनि दिनेछु भनेर वाचा गरे । बलि राजाको संकल्पपूर्ण आग्रहपछि वामन भगवान्ले भिक्षामा आफ्ना पैतालाले नापेर तीन पैताला अर्थात् तीन पाउ जमिन मागे । राजाले वामन भगवान्को माग स्वीकार गरे । वामन भगवान्ले आफ्नो पाउ विराट बनाए र एक पाउले पूरै पृथ्वी ढाक्यो, अर्को पाउले आकाश ढाक्यो । त्यसपछि भने, बलिराजा तिमीले मलाई तीन पाउ जमिन दिने संकल्प गरेका थियौ, तर मेरा दुई पाउले नै तिम्रो सम्पूर्ण साम्राज्य सकियो अब अर्को पाउ के दिन्छौ ? दानी राजाले भगवान्लाई अर्काे पाउ आफ्नो शिरमा राख्न भने र शिर दिए अर्थात् आफंैलाई चढाए, आफंैलाई दान दिए । यही कथाको प्रभावमा आज पनि कसैको लागि आफूलाई नै अर्पण वा प्राण दिने व्यक्तिलाई बलिदानी दिने व्यक्ति भनेर चिनिन्छ । यसबाट प्रस्ट हुन्छ बलि भनेको आफूलाई चढाउनु हो, कुखुरा, बोका, हाँसजस्ता पशुलाई मार्नु या चढाउनु हैन । राजा बलिको तीन पाउ जमिनको अर्थ त फरक छ, जुन अर्थको ज्ञान बौद्धिक वर्गमा पनि कमै पाइन्छ । हरेक व्यक्तिसँग तीन प्रकारको अहंकार हुन्छ । पहिलो भौतिक सम्पत्तिबाट सिर्जित अहंकार, दोस्रो बौद्धिक सम्पत्तिबाट सिर्जित अहंकार र तेस्रो म अर्थात् आफ्नो अस्मिताबाट सिर्जित अहंकार । हामीले धन अथवा भौतिक सम्पत्ति आर्जन गर्यौं भने धाकधक्कु लगाउन सुरु गर्छौं मैले कमाएको सम्पत्ति भनेर । जबकि परिवार, साथीभाइ सहकर्मीको सहयोग नभई त हामी केही पनि कमाउन सक्दैनौं । जसले यो सम्पत्ति मेरो एकल प्रयासले मात्र हैन, सबैको सहयोगले प्राप्त भएको हो भन्ने बुझेर सम्पत्ति मोहबाट आफूलाई अलग राख्छ र त्वदीयं वस्तु गोविन्द तुभ्यमेव समर्पयेत्' अर्थात् तिम्रो वस्तु तिमीलाई नै अर्पण गर्छु भनेर सबैमा अर्पित गर्दछ, त्यही बलिदानी व्यक्ति हो । अर्थात् दानी व्यक्ति हो । बलि राजाले वामन भगवान्को एक पाउ जमिनमा भौतिक सम्पत्तिको अहंकार भाव दान गरे । पढीलेखी जान्ने भएपछि व्यक्तिमा म बौद्धिक व्यक्ति भन्ने अहंकार बढ्छ । आफूले पाएको ज्ञान आफैंबाट स्वतः उत्पत्ति भएको हो त ? एउटा व्यक्तिले ज्ञान पाउन धेरै मानिसको मेहनत हुन्छ । ज्ञान आर्जनमा हामीले मातापिता, परिवार, साथीभाइ, गुरुजन, वनस्पति, जनावर, मानिसलगायत सम्पूर्ण अस्तित्वबाट केही न प्राप्त गरेका हुन्छौं । आफ्नो एकल प्रयासले मात्रै कसैलाई ज्ञान र विद्वता प्राप्त हुँदैन भन्ने सत्यबोधबाट निर्देशित भएर त्वदीयं वस्तु गोविन्द तुभ्यमेव समर्पयेत्' अर्थात् तिम्रो वस्तु तिमीलाई नै अर्पण गर्छु भन्ने भावमा स्थिर भएर आफ्नो विद्वताको अहंकारलाई जसले चढाउँछ, उही व्यक्ति बलिदान गर्नेवाला हो । म अर्थात् अस्मिताबाट सिर्जित अहंकार पनि हुन्छ । म आफ्नो लागि सबैभन्दा ठूलो सम्पत्ति हुँ । किनभने सबै कुरा मेरो लागि चाहिने रहेछ । धनसम्पत्ति, घर परिवार, ज्ञान, दान, धर्म, भगवान्, स्वर्ग, वैकुण्ठ, सम्पूर्ण सर्वस्व मेरा लागि चाहिने रहेछ । पाप कर्म, धार्मिक कर्म, संसारी कर्म पनि मेरा लागि । सम्पूर्ण पाप र धर्म उत्पत्तिको बीज त म' पो रहेछु । जबसम्म म छु, तबसम्म पाप र धर्मबाट मुक्ति असम्भव रहेछ भन्ने तत्वबोधबाट निर्देशित भएर सबैभन्दा कठिन म' रूपी अस्मिता अन्तिम अहंकारलाई चढाउनु वा दान दिनु बलिदानी हो, यही नै बलिको जस्तो दान दिनु हो । बलि राजाले यही म' रूपी टाउको अर्थात् मेरो अस्मिताबाट उत्पन्न अन्तिम अहंकार भाव दान दिएका थिए । देवी हाम्री आमा हुन् भने बोका, राँगा, कुखुरा र हाँसजस्ता निरीह प्राणीकी पनि आमा हुन् । हामी सम्पूर्ण प्राणी उनै मातृस्वरूपा देवी भगवतीका सन्तान हाै । शास्त्रले बलिको यति लाक्षणिक र तार्किक व्याख्या गरेको छ । तर यहाँ त कोही व्यक्ति मर्नु या निर्र्दोष र असहाय जनावरलाई मार्नुलाई चाहिँ बलिदान ठानियो । यो अज्ञानताबाट सिर्जित कुसंस्कार र कुप्रथाले गरेको हालीमुहाली नै हिन्दु सनातन संस्कृति र धर्मको दुर्भाग्य हो । देवीको स्तुति मन्त्रले भन्छ या देवी सर्वभूतेषु मातृरूपेण संस्थिता, नमस्तस्यै नमस्तस्यै नमस्तस्यै नमो नमः । या देवी सर्वभूतेषु दयारूपेण संस्थिता, नमस्तस्यै नमस्तस्यै नमस्तस्यै नमो नमः । हे देवी तिमी सर्वभूतेषु अर्थात् सम्पूर्ण जगत् थलचर, जलचर, नवचर सबैकी आमारूप हौ । हे देवी तिमी सम्पूर्ण जगत्की दयारूप हौ । देवी सबैका लागि शक्तिस्वरूपा, आमास्वरूपा र दयाप्रेम, करुणा स्वरूपा हुन् । जबकि एउटाको लागि मात्र हैन, सबैका लागि समान हुन् । देवी हाम्री आमा हुन् भने बोका, कुखुराजस्ता निरीह प्राणीहरूकी पनि त आमा हुन् नि । हामी सम्पूर्ण प्राणीहरू उनै मातृस्वरूपा देवी भगवतीका सन्तान हांै । तर यहाँ त शक्तिस्वरूपा देवीलाई प्रसन्न गराउन जनावरको बलि अथवा हत्या गरिन्छ । अब आमाको काखमा लगेर उनैका छोराछोरीलाई काटेर रगत खान दिइयो भने आमाको कस्तो अवस्था होला ? यो त क्रूरताको पराकाष्ठा भएन र ? त्यसैले आफ्नो बुद्धि, विवेक प्रयोग गरौं, विचार गरौं, यस विषयमा आत्ममूल्यांकन गरौं, कसले के भन्छ त्यसलाई छोडिदिऔं । समाजमा बलि दिनु राम्रो भन्ने पनि र नराम्रो भन्ने पनि छन् । तर आफ्नो बुद्धिविवेकले चाहिँ के भन्छ, त्यतातिर ध्यान दिऔं । एकातिर दयास्वरूपा, आमास्वरूपा भन्ने अनि कसैको घाँटी रेटेर कोही दयास्वरूपा होला र ? हामीले हाम्रा देवीदेवताको मानमर्दन गरेका छौं, बद्नाम गरेका छौं । देवीदेवता र सार्वजनिक देवस्थल हामी सबैको श्रद्धाका केन्द्र हुन् । त्यहाँ मूलशास्त्रविपरीत देवीदेवताका नाउँमा असहाय प्राणीको हत्या गरेर देवीदेवताको बद्नाम गर्ने र कसैको आस्था अनि विश्वासमा आघात पुर्याउने छुट कसैलाई छैन । अत ः पूजा, प्रार्थना, पारिवारिक मेलमिलाप तथा खुसी, उत्साह र आनन्दको पर्याय बडादसैंलाई मूल शास्त्रीय मान्यताअनुरूप मनाउन हामी सबैलाई दुर्गा भवानीले सत्प्रेरणा दिऊन् । महान् चाडको शुभकामना ।"
चिकित्सकलाई दण्ड कति उचित ?,"उपचारमा लापरबाही गरेको भनी कार्यस्थलभित्रै स्वास्थ्यकर्मीमाथि हुने गरेका हातपातलगायतका घटनामा तत्कालै कारबाही हुने, स्वास्थ्य संस्थाभित्र सुरक्षाको प्रत्याभूतिका निम्ति स्वास्थ्य संस्था तथा स्वास्थ्यकर्मी सुरक्षा ऐनमा धरौटीबिनाको जेल अर्थात् जेल विदाउट बेल को प्रावधान राख्न माग भइरहेको बेला मन्त्रिपरिषद् स्वास्थ्य मन्त्रालयको नाममा उल्टो निर्देश जारी गरेको छ। स्वास्थ्यकर्मी एवं स्वास्थ्य संस्था सुरक्षा ऐनमा चिकित्सकीय लापरबाही भए क्षतिपूर्ति दिने व्यवस्था रहेको र उपभोक्ता संरक्षण ऐनको नाममा समेत अन्य वस्तुजस्तै गरी लापरबाही भएनभएको अनुसन्धानबाट पुष्टि नभई विज्ञहरूको रायविपरीत दबाबको भरमा उपचारमा संलग्न चिकित्सकलाई सजाय या क्षतिपूर्तिसमेत तोक्ने गरिएको छ। चिकित्सकीय सेवामा लापरबाही भएनभएको विषय प्राविधिक हो ,जसलाई सम्बन्धित विज्ञले मात्रै छुट्याउन वा ठहर गर्न सक्छन्। दुर्भाग्य नेपालमा त्यस्तो संयन्त्र निर्माणमा ध्यान दिने गरिएको छैन। साथै स्पष्ट कानुनी प्रावधानको पनि अभाव छ। नेपाल मेडिकल काउन्सिललाई पनि आचारसंहिताको उल्लंघन गरेमा दर्ता किताबबाट सम्बन्धित चिकित्सकको नाम हटाउने अधिकार छ। तर स्वास्थ्य मन्त्रालयले चिकित्सकीय लापरबाही भएको या अस्पतालमा अप्रिय घटना भएमा सम्बन्धित नियामक निकाय मेडिकल काउन्सिललाई जिम्मेवारी नदिई आफैंले छानबिन गर्ने गरेको छ। उपचारमा लापरबाही गरेको ठहरिए पीडित पक्षले क्षतिपूर्ति पाउने प्रावधान अमेरिकालगायतका धेरै मुलुकमा छ, तर नेपालमा विनाआधार निर्दोष चिकित्सकमाथि कार्यस्थलमै हुलहुज्जत गर्ने, दोषारोपण गर्नेदेखि शारीरिक आक्रमण गर्नेसम्म हुने गरेका छन्। उपचारका क्रममा भएका अप्रिय या हातपातका घटनामा अपवादबाहेक निर्दोष चिकित्सक आक्रमणको सिकार भएका छन्। त्यति मात्रै होइन, निर्दोष चिकित्सकको अनाहकमा बद्नामी हुने गरेको छ। शारीरिकभन्दा मानसिक पीडा झनै गहिरो हुने गर्छ, जसको प्रभाव लामो हुने गर्छ। सुरक्षा दिनुको सट्टा विनाआधार प्रहरी प्रशासनबाट समेत ज्यादती हुने गरेका छन्। के हो लापरबाही भनेको ? हासिल भएको योग्यताअनुसारको ज्ञान र सीपका साथै उपलब्ध उच्चतम प्रविधि प्रयोग गरी बिरामीको उपचार नगर्नुलाई लापरबाही भएको मान्न सकिन्छ। तर त्यो उपचारको स्तर बिरामीको रोगको अवस्था, भौगोलिक अवस्था, बिरामीको उमेरलगायतमा पनि निर्भर रहने गर्दछ। ज्ञान र सीप, सक्षमता, उपलब्धता हुँदाहुँदै पनि बिरामीको अवस्थाले उपयुक्त औषधि र उपकरणबाट बिरामीको उपचार गर्न नै नमिल्ने स्थिति पैदा हुन्छ। त्यसैगरी उपचारनिम्ति उपयोगमा ल्याइएका औषधीविरुद्ध शरीरभित्र पैदा हुने जैविक एवं आनुवंशिक प्रतिकूलता र गम्भीर रासायनिक प्रतिक्रियाले पनि व्यक्तिको ज्यान जान सक्छ। उपचार गरिने ठाउँको अवस्था, वातावरण, कीटाणुको सक्रियताले पनि असर पार्छन्। विशेष सघन कक्षमा पनि उपचारको सिलसिलामा हानिकारक कीटाणुले शरीरभित्र प्रवेश गर्दछन्। कीटाणु शरीरभित्र प्रवेश गरी तिनको विकास र वृद्धिले शरीरका महत्वपूर्ण अंगलाई हानि पुर्याउने अवस्था नै सेप्टिसेमिया हो, जसको कारणले बिरामीको मृत्यु हुने सम्भावना रहन्छ। यसबाहेक ज्ञान, सीप, उपलब्ध प्रविधिबाट बिरामीको उपचार गर्दागर्दै पनि अपवादको रूपमा दुर्घटना हुन सक्छन्। क्षतिपूर्तिको व्यवस्था कानुन नै हातमा लिई बलजफ्ती, दबाब, डर र त्रास सिर्जना गरी अस्वाभाविक रूपमा आर्थिक माग गर्ने प्रवृत्तिले समस्या पैदा गरेको छ। यस्तो स्थितिमा सम्बन्धित पीडित पक्षभन्दा पनि आपराधिक र पेसेवर अपराधी समूहले निहित स्वार्थ सिद्ध गर्ने गरेको गुनासो पनि व्याप्त छ। अनुसन्धानबाट आचारसंहिताविपरीत र लापबाहीपूर्वक भएको ठहरिएमा कारबाही गर्ने र पीडित पक्षलाई क्षतिपूर्ति दिने प्रावधान कार्यान्वयन गर्ने कार्यमा कसैको विमति नरहला। राज्य नै जिम्मेवार भई चिकित्सा क्षेत्रका यस्ता सवालको निरूपण गर्न स्पष्ट ऐन, कानुन, नियमको निर्माण गरी सम्बन्धित नियामक निकायलाई प्रभावकारी बनाउनुको विकल्प छैन। त्यसैले चिकित्सा सेवाको अन्तर्राष्ट्रिय मान्यताअनुसार लापरबाहीको सम्बन्धमा छुट्टै चिकित्सकीय कानुन र अनुसन्धान संयन्त्र चाहिन्छ, जसले लापरबाहीको किसिम र स्तरअनुसार सजाय या क्षतिपूर्ति तोकोस्। स्वास्थ्य मन्त्रालयले पनि विनाकानुन हचुवा र दबाबको भरमा उपचारका क्रममा भएका घटनाको सम्बन्धमा छानबिन गरी स्थितिलाई नियन्त्रणमा लिन खोजेको देखिन्छ, तर सरकारी उच्च निकायले जिम्मेवार नियामक निकायलाई नै प्रदान गर्नु उपयुक्त होइन र ? बरु मन्त्रालयबाट सहजीकरण र समन्वयको भूमिका खेलिनु उपयुक्त हुन्थ्यो। आत्मसमीक्षा र नैतिकताका सवाल सिद्धान्ततः चिकित्सकीय पेसामा व्यवसाय कम र सेवा बढी हुनुपर्ने मान्यता छ। तर चिकित्सकमा यो पेसालाई व्यवसायको रूपमा अपनाउनुपर्ने बाध्यता सिर्जित गरिएको पनि छ। सरकारी होस् या निजी होस्, अपवादबाहेक सबै क्षेत्रमा काम गर्ने विशेषज्ञ चिकित्सक वास्तवमै आफैं शोषित हुने गरेका छन् र उनीहरूलाई बिरामीको शोषण गर्ने माध्यमसमेत बनाइएको छ। यसो भन्नु किमार्थ पनि हिच्किचाहट हुन्न कि निजी स्वास्थ्य संस्थामा पनि सोझासीधा, मध्यम आर्थिक अवस्था भएका, पहुँच नपुग्ने नै ठगिने गरेका छन्। विरासतमा हुर्केका, विशेष अवसर प्राप्त गरेका, असाधारण प्रतिभा क्षमता, प्रचारप्रसारमा पोख्त, पहुँच पुगेका वरिष्ठतम्बाहेकका चिकित्सकलाई सामान्य दैनिक आवश्यकताका साधन पूर्ति गर्न पनि धौधौ हुने गरेको छ। उदाहरणको रूपमा राजधानीको धेरैजसो अस्पताल या क्लिनिकमा वरिष्ठ विशेषज्ञले पनि प्रति बिरामी २५० देखि ३०० रुपैयाँ पाउने गरेका छन्, जसको लागि काठमाडौंको लामो जाम छिचोलेर जानुपर्ने हुन्छ। त्यति मात्रै होइन, एउटा चिकित्सकले गुजारा चलाउन पनि धेरै ठाउँ चहार्नुपर्ने स्थिति छ। त्यसैले अस्पताल या क्लिनिक सञ्चालकबाट एकातिर चिकित्सकको श्रमको शोषण भएको स्थिति छ भने अर्कोतर्फ चिकित्सकलाई अनावश्यक अनुसन्धान गर्न लगाई महँगा अनावश्यक औषधी किन्न लगाएर बिरामीको शोषण गर्ने माध्यमसमेत बनाइने गरेका छन्। चिकित्सकले आत्मसमीक्षा पनि गर्नुपर्ने भएको छ, बिरामीलाई दिइने औषधी प्रेस्कृप्सन निदान भएको रोगभन्दा उपहार र प्रायोजनाबाट प्रभावित त छैनन् ? कतै हामीबाट चिकित्सकीय आचारसंहिताविपरीतका अमानवीय कार्य त भएका छैनन् ? सीमित संख्याबाहेकका सरकारी या निजी क्षेत्रका चिकित्सकले न्यूनतम आर्थिक सुविधा पाउने गरेका छन्। त्यसैले पनि चिकित्सक धेरै ठाउँ चाहार्न या गलत बाटो अख्तियार गर्न बाध्य भएका पनि हुन सक्छन्। सरकारमा बस्नेहरू या बसिसकेकाहरूले स्वास्थ्य बिमा या अन्य स्वास्थ्य क्षेत्र सुधारका जतिसुकै नारा दिए पनि चिकित्सकीय मनोबल उठ्दैन। जबसम्म सजाय र पुरस्कारको व्यवस्था हुँदैन, विद्यार्थी कालदेखिको पार्टीप्रतिको संलग्नतालाई मूल्यांकन गर्ने आधार बनाइन्छ, तबसम्म सार्वजनिक स्वास्थ्य सेवामा सुधार हुनै सक्दैन। राज्य नै जिम्मेवार भई चिकित्सा क्षेत्रका यस्ता सवालको निरूपण गर्न स्पष्ट ऐन, कानुन, नियमको निर्माण गरी सम्बन्धित नियामक निकायलाई प्रभावकारी बनाउनुको विकल्प छैन। नेपाल चिकित्सक संघका वरिष्ठ उपाध्यक्ष हुन्।"

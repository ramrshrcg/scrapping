शीर्षक,विवरण
"कानुनी शासन, लोकतन्त्र र मानव अधिकारको सम्बन्ध","मानव अधिकारको प्रत्याभूतिका लागि कानुनको शासन अनिवार्य मानिन्छ। कानुनको शासनको अभावमा मानव अधिकारको उपयोग र संरक्षण हुन सक्दैन र मुलुकमा हुकुमी शासनको राज कायम हुन्छ। कानुन शासनको अभावमा स्वतन्त्रता, समानता, स्वच्छ सुनुवाइ, नागरिक तथा राजनीतिक अधिकार, आर्थिक सामाजिक सांस्कृतिक अधिकारको व्यवहारतः प्रत्याभूति हुन सक्दैनन्। कानुन शासनको उद्देश्य नागरिक स्वतन्त्रताको संरक्षण गर्नु नै हो। त्यसैले कानुन शासनको विद्यमानतामा नै मानवअधिकारको प्रत्याभूति सुनिश्चित हुन्छ। कानुन शासनको अभावमा भएका कानुनको पनि स्वेच्छाचारी प्रयोग हुन पुगी नागरिक अधिकार धराशायी बन्छन्। कानुन शासनको अभावमा भेदभावकारी कानुनहरू हाबी हुन पुग्छन्। यसैगरी कानुन शासनको अभावमा न्यायिक स्वतन्त्रता पनि कायम हुन सक्तैन, फलतः नागरिक अधिकारको पहरेदारको रूपमा रहने अदालतले नागरिक अधिकारको संरक्षणमा सबल भूमिका निर्वाह गर्न सक्तैन। संयुक्त राष्ट्रसंघका महासचिवले एक प्रतिवेदनमा भनेका छन् स्वतन्त्रता र भयबाट उन्मुक्ति मानवका लागि आवश्यक मानव अधिकार हुन्, तर त्यतिमात्र पर्याप्त छैन। प्रत्येक मानवले मर्यादित र सम्मानित रूपमा व्यवहार पाउने अधिकार हुन्छ र त्यस्तो मर्यादा तथा सम्मान सबै मानव अधिकारको उपयोग तथा कानुनको शासनबाट संरक्षण गरेर मात्र प्राप्त हुन्छ। मानव मर्यादा कायम गर्न अन्तर्राष्ट्रिय मानव अधिकार कानुन, अन्तर्राष्ट्रिय मानवीय कानुन र अन्तर्राष्ट्रिय फौजदारी कानुनलाई आधारभूत कानुनी संरचनाको रूपमा लिइन्छ। कानुन शासनलाई यस्ता आधारभूत कानुनी संरचनाको संरक्षण र संवद्र्धन गर्ने रथका रूपमा लिइन्छ। कानुनको शासनले कानुनअनुसार नियम तथा मापदण्डका आधारमा अधिकार र शक्ति प्रयोगका आवश्यक संरचना उपलब्ध हुने वातावरण उत्पन्न गर्दछ र यसबाट मानव अधिकार संरक्षित हुन्छन्। कानुनको शासन र मानव अधिकार एकै सिद्धान्तका दुईवटा पाटा हुन्। त्यसैले कानुन शासन र मानव अधिकारबीच आपसमा अनन्य सम्बन्ध रहेको हुन्छ। यसलाई मानव अधिकारको घोषणापत्र १९४८ मा स्विकारिएको छ। यस घोषणापत्रको प्रस्तावनामा निरंकुशता र दमनविरुद्ध अन्तिम उपायका रूपमा विद्रोह गर्न मानिस बाध्य नबन्नुपर्ने हो भने कानुन शासनद्वारा मानवअधिकारको संरक्षण हुनु अति आवश्यक भन्ने उल्लेख छ। कानुन शासनले आर्थिक, सामाजिक र सांस्कृतिक अधिकार संरक्षण गर्नमा महत्वपूर्ण योगदान पुराउँछ। राष्ट्रसंघको सहसा्रब्दी घोषणापत्रमा सदस्य राष्ट्रहरू कानुन शासनको अभिवृद्धि गरी मानव अधिकारलाई सम्मान गर्ने विषयमा सहमत भएका थिए। सन् २००५ मा भएको विश्व सम्मेलनमा सदस्य राष्ट्रहरूले कानुन शासन र मानव अधिकार राष्ट्रसंघको विश्वव्यापी र अविभाजित मूलभूत मूल्य हुन् भन्ने उद्घोष गरेका थिए। वास्तवमा मानव अधिकार र कानुन शासन अन्तरसम्बन्धित र पारस्पारिक रूपमा आपसमा सहयोग गरिरहेका हुन्छन्। मानव अधिकार संरक्षण नभए कानुनको शासन कायम हुँदैन। यसैगरी कानुन शासनको अभावमा मानव अधिकार पनि संरक्षित हुँदैन। कानुन शासन मानव अधिकारको सिद्धान्तलाई व्यवहारमा कार्यान्वयन गर्ने महत्वपूर्ण माध्यम हो। कानुनको शासनको अभावमा लोकतन्त्रको परिकल्पना गर्न सकिँदैन र लोकतन्त्रको अनुपस्थितिमा कानुन शासनले जीवन्तता पाउन सक्दैन। लोकतान्त्रिक शासन व्यवस्थाको अन्त्य न्याय हो र न्यायका लागि कानुन शासन कायम रहनुपर्छ। लोकतन्त्रमा कानुनभन्दा माथि कोही हँदैनन् भन्ने मानिन्छ। लोकतन्त्रमा शासन व्यवस्थाको माध्यम कानुनलाई मानिन्छ। लोकतन्त्रमा जनताको प्रतिनिधिबाट कानुन निर्माण गरिन्छ। अत्याचारी शासनको अन्त्य, नागरिक राज्यको सिद्धान्त, सीमित सरकार, शक्ति नियन्त्रण र सन्तुलन, संवैधानिक सर्वोच्चता, न्यायिक पुनरावलोकन, स्वतन्त्र न्यायपालिकाविना लोकतन्त्र टिक्न सक्तैन। यी विषय कानुन शासनका पनि अभिन्न तत्व हुन् र कानुन शासनले मूर्तरूप लिएमा मात्र राज्यमा यी तत्व पाउन सकिन्छ। स्वतन्त्र न्यायपालिकाले प्रजातान्त्रिक मूल्य र मान्यतालाई संरक्षण र विकास गर्न मद्दत गरेको हुन्छ। कानुन शासन नभएमा स्वतन्त्र न्यायपालिकाको अपेक्षा गर्न सकिँदैन। लोकतान्त्रिक शासन व्यवस्थाको आधार नै कानुन शासन हो। जनताका अधिकारविरुद्ध प्रयोग हुने राजनीतिक हस्तक्षेपको नियन्त्रणको महŒवपूर्ण माध्यम कानुन शासन हो। शक्तिको स्वेच्छाचारी प्रयोगले कानुनको शासनलाई आघात पार्दछ। लोकतन्त्र र मानवअधिकार दुई भिन्न अवधारणा भए पनि एकअर्कासँग अन्योन्या िश्रत सम्बन्ध राख्छन्। मानव अधिकार लोकतन्त्रको आधार हो भने लोकतन्त्रमा मात्रै मानव अधिकारको संरक्षण र प्रत्याभूति सम्भव हुन्छ। यस हिसाबले मानव अधिकारले लोकतन्त्रलाई र लोकतन्त्रले मानव अधिकारलाई सहयोग गरिरहेको पाइन्छ। वास्तवमा मानव अधिकार र लोकतन्त्र साथसाथै अघि बढ्ने विषय हुन्। लोकतान्त्रिक व्यवस्थामा मात्र मानव अधिकार संरक्षणको प्रत्याभूति हुन्छ र व्यवहारतः प्रयोगको वातावरण सृजना हुन्छ। लोकतान्त्रिक शासन व्यवस्थाको अभावमा मानव अधिकारको पूर्णरूपमा प्रयोग र प्रचलन सम्भव हँदैन। मानव अधिकारले प्रत्येक व्यक्तिको निर्णय निर्माण प्रक्रियामा सहभागिताको कुरालाई सुनिश्चित गर्दछ। जनताको निर्णय प्रक्रियामा सहभागिता लोकतान्त्रिक व्यवस्थाको एक महŒवपूर्ण पक्ष हो। मानव अधिकारले लोकतन्त्रका लागि आधार प्रदान गर्दछ र मानव अधिकारका विषयवस्तुहरू लोकतान्त्रिक व्यवस्थाका मर्मका रूपमा रहेका हुन्छन्। आवधिक, स्वच्छ, स्वतन्त्र र वालिग मताधिकारमा आधारित निर्वाचन मानव अधिकारको विषय मात्रै होइन, लोकतन्त्रको पनि आधारभूत तत्व हो। लोकतन्त्रका मूल्य र मान्यताहरू मानव अधिकारबाटै विकसित भएका हुन्। सन् १९९३ मा भएको मानव अधिकारसम्बन्धी विश्व सम्मेलनमा मानव अधिकार, लोकतन्त्र, विकास र आधारभूत स्वतन्त्रता अन्तरसम्बन्धित रहेको घोषणा गरेको थियो। सन् १९९९ मा राष्ट्रसंघले लोकतन्त्रको अधिकारलाई औपचारिक रूपमा मान्यता प्रदान गरेको थियो, जसमा भनिएको छ आधारभूत लोकतान्त्रिक अधिकार र स्वतन्त्रता पूर्ण सहभागिताको अधिकार लोकतान्त्रिक समाजका लागि आवश्यक कुरा हुन्। पूर्ण र यथार्थ लोकतान्त्रिक समाजमा मात्र सबै मानव अधिकारहरूको सम्मान र संरक्षण भएको हुन्छ। कानुन शासन, अविभेदजस्ता लोकतान्त्रित अवधारणाले मानव अधिकारलाई प्रवद्र्धन गर्दछन्। यी सबै आलोकमा हेर्दा मानव अधिकार र लोकतन्त्र एकअर्काबीच अन्तरसम्बन्धित छन् भन्ने प्रस्ट हुन्छ।  पौडेल उच्च अदालत तुलसीपुरका न्यायाधीश हुन्।"
प्रादेशिक राजधानीमा चलखेल,"नेपालमा राष्ट्रको हितमा सोच्नेलाई निरुत्साहित गर्न खोजिएको छ नेपाल समृद्ध राष्ट्र बन्न नसकेको होइन, बन्न नदिएको हो। यो देशलाई इतिहासदेखि नै शासकहरूले एउटा यस्तो गाईका रूपमा शोषण गर्दै आएका छन्, जसको दूध सबैले दोहन गर्छन् तर उसको लालनपालनमा कसैले ध्यान दिँदैनन्। राणाहरूले यसलाई अत्याचारपूर्वक शोषण गरे। २००७ सालपछाडि भारतीय शासकहरूसमेत यसको लुटमा सरिक भए। भारतमा औपनिवेशिक शासन चलाएका बेलायतीद्वारा राणाहरूले नेपाली युवकहरूको जीवन र जोबन पनि लुटे। तर २००७ सालपछि नेपाली शासकहरूसँग मिलेर भारतले नेपालको सार्वभौम स्वाभिमान र स्वतन्त्रता लुट्न थाल्यो भने तराईमा सिमाना पनि मिच्न थाल्यो। अहिले भर्खर वीरगन्जका जनताको ५० बिघा जग्गा लुटिएको छ। मेची पुलका एकजना नेपाली नागरिकले पंक्तिकारसँग भनेका थिए, जुन दिन मेची पुलवरिपरि नापनक्सा भई सीमा पिलरहरू गाडिँदै थिए, त्यसबखत नेपालको नापी विभागबाट खटिएका सर्भेयरहरू दार्जिलिङ घुम्न गएका थिए। अहिले त्यस्तै सर्भेयरले सिमानालाई नेपालको ५० बिघाभित्र ल्याइदिएछन्। यस्ता राष्ट्रद्रोहीलाई कडा सजाय दिने कानुन बनाउन नेपालका नेतालाई जाँगर छैन। अहिले त नेपाल सरकार सेलिब्रेटीलाई प्रदेशको प्रमुख शासक बनाउन व्यस्त छ। २०४७ सालपछि देश लुटिने क्रम तीव्र भएको छ। नेपाली नेताहरू राष्ट्रको एकएक पैसा लुट्दैछन् र उनीहरूका कार्यकर्ता देशमा आगो लगाइरहेका छन्। पजेरोका नाममा अर्बौं लुटियो देशको। महाकालीका नाममा नदी बेचेर लुटियो। निजीकरणका नाममा राष्ट्रका उद्योग बेचेर लुटियो। नेतालाई अनुदान र कार्यकर्तालाई सहयोगका नाममा लुटियो। कर्मचारीलाई सवारी साधन दिने नाममा लुटियो। मन्त्रीको सुरक्षाका नाममा लुटियो। लडाकु व्यवस्थापन गर्ने नाममा लुटियो। द्वन्द्व व्यवस्थापनका नाममा हातहतियार किनेर लुटियो। संविधान बनाउने नाममा लुटियो। अहिले संविधान कार्यन्वयनलाई धोका दिई राष्ट्रलाई पुनः अराजकतातर्फ मोड्ने गम्भीर षड्यन्त्र साकार पार्न फेरि देश लुटिँदैछ। प्रदेश राजधानीका नाममा जनतालाई मूर्ख बनाएर पार्टीका नेता र कार्यकर्ता फेरि देशमा आगो लगाउन थालेका छन्। यस्ता कार्यकर्ता र उनीहरूले उचालेका जनतालाई देश होइन, जिल्ला र गाउँ मात्र चाहिएको छ। हिजो विदेशीले संघीयता हाम्रो काँधमा राखिदिए। संघीयता मान्न तयार भएपछि जातीयता काँधमा राखिदिए। जातीयता हुर्किएपछि धर्म निरपेक्षता काँधमा राखिदिए। त्यसपछि नारा उठ्यो धर्म परिवर्तन गर्न पाउने अधिकारलाई मौलिक अधिकार बनाइनुपर्छ। यी सबै विदेशीले कानमा भरिदिएका मस्तिष्कमा राखिदिएका माग संविधानले पूरा गयो। यी मागका लागि आम जनतालाई मानसिक रूपमा विभाजित गरियो। जातीयता र कथित धार्मिक निरपेक्षताका नाममा देशभर आगो बालियो। कार्यालय जलाइए, ग्रन्थहरू जलाइए, अभिलेखहरू जलाइए। सबैभन्दा खतरनाक कुरा त जनताको विवेक जलाइयो। अहिले फेरि आगो लगाइँदैछन् प्रदेशको राजधानीका नाममा। विदेशीहरू सक्रिय छन्। उनीहरू प्रदेशको राजधानीका नाममा फेरि देशमा द्वन्द्व, अराजकता र हिंसाको निर्माण गर्न उद्यत् छन्। उनीहरू यसै बहानामा नेपालमा दीर्घ अस्थिरताको निर्माण गर्न चाहन्छन् र नेपाललाई समस्याग्रस्त असफल राष्ट्र बनाउन चाहन्छन्। राष्ट्रिय सुरक्षा र चुनौती एकातिर राष्ट्रिय धन लुटको धन फुपूको श्राद्ध भने झैं लुटिँदैछ। अर्कोतिर भ्रष्टाचार नांगो र घिनलाग्दो बनेको छ। नैतिकता पतनको सँघारमा देशको नेतृत्व र प्रशासन खडा भएको छ। राज्यका निकायहरूलाई पतनोन्मुख अवस्थामा पुर्याइएको छ। अहिले सरकारले राष्ट्रिय एकता र सुरक्षालाई चुनौती दिँदै प्रदेशको राजधानी तोक्ने कार्य गरेको छ। यस खेलको प्रयोजन राम्रोसँग भएको छ। पहिलो, अधिकांश पहाड रहेको प्रदेशको राजधानी पनि तराईमा सारिएको छ। दोस्रो, उत्तरी छिमेकीलाई प्रादेशिक सरकारसँग सम्पर्कविहीन गर्ने भारतीय चाहना र पहाड र तराईका जनताका बीचमा द्वन्द्वको अवस्था उत्पन्न गर्ने उद्देश्यले राजनीतिक दलभित्रसमेत मानसिक विभाजन गर्ने पश्चिमी खेलको मूर्तरूप दिने चाहनाले नै प्रदेशको राजधानी तोक्ने कार्य भयो। यसबाट के प्रमाणित हुन्छ भने कि प्रधानमन्त्री देउवा र उनका सल्लाहकार समूह पूर्णरूपमा अक्षम जमात कि त उनको समूह विदेशीबाट पूर्णरूपमा सञ्चालित छ। तेस्रो, जसरी प्रादेशिक राजधानी प्रस्तावित गरिएका छन्, देशको राष्ट्रिय सुरक्षा पूर्णरूपमा प्रभावित हुनेछ। पहाडमा सेवा सुविधा कम दिइँदै गइनेछ। अब पहाडबाट व्यापक रूपमा बसाइँसराइँ हुनेछ। विदेशीले संघीयता हाम्रो काँधमा राखिदिए। संघीयता मान्न तयार भएपछि जातीयता काँधमा राखिदिए। जातीयता हुर्किएपछि धर्म निरपेक्षता काँधमा राखिदिए। निर्वाचन आयोग भन्छ राष्ट्रियसभाको निर्वाचन नभई प्रतिनिधिसभा गठन हुँदैन। यसै हर्कतबाट संविधानको मूल आत्मा मार्न विदेशीहरू सफल भइ नै सके। अब प्रमुख निर्वाचन आयुक्त भन्दैछन्, प्रदेशको आन्दोलन र हिंसा नरोकिई राष्ट्रियसभा निर्वाचन सम्भव हुँदैन। यही माघ ७ गतेपछि संविधानको अन्तर्वस्तु नै जीवित नरहेको दाबी गर्ने विदेशी खेललाई आधार प्रदान गर्दैछन्। यस अवाञ्छित गतिविधिले राष्ट्रिय संकट पैदा गर्ने खतरा छ। प्रदेशका नेतालाई के थाहा छैन भने सबै प्रदेशका राजधानी एउटा भौगोलिक खण्डमा केन्द्रित गर्दा त्यसले राष्ट्रिय सुरक्षालाई गम्भीर रूपमा प्रभावित पार्नेछ। त्यसैले यो खेल संविधान तुहाएर नेपाललाई असफल राज्य बनाउने षड्यन्त्र हो। नेपालको सिमाना खुला र अव्यस्थित छ। सबै सहरहरू तराईमा केन्द्रित गरिएपछि त्यहाँको व्यापार र व्यवसायमा भारतीय व्यापारी र व्यवसायीको अधीन कायम हुनेछ। यी प्रदेशमा अब नागरिकताको खेती मौलाउनेछ। तराईका आदिवासीका जमिन भूमाफियाले हडप्नेछन्। भूमाफियालाई लगानी भारतीय कालो धनबाट आउनेछ। तराईमा राजधानी राख्न हातमा मसाल लिएर हिँड्नेहरूले के ख्याल गर्नुपर्छ भने यो आमाको कोख जलाउने काम हो। प्रदेश राजधानी चयनमा विदेशीको खेल छ भन्नका लागि केही आधार छन्। पहिलो, यस्तो संवेदनशील प्रश्नमा सरकारले राजनीतिक सहमतिको प्रयास गरेन। दोस्रो एमाले, माओवादी र कांग्रेसका सांसदहरू पार्टीको निर्णयविना देश होइन, जिल्लाको हितमा आन्दोलनमा उत्रिए। तेस्रो आन्दोलनलाई राजनीतिक बहस लग्ने होइन, हिंस्रक बनाउन खोजियो। आम जनताको विकास र सबै क्षेत्रका जनताको सम्पर्क स्थापनाको उद्देश्यद्वारा प्रादेशिक राजधानी तय गर्नुपर्नेमा देशलाई भौगोलिक विच्छिन्नतातर्फ उन्मुख गरिँदैछ, यो दुर्भाग्य हो। भ्रष्टाचार र माफियातन्त्र देशलाई अराजकता, असहिष्णुता, गरिबी र भ्रष्टाचारको जालोभित्र कहिल्यै निस्कन नदिने खेल, एउटा रणनीतिक स्थानमा रहेको देशलाई अधीनमा राख्ने पश्चिमी शक्तिको स्थापित रणनीति हो। भारत यसको सहयोगी बनेको छ। पश्चिमी शक्तिहरूले हिजो सुडानलाई फुटाएपछि सबैथोक ठीक हुन्छ भनेका थिए। पश्चिमाहरूले जबर्जस्ती सुडान टुक्र्याए। तर दक्षिण सुडान झन्झन् द्वन्द्वरत हुँदैछ। किनकि विदेशीहरूलाई यहाँ शान्ति चाहिएकै थिएन। उनीहरूले एउटा फुल्दोफल्दो देश युगोस्लाभियालाई पतन गराए। नेपालमा उनीहरूको खेल यही हो। नेपाललाई यसरी बिथोलेर नेपालबाटै उनीहरूले पाउने केही छैन। उनीहरू त नेपाललाई मोहरा बनाएर भारत र चीनमा आफ्नो दाउपेच लगाउने हो। कसरी बुझाउने होला स्वार्थी नेताका चंगुलमा परेका आम जनतालाई यो कुरा ? भ्रष्टाचार क्यान्सर बनिसकेको छ। जनताका रगत र पसिनाबाट उठाएको कर राष्ट्रपति, प्रधानमन्त्री, मन्त्री, नेताका आसेपासे र ठूला कर्मचारीका सवारी र सुविधामा नै सकिने अवस्था आइसक्यो। विकासका प्रोजेक्ट नाटक भइसके। विकासका लागि छुट्ट्याएको बजेट गाउँदेखि केन्द्रसम्मका नेता, कर्मचारी र ठेकेदार मिलेर खान्छन्। काठमाडौं सहरको त कुरै छोडौं, काठमाडौं प्रवेश गर्ने राजमार्गको हालत हेर्नुहोस्। नागढुंगादेखि कलंकीसम्म आएर हेर्दा, देशको बर्बादीको तस्बिर झलझली आउँछ। कति नेता, उनीहरूका आसेपासे र कर्मचारी यो बाटोबाट हिँड्दा हुन्। तर पनि उनीहरू किन सरोकार राख्दैनन्, यसमा यस्ता लाजलाग्दा घटना र प्रवृत्तिप्रति ? किनकि उनीहरू जनताका लागि होइन, आफ्नो स्वार्थका लागि नेता भएका हुन्। यस्तो अवस्था जानाजानी सिर्जना गरिएको हो, किनकि दक्षिण एसिया र चीनलाई सम्पर्कमा आउन नदिने वा मिल्न नदिने पश्चिमी रणनीति कार्यान्वयनमा नेपालको भूमिले रणनीतिक महत्व राख्छ। समृद्ध नेपाल यस रणनीतिको कार्यान्वयनमा बाधक बन्छ। त्यसैले विदेशी खेलको लक्ष्य नेपाल असफल राष्ट्र बन्नैपर्छ भन्ने हो। जिल्लाजिल्लामा मसाल बोकेर हिँडिरहेका युवा यही षड्यन्त्र र प्रपञ्चको सिकार बनाइएका छन्। नेपालमा राष्ट्रको हितमा सोच्नेलाई निरुत्साहित गर्न खोजिएको छ। पत्रकारहरू, वकिल, बौद्धिक आदि यस्तै प्रवृत्तिबाट ग्रसित छन्। सर्वसाधारण जनता राष्ट्रको अस्तित्व विनास गर्ने मसाल बोकेर आफ्नो अधिकार खोजिरहेको भ्रमबाट ग्रस्त छन्। जोखिमपूर्ण भविष्य राष्ट्रियसभा गठन नभई प्रतिनिधिसभाको गठन हुँदैन भन्ने गैरराजनीतिक अनैतिक र राष्ट्रविरोधी मान्यता त अब निर्वाचन आयोगका प्रमुख आयुक्त अयोधीप्रसाद यादवको सिद्धान्त नै बनिसक्यो। अब त्यसको मुखमै प्रधानमन्त्रीले प्रदेशको राजधानी तोकिदिए। अब देश आन्दोलनमा छ। अब अयोधी भन्दैछन्, राजनीतिक दलले हिंसा नरोके राष्ट्रियसभाको निर्वाचन हुँदैन। तर यो आन्दोलन रोक्न गराइएको होइन। माघ ७ नाघेपछि निर्वाचन भएकै छैन भन्ने आवाज उठ्न बेर छैन। संविधानको वैधानिकता समाप्त भएपछि त्यस्तो संविधानको जनताले प्रतिरक्षा गर्ने छैनन्। देशलाई असफल बनाइनेछ। त्यसपछि शान्ति सेना राख्ने तर्क गरिनेछ। पश्चिमी रणनीति सफल हुनेछ। सायद त्यसबेला भारतलाई आफ्नो मूर्खता महसुस होला। राष्ट्रियसभाको निर्वाचन बिथोली सरकार बन्न नदिने खेललाइ देशभक्त नागरिकले परास्त गर्न सके समृद्धि र विकासको राजनीतिका लागि देश बच्नेछ।"
गरिबीको दुष्चक्र र इन्द्रकलाहरू,"गरिबी नेपालको प्रमुख समस्या रहिआएको छ। नेपाल जीवनस्तर सर्वेक्षण २०६६६७ अनुसार २५ प्रतिशत नेपाली अझै पनि गरिबीको रेखामुनि नै रहेको देखिन्छ। त्यसैगरी हालसाथै प्रकाशित नेपाल बहुआयामिक गरिबी सूचकांक २०१८ प्रतिवेदनअनुसार २८६ प्रतिशत जनता अहिले पनि बहुआयामिक रूपमा गरिब नै छन्। यसमा कुपोषण तथा अशिक्षा प्रमुख समस्याका रूपमा रहेका छन्। गरिबी ग्रामिण क्षेत्रमा व्यापक रहेको छ, जहाँ गरिबीको दर ३३ प्रतिशत रहेको छ। दलित तथा महिला विशेषतः गरिबीको मारमा परेका छन्। दुर्भाग्यवश, कृषिमा संलग्न परिवार चरम गरिबी झेलिरहेका छन्। ग्रामीण क्षेत्रमा भएका तथा थोरै मात्र जग्गाजमिन भएका (०२ हेक्टरभन्दा कम) नेपाली सबैभन्दा गरिबको सूचीमा पर्छन्। यसले के देखाउँछ भने नेपालमा भूमिसुधार तथा न्यायसंगत रूपमा भूमिको बाँडफाँट भएको छैन। चरम गरिबी कायमै हुनुमा यसलाई पनि एउटा कारणका रूपमा लिन सकिन्छ। आर्थिक गतिविधि सुरु गर्नका लागि पर्याप्त स्रोत नहुँदा विकास तथा सुधारका अवसर त्यसै पनि कम हुने भए। गरिब किन सधैं गरिब नै रहन्छ ? गरिब परिवार किन यस दुस्चक्रबाट उम्कन सक्दैनन् ? गरिबीले कसरी गरिब बालबालिकाको भविष्य निर्धारण गर्छ ? गरिब अभिभावक आफ्ना बालबालिकाको भविष्य सुधार गर्ने कुरामा किन निरिह हुन्छन् ? यस दुस्चक्रलाई तोड्न जरुरी छ। इन्द्रकला तामाङ काठमाडौंमा घरेलु कामदारका रूपमा काम गर्छिन्। उनको घर सिन्धुपाल्चोकको जल्केनीमा छ। उनी एक्लैको कमाइले ६ जनाको परिवार पालिएको छ। उनका श्रीमान्ले गाउँकै अर्कै केटीसँग बिहे गरी आफ्ना परिवारको रेखदेख गर्न छोडेका छन्। तीन छोरी, एक छोरा र सासूको लालनपालनको जिम्मा उनकै काँधमा आइपरेको छ। गाउँमा आयको राम्रो अवसर नदेखेर उनी सपरिवार काठमाडौं झरिन्। उनी मनहरा खोला किनारमा सुकुम्बासी बस्तीमा बस्छिन। उनी आफ्ना बालबालिकालाई पढ्न विद्यालय पठाउन सक्ने अवस्थामा छैनन्। उनीसँग विद्यालयको शुल्क तिर्ने पैसा छैन। आफ्नो थोरै आम्दानीबाट जसोतसो उनले आफ्नो परिवार पालिरहेकी छन्। उनकी सासू विगत केही वर्षदेखि दमको रोगी छिन्। इन्द्रकलाको परिवारले दिनमा दुईपटक मात्र खान पाउँछ। यसबीचमा खानाखाजा खान उनीहरूसँग पैसा छैन। कहिलेकाहीं भने इन्द्रकलाको मालिकका घरमा केही विशेष कार्यक्रम हुँदा दिउँसो पनि खान पाउँछन्। एक स्थानीय गैरसरकारी संस्थाले उनका बालबालिकाको शिक्षाको व्यवस्था गरिदिएको भए पनि उनीहरू पढ्न विद्यालय जाँदैनन्। बरु आमालाई सहयोग गर्छन् र अरूका घरहरूमा काम गर्छन्। उनीहरू बस्ने ठाउँमा खानेपानी आउँदैन। बस्तीभरि नै जम्मा एउटा पानी आउने धारा छ, जसमा हप्ताको दुई दिन मात्र पानी आउँछ। पानी जम्मा गर्न उनीहरू घन्टौं लाइनमा बस्छन्। यो पानीलाई पनि उनीहरू उमाल्न वा स्वच्छ बनाउन सक्दैनन्। उनीहरूलाई पानीको खराबीले विभिन्न रोग लाग्छ भन्ने हेक्का छैन। कान्छी छोरी चार वर्षकी छन्, उनी पटकपटक बिरामी परिरहन्छिन्। कहिले ज्वरो, कहिले रुघाखोकी त कहिले झाडाबान्ता। उनको छोरो सात वर्षको छ, उसले नै कान्छी बहिनीको हेरचाह गर्छ। बस्तीमै निःशुल्क उपचार सुविधा दिने एउटा हेल्थपोस्ट छ। तर इन्द्रकलासँग औषधि किन्ने पैसा छैन। त्यसैले बरु उनी बिरामी पर्दा छोराछोरीलाई झाँक्रीकहाँ लिएर जान्छिन्। उनी आफ्नो छोरो विद्यालय जाओस् भन्ने चाहन्छिन्, तर ऊ मान्दैन। सुरुमा त उनी आफ्नो छोरालाई जबर्जस्ती विद्यालय पुर्याएर आउँथिन्, तर उनीसँग विद्यालयको ड्रेस र कापीकलमका लागि पर्याप्त पैसा हँुदैनथ्यो। उनीहरूले दुई कक्षाभन्दा माथि पढ्न सकेनन्। इन्द्रकला आफ्नो छोराछोरीको भविष्यलाई लिएर चिन्तित छिन्। उनलाई आफ्नी जेठी छोरी बिग्रेको केटासँग भागेर जान्छे कि भन्ने चिन्ता छ। त्यसैगरी उनलाई आफ्नो छोराको भविष्यप्रति पनि चिन्ता छ। छोरो नपढ्ने र खराब संगतमा पर्ने डर उनलाई छ। छोरा चोर, फटाहा हुने हो कि भनी चिन्तित हुन्छिन्। छोराले कुबाटो समातेन भने पनि उसले आफ्नो ज्यान के गरी पाल्ला भन्ने उनलाई चिन्ता छ। अधिकांश गरिब घरपरिवारको कथा इन्द्रकलाको जस्तै छ। गरिबहरूसँग आर्थिक स्रोत र साधन हुँदैन। गरिब भएकै कारणले उनीहरूले पढाइ पूरा गर्न पाउँदैनन् अथवा सक्दैनन्। उनीहरूका खानामा पोषणको कमी हुन्छ, जसले गर्दा उनीहरूको शारीरिक तथा मानसिक विकासमा अवरोध पुग्छ। यसले गर्दा उनीहरूको शारीरिक र मानसिक क्षमता कमजोर भई शिक्षा तथा रोजगारमा असर पुग्छ। राम्रो शिक्षा आर्जन गर्न नसक्दा भविष्यमा राम्रो रोजगार पाउन सक्दैनन्। साथै शारीरिक क्षमतामा कमी तथा खराब स्वास्थ्यले उनीहरूको कमाउन सक्ने क्षमतामा पछि गएर ह्रास आउँछ। यसरी एउटा गरिबीको दुष्चक्र निर्माण हुन्छ। गरिबहरूसँग आफ्नो जीवन उकास्ने अवसरहरूको कमी हुन्छ, जसले गर्दा उनीहरूका छोराछोरीले पनि गरिबी तथा अभावमा बाँच्नुपर्ने हुन्छ। उनीहरूका छोराछोरी यस्तै दुष्चक्रमा फस्छन्। गरिबीसँग जुध्न त्यति सजिलो छैन। सजिलो हुन्थ्यो भने संसारका आधाभन्दा बढी जनसंख्या गरिबीमा बसिराख्नुपर्ने थिएन। विभिन्न देशहरूमा गरिबीका स्रोत तथा कारण फरक हुन सक्छन्। तथापि, उनीहरूले भोग्ने गरिबीको चक्र उस्तै हुन्छ। गरिबी निवारण गर्ने हो भने त्यसको स्रोतमै हमला गरिनुपर्छ। सर्वप्रथम, गरिबीले पिल्सिएकाहरूलाई गरिबी निवारण कार्यमा सामेल गराउनुपर्छ। गरिबलाई भविष्यमा काम लाग्ने ज्ञान तथा दक्षता दिनु यससँग लड्ने एक अचुक हतियार हुन सक्छ। गरिबी निवारण कार्यक्रम ल्याउँदा वा कार्यान्वयन गर्दा सोझै गरिबहरूलाई लक्षित गर्नुपर्छ। साथै यो जान्नुपर्छ गरिबी निवारण अल्पकालमा सम्भव छैन। निमुखाहरूलाई विकासमा आफैं प्राथमिक सरोकारवाला हुनका लागि केही समय लाग्छ। समाजमा गरिबी घटाउन र समानता स्थापित गर्न राज्यले सबैलाई स्रोतमै बराबरीको अवसर प्रदान गर्नुपर्छ। विशेषतः शिक्षा तथा स्वास्थ्यमा उनीहरूको पहुँच पुयाउने नीति बनाउनुपर्छ। बालबालिकालाई निःशुल्क शिक्षा प्रदान गरेर मात्र पुग्दैन किनभने गरिब परिवारका अभिभावकका लागि शिक्षामा समय र लगानी पनि खर्च हो। यसर्थ, निःशुल्क शिक्षाका साथै गरिब तथा पिछडिएका बालबालिकाको लालनपालनमा पनि राज्यले लगानी गर्नुपर्ने हुन्छ। शिक्षा गुणस्तरीय तथा सीपमूलक हुनुपर्छ ताकि गरिब परिवारका पनि बालबालिकाले भविष्यमा रोजगार तथा आयको बाटो समात्न सकून्। त्यसका अतिरिक्त देशमा रोजगार सृजनाको संयन्त्र खडा गर्न जरुरी छ। यसले गरिबका लागि आय बढाउनुका साथै देशको दिगो विकासका लागि भौतिक तथा मानवीय पुँजीको सिर्जना पनि गर्छ। चर्चित अर्थशास्त्री अमत्र्य सेनले उनको पुस्तक पूवर रिलेटिभ्ली स्पिकिङ मा गरिबीलाई हेर्ने तरिकामा नयाँ आयाम थपेका छन्। उनका अनुसार गरिबी क्षमता अभिवृद्धिमा मुख्य बाधकको रूपमा रहेको छ। उनका अनुसार पूर्णरूपमा गरिबी उन्मूलन गर्न असाध्यै गाह्रो छ। यद्यपि, केही आधारभूत आवश्यकता पूर्ति हुन जरुरी छ। अहिलेको परिवेशमा गाँस, बास र कपासलाई मात्र आधारभूत आवश्यकता मान्न सकिँदैन। गरिबी मापनमा शिक्षा, स्वास्थ्य तथा सरसफाइ र स्वतन्त्रता आदिको अवस्थालाई पनि आवश्यक मापदण्डको रूपमा हेरिनुपर्छ। जीविका, आत्मबल तथा स्वतन्त्रता नै विकास र गरिबीका मुख्य सूचकांक हुन्। श्रेष्ठ अर्थशास्त्रका अध्येता हुन्।"
फेरिएला त भारतको ठुल्दाइ प्रवृत्ति ?,"भारतले नेपालमा भारतविरोधी सेन्टिमेन्ट न्यूनीकरण गर्ने उपाय खाजेको हुन सक्छ सन् १९५० मा राणाकालीन अन्तिम प्रधानमन्त्री मोहनशमशेरको श्री ३ को पद टिकाइदिने सर्तमा नेपाल र भारतबीच विशेष सम्बन्ध को भरथेग रहने गरी दुई सन्धिमा हस्ताक्षर भए। ती सन्धि असमान थिए र तिनमा भारतको सामरिक तथा आर्थिक हितलाई मात्रै एकपक्षीय रूपमा प्राथमिकीकरण गरिएको थियो। ती सन्धिकै कारण दिल्ली नेपालको आन्तरिक मामिला व्यवस्थापनमा आफ्नो प्रभुत्व विस्तार गर्न कामयाव भयो भन्ने तथ्य क्षेत्रीय शक्ति राजनीति तथा सामरिक मूल्यसहितको कूटनीतिक इतिहास को कसीमा पटकपटक परीक्षण भइसकेका छन्। तिनै सन्धिका कारणले नै दिल्ली संस्थापनलाई नेपालको शासकीय भान्सा मा नुनतेल अड्कल्न सक्ने राजनीतिक हैसियत दिएको हो। नेपाली राजनीतिको मूल साँचो आफ्नै अधीनमा राखेर आफूअनुकूल नेपालको स्रोतसाधन उपयोगमा यहाँको राजनीतिक नेतृत्वलाई प्रयोग गर्न सक्ने गरी दिल्लीलाई मजबुत बनाइदिने औजार पनि तिनै सन्धि हुन्। दिल्ली त्यसरी नेपालको सूक्ष्म आन्तरिक मामिलामा आफू अदृश्य प्रभु सत्ता को रूपमा दरिँदै गर्दा उसले नेपाल एउटा सार्वभौमसत्तासम्पन्न स्वतन्त्र मुलुक हो भन्ने पक्षलाई कहिल्यै आत्मसात गर्न चाहेन। बरु नेपाल सम्बन्धको सवालमा दिल्लीले ठुल्दाइ प्रवृत्ति लाई नै जबर्जस्त प्राथमिकता दियो र त्यसै आधारमा काठमाडौंमाथि आफ्नो दादागिरी लादिरह्यो। यो क्रमको तीव्रता २०७२ मा नेपालको संविधान जारी भएपछि उसले लगाएको नाकाबन्दीको अध्याय समाप्त होउञ्जेल कायम रह्यो। इतिहासमा पनि भारतको कोयर्सिभ (दबाबकारी) कूटनीति कुन हदसम्म सघन थियो भने उसले नेपालको सार्वभौम हैसियत लत्याएर सन् १९५१ मा नेपालचीन उत्तरी सिमानामा भारतीय सैनिक मातहत रहने गरी चेकपोस्ट् खडा गर्यो। त्यसलगत्तै उसैको जोडबलमा काठमाडौंमा भारतीय सैनिक मिसनको पनि स्थापना भयो। त्यसपछि दिल्लीले आफ्नो सुरक्षा छाताभित्र नेपाललाई समेट्ने दुस्साहस मात्रै गरेन, सामरिक रूपले नेपाल प्रवेशको राजनीतक बाटो समेत छोट्यायो। सँगै, नेपालको उत्तरी हिमाललाई उसले चीनसितको आफ्नो अभेद्य सीमास्तम्भ भएको नीतिगत रूपमा अथ्र्याउँदै सैद्धान्तिक रूपमा पुनः परिभाषा गर्यो। त्यसैलाई वैधानिकीकरण गर्ने उद्देश्यले डा केआई सिंहको विद्रोह दबाउने नाममा भारतीय सेना नेपालको सीमाभित्र औपचारिक प्रवेश पनि गर्यो। यो हर्कत नेपालको सार्वभौमिकतामाथिको निर्मम हमला थियो। सन् १९५० यता लामो समयसम्म नेपालप्रति भारतीय सोचाइमा ठुल्दाइ प्रवृत्ति देखिन्छ। कतिसम्म भने राजा त्रिभुवनको शासनकालमा तत्कालीन नेपाल सरकारको क्याबिनेट मै भारतीय राजदूतको उपस्थिति रहने गर्दथ्यो। भारतकै प्रत्यक्ष खटनपटन तथा निर्देशनात्मक सुझाव का आधारमा नेपाली क्याबिनेटले निर्णय लिने गर्दथ्यो। यसैबीच, सन् १९५३ मा नेपाल र भारतबीच उसैको रुचिअनुसारका प्रावधान समेटिएर सुपुर्दगी सन्धि सम्पन्न भयो। लगत्तै सन् १९५४ मा कोसी सम्झौताको दस्ताबेजमा पनि उसैको इच्छाअनुसार हस्ताक्षर भयो। भारतसितको कुनै पनि द्विपक्षीय सन्धिमा हस्ताक्षर गरिरहँदा नेपालको नेतृत्वलाई आफ्नो मुलुकको सार्वभौम हैसियतमा अंकुश लगाउने काम दिल्लीले गरेको तथ्य छिपेको छैन। सन् १९५९ मा नेपालमा पहिलो आमचुनावको सरगर्मी बढ्दै गर्दा भारत र चीनबीच सीमा विवादले ती दुई मुलुकबीचको सम्बन्ध चिसिँदै थियो। त्यतिबेला दिल्लीले नेपाललाई आफ्नो पक्षमा वा चीनविरुद्ध निर्णय लिन दबाब नदिएको त होइन, तर नेपालले पहिलोपटक तटस्थ बस्ने साहस गयो। प्रतिनिधिप्रदेशसभाको चुनावले वाम वैधता स्थापित गरिदिएपछि दिल्लीले आफ्नो क्षेत्रीय सुरक्षा र क्षेत्रीय सम्बन्धमा सन्तुलन कायम राख्न कुनै सामरिक मूल्य चुकाउन नपरोस् भन्नेतर्फ पनि सचेत देखिन्छ। त्यसो त, सन् १९५५ मा नेपालले छिमेक सम्बन्धमा सन्तुलन खोज्नकै लागि चीनसँग कूटनीतिक सम्बन्ध स्थापना गयो। दिल्ली चाहना को खिलापमा गएर नेपालले चीनसित दौत्य सम्बन्ध गाँसेको उसलाई पच्ने सवालै रहेन। त्यसपछि काठमाडौंलाई हेर्ने दिल्लीको बडेभैया नीति मा कन्सपिरेसी को सैद्धान्तिककूटनीतिक रङ पनि मिसियो। अर्थात् दिल्लीको नेपाल नीति दुईमुखे बन्यो। यसरी क्रमशः विभिन्न कालखण्डमा विभिन्न मुख थपिँदै गए। त्यसैगरी ती मुख ले पनि जटिलता थप्दै गए। जटिलता थपिने क्रमसँगै त्यसले द्विपक्षीय सम्बन्ध व्यवस्थापनमा पार्ने जोखिमको भने आकलन गर्न सकेन दिल्लीले। आज नेपालभारत सम्बन्ध त्यही जटिल मोडमा आइपुगेको छ, जहाँबाट थुप्रै बाटा फाटेका छन् र कुन बाटो समात्यो भने त्यसले द्विपक्षीय सम्बन्धलाई रणनीतिक लक्ष्यमा पुर्याउँछ वा सम्बन्ध स्थिरीकरणसहित तार्किक अवतरण गराउँछ भन्नेमा अड्कल गर्नुबाहेक ढुक्क हुने अवस्था छैन। पछिल्लो समय नेपालमा चिनियाँ लगानीमा उल्लेख्य वृद्धि भएको छ। भारतीय पत्रिका हिन्दुस्तान टाइम्स् कै आँकडाअनुसार सन् २०१७ मा मात्रै चीनले नेपालमा आठ अर्ब अमेरिकी डलर हाराहारी लगानी गरेको छ भने भारतको तुलनामा चीनसितको द्विपक्षीय व्यापार १७ गुणा बढी गतिशील रहेको छ। यही आधारमा उभिएर नेपालले भारतसित भावी सम्बन्ध व्यवस्थापनमा राष्ट्रिय हितअनुरूप खेल्न यो बिसर्नु हुँदैन कि नेपालको विदेश नीति निर्माण केन्द्रमा भारत एउटा निर्णायक तत्व हो। उसलाई पन्छाएर नेपालको विदेश नीतिको निर्माण र कार्यान्वयन दुवै हुन सक्दैन, जुन नेपालको भूराजनीतिक सीमितता होे। हुन त, नेपालमा वाम समीकरणले पछिल्लो चुनावी वैधता हासिल गरेपछि मोदीको किचन क्याबिनेट ले सबैभन्दा बढी समय नेपाल मामिलाको समीक्षामा खर्चिएको छ। नेपालमा संविधान जारी भएयता द्विपक्षीय सम्बन्धमा भएका उपलब्धि र तिक्तताका साथै नेपालमा बढ्दो भारतविरोधी भावनाको सवालमा छलफल केन्द्रित रहेको भारतीय मूलधारका छापाको न्युज कभरेज बाट पनि छनक पाइन्छ। सबैभन्दा महŒवपूर्ण पक्ष त के भने, छिमेकी नेपालमाथि सन् २०१५ मा लगाएको (तर भारतले स्वीकार नगरेको) नाकाबन्दीका बारेमा पहिलोपटक समीक्षा भएको छ। त्यसो त, वाममय भएको भावी नेपालप्रतिको नीतिलाई कसरी अघि बढाउने भन्ने सवालमा मोदीले आफूनिकट थिंक ट्यांक र सुरक्षा जानकारसँग रचनात्मक संवाद जारी राखेका बेला यही जनवरी २८ बाट साउथ ब्लक बाट विदेश सचिव एस जयशंकरलाई विजय केशव गोखलेले प्रतिस्थापन गर्दैछन्। चीनभारचबीच बढेको दोक्लाम तनाव सुल्झाउन रणनीतिक भूमिका खेलेका तथा चीनका लागि भारतीय राजदूतको भूमिकासमेत निर्वाह गरिसकेका गोखलेले चाल्ने रणनीतिक कदमले पनि नेपालभारत सन्बन्धका नयाँ तन्तु कसिँदै जालान्। छिमेक सम्बन्ध व्यवस्थापनमा सुझबुझपूर्ण निर्णय लिन सक्ने क्षमता भएका अनुभवी गोखलेको नीतिगत दूरदृष्टिले यी दुई मुलुकबीचको विद्यमान असमझदारी केही हटाउन सक्ला। किनभने, आगामी दुई वर्षका लागि भारतको विदेश नीति कार्यान्वयनमा गोखलेको महत्वपूर्ण स्थान रहनेछ। यतिबेला मोदीले गोखलेलगायत मनले खाएका अन्य केही प्रशासनिक अधिकारी र सुरक्षा जानकारसित पनि नेपाल मामिलामा तत्काल चालिहाल्ने कदम का सवालमा सघन छलफल गरेका छन्। ती जानकारबाट एउटा कार्यदल नै गठन गरेर नेपाल नीति सम्बन्धमा ठोस, सन्तुलित र विवादरहित नीति को अख्तियारसहित नेपालमा बढ्दो भारतविरोधी सेन्टिमेन्ट न्यूनीकरण तथा चिनियाँ प्रभाव विस्तार रोक्न कत्ति पनि विलम्ब गर्न नहुने सुझाव पनि मोदीले पाएका छन्। तर नेपाल सम्बन्धमा ठोस निर्णय लिइहाल्न उनले हतार गरेका छैनन्। कम्तीमा उनी नेपालका नयाँ प्रधामन्त्रीको पहिलो भारत भ्रमणसम्म धैर्य गर्न चाहन्छन्। सन् २०१५ मा हतारहतार तत्कालीन विदेश सचिव एस जयशंकरको एकपक्षीय सुझावका आधारमा नेपालमाथि नाकाबन्दी लगाउन गरेको निर्णय उनको नेपाल नीतिमा सबैभन्दा महँगो पर्न जानुको पाठ पनि होला। गत जनवरी ११ मा प्रबुद्ध समूह (ईपीजी) को छैटौं बैठक दिल्लीमा बस्ने तरखर गर्दै गर्दा त्यसको पूर्वसन्ध्यामा भारततर्फका प्रबुद्ध समूह (ईपीजी) का संयोजक भगतसिंह कोसियारीलगायत अन्य सदस्यलाई रायसिना हिल (साउथ ब्लक) बाट एउटा सन्देश पुग्यो, अब सन् १९५० को सन्धि पुनरावलोकनमा नेपाल उठाएका मुद्दामा ऊ भन्दा पनि बढ्ता लचक बन्नु र बिग्रिएको द्विपक्षीय सम्बन्धलाई गति दिन सक्ने गरी ठोस कदम चाल्नू। अर्को दिन बैठकमा भारतीय टोली त्यसरी नै प्रस्तुत भयो र आजसम्मका उपलब्धि ड्राफ्ट गर्ने प्रस्ताव पनि उसैले गर्यो। पाँचौं बैठक बसुञ्जेल नेपालले ठोस रूपमा एजेन्डा नराखेको आरोप लगाउँदै आएको र मुद्दामा टसमस नसरेको भारतीय टोली छैटौंपटक नाटकीय रूपमा एकाएक लचिलो बनेको छ। यसपछाडिको खास उद्देश्य किन पनि अर्थपूर्ण छ भने सन् १९५० को सन्धिका क्लज हरूको पुनरावलोकन दिल्ली संस्थापनले अहिलेसम्म सुन्नै नचाहने एजेन्डा थियो। हुन पनि, जुन सन्धिको बलमा नेपालमाथि आफ्नो दबदबा कायम राख्न सकियो, त्यसलाई पुनरावलोकन गरिँदा नेपालमा आफ्नो हैसियत र प्रभाव दुवै गुम्ने जोखिम दिल्लीले देख्नु स्वाभाविक थियो। तर, एकाएक त्यही मुद्दामा दिल्ली यसरी लचिलो बन्नुमा उसले या त सम्बन्धमा दिगोपन ल्याउन खाजेको हो अथवा कूटनीतिक सतरन्ज को नयाँ खाल निर्माण गर्न खोजेको पनि हुन सक्ला। भलै, नेपालमा बढ्दै गरेको चरम भारतविरोधी सेन्टिमेन्ट न्यूनीकरण गर्ने अचुक उपाय त्यसबाहेक अरू हुन नसक्ने देखेर रायसिना हिल ले एकपटक त्यही कार्ड चाल्न खाजेको पनि हुन सक्छ। पछिल्लो समय दिल्ली नेपाल मामिलामा प्रभावकारी बन्न नसक्ने गरी यहाँको राजनीतिक कोर्स बदलिएको तथ्यलाई मोदीले सघन रूपमै आत्मसात गरेका छन्। सँगै, नेपालमा प्रतिनिधिप्रदेशसभाको चुनावले वाम वैधता स्थापित गरिदिएपछि दिल्लीले आफ्नो क्षेत्रीय सुरक्षा र क्षेत्रीय सम्बन्धमा सन्तुलन कायम राख्न कुनै सामरिक मूल्य चुकाउन नपरोस् भन्नेतर्फ पनि सचेत देखिन्छ। किनभने, आजसम्म दिल्लीले नेपाललाई सुरक्षाको दृष्टिकोणबाट संवेदनशील मान्दै आएको थियो, जुन आजसम्म कूटनीतिक रूपले लाभकारी मानिएको नेहरू डक्ट्रिन कै विरासत हो। तर, उप्रान्त नेपालमा दिल्लीको आफ्नो सूक्ष्म व्यवस्थापकीय पकड मात्रै होइन, राजनीतिक सहअस्तित्वसमेत गुम्ने गरी वाम गठबन्धनलाई बहुमत मिलेको छ। त्यही भएर पनि भावी नेपाली वाम राजनीतिक परिदृश्यमा नयाँ कूटनीतिक अस्त्रको खोजी उसको प्राथमिकतामा परेको देखिन्छ। भलै, त्यस्तो अस्त्रको खोजी गरिरहँदा उसले आजसम्म नेपाललाई हेर्दै आएको बडेभैया नीति को मर्म कमजोर भएर जाने तथा सद्भावयुक्त राजनीतिक सहअस्तिव को नयाँ अध्याय सुरु हुन सक्ने सम्भावना फराकिलो बन्दै गएको देखिन्छ।"
सुरुमा पछि परेको रियल मड्रिडले गर्यो ७ गोल,"काठमाडौं : ला लिगाको यस सिजनमा उपाधि होडमा निरन्तर पछाडि परिरहेको डिफेन्डिङ च्याम्पियन रियल मड्रिडले आइतबारको खेलमा यस सिजनकै सानदार जित निकाल्न सफल भएको छ। रोनाल्डो, बेल र नाचोको उत्कृष्ट प्रदर्शनसँगै रियल मड्रिडले डिपोर्टिभो डी ला कोरुनामाथि ७१ को जित निकाल्न सफल भयो रियल मड्रिडको होम गाउण्डमा भएको खेलमा अग्रता भने डिपोर्टिभोले बनाएको थियो। २३ औ मिनेटमा अड्रिन लोपेजको गोलबाट खेलमा अग्रता बनाएको डिपोर्टिभोका लागि समग्र नतिजा भने निराशाजनक बन्न पुग्यो। रियलका लागि क्रिस्टियानो रोनाल्डो, ग्यारेथ बेल र नाचोले २२ गोल गरे भने लुका मोड्रिकले १ गोल गरे। नाचोले ३२ औं र ८८ औं मिनेटमा बेलले ४२ औं र ५८ औं मिनेटमा, रोनाल्डोले ७८ औं र ८४ औं मिनेटमा र लुका मोड्रिकले ८८ औं मिनेटमा गोल गरेका थिए । १९ खेलबाट ३५ अंक बनाएको रियल मडिड्र अंक तालिकाको चौथो स्थानमा रहेको छ । शीर्ष स्थानको बार्सिलोना भन्दा १९, दोस्रो स्थानको यथ्लेटिको मड्रिडभन्दा ८ र तेस्रो स्थानको भ्यालेन्सियाभन्दा ५ अंकले पछि परिहेको छ ।"
इटहरी गोल्डकपः भुटानविरुद्ध आर्मीको फराकिलो जित,इटहरी: ड्रुक युनाइटेड एफसी भुटानलाई ५० गोलको अन्तरले हराउँदै त्रिभुवन आर्मी क्लब इटहरीमा जारी मदन भण्डारी स्मृति इटहरी गोल्डकपको सेमिफाइनलमा पुगेको छ । आर्मीका लागि पहिलो हाफको २० औँ र ४० औँ मिनेटमा त्रिभुवन आर्मी क्लबका पदम तामाङ्गले पुनः १ गोल गर्दै आफ्नो टिमको पक्षमा २ गोल बनाएका थिए । दोस्रो हाफको १६ औँ मिनेटमा आर्मीका दिनेश हेनजमले र ३० औ मिनेटमा टंक बस्नेतले ११ गोल थपेर आफ्नो टिमको पक्षमा ४ गोल बनाए । खेलको ३४ औ मिनेटमा आर्मीका पदम तामाङ्गले पुनः १ गोल गरेर जित दिलाएका थिए । आजको खेलको म्यान अफ द म्याच त्रिभुवन आर्मी क्लब काठमाडौँका पदम तामाङ्ग घोषित भए । उनले नगद १० हजार र ट्रफी प्राप्त गरेका छन् । क्वाटर फाईनल अन्तर्गतको अन्तिम खेल मङ्गलवार आयोजक राष्ट्रिय जागृती क्लब इटहरी र गरिफा स्पोर्टिङ क्लब कोलकता बिच हुने आयोजक आयोजक राष्ट्रिय जागृति क्लब इटहरीले जनाएको छ । विजेताले १२ लाख रुपैयाँका साथमा चाँदी र सुनको ट्रफी पाउनेछन् भने उपविजेताले ६ लाख रुपैयाँ पाउनेछन् ।
"बार्सिलोनाको गोल वर्षा, मेसी र सुआरेजको २२ गोल",काठमाडौं : स्पेनिस ला लिगाको यस सिजनमा उत्कृष्ट प्रदर्शन गर्दै आएको बार्सिलोनाले आइतबारको खेलमा रियल बेटिसमाथि गोल वर्षा गरेको छ । ला लिगाको यस सिजनको २० औं खेलमा बार्सिलोनाले रियल बेटिसविरुद्ध ५० को सानदार जित निकाल्यो । रियल बेटिसको होम ग्राउण्डमा भएको खेलमा बार्सिलोनाका लागि मेसी र सुआवारेजले २२ गोल गरे भने इभान राकिटिकले १ गोल गरे । पहिलो हाफ गोल रहित बरारीमा सकिएको मा बार्सिलोनाका लागि ५९ औं मिनेटमा इभान राकिटिकले खाता खोलेका थिए । मेसीले खेलको ६४ र ८० मिनेटमा गोल गरे भने सुआरेजले ६९ औं र ८९ औं मिनेटमा गोल गरे । २० खेल खेल्दा अपराजित रहँदै शीर्ष स्थान रहेको बार्सिलोनाको ५४ अंक पुगेको छ । दोस्रो स्थानको यथ्लेटिको मड्रिडभन्दा ११ अंकले र तेस्रो स्थानको भ्यालेन्सिया भन्दा १४ अंकले अग्रता बनाएको छ । समान २० खेलबाट यथ्लेटिको मड्रिडको ४३ अंक र भ्यालेन्सियाको ४० अंक रहेको छ । एक खेल कम खेलेको रियल मड्रिड ३५ अंकसहित चौथो रुथानमा खुम्चिएको छ ।

शीर्षक,विवरण
सपनाको भारी बोकाइँदा दुर्व्यसन,"हामी यस्तो समाजमा छौं, जहाँ लामो समयदेखि लागू औषधको कुलतमा फसेको आफ्नो छोराको विवाह गराएर उसलाई सुधार्न बेहुलीका परिवारसँग सबै कुरा ढाँट्छौं । सामान्य रगत जाँचसमेत नगराई कुनै अवोध नारीसँग उसको विवाह गराइदिन्छौं । विवाह भइसकेपछि मात्र थाहा हुन्छ, केटालाई एचआईभी पोजिटिभ भएको भन्ने कुरा । विवाहपूर्व नै थाहा भएको तथ्यलाई लुकाएर समाजको डर, त्रास र छोराको जीवनमा उज्यालो ल्याउन एक अवोध केटीको जीवनलाई सधैंको निम्ति बर्बाद बनाइदिन्छ । तर पनि समाज भाग्यवादको रटान लगाएर घट्ना लुकाउन खोज्छ । अधिकारवादी संस्थालाई यो कुरा थाहा हुने कुरै भएन । एचआईभीको क्षेत्रमा काम गर्ने निकायलाई यस विषयमा अत्तोपत्तो हुँदैन। समाजमा खासगरी केही सम्पन्न र सम्भ्रान्त परिवारका सन्तान यस्तो कुलतमा फसेका पाइन्छन्। धेरै पैसा खर्च गरेर जसरी पनि डाक्टर या इन्जिनियर नै बनाउन खोज्ने प्रवृत्ति, सन्तानको रुचीभन्दा पनि आफ्नो सन्तानको नाममा प्रतिष्ठा कमाउन खोज्ने बाबुआमाको लालसाले पनि कतिपय युवायुवती यस्ता कुलतमा फसेका छन्। बाबुआमाको सपना बलजफत आफ्नो काँधमा थोपरिँदा धेरै युवायुवतीको जीवनमा निरासा मात्र ल्याएको छैन उनीहरू कुलतमा समेत फस्न विवस छन्। अभिभावकको स्वार्थ, अभिमान र प्रतिष्ठा का कारण जल्दोबल्दो युवाशक्ति डरलाग्दो कुलतमा फस्नु समाज र देशकै लागि दुखद् हो । आफ्नो सपनाको भारी सन्तानलाई बोक्न बाध्य पार्ने संस्कारले कालान्तरमा आफ्नै सन्तती पनि टाढा हुने अवस्था सिर्जना हुनु किम्मार्थ राम्रो होइन। दुव्र्यसन न्यूनीकरण गर्ने उद्देश्यले हरेक वर्षको जुन २६ लाई लागूऔषध ओसारपसार तथा दुव्र्यसनविरुद्धको अन्तर्राष्ट्रिय दिवसका रूपमा मनाउने गरिएको छ । यस वर्ष संसारभर पहिला सुन भन्ने नाराको साथ यो दिवस मनाइँदैछ । व्यक्ति संसारको जुनसुकै भूगोलको भए पनि, विकासले जतिसुकै अग्लो छलाङ मारे पनि हाम्रो प्राथामिकता आफ्ना सन्तानको स्वास्थ्यलाई राम्रो बनाउने र उनीहरूको वृत्ति विकासमा नै हुनुपर्छ । त्यसो गर्दा उनीहरूको भावनाको पनि उत्तिकै ख्याल गर्नुपर्छ । आफ्नो सपना साकार पार्ने नाममा सन्तान वा अरू कसैमाथि पनि खेलबाड गर्नु हुन्न। सन् २०१६ को संयुक्त राष्ट्रसंघको लागूऔषधको क्षेत्रमा काम गर्ने निकाय यूएनओडीसीको प्रतिवेदनअनुसार विश्वभर हाल २४ करोड ७० लाख लागूऔषधको दुव्र्यसनी रहेको मानिन्छ, जबकि सन् २००६ मा २० करोड ८० लाख लागूऔषधका दुव्र्यसनी रहेको मानिन्थ्यो । प्रत्येक वर्ष करिब दुई लाख ७ हजार चार सय मानिस लागूऔषधको कारणले मर्ने गर्छन् । लागूऔषधको कुल दुव्र्यसनीमध्ये १६ लाख व्यक्ति एचआईभीबाट पीडित छन् भने ६ करोड व्यक्ति हेपाटाइटिस रोगबाट ग्रसित छन् । त्यस्तै, महिला दुव्र्यसनीको संख्या विगतको भन्दा घटेता पनि महिला कारोवारीको संख्यामा भने वृद्धि भएको देखिन्छ। नेपालमा प्रत्येक वर्ष ११३६ प्रतिशतले लागूऔषधको दुव्र्यसक बढिरहेको केन्द्रीय तथ्यांक विभागको पछिल्लो सर्वेक्षणले देखाएको छ । विस२०६३ सालमा ४६ हजार हाराहारीमा रहेका दुव्र्यसनीको संख्या बढेर २०६९ मा ९१ हजारमा पुगेको छ । अध्ययनले लागूऔषध प्रयोगकर्तामा एचआईभी पोजिटिभ, हेपाटाइटिस बी, हेपडाइटिस सी, क्यान्सर, चर्म रोग इत्यादि देखाइएका कारण पनि हाम्रा युवा पिढीलाई दुव्र्यसनको दलदलबाट जोगाउन जरुरी छ । उच्चदरमा वृद्धि भइरहेका यी दुव्र्यसनीको उपचार तथा पुनस्र्थापना आफैंमा चुनौतीका रूपमा रहेको छ । थप वयस्क तथा प्रौढहरूलाई लागूऔषधको दुव्र्यसनबाट कसरी टाढा राख्ने भन्ने विषयमा सबै सचेत हुनु र त्यससम्बन्धी कार्यक्रम तत्काल कार्यान्वयन हुन जरुरी छ । लक्षित समूहमा चेतना अभिवृद्धि नै यसका लागि महत्वपूर्ण साधन हुनेमा दुई मत छैन। लागूऔषध नियन्त्रण ब्यूरोले सन् २०१३ मा काठमाडौंमा गरेको अनुसन्धान हेर्ने हो भने मात्र ४२५ प्रतिशत लागूऔषध दुव्र्यसनी २४ देखि ३४ वर्ष बीचका थिए र धेरैजसो साथीसंगतको कारणले र लागूऔषध खाएमा के हुन्छ भन्ने जान्ने जिज्ञासाले प्रयोग गर्ने र कालान्तरमा लागूऔषध छोड्न नसक्ने गरी फसेका थिए। प्रहरी प्रधान कार्यालयको मुद्दाको अभिलेखलाई आधार मान्ने हो भने पनि अन्य गम्भीर खालका मुद्दाको तुलनामा लागूऔषधको मुद्दा प्रत्येक वर्ष ६ देखि ७ प्रतिशतले बढेको देखिन्छ । राष्ट्रिय विकासमा र कुल ग्राहस्थ उत्पादनमा उल्लेख्य योगदान पुर्याउने २५३५ वर्षबीचका जनसंख्याको आधाभन्दा बढी जनसंख्या विदेशमा जाने र स्वदेशमा रहेको युवाको ठूलो जमात करिब ४२५ प्रतिशत युवा कुलतमा फस्ने हो भने देशको भविष्यमा कस्तो होला ? लागूऔषधले न कुनै उमेर भन्छ न त पेसा । जातभात, लिंग, वर्ग यसको चासोको विषय होइन। यो कुलतमा आर्थिक रूपमा सवल व्यक्तिका साथै आर्थिक रूपमा कमजोर व्यक्ति पनि लागेको भेटिएको छ । लागूऔषधको दुव्र्यसनमा पर्नुका पछाडि अनेकौं कारण देखाउन सकिएलान् तर यो एक प्रकारको मनोरोग हो । यस्तो रोगलाई माया, प्रेम र राम्रो उपचार गराउन सकिएमा दुव्र्यसनमा फसेकालाई समाजमा स्थापित गराउन सकिन्छ । तर दुव्र्यसनमा फसेपछि सामान्य जीवनमा ल्याउन त्यति सहज नहुने भएकाले हामीले आफ्नो परिवारको सदस्यको आनीवानीको सुक्ष्म अध्ययन गरिरहनुपर्छ। आफ्ना सन्तानलाई आफ्नो विचार र सपना लाद्नु हुँदैन । व्यक्तिको स्वतन्त्रतालाई सम्मान गर्नुपर्छ र उसका अप्ठ्यारालाई साथीझैं बनेर बुझ्ने प्रयास गर्नुपर्छ । लागूऔषधको लतबाट उम्केपछि पनि व्यक्तिलाई लाञ्छना लगाउने भन्दा पनि बाँकी जीवन सुन्दर बनाउनेतर्फ सहयोग गर्नुपर्छ ।"
आमाहरू केही गर्दैनन् ?,"सहरबजारका बाटोघाटो, चोक, अस्पताल र विद्यालयका ढोका जतासुकै आमालाई तिनका बच्चासँग देख्छु । किनकि बच्चाका बाबा कि त परदेश गएका छन् कि त स्वदेशकै कुनै निजी वा सरकारी कार्यालय । त्यसो त बच्चाको गोठालो बस्नु हाम्रो समाजमा आमाको सनातन धर्म हो र आमालाई यो कर्ममा गर्व पनि छ । किनभने आमाकै न्यानोमा बच्चा प्रफुल्ल रहन्छन् । आफ्ना कोखको कलिलो बच्चालाई दिनभर छाडेर काममा जाँदा आमाको मन पनि अमिलो हुन्छ। आफ्नो भुँडीभित्र करिब दुई सय ७० दिन हुर्काएका खसेरै फुट्लान्जस्ता चिचिला' लाई एउटा सुयोग्य नागरिकमा रुपान्तरण गर्ने काम एउटा स्त्रीका लागि आफैंमा रोमान्चक र अद्भूत काम हो । एउटा बच्चा हुर्काउनु आफैंमा साहसपूर्ण काम पनि हो, किनभने आमाले गर्मी, जाडो, दिन, रात, घाम र पानी भन्न मिल्दैन । स्तनपानदेखि लिएर मामपान' सम्म गराउने आमाप्रति बच्चाको पनि उत्तिकै लगाव हुन्छ । सोही कारण होला, अधिकांश बच्चाका लागि आमा नै बढी प्रिय बन्न पुग्छन् । स्वास्थ्य, शरीर सफाइ, गृहकार्यदेखि बच्चाका सारा जिम्मेवारी आमाकै। आमाहरू बच्चाका लागि मात्रै आमा हुँदैनन् । सिंगो घरका लागि उनले आमाको भूमिका निर्वाह गर्नुपर्छ । बिजुली, खानेपानी र बच्चाको स्कुल फि तिर्न जाने जिम्मेवारी पनि आमाकै हो । घरमा आएका आफन्तलाई स्वागत र उत्सवहरूलाई महोत्सव पार्ने काममा पनि आमाको विशेष भूमिका रहन्छ । बाबा प्रायः बेफुर्सदिलो हुने भएकाले बच्चाका लागि आवश्यक चीजबिजको खरिद र व्यवस्थाको कार्य पनि आमाकै भागमा पर्छ । आफ्नो बच्चाको र आफ्नो पनि बाबा' लाई चिटिक्क पार्ने, उनका पहिरन र पोषणको समेत ख्याल गर्ने कुराले अरूलाई कस्तो महसुस हुन्छ, तर एक आमाका रूपमा म भने आफूलाई आनन्दित महसुस गर्छु। तरकारी बजार, अस्पताल जाउ, आफन्तका निम्तालाई स्वीकारेर उत्सवलाई सजाउ। सोचेर ल्याउँछुसाँच्चै आमाहरू कति विषयमा सहभागी हुन भ्याउँछन् ? माथिका भूमिका प्रायः मेरा र अन्य सहरिया आमाका हुन् । गाउँका आमाहरूका भूमिकाबारे सोच्दा त म झनै कहालिन्छु । परम्परागत समाजको यो गरत्यो गर', यो गर्नुपर्छत्यो गनुपर्छ' भन्ने फलानो र तिलानो' को आदेशलाई स्वीकार्दै आमाहरूले सबै जिम्मेवारी बहन गर्नुपरेको हुन्छ । परदेशमा बसेको लोग्नेको स्वास्नीले एकैचोटी डोकोनाम्लो, भकारोभाँडो, घाँसघँस्यौटा र पानीपँधेरोमात्रै होइन दर्जा अनुसारका ढोग र भेटलाई स्वीकार्न पर्ने हुन्छ किनकि जति निहुरिन सक्यो, उति असल' ठहरिने संस्कार छ अहिले पनि हाम्रा गाउँठाउँमा । धेरै कविहरूले प्रेमका बारेमा कविता लेखेका छन्। अति भावुक कविहरूले आमाका नाममा उत्तिकै कविता लेखेका छन् । कविले उति धेरै शब्दमा व्याख्या गरेभन्दा पनि बढी आमाको जिम्मेवारी र महत्व भएको कुरा बोध हुँदा कहिलेकाँही म आफैंलाई आनन्द महसुस हुन्छ र आफ्नी आमा र दक्षिण एसियाका धेरै आमाका बारेमा सोच्ने गर्छु। महिलाले प्राण जालाझैं कस्सिएर काम गर्ने पहाडमा हामी हुक्र्यौं । महिलाहरू हिलोमा डुबेर धान रोप्ने, केटाहरू हलो र लिँड्को लगाएर त्यही हिलो सम्याएर बल्लतल्ल हातमुख जोर्न सक्ने समाजमै हामीले शिक्षादीक्षासमेत प्राप्त गर्यौं । तर पनि समाजमा त्यतिखेर महिलाले घरको काममा घोटिए । पुरुषहरू राम्रा लुगा लगाएर सभासम्मलेनमा गए, जिल्ला र सदरमुकाम धाए । नयाँ टोपी ढल्काएर जन्त गए तर महिलालाई बल्लतल्ल नयाँ लुगा लगाएर हिँड्न तीज या दसैंतिहार आउन पथ्र्यो। उनीहरू त कसैका जहान' भए । हाम्रोमात्रै के कुरा, अहिले पनि मिसेस फलानो' भनेर अमेरिकी र युरोपेली मिडियासमेत महिलाको कुनै नाम नभए झैं गरी उनको लोग्नेको थर उल्लेख गर्छ । यसरी आमाहरू केवल कसैका थर भए तर भर' हुन सकनेन् । सम्भवतः समाजले तिनलाई भर मान्न चाहेन। कोसी र बागमतीमा पानी धेरै बगिसक्यो । यस युगमा आमाहरूसमेत पाइन्ट र स्कर्टमा ठाटिँन थाले। बाउ र छोराले मात्रै चढ्ने बाइकमा अहिले कपाल फर्फराउँदै आमाहरू दशतिर डुल्ने भएका छन् । स्मार्ट युगका आमाहरू स्मार्ट फोन चलाउँदै आफ्ना नानीहरूलाई स्मार्टगेम र अडियोभिडियोमार्फत जीवनका अनेक रहस्यबारे प्रष्ट पार्न सक्ने भएका छन् । हिजो म्याक्सी र कुर्ता सलवार लगाएर महिला हिँड्दा क्वारक्वार्ती हेर्ने समाजका अगाडि आज सहर बजार र पार्कमा आफ्ना युवती आमा आफ्ना बाबा' हरूसँग हातमा हात मिलाउँदै हिँडेको देख्दा स्वतन्त्रताको एउटा नयाँ युग आएको हो जस्तो लाग्छ। त्यसमाथि सामाजिक सञ्जालमा निडर आमाहरूका उन्मुक्त तस्बिरहरू देख्दा लाग्छसमय कहाँबाट कहाँ पुगिसक्यो। केही दिनअघि दुवै हात नभएकी विश्वकै पहिलो पाइलट जेसिका कक्स आफ्नो सफलता र चुनौतीका कथा सुनाउन अमेरिकाबाट नेपाल आएकी थिइन् । उनी पनि सम्भवतः भविष्यकी आमा हुन् । हाम्रै देशमा हाम्रै आमा उमेरकी विद्या भण्डारी देशको सर्वोच्च पदमा छिन्, उनी यस देशको रक्षा गर्ने सेनाको परमाधिपति समेत हुन् । यसरी आमाहरूका सफलताका कथाहरू एकपछि अर्को गर्दै जान्दै गर्दा रमाइलो लाग्छ । आमा जाति भएर जन्मकोमा गौरव बोध हुन्छ । तर कहिलेकाँही साथीसँगीसँगका भेटमा कामकाजी बाबाहरूले आफ्नो बच्चाका आमाहरूका बारेमा कसैले प्रश्न गरे उत्तर दिन्छन्, उनी? खासै केही गर्दिनन् । उही घरपरिवार ।' उसो त आमाहरू स्वयं पनि तपाईं के काम गर्नुहुन्छ भनेर सोध्दा यही उत्तर दिन्छन्, खासै केही छैन। त्यसै बसिराखेको छु।' यस्ता उत्तरचाहिँ मलाई उति निको लाग्दैनन् । एउटा व्यक्तिलाई जन्माउने, हुर्काउने, शिक्षा, दीक्षा, दिने, पालन, पोषण गर्ने, घरपरिवारको साजसज्जा, भोजनलगायतका अनेकन् व्यवस्थामा हरदम सक्रिय एउटी आमाका लागि यो उत्तर नमिलेको र नसुहाएको जस्तो लाग्छ । बरु यसको सट्टामा बाबाहरूले मेरी जहान घर सजाउँछिन् । हामी सबैको ख्याल गर्ने काम गर्छिन्' भनिँदिँदा कति सुन्दर सुनिँदो हो ? हाम्रा बाबुहरू हामीलाई सुयोग्य नागरिक बनाउनमा जति लाग्नुभयो, त्यति नै लाग्नुभयो हाम्रा आमाहरू पनि । त्यसैले आमाहरूका महत्वपूर्ण तर अदृश्य भूमिका' नजरअन्दाज गर्नु उचित होइन । अझ आमाहरू खासै केही गर्दैनन् ? ' यो त भएन बा।"
स्थानीय तह र बजेट,"देशको कार्यकारिणीले आउँदो आर्थिक वर्षमा गरिने अनुमानित आम्दानी र खर्चको विवरण स्वीकृतिका लागि प्रतिनिधिसभामा पेस गर्ने दस्ताबेजलाई बजेट भनिन्छ । यस्तो दस्ताबेजमा आम्दानी र खर्चको औचित्य पुष्टि गर्ने आधारको विश्लेषण गरिन्छ । बजेटमा पछिल्लो कालमा मुलुकमा देखापरेका आर्थिक चुनौती र समस्या तथा तिनको समाधान गर्ने नीति तथा कार्यक्रमको संक्षिप्त वर्णन पनि गरिन्छ, जसका आधारमा संसद्ले त्यस्तो प्रस्ताव स्वीकृति दिन्छ । बजेट सरकारले आउँदो वर्ष अपनाउने नीति तथा कार्यक्रम हो । त्यसमा त्यसलाई कार्यान्वयन गर्न लाग्ने साधनको अनुमान दिइएको हुन्छ । त्यो साधन जुटाउने स्रोतका बारेमा पनि बजेटमा उल्लेख गरिएको हुन्छ । यी सबै विषय प्रतिनिधिसभाले स्वीकृत गर्नुपर्छ। बजेट देशको वर्तमान अवस्थाको मात्र होइन, मुलुकलाई आउँदा दिनमा कुन दिशातर्फ लगिँदैछ भनेर मार्ग निर्देश गर्ने दस्ताबेज पनि हो । बजेटले राष्ट्रिय प्राथमिकताअनुसार सीमित साधनको उपयोग गर्न सिकाउँछ र खर्चमा हुन सक्ने लापर्बाहीलाई नियन्त्रण गर्न सहयोग गर्छ । बजेटले जनतालाई देशको आर्थिक अवस्था र चुनौतीको बारेमा यथार्थ जानकारी गराउँछ । सरकारले सबै स्रोतबाट प्राप्त गर्ने सम्पूर्ण आय तथा विभिन्न प्रयोजनमा उसले गर्ने सम्पूर्ण व्ययलाई बजेटले समेट्छ। आगामी वर्षका लागि आय र व्ययको अनुमान गर्दा राजस्व र खर्चसम्बन्धी अनुमान सकेसम्म यथार्थको निकट हुनुपर्छ । बजेट र त्यससँग सम्बन्धित विवरण जनता र जनप्रतिनिधिले बुझ्न सक्ने गरी सकेसम्म सरल र आकर्षक भाषामा लेखिनुपर्छ । साथै बजेट वक्तव्यमा उल्लेख गरिएका विषय र विवरण जनसाधारणले थाहा पाउने गरी व्यापक मात्रामा प्रचार प्रसार गर्नुपर्छ। सरकारले अवलम्बन गर्ने समष्टिगत र क्षेत्रगत आर्थिक नीतिको उपकरणका रूपमा पनि बजेटले काम गर्छ । बजेटले समष्टिगत आर्थिक सन्तुलन कायम राख्नेतर्फ पनि दृष्टि पुर्याउँछ । राजस्व परिचालनको लक्ष्य निर्धारण गर्दा करको भार समानुपातिक रूपमा वितरण गर्ने विषयमा पनि ध्यान पुर्याउनुपर्छ । बजेट कार्यान्वयनबाट प्राप्त हुने प्रतिफल समानुपातिक रूपमा वितरण हुन सकोस् भन्नेमा ध्यान दिनुपर्छ। आर्थिक वृद्धिको लक्ष्य, मूल्यवृद्धिको लक्ष्य र रोजगारी वृद्धिको लक्ष्य पनि बजेटमा उल्लेख गर्नुपर्छ । बजेटले यथासम्भव समाजमा विद्यमान आर्थिक असमानता घटाउनेतर्फ पनि ध्यान पुर्याउनुपर्छ । साथै बजेटमा आफ्नो कार्यक्षेत्रभित्रका आर्थिक तथा सामाजिक क्षेत्र र समुदायलाई समेट्नुपर्छ । बजेटले कुनै पनि समुदाय र वर्गलाई हाम्रो उपेक्षा भयो भनी गुनासो गर्ने अवसर दिनु हँदैन। बजेटका उद्देश्य र प्राथमिकता राज्य सञ्चालन र जनतालाई सुरक्षाको साथै सुखसुविधा उपलब्ध गराउनु सरकारको दायित्व हो । यी सबै जिम्मेवारी निभाउन सरकारलाई वित्तीय साधन आवश्यक पर्छ । वित्तीय साधन चाहिए जति पाइने कुरा होइन, यो सीमित हुन्छ । साधन परिचालनका पनि आफ्नै सीमा हुन्छन् । तर सरकारले निभाउनुपर्ने दायित्वको सीमा हुँदैन । अर्थात तिनीहरू अनगिन्ति हुन्छन् । त्यसैले सीमित वित्तीय साधन र असीमित दायित्वबीच सन्तुलन मिलाई अगाडि बढ्न योजना र बजेट आवश्यक पर्छ । योजना र बजेटको अभावमा साधन विनियोजन अव्यवस्थित, अदक्ष र न्यून उपलब्धिमूलक हुन्छ। किनभने योजना र बजेटले देशमा सर्वाधिक जल्दोबल्दो समस्या पहिचान गर्छ (प्राथमिकता) र त्यसलाई हल गर्न आवश्यक साधन विनियोजन गर्छ, जसबाट राज्यलाई सर्वाधिक प्रतिफल प्राप्त हुन्छ । यसरी थोरै साधन व्यवस्थित र दक्षतापूर्वक खर्च गरी अधिकतम प्रतिफल हासिल गर्नु योजना र बजेटको प्रमुख उद्देश्य हो । बजेटको अर्को उद्देश्य दुर्लभ साधनको सर्वोत्तम सदुपयोग गर्नु हो, साधनको दक्षतापूर्वक खर्च गर्नु हो । बजेट थोरै साधनबाट सबैभन्दा छिटो विकास र समृद्धि हासिल गर्ने माध्यम पनि हो। खानको लागि खाद्य वस्तु, पिउनका लागि पानी, शरीर ढाक्न कपडा, बस्नको लागि आवास र बिरामी पर्दा औषधोपचार आदि मानिसका आधारभूत आवश्यकताका वस्तु हुन् । त्यसपछि विद्यालय, सडक, बिजुली, दूरसञ्चार, मनोरन्जन, स्वच्छ वातावरण आदि आवश्यक पर्छ । त्यसैले देशमा यी मध्ये कुनैको अभाव छ भने त्यो पूर्ति गर्ने सरकारको पहिलो प्राथमिकता हुन्छ । समान साधनबाट सर्वाधिक प्रतिफल आउने कार्य नै उच्च प्राथमिकतामा पर्दछन् । त्यसैले योजना र बजेटमा प्राथमिकता निर्धारण गर्दा लागत र लाभको हिसाब गर्ने गरिन्छ। नीति तथा कार्यक्रम र आर्थिक सर्वेक्षण प्रत्येक स्थानीय तहले बजेट पेस गर्नुअघि आफ्नो क्षेत्रको परिचय (प्रोफाइल) पेस गर्नुपर्छ । यो एक दृष्टिले संघीय अर्थमन्त्रीले बजेट पूर्व संघीय संसद्मा पेस गर्ने आर्थिक सर्वेक्षण जस्तै हो । यसमा समग्र अर्थतन्त्रको मूल्यांकन गर्नुको साथै चुनौतीसमेत उल्लेख गरी तयार गर्नुपर्छ । कुन अवस्थाबाट हामी अगाडि बढ्दैछौं भन्ने देखाउन यस्तो प्रतिवेदन संसद्सभामा बजेट पेस गर्नुअघि हरेक वर्ष यो दस्ताबेज पेश गर्ने गरिन्छ । यो पनि संघीय सरकारले राष्ट्रपतिमार्फत हरेक वर्ष संसद्मा पेस गरी पारित गराउने नीति तथा कार्यक्रम जस्तै हो। यो नीति तथा कार्यक्रम कुनै पनि क्षेत्र नछुट्ने गरी संक्षिप्त रूपमा तयार गर्नुपर्छ । संसद्सभामा बजेटबाहेक यी दुई दस्ताबेज पेस गर्नुको औचित्य संसद्सभालाई सरकारले वर्तमानमा देशको आर्थिक, सामाजिक आदि अवस्था कस्तो छ, त्यसमा के कस्ता चुनौती र समस्या छन् र आगामी आर्थिक वर्ष ती चुनौती र समस्या समाधान गर्न सरकारले के कस्ता नीति तथा कार्यक्रम लागू गर्न सोचेको छ भन्ने जानकारी गराउनु र त्यसमा संसद्सभाको स्वीकृति लिनु हो। स्थानीय तहका कर संविधानको अनुसूची ८ अनुसार सम्पत्ति कर, घर बहाल कर, व्यवसाय कर र मालपोत स्थानीय सरकारका एकलौटी अधिकारभित्र पर्दछन् । तर सोही अनुसूचीमा उल्लेख भएका घरजग्गा रजिस्ट्रेसन शुल्क, सवारी साधन कर, विज्ञापन कर, मनोरन्जन कर प्रदेशको अधिकार सूचीमा पनि परेका छन् । सेवाशुल्क दस्तुर, पर्यटन शुल्क र दण्ड जरिबाना तिनवटै तह अर्थात साझा सूचीमा राखिएको छ। स्थानीय तहको एकलौटी अधिकारमा रहेका चारवटा करको सम्बन्धमा स्थानीय तहहरूले दीर्घकालीन योजनाका साथ यी करको विकास, विस्तार र व्यवस्थापनका लागि काम सुरु गर्नुपर्छ । अनुसूची ८ मा परेका अन्य कर, शुल्क र दस्तुरहरूको सम्बन्धमा सम्बन्धित ऐन बनिसकेपछि मात्र अन्तिम व्यवस्था हुनेछ। स्थानीय तहको बजेट तर्जुमा बजेट निर्माण प्रक्रिया आउँदो आर्थिक वर्ष कतिसम्म साधन जुट्न सक्छ भन्ने अनुमानबाट सुरु हुन्छ। त्यो अंकलाई चालू र पुँजीगत शीर्षकमा विभाजित गरिन्छ । चालूतर्फ खर्च अनुमान गर्दा मुख्य रूपमा आगामी वर्ष मूल्यवृद्धि र विनिमय दर परिवर्तनको सम्भावनालाई मुख्य आधार मानिन्छ । सालबसाली हुने स्थायी प्रकृतिका खर्च चालू खर्चअन्तर्गत पर्दछन् । उदाहरणका लागि स्थायी कर्मचारीको तलब, भत्ता, निवृत्तिभरण, उपदान, औषधि उपचार खर्च, फर्निचर, स्टेसनरी, भवन तथा सवारीका साधन मर्मत तथा भौतिक सम्पत्तिको मर्मतसम्भार आदि चालू खर्चअन्तर्गत पर्दछन्। निश्चित अवधि तोकिएका भौतिक निर्माण, त्योसँग सम्बन्धित सामग्री खरिद, घर जग्गा खरिद, मेसिन, उपकरण खरिद आदि पुँजीगत खर्चअन्तर्गत पर्दछन्। त्यस्ता आयोजनाको निमित्त अवधि तोकी भर्ना गरिएका कर्मचारीको तलब, भत्ता आदि खर्च पनि पुँजीगत खर्चमा राखिन्छ। आगामी आर्थिक वर्षका लागि साधन अनुमान गर्दा स्थानीय तहलाई उपलब्ध सबै किसिमका स्रोतबाट सबैभन्दा पछिल्लो मितिसम्ममा प्राप्त रकमको रासीलाई आधार बनाउनुपर्छ । आन्तरिक राजस्वको अनुमान गर्दा माथि उल्लेख गरिएबमोजिम आगामी वर्षको अनुमानित मूल्यवृद्धि दर र स्वाभाविक रूपमा विस्तार हुने उद्योग, व्यापार व्यवसायको दर जोड्दा आउने अंकले अहिलेको रकममा प्रत्येक करबाट आउने राजस्व बढाउनुपर्छ । केन्द्र वा अन्य ठाउँबाट प्राप्त हुने रकमको सम्बन्धमा भने यो प्रक्रिया लागू हँदैन । चालू खर्चको अनुमान पनि यही प्रक्रियाबाट गरिन्छ । पुँजीगत खर्चको अनुमान विशेष जटिल हुन्छ । त्यसमा हाल कार्यान्वयनमा रहेका आयोजना तथा कार्यक्रम, सबै स्रोतबाट उपलब्ध हुने रकम, निर्धारण गरिएका प्राथमिकता र त्यस आधारमा प्रस्तावित आयोजना तथा कार्यक्रम आदिको आकलनको आधारमा पुँजीगत बजेटको अनुमान गरिन्छ । योजना र बजेट निर्माण गर्दा समावेशी र जनसहभागितालाई ध्यान दिनुपर्छ । अब स्थानीय सरकारले संघीय सरकारले जस्तै आफ्नो लागि आफैं आवधिक विकास योजना र वार्षिक बजेट तर्जुमा गर्ने, त्यसलाई संघीय सरकारले जस्तै सम्बन्धित गाउँनगर सभामा पेश गर्ने र त्यसलाई पारित गरी त्यसको कार्यान्वयन् गर्नेछन् । बजेट पारित भई सकेपछि त्यसको कार्यान्वयनको साथसाथै आवधिक योजना तर्जुमा गर्नेतर्फ लाग्नुपर्छ । संविधानको धारा ५९ ले स्थानीय सरकारलार्ई यस्तो अधिकार दिएको छ । यस अर्थमा आफ्नो विकास नीति, कार्यक्रम र बजेट तर्जुमा गर्ने र तिनको कार्यान्वयन गरी जनताका अधिकांश आवश्यकता पूर्ति गर्ने जिम्मेवारी स्थानीय सरकारको हो। बजेट तर्जुमा र त्यसको खर्च प्रणाली अर्थात कार्यान्वयन प्रणाली संघीय सरकारमा प्रचलनमा रहेको आर्थिक कार्यविधिअनुरूप नै हुने व्यवस्था गरिएको छ । संविधानको धारा २२९ मा प्रत्येक स्थानीय तहको एक स्थानीय सञ्चित कोष हुने र त्यसमा स्थानीय तहमा सबै किसिमका स्रोतबाट प्राप्त हुने रकम जम्मा हुने भनिएको छ । साथै स्थानीय तहको सभाले स्वीकृत गरेको बजेट र योजना अनुसार चालू र पुँजीगत खर्च खाता खोली त्यो कोषबाट आफैंले बनाएको कानुनअनुसार खर्च गर्नुपर्ने भनिएको छ । ऐन बन्न बाँकी रहेकोले अहिले काम चलाउन सरकारले स्थानीय तहको सेवा सञ्चालन तथा व्यवस्थापनसम्बन्धी आदेश२०७४ जारी गरिएको छ। त्यो आदेशअनुसार स्थानीय तहको कार्यकारी अधिकृत र लेखा प्रमुख वा उनीहरूले खटाएको कर्मचारीलाई खर्च सञ्चालन गर्ने अधिकार दिइएको छ । निजामतीका स्थायी कर्मचारीबाट खर्च सञ्चालन गरिने भएकोले उनीहरूले आर्थिक कार्यविधि नियमावली अनुशरण गरी खर्च गर्नेछन् । साथै सो आदेशले प्रचलित सार्वजनिक खरिद ऐन, २०६३ तथा सार्वजनिक खरिद नियमावली, २०६४ अनुसार खर्च गर्नुपर्ने भनेकाले स्थानीय तहको खर्च व्यवस्थित हुने विश्वास गर्न सकिन्छ । तसर्थ स्थानीय सरकारका पदाधिकारीले यी ऐन र नियमको पूर्ण जानकारी राख्नु जरुरी छ। स्थानीय सरकारको सम्पूर्ण कारोबारको लेखाको लेखा परीक्षण महालेखा परीक्षकको कार्यालयले गर्ने भएकोले जिम्मेवार पदाधिकारीले सम्बन्धित ऐन र नियमअनुसार खर्च गर्नुपर्छ । महालेखा परीक्षकले खर्चको मात्र होइन स्थानीय सरकारको आयतर्फको पनि लेखा परीक्षण गर्ने हुनाले आयको लेखा पनि ठीक ढंगले राख्नुपर्छ, आय र व्यय दुवैको लेखा राख्ने ढाँचा महालेखा परीक्षकको कार्यालयले निर्धारण गरेबमोजिम हुनुपर्छ। बजेट कार्यान्वयनको अनुगमन र मूल्यांकन बजेट पारित भई कार्यान्वयनमा गएपछि त्यसको नियमित अनुगमन गर्नु जरुरी हुन्छ । यसबाट बजेट कार्यान्वयन कसरी भइरहेको छ भन्ने एकातिर जानकारी हुन्छ भने अर्कोतिर कार्यान्वयनमा आइपरेका अप्ठ्यारा समयमै पहिचान गरी त्यसको समाधान गर्न सहयोग पुग्छ । यस्तो अनुगमन भौतिक तथा बित्तीय दुवै पक्षको गरिन्छ । यसको उद्देश्य बित्तीय र भौतिक उपलब्धिको तुलना गर्नु हो।"
बीआरआईमा आउँछ भारत,"सन् १९५५ मा कूटनीतिक सम्बन्ध स्थापना भएयता चीन र नेपालबीच सुमधुर सम्बन्ध रहिआएको छ । यतिबेला सम्बन्ध अझै विस्तार गर्न नयाँ अवसर सिर्जना भएको छ । यही वर्षको मे महिनामा चीनले अघि सारेको बेल्ट एन्ड रोड अवधारणा (बीआरआई) मा नेपाल साझेदारका रूपमा प्रवेश गर्यो। बीआरआईमा नेपालको प्रवेशले दुवै मुलुकलाई विन विन सिचुएसन निर्माण भएको छ । यसले परस्पर साझा हितको लागि काम गर्न दुवै मुलुकलाई नयाँ बाटो खोलेको छ । बीआरआईअन्र्तगत नेपालले पूर्वाधार विकास र कनेक्टिभिटीका परियोजना निर्माणमा दीर्घकालीन रूपमा चीनसँग सहकार्य गर्ने अवसर पाएको छ । यसबाट नेपालको अर्थतन्त्रमाथि उठाउन महŒवपूर्ण सहयोग हुने चीनको विश्वास छ। नेपाललाई अवसर नेपाली जनताले चिनियाँ रेल आफ्नो मुलुकमा आएको हेर्न चाहेका छन् भन्ने हामीले बुझेका छौं । रेल तथा राजमार्गजस्ता कनेक्टिभिटीका परियोजना निर्माणबाट नेपालको पूर्वाधार विकासमा महत्वपूर्ण सहयोग मिल्ने हाम्रो विश्वास छ । नेपालले बेल्ट एन्ड रोड अवधारणामा सक्रिय सहभागी भएर चीन तथा विश्वका अन्य मुलुकसँग पारवहन तथा व्यापार बढाउनेछ । यसबाट नेपालको व्यापार विविधीकरणको लागि महत्वपूर्ण सहयोग मिल्नेछ । नेपाल व्यापारलगायतका धेरै विषयमा भारतसँग निर्भर छ । पूर्वप्रधानमन्त्री केपी शर्मा ओलीको चीन भ्रमणका क्रममा हस्ताक्षरित ऐतिहासिक पारवहन, यातायात सम्झौतालगायत दसभन्दा बढी सहयोगका सम्झौताको इमानदारीपूर्वक कार्यान्वयन हुन सकेको छैन । नेपालमा छिटोछिटो भइरहने सरकार परिवर्तन यसको मूल कारण हो। चिनियाँ उपप्रधानमन्त्री वाङ याङले हालै नेपाल भ्रमण गर्नुभयो । चीनबाट केही वर्षयता नेपालमा भएको यो नै उच्चस्तरीय भ्रमण थियो । भ्रमणमा दुवै देशले विगतमा भएका सहमति र सम्झौता कार्यान्वयन गर्ने प्रतिबद्धता जनाएका छन् । भारतबाट बेलाबखत नेपालमा भएका नाकाबन्दीका कारण नेपालले प्रताडित हुनुपरेको छ । तेस्रो देशसँग हुने नेपालको व्यापार पनि भारतबाट मात्रै हुने गरेको छ । चीनसँगको सम्बन्ध विस्तारबाट नेपालले व्यापार तथा पारवहनको लागि भारतसँग मात्रै निर्भर हुनुपर्ने छैन । चीनको स्वशासित क्षेत्र तिब्बतको सिगात्सेसम्म पुगेको चिनियाँ रेललाई केरुङरसुवागढी नाका हँदै काठमाडौं, पोखरा र लुम्बिनीसम्मको विस्तार नेपाल र चीनको लागि दीर्घकालीन पारस्परिक हितमा हुनेछ । आगामी दिनमा बेल्ट एन्ड रोड अवधारणाअन्तर्गत यही खालका ठूला कनेक्टिभिटी परियोजना निर्माणमा हामी केन्द्रित हुन आवश्यक छ । यसका लागि नेपालमा राजनीतिक स्थिरता अत्यावश्यक हुन्छ । चीनले नेपालसँगको सम्बन्धलाई अति महŒव दिएको छ । बेल्ट एन्ड रोड अवधारणाबाट नेपालजस्ता असल र निकट छिमेकीले पनि पर्याप्त लाभ लिन सकून् भन्ने चीनको अपेक्षा छ । त्यही दिशामा काम गर्न चीन प्रतिबद्ध पनि छ । भारत कुनै पनि बेला बेल्ट एन्ड रोड अवधारणमा सहभागी हुनेछ । त्रिदेशीय सहकार्य असहज चीन, नेपाल र भारतबीच त्रिदेशीय सहकार्यका माध्यमबाट यो क्षेत्रकै समग्र विकास अघि बढाउन चीनले चाहेको हो । नेपाल त्यसमा सकारात्मक छ, तर भारत त्यति सकारात्मक छैन । चीन र भारतजस्ता विशाल छिमेकीको बीचमा नेपाल अवस्थित छ । नेपालले दुवै छिमेकीबीच सेतुका रूपमा अझै बढी काम गर्न सक्छ । अबको दिनमा चीन र नेपालबीच द्विपक्षीय सहकार्य मजबुत पार्नुपर्छ । भारत नआए पनि चीन र नेपालबीच द्विपक्षीय आर्थिक करिडोर निर्माण गर्ने विकल्प खुला छ । अहिलेको परिस्थितिमा त्रिदेशीय सहकार्यको मुद्दा सम्भव देखिएको छैन । भारतले धेरै मुद्दामा चीनलाई शंकाको दृष्टिले हेर्ने गरेको छ, जुन सर्वथा गलत हो । चीन चाहन्छभारत पनि बेल्ट एन्ड रोड अवधारणामा सहभागी होस् । भारतको आर्थिक विकासको लागि बेल्ट एन्ड रोड अवधारणामा उसको महŒवपूर्ण सहयोग हुनेछ । विश्वको सबैभन्दा ठूलो अर्थतन्त्र चीनसँग पुँजी, प्रविधि र प्रभावकारी व्यवस्थापनको विशेष अनुभव छ । तर भारत यी तीनवटै विषयमा कमजोर छ । भारतले आफूलाई दक्षिण एसियाको सशक्त र सहयोगी छिमेकी मुलुकको रूपमा प्रस्तुत गर्न सक्नुपर्छ । चीनसँग आफ्ना छिमेकीको सम्बन्ध विकास भएकोमा भारतले कुदृष्टिले हेर्नु हुँदैन । भारत जिम्मेवार छैन भारतले आफ्ना छिमेकीको आन्तरिक मामिलामा हस्तक्षेप गर्ने गरेको छ, यसको पछिल्लो उदाहरण हो डोक्लाम मुद्दा । भारतले चीनको सार्वभौमिकता र अखण्डताको सम्मान गरेन । ब्रिटिस इन्डिया र चीनबीच भएका सम्झौताअनुसार यो भूभाग चीनको हो । भारत स्वतन्त्र भएपछिका सरकारले समेत डोक्लाम चीनकै भूभाग भएको स्विकार्दै आएका थिए । तर अहिले भारतले चीनको भूभागमा आफ्ना सैनिक परिचालन गरी सडक निर्माण रोक्ने कोसिस गयो । यो अन्तर्राष्ट्रिय नियमविपरीत थियो । भुटान र चीनबीच डोक्लाममा कुनै विवाद छैन । बरु भारतले यसमा समस्या उत्पन्न गराएको हो । खुसीको कुरा तत्कालका लागि भारत र चीनबीच डोक्लाम समस्या समाधान भएको छ । भारत चिनियाँ भूभागबाट सैनिक हटाउन सहमत भएको छ । तर भारतकै कारण फेरि पनि यो समस्या बल्झिने खतरा भने कायमै छ । भारत जिम्मेवार क्षेत्रीय शक्ति बन्न सकेको छैन । भारतका छिमेकी मुलुक उससँग सधैं सशंकित देखिन्छन् । नेपाल र भुटानलाई भारतले आफ्नो परम्परागत प्रभाव रहेका क्षेत्र मान्ने गरेको छ । उसले यी मुलुक र चीनबीच राम्रो सम्बन्ध भएको हेर्नै चाहँदैन । भुटानसँग हाम्रो कूटनीतिक सम्बन्ध छैन । भुटानले कुनै पनि विदेशी मुलुकसँग सम्बन्ध राख्न सक्छ । सार्वभौम र स्वतन्त्र मुलुकको हिसाबले भुटानले चीनसँग सम्बन्ध राख्न र त्यसलाई विस्तार गर्न सक्छ । डोक्लाममा नेपालको तटस्थता फेरि नेपालचीन सम्बन्धमै फर्कौं । नेपालले सदैव एक चीन नीति अँगाल्दै आएको छ । यो प्रशंसनीय छ । केही पश्चिमा मुलुकबाट सञ्चालित आईएनजीओले नेपालबाट चीनविरोधी गतिविधि गर्न प्रयास गरेका हुन सक्छन् । त्यसबाहेक नेपालले कुनै चीनविरोधी गतिविधि हुन दिएको छैन । नेपाल र चीनले एकअर्काको सार्वभौमिकता र अखण्डताको परस्पर उच्च सम्मान गर्दै आएका छन् । डोक्लाम संकटमा नेपाल तटस्थ मात्र रहेन, उसले शान्तिपूर्ण समाधान होस् भन्ने चाहना पनि व्यक्त गर्यो । दुई छिमेकीका बीचमा रहेको नेपाल यो मुद्दामा तटस्थ रहनु उसको लागि सबैभन्दा उययुक्त विकल्प थियो । तर डोक्लाम संकट कसको र के कारण पैदा भयो त ? यसबारे पनि नेपालले बुझ्नुपर्ने थियो । खासमा यो समस्या चीनका कारण उत्पन्न भएको थिएन, बरु चीनको भौगोलिक अखण्डता र सार्वभौमसत्तामा चुनौती दिने कोसिस भारतले गरेको हो । यो सत्य नेपालले बुझ्नुपर्ने थियो । दक्षिण एसियाका मुलुकबीचको सम्बन्ध हार्दिकता बनाउन भारतले सकारात्मक भूमिका निर्वाह गर्न सकेको छैन । दक्षिण एसियाली क्षेत्रीय सहयोग संगठन (सार्क) मा राजनीतिक, सैन्य र हरेक हिसाबले भारत बलियो छ अन्य सदस्यभन्दा । सार्कको अवस्था यतिबेला कमजोर छ । सार्कले क्षेत्रीय एकीकरणको लागि महत्वपूर्ण भूमिका निर्वाह गर्ने सम्भावना प्रशस्त भए पनि विगत ३० वर्षको सार्कको अनुभव हेर्दा यसले खासै प्रगति गर्न सकेको छैन। भारतले अहिले आएर आफ्नो बढी दबदबा रहेका बिमस्टेक र बीबीआन तथा उपक्षेत्रीय संगठनलाई सार्कलाई भन्दा बढी महत्व दिन थालेको छ । यी संगठनलाई महत्व दिएर भारतले पाकिस्तानलाई यो क्षेत्रबाट बहिस्कार गर्ने मनसाय राखेको छ । अनि यी संगठनमा आबद्ध मुलुकसँग गठबन्धन गरेर चीनसँग भिड्छु भन्ने पनि उसले सोचेको छ, जुन सोच पूर्णरूपमा गलत हो । किनकि त्यसो गर्न सम्भव छैन । ट्रम्पको एसिया नीति अमेरिकी राष्ट्रपति डोनाल्ड ट्रम्पले हालै आफ्नो दक्षिण एसिया रणनीति सार्वजनिक गरेका छन् । अमेरिकाले विगतमा अफगानिस्तानमा एकतर्फी युद्ध घोषणा गयो, तर पूर्व राष्ट्रपति ओबामाको अफगानिस्तान नीति पूरै फेल भयो । अघिल्लो वर्ष सत्तामा आएपछि ट्रम्पले नयाँ दक्षिण एसिया रणनीति ल्याएका हुन् । उनले अफगानिस्तान मामिलामा ल्याएको रणनीति अस्थायी योजना मात्रै हो । ट्रम्पले अमेरिकाको अफगानिस्तान मामिलामा पाकिस्तानले सहयोग नगरेको आरोप लगाएका छन्, जुन गलत हो । किनकि अमेरिकाले पाकिस्तानलाई विगतमा पटकपटक आफ्नो पक्षमा उपयोग गरिसकेको छ । ट्रम्पले अहिले आफ्नै मुलुकमा समेत गम्भीर चुनौती भोगिरहेका छन् । ट्रम्पका भित्रियाहरूले धमाधम उनलाई छोडेका छन् । अमेरिकाको नयाँ एसिया नीति प्रस्ट रूपमा आइसकेको छैन । चीनको सिचुवान विश्वविद्यालयअन्तर्गत स्कुल अफ इन्टरनेसनल स्टडिजका नेपाल मामिलाविज्ञ डा दाइ योङहोङसँग अन्नपूर्णकर्मी सन्तोष घिमिरेले गरेको कुराकानीमा आधारित ।"
विर्तामोड युनाईटेड सेमिफाइनलमा,विराटनगर : झापाको विर्तामोड युनाईटेड क्लब मोरङको लक्ष्मीमार्गमा जारी प्रथम बुद्ध एयर लक्ष्मीमार्ग गोल्डकप फुटबल प्रतियोगिताको सेममिफाइनलमा प्रवेश गरेको छ । मंगलबार भएको खेलमा विर्तामोड युनाईटेडले राष्ट्रिय जागृति क्लब सुनसरीलाई २० गोलले पन्छाउँदै सेमिफाइनल यात्रा सुरक्षित गरेको हो । लक्ष्मीमार्ग स्थित खेलमैदानमा भएको अन्तिम क्वार्टर फाइनल खेलमा झापा ११ का खेलाडीको साथ पाएको विर्तामोडले अग्रता लिन ७२ औं मिनेटसम्म पर्खनु परेको थियो । ७२ औं मिनेटमा आशिष चापागाईको गोलमार्फत विर्तामोडले अग्रता लिएपछि सुनसरी दबाबमा पयो । सुरुआती प्रदर्शनमा विर्तामोडलाई निक्कै टक्कर दिएको सुनसरी अन्तिम समयमा आएर नतिजा विपक्षीलाई सुम्पन बाध्य बन्यो । विर्तामोडले ७६ औं मिनेटमा दोस्रो गोल गरेका थिया । विर्तामोडका लागि बुद्ध चेम्जोङले गोल गरेका थिए । पहिलो हाफ गोल रहित बराबरीमा सकिएको थियो । त्यसपछि लय समातेको विर्तामोडले नतिजा उम्कनबाट जोगायो । गोल गर्ने धेरै अवसरको सदुपयोग हुन नसक्नु सुनसरीका लागि दुर्भाग्यपूर्ण बन्यो । फिनिसिङ कमजोर हुनु सुनसरीको अर्को कमजोरी रह्यो । विर्तामोडका खेलाडीले सुनसरीका समीर राईलाई फल गरेपछि दोस्रो हाफमा केही समय तनावको स्थिती पैदा भएको थियो । समीरको उपचारका लागि मैदान भित्र छिरेका मेडिकल टोली बाहिर नगइकन रेफ्री मधुकर आचार्यले खेल खेलाएको भन्दै सुनसरीका प्रशिक्षक श्याम मानन्धरले उजुरी गर्दा प्रशिक्षकमाथि आयोजकका मिलन राईले हात पात गरेका थिए । प्रशिक्षक मानन्धरलाई राईले फोर्थ अफिसियल बसेकै स्थानमा गएर तीन मुक्का प्रहार गर्दा खेल आठ मिनेट रोकिएको थियो । सोही खेल मैदानमा तीन बर्षअघि राष्ट्रिय लिग हुँदा थ्री स्टार र मोरङबीचको खेलमा पक्षपात गरेको भन्दै दर्शक तथा मोरङका प्रशिक्षकले रेफ्रीमाथि हातपात गरेका थिए । खेलका म्यान अफ दी म्याच आशिष चापागाई घोषित भए । बुधबारको पहिलो सेमिफाइनल खेलमा जीबी रवर मंगलबारे र विराट एकेडेमी विराटनगरबीच प्रतिस्पर्धा हुनेछ ।
पल्सर स्पोर्टस् अवार्ड: किरन र नङ्सल वर्ष खेलाडी,"काठमाडौं: पल्सर स्पोर्टस् अवार्ड २०७३ को उत्कृष्ट पुरुष खेलाडीको अवार्ड नेपाली राष्ट्रिय टोलीका गोलरक्षक किरनकुमार लिम्बूले जितेका छन् । नेपाल खेलकुद पत्रकार मञ्च (एनएसजेएफ)को आयोजनामा सोमबार भएको अवार्डको १४औं संस्करणअन्तर्गत उत्कृष्ट महिला खेलाडीको अवार्ड ब्याडमिन्टनकी नङ्सल तामाङले जितिन्। पुरुषतर्फ किरनसहित ब्याडमिन्टनका रत्नजित तामाङ, एथलेटिक्सका सोमबहादुर कुमाल, भलिबलका मानबहादुर श्रेष्ठ र क्रिकेटका शरद भेषावकर मनोनयनमा रहेका थिए । यसैगरी महिलातर्फ नङ्सलले ज्ञानु अवाले, एथलेटिक्सकी सरस्वती भट्टराई, फुटबलकी सावित्रा भण्डारी र एथलेटिक्सकी कान्छीमाया कोजूलाई पछि पारेकी थिइन् । पुरुषतर्फका विजेता किरनले वर्ष २०७३ मा नेपाललाई एएफसी सोलिडारिटी कप च्याम्पियन बनाउन महत्वपूर्ण भूमिका खेलेका थिए । उनले फिलिपिन्सविरुद्ध पेनाल्टी पनि बचाए । सहाल माल्दिभ्सको प्रिमियर लिग क्लब टीसी स्पोर्टस्मा आबद्ध किरन नेपालको गोलपोस्ट सम्हाल्ने अनुभवी गोलरक्षक हुन्। यसैगरी नङ्सलले भाइ रत्नजितसँग मिक्स डबल्समा नेपाललाई अन्तर्राष्ट्रिय ब्याडमिन्टन प्रतियोगितामा पहिलो स्वर्ण पदक दिलाएकी थिइन् । उनले गत वर्ष पाकिस्तानमा भएको अन्तर्राष्ट्रिय सिरिजमा पनि स्वर्ण जितेकी थिइन् । सातौं राष्ट्रिय खेलकुद प्रतियोगितामा पनि दमदार खेल पस्कँदै नङ्सल अवार्डको हकदार बनेकी हुन् । पुरुष र महिलातर्फका विजेताले पल्सर मोटरसाइकल पुरस्कार पाए । एसएमएस भोटिङका आधारमा छनोट हुने पिपुल्स च्वाइसको अवार्ड एथलेटिक्सकी कान्छीमाया कोजूले जितिन् । कान्छीले समर्थकको एसएमएस भोटिङ र फेसबुक लाइकका आधारमा सर्वाधिक भोट ल्याउँदै अवार्ड जितेकी हुन् । उनले कुल ६६,८६४ भोट प्राप्त गरेकी थिइन् । दोस्रो स्थानमा रहेका फुटबलका सुजल श्रेष्ठले १६,०७८ भोट पाएका थिए । क्रिकेटका दीपेन्द्रसिंह ऐरी ८,७७४ भोटसहित तेस्रो स्थानमा आए । यस विधाको मनोनयनमा पौडीकी गौरिका सिंह र जुडोकी फुपुल्हामु खत्री पनि मनोनयनमा परेका थिए । उत्कृष्ट महिला खेलाडीको समेत मनोनयनमा परेकी कान्छी हाफ म्याराथन र म्याराथनमा राष्ट्रिय कीर्तिमानसहित विभिन्न उपाधि जित्दै अवार्डको हकदार बनेकी थिइन् । यसैगरी उत्कृष्ट प्रशिक्षकको अवार्ड एथलेटिक्सका पुष्पराज ओझाले जिते । ओझा गत वर्ष ब्राजिलमा भएको रियो ओलम्पिकमा सरस्वती भट्टराई र हरिकुमार रिमालका प्रशिक्षक हुन् । उनकी चेली सरस्वतीले रियोमा १५ सय मिटरमा २६ वर्ष पुरानो राष्ट्रिय कीर्तिमान तोडेकी थिइन् । ओझाले प्रशिक्षण सम्हालेको त्रिभुवन आर्मी क्लबले सातौं राष्ट्रिय खेलकुदको एथलेटिक्समा सर्वाधिक २२ स्वर्ण, १६ रजत र आठ कांस्य पदक जितेको थियो । पिपुल्स च्वाइस अवार्ड र उत्कृष्ट प्रशिक्षकको अवार्ड विजेताले पनि पल्सर मोटरसाइकल पुरस्कार पाए । थापालाई लाइफ टाइम अचिभमेन्ट लाइफटाइम अचिभमेन्ट अवार्ड भने गल्फर घनश्याम थापालाई प्रदान गरिएको छ । नेपाली गल्फ खेलको विकासका लागि ६ दशक फरकफरक जिम्मेवारी वहन गर्दै आएका थापालाई मञ्चले उचित कदर गर्दै अवार्ड प्रदान गरेको हो । १० वर्षको उमेरदेखि बलब्वाइका रूपमा गल्फ छिरेका थापाको खेलयात्रा, क्याडी, कोर्स माली, प्रोफेसनल गल्फर (प्रो), प्रशिक्षक, नेपालको पुरानो रोयल नेपाल गल्फ क्लबको म्यानेजर र नेपाल प्रोफेसनल गल्फर एसोसिएसन (एनपीजीए)को अध्यक्ष भए । उनी जीवनको उत्तराद्र्धमा पनि गल्फ खेलमा उत्तिकै सक्रिय छन् । एसएलसी दिएको भोलिपल्टै प्रोफेसनल तालिम लिन नयाँदिल्ली पुगेका थापा सन् १९६८ मा प्रो भए । यसको अर्को वर्ष उनले इन्डियन ओपन खेले जसमा एसियन सर्किट पनि थियो । पाँचपल्टका ब्रिटिस च्याम्पियन पिटर थोम्पसनलगायत विश्वविख्यात खेलाडीसँग गल्फ खेल्ने मौका पाएका थापाले सन् १९७५ र १९७७ को गल्फ विश्वकप पनि खेलेका थिए । सन् १९९३ मा जर्मनीमा गल्फ प्रशिक्षकका रूपमा काम गर्ने मौका पाएका थापाले जर्मनीबाट फर्केर नेपालमा स्वतन्त्र ढंगले गल्फ सिकाउन थाले । थापा तत्कालीन युवराज दीपेन्द्र शाहका गल्फ प्रशिक्षक पनि हुन् । थापाले दीपेन्द्रसहित बूढानीलकण्ठ स्कुलका विद्यार्थीलाई गल्फ सिकाए । सम्मानपछि खुसी व्यक्त गर्दै थापाले काम गर्दै गए योगदानको कदर हुने रहेछ भन्ने अनुभव आफूलाई भएको बताए । पामलाई स्पेसल अवार्ड मञ्चले हरेक वर्ष प्रदान गर्दै आएको वर्षको स्पेसल अवार्ड भने सफल बन्दी सहायता नियोग (पाम)लाई प्रदान गरेको छ । खेलकुदमार्फत व्यक्तिको भाग्य र भविष्य परिवर्तन गर्न सकिन्छ भन्ने उदाहरण प्रस्तुत गर्न सफल पामले कैदी बन्दी आमाबाबुका छोराछोरीलाई जुडो खेल सिकाउनुका साथै आवास र पठनपाठनको समेत व्यवस्था गर्दै आएको छ । बालाजु वनस्थलीबाट दुई किलोमिटर भित्र नागार्जुनको काखमा एउटा घर छ । त्यही घरमा कैदी जीवन बिताइरहेका बाबुआमाका २८ छोराछोरी बस्छन्, अनि त्यहीँ सुरु हुन्छ उनीहरूरुको खेलाडी बन्ने बलियो आधार । पामबाट उत्पादित जुडो खेलाडीले अहिले नेपालका लागि अन्तर्राष्ट्रिय स्तरको उपाधि दिलाइरहेका छन् । सुरुमा बच्चाहरूमा विकृति देखिएको थियो । त्यसलाई हटाउन पामका सञ्चालक डा नारायणकाजी श्रेष्ठले जुडो खेलमार्फत उनीहरूलाई सुधार्ने योजना बनाए । उनको त्यही योजनालाई वास्तविकतामा परिणत गरे, प्रशिक्षक सूर्यनारायण श्रेष्ठले । पामका खेलाडीले राष्ट्रिय, दक्षिण एसियाली खेलकुद (साग) हुँदै विश्व च्याम्पियनसिपसम्मको यात्रा तय गरे, सयौं उपाधिसमेत जिते । युवामा मनिता र पारामा पदम पल्सर युवा वर्ष खेलाडीको अवार्ड जुडोकी मनिता श्रेष्ठ प्रधानले जितेकी छन् । लगातार दोस्रो वर्ष उत्कृष्ट युवा खेलाडीको मनोनयनमा पर्न सफल मनिता यसपटक चार प्रतिस्पर्धीलाई पछि पार्दै युवा वर्ष खेलाडी घोषित भएकी हुन् । अघिल्लो वर्ष १२औं दक्षिण एसियाली खेलकुदमा रजतपदक जितेकी उनी नेपाली जुडोकी प्रभावशाली खेलाडी हुन् । उनले भारतको कोचीमा भएको १०औं क्याडेट एसियन जुडो च्याम्पियनसिपमा नेपालका लागि कांस्य पदक दिलाएकी थिइन् । यस विधामा क्रिकेटका दीपेन्द्रसिंह ऐरी, फुटबलका अनन्त तामाङ, भारोत्तोलनकी कमला श्रेष्ठ र भलिबलकी प्रतिभा माली मनोनयनमा परेका थिए । यसैगरी मञ्चले पारा एथलिट अवार्डबाट नेत्रहीन क्रिकेट खेलाडी पदम बडेलालाई सम्मान गरेको छ । फरक ढंगले सक्षम रहेका खेलाडीका लागि मञ्चले यो अवार्ड प्रदान गर्दै आएको छ । ब्लाइन्ड टीट्वेन्टी विश्वकप क्रिकेटमा आफूलाई उत्कृष्ट ब्याट्सम्यान साबित गरेका पदमले गत वर्ष भारतमा भएको विश्वकपमा न्युजिल्यान्डविरुद्ध दोहोरो शतक बनाएका थिए । दोहोरो शतक बनाउने उनी एक्लो खेलाडी हुन् । उनको दुई सय ११ रनको मद्दतमा नेपालले न्युजिल्यान्डविरुद्ध तीन सय १५ रन बनाएको थियो । उनी खेलको म्यान अफ दी म्याच पनि चुनिएका थिए । २२ वर्षीय पदम अत्तरियाको दुर्गालक्ष्मी बहुमुखी क्याम्पसमा स्नातक तह तेस्रो वर्षमा अध्ययनरत छन् । मञ्चले टिम अवार्डको उपाधि नेपाल पुरुष भलिबल टोलीलाई प्रदान गर्यो । हंशराज एन्ड हुलासचन्द कम्पनीको बजाज पल्सरको मुख्य प्रायोजनमा सञ्चालित अवार्डका विजेतालाई हंशराज एन्ड हुलासचन्द कम्पनीका प्रमुख शेखर गोल्छा, राष्ट्रिय खेलकुद परिषद् (राखेप)का सदस्यसचिव केशवकुमार विष्ट, डिसहोम नेटवर्कका सीईओ सुदीप आचार्य, अन्नपूर्ण पोस्ट्का सम्पादक राजाराम गौतम, दी हिमालयन टाइम्सका सम्पादक प्रकाश रिमाल, नेपाल गल्फ संघका अध्यक्ष तासी घले, साहस स्पोर्टस्का निर्देशक जनक न्यौपाने लगायतले अवार्ड प्रदान गरेका थिए । कार्यक्रममा खेलाडी र कलाकारले मनोरञ्जन पनि दिएका थिए । बर्षको उत्कृष्ट विजेता पुरुष: किरन कुमार लिम्बु महिला : नङ्सल तामाङ पिपुल्स च्वाइस : कान्छीमाया कोजू युवा :मनिता श्रेष्ठ प्रधान प्रशिक्षक : पुष्पराज ओझा पारा एथलिट : पदम बडेला लाइफटाइम अचिभमेन्ट : घनश्याम थापा स्पेसल अवार्ड : सफल बन्दी सहायता नियोग (पाम) टिम अवार्ड : नेपाल पुरुष भलिबल टोली"

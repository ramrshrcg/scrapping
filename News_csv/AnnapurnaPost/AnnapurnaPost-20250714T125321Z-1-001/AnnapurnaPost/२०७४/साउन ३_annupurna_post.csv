शीर्षक,विवरण
भारत र चीनबीच युद्ध सम्भावना !,"एक महिनादेखिको भारत, चीन र भुटानको त्रिदेशीय सीमामा रहेको तनाव र विवाद (भारतचीन सीमा तनाव र नेपाल, अन्नपूर्ण पोस्ट असार २० गते) सीमित वा पूर्णस्तरको युद्धमा रूपान्तरण होला वा नहोला भन्ने अनुमान गर्नुअघि चीन र भारतका वरिपरि विकास भइरहेका सामरिक अवस्थाको वस्तुगत समीक्षा आवश्यक हुन्छ । सीमा जोडिएका करिब चार हजार किलोमिटर लामो अपरिभाषित र विवादित सीमाभित्र रहेका उदीयमान आर्थिक र सैनिक क्षमता आर्जन गरिरहेका तर क्षेत्रीय रणनीतिक प्रतिीपर्धी चीनभारत सम्बन्धको भविष्यबारे लामो समयदेखि विभिन्न अनुमान र विश्लेषण हुने गरेको छ । डोक्लाम पठारमा अवस्थित गिम्पोची पर्वत शृंखलाको डोकला भन्ज्याङदेखि चार किलोमिटर माथिसम्मको भूभागलाई भुटानले आफ्नो बताइरहेको छ । चीनले भने सो भन्ज्याङको दुई किलोमिटर दक्षिणपश्चिम मोहडाको सोही पर्वत शृंखलाको चुम्बी उपत्यकाको पूर्वपट्टिको पानीढलोलाई आफ्नो भूभाग दाबी गर्दै आएको छ । सोही गिम्पोचीको एउटा हाँगो सिक्किम हुँदै नेपाल आइपुग्छ । भारतीय विश्लेषकहरूको दृष्टिमा विवादित स्थानमा चीनले निर्माण गरिरहेको सडकले चीनलाई भुटान र भारतसँगको उसको त्रिदेशीय सीमामा सजिलो सामरिक पहुँच प्रदान गर्नेछ । भुटान र बंगलादेशबीचको साँघुरो भारतीय भूभाग सिलिगुडी कोरिडोर चिनियाँ तोपको मारक क्षेत्रभित्र पर्दछ । त्यसबाट युद्धको समयमा विवादित अरुणाचल प्रदेशसहितको उत्तरपूर्वी भारतलाई बाँकी भारतसँग अलग पार्ने सामरिक क्षमता चीनलाई सजिलै प्राप्त हुनेछ । डोक्लामबाट भारतीय सेना फिर्ता हुनुपर्ने चीनको माग छ, तर भारतले त्यसलाई अस्वीकार गरिरहेको छ । रूस, टर्कीलगायतका देशमा राजदूत भइसकेका भारतीय विदेश सेवाका निवृत्त अधिकारी मेलकुलानगारा भद्रकुमारले यही जुलाई ११ मा स्ट्रेटेजिक कल्चर जर्नलमा उल्लेख गरेअनुसार सन् १८९० मा ब्रिटिस भारत र सिक्किमबीचको सन्धिअनुसार डोक्लाम चीनको भूभाग पर्छ । भद्रकुमारका अनुसार डोक्लाम चुम्बी उपत्यकाकै हिस्सा भएको र भुटानले सन् २००० मा आएर मात्र सो क्षेत्रमाथिको दाबी प्रस्तुत गरेको हो । साठीको दशकमा आएर भारतले भुटानको लागि बनाइदिएको नक्सामा डोक्लामलाई भुटानमा पारिएको समेत भद्रकुमारको मत छ । ब्रिटिस भारतको उत्तराधिकारी भारत सरकारले सन् १८९० को सन्धिमाथि प्रश्न उठाउन सक्छ भने चीनले पनि तिब्बत र सिक्किमबीचको विवादरहित सीमालाई अस्वीकार गरेर नयाँ विवाद झिक्न सक्छ । डोक्लाम विवाद र तनाव रहिरहँदा जुलाई ९ मा देवीरूपा मित्राले भारतबाट प्रकाशित दी वायर' मा उल्लेख गरेअनुसार चीन र भारतको सिमानाको रूपमा रहेको लद्दाखको पाङगोङ तालछेउमा गएर निवार्सित तिब्बती सरकारका प्रमुख लोब्साङ सांगेले हालै स्वतन्त्र तिब्बतको झन्डा फहराए । भारतीय भूमिमा यस प्रकारको गतिविधि गर्ने अनुमति यसअघि भारत सरकारले दिने गरेको थिएन । यस घटनाले भारतचीन तनावलाई नयाँ दिशातर्फ धकेलेको छ । भारतीय मिडिया र विश्लेषकहरूले तिब्बत र सिन्जियाङ प्रान्तका पृथकतावादी गतिविधिलाई भारतले पनि सहयोग गर्न सक्ने चेतावनी दिइरहेको अवस्थामा पाङगोङ घटना त्यसैको संकेत हो । पाकिस्तानको बलुचिस्तान र अफगानिस्तानमा उपस्थित अमेरिकी र भारतीय सुरक्षा र जासुसी संयन्त्रलाई उपयोग गरेर भारतले सिन्जियाङमा त्यस्तो पृथकतावादी गतिविधि सञ्चालन गराउन सक्छ र त्यसमा पश्चिमा शक्तिहरूले भारतसँग सहकार्य गर्ने सम्भावनालाई बुझ्न सकिन्छ । ऊता डोक्लाम पठारको विवादित क्षेत्रमा चीनको तुलनामा भारतको सैन्य उपस्थिति ठूलो र सशक्त छ । त्यसैकारण सो क्षेत्रमा चीनद्वारा निर्माण गरिरहेको सडक निर्माण कार्यलाई अवरुद्ध पार्ने क्षमता भारतलाई प्राप्त भएको हो । सो क्षेत्रमा चीनले थप सैन्य आपूर्ति गर्नेबित्तिकै भारतलाई त्यसै गर्न दबाब पर्ने र त्यसले अवश्यम्भावी द्वन्द्व आमन्त्रण गर्ने भएकाले चीन भारतलाई विवादित क्षेत्रमा तैनाथ सेना फर्काउन आह्वान गरिरहेको छ । भारतले आफ्नो सबल सैन्य उपस्थिति रहेको स्थानमा हस्तक्षेप गर्दा चीनले आफू शक्तिशाली रहेको स्थानबाट त्यस्तै हस्तक्षेप गर्न सक्ने कुरा नकार्न सकिन्न । भारतीय दाबीअनुसार उक्त भूभाग भुटानको भएको, भुटानले भारतसँग सहयोग मागेको र सन्धिअनुसार भुटानको सुरक्षाको दायित्व भारतको भएकाले आफू फिर्ता हुन नसक्ने उसको भनाइ रहेको छ ।चीन र भुटानबीचको विवादित क्षेत्रमा भुटानको आग्रहअनुसार भारतीय सेनाले हस्तक्षेप गर्न सक्छ भने भारत र पाकिस्तानबीचको विवादित कास्मिर क्षेत्रमा चीनले पनि पाकिस्तानको पक्षमा सैन्य हस्तक्षेप गर्न सक्छ भनेर ग्लोबल टाइम्सले उल्लेख गरेकोलाई भविष्यमा कास्मिरको भारतपाकिस्तानबीचको नियन्त्रण रेखामा चिनियाँ सेनाको उपस्थितिको सम्भावनालाई चिनियाँ पक्षले सिद्धान्ततः स्वीकार गरेको देखिन्छ । भारत र पाकिस्तानबीच विवादित तर भारत अधिकृत सियाचिन क्षेत्रमा पाकिस्तानको पक्षमा प्रवेश गरेर कराकोरम राजमार्ग र सिन्जियाङनिकटको उक्त भूभागमा चीनले हस्तक्षेप गर्नसक्ने पनि विश्लेषकहरूले बताएका छन् । डोक्लाम विवादसँगैका भारत र चीनका रणनीतिक अवस्थितिहरू गएको जुन महिनाको १६ तारिखदेखि विवादित स्थितिका कारण भारत र चीनबीच सञ्चारमाध्यमहरूका साथै राजनीतिक र कूटनीतिक क्षेत्रमा वाक्युद्ध चलिरहेकै छ । चिनियाँ दैनिक ग्लोबल टाइम्सले भारतलाई १९६२ सम्झिन दिएको चेतावनीको प्रत्युत्तरमा भारतीय रक्षामन्त्री अरुण जेट्लीले सन् २०१७ को भारत सन् १९६२ को भारतको नभएको कुरा स्मरण गर्न चेतावनी दिएका थिए । जेट्लीलाई जवाफ फर्काउँदै चिनियाँ विश्लेषकहरू र त्यहाँको परराष्ट्र मन्त्रालयले चीन पनि सन् १९६२ को चीन नभएर सन् २०१७ कै हो भनेर टिप्पणी गरेका छन् । सो सम्बन्धमा कुनै पनि वार्ताको लागि पहिला सो क्षेत्रबाट भारतीय सेना फिर्ता हुनुपर्ने चीनको माग रहेको छ । भारतले त्यसलाई अस्वीकार गरिरहेको छ । तर भारतीय सेनाले सडक निर्माणमा अवरोध पुयाएपछि चीनले पनि सडक निर्माणलाई जहाँको त्यहीं रोकेको छ । दुवै मुलुकको राष्ट्रिय जनमतको दबाब र त्यसको अन्तर्राष्ट्रिय पक्षसमेतलाई दृष्टिगत गर्दा उक्त विवादको समाधान सरल देखिँदैन । साथै सो विवाद यथावत् रहँदै भारत र चीनले केही महत्वपूर्ण कदम चालेका छन् । पहिलो हो, अदनको खाडी र रक्त सागरको मुखमा पूर्व अफ्रिकामा सोमालिया, इरिट्रिया र इथियोपियासँग सीमा जोडिएको जिबुतीमा सैन्य अड्डा स्थापना गर्न जनमुक्ति सेनाका सैनिकहरू बोकेर चिनियाँ सैनिक जहाजहरू दक्षिण चीनको गुवाङदोङ प्रान्तबाट प्रस्थान गरेको समाचार यही जुलाई १२ मा चिनियाँ र अन्तर्राष्ट्रिय समाचारमाध्यमहरूले दिए । स्मरणीय छ रक्त सागरलाई स्वेज नहरले भूमध्य सागरसँग जोड्छ र अदन खाडी अरब सागरमा गएर जोडिन्छ । अरब सागर भन्नेबित्तिकै हिन्द महासागरको उत्तरमा भारत, पाकिस्तान र इरानदेखि अरब राष्ट्रहरूलाई जोड्ने सागर भन्ने बुझिन्छ । त्यसैले जिबुतीको चिनियाँ सैन्य अड्डा एसियामा भारतदेखि साउदी अरब तथा यमनसम्म र सम्पूर्ण पूर्वी अफ्रिका र हिन्द महासागर क्षेत्रमा चिनियाँ सैन्य गतिविधिको केन्द्रको रूपमा विकास हुने देखिन्छ । जिबुतीमा चीनले जल सैनिक अड्डा स्थापना गरेको र त्यहाँ सैनिकहरू तैनाथ रहनेबारे कोही भ्रममा रहन आवश्यक नरहेकोबारे रोयटर्सले ग्लोबल टाइम्सलाई उद्धृत गर्दै जानकारी दिएको छ । अमेरिकी रक्षा मन्त्रालयले गत जुन महिनामा कांग्रेससमक्ष प्रस्तुत प्रतिवेदनमा चीनले क्षेत्रमा पाकिस्तानलगायतका मित्रतापूर्ण सम्बन्ध रहेका मुलुकहरूमा थप सैन्य अड्डा विकास गर्ने सम्भावना रहेको उल्लेख गरेको छ । पाकिस्तानको ग्वादर बन्दरगाह साथसाथै बंगलादेश, म्यानमार, श्रीलंका, मालदिभ्स सेसेल्स आदि मुलुकमा चीनले विकास गरेका बन्दरगाह जलसुविधालाई भारतीय, अमेरिकी र अन्य विश्लेषकहरूले पनि हिन्द महासागर क्षेत्रमा अमेरिका र भारतको प्रभुत्वलाई चुनौती दिने रणनीतिको रूपमा विश्लेषण गर्ने गरेका छन् । ती सुविधालाई आवश्यकताअनुसार सैन्य लक्षमा प्रयोग गर्न सकिनेसमेत विज्ञहरूले बताइरहेका छन् । हेगस्थित राष्ट्रसंघीय अन्तर्राष्ट्रिय मध्यस्थकर्ता न्यायाधीकरणले दक्षिण चीन सागरसम्बन्धी फिलिपिन्सको उजुरीमा आफ्नो विपक्षमा फैसला दिने निश्चितजस्तै भएपछि चीनले सञ्चालन गरेको विश्व्यापी सघन कूटनीतिक अभियानको क्रममा १९ अप्रिल २०१६ मा नयाँदिल्लीस्थित चिनियाँ दूतावासले एउटा विचार गोष्ठी आयोजना गरेको थियो । सो गोष्ठीलाई अन्त्य गर्दै चिनियाँ राजदूतले भारतले दक्षिण चीन सागरमा चिनियाँ दाबीलाई अनुमोदन गरेमा हिमालय क्षेत्रमा विवादित म्याकमोहन सीमा रेखालाई चीनले स्वीकार गर्न सक्छ भनेर बताएका थिए । जुलाई १३ मा डेक्कन क्रोनिकलमा भारतका सेवानिवृत्त सहायक जलसेनाध्यक्ष अरुणकुमार सिंहले उल्लेख गरेअनुसार सो कार्यक्रममा चिनियाँ राजदूतले भविष्यमा कुनै दिन अन्डमान निकोबार द्वीपमाथि कसैले दाबी गर्न सक्ने बताए । स्मरणीय छ, विख्यात चिनियाँ जलसेनाध्यक्ष एडमिरल झेङ यीले सन् १४०५ १४३३ को अवधिमा सातपटक हिन्द महासागर क्षेत्रको समुद्री यात्रा गरेका थिए र उनको मृत्युपछि विश्वका ती महान् जलयात्रीलाई केरलाको कोझिकोडको किनारको जलक्षेत्रमा समाधिस्थ गरिएको थियो । तीन सय जहाज र २८ हजार नाविकसहितको उनको समूहले नै थाइल्यान्डदेखि मलक्का जलमार्ग छिचोलेर अन्डमाननिकोबार, केरला, श्रीलंका हुँदै रक्त सागर र पारसको खाडीसम्म जल रेसममार्गमा जहाजहरूको आवागमनलाई सुनिश्चित गराएका थिए । ग्याभिन मेन्जिसको सन् २००२ मा प्रकाशित गहन अनुसन्धानमूलक कृति १४२१ दी इयर चाइना डिस्कभर्ड दी वर्ल्ड नामक पुस्तकले एडमिरल झेङ यी सम्बन्धमा विस्तृत प्रकाश पारेको छ । चिनियाँ राजदूतको आशय स्पष्ट थियो चीनले त्यस्तै ऐतिहासिक प्रमाणहरूको आधारमा अन्डमाननिकोबार टापु समूहमाथिको आफ्नो दाबी प्रस्तुत गर्न सक्छ । भारतचीन विवादमा डोक्लाम प्रारम्भ मात्र हुन सक्छ उपरोक्त सन्दर्भलाई मध्यनजर गर्दै अन्डमानको दक्षिणको रुटल्यान्ड टापुमा भारतले आफ्नो नयाँ क्षेप्यास्त्र परीक्षणस्थल निर्माण गरेको छ । चीनको झन्डै ८० प्रतिशत इन्धन ओसार्ने जहाजहरू आवागमन गर्ने मलक्का जलमार्गनजिकको अन्डमाननिकोबार द्वीप समूहलाई भारतले आफ्नो प्रमुख जलसैनिक अड्डाको रूपमा समेत विकास गरिरहेको बताइन्छ । रूसी समाचार संस्था स्पुटनिक न्युजलाई उद्धृत गर्दै एएफपीले गएको जुन २२ मा उल्लेख गरेअनुसार अन्डमानको पोर्ट ब्लेयरमा त भारतले आवश्यकताअनुसार प्रयोग गर्न तैरिने बन्दरगाह (फ्लोटिङ डक) समेत निर्माण गरेको छ । सामान्यतया समुद्रमा भारतीय सैन्य शक्तिको वर्चस्व रहेको बुझ्न सकिन्छ । भारत र अमेरिकाले संयुक्तरूपमा मलक्का जलमार्गलाई चीनका लागि निषेध गर्न सक्छन् । त्यसले चीनको इन्धन आपूर्तिलाई अवरुद्ध गरेर चीनलाई घुँडा टेकाउने उनीहरूको रणनीति बुझ्न सकिन्छ । त्यस्तो क्षेत्र निषेधद्वारा चीनको उत्पादनलाई युरोप र अफ्रिका पठाउनबाट पनि उनीहरूले रोक्न सक्छन् । तर सँगै चीनका आणविक क्षमतायुक्त र महाविनाशक क्षमताका पनडुब्बी जहाजहरू दक्षिण चीन सागर, पश्चिम प्रशान्त तथा बंगालको खाडीसहित हिन्द महासागर क्षेत्रमा दर्जनौंको संख्यामा गुप्तरूपमा विचरण गरिरहने भएकाले त्यस्तो क्षेत्रनिषेध वा नाकाबन्दीविरुद्ध ती पनडुब्बीहरूको भूमिका र आक्रामक क्षमतालाई उपेक्षा गर्नु आत्मघाती हुन सक्ने बुझ्न सकिन्छ । अमेरिकाको नेभल वार कलेजको लागि त्यहाँकै एउटा अर्को प्रतिष्ठित थिंकट्यांक पेल सेन्टरको तर्फबाट विख्यात रणनीतिक विश्लेषक इस्कन्दर रहमानको यसै वर्ष प्रकाशित एक अध्ययनअनुसार भारतले चीनसँग सीमा जोडिएका भूभागमा ठूलो संख्यामा आफ्ना सैनिकहरूलाई तैनाथ गरेको छ । चीनका त्यस्ता सैनिकहरू भने पातलो संख्यामा तिब्बतका भित्री भूभागमा रहेका छन् । उता सीमाको भारतपट्टिको भागमा लद्दाख र सिक्किम जस्ता भूभागमा बाहेक आधुनिक युद्ध सामग्रीहरूको ओसारपसारको लागि कठिन भूगोलको कारण यातायातको सुविधाको अभाव भारतलाई छ । ऊता माथिल्लो र समथर भूभागको सुविधा चीनलाई प्राप्त छ । सैन्य निगरानी, परिचालन, तोपलगायतका आधुनिक युद्ध सामग्रीको उपयोग र भूगोलअनुसारको युद्ध सामग्री चयन र उपयोग गर्ने सुविधा चीनलाई उपलब्ध छ । तर उचाइ र अत्यधिक चिसोका कारण सेना र सबैजसो सैनिक उपकरणको प्रयोग र सम्भारको समस्या चीनभारत दुवैलाई छ । तुलनात्मक रूपमा सुविधाजनक भूगोल र सीमा क्षेत्रमा चीनले निर्माण गरेका आधुनिक रेलमार्ग, सडक तथा हवाई मैदानका कारण चीन ठूलो रणनीतिक लाभको स्थितिमा छ । चीनको शक्तिशाली इलेक्ट्रोनिक र साइबर युद्ध क्षमताको कारण भारतीय सेनालाई तल्लो भूभागबाट आक्रमणको लागि माथि चढ्न पनि समस्या पर्न सक्छ । युद्ध लम्बियो भने आणविक विकल्पमा प्रवेश गर्ने सम्भावना रहने र त्यसले तेस्रो पक्षको संलग्नतालाई समेत आमन्त्रण गर्ने भएकाले चीनले १९९० को दशकदेखि नै उपयोगमा ल्याएको ट्रान्सथेटर मोबिलिटी' को सैन्य रणनीतिलाई मे २०१५ मा प्रकाशित चाइनाज मिलिटरी स्ट्रेटेजीमा विशेष महत्व दिएको छ, जसअनुसार आवश्यकताअनुसार आफ्नो सैन्य शक्तिलाई केन्द्रित गर्ने, पहिलो प्रहारको लाभ लिने र छिटोभन्दा छिटो युद्धलाई आफ्नो लक्ष प्राप्तिमा टुंग्याएर समाधान दिनु मानिन्छ । कतिखेर चीन त्यस्तो ट्रान्सथेटर मोबिलिटी' को रणनीति चयन गर्न पुग्छ भन्न सकिन्न । माथि उल्लेख गरेजस्तै भारतले सिक्किम, लद्दाख, आसाम, अरुणाचल प्रदेशमा सम्भावित युद्धको लागि सडक तथा हवाई सुविधा विस्तार गरेको छ । साविकमा चीनसँगको सीमा क्षेत्रमा तैनाथ सेनाका अतिरिक्त हिमालय क्षेत्रको भूगोलअनुरूप चीनविरुद्धको युद्धकै लागि ४० हजारको संख्यामा विशेष प्रशिक्षित सेनाको तैनाथीपछि टाइम्स अफ इन्डियाले २९ मे २०१७ मा उल्लेख गरेअनुसार अर्को ९० हजारभन्दा बढीको सैन्य दल तयार पारिँदैछ । सीमा क्षेत्रमा तैनाथ सेनालाई आणविक हतियारसहितका अग्नि क्षेप्यास्त्रहरू, लडाकु जेट विमान, तोप, परम्परागत ब्राह्मो क्षेप्यास्त्रहरूले सुसज्जित गरिएको छ । विज्ञहरूले बताएअनुसार भारतले अग्नि समूहका क्षेप्यास्त्रहरूद्वारा चीनका सबै भूभागलाई आफ्नो लक्षमा पार्न सक्छ, तर यसको अर्थ चीनसँग त्यस्तो क्षमता छैन भन्ने होइन । चीनले भारत मात्र नभएर अमेरिकासम्म नै प्रहार गर्न सकिने क्षेप्यास्त्र विकास गरेको छ । भारत र चीनबीच डोक्लाम तनाव जारी रहँदा यही १० जुलाईदेखि भारत, जापान र अमेरिका बंगालको खाडीमा मालावार भनिने समुद्री विशाल युद्ध अभ्यासमा संलग्न छन् । चीनले शंका र चिन्ताको दृष्टिले हेरिरहेको र इतिहासकै सबैभन्दा ठूलो उक्त अभ्यासमा विश्वकै सबैभन्दा ठूलो अमेरिकी विमानवाहक युद्धपोत निमित्जसहित भारत र जापानका समेत सबैभन्दा ठूला त्यस्ता युद्धपोत संलग्न छन्। केही अघि मात्रै भारतीय जलसेनाले मलक्का जलमार्गबाट ओहोरदोहोर गरिरहेका चिनियाँ जलसेनाका जहाजहरूको व्यापक संख्यालाई दृष्टिगत गरी सो जलमार्गका त्यस्ता गतिविधिहरूलाई भारतले स्थायीरूपमा निरन्तर अनुगमन गर्ने युद्धपोत तैनाथ गर्ने बताएकोबारे न्युयोर्क टाइम्समा हरिकुमार र एल्लेन बर्रीले १० जुलाईमा नै लेखेका छन् । उक्त मालाबार सैन्य अभ्यासलाई क्षेत्रमा बढ्दो चिनियाँ प्रभाव र वर्चस्वविरुद्धको अमेरिका, जापान र भारतको साझेदारीको रूपमा बुझिएको छ । अंकित पाण्डाले दी डिप्लोम्याटमा मालाबार सैन्य अभ्यासलाई चीनको पनडुब्बी क्षमताविरुद्ध लक्षित बताएका छन् । क्रमशः भट्टराई नेपाल इन्स्टिच्युट फर स्ट्राटेजिक स्टडिज (निस) सँग सम्बद्ध छन् ।"
नेपाली जुटाउने किन र कसरी ?,"दोस्रो विश्वयुद्धपछि जब जापानीहरूले आर्थिक उन्नति गरे, त्यहाँका मानिसहरू हुलका हुल भ्रमणमा निस्कन थाले । त्यो बेला संसारका जुन कुनामा पनि हवाई दुर्घटना हुन्थ्यो । त्यसमा कुनै न कुनै जापानी हुने गर्दथे । त्यसको माने जापानीहरू नपुग्ने र नपुगेको ठाउँ कतै थिएन । आज नेपालीहरूको अवस्था पनि त्यस्तै छ । संसारको जुन कुनामा गए पनि नेपाली भेट्न सकिन्छ । यसबाट नेपाली कवि कालीप्रसाद रिजालको मनोकामना पूरा भएको छ र यो तथ्यले उहाँलाई आनन्द लाग्ने नै भयो । किनभने उहाँले एउटा गीतमा जहाँ गए पनि नेपाली भेटियोस् भनेर कामना गर्नुभएको छ । हुन त जापानीहरू जताततै पुग्नु र नेपालीहरू पुग्नुमा एउटा ठूलो फरक छ । जापानीहरू धनी भएर घुम्न निस्कन्छन् भने नेपालीहरू पैसा कमाउन जान्छन् । जति दुःख पाए पनि मेहनत गरेर कमाउन थाल्छन् । यसबाट दुईवटा कुरा प्रस्ट हुन्छ । एउटा, नेपालमा रोजगार नभएर या नपाएर देश बाहिर हिँड्छन् । दोस्रो, मेहनत र पसिना बगाउन तयार हुन्छन् । नेपालमा जस्तो राजनीतिक व्यवस्था आएको छ या भनूँ अव्यवस्था भएको छ, त्यसले लाखौं युवायुवतीलाई रोजगार दिने सपनामा पनि नचिताए हुन्छ । प्रत्येक वर्ष श्रम बजारमा चारदेखि पाँच लाख नेपाली युवायुवती ओइरिन्छन् । अझ शेर र देउवाजस्तो प्रधानमन्त्री हुने देशमा कसैले यस्तो आशा गर्नु पनि मूर्खता हुन्छ । नेपालीहरूले कस्ता प्रधानमन्त्री पाएका छन् भन्ने हालैको बीबीसीको साझा सवालको उदाहरणले पनि देखाइसकेको छ । अहिलेको अव्यवस्थित व्यवस्थाबाट नेता, दल र राज्यका विभिन्न अंगमा विद्यमान मानिसहरू मात्र लाभान्वित हुने देखिएको छ । करिब ३० अर्ब रुपैयाँ खर्च गरेर ल्याएको संविधान न फेद न टुप्पाको छ । नेपाल बाहिर बसेका नेपालीभाषीहरू नेपालको नागरिक नभए पनि नेपाली नै कहलाउँछन् । त्यसैले उनीहरूका पिरमर्कालाई नेपाल र अन्य मुलुकमा बसेका नेपालीहरूले आत्मसात गर्नुपर्दछ । संविधानले ल्याउनुपर्ने एउटा सुसंगठित व्यवस्था हो । तर हाम्रो संविधानले राणाकालमा जस्तै ३४ नेताहरूको सहमतिको नाउँमा हुकुमी शासन ल्याएको छ । राज्यका अंगप्रत्यंगमा भरिएका मानिसहरूलाई सुविधा पुर्याउन कसैले र केहीले पनि रोक्दैन । तर जब जनताले पाउने सुबिधा र सहुलियतको कुरा आउँछ तब एउटा पुर्जीले रोकिन्छ । यसको पुष्टि काठमाडौंको मेयरको भनाइबाट भएको छ । उनले भनेका छन् मन्त्रालय र न्यायपालिकाले कामै गर्न दिन्न । व्यवस्था र विधि त फेरिँदै गर्छ । फेरिरहेको पनि छ । नयाँ संविधान, नयाँ व्यवस्था र नयाँ अनुहारहरू पनि फेरिने नै छन् । तर हाम्रो मुख्य चिन्ता नेपाल र नेपालीको स्थायी पहिचान, अस्तित्व र महत्वको संरक्षणको हो । नेपालै नरहे कहाँबाट नेपाली रहुँला भन्ने आशंका र चिन्ता काल्पनिक होइन । यो वास्तविक नै हो । त्यसैले त राष्ट्रपतिदेखि तल्लो अधिकारीले राष्ट्रिय अस्तित्व, एकता र स्वतन्त्रता नै खतरामा परेको कुरा गर्छन् । नेपाललाई बलियो र लायक बनाउने भनेको नेपालीलाई बलियो र लायक बनाउनु नै हो । नेपालका नेपालीलाई मात्र बलियो र लायक बनाउने कुरा गफ मात्र सिद्ध भयो । किनभने एक से एक नेता र शासक आए अनेक सपना देखाएर तर आफ्नो सपना आफ्नै लागि पूरा गर्नुसिवाय अरू केही गरेनन् । अहिले त विदेशीको आड र भरोसामा चलिरहेको सरकार र सत्ताधारीहरूले देश र जनतालाई एउटा जीर्ण अवस्थामा पुर्याउने कामसिवाय अरू केही गरेका छैनन् । नेपालका नेपालीहरूको बलले मात्र नेपालको स्वतन्त्रता बाँचेको होइन । यसमा बाहिर बसेका नेपालीहरूको पनि ठूलो देन छ । एउटा छिमेकीले निल्न खोज्दा अर्को छिमेकीले सहन्न भन्ने विश्वासले पनि हाम्रो स्वतन्त्रता संरक्षित रहेको छ । विदेशीको आडभरोसामा बाँचिरहेका अग्रणीहरूले मौका पाए पहिल्यै देश बेचिसक्थे । नेपालको जनसंख्या दुई करोड ८८ लाख पुगेको तथ्यांक बाहिर आएको छ । संसारको सात अर्बभन्दा बढी जनसंख्याको तुलनामा ठूलो होइन । तर नेपालको अस्तित्व र नेपालीहरूको बहादुरीले संसारमा एउटा विशिष्ट स्थान दिएको छ । त्यसमा पनि यसको भौगोलिक अवस्थितिले यसलाई संसारका आँखामा एक आकर्षक देश बनाएको छ । नेपाल आज जति पर्यटनको लागि प्रख्यात छ भारत र चीनको बीचमा परेकोले संसारको दृष्टिमा उति नै सामरिक महत्वको ठाउँ मानिएको छ । नेपालको अस्तित्व भूगोल र इतिहासले मात्र बचाउँदैन । यसलाई अक्षुण्ण राख्न यहाँका नेपालीहरू नै लाग्नुपर्छ । तर सवाल उठ्छ के नेपाल र नेपालीहरूको जिम्मेवारी लिएका व्यक्तिहरूले सो काम गर्दैछन् ? जवाफ सजिलो छ । गरिरहेका छैनन् । त्यस्तो बेलामा नेपाली जनताको कर्तव्य के हुन आउँछ ? यसको उत्तर पनि सजिलै छ । संगठित र एकताबद्ध हुने र देशको संरक्षणमा जुट्ने । सवाल फेरि उठ्छ कसरी ? यसको समाधान भने उति सजिलो छैन । किनभने नेपालमा आएको राजनीतिक परिवर्तन र त्यसले ल्याएको व्यवस्थाअन्तर्गत विभिन्न दलहरूमा बाँडिएका छन् तर संगठित देखिन्छन् । आफ्नो असन्तुष्टि र मतभिन्नता हुँदाहुँदै पनि धेरै कार्यकर्ता ती संगठनमा बाँधिएर बसेका छन् । यसको विकल्प जनताले नपाएकाले उनीहरूलाई नै आफ्नो मत दिएको तथ्य हालै सम्पन्न भएको स्थानीय तहको निर्वाचनमा देखिएको छ । जनतालाई यो अवस्थाबाट बाहिर निस्कने बाटो दिनु र देखाउनु आवश्यक छ । अब राजनीतिक सिद्धान्तको आधारमा नयाँ बाटो बनाउन खोज्नु मूर्खता हो । किनभने आफूले घोषणा गरेको यस्तो सिद्धान्तमा कुनै पनि दल अड्न सकेको छैन । हुन पनि कसरी अडियोस् ? संसारका एक से एक सिद्धान्तवादी देशहरू नै अड्न सकिरहेका छैनन् । पुराना सिद्धान्तहरू सेलाउँदै गइरहेका छन् । यसकारण आजको सिद्धान्त भनेको आफ्नो देशको गुण र स्रोत बुझेर त्यसैको बलमा देशको विकास गर्नु हो । हावादारी कुरा गरेर जनतालाई धोका दिनु होइन । इमानदारी र दक्षता भएकाले मात्र मुलुकलाई अगाडि बढाउन सक्छ र विकास गर्न सक्छ । हाम्रो देशमा यसको ठीक उल्टा भएकाले देश अधोगतिमा गएको हो । नेपालको संरक्षण र विकास नेपालको परिवेशमा मात्र हेरेर हुँदैन । यसको लागि संसारको परिवेश पनि हेर्नुपर्छ । त्यही परिवेश नेपालीको लागि अनुकूल भएकाले संसारका कुनाकाप्चासम्म फैलिएर गएका छन् । वास्तवमा नेपालबाहिर गएका नेपालीहरूको जिम्मेवारी अरू बढेर गएको छ । उनीहरूले आफ्नो कर्मथलोको लागि मात्र गरेर पुग्दैन, आफ्नो जन्म थलोको लागि पनि केही नगरी हुँदैन । चिनियाँ आप्रवासीहरूले चीनको र भारतका आप्रवासीहरूले भारतको विकासमा सहयोग र सहभागिता जनाएका हुन् । त्यसैगरी नेपाली आप्रवासीहरूले पनि यो उदाहरण अपनाउनुपर्दछ । नेपालको आन्तरिक स्थिति बिग्रेको र यसको प्रतिकूल असर उनीहरूमा पनि पर्ने हुनाले नेपालको संरक्षण र विकासमा उनीहरूको सहयोग र सहभागिता अपरिहार्य भएको छ । आखिर नेपालीहरू को हुन् ? नेपालमा बसोवास गरिरहेका बहुभाषी सबै नेपाली हुन् । नेपाली भाषा नबुझ्ने र नबोल्ने पनि नेपाली नै हुन् । नेपाल बाहिर बसेका नेपालीभाषीहरू नेपालको नागरिक नभए पनि नेपाली नै कहलाउँछन् । दाजिलिङ र भारतका अन्य भागमा बसोवास गरेका नेपालीभाषीहरू पनि सांस्कृतिक नाताले नेपालसित जोडिएका छन् । त्यसैले उनीहरूका पिरमर्कालाई नेपाल र अन्य मुलुकमा बसेका नेपालीहरूले आत्मसात गर्नुपर्दछ । नेपालको तराई र हिमालमा बसेका नेपालीहरूले नेपाली भाषा बुझ्न र बोल्न सक्दैनन् । तर त्यसले उनीहरू नेपाली हुनमा कुनै कठिनाइ छैन । विश्वभर फैलिएर बसेका नेपालसित कुनै न कुनै प्रकारको नाता भएका सबैलाई नेपालीको नाउँमा एउटै गाँठोमा गाँस्नुपर्दछ । फिजीजस्तो कतिपय यस्ता देशहरू छन्, जहाँका बासिन्दा नेपाली मूलका हुन् तर नेपाली भाषा बोल्दैनन् । विकसित देशहरूमा बसोवास गरेका नेपाली मूलका आप्रवासीहरूका सन्तानहरूले नेपाली भाषा बोल्दैनन् । तर उनीहरू नेपाली संस्कृतिसित जोडिएका छन् । उनीहरूलाई पनि नेपालीकै सगोलमा राख्नुपर्दछ । जति छिटो यी सबै नेपालीलाई एकै गाँठोमा जुटाउन सकिन्छ र नेपालमा रुचि बढाउन सकिन्छ उति छिटो यो देश र जनताको कल्याण हुनेछ ।"
मित्रलाई वैरी बनाउने नीति,"'यो निर्वाचनले जातीय र क्षेत्रवादमा आधारित एकल पहिचानको राजनीतिलाई मृत्युदण्ड दिएको छ । वैदेशिक निकायहरू तथा दूतावासको सहयोग र उक्साहट तथा केही बौद्धिक मर्सिनरीहरूको प्रोपोगन्डाबाट निर्देशित उग्र जातीय तथा क्षेत्रीय राजनीति जनादेशबाट अस्वीकृत हुनु शुभसंकेत हो ।' (युवराज घिमिरे अन्नपूर्ण, शुक्रबार २३ असार २०७४) यस वर्ष भएको पहिलो र दोस्रो चरणको स्थानीय निकायको निर्वाचनको यो विश्लेषणको निष्कर्ष सही लाग्छ । चार महिनाअघि २८ फागुन २०७४ मा सगरमाथा टेलिभिजनका जीवराम भण्डारीसँग एसटीभी च्याटमा मैले भनेको थिएँ कि यो तथाकथित मधेसवाद एउटा उफारिएको कुरो हो । यो उब्जिएको होइन, उब्जाइएको हो । यसको संगठन भारतीय गुप्तचर एजेन्सी रअ, भारतीय दूतावास, काठमाडौं, वीरगन्ज कन्सुलेट जनरल अफिस भारतीय विदेश मन्त्रालयका एक खण्ड हुन् । यो प्रत्यक्ष प्रसारणमा धेरैले हेरे र थप युट्युबमा पनि ११७२१ जनाले पछि हेरेछन् । त्यसको तीनचार महिनापछि नेपालमा स्थानीय निकाय दोस्रो चरणको निर्वाचन भयो । अब कैयौंलाई परिसकेको छ र पर्दैछ कि यो तथाकथित मधेसवाद १०११ वर्षजति विदेशी गुप्त लगानी र मलजल हाले पनि आज नेपालमा बढ्न, विकसित हुन र हुर्कन सकेन । झन्झन् सुक्दै गयो । तमलोपा, सद्भावना र केही मधेसकेन्द्रित नेताका दलहरूले पहिलो र दोस्रो चरणको निर्वाचनमा लड्ने हिम्मत जुटाउन सकेनन् । स्थानीय निर्वाचनमा लडेका र परिणाम घोषित ६ सय १७ मध्ये नयाँ शक्ति संघीय समाजवादी फोरमले पहिलो र दोस्रो चरणको निर्वाचन गरी जम्मा १० स्थान प्राप्त गरेको अवस्था छ । फोरम लोकतान्त्रिकले ६ स्थान प्राप्त गरेको छ । आफूलाई मधेसकेन्द्रित भन्ने ६ वटा दलका नेताहरूले मिलेर राजपा बनाएका छन् । तर अहिले दल दर्ता गरे पनि चुनावमा भाग लिने हिम्मत जुटाउने हुन् कि होइनन्, त्यो हेर्नै बाँकी छ । बरु उल्टो दुई चरणको निर्वाचनमा राम्रो परिणाम ल्याउन नसकेको माओवादी केन्द्रसमेत अब तेस्रो चरणको निर्वाचन एउटाएउटा बहानामा नगर्ने दाउ झिक्न थालेको देखिन्छ । संविधान संशोधन हाल सम्भव देखिँदैन भनी नेपाली कांग्रेस र प्रचण्डले भने पनि उपप्रधानमन्त्री कृष्णबहादुर महरा संविधान संशोधन नभई तेस्रो चरणका चुनाव नहुने कुरा सार्वजनिक रूपमा बोल्दैछन् । राष्ट्रिय स्वाधीनता, अखण्डता र प्रजातन्त्र नेपाली जनताका सर्वोधिक प्रिय कुरा हुन्, जसले यसमध्ये एउटा पनि छोड्छ भने त्यो नेपाली जनताको प्रिय हुन सक्दैन । भारतीय राजदूत मञ्जीवसिंह पुरीले तथाकथित मधेसवादी नेताहरूलाई चुनाव लड्न भनेको कुरा नेपाली अखबारहरूमा आएको छ । जबसम्म भारत सरकारले छिमेकी देशहरूसँग सम्बन्ध सुधारे गर्दैनन्, छिमेकका जनतामा सद्भावना उत्पन्न गर्न सक्दैनन् र छिमेकको दलदलमा खुट्टा भासिएर अरू देशसँग प्रतिस्पर्धामा जति प्रगति गरे पनि दौडबाजी गर्न असमर्थन नै रहिरहन्छ । भारतीय बुद्धिजीवी र पूर्व कूटनीतिज्ञहरूले समेत यो कुरो तीनचार वर्षदेखि भन्न र लेख्न थालिसकेका छन् । भारतको आन्तरिक भोटको संकीर्ण र झूटो राजनीतिको चुनावी चक्करमा र कहिलेकाहीं विदेशी सामरिक पार्टनर ठानिएका बलिया देशको सल्लाहमा भारतले छिमेकमा अदूरदर्शी मात्र होइन, आत्मघाती नीति लिएका उदाहरणहरू पाइन्छ । सबैभन्दा ज्वलन्त उदाहरण छ श्रीलंका, कोलकत्ताआधारित भारतीय पत्रकार सिमासेन गुप्ताका लेखहरू भारतीय र विदेशी दैनिकहरूमा प्रकाशित भइरहेका हुन्छन् । उनले लेखेकी थिइन् सोभियत रूससँग बीसबर्से सैनिक गठबन्धन गरेकी इन्दिरा गान्धीलाई जब श्रीलंका सरकारले श्रीलंकाका बन्दरगाहहरूमा अमेरिकी समुद्री सेनाका पोतहरूलाई वि श्राम गर्न व्यवस्था गर्न लागेको थियो । सोभियत रूसले इन्दिरा गान्धीलाई गुप्ता सल्लाह दियो कि यस्तो हुन गयो भने भारतको सामरिक र सुरक्षामा धेरै प्रतिकूलता आउनेछ । त्यसैले श्रीलंकाको त्यस भूभागमा अशान्तिपूर्ण विद्रोह उचाल्नुपर्छ । जसले गर्दा अमेरिकी युद्धपोतहरूले त्यहाँ वि श्राम गर्ने विचार परित्याग गरून् । भारतीय गुप्तचर एजेन्सीहरूले केके गरे, तमिलनाडु सरकार र यसका एजेन्सीहरूले कतिकति धनराशि सालाना लगानी गरे, त्यो केहीपछि मात्र हामी र संसारलाई थाहा हुँदै गयो । तर नेपालीले पनि प्रत्यक्ष के देख्यौं भने इन्दिरा गान्धी प्रधानमन्त्री र सोभियत रूससँग बीसबर्से सैनिक गठबन्धनमा रहेका बखत २३ जुलाई १९८३ मा सुरु भएको लिबरेसन टाइगर्स अफ तमिल इलम (लिट्टे) को पृथकतावादी सशस्त्र कारबाहीहरू जोडतोडले सुरु भयो र लगभग २६ वर्ष (२५ वर्ष नौ महिना, तीन हप्ता र चार दिनपछि) १८ मई २००९ मा प्रभाकरण मारिएपछि समाप्त भयो । खालिस्तान स्वतन्त्र देश बनाउने विद्रोह पन्जाबमा भएपछि र इन्दिरा गान्धीले ३० हजार भारतीयहरू मारिँदा र दमन गर्दा उनका शिख बडीगार्डहरूद्वारा मारिएपछि उनका छोरा राजीव गान्धीको सम्पूर्ण कार्यकालमा लिट्टेको श्रीलंकामा अलग स्वतन्त्र देश बनाउने विद्रोह चलिराख्यो । भ्रष्टाचारको ठूलो बोफोर्स काण्डपछि राजीव गान्धीले चुनाव हारे र त्यसपछि प्रधानमन्त्री भएका भिपी सिंहले इन्डियन पिस किपिङ फोर्स भनी श्रीलंकामा गएको भारतीय सेना फिर्ता गरे । तर 'रअ' आईभी तमिलनाडु सरकार र त्यसका गुप्तचर एजेन्सीहरूले श्रीलंकामा ठूलो धनराशि लगानी गर्न छोडेनन् । तमिलनाडुका कैयौं ठाउँ तमिल इलमका सैनिक शिविरहरू चलि नै राखे र श्रीलंकामा अनसिभिल वार चलि नै राख्यो । यो अनसिभिल वार शब्द मैले भारतका ठूला काउन्टर इन्सरजेन्सी विशेषज्ञ र लेखक वेद मारवाहको अन सिभिल वार भन्ने पुस्तकबाट सापट लिएको हुँ । मोटो अर्थमा सिभिल वार गृहयुद्धलाई भन्छन् । तर नयाँ शब्द अनसिभिल वारको अर्थ व्याख्या नगरी अति संक्षिप्तमा भन्दा त्यस्तो गृहयुद्ध जसलाई विदेशी शक्तिले साथ दिएको वा अति गुप्तरूपले उचालेको हुन्छलाई भन्छन् । अनसिभिल वारको २६ वर्षमा श्रीलंकाका राष्ट्रपति प्रेमदासा, भारतका प्रधानमन्त्री राजीव गान्धी, श्रीलंकाका समयसमयका क्याबिनेट मन्त्रीहरू ललित अतुलाथ, जयराम फर्नान्डोपुलले समेत नौजना मारिए । साथै २६ केन्द्रीय सांसदहरू र प्रान्तीय र स्थानीय निकायमा निर्वाचित जनप्रतिनिधिहरू सयौं मारिए । श्रीलंकाका सेनाका २३३२७ र विद्रोही लिट्टेका सर्वोच्च कमान्डर भिलुपिल्ले प्रभाकरणलगायत २७ हजार मारिए र ११६४४ पक्राउ परे । राजीव गान्धीले पठाएको भारतीय सेना उच्च बिन्दुमा एक लाखसम्म पुगेकामध्ये एक हजार २ सयभन्दा बढी मारिए । युद्धको लागि श्रीलंकाले भारी मूल्यमा हतियार किन्नुपर्दा लिएको ऋण र ठूलो रगत बगाएपछि अन्त्यमा श्रीलंकाको सेना, जनता र सरकारको जित भयो । श्रीलंकालाई हतियार बेचिरहेको अमेरिकाले पनि पछि हतियार बेच्न र दिन ठ्याम्मै रोकिदियो । श्रीलंकाको सरकार र सेनासामु चीनसँग सैनिक सामग्री किन्नु र लिनुको विकल्प रहेन । पहिले अमेरिका र अरू देशहरूसँग लिएको ऋणको बोझ त छँदै थियो, अब देशको विखण्डन र विभाजन रोक्न चीनसँग पनि ऋण लिने बाध्यता भयो । विदेशी ऋणहरूका कारण श्रीलंका झन्डै दिवालिया हुने वा टाट पल्टिने ठाउँमा पुगिसकेको थियो । चीनले आठ अर्ब अमेरिकी डलर युद्ध लड्न र अन्य निर्माणको लागि दियो । ऋण तिर्न नसकेर टाट पल्टिने किनारामा उभिएको श्रीलंकाले ऋण तिर्न हमबनटोटा समुद्री बदरगाह चीनलाई एक कम सय (९९) वर्षको लागि लिजमा दियो । अब भारतको स्थिति आफूले नै उचालेको श्रीलंकाको गृहयुद्धको कारण अमेरिकाका युद्धपोतहरू त त्यहाँ पुगेनन् तर झन्डै सय वर्षलाई चीनका व्यापारिक जहाजहरू त्यहाँ जाने, बस्ने र वि श्राम गर्ने स्थलमा परिणत भयो । ठूलो भुइँचालोले जनता थिलोथिलो भएको नेपालका जनतामाथि त्यस्तो दुःखकष्टमा समेत अमानवीय पीडा थप्ने काम गर्दै आएको भारतले पाँचछ महिना अघोषित नाकाबन्दी गर्दा त्यसताका प्रधानमन्त्री रहेका केपी ओलीले भारतले नाकाबन्दी नखोली म भारत जान्न भनेपछि भारतले अघोषित नाकाबन्दी खुसुक्क अन्त्य गरेको पनि हामीले देख्यौं । चीनसँग वैकल्पिक समुद्री बन्दरगाहहरू नेपालको वैदेशिक आयातनिर्यातको लागि गर्नैपर्ने बाध्यता पनि आइपरेको थियो । केपी शर्मा ओलीले चीनसँग गरेका व्यापार, पारवहन र अन्य सम्झौताहरूका कारण नेकपा एमाले राष्ट्र र जनताका हितमा काम गर्न अझै समर्थ छ भन्ने विश्वास एकपटक फेरि लामो अन्तरालपछि कायम भयो । राष्ट्रिय स्वाधीनता, अखण्डता र प्रजातन्त्र नेपाली जनताका सर्वोधिक प्रिय कुरा हुन्, जसले यसमध्ये एउटा पनि छोड्छ भने त्यो नेपाली जनताको प्रिय हुन सक्दैन । भारतको बन्दोबस्तबमोजिम पहिलो पालो प्रचण्ड प्रधानमन्त्री र त्यसपछि शेरबहादुर देउवाको पालो बाँधियो । तर प्रधानमन्त्री भएपछि प्रचण्डले जेजस्ता काम गरे, त्यसलाई नेपालका कैयौं पत्रकार र बुद्धिजीवीहरूले 'लम्पसारवादको नामकरण गरे । एकातिर मौकामा केपी शर्मा ओलीको प्रखर राष्ट्रवादी प्रचार र अर्कोतिर प्रचण्ड र शेरबहादुर देउवाको लम्पसारवादको प्रदर्शनले पनि यसपटक स्थानीय निकायको निर्वाचनमा नेकपा एमालेलाई अनकूलता प्राप्त भयो ।"
स्थानीय तह नेतृत्वका चुनौतीहरू,"पहिलो र दोस्रो चरणमा सम्पन्न स्थानीय निर्वाचनको क्रममा ६१७ मध्ये भरतपुर महानगरबाहेक ६१६ स्थानीय तहले जननिर्वाचित नेतृत्व पाएको छ । प्रदेश नं २ मा तेस्रो चरणमा आगामी असोज २ गते निर्वाचन हुने भनिएको छ । एकात्मक, सामन्ती, राजतन्त्रात्मक र बहुदलीय शासन प्रणालीबाट मुलुक संघीय लोकतान्त्रिक गणतन्त्रात्मक शासन प्रणालीमा प्रवेश गरेको छ । करिब ६ दशकपछि आमूल रूपमा पुनर्संरचना भएको स्थानीय तह जो मुलुकमा आमूल रूपमै बदलिएको संघीय लोकतान्त्रिक गणतन्त्रसहितको शासन प्रणालीअन्तर्गत संवैधानिक रूपमा नै विशेषाधिकारसहितको स्थानीय सरकारमा रूपान्तरण भएको छ । राष्ट्र र लोकतान्त्रिक गणतन्त्रको अनुभूति गराउने स्वायत्त निकायको रूपमा बनेको स्थानीय तहमार्फत राजधानी र सदरमुकामका धेरै अधिकार जनताको घरदैलोमा पुगेको छ । संघीय लोकतान्त्रिक गणतन्त्रात्मक शासन प्रणालीमा रहेका राज्यका तीनवटा तहमध्ये प्राथमिक र महत्वपूर्ण रहेको स्थानीय तहमा बीस वर्षपछि हुँदै गरेको स्थानीय निर्वाचनमा जनताको व्यापक सहभागिता देखिएको छ । यो निर्वाचनमा २०३७ यता जन्मिएका युवापंक्तिले पहिलोपटक मतदान गरेका छन् । मध्यअसारको वर्षात् र खेतीपातीको समय हुँदाहुँदै पनि ७३ प्रतिशत मतदाता आफ्ना घरदैलोका जनप्रतिनिधि छान्न संलग्न भएका छन् । स्थानीय निर्वाचनको सफलताले नयाँ संविधान र संघीय शासन प्रणालीको जनअनुमोदन भएको छ । नागरिकहरू विद्यमान राजनीतिक संक्रमणकालको अन्त्य गरेर आर्थिक समृद्धि र सामाजिक न्यायको नयाँ युगमा प्रवेश गर्न चाहन्छन् भन्ने उद्घोष गरेको छ । वर्तमान शासन प्रणालीमा स्थानीय तह शक्तिशाली र अधिकारसम्पन्न निकायको रूपमा स्थापित छ । व्यवस्थापिका, कार्यपालिका र न्यायपालिकाको अधिकार एकसाथ स्थानीय तहले प्रयोग गर्दैछ । अहिलेको स्थानीय तह हिजोको जस्तो केन्द्रनियन्त्रित निकाय होइनन् । प्रदेश र केन्द्रमा भन्दा बढी स्थानीय तहमा विशिष्ट खालको स्वायत्तता र अधिकार छ । स्थानीय तहलाई अधिकारसम्पन्न बनाउने र नेतृत्वलाई जिम्मेवार बनाउने कुरामा राज्य, राजनीतिक दलहरू र सरोकारवालाहरू गम्भीर हुनैपर्छ । स्थानीय तहले आफ्नो कार्यक्रम, बजेट, स्रोत व्यवस्थापन र कानुन निर्माण कार्यहरू गर्नेछन् । संविधानले विभिन्न धारा र अनुसूचीमा स्थानीय तह र निर्वाचित प्रमुख, उपप्रमुख र सभाको अधिकार र जिम्मेवारी तोकेको छ । स्थानीय तहका प्रतिनिधिहरू संसद्, सरकार र न्यायालयको जिम्मेवारी एकसाथ सम्हाल्दैछन् । स्थानीय तहका प्रमुखले एकसाथ स्थानीय सरकारको प्रधानमन्त्री, सभामुख र प्रधानन्यायाधीशको भूमिका निर्वाह गर्दैछन् । न्यायिकलगायतका कतिपय अधिकार उपप्रमुखलाई दिइएको भए पनि त्यहाँ हल नहुँदा वा जिम्मेवारीको हिसाबले प्रमुखको क्षेत्राधिकारभित्रै स्वतः पर्नेछ । सार्वभौम नागरिक समुदायसँग प्रत्यक्ष रूपमा जोडिएर संघीय लोकतान्त्रिक गणतन्त्र कार्यान्वयनमा स्थानीय तह र जननिर्वाचित प्रतिनिधिहरूले प्रत्यक्ष भूमिका खेल्न सक्नेछन्। एकात्मक शासन प्रणालीबाट संघीय शासन प्रणालीमा प्रवेश गरिरहँदा सबैभन्दा पहिला स्थानीय तहको निर्वाचन भएको छ । प्रदेश नं २ को स्थानीय निर्वाचनलगत्तै प्रदेश र केन्द्रको निर्वाचन गर्ने कार्यसूची निर्वाचन आयोगले प्रस्ताव गरिसकेको छ । पन्ध्र वर्षदेखि कर्मचारीको नेतृत्वमा रहेको स्थानीय निकायबाट नागरिकले सुशासन, विकास र सामाजिक न्यायको पर्याप्त अनुभूति गर्न सकेनन् । यो निर्वाचनमा राजनीतिक दल तथा उम्मेदवारहरू आआफ्नै महत्वाकांक्षी घोषणापत्र लिएर मतदाताहरूबीच पुगेका थिए । अघिल्लो र पछिल्लो स्थानीय निर्वाचनबीचमा मुलुकमा ठूलो राजनीतिक परिवर्तन भएको छ । दलहरूको घोषणापत्र हेर्दा काठमाडौं महानगरदेखि दुरदराजमा रहेका गांउपालिकाको विकास, समृद्धि र न्यायको लागि प्रस्तुत खाकाहरू पूरा गर्ने सन्दर्भ नै निर्वाचित जनप्रतिनिधिहरूका लागि चुनौतीपूर्ण हुनेछन् । अब भाषणमा होइन, व्यवहारमा आफ्ना प्रतिबद्धता पूरा गर्न जनप्रतिनिधिहरू अग्रसर हुनुपर्नेछ । विगतभन्दा फरक हुनु बाध्यात्मक चुनौती हुनेछन, यसर्थ कि चारपाँच वर्ष बित्न समय लाग्ने छैन । प्रतिबद्धताबमोजिम कार्यान्वयन प्रगति लिएर जनताबीच जानुपर्ने भएकाले जनप्रतिनिधिहरूले जिम्मेवारीपूर्ण ढंगले काम गर्नुपर्नेछ । मुलुकले अपेक्षा गरेको समाजवादोन्मुख समृद्धिमार्र्फत मुलुकलाई विकसित बनाउने कार्यभार आधारभूत तहबाट सुनिश्चित गर्नु उनीहरूको जिम्मेवारी हो । स्थानीय तह र निर्वाचित जनप्रतिनिधिबाट आम नागरिकको यति धेरै चाहना छन् कि तिनलाई सम्बोधन गर्नु र चित्त बुझाउनु फलामको च्युरा चपाउनुसरह हुनेछ । विकास, सुरक्षा र रोजगार नै आम नागरिकका प्राथमिक अपेक्षा हुन् । आम नागरिकका अपेक्षा बढी छन्, सँगसँगै त्यसका लागि सहकार्य र योगदानको प्रतिबद्धता पनि छ । तिनलाई पूरा गर्ने मार्ग पहिल्याउनु र आम नागरिकको भूमिकालाई सन्तुलित बनाउनु जनप्रतिनिधिहरूका लागि चुनौती छ । स्थानीय तहमा निर्वाचित जनप्रतिनिधिहरू आइसकेपछि विभिन्न खालका अन्तरविरोधहरू सुरु भइसकेका छन् । संविधानको भावनाबमोजिम स्थानीय तहको सञ्चालन र व्यवस्थापनको लागि आवश्यक कानुनहरू बनिसकेका छैनन् । निर्वाचनको प्रतिबद्धता र विजयको उत्साह र वेगसहित आएका जनप्रतिनिधिहरूले कानुनको अभावमा काम गर्ने परिस्थिति बन्न सकेको छैन । जनप्रतिनिधिहरू विद्यमान कानुन र स्रोतको अवस्थाबारे पूर्ण जानकार नभईकन लोकप्रिय निर्णयहरू गर्न उद्यत् देखिएका उदाहरण पनि छन् । कतिपय जनप्रतिनिधिहरूको जिम्मेवारीभन्दा पनि आफूले पाउने सेवासुविधाका सन्दर्भमा चिन्तित देखिन थालेका छन् । उनीहरूमध्ये कतिपयले ठूलो धनराशि खर्च गरेर पनि निर्वाचन लडेका र जितेका छन् । पूर्णकालीन रूपमा काम गरिरहँदा उनीहरूको जीविका पनि सोचनीय विषय बन्नु स्वाभाविक छ । प्रस्तावित सुविधाहरू जुन आकर्षक थिए, जसले जनप्रतिनिधि हुने आसक्ति बढेको पाइयो । जनप्रतिनिधिहरूको सुविधाको सन्दर्भमा विरोधाभास देखिएको छ । स्थानीय जनप्रतिनिधिको सुविधा प्रदेशसभाले कानुन बनाएर तोक्ने हाल प्रदेशसभा नभएको र बन्नको लागि केही महिना लाग्ने अवस्थाले अन्योल उत्पन्न गरेको छ । यद्यपि अन्तरिम व्यवस्था गर्ने र आन्तरिक स्रोतका आधारमा व्यवस्था गर्न सकिने भनिए पनि आफ्नै सुविधाको अलोकप्रिय निर्णय गर्न पक्कै तयार हुने छैनन् । स्थानीय तहमा अधिकार, संरचना र कर्मचारीहरूको व्यवस्था यति धेरै गरिएको छ कि जसको व्यवस्थापन गर्न चुनौतीपूर्ण छ । सदरमुकाममा जिल्लास्थित कार्यालयहरूले गर्ने शिक्षा, स्वास्थ्य, कृषि, सहकारी, मालपोत, नापी, भूमिसुधारका सेवाहरू स्थानीय तहमै आउनेछन् । सेवा मात्रै होइन, कर्मचारीहरू पनि स्थानीय तहमै समायोजन हुनुपर्ने हुन्छ । एक तथ्यांकअनुसार स्थानीय तहको सञ्चालन र व्यवस्थापनको लागि ६० हजारभन्दा बढी कर्मचारीको आवश्यकता छ । प्रशासनिकका अलावा प्राविधिक जनशक्ति र संरचना व्यवस्थित गर्न निकै कठिन छ । निजामती सेवामा विभिन्न कार्यालयमा रहेका कर्मचारी र प्राविधिक जनशक्ति स्थानीय तहमा जान इच्छुक देखिएको छैन । त्यस्तै संरचना खडा गर्न पनि त्यत्तिकै कठिन देखिएको छ । यस्तो अवस्थामा समस्त कामको व्यवस्थापन गर्न र जनताका अपेक्षा पूरा गर्न जननिर्वाचित प्रतिनिधिहरूलाई कठिन छ । गत सोमबार देशैभर स्थानीय तहलाई सभा गर्न र बजेट तथा कार्यक्रम तय गर्न कार्यसूची तय भएको थियो । कतिपय स्थानीय तहमा संरचना र अनुभवको कमीको कारण पूरा हुन सकेन । स्थानीय तहलाई अधिकार दिने कुरामा केन्द्रमा रहेका कर्मचारी र संयन्त्रहरू त्यति धेरै सकारात्मक देखिएका छैनन् । संविधानतः प्राप्त अधिकारलाई कानुनद्वारा व्यवस्थापन गर्ने कार्यमा विभिन्न समस्या देखिएका छन् । त्यस्तै स्थानीय तहलाई स्रोत दिने सवालमा पनि संकुचन देखिएको छ । जनताको घरदैलोमा संविधानतः प्रक्षेपित अधिकार सिंहदरबार र सदरमुकामतिरै फर्कने खतरा देखिँदैछ । केन्द्रमा रहेका उच्च प्रशासकहरू र स्थानीय तहमा रहेका जनप्रतिनिधिहरूबीच अन्तरविरोध सुरु भइसकेको छ । प्रशासकहरू जनप्रतिनिधिमाथि स्वच्छन्दताको आरोप लगाउँदैछन् भने जनप्रतिनिधिहरू आफ्नो काममा कानुनी र संरचनागत समस्या हल गर्ने तत्परता नदेखाएकोमा चिन्तित हुन थालेका छन् । अधिकार जति स्थानीय तहमा जान्छ, त्यति नै नागरिक सन्तुष्ट हुनेछन् । नागरिकको सन्तुष्टि नै शासन व्यवस्था र प्रणालीको प्रभावकारिताको आधार हुनेछ । स्रोतहरूलाई स्थानीयकरण र अभिवृद्धि गर्ने र विकास एवं समृद्धिका कामलाई प्राथमिकतासहित अघि बढाउने कार्यमा ध्यान पुग्नुपर्छ । स्थानीय तहमा भौतिक पूर्वाधार विकासका अलावा रोजगार, उत्पादन र व्यवसायमार्फत समुदायको जीवनस्तरमा परिवर्तनसमेत प्राथमिकतामा पर्नुपर्छ । त्यसैले स्थानीय तहलाई अधिकारसम्पन्न बनाउने र नेतृत्वलाई जिम्मेवार बनाउने कुरामा राज्य, राजनीतिक दलहरू र सरोकारवालाहरू गम्भीर हुनुपर्ने देखिन्छ।"
नेपालको छनोट हुने सपना अधुरै,"काठमाडौं : लगातार दोस्रो खेलमा पराजय बेहोरेपछि नेपाल अर्काे वर्ष चीनमा हुने एसियाली फुटबल महासंघ (एएफसी) यू२३ च्याम्पियनसिपका लागि छनोट हुन असफल भएको छ । सोमबार राति भएको खेलमा उज्बेकिस्तानसँग २० गोलले पराजित भएपछि नेपालको छनोट सम्भावना समाप्त भएको हो ।समूह विजेता बन्दै प्रतियोगिताका लागि सिधै छनोट हुने अवसर गुमाएको नेपालले छनोट प्रतियोगिताको समूह उपविजेतामध्ये उत्कृष्ट पाँचभित्र रहँदै छनोट हुने दोस्रो अवसर पनि गुमाएको हो । च्याम्पियनसिपमा छनोट प्रतियोगिताको १० समूहका विजेता टोली, सबै समूहका उपविजेतामध्ये उत्कृष्ट पाँच र आयोजक गरी १६ टोलीले प्रतिस्पर्धा गर्नेछन् । समूह विजेताका साथै उत्कृष्ट पाँच उपविजेताभित्र रहँदै प्रतियोगिताका लागि छनोट हुनका लागि नेपाललाई उज्बेकिस्तानविरुद्धको खेल जित्नै पर्ने दबाब थियो । यद्यपि, नेपालले त्यसका लागि जितको आवश्यक नतिजा निकाल्न सकेन । आफ्नो पहिलो खेलमा आयोजक संयुक्त अरब इमिरेट्स (यूएई) सँग ५० गोलले पराजित भएको नेपाल उज्बेकिस्तानविरुद्ध पनि गोल गर्न असफल रह्यो । यूएईको अल ऐइन सहरस्थित तहनुन बिन मोहमेद स्टेडियममा भएको खेलमा नेपाल पहिलो हाफमै पछि परेको थियो । खेलको २१ औं मिनेटमा उज्बेकिस्तानका तुर्सुनोभ दोस्तोन्बेकले हेडिङ गोल गरेपछि नेपाल १० पछि परेको थियो । त्यसपछि खेलको ८० औं मिनेटमा उज्बेकिस्तानका गानिईभले नेपाली गोलरक्षक एलन न्यौपानेलाई समेत बिट गर्दै गोल गरेपछि नेपालको हार २० ले पक्का बनेको थियो । खेलको सुरुवातबाटै दबाबमा देखिएको नेपाल धेरै अवसरमा गोल व्यहोर्नबाट बचेको थियो । त्यसको ठीकविपरीत निकै कम गोल अवसर पाएको नेपालले त्यसलाई सदुपयोग गर्न सकेन । समूह डी मा रहेको नेपालले आफ्नो अन्तिम खेलमा बुधबार लेबनानसँग प्रतिस्पर्धा गर्नेछ ।"
यू१९ विश्वकप छनोट : सन्दिपको गुगलीमा घुम्यो सिंगापुर,काठमाडौं : कप्तान सन्दिप लामिछानेको उत्कृष्ट गुगली बलिङसँगै नेपालले सोमबारबाट सिंगापुरमा सुरु भएको यू१९ विश्वकप क्रिकेटको एसियाली छनोट खेलमा विजयी सुरुआत गरेको छ । नेपालले आफ्नो पहिलो खेलमा आयोजक सिंगापुरलाई चार विकेटले हरायो । जितसँगै नेपाल चार टोली सम्मिलित प्रतियोगिताको दोस्रो स्थानमा छ । सोमबारकै खेलमा मलेसियालाई ६ विकेटले पराजित गरेको अफगानिस्तान तालिकाको शीर्ष स्थानमा छ । पादाङस्थित सिंगापुर क्रिकेट क्लबको मैदानमा टस जिती पहिले फिल्डिङ रोजेको नेपालले उत्कृष्ट बलिङ प्रदर्शन गर्दै सिंगापुरलाई २९ ओभरमा ७३ रनको झिनो योगफलमै रोकेको थियो । यद्यपि ब्याटिङमा सोचेजस्तो प्रदर्शन गर्न नसक्दा सहज मानिएको लक्ष्य पार गर्न पनि नेपाललाई केही कठिन भयो । नेपालले १७३ ओभरमा ६ विकेट गुमाएर जित पक्का गरेको थियो । नेपाललाई विजयी बनाउन ब्याटिङतर्फ प्रनित थापामगरले २३ रनको योगदान गरे भने बलिङतर्फ कप्तान सन्दिप एक्लैले पाँच विकेट लिए । तेस्रो क्रममा ब्याटिङका लागि क्रिजमा ओर्लिएका प्रनितले २६ बलमा तीन चौका प्रहार गरेका थिए । त्यसअघि सुरुआती ब्याट्सम्यान सन्दिप सुनार एक र आसिफ सेख चार रनमा आउट भएका थिए । अर्का भरपर्दा ब्याट्सम्यान दीपेन्द्रसिंह ऐरी पनि चार रनमै पेभेलियन फर्किएपछि नेपाल दबाबमा देखिएको थियो । यद्यपि प्रनितले जिम्मेवारीपूर्ण ब्याटिङ गर्दै टोलीलाई जिततर्फ अग्रसर गराए । प्रनितले तेस्रो विकेटका लागि दीपेन्द्रसँग २२ रनको साझेदारी गरे । प्रनितबाहेक नेपालका लागि अनिल शाहले १९ र रोहितकुमार पौडेलले अविजित ११ रनको योगदान गरे । अनिलले तीन र रोहितले एक चौका प्रहार गरेका थिए । विकेटकिपर ब्याट्सम्यान प्रकाश केसी ६ रनमा आउट भए भने पवन सर्राफ चार रनमा अविजित रहे । त्यसअघि कप्तान सन्दिपसँगै साहब आलम र किशोर महतोले सशक्त बलिङ प्रदर्शन गरेपछि सिंगापुरलाई झिनो योगफलमै समेटिएको थियो । सन्दिपले सुरुआती क्रमका पाँच ब्याट्सम्यानलाई एकपछि अर्काे गर्दै पेभेलियन फर्काएका थिए । साहबले तीन र किशोरले दुई विकेट लिए । किशोरले एक सुरुआती र अर्का जमेका ब्याट्सम्यानलाई आउट गराए । किशोरले पाँचौं ओभरको अन्तिम बलमा १६ बल खेलिसकेका सिंगापुरका सुरुआती ब्याट्सम्यान रोहन रंगराजनलाई शून्य रनमै आउट गराएका थिए । त्यसपछि ११ रन बनाएर खेलिरहेका अर्का सुरुआती ब्याट्सम्यान सिन अग्रवालको विकेट सन्दिपले लिए। यसैगरी तेस्रो क्रमका ब्याट्सम्यान युवराज सिंहलाई दुई रनमै आउट गराउँदै साहबले नेपाललाई तेस्रो सफलता दिलाए । त्यसपछिका लगातार चार ब्याट्सम्यानलाई दोहोरो अंकमा रन जोड्नुअघि नै सन्दिपले एकपछि अर्काे गर्दै पभेलियनको बाटो देखाएपछि नेपालले खेलमा बलियो पकड बनायो । यद्यपि क्रिजमा लामो समय टिकेर ब्याटिङ गरिरहेका आठौं क्रमका ब्याट्सम्यान बिगु इयरले सिंगापुरको पालि अघि बढाउने प्रयास गरेका थिए । ३९ बलमा एक छक्का र ६ चौकासहित ४२ रन जोडेको अवस्थामा बिगुलाई किशोरले बोल्ड गराएपछि नेपाल फेरि खेलमा हाबी भएको थियो । अन्य ब्याट्सम्यानले सिंगापुरका लागि दोहोरो अंकमा रन जोड्न सकेनन् । सिंगापुरका सुनिल आर्यमान र गोपीनाथ आचारले नेपालको दुईदुई विकेट लिए ।अर्काे खेलमा बलिङ र ब्याटिङमा उत्कृष्ट प्रदर्शन गरेको अफगानिस्तानले मलेसियाविरुद्ध सहज जित हात पार्यो । टस हारी पहिले ब्याटिङ गरेको मलेसिया २१५ ओभरमा ५३ रनमै समेटिन पुगेको थियो । जवाफमा अफगानिस्तानले ५४ ओभरमै केवल दुई विकेट गुमाएर लक्ष्य पार गर्यो । अफगानिस्तानको जितमा युसुफ जजाईले चार र मुजिबले तीन विकेट लिए । ब्याटिङतर्फ अफगानिस्तानका डारविस रसुलीले १८ बलमा अविजित ३२ रनको योगदान गरे । मंगलबार नेपालले मलेसियासँग र अफगानिस्तानले सिंगापुरसँग प्रतिस्पर्धा गर्नेछन् ।
"नेपालको दोस्रो जित, मलेसियाविरुद्ध सन्दिपको चमत्कार","काठमाडौं : अण्डर१९ विश्वकप क्रिकेट छनौट अन्तर्गतको खेलमा नेपालले मलेसियामाथि सानदार जित हासिल गरको छ । सोमबार सिंगापुरलाई ४ विकेटले हराएर जितको सुरुवात गरेको नेपालले मलेसियालाई ५ विकेटले पराजित गरी दोस्रो जित दर्ता गर्न सफल भएको हो । नेपालले टस जितेर मलेसियालाई ब्याटिङको निम्ता दिएको थियो । पहिले ब्क्याटिङ गरेको मलेसियाले २५५ ओभरमा सबै विकेट गुमाएर ५८ रन मात्रै बनाउन सक्यो । मलेसियालाई सस्तैमा अलआउट गर्ने क्रममा कप्तान सन्दिप लामिछानेले ५ विकेट लिए । त्यसैगरी पवन सर्राफले ३, किशोर महतो र सन्दिप सुनारले ११ विकेट लिन सफल भए । मलेसियाको कुनै पनि व्याट्म्यानले दोहोरो अंकको योगफल बनाउन सकेनन् । मलेसियाका लागि विरनदीप सिंह र हैकल खैरले बनाएको ९९ रनै उनीहरुको सर्वाधिक रन रह्यो । ५९ रनको झिनु लक्ष पछ्याएको नोपलको ब्याटिङ भने खासै राम्रो देखिएन । ९५ बलमा लक्ष्य प्राप्त गरी जित हासिल गर्दा नेपाली टोलीले ५ विकेट गुमाउन पुग्यो । नोपलका लागि आरिफ सेखले सर्वाधिक २३ रन बनाए २० बलको समाना गरको आरिफले ५ चौक प्रहार गरेका थिए । प्रनित थापा मगरले १२ बलमा १८ बनाए अन्य ब्याट्स् म्यानले भने दोहोरो अंक बनाउन सकेनन् ।"

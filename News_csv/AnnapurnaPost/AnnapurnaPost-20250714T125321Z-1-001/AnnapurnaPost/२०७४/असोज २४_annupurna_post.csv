शीर्षक,विवरण
जोखिममा नेपाली अर्थतन्त्र,"नेपालको अर्थतन्त्रमा विचित्रको असन्तुलन छ । वास्तविक क्षेत्रको (रियल सेक्टर) प्रगति निराशाजनक छ भने सेवा क्षेत्रका गतिविधि केही मात्रामा उत्साहप्रद छन् । कुल गार्हस्थ्य उत्पादनको ३२४ प्रतिशत अंश ओगटेका कृषि तथा वन, खानी र उत्पादनशील उद्योगको उत्पादनमा गति छैन तर ६७६ प्रतिशत अंश ओगटेका मत्स्यपालन, निर्माण, व्यापार, होटेल तथा रेस्टुराँ, यातायात तथा सञ्चार, बित्तीय क्षेत्र, घरजग्गा कारोबार, शिक्षा, स्वास्थ्य आदि सेवा क्षेत्रका गतिविधिमा केही गति छ । वास्तविक क्षेत्रको कमीलाई अधिकांश रूपमा आयातले परिपूर्ति गरिरहेको छ भने सेवा क्षेत्रका गतिविधि रेमिट्यान्सबाट पोषित छन् । कृषि क्षेत्र गतिशून्य अवस्थामा छ भने उद्योग क्षेत्र निभ्न लागेको बत्तीसरह छ । यसले गर्दा निर्यात नाम मात्रको स्थितिमा रहन गएको छ भने आयातलाई तीव्र गतिमा बढ्ने मौका मिलेको छ । नेपालको निर्यातले वैदेशिक मुद्राआर्जनको प्रमुख स्रोतको हैसियत गुमाएको धेरै भइसकेको छ । परिमाणतः वैदेशिक व्यापारको घाटा दिनैपिच्छे नयाँ चुचुरोमा पुगिरहेको छ । निर्यात देशको कुल वैदेशिक व्यापारको ६९ प्रतिशत मात्र भएको कुनै देश विश्वमा सायदै कतै भेटिएला । तर अचम्म छ, यो व्यापार घाटाले कसैको निद्रा खल्बल्याइरहेको छैन । किनभने बैंकहरूसँग यथेस्ट मात्रामा वैदेशिक मुद्राको भण्डार भएकोले सबै निश्चिन्त भएर बसेका छन् । त्यो भण्डारको एक मात्र मनचिन्ते स्रोत रेमिट्यान्स छ । देशका ५६ प्रतिशत गरिब परिवारले रेमिट्यान्स प्राप्त गरिरहेकाले गरिबी पनि २१६ प्रतिशतमा झरेको छ । त्यसैले गरिबीको बारेमा पनि कसैलाई चिन्ता गर्नु परेको छैन । गरिब जनताले आफ्नो गरिबी आफैं निवारण गरेका छन् । त्यसको जस भने सरकारको भागमा परेको छ । यसरी अर्थतन्त्र चलेको देखिएको छ । तर यस्तो चलाइबाट जनस्तरमा परिरहेको प्रभावबारे कसैलाई चासो र चिन्ता छैन । रेमिट्यान्सकै आधारमा बैंकहरूले आफ्ना कारोबार विस्तार गर्दै लगेका छन् र हरेक वर्ष अर्बौंको नाफा कमाइरहेका छन् । रेमिट्यान्सकै पैसाबाट आयातकर्ताहरूले बैंकहरूमार्फत मनचाहे सामान, मनचाहे स्रोतबाट, मनचाहे परिमाणमा आयात गर्न पाइरहेका छन् । त्यसबाट सरकारलाई पर्याप्त राजस्व प्राप्त भइरहेको छ । उसले मनचाहे खर्च गर्न पाइरहेको छ । आयातबाटै देशका सबै किसिमका बजार आवश्यकअनावश्यक सामानले भरिभराउ छन् । उपभोक्ताहरूले बजारबाट रोजीरोजी सामान खरिद गर्न पाएका छन् । त्यसैले उनीहरूलाई पनि कसैसँग गुनासो गर्नु परेको छैन । उपभोक्तालाई सपिङ गर्ने अधिकांश पैसा पनि रेमिट्यान्सबाटै प्राप्त भइरहेको छ । अब देश र जनताप्रतिको यस्तो संवेदनहीनता, उदासीनता र हद दर्जाको गैरजिम्मेवार प्रवृत्तिको अन्त्य हुनुपर्छ । यो स्थितिको निरन्तरता अब टुट्नुपर्छ । अन्यथा यो लोकतन्त्र, संघीयता र गणतन्त्र धरापमा पर्नेछ, देश पतनको बाटोमा लाग्नेछ र राजनीतिमा लागेकोमा नेताहरूले पश्चाताप गर्नुपर्ने स्थिति आउनेछ । देशमा उत्पादन नभए पनि र आपूर्तिमा अनेक किसिमका व्यवधान कायमै रहेको भए पनि आयातकै ओइरोले मूल्यवृद्धि सरकारको टाउको दुखाइको विषय बनेको छैन । गत वर्ष ४५ प्रतिशतले मात्र मूल्यवृद्धि भएको थियो । यसरी नेपालको अर्थतन्त्र राज्यका कसैले पनि विशेष मेहनत गर्नै नपरी सजिलोसँग चलिरहेको छ । अर्थतन्त्रको सम्बन्धमा कसैमा दबाब परिरहेको छैन । सबैमा हाइसन्चो छ । अर्थतन्त्रको यो अमनचैन वार्षिक करिब सात खर्बको रेमिट्यान्स आप्रवाहबाट कायम भइरहेको छ । स्मरण रहोस्आर्थिक वर्ष २०७३७४ मा ६ खर्ब ९५ अर्ब ४५ करोडबराबरको रेमिट्यान्स देशमा भित्रिएको थियो, जुन त्यस वर्षको नेपालको कुल गार्हस्थ्य उत्पादनको २६९ प्रतिशत थियो । गत असार मसान्तमा नेपालको बैंकिङ क्षेत्रसँग १० अर्ब ४९ करोड ५१ लाख अमेरिकी डलरबराबरको वैदेशिक मुद्राको सञ्चिति थियो । साउनको एक महिनामा त्यो पाँच करोड १८ लाख डलरले थपिएर १० अर्ब ५४ करोड ६९ लाख डलर पुगेको छ । यसले अमनचैन झन् बढाएको छ । यसले गर्दा अर्थतन्त्र सञ्चालन गर्ने मान्छे जस्ता भए पनि हुने भएको छ । यसरी सरकारको भूमिका शून्यप्रायः हुँदा पनि अर्थतन्त्रलाई यस किसिमले चलायमान गराउन सक्ने अद्भूत जादु रेमिट्यान्समा रहेको छ । जहाँसम्म अर्थतन्त्र सञ्चालनमा सरकारको प्रभावकारिताको प्रश्न छ सार्वजनिक संस्थानहरूको दुर्गतिले सरकारको भूमिकाको वास्तविकता उदांगो पार्दछ । राज्यले विगत धेरै दशक लगाएर जोडेको खर्बौंको सम्पत्तिको आज यो हालत जोसुकैको पनि मन कुँडिने विषय हो । त्यस्तो सम्पत्तिको अवस्थातर्फ फर्केर पनि हेर्न आवश्यक नठान्ने देशमा जिम्मेवार सरकार छ भनेर स्वीकार गर्नुपर्ने बाध्यतामा हामी छौं । सरकारी संस्थान र तिनको सम्पत्तिको सम्बन्धमा सरकारी बेवास्ता र त्यसको परिणामका केही प्रतिनिधि उदाहरण निम्न बमोजिम छन्ः (क) हेटौंडा कपडा उद्योग लिक्विडेसनमा लैजाने निर्णय भएर लिक्विडेटर नियुक्त भई कार्य थालेको १२ वर्ष हुँदा पनि काम सम्पन्न भएको छैन । (ख) वीरगन्ज चिनी कारखाना बन्द भएको दश वर्षभन्दा बढी समय बितिसक्दा पनि कारखानाका कर्मचारीको दायित्व फरफारक गर्ने काम टुंगिइसकेको छैन । (ग) निजीकृत संस्थानहरूले सम्झौताबमोजिमका सर्त पालना गरेनगरेको (सम्म) हेर्न सकिएको छैन। (घ) भाडामा दिइएका जग्गा अतिक्रमण भएको कारणबाट खरिदकर्ताले उपयोगमा ल्याउन नसकेको अवस्थाले पनि निजीकरण टुंगोमा पुर्याउन सकिएको छैन । (ङ) हरिसिद्धि इटा टायल कारखाना, भृकुटी कागज कारखाना र कृषि औजार कारखाना खरिदकर्ताहरूले सरकारलाई तिर्नुपर्ने रकमसँग असहमति जनाई मुद्दामा गएका छन् । (च) विघटित तथा खारेज गरिएका सार्वजनिक संस्थानहरूको सम्पत्ति बिक्री गर्न सकिएको छैन । यी प्रतिनिधि उदाहरण मात्र हुन् । र, यी कुराहरू सरकारी दस्ताबेजमा उल्लेख गरिएका विषय हुन् । दूरसञ्चार संस्थान, नेपाल आयल निगम, विद्युत् प्राधिकरण, वायु सेवा निगम जस्ता ठूलो नगद कारोबार गर्ने संस्थानहरू बाहेक विशेषगरी औद्योगिक संस्थानहरू चरम सरकारी बेवास्ताका सिकार भएका छन् । जनकपुर चुरोट कारखाना, वीरगन्ज चिनी कारखाना, हेटौंडा कपडा उद्योग, कृषि सामाग्री संस्थान आदि उद्योगहरू बन्द भएको दशकौं भएको छ । विदेशी अनुदान सहयोगमा स्थापना भई लामो समयसम्म सन्तोषजनक रूपमा सञ्चालन भएका यी उद्योगहरू सरकारको बेवास्ताकै कारणले बन्द हुन पुगे । बन्द गरी दिएपछि सरकारले आफ्नो जिम्मेवारी पूरा भए झैं ठान्यो र तिनमा रहेको सम्पत्तिको जगेर्ना गर्नेतर्फ ध्यान दिन उसले आवश्यक ठानेन । यस क्रममा कति राष्ट्रिय सम्पत्तिको हानिनोक्सानी भयो त्यसको लेखाजोखा छैन । निजीकृत र हाल सरकारकै मातहतमा रहेका संस्थानहरूको उचित व्यवस्थापन गर्ने सम्बन्धमा सरकार अहिलेसम्म पनि चरम रूपमा उदासीन नै छ । यस सम्बन्धमा आवश्यक ध्यान दिन सरकारले अझ पनि आवश्यक ठानेको छैन । उखु खेती र चिनी उद्योग नेपालको सापेक्षिक लाभको क्षेत्र मानिएको छ । यो क्षेत्रमा पर्याप्त लगानी पनि भएको छ । फलस्वरूप आन्तरिक उत्पादनको चिनी आन्तरिक मागको झन्डै आधा अंश पूर्ति गर्ने हैसियतमा पुगेको छ । ऋण काढेर किसानले उखु खेती गर्दछन् र चिनी कारखानालाई बिक्री गर्दछन् । तर त्यसको भुक्तानी लिन उखु किसानले बन्द, हडताल, तालाबन्दी र घेराउ गर्नुपर्छ । स्थिति त्यहाँसम्म पुग्दा पनि सरकार बेखबर रहेको बाहना गर्दछ, कुनै किसिमको हस्तक्षेप गर्दैन । अनि कसरी अर्थतन्त्र सञ्चालनमा सरकारले भूमिका खेलिरहेको छ भनेर मान्ने ? यो घोर निराशा र चिन्ताजनक हो । अर्थतन्त्र सम्हाल्न र सञ्चालनमा सरकारको प्रभावकारिता शून्यप्रायः छ भन्नु परेको यसैले गर्दा पनि हो । त्यसैले हाम्रो अर्थतन्त्रलाई कामचलाउ अर्थतन्त्र भन्न सकिन्छ, जसमा सरकारको भूमिका शून्यप्रायः छ । उल्टै बरु नकारात्मक होला । शिक्षा, स्वास्थ्य, निर्माण, यातायात, खानेपानी, वन जस्ता महत्वपूर्ण क्षेत्र सम्हाल्न पनि सरकार बिल्कुल असफल भएको छ । यी क्षेत्रको लथालिंंग अवस्था र अराजकता वयान गरी नसक्नु छ । विद्युत् आपूर्तिमा केही सहजता आएको भए पनि त्यसको पछाडि थप आन्तरिक उत्पादन नभएर आयात रहेको छ । अर्थतन्त्र सञ्चालनमा सरकार हदैसम्म उदासीन रहँदा पनि अर्थतन्त्र यसरी चलिरहनु चामत्कारिक कुरा भएको छ । तर सरकारी बेवास्ताको कारणले अथाह राष्ट्रिय सम्पत्तिको क्षति भइरहेको छ । अर्थतन्त्रको गतिले तीव्रता लिन नसक्नुमा राजनीति (सरकार) नै मुख्य रूपमा बाधक बनेको छ । सरकार कुनै पनि क्षेत्रमा देखा परेका व्यवधान हटाई निकास दिन गम्भीर ढंगले लागि परेको कतै देखिँदैन । सरकारको गम्भीर हस्तक्षेपको कारणले समस्या समाधान भएको कतै देखिँदैन । शिक्षा, स्वास्थ्य, सडक, यातायात, कृषि, उद्योग, वन आदि क्षेत्रमा थुप्रिएका समस्या र बिग्रँदै गएको स्थिति यसका उदाहरण हुन् । यतिमात्र होइन सरकारकै उपेक्षाका कारणले यी सबै क्षेत्र अकल्पलनीय विकृतिहरूको घर बनेका छन्, भ्रष्टाचारका अखडा बनेका छन् । देशको ढुकुटीको दुरुपयोगले राणाकाल बिर्साउन लागेको छ । सरकारी बेरुजु चार खर्ब पुग्नु र त्यसलाई घटाउनेतर्फ कुनै पहल नगरिनु यसको प्रमाण हो । हरेक क्षेत्रमा बिचौलियाहरूको सन्जाल व्यापक र कसिलो बन्दै गएको छ । त्यसले गर्दा सरकारी सेवा र सुविधा प्राप्त गर्न जनतालाई झनझन् कठिन हुँदै गएको छ । जनता झनझन् प्रताडित हुँदै गएका छन्, निरास हुँदै गएका छन् । अब देश र जनताप्रतिको यस्तो संवेदनहीनता, उदासीनता र हद दर्जाको गैरजिम्मेवार प्रवृत्तिको अन्त्य हुनुपर्छ । यो स्थितिको निरन्तरता अब टुट्नुपर्छ । अन्यथा यो लोकतन्त्र, संघीयता र गणतन्त्र धरापमा पर्नेछ, देश पतनको बाटोमा लाग्नेछ र राजनीतिमा लागेकोमा नेताहरूले पश्चाताप गर्नुपर्ने स्थिति आउनेछ । त्यसैले राज्य, राज्य जस्तो हुनुपर्छ । देशका सम्पूर्ण कुरा सम्हालिनुपर्छ, राज्यको ध्यान सबै क्षेत्रमा पुग्नुपर्छ । संघीय लोकतान्त्रिक व्यवस्था आम जनताको जीवनमा प्रतिविम्बित हुनुपर्छ । यो व्यवस्था ल्याइएकोमा सबैथरिका जनताले सबै दृष्टिले धन्य ठान्नुपर्छ । जनताले संविधानसभाले संविधान बनाएपछि देशले बाटो समात्छ भन्ने अपेक्षा गरेका थिए र दलहरूले पनि जनतालाई यही भरोसा दिलाएका थिए । त्यसैले जनताको त्यो अपेक्षा पूरा गर्न दलहरूले ध्यान केन्द्रित गर्र्र्नुको विकल्प छैन । अब कुनै बहानाबाजी चल्नेवाला छैन । त्यसैले दलहरू गम्भीर बनुन्।"
असुरक्षित र नेतृत्वविहीन विश्व,"यही अक्टोबरको पहिलो दिन लसभेगासमा भइरहेको संगित समारोहमा स्टेफेन प्याडोक नामका एक व्यक्तिले गोली हानेर ५९ जनाको हत्या गर्यो र ५२० जनालाई घाइते बनायो । होटेलको उसको कोठाका २३ वटा बन्दुक भएको त्यसमध्ये एउटा ह्यान्डगन र केही टेलिस्कोपजडित राइफल तथा सयौं राउन्ड गोलीसमेत पाइएको न्युयोर्क टाइम्सले उल्लेख गरेको छ । इस्लामिक स्टेटले निज प्याडोकलाई आफ्नो सिपाही भएको दाबी गरे पनि त्यसलाई पुष्टि गर्ने कुनै प्रमाण नभेटिएको बताइएको छ । २ अक्टोबरको न्युयोर्क टाइम्सको सम्पादकीय जानकारीअनुसार २०१६ को जुनदेखि हरेक महिना यस्तो नृशंस आमहत्या भइरहेको छ । २०१७ को मार्चदेखि सेप्टेम्बर १५ सम्म बेलायतमा छ पटक आतंककारी आक्रमण भएको छ । १४ फेब्रुअरी २०१७ मा प्रेस ट्रस्ट अफ इन्डियाले दिएको जानकारीअनुसार २०१६ मा संसारमा सबैभन्दा बढी बम विस्फोट भारतमा गराइयो । त्यस्तो बम विस्फोटको संख्या चार सय छ थियो, जबकि युद्धले थिल्थिलिएका इराक र अफगानिस्तानमा सो अवधिमा दुई सय २१ र एक सय ३२ पटक मात्र बम विस्फोट भएका थिए । पाकिस्तानमा त्यस्तो बम विस्फोटको संख्या एक सय ६१ थियो । २०१७ को जनवरीदेखि अक्टोबर दुईसम्ममा मात्रै संसारभर एक हजार १८ आतंककारी आक्रमण भएका थिए र त्यसमा छ हजार भन्दा बढीको हत्या र अन्य हजारौं हजार घाइते र अंगभंग भएका छन् । गएको सेप्टेम्बर २५ तारिखमा अमेरिका, रूस, बेलायत आदि शक्तिराष्ट्रहरूको विरोध छँदाछँदै इराकको कुर्द बहुल क्षेत्रको क्षेत्रीय सरकारले इराकबाट स्वतन्त्र कुर्दिस्तान निर्माण गर्नेबारे जनमत संग्रह गरायो । उसले अत्यधिक ठूलो संख्याले स्वतन्त्र कुर्द राज्यको पक्षमा मत दिएको बताइरहेको छ । उत्तरी इराकको कुर्द बहुल क्षेत्रको पूर्वमा इरान, उत्तरमा टर्की, पश्चिममा सिरिया छ । ती सबै मुलुकको सीमावर्ती क्षेत्रमा समेत कुर्द बहुल क्षेत्र छन् र ती सबै भूभाग समेत मिलाएर स्वतन्त्र कुर्दिस्तान निर्माणगर्ने कुर्द नेताहरूको माग रहिआएको छ । राष्ट्र संघलगायत इराक, सिरिया, टर्की र इरान सबैले उक्त जनमत संग्रहलाई अस्वीकार गरेका छन् । पश्चिमी मुलुकहरूप्रति विशेष सद्भाव राख्ने र सद्दाम हुसेनको शासनमा अत्यधिक दमन बेहोरेका कुर्दहरू सद्दाम शासनको अन्त्यपछि सफल प्रजातन्त्रको अभ्यास गर्दै आइरहेका छन् । ३० जनवरी २००५ मा इराकमा संविधानसभाको रूपमा त्यहाँको राष्ट्रिय विधायिकाको निर्वाचन भइरहेको थियो । आधा शताब्दीपछिको पहिलो स्वतन्त्र निर्वाचन सुरु हुनैलाग्दा कुर्द बहुल क्षेत्रमा सरकारी मतदान केन्द्रमै सयौं कुर्दहरू एकाएक आए, पालहरू खडा गरे र स्वतन्त्र कुर्दिस्तान राष्ट्रको पक्षमा प्रस्तावित जनमत संग्रहमा भाग लिन मतदातालाई आह्वान गरे । पछि आएर बहुमतले स्वतन्त्र कुर्द राज्यको पक्षमा मत दिएको घोषणा गरियो । १ फेबु्रअरी २००५ मा फरेन अफियर्स पत्रिकामा प्रकाशित क्रोएसियाका लागि पूर्व अमेरिकी राजदूत पिटर डब्ल्यु ग्याल्ब्रेथको लेखअनुसार उक्त जनमतसंग्रह कुर्दिस्तानमा कार्यरत गैरसरकारी संगठनहरूले त्यहाँका युवा सरकारी अधिकारीहरूको सहयोगमा गराएका थिए । राजनीतिक दलहरूले उक्त जनमतसंग्रहलाई अनौपचारिक बताएका थिए । न्यूनतम राजनीतिक स्थिरता र समृद्धिको एउटा स्तरले मात्रै प्रजातन्त्रलाई धान्न सक्दछ । नत्र त्यो अराजकता, जातीय घृणा र साम्प्रदायिक नरसंहारमा रुपान्तरण हुन बेरै लाग्दैन भन्ने कुराको उदाहरण दुनियाँमा बाक्लै छन् । त्यसैले कुनै अधिनायकवादी शासनलाई विस्थापन गर्नुअघि त्यसको सम्भावित विकल्प र परिणामबारे हजारबार सोच्नु आवश्यक छ । इराकमा अमेरिकी उपस्थितिको कट्टर समर्थक रहेका कुर्द क्षेत्रमा भएको उक्त जनमतसंग्रहलाई लिएर विभिन्न अड्कलबाजी भइरहे पनि सो घटनामा अमेरिकी सरकारी अधिकारीहरूको संलग्नता नरहे पनि अमेरिकी गैरसरकारी संगठनहरूको संलग्नता रहेको देखिएको थियो । अमेरिकी नियन्त्रणमा आएपछि इराकमा कुर्दहरूले अत्यधिक स्वायत्तता दिइएको छ । कुर्दिस्तानको क्षेत्रीय सरकारले एउटा स्वतन्त्र राष्ट्रकै हैसियतमा काम गर्दछ र बगदादको केन्द्रीय सरकारले निर्माण गरेका कानुन कुर्दिस्तानको क्षेत्रीय संसद्ले स्वीकार गरेमा मात्रै सो कानुन उक्त क्षेत्रमा लागू हुन्छ । उसको आफ्नै सेना छ र प्रभावकारी शान्ति र सुरक्षा पनि कायम गरेको छ । जातीय घृणा, पृथकतावाद र अस्थिरता ग्यालब्रेथ के पनि उल्लेख गरेका छन् भने, जे प्राप्त छ त्यसैलाई औपचारिकता दिनका लागि मात्र कुर्दहरूले जनमतसंग्रह गराएका होइनन, कुर्दहरूको इराक र इराकी झन्डाप्रति घृणा छ । ग्यालब्रेथअनुसार जसकाप्रति घृणा गरिन्छ त्यो सँगै मिलेर बस्न प्रजातन्त्रमा सम्भव छैन । स्पष्ट छ ! पहिला कुर्दहरूलाई इराक र इराकी झन्डाप्रति घृणा गर्न सिकाइयो । त्यसपछि त्यस्ता दुई पक्षसँगै बस्न नसक्ने कुराको वकालत गरिँदैछ । हिजोका दिनमा पूर्व युगोस्लाभियाको विघटन र जातीय नरसंहारका पछाडिको स्थिति पनि त्यही हो । २००५ को कुर्द क्षेत्रको जनमतसंग्रह गैरसरकारी संगठनहरूले गराएका थिए तर डेढ दशकपछिको जनमतसंग्रह त्यहाँको क्षेत्रीय सरकारले गरायो । कुर्दिस संसद्ले समेत त्यसको अनुमोदन समेत गरिसकेको छ । उक्त जनमतसंग्रहको कानुनी हैसियत नभए पनि त्यसले बलियो राजनीतिक समर्थन प्राप्त भएको कुरालाई अस्वीकार गर्न सकिन्न । २००५ मा गैरसरकारी संगठनहरूले पृथक कुर्दिस्तानको पक्षमा गराएको जनमतसंग्रहको डेढ दशकपछि आएर कुर्दिस्तानको क्षेत्रीय सरकारले नै जनमतसंग्रह गरायो र ढिलोचाँडो पृथक कुर्द राज्यको आधार निर्माण गर्यो । उक्त दुवै घटना दीर्घकालीन रणनीतिक योजनाअनुसार भएको बुझ्न सकिन्छ । कुर्द क्षेत्र इराकको प्रमुख तेल क्षेत्र पनि हो । कुर्दिस्तानबाट टर्कीको केहान बन्दरगाह हुँदै कुर्दिस्तानले दिनहौं छ लाख ब्यारल तेल निर्यात गर्दछ । गएको सेप्टेम्बर २६ मा एलेक्स डिजडसले दी एटलान्टिकमा उल्लेख गरेअनुसार कुर्दिस्तानबाट टर्की हुँदै रूस र पूर्वी युरोपसम्म तेल निर्यातको पाइपलाइन निर्माणको कार्य भइरहेको छ, तर स्वतन्त्र कुर्दिस्तानको स्थापनाले टर्कीको कुर्द क्षेत्रमा पर्ने प्रभावको कारण टर्कीले त्यस्तो पाइपलाइन निर्माणलाई रोकिदिने सम्भावना नकार्न सकिन्न । त्यसमाथि सिरिया र इरानबाट त्यसको विरोध भएको अवस्थामा इस्लामिक स्टेटले स्वतन्त्र कुर्द राज्यको पक्षमा खेल्ने भूमिकाले क्षेत्रमा निर्माण गर्ने राजनीतिक अस्थिरता र तनाब पनि आफ्नो ठाउँमा छँदैछ । विचारणीय के छ भने, इराकमा कुर्दहरू सबैभन्दा बढी अमेरिका र पश्चिमी मुलुकहरूप्रति सद्भाव राख्ने जातीय समूह हुन् । स्वतन्त्र कुर्दिस्तान बन्यो भने ढिलोचाँडो वरिपरीका टर्की, सिरिया, इराक, इरान, अजरबैजान र जर्जियाका कुर्द क्षेत्रलाई समेत त्यसमा गाभ्ने कुरा उठ्ने नै भयो । स्वाभाविक रूपमा अमेरिकी सहयोगबिना स्वतन्त्र कुर्दिस्तान सम्भव पनि छैन । तर आवश्यक परे कुर्दिस्तान अमेरिकाको मध्यपूर्व र पूर्वी युरोप रणनीतिको मुख्य अंग बन्ने सम्भावनालाई नकार्न सकिन्न । नेपाली राजनीतिमा जातीयता र क्षेत्रीयताका सवाललाई उठाउन, प्रवेश गराउन र संवैधानिक अनुमोदन समेत गराउन वैदेशिक अनुदानबाट सञ्चालित गैरसरकारी संगठनहरूले खेलेको हस्तक्षेपकारी भूमिकाबारे नेपाली जनता अनभिज्ञ छैनन् । सोही सन्दर्भमा मध्यपूर्व, मध्य एसिया र पूर्वी युरोपको रणनीतिक भूगोलमा निर्णायक महत्व राख्ने कुर्दिस्तान उक्त क्षेत्रमा अर्को इजरायल बन्ने सम्भावना देखाइरहेको छ । यही अक्टोबर १ मा स्पेन र फ्रान्सबीचको स्पेनी भूभाग क्याटालोनियाको क्षेत्रीय सरकारले स्पेनको केन्द्रीय सरकार र संवैधानिक अदालत समेतको अवज्ञा गर्दै स्वतन्त्र क्याटालोनिया राज्यको पक्षमा जनमतसंग्रह गरायो । स्पेनको आर्थिक शक्तिको मूल स्रोत भनिने क्याटालोनियाको कुल गार्हस्थ उत्पादन पोर्चुगलकै बराबर छ । ४२ प्रतिशत मतदाताले भाग लिएको उक्त जनमतसंग्रहमा खसेको अत्यधिक मत स्वतन्त्र क्याटालोनियाको पक्षमा भएको त्यहाँका अधिकारीहरूले उल्लेख गरे । स्पेनको संवैधानिक अदालतले पनि उक्त जनमतसंग्रहको आयोजनालाई असंवैधानिक घोषणा गरिसकेको छ । तर क्याटालोनियाका राष्ट्रपति कार्लस पुग्जेमन्टले उपयुक्त समयमा क्याटालोनियाको स्वतन्त्रताको घोषणा गरिने बताएका छन् । स्मरणीय छ, सेप्टेम्बर २०१५ मा भएको क्षेत्रीय निर्वाचनमा स्वतन्त्रताको पक्षधर पार्टीले विजय प्राप्त गरेको थियो । क्याटालोनियाको स्वतन्त्रताले स्पेन र फ्रान्समा विस्तारित बास्क जनताको बसोबासको क्षेत्रमा पृथक बास्क राज्यको माग उठ्नेछ र यसले बेलायत पश्चिम युरोपका अन्य मुलुकहरूका अल्पसंख्यक समुदायमाझ पृथकतावादी आन्दोलनका लागि प्रेरित गर्नेछ । स्पेन र फ्रान्सबीचको अर्को बास्क क्षेत्रमा दशकौंदेखि पृथकतावादी आन्दोलन चलिरहेको छ । त्यसले बेलाबेलामा उग्र र हिंसात्मक स्वरूप प्रदर्शन गर्दै आएको छ । माथिका सन्दर्भहरूले सावित गरेका छन्प्रजातन्त्रको अभावमा मात्र होइन, पश्चिमका उन्नत प्रजातान्त्रिक शासनअन्तर्गत पनि पृथकतावादी चेतना मौलाउन सक्दछ । एउटा कुरा भने स्पष्ट छविश्वभर प्रभावकारी नेतृत्वको अभावमा नै माथि उल्लेख गरिएजस्ता संकट र विवादहरू उठ्ने गरेका छन् । नेतृत्वविहीन विश्व र नेपाल अनुभव १९ अप्रिल २०१० मा आफ्नो मुलुकको सरकारप्रति ८० प्रतिशत अमेरिकी जनताले आफ्नो विश्वास व्यक्त नगरेको बारे दी अट्लान्टिकले लेखेको थियो । त्यतिखेर डेमोक्रेट बाराक ओबामा राष्ट्रपति थिए । गएको जुनमा अमेरिकास्थित विख्यात र प्रतिष्ठित अनुसन्धान संस्था प्यु रिसर्च सेन्टरले ३७ मुलुकहरूमा गरेको एउटा अध्ययनअनुसार २२ प्रतिशतले मात्र अमेरिकी राष्ट्रपति र उनका प्रमुख नीतिहरूको पक्षमा समर्थन जनाएका छन् । संसारभर आफूलाई प्रजातन्त्रको संरक्षक र प्रवक्ता मान्ने मुलुकको सर्वोच्च अधिकारीहरूको मुलुकभित्र र बाहिरको समर्थनको उक्त स्तर अमेरिका तथा समस्त विश्वका लागि ठूलो राजनीतिक र नैतिक चुनौती हो । यसले अमेरिकी नेतृत्वको वर्तमान विश्व व्यवस्थालाई नेतृत्वविहीन बनाएको छ । गएको अगस्टमा प्यु रिसर्च सेन्टरले ३८ मुलुकमा गरेको अर्को मत सर्वेक्षण अनुसार विश्वभरका एकतिहाइ मतदाताले अमेरिका, रूस र चीनलाई सबैभन्दा ठूलो खतरा बताएका छन् । रोचक पक्ष के छ भने जापानमा ६२ प्रतिशतले अमेरिकालाई र ६४ प्रतिशतले चीनलाई प्रमुख खतरा बताएका छन् । दक्षिण कोरियामा ७० र ८३ प्रतिशतले क्रमशः अमेरिका र चीनलाई त्यस्तो खतरा बताएका छन् । भियतनाममा ८० प्रतिशतले चीनलाई सबैभन्दा ठूलो खतरा उल्लेख गरेका छन् । बेल्जियमका इतिहासकार तथा लेखक डेभिड भान रेब्राउकको एउटा विचारोत्तेजक पुस्तक छ अगेन्स्ट इलेक्सन्सदी केस फर डेमोक्रेसी । उक्त पुस्तकमा रेब्राउकले विभिन्न अनुसन्धानहरूका आधारमा केही तथ्यहरू प्रस्तुत गरेका छन् जसअनुसार संसद् र राजनीतिक दलहरू दुनियाभर वर्तमानमा जति अलोकप्रिय कहिल्यै थिएनन् । युरोपियन युनियनले गराएको एउटा अनुसन्धानअनुसार दुईतिहाइदेखि तीनचौथाइ मानिसहरू आफ्ना निर्वाचित राज्य संयन्त्रहरू माथि विश्वास गर्दैनन् । युरोपका मुलुकहरूमा निर्वाचनमा जनताको उत्साह निरन्तर घटिरहेको छ । राजनीतिक दलहरू दुनियाभर नै अलोकप्रिय रहेका छन् । हरेक राजनीतिक व्यवस्थाका जीवनका दुई अनिवार्य आधार हुन्छन्एउटा वैधता र अर्को क्षमता । वैधता जनविश्वासबाट आर्जन हुन्छ, क्षमता प्रणालीले निर्माण गराउँछ । तर वैधता र क्षमताको अभाव विश्वभर अनुभव गरिएको छ । त्यसैले हामी आतंकवाद, वातावरण परिवर्तनदेखि साम्प्रदायिकता, जातीय घृणाको चरम रूप विश्वभर अनुभव गरिरहेका छौं । वर्तमानमा विश्वले मानिसलाई असाधारण क्षमता, शक्ति र सम्पत्तिको स्वामी बन्न सम्भव बनाएको छ । असीमित अवसर प्रदान गरेको छ । सम्भावनाका अनन्त ढोकाहरू खोलेको छ । तर यी शक्ति, सम्पत्ति, अवसर र सम्भावनालाई संसारका हरेक मानिसको पहुँचमा पुर्याउने विश्वस्त नेतृत्व र भरपर्दो प्रणालीको अभावमा ती अवसर र सम्भावनाहरूले मानिसमा विस्फोटक कुन्ठा, असन्तोष र विद्रोहको भावना भरिदिएका छन् । मानिसलाई उपलब्ध ती अवसर कसैको विशेषाधिकारका बन्दी होइनन् तर तिनलाई दोहन गरेर देश र जनताको हितमा उपयोग गर्न सकिने राज्य व्यवस्था क्षमता निर्माण गर्न भने आम जनतालाई उत्साहित र प्रेरित नगरी सकिन्न । तर त्यो अभावलाई क्षतिपूर्ति गर्न विश्वभर राजनीतिक नेतृत्वहरू असफल छन् । त्यो विफलताबाट आफूहरू विरुद्ध उठ्नसक्ने आक्रोशलाई मत्थर पार्न उनीहरूले जाति, समुदाय, धर्म वा राष्ट्रियताको नाममा अतिवादको खेती गरेर मानिसलाई अमानवीय बनाउने राजनीतिक दुष्चक्रद्वारा राष्ट्र र समाजलाई भित्रैबाट सडाउनेगलाउने अभ्यास गरिरहेका छन् । प्रजातन्त्र उत्तरदायी र पारदर्शी हुन सकेन, प्रजातान्त्रिक संस्थाहरू भित्रैबाट बलिया र संगठित भएनन् । जनतामा भर र विश्वास जगाउन असफल भए, शान्ति र व्यवस्थासहितको कानुनको शासन दिन सकेनन भने त्यहाँ प्रजातन्त्र र स्वतन्त्रता पनि हुँदैन । त्यस अवस्थामा स्वाभाविकरूपमा आम जनता आफ्नो आधारभूत सुरक्षाका लागि एउटा शक्तिशाली अधिनायकको खोजी गर्दछन् । ८ अक्टोबर २०१४ मा जर्मन पत्रिका स्पिगल अनलाइनमा प्रकाशित क्रिश्चियानी हफम्यानको एउटा विचारोत्तेजक लेखअनुसार शीतयुद्धको अवधिमा युरोप र अमेरिकाका लागि साना, कमजोर र असफल राज्यहरू वा आतंककारी संगठनहरू आज जस्तो खतराका स्रोत थिएनन् । त्यो युग प्रजातन्त्र र साम्यवादी अधिनायकवादबीचको वैचारिक द्वन्द्वको युग थियो । सोभियत शासनको अन्त्यपछि रूसले प्रजातान्त्रिक प्रणाली अवलम्बन गर्यो । सम्पत्तिमा निजी स्वामित्वलाई स्वीकार गर्यो । तर प्रजातन्त्रले सोभियत संघलाई जोडेर राख्न सकेन । एकपछि अर्को गर्दै मुलुक विखण्डित हुँदै गएपछि रूसलाई विघटनबाट जोगाउन सक्ने सक्षम व्यक्तिको खोजीको क्रममा बोरिस येल्त्सिनले आफूसँग खासै परिचय नभएका भ्लादिमिर पुटिनलाई रोजे । पुटिन राम्रो प्रजातन्त्रवादी नहोलान् तर आफ्नो सवाल र सक्षम नेतृत्वद्वारा उनले मुलुकलाई विघटन, अस्थिरता र अराजकताको भुंग्रोमा पिल्सिन दिएनन् । उनले क्रमशः रूसलाई आफ्नो पुरानो शक्ति र गौरव प्रदान गर्दै लगिरहेका छन् । निःसन्देह अधिनायकवाद भन्दा प्रजातन्त्र सयौं गुणा उत्तम हो तर अराजकता र अशासन भन्दा अधिनायकवाद हजारौं गुणा श्रेष्ठ हो । इराक र सिरियामा जस्तो लाखौंको हत्या र अरू लाखौंलाखको विस्थापन भन्दा केही समयका लागि जनताका केही सीमित अधिकार र केही व्यक्तिको शासनमा जाने अधिकारमा कटौती गर्नु हजारौं गुणा ग्राह्य हो । हफम्यान अनुसार सद्दाम हुसैनको पतन पछाडिका वर्षहरूमा इराकमा दुई लाख भन्दा बढीको मृत्यु भइसकेको छ । अमेरिकी नियन्त्रणको इराक नै अमेरिकालगायत विश्वको सबैभन्दा ठूलो खतराको रूपमा रहेको इस्लामिक स्टेटको आतंकको जन्मभूमि बन्न पुगेको छ । बलिया अन्तर्राष्ट्रिय शक्तिकेन्द्रहरूको प्रत्यक्षपरोक्ष सहयोगमा कुनै समूहले केही दिनको आन्दोलनमै कुनै गदाफी, हुसैन, मुबारक, मुल्ला ओमार वा ज्ञानेन्द्रलाई हटाउन सक्छ । सजिलै प्रजातन्त्र, लोकतन्त्र वा गणतन्त्रको घोषणा गर्न पनि सक्दछ । तर त्यसलाई सञ्चालन गर्न र सफल बनाउन दशकौंको कठोर परि श्रम, अनुशासन र कानुन पालनाको राजनीतिक र सामाजिक संस्कृति आवश्यक हुन्छ भन्ने कुराको हेक्का उनीहरूलाई भएको देखिएन । अर्को कुरा, न्यूनतम राजनीतिक स्थिरता र समृद्धिको एउटा स्तरले मात्रै प्रजातन्त्रलाई धान्न सक्दछ । नत्र त्यो अराजकता, जातीय घृणा र साम्प्रदायिक नरसंहारमा रूपान्तरण हुन बेरै लाग्दैन भन्ने कुराको उदाहरण दुनियाँमा बाक्लै छन् । त्यसैले कुनै अधिनायकवादी शासनलाई विस्थापन गर्नुअघि त्यसको सम्भावित विकल्प र परिणामबारे हजारबार सोच्नु आवश्यक छ भन्ने कुरालाई विश्वले बारम्बार सावित गरेको छ । भट्टराई नेपाल इन्स्टिच्युट फर स्ट्र्याटिजिक स्टडिज (निस) सँग सम्बद्ध छन् ।"
वाम ध्रुवीकरणविरुद्ध किन रोइलो ?,"गएको साता नेपाली कम्युनिस्ट आन्दोलनको एकीकरण सन्दर्भले एक खालको तरंग नै ल्यायो । यसबाट राजनीतिक ध्रुवीकरण सुरु हुने लक्षण देखिँदैछ । यसका पक्ष र विपक्षमा तर्क, शंका, आलोचना र टिप्पणी सुनिए, त्यो स्वाभाविक हो । हामीले स्थापित गरेको लोकतन्त्रको सुन्दर पक्ष नै यही हो । टिप्पणीबिनाको काम लोकतन्त्रमा सायदै सम्भव होला । सँगसँगै जनसंख्याको ठूलो हिस्सा वाम एकीकरणले मुलुकलाई सही दिशातर्फ लैजानेमा ढुक्क देखियो। विगतका आन्दोलनको नेतृत्व कांग्रेसले गर्दै आए पनि लगावका हिसाबले वामपन्थीको पनि योगदान छ । कांग्रेस जब अप्ठेरो परिस्थिति उत्पन्न हुन्छ लोकतन्त्र नै अप्ठेरोमा परेको ठान्छ । सत्तामा गएपछि सुशासन र लोकतन्त्र बिर्सने अनि लोकतन्त्रको पहरेदार आफू भएको ठान्ने ? वाम एकतालाई कांग्रेसले पचाउन सकेको छैन । उसका प्रतिक्रिया आक्रोशपूर्ण छन् । कांग्रेसमा रोइलो नै चल्दैछ । कहिले कुन वाम घटक त कहिले कुन वाम घटकको साथ लिएर कांग्रेसले शासनको बागडोर सम्हादै आएको छ । कांग्रेसका केही नेता अहिले पनि कम्युनिस्ट भनेको म्युजियममा गएर अध्ययन गर्ने विषय भएको ठान्दछन् । विश्व कम्युनिस्ट आन्दोलनको नेतृत्वमा देखिएका कतिपय व्यक्तिका कारण केही मानिस अहिले पनि कम्युनिस्ट अछूत जात हो भन्छन् । व्यक्तिको पाखण्डपन राजनीतिक विचारका कारण मात्र हुँदैन भन्ने उनीहरू बिर्सिन्छन् । कम्युनिस्ट आन्दोलनका उपलब्धिबाट रस पनि लिने अनि अन्य समय कम्युनिस्ट आन्दोलन विश्वबाटै सकिन लागेको सपना देखेर बर्बराउनु उचित होइन । कम्युनिस्ट सत्तामा हुँदा सुरु गरेका सामाजिक सुरक्षासम्बन्धी व्यवस्थाको लाभ यतिबेला सबैले लिइरहेका छन् । उसले थालेका सुधारका कामको मूल्यांकन हुनुपर्छ । त्यसो त कम्युनिस्टहरू पनि आपसमा फुट्दै धेरै समय कांग्रेसको वैशाखी बनिरहे । कहिले कोसँग त कहिले कोसँगको समीकरणले कम्युनिस्टको नामको पनि बदनाम भयो, तर असोज १७ को घटनाले त्यो समीकरण अब एक दुई दशकका लागि फेरिने संकेत देखिएको छ । यो संकेतले विकास र समृद्धि चाहनेहरू होइन सत्तामा रमाइरहन चाहनेहरू तिल्मिलाएका छन् । यो वाम एकीकरण हो ? अहिलेको समीकरण एकखालको चुनावी तालमेल हो । तर यो तालमेल निर्वाचनलगत्तै पार्टी एकता गर्ने लक्षका साथ गरिँदैछ । स्थानीय तह निर्वाचनमा प्राप्त जनमत हेर्ने हो भने यो एकीकरणको पक्षमा जनता नै बढी भएको देखाउँछ । तर पार्टी संख्याका हिसाबले एक दर्जनभन्दा बढीको संख्याबाट दुईको एकीकरण नै पनि ठूलो नहोला, तर नेपालको वर्तमान राजनीतिक परिदृष्यमा यसको दीर्घकालीन र रणनीतिक महत्व पक्कै छ । कम्तीमा संविधान मान्ने सबै वाम पार्टीलाई एउटै धारमा उभ्याउन सकियो भने मात्र त्यो वाम एकीकरण सार्थक हुनेछ । ध्रुवीकरण देशका पक्षमा ध्रुवीकरणले लोकतन्त्रको स्थायित्व हुनुका साथै आर्थिक समृद्धिको यात्रामा ठूलो योगदान गर्न सक्छ । ध्रुवीकरणले देशको भलो चिताउने कसैलाई पनि घाटा छैन । किनभने विगत केही वर्षदेखि सबै पार्टीका नेता, विभिन्न विज्ञ र नीतिनिर्माताले एउटै स्वरमा भन्ने गरेका छन्राजनीतिक अस्थिरता नै समृद्धिमा बाधक छ । ध्रुवीकरणले अस्थिरतालाई पनि धेरै हदसम्म अन्त्य गर्ने विश्वास गर्न सकिन्छ । गठबन्धनका बीचमा विश्वासिलो आधार र सहमति तय गरेर अघि बढ्दा सजिलै सामना गर्न सक्ने हैसियत गठबन्धनसँग छ । यसका विरुद्ध भइरहेका रोइलोको खासै राजनीतिक अर्थ छैन । योजना र नीतिको निर्माण र तिनको कुशल कार्यान्वयनका लागि आवश्यक पर्ने समय सामान्यतया एकदेखि पाँच वर्षको हो । त्यस हिसाबले हेर्दा विकासको अनिवार्य सर्त राजनीतिक स्थिरता हो । राजनीतिक स्थिरता मात्र विकासका लागि सबैथोक होइन, तर धेरैथोक हो । विश्वका धेरैजसो लोकतान्त्रिक देशको राजनीतिक अभ्यास हेर्दा ती देशमा मूलतः दुई पार्टी पद्धति नै छ । दुई पार्टी हुँदा कार्यक्रम र योजनाका आधारमा पार्टी छान्न जनतालाई सजिलो हुन्छ । अर्कोतर्फ, पार्टीले गरेको कामको लेखाजोखा गर्न र दण्डित गर्न पनि जनतालाई स्वाभाविक रूपमा सहज हुन्छ । हामीकहाँ त यति धेरै पार्टी भए कि जनताले चाहेर पनि सबै दलका घोषणापत्र र निर्वाचन घोषणापत्र पढ्न पनि भ्याएनन् । त्यसैले त समाजका केही चलाख मान्छेलाई किनेर वा उसमा लगानी गरेर पार्टीले आफ्नो राजनीति जनताका बीचमा पुर्याउने गरेका छन् । धेरै राजनीतिक दल हुँदा अनुत्पादक नेता धेरै बन्ने र उनीहरूले व्यक्तिगत स्वार्थका लागि मरिहत्ते गर्ने प्रवृत्ति भयो । जनतालाई त जति धेरै पार्टी भए उति सास्ती थपियो । किनभने प्रत्येक राजनीतिक पार्टीलाई बचाउन सामाजिक लागत परेको हुन्छ । त्यो लागतको अन्तिम परिणाम बेहोर्ने त आम नागरिक र राष्ट्रले नै हो । ध्रुवीकरणले यो लागत स्वतः कम हुन्छ । यसर्थ, केही राजनीतिक नेताको जागिर जाला, सायद यो रोइलो त्यसकारण पनि हो, तर देशलाई ध्रुवीकरण आवश्यक छ । यस्ता ध्रुवीकरण वाम पार्टीबीच मात्र होइन पुँजीवादी पार्टीबीच पनि हुँदा राम्रो हुन्थ्यो । यसो गर्दा सत्ता स्वार्थका लागि गरिने क्षणिक गठबन्धन गर्ने प्रवृत्तिलाई स्वतः निस्तेज पार्न सकिनेछ । विचार, काम गरिने लक्षित वर्ग र तिनका आधारमा हुने ध्रुवीकरण आवश्यक छन् र तिनलाई प्रोत्साहित गर्न आवश्यक छ । संविधानले निर्दिष्ट गरेको निर्वाचन प्रणालीले पनि ध्रुवीकरणलाई आवश्यक बनाएको छ । यसर्थ, ध्रुवीकरणमार्फत विश्वासिलो दललाई बहुमत दिलाएर आर्थिक समृद्धितिर जाने, या त ध्रुवीकरणको विरोध गरेर वा असफल तुल्याएर पुनः अस्थिरतातिर लगेर राजनीतिक ब्रह्मलुट मच्चाउने दुई विकल्प छन् आजको राजनीतिमा । ध्रुवीकरणका चुनौती एकीकरण प्रयासका आफ्नै खालका अप्ठेरा छन्, र ती चुनौतीपूर्ण नै छन् । मूलतः दुवै ठूला पार्टीका थुप्रै कार्यकर्ताको व्यवस्थापन प्रमुख चुनौती हो । निर्वाचनको संघारमा यस्तो धुव्रीकरण भएकाले यसविरुद्ध देखिएका भावनालाई कसरी छोटो समयमा सम्बोधन गर्ने भन्ने अर्को चुनौती हो । देशमा अस्थिरता चाहने एउटा तप्का विदेशी शक्तिको समेत सहयोग लिएर नयाँ ध्रुवीकरणलाई असफल बनाउन लागेकाले त्यो पनि अर्को चुनौती हो । गठबन्धनका बीचमा विश्वासिलो आधार र सहमति तय गरेर अघि बढ्दा सजिलै सामना गर्न सक्ने हैसियत गठबन्धनसँग छ । यसका विरुद्ध भइरहेका रोइलोको खासै राजनीतिक अर्थ रहने छैन ।"
एसिया कप छनोटमा नेपालको सम्भावना सकियो : ताजकिस्तानसँग ३० ले पराजित,"काठमाडौं : नेपाल एएफसी एसिया कप छनोटअन्तर्गत मंगलबार जित्नै पर्ने बाध्यतामा खेलिएको खेलमा ताजकिस्तानसँग ३० को पराजय बेहोरेको छ।पराजयसँगै सन् २०१९ मा संयुक्त अरब इमिरेट्स (यूएई) मा हुने एसिया कप खेल्ने नेपालको सम्भावना पनि समाप्त बनेको छ। नेपाललाई त्यो सम्भावना जिवितै राख्न ताजकिस्तानलाई कुनै पनि अवस्थामा पराजित गर्नुपर्ने अवस्था थियो। ताजकिस्तानविरुद्ध उसकै मैदानमा उत्रिएको नेपालले दुबै हाफमा एकएक पेनाल्टी गोल बेहोयो। सुरुवाती दुई पेनाल्टीमा रक्षक अनन्त तामाङ तथा तेस्रो पेनाल्टीमा अर्का रक्षक आदित्य चौधरीको गल्ती देखियो। ताजकिस्तानका खेलाडीले प्रहार गरेको बलले डी बक्स भित्र रहेका अनन्तको हातमा प्रहार गरेपछि घरेलु टोलीले पेनाल्टी अवसर पाएको थियो। जसलाई सदुपयोग गर्दै कप्तान दभरोनोभ नुरीद्धिीनले ताजकिस्तानलाई खेलको २० औं मिनेटमा १० ले अघि बढाएका थिए। पहिलो हाफमा १० ले अघि रहेको ताजकिस्तान दोस्रो हाफमा थप दुई पेनाल्टी गोल बेहोर्दै ३० को पराजय बेहोर्न पुग्यो। बल अघि बढाई रहेका बिपक्षी खेलाडीलाई अनन्तले नै फल प्रहार गरेपछि ताजकिस्तानले दोस्रो पेनाल्टी अवसर पाएको थियो। यस पटक पर्भिजले पेनाल्टी अवसर सदुपयोग गर्दै अग्रता २० मा पुयाए। त्यसपछि अर्काे नेपाली रक्षक आदित्य चौधरीले बिपक्षीलाई डी बक्स भित्र खुट्टामा प्रहार गर्दा ताजकिस्तानले तेस्रो पेनाल्टी पाएको थियो। तेस्रो अवसरमा द्रालिलोभले गोल गर्दा नेपाल ३० ले पराजित हुन पुग्यो। ताजकिस्तानविरुद्ध गोलरक्षक किरण कुमार चेम्जोङले उत्कृष्ट प्रदर्शन गरे। गोल पक्का देखिएको तीन भन्दा बढि प्रहारलाई उनै किरणले बिफल तुल्याईदिएका थिए। नेपाल घरेलु मैदानमा एक महिनाअघि खेलिएको खेलमा ताजकिस्तानसँग २१ गोलले पराजित भएको थियो। नेपाल सम्मिलित समूह एफमा फिलिपिन्स, यमन र ताजकिस्तान छन्। समूहमा नेपालले चार वटा खेल खेलिसकेको छ। नेपालले यसअघिको तीन खेलमा एउटा पनि जित हात पार्न सकेको थिएन। नेपालले समूहगत चरणको पहिलो खेल फिलिपिन्ससँग उसैको मैदानमा गत चैत २५ गते खेलेको थियो। उक्त खेलमा नेपाल फिलिपिन्ससँग ४१ गोलले पराजित भएको थियो। गत जेठमा घरेलु मैदानमा खेलिएको खेलमा नेपाली टोली यमनसँग गोलरहित बराबरीमा रोकिएको थियो। समूहमा नेपाल अन्तिममा छ। एक अंक बनाएको नेपाललले तालिकामा एक अंक मात्र बनाएको छ। नेपालले अब अर्को खेल फिलिपिन्ससँग आगामी नोभेम्बर १४ मा घरेलु मैदानमा खेल्नेछ। यमनसँगको अवे खेल आगामी वर्ष मार्च १८ मा खेलिनेछ। समूहमा समावेश प्रत्येक टोलीसँग होम एन्ड अवे प्रणालीमा खेलिने छनोट प्रतियोगिताका शीर्ष दुई टोली सन् २०१८ मा युनाइटेड अरब इमिरेट्स (यूएई)मा हुने एसिया कपका लागि सीधै छनोट हुनेछन्।"
अधिक वजन उठाउने विधामा नेपाली कराते खेलाडीले बनाए वर्ल्ड रेकर्ड,"क्यालिफोर्निया: कराते खेलाडी उज्ज्वल ठकुरी गिनिस बुक अफ वल्र्ड रेकर्डमा दर्ता भएका छन्। ठकुरीले गिनिज बुकमा रहेको भ्यानडम शैलीद्वारा पुरुषले अधिक वजन उठाउने विधामा ५० केजीको कीर्तिमान तोडेर ६३५८ केजी उठाई नयाँ विश्व कीर्तिमान कायम गरेका हुन्। काठमाडौँमा ४२ वर्ष पहिला जन्मिएका ठकुरी अमेरिका १५ वर्ष अगाडि आएका थिए। कराते खेलमा लागेर धेरै राष्ट्रिय तथा अन्तर्राष्ट्रिय प्रतिस्पर्धामा जीत हासिल गरी विभिन्न पदक प्राप्त गरेका ठकुरीले वल्र्ड टाइटल बेल्ट, विश्व च्याम्पियन बेल्ट, दुई दुई राष्ट्रिय स्वर्ण पदक, अन्तर्राष्ट्रिय कप र अन्तर्राष्ट्रिय ट्रफीलगायत विविध विधामा स्वर्ण पदक जितेका छन्। त्यस्तै भ्यानडम शैलीमा विश्व च्याम्पियन वेर्ल्ड र सर्टिफिकेटद्वारा कुरो बुशी विश्व च्याम्पियन खेलमा उनी नर्थ क्यारोलिनामा सम्मानित भएका थिए। करातेमा उनले आफ्नो पाँच किसिमको पृथक् विशेष आविष्कार गरेका थिए जसमा फाङ् काटा(अन्तरराष्ट्रिय अमेरिकन किक ) मा अन्तरराष्ट्रिय खेलमा स्वर्ण कप हात पारेका थिए। सोही खेलमा फाँग खुकुरी काटामा रजत पदक हात पारेका उनले अर्को आविष्कार फाङ ब्रेकिङमा विश्व वेल्र्ड उपाधि प्राप्त गरेका थिए। रासस"
फुटबल खेल्ने क्रममा बेहोस भएका खेलाडीको मृत्यु,बर्दिया : विजया दशमी तथा शुभ दीपावलीको अवसरमा चुरे जनजागृती युवा क्लव बगनाहाले आयोजना गरेको फुटबल प्रतियोगिता खेल्ने क्रममा बेहोस भएका एक खेलाडीको मृत्यु भएको छ। ठाकुरबाबा नगरपालिका ३ वगनाहा निवासी १७ वर्षीय नरेश थारुको उपचारका लागि कोहलपुर मेडिकल कलेज बाँके लैजाने क्रममा बाटोमै मृत्यु भएको जिल्ला प्रहरी कार्यालय बर्दियाका प्रहरी नायव उपरीक्षक युवराज खड्काले बताए। मध्यान्ह्मा खेल भैरहेकाले गर्मीका कारण खेल्ने क्रममा बेहोश भएको हुनसक्ने प्रहरीको अनुमान छ। घटनाका बारेमा थप अनुसन्धान भइरहेको प्रहरीले जनाएको छ।
विश्व क्रिकेट लिग च्याम्पियनसिप : जितमा नेपालको सम्भावना,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिपअन्तर्गत हङकङविरुद्ध हुने महत्वपूर्ण खेलका लागि नेपाली टोलीले सोमबार अन्तिम तयारी गर्यो । नेपाली टोली हङकङविरुद्ध यही अक्टोबरको १३ र १५ मा हुने दुई खेलका लागि मंगलबार साँझ त्यसतर्फ प्रस्थान गर्दैछ । यसै प्रतियोगितामार्फत सन् २०१९ मा हुने विश्वकपका लागि अर्काे वर्ष हुने अन्तिम चरणको छनोटमा स्थान सुरक्षित गर्न नेपाललाई हङकङविरुद्ध दुई खेलमा कुनै पनि अवस्थामा जित हात पार्नुपर्ने बाध्यता छ । त्यो बाध्यतालाई बुझेको नेपाली टोलीले जितको विकल्प नभएको बताएको छ । नेपाली क्रिकेट अहिले कुन अवस्थाबाट गुज्रिरहेको छ भन्ने कुरा हामी सबैलाई थाहा छ । त्यसका बाबजुद हामीले अहिले धेरै मेहनत गरेका छौं, कप्तान पारस खड्काले भने, हङकङविरुद्धको खेलमा हामीलाई चाहिएको जित हो । जितको विकल्प छैन । आठ टोली सहभागी रहेको प्रतियोगिताको शीर्ष चार टोली विश्वकपको अन्तिम चरणको छनोट प्रतियोगिताका लागि छनोट हुनेछन् । च्याम्पियनसिपमा सबै टोलीको अन्तिम दुई खेल (नेपाल र हङकङको भने चार खेल बाँकी) बाँकी रहँदा नेपाल छैटौं स्थानमा छ । प्रतियोगिताबाट नेदरल्यान्ड्स र पपुवा न्युगिनीले यसअघि नै छनोट पक्का गरिसकेको अवस्थामा बाँकी रहेको दुई स्थानमा पर्न नेपालले आफूभन्दा माथि रहेको हङकङ, केन्या र स्कटल्यान्डसँग प्रतिस्पर्धा गर्नुपर्नेछ । नेपाल स्कटल्यान्डभन्दा सात अंक, केन्याभन्दा चार अंक तथा हङकङभन्दा तीन अंकले पछि छ । त्यसैले पनि नेपाली टोलीलाई यसै प्रतियोगितामार्फत विश्वकप खेल्ने सम्भावना जीवितै राख्नका लागि जितको विकल्प छैन । हङकङविरुद्धको पराजयले नेपालको यो सम्भावना लगभग समाप्त हुनेछ । मुख्य प्रशिक्षक जगत टमाटा कठिन अवस्थाका बाबजुद आफ्नो टोली दबाबमा नरहेको बताउँछन् । हङकङलाई पक्कै पनि घरेलु मैदानको फाइदा हुनेछ । यद्यपि हामीले दबाब महसुस गरेका छैनौं । सबै खेलाडीले निकै मेहनत गरेका छन् । अब त्यो मेहनतलाई मैदानमा उतार्न आवश्यक छ, प्रशिक्षक टमाटाले भने, हामी आवश्यक नतिजा ल्याउनेमा ढुक्क छौं । नेपाली टोलीले लामो समयपछि हङकङमा खेल्न लागेको हो । हङकङ पुरानै प्रतिद्वन्द्वी भए पनि वर्तमान नेपाली खेलाडीलाई हङकङको भूमि नयाँ हुनेछ । हाल नेपाली टोलीमा रहेकामध्ये मात्र तीन खेलाडीले हङकङमा खेलेका छन् । कप्तान पारस खड्का र शरद भेषावकरले सन् २००५ मा हङकङमा खेलेका थिए । यसै वर्ष युवा स्पिनर सन्दीप लामिछानेले पनि हङकङमा प्रतियोगिता खेले । त्यस बाहेकका नेपाली खेलाडीलाई हङकङको पिचको अनुभव छैन । अहिलेको टोलीमा हङकङमा खेलेका हामी तीन खेलाडी मात्रै छौं । यद्यपि हामीले पनि आफ्नो योजना बनाएका छौं, कप्तान पारसले भने, हङकङले नेपालविरुद्ध मध्यम गतिका बलर लिएर खेल्नसक्ने अनुमान गरेका छौं । हामीले त्यसका लागि पनि आफ्नो तयारी गरेका छौं । नेपाली टोलीलाई राष्ट्रिय खेलकुद परिषद् (राखेप)का सदस्यसचिव केशवकुमार विष्टले बिदाइ गरेका थिए । सदस्यसचिव विष्टले नेपाली टोलीलाई जितको शुभकामना पनि दिएका थिए ।"
हिमाली दौडमा सुमन च्याम्पियन,"काठमाडौं : सोलुखुम्बु महाकुलुङ ५ का २६ वर्षीया सुमन कुलुङ यस वर्षको रोयल पेन्गुइन अल्ट्रा म्याराथन को विजेता बनेका छन् । ११ स्वदेशी र १५ विदेशी गरी कुल २६ जना धावकले भाग लिएको उक्त म्याराथनमा सुमनले निर्धारित ६४ किलोमिटर दूरी पार गर्न सात घन्टा ३० मिनेट समय खर्चिए । प्रतियोगितामा ओखलढुंगा मोलुङ गाउँपालिका७ का लाक्पा शेर्पा दोस्रो र सोलुखुम्बु महाकुलुङ२ का किरण कुलुङ तेस्रो भए । यसैगरी महिलातर्फ सोलु दूधकोसी गाउँपालिका१ की पूर्णिमा राई प्रथम भइन् । सन् २०१६ मा भएको म्याराथनमा समेत सहभागिता जनाएका लाक्पाले यसपटक निर्धारित दूरी आठ घन्टा २२ मिनेटमा पूरा गरे । तेस्रो हुने किरणले भने निर्धारित दूरी पूरा गर्न नौ घन्टा १७ मिनेट समय खर्चिए । महिलातर्फ पहिलो भएकी पूर्णिमाले सोही दूरी १० घन्टा ४२ मिनेटमा पार गर्दै पहिलो स्थान हासिल गरेकी हुन् । प्रतियोगितामा पहिलो हुनेले एक लाख, दोस्रो हुनेले ५० हजार र तेस्रो हुने खेलाडीले २५ हजार रुपैयाँ नगद पुरस्कार पाए । तीन हजार चार सय ४० मिटर उचाइमा रहेको नाम्चे बजारबाट सुरु भएको उक्त म्याराथन ठूलाठूला हिमाली भीर, खोच र हिमखण्ड पार गर्दै डोले, मछ्यरमो, गोक्यो हुँदै रेन्जोला पास गरेर पुनः नाम्चे बजारमै पुगेर टुंगिएको थियो । संसारकै उच्च क्षेत्र सगरमाथा क्षेत्रमा आयोजना हुने उक्त म्याराथनमा पछिल्ला वर्षहरूमा विदेशी सहभागिता बढ्दै गइरहेको जानकारी आयोजक संस्था रोयल पेन्गुइन अल्ट्रा म्याराथनकी व्यवस्थापन निर्देशक मिङ्मा याङ्जी शेर्पाले दिइन् । म्याराथन विजेता सुमनले फुर्सदको समयमा देशीविदेशी पर्यटक र स्थानीयको भारी बोक्ने तथा गाइडका रूपमा काम गर्ने गरेको बताए । उनले भने, मेहनत गर्यो भने जित सम्भव रहेछ, अबका भावी दिनहरू म बढीभन्दा बढी समय खेलकुद क्षेत्रमै खर्चिनेछु ।"
२८ वर्षपछि इजिप्ट विश्वकपमा,"कायरो: अफ्रिकी क्षेत्रको शक्तिशाली टोली इजिप्ट २८ वर्षपछि विश्वकप फुटबलमा छनोट भएको छ। अफ्रिकी क्षेत्रको छनोटअन्तर्गत आइतबार राति खेलिएको खेलमा कंगोलाई २० गोलले हराउँदै इजिप्ट सन् २०१८ मा रूसमा आयोजना हुने विश्वकपमा छनोट भएको हो। रूस विश्वकपमा छनोट हुने इजिप्ट दोस्रो अफ्रिकी राष्ट्र हो। नाइजेरिया यसअघि नै विश्वकपमा छनोट भइसकेको छ। अफ्रिकी क्षेत्रको समूह ई' अन्तर्गतको खेलमा इजिप्टका लागि दुवै गोल मोहमेद सलाहले गरे। पहिलो हाफ गोलरहित बराबरीमा सकिएको उक्त खेलको ६३औं मिनेटमा घरेलु टोली इजिप्टका लागि सलाहले पहिलो गोल गरेका थिए। ८८औं मिनेटमा कंगोका आर्नोल्ड बुकाले जवाफी गोल गरेपछि खेल ११ को बराबरीमा पुगेको थियो । त्यसपछि खेलको इन्जुरी समयमा सलाहले पेनाल्टीमार्फत गोल गर्दै इजिप्टलाई विश्वकपमा छनोट गराएका हुन्। इजिप्ट सन् १९९० पछि पहिलोपटक विश्वकपमा छनोट भएको हो । समूह ई' मा रहेका चारवटै टोलीले अब एकएक खेल खेल्न बाँकी रहँदा इजिप्टको १२ अंक छ । युगान्डा (आठ अंक), घाना (६ अंक) र कंगो (एक अंक) भने छनोट चरणबाटै बाहिरिएका छन्। यसअघि समूह बी' बाट नाइजेरिया विश्वकपमा छनोट भएको थियो । उक्त समूहबाट जाम्बिया, क्यामरुन र अल्जेरिया बाहिरिएका थिए। अफ्रिकी क्षेत्रको अन्तिम चरणको छनोटमा सहभागी २० टोलीलाई पाँच समूहमा विभाजन गरिएको छ। प्रत्येक समूहका टोलीले होम एन्ड अवेका आधारमा एकअर्कासँग राउन्ड रोविन लिग खेल्नेछन् । त्यसपछि प्रत्येक समूहको पहिलो स्थानमा आउने टोली आगामी विश्वकपका लागि छनोट हुनेछन् । अब अफ्रिकी क्षेत्रबाट विश्वकपमा छनोट हुने तीनवटा टोलीको टुंगो लाग्न बाँकी छ। पोल्यान्ड पनि विश्वकपमा युरोपेली क्षेत्रबाट पोल्यान्ड पनि विश्वकपमा छनोट भएको छ । पोल्यान्डले आइतबार राति खेलिएको खेलमा मोन्टेनेग्रोलाई ४२ गोलले हरायो । समूह ई' कै अन्य खेलमा रोमानियाले डेनमार्कलाई उसैको मैदानमा ११ गोलको बराबरीमा रोक्यो भने कजाकस्तान पनि आर्मेनियासँग आफ्नै मैदानमा ११ को बराबरीमा रोकियो। पोल्यान्ड सन् २००६ पछि पहिलोपटक विश्वकपमा छनोट भएको हो। उक्त समूहमा सहभागी ६ वटै टोलीले आआफ्नो सबै खेल खेलिसक्दा पोल्यान्डले २५ अंकसहित रुसको यात्रा पक्का गरेको हो । २० अंकसहित तालिकाको दोस्रो स्थानमा रहेको डेनमार्क अन्तरमहादेशीय प्ले अफका लागि छनोट भयो भने मोन्टेनेग्रो, रोमानिया, आर्मेनिया र कजाकस्तान छनोट चरणबाटै बाहिरिए । समूह सी' को खेलमा आइतबार राति साविक विजेता जर्मनीले घरेलु मैदानमा अजरबैजानलाई ५१ गोलले हरायो। सोही समूहको अन्य खेलमा चेक गणतन्त्रले सन मारिनोलाई ५० र नर्वेले उत्तरी आयरल्यान्डलाई १० गोलले हराए। उक्त समूहबाट जर्मनी यसअघि नै विश्वकपमा छनोट भइसकेको छ । उक्त समूहमा सहभागी टोलीले आआफ्नो सबै खेल खेलिसकेका छन् । जर्मनीले अपराजित रहँदै ३० अंक बटुल्यो भने १९ अंकसहित दोस्रो स्थानमा रहेको उत्तरी आयरल्यान्ड अन्तरमहादेशीय प्ले अफका लागि छनोट भयो । समूह एफ' अन्तर्गतको आफ्नो अन्तिम खेलमा इङ्ल्यान्ड पनि विजयी भयो। इङ्ल्यान्डले लिथुआनियालाई उसैको मैदानमा १० गोलले हरायो । उक्त समूहबाट २६ अंकसहित इङ्ल्यान्ड विश्वकपमा छनोट भइसकेको छ । १८ अंकसहित दोस्रो स्थानमा रहेको स्लोभाकिया अन्तरमहादेशीय प्ले अफका लागि छनोट भयो ।"
"आज नेपाल ताजकिस्तानविरूद्ध खेल्दै, जित्नैपर्ने दबाब","काठमाडौं : एएफसी एसिया कप छनोटअन्तर्गत नेपालले मंगलबार ताजकिस्तानसँग उसैको मैदानमा प्रतिस्पर्धा गर्दैछ । यसअघि ताजकिस्तानसँग पराजित भएको नेपाललाई छनोट सम्भावना जीवित राख्न यो खेल जित्नैपर्ने अवस्था छ । ताजकिस्तानलाई हराउन नसके नेपालको छनोट सम्भावना सकिनेछ । नेपाल घरेलु मैदानमा एक महिनाअघि खेलिएको खेलमा ताजकिस्तानसँग २१ गोलले पराजित भएको थियो । नेपाल सम्मिलित समूह एफमा फिलिपिन्स, यमन र ताजकिस्तान छन् । समूहमा नेपालले तीनवटा खेल खेलिसकेको छ । तीन खेलमा नेपालले एउटा पनि जित हात पार्न सकेको छैन । नेपालले समूहगत चरणको पहिलो खेल फिलिपिन्ससँग उसैको मैदानमा गत चैत २५ गते खेलेको थियो । उक्त खेलमा नेपाल फिलिपिन्ससँग ४१ गोलले पराजित भएको थियो । गत जेठमा घरेलु मैदानमा खेलिएको खेलमा नेपाली टोली यमनसँग गोलरहित बराबरीमा रोकिएको थियो । समूहमा सहभागी सबै टोलीले तीनतीन खेल खेलिसक्दा शीर्ष स्थानमा रहेको फिलिपिन्सले सात अंक बनाएको छ । दोस्रो स्थानमा रहेको यमनको पाँच अंक छ । यसअघि अंकविहीन अवस्थामा रहेको ताजकिस्तान नेपाललाई हराएपछि तीन अंक जोडेर तेस्रो स्थानमा उक्लिएको छ । एक अंकमा सीमित नेपाल तालिकाको अन्तिममा छ । नेपालले अब अर्को खेल फिलिपिन्ससँग आगामी नोभेम्बर १४ मा घरेलु मैदानमा खेल्नेछ । यमनसँगको अवे खेल आगामी वर्ष मार्च १८ मा खेलिनेछ । समूहमा समावेश प्रत्येक टोलीसँग होम एन्ड अवे प्रणालीमा खेलिने छनोट प्रतियोगिताका शीर्ष दुई टोली सन् २०१८ मा युनाइटेड अरब इमिरेट्स (यूएई)मा हुने एसिया कपका लागि सीधै छनोट हुनेछन् ।"
एन्फा अध्यक्षमा चुनाव लड्न लचिलो प्रावधान,"काठमाडौं : अखिल नेपाल फुटबल संघ (एन्फा)को अध्यक्ष पदमा चुनाव लड्नका लागि फुटबलमा लागेका सबैलाई खुला भएको छ । एन्फाको सोमबार सम्पन्न विशेष साधारणसभाले विधान संशोधन गरी एन्फा अध्यक्ष पदमा चुनाव लड्ने प्रक्रिया लचिलो बनाएको हो । यसअघि अध्यक्ष पदमा उम्मेदवारी दिन कार्यसमितिको पदाधिकारी वा मताधिकारसहित साधारणसभा प्रतिनिधि हुनुपर्ने अवस्था थियो । संशोधन गरिएको नयाँ विधानमा अध्यक्ष पदमा चुनाव लड्न चुनावी साधारणसभाभन्दा अघिको पाँच वर्षमध्ये दुई वर्ष कुनै न कुनै रूपमा फुटबलमा सक्रिय भएको हुनुपर्ने र निजको प्रस्तावक र समर्थक भने साधारणसभाको प्रतिनिधि हुनुपर्ने प्रावधान राखिएको छ । विश्व फुटबल महासंघको नियमअनुसार एन्फाको विधानलाई लचिलो बनाउनुपर्ने भएकाले विधान संशोधन गरी यस्तो प्रावधान राखिएको एन्फाका अध्यक्ष नरेन्द्र श्रेष्ठले बताए । एन्फाको चुनावी साधारणसभा आगामी पुसमा हुँदैछ। यसैगरी साधारणसभाले यसअघिको विधानको २० वटा धाराका ३८ वटा बुँदा संशोधन गरेको छ । नयाँ विधानमा जिल्ला र ए डिभिजन क्लबलाई चुनावी साधारणसभामा तीनतीनजना, बी डिभिजन क्लबलाई नौजना र सी डिभिजन क्लबलाई पाँचजना प्रतिनिधिको व्यवस्था गरिएको छ । यसअघि जिल्ला र ए डिभिजन क्लबलाई दुई, बी डिभिजनलाई पाँच र सी डिभिजनलाई तीनजना प्रतिनिधिको व्यवस्था थियो । एन्फाले उपाध्यक्ष मणि कुँवरको संयोजकत्वमा पाँच सदस्यीय विधान संशोधन समिति तयार पारेको थियो । उक्त समितिले तयार पारेको मस्यौदालाई विभिन्न समिति, क्लब, फिफा र एएफसीमा जानकारी गराएर फिफा र एएफसीको निर्देशनपछि मात्र विधान संशोधनका लागि विशेष साधारणसभामा लगिएको थियो । संशोधित विधानमा देश पूर्ण रूपमा संघीयतामा गएपछि मात्र एन्फाको प्रादेशिक संरचना पनि सोहीअनुसार तय गर्ने, महिला समितिलाई स्थायी समिति बनाइने, एन्फामा इथिक्स, अपिल र निर्वाचन छुट्टाछुट्टै समिति बनाउने उल्लेख छ । साधारणसभाले थ्रीस्टारलाई एक करोड ५० लाख रुपैयाँ क्षतिपूर्ति दिने कार्यसमितिको निर्णयलाई अनुमोदन गरेको छ । एएफसी कप खेल्ने मौका पाएको थ्रीस्टारले एन्फाकै लापरबाहीका कारण प्रतियोगिता खेल्नबाट वञ्चित भएपछि विभिन्न निकायमा ६ करोड रुपैयाँ क्षतिपूर्ति माग गर्दै निवेदन दिएको थियो । थ्रीस्टारको उक्त विषयमा तीन दिनअघि मात्र राष्ट्रिय खेलकुद परिषद् (राखेप)का सदस्यसचिव केशवकुमार विष्टको रोहबरमा एक करोड ५० लाख रुपैयाँ क्षतिपूर्ति दिने सम्झौता गरिएको थियो । नेपाली खेलकुदको माथिल्लो निकाय राखेपकै रोहबरमा थ्रीस्टारलाई क्षतिपूर्ति दिन सहमति भइसकेकाले साधारणसभामा अनुमोदनका लागि मात्र प्रस्ताव ल्याइएको एन्फा अध्यक्ष श्रेष्ठले बताए । उनले एन्फाले थ्रीस्टारलाई आफ्नै स्रोतबाट उक्त रकम दिने पनि बताए । एन्फाले थ्रीस्टारलाई उक्त रकम तीन किस्तामा उपलब्ध गराउने जनाएको छ । एएफसी कपमा वञ्चित भएपछि फुटबलका कुनै कार्यक्रममा सहभागी नभएको थ्रीस्टारले विशेष साधारण सभामा सहभागिता जनाएको थियो । विशेष साधारण सभामा फिफा र एएफसीका प्रतिनिधि, एन्फामा आबद्ध ४५ जिल्ला, क्लब, खेलाडी, रेफ्री, प्रशिक्षक र महिला समितिका प्रतिनिधि उपस्थित थिए ।"

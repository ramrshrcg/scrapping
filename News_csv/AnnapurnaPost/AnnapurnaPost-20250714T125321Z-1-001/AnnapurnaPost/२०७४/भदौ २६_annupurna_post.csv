शीर्षक,विवरण
नेपालभारत मैत्रीका खास आधार,"प्रधानमन्त्री शेरबहादुर देउवाको भारत भ्रमणपछि नेपालभारत साझेदारी तथा भारतीय सहयोगका विभिन्न परियोजनालाई गति दिने विषयलाई लिएर उत्साहदायी इनगेजमेन्ट' सुरु भएको छ । पञ्चेश्वर परियोजनाका विषयमा द्विपक्षीय संयन्त्रगत बैठक सुरु भएका छन् । तर यो प्रक्रियाले परियोजनालाई द्विपक्षीय समझदारीअनुसार सम्पन्न गर्न खातिर प्रगतिकै रूप लिन भने अझै समय कुर्नुपर्ला । किनकि भारतीय सरकार वा कम्पनीहरूको संलग्नता रहेका परियोजना नेपालमा सकरात्मक छवि बनाउने सवालमा धेरै हिसाबले परीक्षित हुनुपर्ने कारण छन् । यो छवि सुधार्नु भारतकै लागि बढी आवश्यक छ । भारत यतिबेला भूगोल, जनसांख्यिक सामथ्र्य, गतिवान् अर्थबजार, भूराजनीतिक महत्वव र क्रियाशील प्रजातान्त्रिक शासन व्यवस्थाका माध्यमबाट ठूलो विश्वशक्तिमा दरिन आतुर छ । त्यो हैसियतमा स्थापित हुने सबैभन्दा आधारशिला क्षेत्रीय भूराजनीति हो । जसरी युरोजोनका मुलुक सबैतिरको एक तहको सम्पन्नतापछि आपसी शक्ति तथा अर्थ सन्तुलनलाई व्यवस्थापन गर्न सक्षम भएका छन्, त्यो उनीहरूको कुनै अलौकिक जादु होइन । त्यो मात्रै व्यावहारिक समझदारी हो, जसका कारण युरोप अहिले ब्रेक्जिटपछि समेत एउटा स्पष्ट प्याट्रन' मा अगाडि बढिरहेको छ । यहाँ प्रसंग उठ्छ यही चिज हाम्रो दक्षिण एसियामा किन सम्भव छैन र त्यसको सिर्जनात्मक नेतृत्व भारतले किन लिन सक्दैन ? के भारत सधैं छिमेकीको मामिलामा छुस्की लगाएर बसिरहने र आफैं पनि विकासका उत्कट मोडेलमा छिर्न नसक्ने अप्ठेरो चरित्रको मुलुकमा सीमित हुन चाहन्छ त ? भारत ठूलो खुबीको मुलुक भएर पनि चित्त सानो गरेर बसेको छ भन्ने टिप्पणीलाई त्यसै पन्छाउन नमिल्ने स्थिति त्यसै आएको होइन । भारतले विश्वमञ्चमा केकस्तो छवि बनाउँदै जान्छ भन्ने आकलन उसको नेपालसँगको सम्बन्धका आधारमा समेत गर्न सकिन्छ । वास्तवमा नेपाल र भारत एकले अर्कालाई हित नगरिनहुने र आपसी हितप्रतिको इमानदारीबाट दुवै पक्ष प्रगतिको भर्याङ चढ्ने चरित्रका छिमेकी हुन् । हिमालय पर्वतको अपार जलराशि र ऊर्जा, उद्योगजन्य प्राकृतिक स्रोत, रापिलो दक्षिणबाट ठण्डा उत्तरतर्फको पर्यटन र विकट उत्तरले सुगम दक्षिणमा पाउने बजारले एकातर्फ दुवै देशको समृद्धि प्रत्याभूत गर्न सक्छ भने अर्कोतर्फ समान धर्म, संस्कृति र सामाजिक आदानप्रदानको इतिहास एवं व्यवहारका कारण कुनै पनि बेला एकले अर्कालाई भर गर्ने सुविधा रहन्छ । यति सुन्दर सम्बन्धलाई न भारतले हेयको नजरले हेर्नु बुद्धिमानी हुन्छ न नेपालले नै सधैं आशामुखी सोचबाट त्यसलाई अथ्र्याउनु श्रेयस्कर हुन्छ । समृद्धि आफ्नो भूगोलमा मात्र खोज्दा त्यसको लागि छिमेकलाई बलि चढाउन खोज्दा प्रत्युत्पादक अवस्था आउने धुर्वसत्य हो । अहिलेको अवस्थामा नेपालभारत मैत्रीलाई साँच्चै बलियो पार्ने माध्यम चालू परियोजना नै हुन् । ती परियोजना इच्छित, यथोचित ढंगले सम्पन्न हुँदा नेपाली आममानसमा भारतप्रति रहेको शंकाउपशंका, नियतसम्बन्धी प्रश्नको सम्बोधन हुने देखिन्छ । यति निकट, यति धेरै लगानीका सरोकारवाला मुलुक यति ससाना शंकामा रुमलिनु किञ्चित सुहाउँदो होइन । शंका गर्ने ठाउँ दिएकै कारण तदनुरूपकै कतिपय व्यवहारले यस्तो मेलभित्रको बेमेल जन्मेको हो । नभए नेपालीले झन्डै पौने वर्ष अनाहकमा नाकाबन्दी बेहार्नुपर्ने थिएन, जसलाई कहिल्यै पनि कसैले पनि जस्टिफाइ' गर्न सक्ने छैन । चालू परियोजनालाई टुंगोमा पुर्याएसँगै नेपालभारत सहयोग तथा सहवृद्धिको सम्बन्धलाई नयाँ उचाइमा लैजाने मार्ग खुल्छ । नेपालको समृद्धि भारतको समृद्धिको लागि अपरिहार्य छ । समृृद्धिको अवस्थामा मात्रै नेपालले भारतका सुरक्षा सरोकारलाई सही ढंगमा सम्बोधन गर्न सक्छ । भारत मात्र नभएर अर्को छिमेकी चीनले पनि नेपालसँग निरन्तर सुरक्षाकै सरोकार राखेको पाइन्छ । समृद्ध भविष्यको लागि बाँकी विश्वसँग विभिन्न कोणबाट नेगोसिएसन' गरिरहेका दक्षिण एसियाका मुलुकमा आपसी सुरक्षाकै बढी चिन्ता छ । गरिबीको पृष्ठभूमिले त्यसै पनि यो क्षेत्रलाई अँचेटेको छ । साथै पहिचान र धर्मका विषयले विस्तारै आतंकवादको आगो पनि सल्किँदो छ । यसर्थमा आमस्तरमा समृद्धिका फल बाँडिने अवस्था प्रत्याभूत नभएसम्म यो क्षेत्र शान्त र स्थिर नहुने पक्का छ । समृद्धि आफ्नो भूगोलमा मात्र खोज्दा त्यसको लागि छिमेकलाई बलि चढाउन खोज्दा प्रत्युत्पादक अवस्था आउने धु्रवसत्य हो । सर्वजन हितायः को सिद्धान्त एउटा सानो समुदायको लागि मात्र लागू हुँदैन । अरूको हितबारे जो व्यक्ति बढी सोच्न सक्छ, ऊ नै अन्ततः प्रियकर र त्यागी कहलाउँछ । आज विश्वका मुलुकबीच स्रोत र व्यापारमाथिको लडाइँ चर्कंदो छ । यसैकारण विश्व महाशक्तिहरू आफ्नो भौगोलिक घेराभन्दा बाहिरका विभिन्न ठाउँमा लडाइँ लड्नमै व्यस्त छन् । बाहिरबाट हेर्दा उनीहरूको भूगोल सुरक्षित देखिन्छ, तर त्यस्तो सुरक्षा टिकाउ हुँदैन । दक्षिण एसियाली सन्दर्भमा पनि यो परिदृश्यबाट सबैले पाठ सिक्नुपर्छ । हामी फेरि नेपाली सन्दर्भमै आऊँ । निरन्तरको भारी वर्षाका कारण नेपालीले बाढीपहिरोको चपेटा बेहोर्नुपर्यो । तराई क्षेत्र बाढीको डुबानमा परी तवाई मच्चियो । अझै हप्तौंसम्म बाढीपीडितहरूको पुनस्र्थापना हुने देखिँदैन । बाढीपीडितहरू तिनै हुन्, जो भौगोलिक निकटता, सांस्कृतिक अनि सामाजिक सम्बन्धका कारण भारतप्रति श्रद्धाशील छन् । तर उनीहरूले सँगसँगै के पनि महसुस गर्नुपरेको छ भने भारतले सीमा क्षेत्रमा ठूलाठूला बाँध बाँधेका कारण जमिनको सतहभन्दा धेरै माथि पुर्याई हाइवे बनाएका कारण डुबान हुन गयो । भारतले आफ्ना जनताका लागि मात्र भनेर सोच्दा भारतलाई नेपालपछिको घर ठान्ने नेपालीहरूबाट सधैं श्रद्धा भइरहने कुरा ठेगान रहँदैन । फेरि बर्खा आउँछ, फेरि डुबान हुन्छ । नेपालीको मन कुँडिन्छ । कहींका पनि नेपालीले बाध्यताका कारण भारतलाई मान्नुपर्ने स्थिति ठीक होइन । सहकार्य, सहचार्य र सहवृद्धिको बाटोबाट मात्र नेपालीले भारतलाई सर्वोच्च सम्मान दिइरहने कुरा सम्भव छ ।"
दुई देशले नागरिक अस्विकार गर्दा रोहिंग्याको वैधानिकतामा प्रश्न,"म्यानमारका रोहिंग्या मुसलमानलाई विश्वकै सबैभन्दा सताइएका अल्पसंख्यकको रूपमा लिइँदै आएको छ। पछिल्लो दुई सातामा करिब तीन लाख रोहिंग्याहरू आफ्नो देश छोडेर बंगलादेशको शरणार्थी शिविरमा पुगेका छन्। त्यो शिविरमा जहाँ पहिल्यैदेखि नै भीडभाड छ। ठूलो संख्यामा रोहिंग्याहरूले देश छोडेको पछिल्लो चार दशकमा यो तेस्रोपटक हो। पटकपटक दोहोरिने यो घटनाको पछाडि केही कारण छन्। राज्यमै राज्यविहीनता म्यानमारको पश्चिमी प्रान्त रखाइनमा करिब दसदेखि बाह्र लाखको संख्यामा रोहिंग्याहरूको बसोवास छ। म्यानमार सरकार भने राज्यले पहिचान गरेको १३५ अल्पसंख्यक जातिभित्र यो समुदायलाई समावेश गर्न अस्वीकार गर्छ। यसको साटो म्यानमार सरकार यिनीहरूलाई बंगाली ठान्छ। उनीहरू बंगलादेशबाट आएको र अवैध रूपमा म्यानमारमा बसिरहेको सरकारी धारणा छ। अर्कोतर्फ बंगलादेशले पनि उनीहरूलाई आफ्नो नागरिक मान्न अस्वीकार गर्छ। दुई देशको अस्वीकारोक्तिले रोहिंग्याहरू भयानक स्थितिमा फसेका छन्। सन् १९८२ देखि म्यानमारमा नागरिकता कानुन लागू भएपछि उनीहरूले व्यावहारिक रूपमै राज्यविहीनताको अनुभव गर्नुपर्यो। उनीहरूले नागरिक अधिकार र आर्थिक पहुँचबाट वञ्चित हुनुपर्यो। उनीहरू कानुनी रूपमै यात्रा गर्न, बिहे गर्न र सन्तान जन्माउन प्रतिबन्धित छन्। व्यावहारिक रूपमा उनीहरू स्वास्थ्य र शिक्षाको पहुँचबाट बाहिरै छन् भने बेरोजगार उत्तिकै चर्को समस्या बनेको छ। बसाइँसराइको इतिहास आफूलाई आदिवासी भनी रोहिंग्याहरूले गर्ने दाबीको वैधानिकता म्यानमारमा ठूलो बहसको विषय हो। धेरैजसो इतिहासकार अहिले रखाइन प्रान्त भएको भूभागमा नवौं शताब्दीदेखि स्वतन्त्र अराकानहरूको स्वतन्त्र राज्य रहेको स्वीकार गर्छन्। उनीहरू समुद्री मार्ग हुँदै आएका मुसलमानलाई धन्यवाद दिन पनि बिर्संदैनन्, जसले स्थानीय जनसंख्यामा भारी मात्रामा वृद्धि गरे। त्यसपछिका शताब्दीमा अरबी, तुर्क, पर्सियाली, मुगल पठानहरू विभिन्न समयमा ओइरिए। उनीहरू स्थानीय समुदायसँग घुलमिल भएर नयाँ स्वरूपमा देखा परे, जसलाई अहिले रोहिंग्या भनिन्छ। सन् १७८४ मा अराकान राज्य बर्मेली राजाबाट पराजित भयो, तर प्राकृतिक वाधाका कारण उत्तरी अराकान भने बौद्ध उपनिवेशीकरणबाट जोगियो। भारतको उपनिवेशीकरणसँगसँगै सन् १८२४ देखि सन् १८२६ मा भएको अराकनको बेलायती साम्राज्यमा विलयले यो इतिहासमा नयाँ मोड दियो। दक्षिण एसियालीहरू अराकानमा सस्ता श्रमिकका रूपमा जान थाले। तीमध्ये बंगाली मुसलमानक पनि थिए, जसले त्यहाँ मुसलमान समुदाय निर्माण गरे। सीमित संख्याका म्यानमार बौद्ध राष्ट्रवादीले रोहिंग्या पहिचानलाई आदिवासीको रूपमा मान्न स्वीकार गरे पनि एउटा घेरा कोरे। त्यो घेरा थियो, बेलायती उपनिवेशकालमा आएका बाहिरियाहरूले भने आदिवासी भएको दाबी गर्न पाउने छैनन्। बौद्ध राष्ट्रवादको उदय परम्परागत उपनिवेश भए पनि भारतीय उपनिवेशमा बेलायतीले कुटिल अभ्यास गरे। उनीहरूले मूलतः अल्पसंख्यकलाई मध्यमस्तरको प्रशासकीय पदमा स्थापित गरे। उनीहरूले प्राथमिकता त पाए, सँगसँगै बर्मेली बौद्धहरूबाट अपहेलित हुन पनि थाले। सन् १९२० र ३० को दशकमा बौद्ध भिक्षुहरूको बलियो समर्थनमा बर्मेली राष्ट्रवाद उदाउन थालेपछि धेरै भारतीयहरूको मि श्रण भएको रोहिंग्या पाखा लगाइन थाले। सन् १९३७ मा भारतबाट बर्मा छुट्टिँदा उनीहरूविरुद्ध उपद्रव नै भयो। दोस्रो विश्वयुद्धमा बर्मेली राष्ट्रवादीसँग रणनीतिक सम्बन्ध निर्माण गरिरहेका जापानी आक्रमणकारीको निशानामा पनि रोहिंग्याहरू परे। किनकि जापानीहरू बेलायतका मित्रहरूलाई थोरै पनि सद्भाव राख्दनैथे। सन् १९४२ मा बेलायतीले अराकान छोड्नासाथ बौद्धहरूले रोहिंग्या मुसलमानको आम नरसंहार सुरु गरे। फलस्वरूप दंगा भड्कियो। रगतको खोला बग्यो। विभेद र बहिर्गमन म्यानमारका अरू अल्पसंख्यक जस्तै रोहिंग्याले पनि युद्धपछि बनेको नागरिक सरकारसँग स्वशासनको लागि संघर्ष गरे। फलस्वरूप, समान अधिकार पाउने प्रतिबद्धता पनि पाए। सन् १९६२ मा सैन्य शासन सुरु भयो, जसले बौद्ध बर्मेलीलाई प्राथमिकता दिँदै अल्पसंख्यकको अधिकार दिन अस्वीकार गर्यो। सन् १९७७७८ मा रोहिंग्या सुरक्षा शक्तिको निशाना बन्यो। परिणामतः दुई लाख रोहिंग्या मुसलमान बंगलादेशतिर भागे। सन् १९९१९२ मा भएको सैनिक जुन्ताको आक्रमणको कारण थप दुई लाख ५० हजार रोहिंग्या बंगलादेश छिरे। पछि कानुनी अधिकार नभएकाले र पहिल्यै भूमि खोसिएको भए पनि धेरैजसो रोहिंग्या म्यानमार नै फर्किए। अन्ततः रखाइनका बौद्ध अल्पसंख्यक र रोहिंग्याबीचको तनाव दैनिकी बन्न थाल्यो। रखाइनको दक्षिणी क्षेत्रमा बौद्धहरू बहुमतमा छन्, तर उनीहरू उत्तरमा पनि फैलिन चाहन्छन्। फलस्वरूप पटकपटक रक्तपातपूर्ण साम्प्रदायिक दंगा हुने गरेको छ। सन् २०१२ मा भएको दंगामा करिब दुई सयको मृत्यु भएको थियो भने एक लाख २० हजार रोहिंग्याले देश छोड्नुपरेको थियो। अहिले पनि अतिराष्ट्रवादी बौद्धहरूको मुसलमानविरोधी भावनाले प्रजातान्त्रिक वातावरणमा पनि मौलाउने मौका पाइरहेको छ। रोहिंग्या विद्रोह गत अक्टोबरमा रोहिंग्या विद्रोहीको भूमिगत समूहले केही प्रहरी चौकीमा आक्रमण गर्यो, जसमा नौजना सीमा रक्षक मारिए। यसविरुद्ध सेनाले सफाया अभियान' सुरु गर्यो। अधिकारककर्मीले यो अभियान रोहिंग्याहरूविरुद्ध लक्षित भएको जनाएका छन्। अहिले आफूलाई अराकान रोहिंग्या साल्भेसन आर्मी' (अरसा) बताउने रोहिंग्या विद्रोहीले पनि ठूलो मात्रामा नयाँ भर्ती गरेका छन्। अरसाले गत अगस्त २५ मा प्रहरी चौकी र सैनिक क्याम्पमा आक्रमण गरेपछि सैन्य आक्रमण झनै चर्किएको छ। (आइतबारदेखि विद्रोहीले एकतर्फी युद्धविराम घोषणा गरेका छन्।) सरकारले यसबीचमा करिब चार सयजना मारिएको बताएको छ। उसका अनुसार, अधिकांश आतंककारी' हुन्। रोहिंग्या शरणार्थी भने सेनाले गाउँका गाउँ जलाएको र भेटेजतिलाई मारेको आरोप लगाउँछन्। धेरैजसो रोहिंग्या र उनीहरूका समर्थक यो दमन जातिगत रूपमा सफाया गर्ने लामो योजनाबमोजिम भएको बताउँछन्। कतिपयले यसलाई आम नरसंहार पनि भन्छन्। एपी अनुवाद : लक्ष्मण श्रेष्ठ"
"मधेस, चुनाव र राष्ट्रियता","लामो रस्साकस्सीपछि प्रदेश नम्बर २ मा आउँदो असोज २ गते स्थानीय तह निर्वाचन हुँदैछ। निर्वाचित प्रतिनिधिले जनभावनाअनुसार काम गर्ने आधार तय हुन्छ हुँदैन, त्यो भविष्यको गर्भमा छ। मधेसमा निर्वाचनमा उम्मेदवारी चयनमा देखिएका कलाविहीन नाटकले मधेस समस्या हल हुन्छ भनेर विश्वास गर्ने आधार छैन। सर्वप्रथम मधेसका आम जनता र मधेसवादीबीचको अन्तरबारे स्पष्ट हुनुपर्छ। तिनीहरूबीचको अन्तरलाई सही अर्थ, सन्दर्भ वा परिप्रेक्षमा बुझ्नुपर्ने आवश्यकता छ। मधेसी भनेर हामीले त्यहाँका आम जनतालाई बुझ्छौं। तराईको सम्पूर्ण क्षेत्रलाई मधेस भन्न मिल्छ कि मिल्दैन वा त्यसलाई तराई भन्नुपर्छ ? त्यसबारे मतैक्य छैन। तर अहिले हामी त्यो विषयको छलफलपट्टि लाग्दैनौं। मधेसी भन्ने तराईको एउटा खास समुदाय हो र त्यहाँ अरू पनि कैयन् समुदाय बस्छन्, जसमध्ये थारू समुदाय तराईमा प्राचीनकालदेखि बस्दै आएको एउटा जाति हो। त्योबाहेक तराईमा पनि कैयन् समुदाय, जाति, जनजाति आदि बस्ने गर्छन्। तर ती सबैभन्दा बेग्लै मधेसवादी हुन्। मधेसवादी भनेका भारतीय विस्तारवादको नेपालप्रतिको विस्तारवादी स्वार्थ पूरा गर्न क्रियाशील तत्व हुन्, जसले आफ्ना कतिपय क्षेत्रीय राजनीतिक संगठन पनि बनाएका छन्। उनीहरूले आफूलाई मधेसी जनताका प्रतिनिधि बताए पनि स्वयं उनीहरूले मधेसी जनताका हितको कुनै प्रतिनिधित्व गर्दैनन्। तराईका मधेसी, थारू, आदिवासी, मुस्लिम आदि जनतामा उच्च प्रकारको देशभक्ति भावना पाइन्छ। तर मधेसवादीमा त्यस प्रकारको देशभक्तको भावना पाइन्न र उनीहरूको मुख्य उद्देश्य भारतीय विस्तारवादको सेवाको लागि काम गर्नु हो। उनीहरू मुख्यरूपले पृथकतावादी भावनाद्वारा निर्देशित छन्। उनीहरूका नीति वा कार्यबाट देशमा राष्ट्रिय विखण्डनको स्थितिको सिर्जना हुँदै जान्छ। उनीहरूले देशको राष्ट्रियता र राष्ट्रिय हितसित अन्तर्घात गर्न योजनाबद्ध रूपले काम गरिरहेका छन्। मधेसवादीहरू सरकारमाथि दबाब दिन सफल भएको देखिन्छ, तर तिनीहरूको शक्तिको स्रोत जनता होइनन्। २०७० सालको संविधानसभा चुनावमा उनीहरूको पराजयले यसको पुष्टि गर्छ। तैपनि उनीहरू बाह्य र प्रकट रूपमा शक्तिशाली' देखिन्छन्। त्यसको कारण भारतीय शासक वर्गको समर्थन हो। उनीहरूको शक्तिको अर्को स्रोत हो, सामान्यतः नेपालका विभिन्न सरकारहरू र विशेषतः अहिलेको माओवादी केन्द्र र कांग्रेस गठबन्धन सरकारको भारतपरस्त चरित्र। वर्तमान सरकार भारतको ग्र्यान्ड डिजाइन' मा भारतीय विस्तारवादी स्वार्थपूर्तिको लागि बनेको हो। सरकारको भारतपरस्त चरित्रले पनि उनीहरू (मधेसवादी) लाई बल दिन्छ। मधेसवादीको राष्ट्रघाती चरित्रभन्दा ठीक विपरीत मधेसी जनतामा उच्च प्रकारको राष्ट्रप्रेम वा देशभक्तिको भावना छ। भारतीय विस्तारवादको अतिक्रमणको सबैभन्दा पहिले सिकार तराईका जनता नै हुन्छन्। भारतद्वारा हुने सीमा अतिक्रमण सबैभन्दा पहिले तराई भूमिमै हुन्छ। भारतीय बाँधका कारणले नेपालमा हुने डुबानबाट पहिलो सिकार तराईकै जनता हुन्छन्, तर त्यसको अर्को उज्यालो पक्ष पनि छ। भारतको तर्फबाट हुने अतिक्रणमको सामना सर्वप्रथम तराईका जनताले नै गर्छन्। त्यस सिलसिलामा तराईका जनताले प्रदर्शन गरेका कैयन् वीरतापूर्ण र गौरवपूर्ण पृष्ठहरू छन्। नेपालमा सामन्ती शोषण र उत्पीडनद्वारा सबैभन्दा पीडित तराईमै छन्। त्यहाँका किसान, महिला, दलित नेपालभरि नै सबैभन्दा बढी शोषित र उत्पीडित छन्। त्यहाँका जमिनदार, सामन्त वर्गद्वारा जनता सबैभन्दा बढी पीडित छन्। सामन्ती व्यवस्थाद्वारा सम्पूर्ण देश नै शोषित र उत्पीडित छ। त्यस प्रकारको शोषण, उत्पीडनको अन्त्य शोषित, उत्पीडित जनताको वर्ग संघर्षद्वारा नै हुन सक्छ। त्यसको लागि देशभरका सबै जनताका बीचमा बलियो एकताको आवश्यकता छ। तर जनताका बीचमा एकता हुन नदिन प्रतिक्रियावादी षड्यन्त्र गर्छन्, विभिन्न भ्रम फैलाउँछन्। जनताका बीचमा फुट पार्ने उनीहरूको सबैभन्दा ठूलो हतियार होजातिवाद र क्षेत्रीयतावाद। तराईमा क्षेत्रीयतावादको आधारमा त्यहाँका जनतामा फुट पार्न संगठित रूपले प्रयत्न भइरहेको छ। त्यसरी त्यहाँ पहाडी र मधेसी भनेर मधेसवादी र त्यहाँका जमिनदार, सामन्त वर्गले जनताका बीचमा फुट पार्ने प्रयत्न गरिरहेका छन्। त्यसका दुइटा उद्देश्य छन् भारतीय विस्तारवादी उद्देश्यहरू पूरा गर्नु र तराईको सामन्ती शोषण, उत्पीडन कायम राख्नु। त्यस प्रकारको क्षेत्रीयतावादको नीति एकातिर, देशको राष्ट्रियता र राष्ट्रिय हित र अर्कोतिर, मधेसी जनताका पनि हितविपरीत छ। सरकारले दोस्रो संशोधन प्रस्ताव संसद्मा प्रस्तुत गर्यो। खुसीको कुरा, त्यो पराजित पनि भयो। तर प्रधानमन्त्री शेरबहादुर देउवाले नयाँदिल्लीमा गएर के घोषणा गरेका छन् भने अहिले त्यो विधेयक पारित गर्ने उनीहरूको प्रयत्न असफल भए पनि पुनः त्यसलाई सफल पार्ने प्रयत्न गर्नेछन्। त्यसरी त्यो विधेयकको खतरा अहिले पनि कायम छ। अहिलेको चुनावमा पनि मधेसवादीले संविधान संशोधन विधेयकको प्रश्नलाई आफ्नो एउटा प्रमुख मुद्दा बनाएका छन्। सत्तापक्षका कतिपय राजनीतिक पक्षहरूले पनि मधेसवादीहरूको त्यो मुद्दालाई समर्थन गरेका छन्, तर त्यो विधेयक वा त्यो मुद्दा के हो ? त्यसले कसको हितको प्रतिनिधित्व गर्दछ ? के त्यसले मधेसका जनताको हितको प्रतिनिधित्व गर्छ ? त्यो विधेयकले मधेसका जनताको हित होइन, भारतीय विस्तारवादको स्वार्थको प्रतिनिधित्व गर्छ। त्यो विधेयक मधेसका जनताको हितमाथि ध्यान दिएर होइन, मधेसवादीलाई प्रसन्न पार्न बनाइएको हो। त्यो विधेयकको मुख्य मुद्दा हो, सीमांकन। त्यसको अर्थ होपहाडी भूभागबाट अलग गरेर तराईको बेग्लै प्रदेश निर्माण। त्यसरी तराईका बेग्लै प्रदेश निर्माण गर्नुको उद्देश्य होतराईलाई नेपालबाट अलग गराउनु। त्यस प्रकारको पृथकतावादी उद्देश्यसित मधेसका जनताको टाढाको पनि सम्बन्ध छैन। त्यो विधेयकले नेपालको नागरिकतासम्बन्धी कानुनलाई अरू खुकुलो पार्नुपर्नेमा जोड दिन्छ। त्यसले पहिलेको संविधानमा व्यवस्था गरिएको नेपाली नागरिकसित विवाह गर्ने भारतीय महिलाको नेपालको अंगीकृत नागरिक बन्ने व्यवस्थालाई अरू खुकुलो बनाउने प्रयत्न गरेको थियो। नेपालको नागरिक ऐनलाई खुकुलो पार्ने व्यवस्थाले मधेसका जनताको कुनै हित गर्दैनथ्यो, तर भारतीयलाई नेपालको नागरिक बन्न अरू सजिलो पारिदिन्थ्यो। त्यस्तो नीतिका पछाडि नेपाललाई फिजी बनाउने रणनीतिले काम गरेको बुझ्न गाह्रो पर्दैन। वर्तमान गठबन्धन सरकार वा त्यसमा सहभागी दलहरूले त्यसलाई बल पुर्याउनु नै आफ्नो कर्तव्य ठानेका छन्। त्यस्तो कार्यदिशाले देशलाई र स्वयं उनीहरूलाई नै कहाँ पुर्याउला ? त्यो विधेयकले स्थानीय तहको अधिकारलाई कटौती गर्ने प्रस्ताव राखेको थियो। त्यसले गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखहरूको राष्ट्रिय सभाका प्रतिनिधिको चुनावमा मतदान गर्ने अधिकारलाई कटौती गर्न खोजेको थियो। त्यसरी स्थानीय तहका अधिकार कटौती गर्दा मधेसी जनतालाई के लाभ पुग्थ्यो ? मधेसवादीले स्थानीय तहको अधिकारलाई बढीभन्दा बढी कटौती गर्न र तिनीहरूलाई पूरै प्रदेशमातहत राख्न चाहन्छ। आजको आवश्यकता स्थानीय तहलाई संविधानले दिएको अधिकारलाई कटौती गर्ने होइन, तिनीहरूलाई अरू बढाउनुपर्ने आवश्यकता छ। संविधानमा स्थानीय स्वायत्त शासनलाई मौलिक अधिकारको रूपमा स्विकार्नुपर्ने आवश्यकता छ। त्यसो भएमा केन्द्रीय वा प्रादेशिक सरकारले उनीहरूमाथि हस्तक्षेप गर्न सक्ने छैनन्। वर्तमान गठबन्धन सरकार वा त्यसमा सहभागी दलहरूले संविधान संशोधनलाई बल पुर्याउनु नै आफ्नो कर्तव्य ठानेका छन्। त्यस्तो कार्यदिशाले देशलाई र स्वयं उनीहरूलाई नै कहाँ पुर्याउला ? उनीहरूको चुनावलाई जस्तो कि गत कालमा गरिएको थियो, २०२० वर्षसम्म स्थगित गर्नसक्ने छैनन्। त्यसको विपरीत मधेसवादीहरूले स्थानीय तहको अधिकार अधिकतम हदसम्म कटौती गर्न चाहन्छन्। अहिले सरकारले एकातिर स्थानीय तहलाई बढी अधिकार दिने कुरा गरेको छ भने अर्कोतिर संविधानमा गरिएको व्यवस्थासमेतको अतिक्रमण गरेर उनीहरूको वित्तीय अधिकार कटौती गर्ने काम पनि गरिरहेको छ, त्यसो गर्न सक्ने छैन। स्थानीय तहको सम्बन्ध व्यापक जनसमुदायसित हुन्छ। त्यसरी तलैदेखि जनताले जति बढी अधिकार उपयोग गर्छन्, त्यति नै बढी लोकतन्त्रको जग बलियो हुन्छ र देश विकासको लागि बलियो आधार तयार हुन्छ। तर मधेसवादीहरूले जनता वा स्थानीय तहको त्यो अधिकारमा प्रहार गर्न चाहन्छन्। बताइरहन आवश्यक छैन, त्यस प्रकारको प्रयत्न देश, जनता र लोकतन्त्रको हितमा छैन, नत्र जनतालाई अझ बढी अधिकारसम्पन्न गराउन प्रयत्न गर्नुपर्नेमा जनतालाई प्राप्त अधिकार अरू कटौती गर्न प्रयत्न गर्नुको अर्थ के हुन्छ ? सरकार मधेसवादीका अगाडि निरिह र लाचार भएर उभिएको देखिन्छ। संविधानमा गरिएको भूगोल र जनसंख्यालाई समान आधार बनाएर निर्वाचन क्षेत्र निर्धारण गर्ने व्यवस्था बदलेर जनसंख्यालाई प्रमुख र भूगोललाई गौण बनाउने संविधानमा संशोधन गर्ने काम मात्र गरिएन, मधेसीको दबाबमा २ नम्बर प्रदेशका गाउँपालिका र नगरपालिकाहरूको संख्या बढाउने कामसमेत गरियो। जनसंख्याको दृष्टिले प्रदेश नम्बर २ भन्दा बढी जनसंख्या भएका अरू प्रदेश पनि छन्। (प्रदेश नम्बर १ र प्रदेश नम्बर ३)। तर ती दुवै प्रदेशमा भन्दा प्रदेश नम्बर २ मा गाउँपालिकाको संख्या बढी बनाइयो छ। मधेसवादीको दबाबमै संविधानमा मनोमानी प्रकारले काँटछाँट गरी त्यसलाई अंगभंग गर्ने काम गरिएको छ। मधेसवादीको दबाबमै सीमांकनमा प्रदेशहरूको अनुमोदन चाहिने संवैधानिक बाधा हटाउन २७४ नं धारालाई पनि हटाउन प्रस्ताव राखिएको थियो। नीतिगत रूपमा संघीयताको अर्थ हुन्छतल्लो तहका एकाइहरूलाई बढी अधिकार दिनु। तर व्यवहारमा स्थानीय तहलाई प्रदान गरिएको अधिकारमा कटौती गर्ने प्रयत्न गरियो वा प्रदेशलाई प्रदान गरिएको अधिकार संसद्मा ल्याउने कार्य गरियो। त्यसरी जहाँ र जुन बेला आवश्यक भयो, मधेसवादीहरूको मागअनुसार संघीयताका मान्यतामाथि पनि कुठाराघात गर्ने प्रयत्न गरियो। मधेसवादीले तराईका शोषित, उत्पीडित, महिला, दलित, आदिवासी, जनजातिको उत्थान वा हितको लागि कुनै काम गर्न चाहँदैनन्। उनीहरूको उद्देश्य त्यो होइन पनि। तराईका मधेसी, थारू, जनजाति आदिवासी, महिला, मुस्लिम वा अन्य विभिन्न उत्पीडित समूहहरूको मुक्ति वा उत्थानको लागि सामान्यतः सम्पूर्ण सामन्ती व्यवस्था र विशेषतः तराईका सामन्त, जमिनदार तथा मधेसवादीविरुद्धको संघर्षले नै निर्णयात्मक महत्व राख्छ। विडम्बना त्यस प्रकारका तत्वहरूले नै तराईमा मधेसी, थारू, दलित, आदिवासी, मुस्लिम जनताको हितैषीका रूपमा आफूलाई प्रस्तुत गरेका छन् र त्यसबारे जनतालाई काफी हदसम्म भ्रम दिन पनि सफल भएका छन्। त्यसकारण त्यस प्रकारको भ्रमविरुद्ध जनतामा चेतना दिनु अहिलेको राष्ट्रिय आवश्यकता हो।"
बूढीगण्डकीमा संसदीय समितिहरुको मौनता,"नेपालका आकर्षक र विशेष गरेर आन्तरिक खपतको लागि अति उपयोगी जलविद्युत् आयोजनाहरू विदेशीका हातमा पर्दै आएका छन्।देश हाँक्ने प्रमुख दलका प्रभावशाली नेताहरू नै नेपालका खोलानाला बिक्री गरी त्यसबाट मनग्य कमिसन लिँदै आएका छन्। जलविद्युत् विकास गरी पेट्रोलियम पदार्थ विस्थापन गर्ने र यहींका उद्योगधन्दा, कलकारखाना चलाउने, रोजगार सिर्जना गर्नेजस्ता अर्थतन्त्रका आधारभूत पक्षहरूलाई पूर्णरूपमा उपेक्षा गरी माथिल्लो कर्णाली, अरुण तेस्रो, पश्चिम सेतीजस्ता आयोजना बेचिए।राष्ट्रियताका ठूलाठूला कुरा गर्ने एमाले र माओवादी केन्द्रले समेत मुलुकलाई आवश्यक पर्ने आयोजनाहरू विदेशीलाई दिए।पछिल्लोपटक विस्तृत परियोजना प्रतिवेदन (डीपीआर) समेत तयार भइसकेको बूढीगण्डकीसमेत विदेशीलाई प्रमुख तीन दल कांग्रेस, एमाले र माओवादी (केन्द्र) को मिलिभगतमा दिइयो।यो प्रकरणमा अन्य दलहरूको पनि मौन समर्थन रहँदै आएको देखिन्छ । माथिल्लो कर्णाली र अरुण तेस्रो भारतीय कम्पनीको पोल्टामा परेको एक दशक भइसकेको छ।बढीमा पाँच वर्षमा बनिसक्ने यस्ता आयोजनाबाट बिजुली उत्पादन गर्न सकेको भए आज विद्युत् प्राधिकरणले वार्षिक १७ अर्ब रुपैयाँको बिजुली आयात गर्नु पर्दैनथ्यो। हिजो थ्री गर्जेजको नाम लिएर पश्चिम सेती बिनाप्रतिस्पर्धा चिनियाँ कम्पनीलाई दिइयो।काम अघि बढ्न सकेन।पश्चिम सेतीको पनि डीपीआर बनिसकेको थियो।करार गरेकै भोलिपल्ट खन्न गए हुने खालका अरुण, पश्चिम सेती र बूढीगण्डकी विदेशीलाई दिइयो।उनीहरूले अड्काएर बसे।यता हामी अन्धकारमा बसेर ताली पिटिरहेका छौं । कांग्रेस र एमालेले कोरेको डोरेटोमा हिँड्दै क्रान्तिकारी र राष्ट्रवादी माओवादी केन्द्रले पनि बूढीगण्डकी विनाप्रतिस्पर्धा चीनको एउटा विवादास्पद कम्पनीलाई दियो।नेपालमा चमेलिया जलविद्युत् आयोजना बनाउँदा एक अर्ब १६ करोड रुपैयाँ भ्याट छली गरेको, २२ मेगावाटको चिलिमिले र ४२ मेगावाटको सान्जेनको सिभिल ठेक्का गर्न नसकेर कालो सूचीमा परेको कम्पनीलाई दुई खर्ब ६० अर्ब रुपैयाँ लागत भएको बूढीगण्डकी एउटा मन्त्रीले हस्ताक्षर गरेको भरमा समर्पण गरियो । राष्ट्रियताका ठूलाठूला कुरा गर्ने एमाले र माओवादी केन्द्रले समेत मुलुकलाई आवश्यक पर्ने आयोजना विदेशीलाई दिए । हिजो मेलम्ची आयोजनाको एउटा महत्ववपूर्ण अवयव मानिएको उपत्यकाको खानेपानी व्यवस्थापन निजीकरणमा बेलायतको सेभर्न ट्रेन्टलाई दिन खोज्दा माओवादीले नै रोकेको थियो।त्यतिबेला सेभर्न ट्रेन्टले काम गर्न नसकेको भनी अर्कै मुलुकले कारबाही गरेको थियो।तर नेपालकै जलविद्युत्मा काम गर्न नसकी कालो सूचीमा परेको मात्र नभई कर नै छली गरेको जघन्य आर्थिक अपराधमा संलग्न भएको कम्पनीलाई यति ठूलो आयोजना विनाप्रतिस्पर्धा दिइनुको एउटै कारण हो दलहरूले हात पारेका अकूत कमिसन । सरकारी खरिद नियम छएक लाख रुपैयाँसम्मको कुनै पनि खरिद संस्था प्रमुखले गर्न सक्छ।त्यसदेखि १० लाख रुपैयाँसम्मको लागि कोटेसन माग्नुपर्छ, १० लाखदेखि माथि टेन्डरमा जानुपर्छ।सार्वजनिक खरिद ऐन र नियमावलीलाई धोती लगाउँदै राजीनामा दिइसकेका अघिल्ला ऊर्जामन्त्री जनार्दन शर्माले २६० अर्ब रुपैयाँको लागत भएको बूढीगण्डकी एउटा चिनियाँ विवादास्पद कम्पनीलाई समझदारी पत्रमा हस्ताक्षर गरेको भर' मा दिए।उनलाई यस्तो समझदारीमा हस्ताक्षर गर्ने अख्तियारी न मन्त्रिपरिषद्ले दिएको थियो, न त प्रचलित ऐनकानुनले नै।गत जेठ २१ गते यस्तो सम्झौता गर्नुअघि नै तत्कालीन पुष्पकमल दाहाल नेतृत्वको सरकारले राजीनामा दिइसकेको थियो।मन्त्री शर्माले त्यस दिन मन्त्रालय र विभागका कर्मचारीलाई बोलाएर बिदाबारी भई हिँडेर अपरान्ह बालुवाटारमा पुगी सही गरेका थिए । गत जेठ ९ गते मन्त्रिपरिषद्ले बूढीगण्डकी चिनियाँ कम्पनीलाई दिने भनेर निर्णय गरेको थिएन।बरु इन्जिनियरिङ प्रोक्योरमेन्ट कन्ट्र्याक्ट विथ फाइनान्सिङ (ईपीसीएफ) मा आयोजना विकास गर्न नीति र कार्यविधि बनाउन ऊर्जा मन्त्रालयका सहसचिव दिनेशकुमार घिमिरेको संयोजकत्वमा एक समिति बनाउने निर्णय गरेको थियो।उक्त समितिले दुईपटक बैठक राखी नीति तर्जुमाको लागि छलफल गरेको थियो।यता समितिले छलफलसमेत टुंग्याउन नपाउँदै राजीनामा दिएर हिँडिसकेका मन्त्रीले हतारहतारमा एमओयू गर्नु नियमित काम मात्र मान्न सकिन्न, खराब नियतले ओतप्रोत भएकोमा दुविधा छैन । विद्युत् ऐनको दफा ३५ ले जुनसुकै व्यक्ति वा कम्पनीलाई करार गरी अनुमतिपत्र दिन सक्ने' बन्दोबस्ती गरेको छ।तर त्यसका लागि ऊर्जा मन्त्रालयबाट विधिवत् रूपमा प्रस्ताव उठी मन्त्रिपरिषद्ले निर्णय गर्नुपर्ने हुन्छ।हालसम्म दफा ३५ अन्तर्गत जलविद्युत् आयोजना यसरी नै दिइँदै हो।प्रथम नजरमै शर्माको यो कृत्य बदनियतपूर्वक देखिन्छ।सत्ता हातमा हुँदा जे गरे पनि हुन्छ भन्ने नजिर उनले स्थापित गर्ने प्रयास गरे । सरकारले गर्दै आएको कुशासनलाई पहरेदारी गर्ने, गलत निर्णय सच्याउने, मुलुक र जनताका पक्षमा निर्णय सच्याउन लगाउने उद्देश्यले गठन भएका संसदीय समितिहरूले प्रायः गरेर जलस्रोत र ऊर्जा क्षेत्रमा विशेष रूपमा चासो राख्दै आएका छन्।हिजो जनार्दन शर्मा सार्वजनिक लेखा समितिको सदस्य हुँदा चमेलिया जलविद्युत् आयोजनाको बांगिएको सुरुङ सीधा पार्ने क्रममा विद्युत् प्राधिकरणले गरेको निर्णयबाट २८ करोड भ्रष्टाचार भएको ठहर गरेका थिए।लेखा समितिले ठेकेदारलाई भेरियसन अर्डर दिएको र त्यो भ्रष्टाचारजन्य क्रियाकलापभित्र परेको भन्दै आवश्यक कारबाही गर्न' अख्तियार दुरुपयोग अनुसन्धान आयोगलाई लेखेर मात्र दिएन, प्राधिकरणलाई यससम्बन्धी कुनै पनि काम अघि नबढाउन निर्देशनसमेत दियो।यसले गर्दा दुई वर्षभन्दा बढी चमेलियाको काम रोकियो।दुई वर्षपछि शर्मा आफै ऊर्जामन्त्री भए र बांगिएको सुरुङ सीधा गर्ने आफ्नो पुरानो निर्देशन फुकुवा गरे।समितिको यस्तो निर्णयले त्यसै पनि थला परेको चमेलिया दुई वर्ष पर धकेलियो, जुन अहिलेसम्म पूरा भएको छैन । प्राधिकरणलाई बिजुली बेचेर आउने दुई वर्षको न्यूनतम तीन अर्बका दरले ६ अर्ब रुपैयाँ घाटा पर्यो।आफू मन्त्री भएपछि गरेको निर्णय ठीक भयो, हिजो प्राधिकरणले परामर्शदाताबाट विधिपूर्वक र कानुनसम्मत गराएको काम भ्रष्टाचारजन्य क्रियाकलाप' भित्र पर्यो।जलस्रोत मामिलामा ठेकेदारका रकम कलममा संसदीय समितिहरूले यसरी चासो राख्दा विकास निर्माण पर धकेलिने गरेको यो मात्र पहिलो दृष्टान्त भने होइन।यसैगरी संसदीय समितिमा विशेष गरेर जलस्रोत र लेखा समितिले बूढीगण्डकीमा पनि चासो नराखेका होइनन्। शर्माले बूढीगण्डकीको महादान' गरेलगत्तै संसद्को लेखा समिति र जलस्रोत समितिले पनि छुट्टाछुट्टै तवरले अध्ययन' सुरु गर्यो।दुवै समितिले यस क्षेत्रका विभिन्न विज्ञहरूलाई पनि बोलाए।अख्तियार दुरुपयोग अनुसन्धान आयोगका पूर्व प्रमुख आयुक्त सूर्यनाथ उपाध्यायलाई समेत बोलाएर जलस्रोत समितिले राय र परामर्श लियो।समितिले बोलाएको बैठकमा उपाध्यायले भनेका थिए, मन्त्रिपरिषद्ले एउटा निर्णय गरेर ऊर्जामन्त्री (राजीनामा दिइसकेको) ले आफूखुसी निर्णय गर्नु कानुनको पूर्ण उल्लंघन हो र यस्तो कार्य दण्डनीय भएकाले अख्तियारले तत्काल कारबाही गर्नुपर्छ ।' कानुनको धज्जी उडाइएको विषयमा मुख्य विपक्षी एमालेसमेत मौन थियो र अझै छ पनि।बाबुराम भट्टराईको नयाँ शक्तिबाहेक सत्तारुढ र विपक्षी सबै दलहरू चिनियाँ ठेकेदार कम्पनी सीजीजीसीको पक्षमा देखिएका छन्।एमाले अध्यक्ष केपी ओली प्रधानमन्त्री भएकै बेला आफ्नो शासनकालको अन्तिम प्रहरमा आएर रातारात यसैगरी सीजीजीसीलाई दिन नखोजिएको पनि होइन।तर त्यतिबेलाको ऊर्जा मन्त्रालयको प्रशासनयन्त्रले सहयोग नगरेका कारण उनले बूढीगण्डकी दिन भने पाएनन्।यही कामको लागि प्रधानमन्त्रीले खटाएका मन्त्रीलाई पनि सीजीजीसीलाई दिने बन्दोबस्ती मिलाउन समय पुगेन र एमालेको पालामा जोगिएको थियो।एमालेले गर्न नसकेको र नभ्याएको काम कांग्रेस र माओवादी केन्द्रको गठबन्धनले गरिदियो। तत्कालीन ऊर्जामन्त्री शर्माले विधि पुर्याएरै बूढीगण्डकी दिने प्रयास भने नगरेका होइनन्।उनले विधिवत् रूपमा ऊर्जामन्त्रीबाट प्रस्ताव उठाएर मन्त्रिपरिषद्मा पुर्याउनुअघि कानुन, अर्थ मन्त्रालय र सार्वजनिक खरिद अनुगमन कार्यालयको सहमति खोजे।यी तीनवटै निकायले नीति नबनाइ दिन नमिल्ने' भनेर लेखेरै पठाएका थिए।त्यही भएर मन्त्रिपरिषद्ले ऊर्जाका सहसचिव घिमिरेको संयोजकत्वमा समिति बनाएको हो।यसरी विधि र प्रक्रिया पुर्याउँदा नयाँ सरकार गठन हुने भएपछि शर्माले हतारहतार गरेर गैरकानुनी नै भए पनि देखा जाएगा' भन्दै चोर बाटो समातेका हुन्।तर अमूक र अदृश्य रूपले प्रमुख दलहरूको यसमा मिलेमतो भएको प्रस्ट देखियो।अहिलेसम्म एमाले र कांग्रेसले बूढीगण्डकीको बारेमा औपचारिक रूपमा आफ्नो धारणा सार्वजनिक गरेका छैनन् । माथिल्लो कर्णाली र अरुण तेस्रो भारतीय कम्पनीको पोल्टामा परेको एक दशक भइसकेको छ।करार गरेकै भोलिपल्ट खन्न गए हुने खालका अरुण, पश्चिम सेती र बूढीगण्डकी विदेशीलाई दिइयो।यता हामी अन्धकारमा बसेर ताली पिटिरहेका छौं । यिनै राजनीतिक दलअन्तर्गत रहेका संसदीय समितिका सदस्यहरूले बूढीगण्डकीको सन्दर्भमा केवल ठेकेदारको मुख सुँघे मात्रै।उनीहरूले सारा विज्ञलाई बोलाएर राय लिए, तर निर्णय गरेनन्।संसदीय समितिहरूले निर्णय नगर्नुको अर्थ होअघिल्लो सरकारले गरेको निर्णयलाई मौन स्वीकृत गर्नु।सरकारले गरेको निर्णय ठीक छ भनूँ भने कानुनको सीधै उपहास गरिएको, प्रक्रिया मिचिएको र नेपालमा मात्र होइन विश्व बैंकको समेत कारबाहीमा परिसकेको कम्पनीलाई विनाप्रतिस्पर्धा दिइएको विषय समाजमा स्थापित गर्न मुस्किल।ठीक छैन भनूँ भने ठेकेदार रिसाउने स्थितिमा अहिले लेखा समिति र जलस्रोत समिति रहेको देखिन्छ।बूढीगण्डकी प्रकरणमा हाम्रा संसदीय समितिका संदिग्ध संलग्नता देखिन्छ । यसअघि पनि यस्ता समितिहरूको भूमिकाप्रति प्रश्न उठीसकेको छ।यसको ज्वलन्त उदाहरण चमेलियालाई नै लिन सकिन्छ।यो प्रकरणमा अर्को एउटा पक्ष छअख्तियार।यो संवैधानिक निकायसमेत मौन छ।यसरी राज्यका पहरेदारको रूपमा खडा भएका सबै निकायहरूको बूढीगण्डकीमा मिलिभगत देखिन्छ।यसले आयोजना विदेशीको पोल्टामा पर्यो भन्ने मात्र होइन, स्थापित मूल्यमान्यता, ऐनकानुनको धज्जी उडाउँदै गरिएका निर्णयमा यस्ता समितिहरूको मौन स्वीकृतिले चरम विसंगतिको आमन्त्रण गरेको झल्को दिएको छ ।"
बुद्ध एयर लक्ष्मीमार्ग गोल्डकप: जीबी रवर अन्तिम चारमा,"विराटनगर: जीबी रबर मंगलबारे फुटबल क्लब मोरङको लक्ष्मीमार्गमा जारी प्रथम बुद्ध एयर लक्ष्मीमार्ग गोल्डकप फुटबल प्रतियोगिताको अन्तिम चारमा प्रवेश गरेको छ। सुनसरीको धरान फुटबल क्लबलाई सोमबार ३१ गोल अन्तरले निराश बनाउँदै मंगलबारेले सेमिफाइनल यात्रा सुरक्षित गरेको हो। उसले बुधबार सेमिफाइनलमा विराट मेघाको सामना गर्नु पर्ने छ। नाइजेरियन खेलाडी अजयी मार्टिन, आशीष लिम्बू र सनम भुजेलले गरेको गोलको मद्धतले मंगलबारे विजयी बनेको हो। धरानका लागि तीर्थ बस्नेतले सान्त्वना गोल गरे। धरानका गोलरक्षक विनय श्रेष्ठ सुरुवाती समयबाटै इन्जोर देखिए पनि मंगलबारेले पहिलो हाफ सम्म त्यसको फाइदा खासै उठाउन सकेन। तीन जना नाइजेरियन खेलाडी सहित मैदानमा उत्रेको मंगलबारेले पहिलो हाफमा एक गोल मात्रै गर्न सक्यो। दोस्रो हाफमा आक्रमक रुपमा मैदानमा उत्रिएको धरान नतिजा विपक्षीलाई सुम्पन बाध्य भयो। गोल गर्ने धेरै राम्रा असवर खेर जानु धरानको दुर्भाग्य बन्यो। मंगलबारेले खासै पोल प्रहारको मौका नपाए पनि नतिजा आफ्नो पक्षमा पार्न सफल भयो। मंगलबारेका सुवोध शाहीलाई कुटेपछि रातो कार्ड पाएर कप्तान विष्णु सुनारले मैदान छाड्नु पर्दा धरान ७१ औं मिनेटबाट १० खेलाडीमा सीमित बनेको थियो। खेलको सुरुवातमै गोलको खाता खोलेको मंगलबारेका लागि ५ औं मिनेटमा मार्टिनले गोल गरे टिमलाई अग्रता दिलाए। सेन्टर नजिकबाट पाएको लन पासमा सदुपयोग गर्दै मार्टिनले डिबक्सबाट प्रहार गर्दा बलले जाली चुमेको थियो। ९ औं मिनेटमा मंगलबारेका सरेश राईले गरेको हेडिङ बल आफनै टिमका मार्टिनको जिउमा लाग्दै बाहिरियो। त्यस लगत्तै धरानका अश्विन तुलाङ्गेले पोलमा पाएको बल गोल गर्न सकेनन् । ६३ औं मिनेटमा आशिष लिम्बूले वान भर्सेज वानमा बललाई पोष्टको दिशा दिंदा मंगलबारे २० अन्तरले अघि बढ्यो। खेलको अन्तिम एक मिनेट बाँकी छँदा धरानका तीर्थ बस्नेतले गोल फर्काएर आफ्नो टिमलाई सान्त्वना दिलाए । दोस्रो हाफको इन्जुरी समयमा पनि मंगलबारेले गोल थप्यो। मंगलबारेका लागि अन्तिम गोल गर्ने सनम भुजेल ६४ औं मिनेटमा आशिष लिम्बूको स्थानमा मैदान प्रवेश गरेका थिए। प्रतियोगिताको म्यान अफ दी म्याच मंगलबारेका मिक्चन तामाङ घोषित भए। प्रतियोगिताको मंगलबारको खेल सुनसरीको राष्ट्रिय जागृति क्लब र झापाको विर्तामोड युनाईटेडबीच हुनेछ।"
पल्सर स्पोर्ट अवार्डमा जे देखियो (फोटो फिचर),"काठमाडौं: पल्सर स्पोर्ट अवार्ड २०७३ सालको उत्कृष्ट पुरुष खेलाडीको अवार्ड नेपाली राष्ट्रिय टोलीका गोलरक्षक किरन कुमार लिम्बुले जितेका छन्।नेपाल खेलकुद पत्रकार मञ्च (एनएसजेएफ) को आयोजानमा सोमबार भएको अवार्डको १४ औं संस्करण अन्तर्गत उत्कृष्ट महिला खेलाडीको अवार्ड ब्याडमिन्टनकी नङ्शल तामाङले जितिन्। पुरुषतर्फ किरन सहित ब्याडमिन्टनका रत्नजित तामाङ, एथलेटिक्सका सोमबहादुर कुमाल, भलिबलका मानबहादुर श्रेष्ठ र क्रिकेटका शरद भेषावकर मनोनयनमा रहेका थिए। यसैगरी महिलातर्फ नङशलले ज्ञानु अवाले,एथलेटिक्सकी सरस्वती भट्टराई, फुटबलकी सावित्रा भण्डारी र एथलेटिक्सकी कान्छीमाया कोजुलाई पछि पारेकी थिईन्। पुरुषतर्फका विजेता किरनले बर्ष २०७३ मा नेपाललाई एएफसी सोलिडारिटी कप च्याम्पियन बनाउन महत्वपूर्ण भूमिका निभाएका थिए। उनले फिलिपिन्सविरुद्ध पेनाल्टी पनि बचाए।शहाल माल्दिभ्सको प्रिमियर लिग क्लब टीसी स्पोर्ट्समा आवद्ध किरन नेपालको गोल पोस्ट सम्हाल्ने अनुभवी गोलरक्षक हुन्। यसैगरी नङशलले भाइ रत्नजितसँग मिक्स डबल्समा नेपाललाई अन्तर्रायिट्रय ब्याडमिन्टन प्रतियोगितामा पहिलो स्वर्णपदक दिलाएकी थिइन्। उनले गत वर्ष पाकिस्तानमा भएको अन्तर्राष्ट्रिय सिरिजमा पनि स्वर्ण जितेकी थिईन्। सातौं राष्ट्रिय खेलकुद प्रतियोगितामा पनि दमदार खेल पस्कँदै नङशल अवार्डको हकदार बनेकी हुन्। अवार्ड पुरुष र महिलातर्फका विजेताले पल्सर मोटर साइकल पुरस्कार पाए। एमएमएस भोटिङका आधारमा छनोट हुने पिपुल्स च्चाइसको अवार्ड एथलेटिक्सकी कान्छीमाया कोजुले जितिन्। कान्छीले सर्मथकको एसएमएस भोटिङ र फेसबुक लाइकका आधारमा सर्वाधिक भोट ल्याउँदै अवार्ड जितेकी हुन्। उनले कुल ६६८६४ भोट प्राप्त गरेकी थिईन्। दोस्रो स्थानमा रहेका फुटबलका सुजल श्रेष्ठले १६०७८ भोट पाएका थिए। क्रिकेटका दिपेन्द्र सिंह ऐरी ८७७४ भोट सहित तेस्रो स्थानमा आए। यस विधाको मनोनयनमा पौडीकी गौरिका सिंह र जुडोकी फुपु ल्हामु खत्री पनि मनोनयनमा परेका थिए। उत्कृष्ट महिला खेलाडीको समेत मनोनयनमा परेकी कान्छीले हाफ म्याराथन र म्याराथनमा राष्ट्रिय कीर्तिमानसहित विभिन्न उपाधि जित्दै अवार्डको हकदार बनेकी थिईन्। यसैगरी उत्कृष्ट प्रशिक्षकको अवार्ड एथलेटिक्सका पुष्पराज ओझा जिते। ओझा गत बर्ष ब्राजिलमा भएको रियो ओलम्पिकमा सरस्वती भट्टराई र हरिकुमार रिमालका प्रशिक्षक हुन्। उनकी चेली सरस्वतीले रियोमा १५ सय मिटरमा २६ वर्ष पुरानो राष्ट्रिय कीर्तिमान तोडेकी थिइन्। ओझाले प्रशिक्षण सम्हालेको त्रिभुवन आर्मी क्लबले सातौं राष्ट्रिय खेलकुदको एथलेटिक्समा सर्वाधिक २२ स्वर्ण, १६ रजत र आठ कांस्यपदक जितेको थियो। पिपुल्स च्चाइस अवार्ड र उत्कृष्ट प्रशिक्षकको अवार्ड विजेताले पनि पल्सर मोटर साइकल पुरस्कार पाए। थापालाई लाइफ टाइम एचिभमेन्ट एनएसजेफस पल्सर लाइफ टाइम एचिभमेन्ट अवार्ड भने गल्फर घनश्याम थापालाई प्रदान गरिएको छ। ६ दशक नेपाली गल्फ खेलको विकासका लागि फरक फरक जिम्मेवारी बहन गर्दै आएका थापालाई मञ्चले उचित कदर गर्दै अवार्ड प्रदान गरेको हो। १० बर्षको उमेरदेखि बलब्वाइको रुपका गल्फ घिरेका थापाको खेल यात्रा, क्याडी, कोर्स माली, प्रोफेसनल गल्फर (प्रो) , प्रशिक्षक, नेपालको पूरानो रोयल नेपाल गल्फ क्लबको म्यानेजर र नेपाल प्रोफेसनल गल्फर एसोसिएसन (एनपिजिए) को अध्यक्ष भए। उनी जीवनको उत्तराद्धमा पनि गल्फ खेलमा उत्तिकै सक्रिए छन्। एसएलसी दिएको भोलिपल्टै प्रोफेसनल तालिम लिन नयाँ दिल्ली पुगेका थापा सन् १९६८ मा प्रो भए। यसको अर्को बर्ष उनले इण्डियन ओपन खेले। जसमा एसियन सर्किट पनि थियो। पाँचपल्टका व्रिटिश च्याम्पियन पिटर थोम्पसनलगायत विश्वविख्यात खेलाडी गल्फ खेल्ने मौका पाएका थापाले सन् १९७५ र १९७७ को गल्फ विश्वकप पनि खेलेका थिए। सन् १९९३ मा जर्मनीमा गल्फ प्रशिक्षकका रुपमा काम गर्ने मौका पाएका थापाले जर्मनीबाट फर्केर नेपालमा स्वतन्त्र ढंगले गल्फ सिकाउन थाले। थापा तत्कालीन युवराज दीपेन्द्र शाहका गल्फ प्रशिक्षक पनि हुन्। थापाले दिपेन्द्र सहित बुढानिलकण्ठ स्कुलका विद्यार्थीलाई गल्फ सिकाए। सम्मानपछि खुशी ब्यक्त गर्दै थापाले कामै गर्दै गए गोगदानको कदर हुने रहेछ भन्ने आफुलाई अनुवभ भएको बताए। पामलाई स्पेसल अवार्ड मञ्चले हरेक बर्ष प्रदान गर्दै आएको बर्षको स्पेशल अवार्ड भने सफल बन्दी सहायता नियोग (पाम) लाई प्रदान गरेको छ। खेलकुदमार्फत व्यक्तिको भाग्य र भविष्य परिवर्तन गर्न सकिन्छ भन्ने उदाहरण प्रस्तुत गर्न सफल पाममा कैदी बन्दी आमा बाबुका छोरा छोरीलाई जुडो खेल सिकाउनुका साथै आवास र पठनपाठनको समेत ब्यवस्था गर्दै आएको छ। बालाजु बनस्थलीबाट दुई किलोमिटर भित्र नागार्जुनको काखमा एउटा घर छ। त्यहि घरमा कैदि जीवन विताइरहेका बाबु आमाका २८ छोरा छोरी बस्छन्। अनि त्यहि सुरु हुन्छ उनीहरुको खेलाडी बन्ने बलियो आधार। पामबाट उत्पादित जुडो खेलाडीले अहिले नेपालका लागि अन्तर्राष्ट्रिय स्तरको उपाधि दिलाई रहेका छन्। सुरुमा बच्चाहरुमा विकृति देखिएको थियो। त्यसलाई हटाउन पामका सञ्चालक डा नारायणकाजी श्रेष्ठले जुडो खेल मार्फत उनीहरुलाई सुधार्ने योजना बनाए। उनको त्यहि योजनालाई वास्तविकतामा परिणत प्रशिक्षक सुर्य नारायण श्रेष्ठले गरे। पामका खेलाडीले राष्ट्रिय, दक्षिण एसियाली खेलकुद (साग) हुँदै विश्व च्याम्पियनसिपसम्मको यात्रा तय गयो। सयौं उपाधि समेत जित्न सफल भयो। युवामा मनिता र पारामा पदम पल्सर युवा बर्ष खेलाडीको अवार्ड जुडोकी मनिता श्रेष्ठ प्रधानले जितेकी छन्। लगातार दोस्रो वर्ष उत्कृष्ट युवा खेलाडीको मनोनयमा पर्न सफल मनिताले यसपटक चार प्रतिस्पर्धीलाई पछि पार्दै युवा बर्ष खेलाडी घोषित भएकी हुन्। अघिल्लो वर्ष १२ औं दक्षिण एसियाली खेलकुदमा रजतपदक जितेकी उनी नेपाली जुडोकी प्रभावशाली खेलाडी हुन्। उनले भारतको कोचीमा भएको १० औं क्याडेट एसियन जुडो च्याम्पियनसिपमा नेपालका लागि कांस्यपदक दिलाएकी थिईन्। यस विधामा क्रिकेटका दीपेन्द्रसिंह ऐरी, फुटबलका अनन्त तामाङ, भारोत्तोलनकी कमला श्रेष्ठ र भलिबलकी प्रतिभा माली मनोनयनमा परेका थिए। यसैगरी मञ्चले पारा एथलिट अवार्डबाट नेत्रहिन क्रिकेट खेलाडी पदम बडेलालाई सम्मान गरेको छ। फरक ढंगले सक्षम रहेका खेलाडीका लागि मञ्चले यो अवार्ड प्रदान गर्दै आएको छ। 'ब्लाइन्ड' टीट्वेन्टी विश्व कप क्रिकेटमा आफुलाई उत्कृष्ट ब्याट्सम्यान सावित गरेको पदमले गत वर्ष भारतमा भएको विश्व कपमा न्युजिल्यान्डविरुद्ध दोहोरो शतक बनाएका थिए। दोहोरो शतक बनाउने उनी एक्लो खेलाडी हुन्। उनको दुई सय ११ रन मद्दतमा नेपालले न्युजिल्यान्डविरुद्ध तीन सय १५ रन बनाएको थियो। उनी खेलको म्यान अफ दी म्याच पनि चुनिएका थिए। २२ वर्षीय पदम अत्तरियाको दुर्गा लक्ष्मी बहुमुखी क्याम्पसमा स्नातक तह तेस्रो बर्षमा अध्ययनरत छन्। हम्सराज एन्ड हुलासचन्द कम्पनीको बजाज पल्सरको मुख्य प्रयोजनमा सञ्चालित अवार्डका विजेतालाई हम्सराज एन्ड हुलासचन्द कम्पनीका प्रमुख शेखर गोल्छा, राष्ट्रिय खेलकुद परिषद् (राखेप) का सदस्य सचिव केशव कुमार विष्ट, डिस होम नेटवर्कका सिइओ सुदिप आचार्य, अन्नपूर्ण पोस्टका सम्पादक राजाराम गौतम, दि हिमालयन टाइम्सका सम्पादक प्रकाश रिमाल, नेपाल गल्फ संघका अध्यक्ष तासी घले, साहस स्पोर्टसका निर्देशक जनक न्यौपाने लगायतले अवार्ड प्रदान गरेका थिए। कार्यक्रममा खेलाडी र कलाकारले मनोरञ्जन पनि दिएका थिए।"
२२ बर्षपछि मिस्टर भ्याली प्रतियोगिता हुँदै,"भक्तपुर: २२ वर्षअघि रोकिएको शारीरिक सुगठनसम्बन्धी प्रतियोगिता तेस्रो मिस्टर भ्यालीको सम्पूर्ण तयारी पूरा भएको छ। भक्तपुर शारीरिक सुगठन तथा फिटनेस संघले २०५२ सालपछि हुन नसकेको मिस्टर भ्याली व्युँताएको हो। संघका अध्यक्ष बाबुकाजी मानन्धरले यही भाद्र ३० र ३१ गते हुने मिस्टर भ्यालीको सम्पूर्ण तयारी पूरा भएको बताए। प्रतियोगिताको प्रिजजको लागि काठमाडौं, भक्तपुर र ललितपुरका एकसय जना शारीरिक सुगठनका खेलाडीहरुको सहभागिता रहेको सोमबार आयोजित पत्रकार सम्मेलनमा अध्यक्ष मानन्धरले जानकारी दिए। ६ वटा तौल समूहको प्रतिस्पर्धाको लागि हुने प्रिजजमा एकसय जना खेलाडी सहभागी हुने भएका छन्', उनले भने, प्रतियोगितामा ५५ केजी, ६० केजी, ६५ केजी, ७० केजी, ७५ केजी र ७५ भन्दा माथिका तौल समूहका शारीरिक सुगठनका खेलाडीहरुबीच स्पर्धा हुनेछ।' उनका अनुसार प्रत्येक तौल समूहका विजेताबीच ग्राण्ड फाइनलमार्फत मिस्टर भ्याली घोषित हुनेछ। मिस्टर भ्याली हुन सफल शारीरिक सुगठकले ५० हजार रुपैयाँ नगद पुरस्कारसमेत हात पार्नेछन्। त्यस्तै प्रतियोगिताका उपविजेतादेखि छैटौं हुन सफल शारीरिक सुगठकले पनि शिल्ड, पदक र प्रमाणपत्रसँगै जनही दस हजार रुपैयाँ नगद पुरस्कार हात पार्ने प्रतियोगिता संयोजक श्यामसुन्दर प्रजापतिले जानकारी दिए। प्रिजजिङ राउण्डबाट प्रत्येक तौल समूहबाट उत्कृष्ट पाँचपाँच जना खेलाडी छानिेछन्', संयोजक प्रजापति भन्छन्, तौल समूहका उत्कृष्ट तीनजनाले स्वर्ण, रजत र कास्य पदक पाउनेछन् भने तौल च्याम्पियन ग्राण्ड फाइनलको लागि छनोट हुनेछन्। संघका अध्यक्ष मानन्धरका अनुसार तेस्रो मिस्टर भ्यालीसँगै प्रथम मिस्टर भक्तपुर फिटनेस फिजिक्ससमेत आयोजना गरिने छ। यसको लागि सबै तौल समूहका शारीरिक सुगठनका खेलाडीहरुले सहभागिता जनाउन सक्ने उनले जानकारी दिए। फिटनेस फिजिक्सको प्रिजजिङ राउण्डबाट उत्कृष्ट दसजना छनोट गरिनेछ', अध्यक्ष मानन्धरले भने, उत्कृष्ट दसबीच प्रतिस्पर्धा गराएर विजेता घोषित गरिनेछ।' कार्यक्रममा नेपाल शारीरिक सुगठन तथा फिटनेस संघका उपाध्यक्ष दिनेश राजभण्डारीले अन्तर्राष्ट्रिय प्रतियोगितामा नेपाली खेलाडीहरुले पदक ल्याइरहँदा पनि शारीरिक सुगठनलाई राज्यले उपेक्षा गर्दै आएको बताए। यी दुवै प्रतियोगितामा नेपाल शारीरिक सुगठन तथा फिटनेस संघमा दर्ता भई नवीकरण भएका क्लव, संघसंस्थाका प्रतिनिधिहरुले मात्रै भाग लिन पाउने नियम बनाइएको छ। त्यस्तै एउटा क्लव, संघसंस्थाले एउटा तौल समूहमा बढीमा दुई जना खेलाडीलाई मात्रै भाग लिन लगाउन पाउने नियम बनाइएको छ। त्यस्तै शारीरिक सुगठनका राष्ट्रिय प्रतियोगितामा स्वर्ण पदक जितेका तथा अन्तर्राष्ट्रिय प्रतियोगितामा भाग लिएका खेलाडीहरुले मिस्टर भ्याली र प्रथम मिस्टर भक्तपुर फिटनेस फिजिक्समा भाग लिन पाउनेछैनन्। पत्रकार भेटघाटमा प्रतियोगिताको लागि करिब सात लाख ७५ हजार रुपैयाँ लाग्ने अनुमानित बजेटसमेत प्रस्तुत गरिएको थियो। २०५१ सालमा भएको पहिलो मिस्टर भ्यालीको उपाधि भक्तपुरका राजु दिवाकरले जितेका थिए । त्यस्तै २०५२ सालमा भएको दोस्रो संस्करणको उपाधि भने पाटनका सागर ताम्राकारले हात पारेका थिए।"
एसीसी यू१९: नेपालद्वारा थाइल्याण्ड २५५ रनले पराजित,"एसीसी यू१९ प्रतियोगितामा नेपालले थाइल्याण्डलार्इ २५५ रनले हराएको छ। नेपालले दिएको २८२ रनको लक्ष्य पछ्याएको थाइल्याण्ड १० ओभरमा २६ रन जोड्दा अलआउट भयो। नेपालका तर्फबाट सन्दिप लामिछाने उत्कृष्ट बलिङ गर्दै थाइल्याण्डको ब्याटिङलार्इ धराशयी बनाए। उनले ४ ओभरमा ६ रन खर्चिएर ७ विकेट हात पारे।मलेसियामा सम्पन्न खेलमा नेपालका बलरसामू थाइल्याण्डका ब्याट्सम्यान निरिहसावित भए। यसअघि टस हारेर पहिले ब्याटिङको निम्तो पाएको नेपालले ५० ओभरमा ७ विकेट गुमाएर २८१ रन बनाएको थियो। नेपालका लागि अनिलकुमार शाहले उत्कृष्ट पारी खेल्दै ९१ रन बनाए। ९ रनले शतक बनाउन चुकेका अनिलले ६ चौका र ५ छक्काको मदतमा ९१ रन बनाएका हुन्। उनले ७४ बलको सामना गरे। प्रनित थापा मगरले पनि अर्धशतकीय योगदान गरे। उनले ६१ बलको सामना गर्दै तीन चौका र एक छक्कासहित ५० रन बनाए। उनले ३ चौका र एक छक्का प्रहार गरे। कप्तान दिपेन्द्र सिंह ऐरी २२ रनमा आउट भए भने सन्दिप सुनारले ३२, रोहितकुमार पौडेलले २८, पवन सरार्फले २२ र आसिफ शेखले २१ रन बनाए । किशोर महतो २ रनमा अविजित रहे।"
विरोधपछि कोर कमिटी' विघटन,"काठमाडौं : अघिल्लो साता आफैंले गठन गरेको कोर कमिटीको विषयलाई लिएर पदाधिकारीबीच नै तीव्र विवाद सुरु भएपछि नेपाल बक्सिङ संघले त्यसलाई विघटन गर्ने निर्णय गरेको छ। सातदोबाटोस्थित केन्द्रीय कार्यालयमा शनिबार अबेर बसेको संघको पूर्ण बैठकले आजीवन मानार्थ अध्यक्ष विष्णुगोपाल श्रेष्ठको अध्यक्षतामा गत सोमबार गठित कोर कमिटी विघटन गरेको हो। बहुमतको निर्णयका आधारमा कोर कमिटी विघटन गरिएको संघका अध्यक्ष राम अवालेले बताए। संघको २५ सदस्यीय कमिटीमध्ये १३ जनाले कोर कमिटी गठनप्रति असन्तुष्टि व्यक्त गरेका थिए। खेलकुद क्षेत्रमा लामो अनुभव सँगालेका पूर्वअध्यक्ष विष्णुगोपाल श्रेष्ठले खेलकुदमा पुर्याएको योगदानको कदर गर्दै बक्सिङ खेलको विकासका लागि उहाँलाई कोर कमिटीको अध्यक्ष बनाइएको थियो। तर संघकै केही साथीको असन्तुष्टिपछि उहाँ कोर कमिटीमा बस्न चाहनु भएन', अवालेले भने। अवालेले पूर्वअध्यक्ष श्रेष्ठ बक्सिङको विकासका लागि आवश्यक व्यक्ति भए पनि संघका अन्य साथीले त्यो आवश्यकता बुझ्न नसकेको बताए। कोर कमिटी गठन गर्ने निर्णयप्रति असहमति जनाउँदै निर्णय पुस्तिका (माइन्युट) मा हस्ताक्षर नगरेका नेपाल बक्सिङ संघका सदस्य ओमनारायण श्रेष्ठले पनि कार्यसमितिको बहुमतले कोर कमिटी भंग गरेको जानकारी दिए। विधानमै व्यवस्था नभएको आजीवन मानार्थ अध्यक्ष श्रेष्ठको अध्यक्षमा गठन गरिएको कोर कमिटीमा संघका अध्यक्ष अवाले, वरिष्ठ उपाध्यक्ष अर्जुनबहादुर केसी र किरणबहादुर श्रेष्ठ, महासचिव सविन भट्टाचार्य, कोषाध्यक्ष गौतम सुजखु र श्याम अवाले सदस्य रहेका थिए। स्टेरिङ कमिटी हुँदाहुँदै घुमाउरो तरिकाले निर्वाचित कमिटीको अधिकार कटौती गर्ने गरी कोर कमिटी गठन गरिएको भन्दै संघका सदस्य दीपक महर्जन र ओमनारायण श्रेष्ठले त्यसप्रति असहमति जनाएका थिए। संघका सदस्य श्रेष्ठले आजीवन मानार्थ अध्यक्षको व्यवस्था संघको विधानमै नभए पनि अध्यक्ष अवालेले जबर्जस्ती उक्त पद सिर्जना गरेको आरोप लगाए। आजीवन मानार्थ अध्यक्ष बक्सिङ संघको विधानमै छैन', संघका सदस्य श्रेष्ठले भने, विष्णुगोपाललाई पूर्वअध्यक्षका रूपमा सम्मान दिन सकिन्छ तर, विधानमै नभएको आजीवन मानार्थ अध्यक्षका रूपमा कसरी मान्ने ? ' कार्यसमिति बैठकले विष्णुगोपाल श्रेष्ठको अध्यक्षतामा गठन भएको कोर कमिटी विघटन गरे पनि त्यसैबेला गठन गरिएका विभिन्न कमिटीलाई भने यथावत् नै राखिएको छ। गत सोमबार संघका वरिष्ठ उपाध्यक्ष अर्जुनबहादुर केसीको संयोजकत्वमा अनुशासन कमिटी, महासचिव सविन भट्टाचार्यको संयोजकत्वमा प्रतियोगिता सञ्चालन कमिटी, कोषाध्यक्ष सुजखुको संयोजकत्वमा आर्थिक समिति र उपाध्यक्ष किरणबहादुर श्रेष्ठको संयोजकत्वमा खेलाडी छनोट कमिटी गठन गरिएको थियो।"
एसीसी यू१९: नेपालले थाइल्याण्डलार्इ दियो २८२ रनको लक्ष्य,"काठमाडौं: एसीसी यू१९ पूर्वी क्षेत्रीय प्रतियोगितामा नेपालले थाइल्याण्डलार्इ २८२ रनको विजय लक्ष्य दिएको छ। मलेसियामा जारी खेलमा टस हारेर पहिले ब्याटिङको निम्तो पाएको नेपालले ५० ओभरमा ७ विकेट गुमाएर २८१ रन बनाएको हो। नेपालका लागि अनिलकुमार शाहले उत्कृष्ट पारी खेल्दै ९१ रन बनाए। ९ रनले शतक बनाउन चुकेका अनिलले ६ चौका र ५ छक्काको मदतमा ९१ रन बनाएका हुन्। उनले ७४ बलको सामना गरे। प्रनित थापा मगरले पनि अर्धशतकीय योगदान गरे। उनले ६१ बलको सामना गर्दै तीन चौका र एक छक्कासहित ५० रन बनाए। उनले ३ चौका र एक छक्का प्रहार गरे। कप्तान दिपेन्द्र सिंह ऐरी २२ रनमा आउट भए भने सन्दिप सुनारले ३२, रोहितकुमार पौडेलले २८, पवन सरार्फले २२ र आसिफ शेखले २१ रन बनाए । किशोर महतो २ रनमा अविजित रहे। अहिले थाइल्याण्डले जवाफी ब्याटिङ गरिरहेको छ।"

शीर्षक,विवरण
रानी पोखरी प्रताप मल्लले बनाएका होइनन्,"काठमाडौँ उपत्यका अहिले अपभ्रंशित टोलहरूको शहर बनेको छ। असं असन भएको छ। त्यस्तै, वंग इन्द्रचोक, थं बहीः ठमेल, त्यरः त्यौड, झ्वः छें झोछें भएका छन्। उदाहरण थुप्रै छन्। जम्मा गर्दै गए पुस्तकाकार हुन पुग्छ। भोट गएर फर्केकाहरूका लागि भनेर शहरको बाहिरी भागमा गाःहिती (ढुंगेधारा) बनाइएको थियो। त्यो गाःहितीलाई भोतःहिती भनिन्थ्यो। आजभोलि भोटाहिटी भनिन्छ। रत्नपार्कछेउको भूमिगत सडक बनाउन जग खन्ने क्रममा ढुंगेधारा भेटिएको थियो। त्यो ढुंगेधारा न्हेह्रा हिती (सप्तधारा) हो भनेर मैले नै भनेको हुँ। यो नै भोतःहिती हो भन्ने मेरो ठम्याइ छ। रोलम्ब जर्नल (अप्रिलजुन, १९८४) मा यसबारे मैले विस्तृतमा लेखेको पनि छु। रानीपोखरी अहिले चर्चाको शिखरमा छ। यो पोखरीलाई सबै रानीपोखरी भन्छन् तर म यसलाई कमल पुखू हो भन्छु (पोखरीलाई नेवारी भाषामा पुखू भनिन्छ)। कमलपुखूको पश्चिममा कमलाक्षी रहेको छ। पूर्वमा कमलादी छ। पूर्वको कमलादी वास्तवमा कमलाती हो। कमलादी गणेशस्थानसँगै रहेको सानो कमलपोखरी यहीँबाट बगेर गएको पानीले बनेको पोखरी हो। कमलपोखरीको पानी झरेर बनेको पोखरी रहेको स्थान भएकैले यसलाई कमलाती भनिएको हो। कमलाती (कमल या ती) अर्थात् कमलको जल। कमलादी गणेशस्थानको मूल घर जमलनजिकै त्यरःमा छ। यो मन्दिरको हेरचाह जमःमी गुठीले गर्ने गरेको छ। जमःमी अर्थात् जमलका मानिसहरू। यी आधारहरूले पनि यो पुखू जमल पुखू नै हो भन्न सकिन्छ। पश्चिमपट्टि छ कमलाक्षी। कमलपुखूसँगै रहेको लाक्षी भएकैले यसलाई कमलाक्षी भनिएको हो। यो पोखरीलाई जमल पूखु पनि भन्न सकिन्छ। अर्थात जग मरू पुखू। यो पोखरीको जग छैन। भन्नाले पोखरीको पीँधमा इँटाढुंगा केही छापिएको छैन। माटो मात्रै छ। जमलेश्वर महादेवस्थान नजिकै रहेकोले पनि यसलाई जमल पुखू भन्न सकिने आधार छन्। त्यसैले मेरो विचारमा यो प्रताप मल्लले बनाएको पोखरी होइन। पहिलेदेखि नै रहेको पोखरी हो। प्रताप मल्लले जमल पुखूलाई व्यवस्थित र संरक्षित मात्रै गरेका हुन्। रानीपोखरी पुनर्निर्माणसँगै व्यापक चर्चामा आएको पाटन पिंबहालस्थित पिंबहा पुखूलाई पनि परापूर्वकालमा जमल पुखू भन्ने गरिन्थ्यो। पिंबा पुखूकै स्वरूपको नक्कल गरेर रानी पुखू बनाइएको छ। प्रताप मल्ल लिखित ठ्यासफूमा पोखरी उनले बनाएका हुन् भनेर लेखिएको छ। यो इतिहासको एउटा पाटो हो। बिनाआधार प्रताप मल्ल राजाले बनाएका होइनन् भन्दा इतिहास र प्रमाणहरूसँग जोरी खोजे जस्तो हुन्छ। तर, मैले यहाँ जोरी खोज्ने कुरा गरेको होइन। उपत्यका प्राचीन शहर हो। यहाँका हरेक गल्ली, टोल, बजारका नामहरूको अर्थ छ। हामीले पोखरी वरिपरिका बस्तीहरूको ऐतिहासिक पक्षलाई बिर्सनु हुँदैन। लिखित इतिहास मात्रै इतिहास हुँदैन। प्रताप मल्लले बनाएका हुन्। तर, मेरो तर्क उनले पोखरी संरक्षण मात्र गरेको हुन् भन्ने हो। अर्थात्, व्यवस्थित मात्रै गरेका हुन्। मल्लकालीन समयभन्दा अघि नै रहेको उक्त पोखरीमा प्रताप मल्लले मन्दिर बनाउन लगाए। डिल मिलाए र सुन्दर बनाए। हात्तीमाथि आफू र आफ्ना परिवारको आकृति बनाउन लगाए। देशदेशावरका ५१ तीर्थबाट जल ल्याई पोखरीलाई पवित्र गरे। रानीलाई खुशी पार्न सकेजति मेहनत प्रताप मल्लले गरेकै हुन्। यसमा दुईमत छैन। रानीपोखरीसित थुप्र्रै किंवदन्ती जोडिएका छन्। केही पत्यारिला छन्, केही अपत्यारिला। अहिले चलिरहेको उत्खनन्मा रानीपोखरीमा जग नरहेको स्पष्ट भइसकेको छ। पुरातत्वविद् एवं वास्तुविद्हरू रानीपोखरीको पानीको स्रोत खोज्दैछन्। किंवदन्तीअनुसार त्यहाँ सात वटा इनार हुनुपर्छ। पानी भर्न र फाल्न। तर, मलाई यसमा विश्वास लाग्दैन। वास्तवमा यो उत्तर प्राचीनकालीन अर्थात् लिच्छविकालीन पोखरी हो। पोखरीको चारै दिशामा रहेका ढुंगेधारा नै पोखरीको पानीका स्रोत हुन्। दक्षिण पश्चिममा रहेको न्हेह्राहिती र उत्तरपूर्वमा रहेको स्वह्राहिती (तीनधारा) दुवै लिच्छवीकालीन हुन्। न्हेह्राहिती डुँडमा संवत् ४५ लेखिएको भेटिएको थियो। झण्डै तेह्रचौध सय वर्ष पुरानो। त्यस्तै स्वह्राहिती पनि तेह्र सय वर्ष पुरानो धारा हो। तीनधारामा रहेको तेह्र सय वर्ष पुरानो चतुर्मुख मूर्ति अहिले राष्ट्रिय नाचघरको प्रांगणमा अलपत्र भेटिन्छ। राष्ट्रिय संग्रहालयमा सार्ने क्रममा नाचघरको प्रांगणमा बिसाइएको मूर्ति त्यहीँ अड्कियो। त्यस्तै, रत्नपार्कस्थित विद्युत प्राधिकरणको प्रांगणमा अर्को ढुंगेधारा थियो। यो धोबीहरूको लुगा धुने धारा हो। जमलस्थित आरसीटी क्लबको भवन रहेको स्थानमा पनि पहिले ढुंगेधारा थियो। सानो उमेरमा मलाई त्यहाँ गएर मुख धोएको अझै याद छ। कालान्तरमा ढुंगेधारा पुरियो। भवन बन्यो। रानीपोखरीको पानी बाहिरिने बाटो खोज्ने हो भने पूर्वतिर केही भेटिनुपर्छ। प्रताप मल्लले रानीपोखरी बनाएका होइनन्। पोखरी संरक्षण मात्र गरेको हुन्। अर्थात्, व्यवस्थित मात्रै गरेका हुन्। मल्लकालीन समयभन्दा अघि नै रहेको उक्त पोखरीमा प्रताप मल्लले मन्दिर बनाउन लगाए। डिल मिलाए र सुन्दर बनाए। हात्तीमाथि आफू र आफ्ना परिवारको आकृति बनाउन लगाए। देशदेशावरका एकाउन्न वटा तीर्थबाट जल ल्याई पोखरीलाई पवित्र गरे। रानीपोखरीको पुनर्निर्माणको चर्चा चलिरहँदा पुरातात्विक महत्वको विषयमा पनि बहस चलेको थियो। यसलाई प्राचीन स्वरूपमा पुनर्निर्माण गर्ने कि महानगरको योजनाअनुसार नयाँ रूप दिने ? काठमाडौँ महानगरले यसका लागि विशेषज्ञहरूको टोली नै बनाएको छ। पुरातŒवविद्, वास्तुविद्, सम्पदाप्रेमीहरू रहेको टोलीबीच रानीपोखरी र मन्दिर कसरी पुनर्निर्माण गर्ने भन्ने वादविवाद चलिरहेको छ। मेरो विचारमा यसमा विवाद गरिरहनुपर्ने कुरै छैन। पोखरी प्राचीन रूपमै निर्माण हुनुपर्दछ। किनभने, यो ऐतिहासिक पोखरी हो। भेटिएसम्म पुरानो तस्बिरका आधारमा यसको पुनर्निर्माण गरिनुपर्छ। यसभित्र रहेका मन्दिर, मूर्तिहरू जस्तै पोखरीको पनि पुरातात्विक महत्व छ। रानीपोखरीलाई पुरातात्विक महत्वका आधारमा मात्रै पनि हेर्नु हुँदैन। वर्तमान काठमाडौँ शहरको बीच भागमा रहेको यो पोखरीको सामाजिक एवं वातावरणीय महत्व पनि उत्तिकै छ। शहरवासीलाई स्वच्छ हावा दिन यो पोखरीले निकै महत्वपूर्ण भूमिका खेल्ने गरेको तथ्य हामीले बिर्सनु हुँदैन। शहरीकरणको चपेटामा काठमाडौँ उपत्यकाका थुप्रै ऐतिहासिक पोखरी सुकिसकेका छन्। ईखापुखू, खापुखू, बतीपुखू केही उदाहरण हुन्। यस्ता थुप्रै पोखरी अतिक्रमित भएका छन्। जसको असर हाम्रो दैनिक जीवनमा परिरहेको छ। केही व्यक्तिको राजनीतिक र आर्थिक स्वार्थसिद्धिका लागि पोखरीको प्राकृतिक वातावरण खलबल्याउने काम गर्नु हुँदैन। काठमाडौँ महानगरपालिकाको पहिलेको योजनाअनुसार जाने हो भने त्यसले रानीपोखरीको भविष्य नागपोखरी र हाँडीगाउँस्थित गहनापोखरी जस्तै हुनेछ। यी दुवै लिच्छवीकालीन पोखरी हुन्। हामी सबैले देखिरहेकै छौँ, यिनीहरूको अस्तित्व अहिले प्राकृतिक पोखरीका रूपमा छैन। ललितपुरमा रहेका थुप्रै पोखरीको अतिक्रमण र विनाशका कारण पनि तत्कालीन स्थानीय निकायका केही व्यक्तिको राजनीतिक तथा आर्थिक स्वार्थ र राज्यको कमजोर नीति रहेको थियो। चक्रपथ बनाउने क्रममा दक्षिणी ललितपुरदेखि ल्याइएको राजकुलो व्यवस्थित गर्न नसक्दा ललितपुरका ढुंगेधाराहरू सुके। ढुंगेधारा सुकेसँगै पोखरीहरू पनि सुके। पुल्चोकमा रहेका चारै पोखरी अहिले अस्तितवमा छैनन्। हाल ललितपुर महानगरपालिका भवन, त्रिपद्म स्कुल रहेको ठाउँ पहिले पोखरी थियो। महानगरपालिका भवन रहेको स्थानमा रहेको पोखरीलाई बालउद्यानका रूपमा विकास गरिएको थियो। भारतीय राष्ट्रपतिद्वारा उद्घाटन गरिएको उक्त पोखरी मासेर त्यहाँ महानगरपालिका भवन बनाइयो। त्यससँगै क्वेना गणेद्य रहेको ठाउँमा पनि पहिले पोखरी थियो। कुमारीपाटीस्थित पोखरी गिर्वाणयुद्धविक्रम शाहले भिंछे वहाःका गुभाजूहरूलाई दान दिएका थिए। पछि सो पोखरी गुभाजूहरूले नगरपालिकालाई दिए। नगरपालिकाबाट सो जमिन अहिले व्यक्तिको नाउँमा आइसकेको छ। पूर्णचण्डी मन्दिर पछिल्तिरको पोखरी, प्यापुखू, सौगः पुखू आदि थुप्रै पोखरी शहरीकरण र स्थानीय निकायको अदूरदर्शिताका कारण मासिइसकेका छन्। ललितपुरमा निकै थोरै पोखरी मात्र बचेका छन्। पाटन अस्पतालअघि रहेको पोखरी र सदर चिडियाखानाभित्र रहेको पोखरीले यहाँका पोखरीहरूको अस्तित्व धानेको छ। अहिले काठमाडौँ महानगरपालिका तत्कालीन ललितपुर नगरपालिकाले गरेको सोही गल्ती दोहोयाउन खोज्दैछ। नेतृत्वको अदूरदर्शिता र सीमित व्यक्तिको लहडमा रानीपोखरी पुनर्निर्माण विनाशपथमा गइरहेको छ। यसलाई हामी सबै मिलेर रोक्नुपर्छ। आजभन्दा सयौँ वर्षअघि स्थानीय प्रविधि प्रयोग गरी बनाइएको पोखरी आजको आधुनिक युगमा झन् सजिलैसित बन्न सक्छ। तर, त्यसको निमित्त पुरातत्व, इतिहास र संस्कृति बचाउने अठोट चाहिन्छ। साधना चाहिन्छ। सम्पदालाई बुझ्ने मन चाहिन्छ। पोखरी संरक्षणमा भक्तपुरवासीले गरेको कार्यलाई हामी उदाहरणका रूपमा लिन सक्छौँ। गरे नसकिने होइन रहेछ भन्ने ज्वलन्त उदाहरण हुन्, भक्तपुरका पोखरी। सानो ठाउँ भए पनि ललितपुर र काठमाडौँका स्थानीय निकायले भक्तपुरसँग केही सिक्नुपर्छ। आज पुरातात्विक महत्वको रानीपोखरी बालुवा सुकाउन राखिएको फाँट जस्तो देखिएको छ। ०७२ सालको भूकम्पले पोखरीको बीचमा रहेको बालगोपालेश्वरको मन्दिर भत्किएको थियो। पोखरी केही भएको थिएन। भग्नावशेष बनेको वर्षौंसम्म पनि एउटा सानो मन्दिर बनाउन नसकिने हुन्छ र ? यो महानगर र पुरातत्व विभागका सम्बन्धित अधिकारीहरूको गैह्रजिम्मेवारीको पराकाष्ठा हो। यही पाराले यो सुन्दर पोखरी विलुप्त हुनेछ। (संस्कृतिविद् जोशीसँग शिशिर वैद्यले गरेको कुराकानीमा आधारित)"
गठबन्धनबाट डराउनु पर्दैन,"एमाले र माओवादी केन्द्रबीचको पार्टी एकता र अब बन्ने सरकार कस्तो होला भन्ने विषयमा चर्चापरिचर्चा हुने गरेका छन्। अब बन्ने सरकारले कम्युनिस्ट अधिनायकवाद लाद्ने त होइन भन्ने भय पनि व्यक्त भइरहेका छन्। यसलाई बुझ्न अहिलेको पार्टी एकताका आधार, यिनीहरूका बीचमा रहेको वैचारिकसैद्धान्तिक विभेद र उनीहरूको व्यवहार हेर्नुपर्छ। नेपालका कम्युनिस्टको इतिहास, भूराजनीतिक अवस्था र यहाँको राजनीतिक संस्कारको मूल्यांकन गर्ने हो भने केही फरकपन पाइन्छ। पार्टी एकताका आधार नेपालका कम्युनिस्टहरू सैद्धान्तिक र वैचारिक आधारमा कमजोर छन्। अहिलेको एकतामा पनि सैद्धान्तिक र वैचारिक आधार प्रमुख होइनन्। यो एकता सैद्धान्तिक वैचारिक आधारमा भन्दा पनि नेतृत्व र अवसर व्यवस्थापनका आधारमा भएकाले त्यस्तो व्यवस्थापन गर्न सकिन्जेल टिक्छ। भविष्यमा व्यक्तिगत असन्तुष्टि आएर उक्त पार्टीमा खटपट हुन सक्ला, तर सैद्धान्तिक आधारमा एकता भएकाले यसको आधारमा विभाजन आउने देखिँदैन। केपी ओलीले पनि विभिन्न अन्तर्वार्ताका क्रममा कम्युनिस्ट पार्टीको नाम र झन्डा प्रयोग गरे पनि आफूहरू शुद्ध कम्युनिस्ट नभएको बताएका छन्। त्यो उनले सत्य बोलेका हुन्। नेपालका कम्युनिस्टहरू अहिले लेनिनवादी र माओवादी कोही पनि छैनन्। सामाजिक न्यायको दृष्टिकोणबाट भने माक्र्सवादी दर्शन उनीहरूले अझै लिइरहेका हुन सक्छन्। एमाले र माओवादी केन्द्रबीचको पार्टी एकतामा मुख्य गरी तीनवटा व्यवहारिक कारण छन्। पहिलो, माओवादी केन्द्रको अस्तित्वको संकट। गएको प्रतिनिधिसभा र प्रदेशसभा निर्वाचनमा एमालेसँग गठबन्धन नगरेका भए माओवादी केन्द्र झन् सानो पार्टीको रूपमा खुम्चिन्थ्यो। प्रतिनिधिसभामा प्रत्यक्षतर्फ ८१० सिट जित्न पनि कठिन थियो। कांग्रेससँगको गठबन्धन पनि उचित विकल्प हुन सक्दैनथ्यो। अस्तित्व नै संकटमा पर्ने देखेर पुष्पकमल दाहाल (प्रचण्ड) निर्वाचनमा एमालेसँग गठबन्धन र पार्टी एकता गर्न हतारिएका हुन्। दोस्रो, एमालेको राजनीतिक शक्ति र सत्ताप्रतिको आकर्षण हो। राजनीतिक दललाई सत्ता र शक्तिप्रति मोह हुनु स्वाभाविक हो। तर, कांग्रेस, माओवादी केन्द्र र मधेसकेन्द्रित दल मिले भने आफू लामो समय सत्ताबाहिर रहनुपर्ने आकलनका कारण एमालेलाई पनि माओवादी केन्द्रसँग मिलेर जान बाध्यता सिर्जना भयो। एमालेमा शक्ति र सत्ताप्रतिको आकर्षणको मनोविज्ञान छ। उसको व्यापारिक, गैरसरकारी संस्था र समाजका अन्य प्रभावशाली क्षेत्रमा बलियो प्रभाव र पकड छ। सत्तामा जान नसक्ने हो भने आफ्नो शक्ति विस्तारै क्षीण हुँदै जाने एमालेले बुझ्यो। त्यसैले ऊ पनि माओवादी केन्द्रसँग गठबन्धन गरी पार्टी एकता गर्ने निर्णयमा पुग्यो। तेस्रो, बाह्य कारण देखिन्छ। चिनियाँहरूले एमाले र माओवादी केन्द्रलाई पार्टी एकता गर्न धेरै हौस्याए। नेपालमा अस्थिर सरकार हुँदा उनीहरूसँग मिलेर काम गर्न चीनलाई असजिलो भयो। ८१० महिनामा सरकार परिवर्तन भइरहँदा कोसँग मिलेर काम गर्र्ने ? उसलाई गाह्रो भयो। त्यसैले यी दुई कम्युनिस्ट पार्टीलाई मिल्न चिनियाँहरूले प्रोत्साहित गरे। एउटा पार्टी बनेपछि स्थिर सरकार बन्छ र त्योसँग व्यवहार गर्न र सम्बन्ध राख्न सजिलो हुने चिनियाँहरूले बताउँदै आएका छन्। भारतले भने यस्तो एकतामा सहयोग गरेन होला। तर, उसको पनि वाम एकता र गठबन्धनका दलहरूको बढी भोट आउनमा योगदान रह्यो। मधेस आन्दोलनका बेला उसले नाकाबन्दी गरिदिएकैले एमालेले भारतविरोधी राष्ट्रवाद भजाएर यत्रो मत ल्याउन सकेको हो। तर, यी दुई पार्टीको एकतामा बाह्यभन्दा पनि आन्तरिक कारण प्रधान हो। यी दुई दलबीच भिन्नता पनि छन्। माओवादी केन्द्रले सशस्त्र संघर्ष (जनयुद्ध) लाई महान् ठान्छ भने एमालेले त्यसलाई गलत र सैद्धान्तिक भूल भनेको छ। जातीय पहिचान र मधेसीलगायत क्षेत्रीय पहिचानलाई माओवादी केन्द्रले आफूले ती वर्गको उत्थान र सशक्तीकरणको लागि उठाएको मुद्दा भनेर गर्व गर्छ भने यस्ता विषयले समाज र राष्ट्रमा विभाजन ल्याउँछ भनेर एमालेले पन्छाउन खोज्छ। भलै यी विषय माओवादीले सशस्त्र संघर्षका बेला राजनीतिक परिचालन गर्ने उद्देश्यले उठाएको थियो होला, तर उसको जातीय र क्षेत्रीय सशक्तीकरणको नारामा धेरै मानिस गोलबद्ध भएकै हुन्। यसले ती वर्गको सशक्तीकरण भएको पनि हो। नेपालमा यस्तो हुनु जरुरी छ। एमालेमा पहाडे राष्ट्रवाद जागेको र त्यसले यस दलललाई क्षणिक लाभ मिलेको हो गएको चुनावमा। माओवादी केन्द्र भने समावेशी प्रतिनिधित्व र सीमान्तकृत वर्गको सशक्तीकरण गर्नुपर्ने विचार राख्छ। नेपालका कम्युनिस्टहरूमा सैद्धान्तिक मतभेदभन्दा पनि व्यक्तिगत टकराव बढी देखिन्छ। सैद्धान्तिक र वैचारिक रूपमा कम्युनिस्टहरू स्पष्ट हुन सकेका छैनन्। बरु यो मानेमा नेपाली कांग्रेस स्पष्ट छ। कमजोर सैद्धान्तिक आधारको इतिहास सन् १९४९ मा पुष्पलालले नेपाल कम्युनिस्ट पार्टी स्थापाना गरेको केही पछिदेखि नै उनीहरूले नेपालमा बहुदलीय व्यवस्था स्वीकार्दै आइरहेका छन्। २००७ पछि सालमा कम्युनिस्ट पार्टीलाई प्रतिबन्ध लगाइएको थियो, जुन पछि हटाइयो। उदाहरणका लागि २०१५ को निर्वाचनमा उनीहरू राजाले दिएको संविधान मानेर आएका थिए। बीपी कोइरालाले सुरुमा संविधानसभा माग गरेका थिए तर पछि त्यो सम्भव नभएपछि उनी पनि राजाले दिएको संविधान मानेर चुनावमा गए। पञ्चायतकालमा पनि कम्युनिस्टहरूबीच व्यक्तिगत अहंका टकराव भइरहन्थे। चीनपन्थी र सोभियत संघपन्थी विवाद चलिरहन्थे। उदाहरणका लागि पुष्पलाल र केशरजंग रायमाझीबीच विवाद थियो। पञ्चायतकाल र पछि पनि विभिन्न खाले कम्युनिस्ट आए। २०२८ तिर झापाका मैनाली दाजुभाइ (राधाकृष्ण मैनाली र सीपी मैनाली) अनि अहिलेका प्रधानमन्त्री केपी ओलीहरूले वर्गशत्रु सफाया गर्ने भन्दै हिंस्रक आन्दोलन पनि गरे। पछि उनीहरू त्यसमा सफल हुन सकेनन्। माओवादीले जनवाद ल्याउने भनेर सशस्त्र संघर्ष गरेको थियो तर समयक्रममा उनीहरूले त्यस्तो गर्न नसकिने अनुभव गरे। उनीहरूलाई त्यस्तो प्रकारको व्यवस्था ल्याउने इच्छा नभएको होइन, तर नसकेको हो। अहिले आएर उनीहरू पनि संसदीय व्यवस्था, बहुदलीय लोकतन्त्र स्वीकार्न बाध्य भए। संविधानमा भएका बहुदलीय व्यवस्था, लोकतान्त्रिक समाजवाद, आवधिक निर्वाचन आदिलाई उनीहरूले पनि स्वीकार गरेका छन्। उनीहरूको समाजवाद अधिनायकवादी समाजवाद होइन। नेपालका कम्युनिस्टहरूमा सैद्धान्तिक मतभेदभन्दा पनि व्यक्तिगत टकराव बढी देखिन्छ। सैद्धान्तिक र वैचारिक रूपमा कम्युनिस्टहरू स्पष्ट हुन सकेका छैनन्। बरु यो मानेमा नेपाली कांग्रेस स्पष्ट छ। कांग्रेस बहुदलीय लोकतन्त्र, लोकतान्त्रिक समाजवाद, आवधिक निर्वाचन, आधारभूत मानवाधिकारको सम्मान र बहुलवादप्रति जहिले पनि प्रतिबद्ध छ। यी मान्यता कांग्रेसका मणि जस्ता हुन्। तर, कांग्रेसको नेतृत्व राम्रो नभइदिँदा उसले यी विषयलाई नीति र रणनीतिमा अनुवाद गर्न सकेन। यिनै कारणले कांग्रेस गतिहीन पार्टी बन्न पुगेको छ। नेपालको सन्दर्भमा कम्युनिस्टहरूको राष्ट्रवाद भन्नाले भारतविरोधी राष्ट्रवादका रूपमा बुझ्ने गरिन्छ। भारतमा निर्वासित जीवन बिताउँदा पनि उनीहरू भारतविरोधी भावना पाल्थे। यो विषयमा नेपालका राजा, पञ्च र कम्युनिस्टको कुरा मिल्थ्यो। राजाहरू पनि भारतविरोधी भावनालाई रणनीतिक रूपमा प्रयोग गर्थे। कम्युनिस्टहरू पनि त्यस्तै बाटोमा हिँड्ने गर्थे। कांग्रेसलाई नियन्त्रण गर्न पनि राजा र कम्युनिस्टहरूको सोच मिलेको थियो। भारतको विरोध गर्ने सवालमा राजा र कम्युनिस्टहरूको धारणा मिल्ने हुनाले राष्ट्रियताको मामलामा राजालाई समर्थन गर्नुपर्छ भन्ने कम्युनिस्टहरूको रणनीति थियो। यस्तो भारतविरोधी भावनालाई चीनसँगको सामीप्यताले पनि सघाउँथ्यो। चीनसँग नजिक हुनुलाई नेपालमा राष्ट्रवादी मानिन्छ। पञ्चायतकालमा पनि त्यस्तै थियो। सन् १९६२ मा भारत र चीनबीच भएको युद्धले पनि राजालाई चीनको नजिक बनाएको थियो। त्यसबेला प्रतिबन्धित नेपाली कांग्रेसले पनि सुवर्ण शमशेरको नेतृत्वमा सशस्त्र विद्रोह चलाएको थियो। अधिनायकवादको डर छैन नेपालीहरू भूराजनीतिक कारण र ००७ सालदेखि नै बहुदलीय व्यवस्थामा अभ्यस्त हुँदै आएकाले एकदलीय अधिनायकवाद लाद्न सम्भव छैन। त्यसो गर्न त्यस्तै रुचि भएको बाह्यशक्तिको बलियो प्रभाव हुनुपर्छ। नत्र भूराजनीतिक कारण र लोकतन्त्रको लामो अभ्यासले नेपालमा एकदलीय कम्युनिस्ट अधिनायकवाद मात्र होइन, कुनै पनि किसिमको अधिनायकवाद टिक्न गाह्रो छ भन्ने राजतन्त्र टिक्न नसकेको उदाहरणबाटै प्रस्ट हुन्छ। एमाले र माओवादी केन्द्रबीच एकता गर्नेसम्बन्धी सातबुँदे समझदारीमा बहुदलीय संसदीय लोकतन्त्र, आवधिक निर्वाचन, नेपालको संविधानका अन्य प्रावधान स्वीकार्ने बताइएको छ। यसबाट अभ्यासमा आउने भनेको व्यवस्था उदारवादी लोकतन्त्र हो। नेपालका कम्युनिस्टहरू व्यवहारमा लेनिनवादी र माओवादी कोही पनि छैनन्। त्यसैले कम्युनिस्ट सरकार भए पनि नेपालमा अधिनायकवादी हुन्छ भन्ने डर पाल्नु पर्दैन। एमाले र माओवादी दुवैको र खासगरी एमालेको व्यापारीको ठूलो समूह, गैरसरकारी संस्थाकर्मी र अरू रुचि समूहसँग बलियो सम्बन्ध छ। यस्ता समूहको तिनीहरूमाथि ठूलो प्रभाव पनि छ। दुइटा ठूला पार्टीबीच हुने एकता जस्तो ऐतिहासिक कामको लागि पनि उनीहरू व्यापारीकै सहयोग खोज्छन्। त्यसैले आज राजनीति धरै हदसम्म व्यापारीकरण भएको छ। जनतालाई धेरै आशा देखाइएकाले र उनीहरूको पार्टीमा हुनसक्ने आन्तरिक खटपटका कारण यो सरकार चल्न पनि गाह्रो हुन सक्छ। उनीहरूले जनतालाई देखाएका आशा पूरा नहुन सक्छन्। दोस्रो, एमाले र माओवादी मिलेर पार्टी बनेपछि नेताहरूको व्यवस्थापन र व्यक्तिवादी प्रवृत्तिका कारण पनि समस्या आउन सक्छन्। प्रचण्ड १० वर्ष लामो सशस्त्र युद्ध हाँकेर आएका नेता हुन्। उनी चतुर र लचिला छन्। उनले एकीकृत पार्टीमा समेत आफूलाई स्थापित गर्न सक्छन्। तर, यसका लागि एमालेका स्थापित नेता या कार्यकर्ताको मन जित्न निकै समय र चातुर्यता चाहिन्छ। त्यसैले अहिले नै दुवै पार्टी एउटै भई मुलुकलाई स्थायित्वको बाटोमा लैजालान् भन्ने अवस्था छैन।"
पर्व र जीवनको रङ,"रङको पर्व अर्थात् होली अथवा फागुपूर्णिमा नजिकिँदै छ। यस अवसरमा वर्षमा एक दिन भने पनि मानिसहरूले रङमार्फत खुसी साटासाट गर्छन् र जीवनका अँध्यारा पक्षलाई भुल्ने कोसिस गर्छन्। प्रकृतिमा सिर्जना भएका चराचुरुंगीको रङ, फूल, रूखव्रिुवाको रङ, हिमाल, पहाडको रङ, किराफट्यांग्राको अनेक रङ हामीले ख्याल गरेका छौं। हरिया, राता, नीला, वैजनी, पहेंलामात्रै होइन, हामीले उल्लेख गर्ने रङभन्दा धेरै रङ भेटिन्छन् प्रकृतिमा। यसको अर्थ, रङ हाम्रो जीवनसँग सीधै जोडिएको हुन्छ। जीवनको रङ र अध्यात्मको सम्व्न्ध त्यसरी नै जोडिएको छ जसले हरेक रङमार्फत प्रकृति र प्रेमको अभिव्यक्ति दिन्छन्। हाम्रो शरीरमा जसरी सात चक्र छन् र ती चक्रको प्रभाव सात रङसँग छ, त्यसरी नै होलीमा खेलिने रङले उस्तै वैज्ञानिक र आध्यात्मिक महŒव राख्छन्। रातो रङ प्रेम, शक्ति र साहसको प्रतीक हो। त्यस्तै, सेतो पवित्रताको, हरियो प्रकृति र आत्मीयताको, पहेंलो वैद्धिकता र सादगीपनाको, नीलो शान्तिको प्रतीक, सुन्तले रङ रचनात्मक शक्तिको, वैजनी होस र ध्यानको प्रतीकको रूपमा अर्थ लगाइन्छ। त्यसैले जीवन, जगत् र पदार्थसँग रङहरूको प्रभाव सँगसँगै रहन्छ। संसारको वहिर देखिन्छ भौतिक रङ। रङलाई हामी फूलसँग कल्पना गर्न सक्छौं। यसलाई आँखाले हेरेर आनन्द लिन्छौं, तर त्यसको सुगन्धले हामीलाई एक सेकेन्ड भने पनि आँखा चिम्लिन वध्य व्नाउँछ, भित्री रङको अनुभूति दिलाउँछ किनकि गहिराइ या भित्र हुन्छ सुगन्ध। त्यो अदृश्य पाटो नै अध्यात्म हो, प्रेम हो र पूर्णता हो। वहिर जे कुराले आनन्द दिन्छ, त्यसलाई पूर्णतासाथ ग्रहण गर्न कसले रोक्न सक्छ र ? त्यसको साथसाथ भित्री आनन्द केमा छ त्यसप्रति पनि ध्यान दिन सकेमात्र जीवन प्रेमपूर्ण र पूर्णताले भरिएको अनुभूति हुन्छ। त्यसो हुँदा खुसी, आनन्द र प्रेमपूर्ण जीवन जिउन के कस्ता रङहरू आवश्यक छन्, त्यो थाहा पाउनुपर्छ। प्रेम, करुणा, मित्रता, धन्यवाद र शान्तिका रङव्निा जीवन आनन्दित र सफल नभएको हामीले वरवर महसुस गर्दै आएका कुरा हुन्। हामी मानिस भएकै कारण हृदय अर्थात् भावनाको तलमा हुने गर्छौं। हृदयको तलमा हुने एकमात्र उपाय हो नकारात्मकतालाई बेवास्ता गर्ने, जसरी अन्धकारलाई हटाउन दीप जलाउनुपर्छ त्यसैगरी नकारात्मकतालाई हटाउन सकारात्मक भावको विकास हुनुपर्छ। जहाँ सकारात्मक भाव छ त्यहाँ प्रेम छ। त्यही प्रेमरूपी रङले आफ्नो र अरूको पनि जीवन रंगाउन सक्नुपर्छ। व्स्तुका रङको मौलिक महŒव भएजस्तै मानिसलाईं पनि रङकै आधारमा व्यवहार नगरिनेचाहिँ होइन। तर, गज्जव्को कुरा ः मानिसको शरीरको रङ फरकफरक भए पनि मुटु र रगत उस्तै रङको छ सव्ैको। अस्तित्वले भित्री संरचना उस्तै दिएको छ सव्ै मानिसलाई। र, पनि मानिस धनको रङ, पदको रङ, सम्मानको रङ, क्रोधको रङ, मोह र लोभ आदि रङमा आफूलाई परिचित गराउन खोज्दा कहिले सुखी त कहिले दुःखी व्न्छ। वास्तवमा प्रेम र करुणाको रङमा जिउन सके सुख र दुःखभन्दा पर आनन्दको जीवन जिउन सकिन्छ। त्यतिमात्र कहाँ हो र ? मानिस आफ्नै साथीभाइ र इष्टमित्रसँग खुलेर कमजोरी स्वीकार गर्न र माप माग्न सक्दैन। होलीले यसलाई प्रतीकात्मक रूपमा सहज व्नाइदिएको छ। होलीको रङ साटासाट गरेर एकअर्काको कुण्ठा समाप्त गर्न र प्रेम र सद्भाव वृद्धि गर्ने एउटा अवसर होलीले दिएको छ। व्यस्तमात्र होइन, अस्तव्यस्त जीवन जिइरहेको मानिसलाई खुसीको रंगमा एक दिन भए पनि मस्त हुने अवसर हो होली। वर्षभरिका तनाव रंगमार्फत फ्याक्ने अवसर हो होली। तराई र पहाडमा गरेर दुई दिन मनाइने होली कुनै रङ, जात, वर्णमात्र नभई सम्पूर्ण मानव समुदायको साझा पर्वका रूपमा व्ुझ्दा हुन्छ। पर्वको व्हानामा प्रेमभाव साटासाट गर्ने र शुभकामना व्यक्त गर्ने अवसर हो होली। कसैलाई जव्र्जस्ती नगरी स्वेच्छाले र हर्ष भावले मनाइने वसन्त उत्सव हो होली। कुनै पनि प्रकारको उच्छृंखलता देखाउने र कसैलाई कर लगाएर खेलिने पर्व होइन होली। जीवनलाई कुण्ठा र तनावरहित व्नाउने र वसन्त ऋतुजस्तै सधैं शान्त, शीतल र आनन्दको जीवन अनुभूति गर्ने मूल सन्देश हो होलीको। आनन्द प्राप्त गर्न ठूलै व्यापार, व्यवसाय गरी धन वा पद हासिल गर्नु पर्दैन। आफूसँग जे छ त्यसैमा रमाउन सके, जे प्राप्त छ त्यसैलाई स्वीकार गर्न सके जीवनको मूल आनन्द मिल्छ। सुख र दुःख त हामीले गर्ने वहिरी कर्म र त्यसवट प्राप्त फलको अनुभूति हो भने स्वीकार भाव हो आनन्द। स्वीकार भावमा रहने कला नजान्दासम्म सुख र दुःखका कथावट मुक्ति पाइन्न न त आफूभित्र शान्ति नै घटित हुन्छ। धेरैजसो मानिसमा आफूलाई सहयोग गर्नेप्रति धन्यवाद प्रकट गर्ने चलन नै पाइँदैन। आफ्नो जीवनपथलाई सहज व्नाइदिने तिनीहरूप्रति धन्यवादले भरिने र प्रकट गर्ने वनी थोरै मान्छेमा मात्र भेटिन्छ अचेल। जो संगत गर्न लायक छन्, जसको प्रेरणाले हामीलाई सकारात्मक ऊर्जा मिलेको छ ती सव्ैप्रति धन्यवाद र अहोभाव प्रकट गर्ने गुण हामीले जन्मजात पाएका छौं तर कमैमात्र यसलाई व्यवहारमा प्रस्तुत गरेका हुन्छौं हामीले। ती सज्जन, आत्मीय र सद्गुणले भरिएका आफन्त र मित्रहरूप्रति अहोभाव व्यक्त गर्ने बानीले हाम्रो भित्री स्वभावमा सकारात्मक परिवर्तन विकास ल्याउँछ। सुखदुःख जीवनका बाहिरी रङ हुन्। यी रङ आउने जाने भइरहन्छन् भने आनन्द भित्री रङ हो। यो सधैं मानिसभित्र विराजमान छ। यसको अनुभूति गर्ने र यसकै रङमा डुब्ने कला जानेमा दुःखका रङले जीवनमा स्थान लिन पाउँदैनन्। करुणा र कल्याणकारी भाव राख्दै मित्रता कायम राख्न सक्नु अर्को महत्वपूर्ण पक्ष हो। मित्रतालाई परमात्माको दोस्रो द्वार भन्छन् ओशो रजनीश। जसले मैत्रीभाव अर्थात् मित्रता कायम गर्न जान्दैन, उसले आफ्नो जीवनलाई समेत प्रेमपूर्ण राख्न सक्दैन भने अरूलाई प्रेमपूर्ण बनाउने कला त परै जाओस्। करुणापछिको भाव हो मैत्री। करुणा बादलभित्र लुकेर रहेको पानी हो भने मैत्री बादल छेडेर प्रस्फुटन हुने बर्सात हो, जसले सारा जमिन र बोटवृक्षलाई सिञ्चित गर्छ। हृदयमा भरिएको करुणा मैत्रीमा रूपान्तरण नहुन्जेल त्यो सार्थक हुन्न किनकि मैत्री अभिव्यक्ति हो। करुणा अप्रकट रूप हो भने मैत्री प्रकट। मित्रता प्रकट हुनासाथ शत्रुता आफैं तिरोहित हुन्छ। मैत्रीभाव जगाउने काममा आफ्नो ऊर्जा लगाउनासाथ शत्रुता टिक्न पाउँदैन। जहाँ मैत्रीभाव रहन्छ, त्यहाँ ईष्र्या र द्वेषले स्थान पाउन सक्दैन। ईष्र्या र द्वेषले प्रतिशोधको भावना विकास गराउँछ भने मैत्रीले प्रेमको भावना। जहाँ मैत्रीभाव छ, त्यहाँ प्रेम छ, जहाँ प्रेमको अनुभूति छ त्यही जीवन सुन्दर हुन्छ। जीवनमा प्रेम चाहनेले मैत्रीभाव कायम राख्ने कला जान्नु जरुरी छ। रङमार्फत प्रेम फैलाऊँ।"
कान्छीमायालाई पिंकाथन उपाधि,"काठमाडौं : दोस्रो काठमाडौं पिंकाथन महिला हाफ म्याराथनको उपाधि एपीएफ क्लबकी कान्छीमाया कोजूले जितेकी छन्। साबिक विजेता कान्छीले शनिबार निर्धारित दूरी एक घन्टा २० मिनेट २१ सेकेन्डमा पूरा गर्दै उपाधि रक्षा गरेकी हुन्। उनले अघिल्लो संस्करणमा एक घन्टा १८ मिनेट १० सेकेन्डमा दौडँदै राष्ट्रिय कीर्तिमान बनाएकी थिइन्। उपाधिसँगै कान्छीले ६० हजार रुपैयाँ पुरस्कार पाइन्। त्रिभुवन आर्मी क्लबकी सरिता बासी एक घन्टा २६ मिनेट एक सेकेन्डमा दौड सक्दै दोस्रो र नेपाल पुलिस क्लबकी पुष्पा भण्डारीले एक घन्टा १७ मिनेट दुई सेकेन्डमा दौडँदै तेस्रो भए। सरिताले ४० हजार र पुष्पाले २० हजार रुपैयाँ पुरस्कार पाए। महाराजगन्जस्थित प्रहरी तालिम केन्द्रबाट सुरु भएको दौड बालुवाटार, गैरीधारा, उत्तरढोका, दरबारमार्ग, सहिदगेट, जमल, लाजिम्पाट, पानीपोखरी हुँदै पुनः तालिम केन्द्रमा पुगेर सकिएको थियो। १० मिलोमिटर दौडको उपाधि एपीएफकी सन्तोषी श्रेष्ठले जितिन्। एपीएफकै वृन्दा श्रेष्ठ दोस्रो र आर्मीकी रेशु बस्नेत तेस्रो भइन्। यस स्पर्धाका विजेताले ३० हजार, उपविजेताले २० हजार र तेस्रो हुनेले १० हजार रुपैयाँ पुरस्कार पाए। पाँच किलोमिटरमा दीपा न्यौपाने, मनमति विष्ट र अर्पणा चौधरी त्रमशः पहिलो, दोस्रो र तेस्रो भए। तीन किलोमटिर दौडमा चन्दना गुरुङ पहिलो, काजल विष्ट दोस्रो र दिलकुमारी छन्त्याल तेस्रो भए। दौडको माध्यमबाट महिलाको स्तन क्यान्सरविरुद्ध जनचेतना जगाउने उद्देश्यले नेपालमा दोस्रो पटक पिंकाथन आयोजना गरिएको हो। पिंकाथनमा २५ महिलाले सहभागिता जनाएको संयोजक एवं आयोजक संस्था लेजरपोर्ट नेपालका नवराज जोशीले जानकारी दिए। बलिउड सुपर मोडल मिलिन्द सोमनले सुरु गरेको पिंकाथन भारतका विभिन्न आठ र नेपालको काठमाडौंमा आयोजना हुँदै आएको छ।"
सन्दीप वेस्ट इन्डिजमा हुने सीपीएलको पहिलो ड्राफ्टमा,"काठमाडौं : नेपाली राष्ट्रिय टोलीका स्पिनर सन्दीप लामिछाने वेस्ट इन्डिजमा आयोजना हुने क्यारेबियन प्रिमियर लिग (सीपीएल) टीट्वेन्टी क्रिकेट प्रतियोगिताको खेलाडी सूचीमा समेटिएका छन्। हालैमात्र इन्डियन प्रिमियर लिग (आईपीएल) टोली दिल्ली डेयरडेभिल्ससँग अनुबन्धित भएका १७ वर्षीय सन्दीप सीपीएलको खेलाडी सूचीमा पनि समेटिएका हुन्। उनले सीपीएल खेल्नेनखेल्ने बारे भने मार्च एकमा थाहा हुनेछ। सीपीएलले जनाएअनुसार मार्च १ तारिख प्रतियोगिताको सहभागी टोलीले सन् २०१८ को सिजनका लागि खेलाडी छनोट गर्नेछन्। नेपाली राष्ट्रिय टोलीबाट सन् २०१९ मा इङ्ल्यान्ड र वेल्सले संयुक्त रूपमा आयोजना गर्ने विश्वकपको अन्तिम चरणको छनोट प्रतियोगिता खेल्न शनिबार जिम्बावेतर्फ प्रस्थान गर्नुअघि सन्दीप र नेपाली क्रिकेटका लागि खुसीको खबर आएको छ। पछिल्लो समय नेपाली यू१९ तथा सिनियर राष्ट्रिय टोलीबाट सशक्त प्रदर्शन गर्दै आइरहेका सन्दीपले छोटो समयमै अन्तर्राष्ट्रिय क्रिकेटमा राम्रा अवसर हात पार्न सफल भएका छन्। उनी यसअघि पाकिस्तान सुपर लिग, बंगलादेश प्रिमियर लिग र आईपीएलको खेलाडी ड्राफ्टमा समेटिएका थिए। यद्यपि उनी आईपीएलमा मात्रै अनुबन्धित हुन सफल भए। हालै भएको अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन२ मा उत्कृष्ट प्रदर्शनसँगै उत्कृष्ट बलर र सर्वाेत्कृष्ट खेलाडी चुनिएका सन्दीपले सीपीएलमा अनुबन्ध हुने सम्भावना देखिएको छ। सन् २०१३ बाट सुरु भएको सीपीएलको छैटौं संस्करण आगामी अगस्टबाट सुरु हँुदै छ। आयोजकले प्रतियोगिता खेल्नका लागि आफ्नो नाम दर्ता गराएका खेलाडीको सूची सबै टोलीलाई पठाइसकेको जनाएको छ। सीपीएलले जनाएअनुसार प्रतियोगिताका लागि दुई सय २७ विदेशी खेलाडीले आफ्नो नाम दर्ता गराएका छन्। यस्तै वेस्ट इन्डिजका एक सय २१ खेलाडीले आफ्नो नाम दर्ता गराएका छन्।"
झापा गोल्ड कप : चार हजार दर्शक अट्ने बाँसको प्याराफिट बनाइँदै,बिर्तामोड : फागुन १९ गते देखि झापाको डोमालाल राजवंशी रंगशालामा हुने झापा गोल्ड कपको तयारीलाई तीव्रता दिइएको। खेल हेर्न आउने दर्शक बस्नका लागि अस्थाई प्याराफिट निर्माण गर्ने र खेल मैदानलाई व्यवस्थित बनाउने काम जारी रहेको आयोजकले बताएको छ। यस पटक खेल हेर्नका लागि मैदानको दाँया र बाँया बाँसको प्याराफिट निर्माण कार्य अन्तिम चरणमा पुगेको र खेल मैदानमा दुबो उमार्ने र मिलाउने काम पनि भइरहेको मुल आयोजक समितिका अध्यक्ष महेन्द्र गिरीले बताए। यस अघिका वर्षमा चार तहको मात्र प्याराफिट निर्माण गरिएको भए पनि यस पटक दुई तह बढाएर छ तहको अस्थायी प्याराफिट निर्माण भइरहेको अध्यक्ष गिरीको भनाई छ। सो अस्थायी प्याराफिटमा चार हजार दर्शक अटाउने अपेक्षा राखिएको गिरीले बताए। मोफसलकै ठूलो पुरस्कार राशीको झापा गोल्ड कप नकआउट फुटबल प्रतियोगिताको तेस्रो संकरण फागुन १९ गते देखि सुरु भइ २८ गते सम्म चल्ने छ। नकआउटका आधारमा खेलाइने प्रतियोगिताको बिजेता टीमलाई बाह्र लाख र उपबिजेतालाई ६ लाख रुपैंया पुरस्कार दिने आयोजकले बताएको छ।प्रतियोगितामा नेपालका नौ र एक प्रतिष्ठित विदेशि टिम गरी १० टिमको सहभागिता रहने मुल आयोजक समितिका अध्यक्ष महेन्द्र गिरीले बताए। चार हजार दर्शक अटाउने बाँसको प्याराफिट बनाइदै । तस्बिर : रविन भट्टराई बाँसको प्याराफिट बनाउँदै मजुदर । तस्बिर : रविन भट्टराई रंगशालामा गाेल्डकपकाे तयारी हुँदै । तस्बिर :रविन भट्टराई प्याराफिट बनाउँदै मजदुर । तस्बिर : रविन भट्टराई
सैनिक महाविद्यालयलाई उपाधि,"भक्तपुर : आयोजक सैनिक महाविद्यालयले भक्तपुरमा आइतबार सम्पन्न एघारौं प्रधानसेनापति कप टी ट्वेन्टी क्रिकेट प्रतियोगिताको उपाधि रक्षा गरेको छ। भक्तपुरको सल्लाघारीस्थित सैनिक आवासीय महाविद्यालयको क्रिकेट मैदानमा भएको फाइनलमा राजन मेमोरियललाई ४६ रनले हराउँदै उपाधि जोगाउन सफल भएको हो। दोस्रो संस्करणदेखि अपराजित रहँदै आएको सैनिकको आइतबार दसौंपटक उपाधि जोगाएको हो। उसले उपाधिसँगै २५ हजार रुपैयाँ नगद पुरस्कार पनि आफैसाथ राख्न सफल भएको छ। आइतबार टस जितेर व्याटिङमा आएको सैनिकले २० ओभर खेलेर मात्र तीन विकेटको क्षतिमा एकसय ७२ रनको योगफल तयार गरेको थियो। उसको लागि निश्चल तामाङले ७१ रन बनाए। ५० बलको सामना गरेका उनले दस चौका हानेर फाइनलको म्यान अफ द म्याच घोषित हुन सफल भए। त्यस्तै जवाफजंग मल्लले ४० रन बनाएर आउट हुँदा आशिक खड्काले अविजित हुँदै २५ रनको योगदान दिए। बलिङतर्फ राजन मेमोरियलका कुनै पनि बलरले कमाल देखाउन सकेनन्। सुसन कार्कीले चार ओभरमा एक विकेट लिँदा निरज खड्काले एक ओभरमा एक विकेट झारे। जवाफी व्याटिङमा आएको राजन मेमोरियल १७४ ओभरमा अलआउट हुँदै एकसय २६ रनमा समेटिँदा पराजय स्वीकार गर्न बाध्य भएको थियो। उपविजेतामा सीमित राजनले १५ हजार नगद पुरस्कारमै चित्त बुझाउनुपरेको थियो। राजनको लागि सुसन कार्कीले क्याच आउट हुनुअघिसम्म सर्वाधिक ७४ रन बनाए। ६० बलको सामना गरेका उनले नौ चौका प्रहार गरेका थिए। त्यस्तै अनुप नेपालले एक चौकाको मद्दतमा १५ रनको योगदान दिए। बलिङतर्फ सैनिकका विकल्प पाण्डेले तीन विकेट लिए। यसको लागि उनले २९ रन खर्चेका थिए। त्यस्तै क्रिश कार्कीले २३ रन दिएर दुई विकेट झारे। प्रतियोगितामा राजन मेमोरियलका अनुप नेपाल म्यान अफ द सिरिज बन्दा राजनकै सुजन तामाङ उदीयमान खेलाडी घोषित भए। त्यस्तै विजेता सैनिकका निश्चल तामाङ उत्कृष्ट फिल्डर र क्षितिजजंग शाही उत्कृष्ट बल घोषित भए।जेम्सका आइस भट्टराई प्रतियोगिताकै उत्कृष्ट व्याट्सम्यान बन्न सफल भए। प्रतियोगिताका विजेता स्कुल र खेलाडीसँगै व्यक्तिगत उत्कृष्ट हुन सफल खेलाडीलाई नेपाली सेनाका प्रधानसेनापति राजेन्द्र क्षत्रीले शिल्ड, मेडल र प्रमाणपत्रसँगै नगद पुरस्कार वितरण गरेका थिए। ११ वर्षदेखि निरन्तर सञ्चालन हुँदै आएको विद्यालयस्तरीय एकमात्रै उक्त क्रिकेट प्रतियोगितामा काठमाडौं उपत्यका र काभ्रेका १८ वटा स्कुलको सहभागिता रहेको थियो।"
चेल्सीसँगको प्रतिष्ठाको लडाइँमा म्यानचेस्टर युनाइटेड विजयी,काठमाडौँः इङ्लिस प्रिमियर लिग अन्तरगत आइतवार राति दुई ठुला क्लबबीचको भिडन्तमा म्यानचेस्टर युनाइटेडले बाजी मारेको छ । डिफेन्डिङ च्याम्पियन चेल्सीसँगको प्रतिष्ठाको लडाइँको रुपमा हेरिएको यो खेलमा म्यानचेस्टर युनाइटेडलाई विजयी गराउन रोमेलु लुकाकु र जेले लिङ्गार्डले गोल गरे । यद्यपि यो खेलमा अग्रता भने पराजित भएको चेल्सीले लिएको थियो । चेल्सीका लागि ब्राजिलियन विङ्गर विलियनले खेलको ३२ औँ मिनेटमा उत्कृष्ट गोल गर्दै अग्रता दिलाएका थिए । तर खेलको ३९ औँ मिनेटमा चेल्सीको डि बक्समा अल्मलिएको बललाई म्यानचेस्टर युनाइटेका लुकाकुले गोल गर्दै खेललाई बराबरीमा ल्याए । पहिलो हाफ बराबरीमा सकिएको अवस्थामा युनाइटेडका लागि खेलको ७५ औँ मिनेटमा लुकाकै पासमा जेजे लिङ्गार्डले गोल चेल्सीबाट महत्वपूर्ण ३ अंक खोस्न सफल भए । यो जितपछि युनाइटेड २८ खेलबाट ५९ अंकसहित लिगको दोस्रो स्थानमा छ । पराजित चेल्सी २८ खेलबाट ५३ अंकसहित च्याम्पियन्स लिगका लागि संघर्षरत छ । पहिलो स्थानमा २७ खेलबाट ७२ अंकसहित म्यानचेस्टर सिटी पहिलो स्थानमा छ । आजै भएको अर्को खेलमा ह्यारी केनको गोल मद्धतमा टोटनह्याम हटस्पर्सले क्रिस्टल प्यालेसलाई १० ले पराजित गरेको छ । यो जितपछि टोटनह्याम २८ खेलबाट ५५ अंकसहित लिगको चौथो स्थानमा छ ।
पूर्वाञ्चल र एपीएफबीच उपाधि भिडन्त,"धनगढी : प्रधानमन्त्री कप राष्ट्रिय महिला क्रिकेट प्रतियोगिताको उपाधिका लागि पूर्वाञ्चल विकास क्षेत्र र सशस्त्र प्रहरी बलको एपीएफ क्लब भिड्ने भएका छन्। शनिबार भएका सेमिफाइनलमा जित हात पार्दै दुवै टोलीले उपाधि भिडन्त पक्का गरेका हुन्। पूर्वाञ्चलले मध्यमाञ्चललाई ५३ रनले पराजित गर्यो भने विभागीय टोली एपीएफले घरेलु टोली सुदूरपश्चिमाञ्चललाई ८१ रनले स्तब्ध बनायो। शनिबार भएको पहिलो सेमिफाइनल खेलमा पूर्वाञ्चलले मध्यमाञ्चललाई ५३ रनको फराकिलो जित निकाल्दै फाइनलमा स्थान सुरक्षित गर्यो। टस जितेर ब्याटिङ गरेको पूर्वाञ्चलले काजोल श्रेष्ठको अविजित ५५ रनको मद्दतमा २० ओभरमा दुई विकेट गुमाउँदै एक सय १९ रन बनायो। पूर्वाञ्चलका लागि अप्सरी बेगमले ३२ तथा कप्तान रुविना क्षत्रीले अविजित रहँदै १४ रन बनाए। काजोल र अप्सरीबीच तेस्रो विकेटका लागि ८६ रनको साझेदारी गरेका थिए। मध्यमाञ्चलकी रोजी कडारीले एक विकेट हात पारिन्। एक सय २० रनको विजयी लक्ष्य पछ्याएको मध्यमाञ्चलले २० ओभरमा सबै विकेट गुमाउँदै ६६ रन मात्रै बनाउन सक्यो। मध्यमाञ्चलका कञ्चन श्रेष्ठले २१ र सीता श्रेष्ठले १७ रन बनाए। पूर्वाञ्चलकी कप्तान रुविना क्षत्रीले तीन विकेट लिइन्। शवनम राई, सन्तोषी चौधरी र संगीता राईले एकएक विकेट हात पारे। खेलको प्लेयर अफ दी म्याच पूर्वाञ्चलकी काजोल श्रेष्ठ भइन्। शनिबार नै भएको दोस्रो खेलमा एपीएफले सुदूरपश्चिमलाई ८१ रनले पराजित गर्यो। टस हारेर व्याटिङको निम्तो पाएको एपीएफले २० ओभरमा चार विकेट गुमाएर एक सय ३१ रन बनायो। एपीएफका लागि सीता रानामगरले ५१, सरिता मगरले ३७ र ज्योति पाण्डेले १८ रन बनाए। ज्योति र सीताले पहिलो विकेटका लागि ६१ रनको साझेदारी गरे भने सीता र सरिताले पनि दोस्रो विकेटका लागि ४० रनको साझेदारी गरे। सुदूरपश्चिमकी सुमन विष्ट, लक्ष्मी साउद र निशा भट्टले एकएक विकेट लिए। एक सय ३२ रनको विजयीलक्ष्य लिएर मैदान उत्रिएको सुदूरपश्चिम १९ ओभरमा अलआउट हुँदै ५१ रनमा समेटियो। सुदूरपश्चिमका लागि निशा भट्टले ११ रन बनाउनुबाहेक अन्यले दोहोरो अंकमा रन बनाउन सकेनन्। सुदूरपश्चिमलाई सस्तैमा समेट्न एपीएफकी सीता मगर, करुणा भण्डारीले तीनतीन विकेट लिए। यस्तै अञ्जली चन्दले दुई तथा सीता रानामगरले एक विकेट हात पारे। खेलको प्लेयर अफ दी म्याच सीता रानामगर भइन्। फाइनल आइतबार फाप्ला क्रिकेट मैदानमा हुनेछ। प्रतियोगिताको विजेताले पाँच लाख तथा उपविजेताले दुई लाख रुपैयाँ पुरस्कार पाउनेछन्।"
"बार्सिलोना र रियल मड्रिडको गोल वर्षा, सुआरेजको ह्याट्रिक, मेसी र रोनाल्डोको २२ गोल","काठमाडौं : स्पेनिस ला लिगा अन्तरगत शनिबारका खेलमा पावर हाउस बार्सिलोना र रियल मड्रिड दुवैले आआफ्ना खेलमा गोल वर्षा गरेका छन् । बार्सिलोनाले गिरोनामाथि ६१ को जित निकाल्दा, रियल मड्रिडले अलाभेजलाई ४० ले हराउँन सफल भयो । यस सिजनका अपराजित रहँदै शीर्ष स्थानमा रहेको बार्सिलोनाले फेरि अर्काे प्रभावशाली जित निकाल्न सफल भएको हो । बार्सिलोनाको घरेलु मैदानमा भएको खेलमा बार्सिलोनाको जितका लागि, सुवारेजले ह्याट्रिक गरे। उनले खेलको ५,४४ र ७६ मिनेटमा गोल गरेका हुन, मेसीले ३० औं र ३६ औं मिनेटमा गोल गरे भने फिलिप कान्टिन्होले ६६ मिनेटमा गोल गरे । गिरोनाका लागि मिलफिल्डर क्रिस्टियन पोर्चुले खेल सुरु भएको ३ मिनेटमा गोल गर्दै टोलीलाई अग्रता दिलाएका थिए । त्यही नै उसका लागि सान्तवना गोल बन्न पुग्यो । यस सिजनमा पछि परिरहेको पावर हाउस रियल मड्रिडले घरेलु मैदानमा भएको शनिबारको खेलमा अलाभेजमाथि ४० को सानदार जित निकाल्न सफल भयो । रियल मड्रिडका लागि क्रिस्टियानो रोनाल्डोले २ गोल, ग्यारेथ बेल र करिम बेन्जिमाले एकएक गोल गरे । रोनाल्डोले खेलको ४४ औं र ६१ औं मिनेटमा गोल गरेका थिए । बेलले ४६ औं र बेन्जिमाले ८९ औं मिनेटमा गोल गरेका थिए। शनिबारको खेलसँगै २५ खेलबाट ६५ अंकका साथ बार्सिलोना शीर्ष स्थानमा कायमै छ । २४ खेल खेलेको यथ्लेटिको मड्रिड ५५ अंकसहित दोस्रो स्थानमा छ । २५ खेल खेलेको रियल मड्रिड ५१ अंकसहित तेस्रो स्थानमा र २४ खेल खेलेको भ्यालेन्सिया ४६ अंकका साथ चौथो स्थानमा रहेका छन् । बुधबार लेगानेजमाथि जित निकाल्दै भ्यालेन्सियालाई पछि पारी रियल मड्रिड तेस्रो स्थानमा उक्लिएको थियो । शनिबारका ला लिगाका अन्य खेलमा सेल्टाभिगोले इआइबरलाई २० ले हरायो । लेगानेज र लस पाल्मसले गोलरहित बराबरी खेले।"

शीर्षक,विवरण
मधेसमा दहेज को कहर,"१८ लाख दाइजोसहित बिहे भएको रञ्जना शर्माको जनकपुरमा एक महिनाअघि मृत्यु भयो। अदालतले उनको ससुरालाई दुई हप्ताअघि जेल चलान गर्यो।२०७२ साल माघमा धनुषामै एकजना डाक्टर छोराका लागि बिहेको दाइजोस्वरूप पाएको ६० लाख रुपैयाँ लिएर एउटा परिवार फरार भयो। गएको फागुनमा महोत्तरीमा एकजना केटाले बिहे गरेको भोलिपल्टै दाइजोमा भैंसी नदिएको भन्दै बेहुली नलिई घर फर्किए। पछि महोत्तरीको बर्दिबासमा प्रहरीले केटालाई समातेर थुनामा समेत राखे।वीरगन्जका अरजेव अहमदकी बहिनीको दाइजोकै कारण दुई वर्षअगाडि हत्या भयो। माथि उल्लिखित केही घटना प्रतिनिधिमूलक मात्रै हुन्। तराईमधेस समाजका सबै वर्गमा हुने बिहेबारीमा लेनदेन, दाइजोले समाजमा महिलामाथिको हिंसालाई धेरै बढाएको देखिन्छ। दाइजोकै मुद्दाहरूमाथि नै विद्यावारिधि गरिरहेका सर्लाही घर भएका अधिवक्ता सुनिलरञ्जन सिंह भन्छन्, तराईमधेसमा दाइजोकै कारण समग्रमा बिहेहरू नै विकृत हुँदै गएका छन्। १ कहालीलाग्दो कहर सर्लाहीको बबरगन्ज चौकमा रहेको सुरेश महतोको चियापसल गएको फागुनदेखि बन्द छ। बबरगन्ज चौकको महतोको चर्चित चिया पसलबन्द हुनुसँग उनको जेठी छोरी पुजाको बिहे गाँसिएको छ। तीन छोरीका बाबु महतो आफ्नी १४ वर्षीया जेठी छोरीकै भरमा उक्त चियापसल सञ्चालन गर्दै आएका थिए। निम्न आय भएका महतोले तीन छोरी भएकाले जेठी छोरीको बिहे गएको फागुनमा १४ वर्षमै गरिदिए। त्यसयता उनले पसल सञ्चालनमा ल्याउन सकेका छैनन्। महतो भन्छन्, छोरीको उमेर जति बढी भयो, त्यति नै धेरै दहेज अर्थात् दाइजो तिर्नुपर्छ। त्यसैले मैलै १४ वर्षकै उमेरमै छोरीको बिहे गरिदिएँ। उनले थपे, त्यसमाथि मलाई थप दुई छोरीको समेत बिहे गर्नुपर्ने भार छ, के गर्ने ? दाइजो तथा बालविवाह रोकथाम गर्ने क्षेत्रमा काम गर्दै आइरहेका अभियन्ता राजकुमार महतोका अनुसार तराईमधेसका जिल्लामा सुरेशजस्ता थुप्रै उदाहरण छन्। उनी भन्छन्, दाइजोकै कारण समाजलाई माथि उठ्न समस्या भइरहेको मैलै महसुस गरेको छु। उनका अनुसार दाइजोले बिहेमा मात्रै नभई पूरै समाजलाई धेरै तरिकाले प्रभाव पारिरहेको छ। राजकुमार भन्छन्, यसले समाजको विकासलाई नराम्ररी प्रभावित पारिरहेको छ। उनका अनुसार दाइजोले शिक्षा, स्वास्थ्यदेखि आर्थिक अवस्थालगायत विभिन्न क्षेत्रमा नराम्ररी प्रभाव पारिरहेको छ। वीरगन्जका अरजेव अहमदकी बहिनीको बिहे सीमावर्ती भारतको गाउँमा भएको थियो। तर दाइजोका कारण उनको बहिनीको ससुरा पक्षले बहिनीको ज्यानै लिए। उनी अहिले वीरगन्ज क्षेत्रमा आफैं दाइजो उन्मूलन अभियानमा जुटेका छन्। भन्छन्, समाजको एउटा तप्कामा शिक्षाको स्तर बढेपछि दाइजो जुन स्तरमा कम हुनुपर्ने हो, त्यो देखिएको छैन। दाइजो उन्मूलन अभियानमै लागेका सप्तरी घर भएका डा सीके सिंहका अनुसार मधेसी समाजमा दाइजो सामाजिक प्रतिष्ठासँग जोडिन पुगेकाले यसलाई उन्मूलन गर्न त के, घटाउनसमेत धौधौ परिरहेको छ। छोरीको उमेर जति बढी भयो, त्यति नै धेरै दहेज तिर्नुपर्छ । त्यसैले मैलै १४ वर्षकै उमेरमै छोरीको बिहे गरिदिएँ । सुरेश महतो, विवाहित छोरीका अभिभावक जनकपुरकामा एकजना डाक्टर बिहेअघि नै केटी पक्षबाट ६० लाख रुपैयाँ दाइजो लिएर फरार हुनुमा पनि त्यही सामाजिक प्रतिष्ठा र मान जिम्मेवार रहेको कतिपय अगुवाको ठहर छ। जसले जति बढी दाइजो लियो, समाजमा त्यसको त्यति नै बढी महत्व हुने प्रवृत्ति मधेसमा मौलाएर गएको छ डा सिंह भन्छन्, यसलाई चिर्न सरकारी तहबाटै बृहत् र बहुआयामिक अभियान चालिए मात्रै कम हुने सम्भावना देख्छु। ०७२ को माघमा जनकपुर १० मा बस्दै आएका लाल ठाकुरका छोरा डा प्रशान्त शर्माले बिहे गर्ने निधो गरी केटी पक्षबाट दोइजोस्वरूप ६० लाख रुपैयाँ अग्रिम लिएका थिए। महोत्तरी भ्रमरपुराका मोहन शर्माले आफ्नी छोरीको बिहे डा शर्मासँग गर्ने तय भयो। केटा पक्षले ६० लाख रकम मागेपछि केटी पक्षले उक्त रकम बैंकमा जम्मा गरिदिएका थिए। रकम जम्मा गरिदिएको बारे केटीका भाइ सुभाष शर्माले भने, बिहेको कुरा टुंगो लागेपछि नै हामीले ६० लाख रुपैयाँ बिहे खर्चवापत प्रशान्तको बैंक खातामा राखिदिएका हौं। बिहे हुन एक महिना जति बाँकी हुँदा उनीहरू सम्पर्कमा नआएपछि हामीले खोजबिन गर्दा उनीहरूका घरमा कसैलाई भेटेनौं। हामी अफ्ठेरोमा पर्यौं। पछि प्रहरी प्रशासनसमेतको सहयोगमा उनीहरूले प्रशान्तका बुबालाई फेला पारे। प्रशान्तका बुबाले ६० लाखको ठाउँमा एक करोड रुपैयाँ केही दिनभित्रै फिर्ता दिने सहमति दुई पक्षबीच भयो। लामो कसरतपछि केटी पक्षले रकम फिर्ता पायो। दाइजोका कारण सयौं बिहे असफल हुन्छन् र चेलीबेटीमाथि महिला हिंसा हुन्छ। तराईमधेससहित देशैभरि महिला हिंसाको प्रमुख कारण दाइजो प्रथा हो। दाइजो प्रथा सबैको साझा समस्या रहेकाले नेपाल प्रहरी तथा महिला तथा बालबालिका सेवा केन्द्रले यस प्रकारको अपराधमा कडाइका साथ प्रस्तुत हुनुपर्ने आवश्यकता छ। एक महिनाअघि घरमै मृत फेला परेकी बुहारीको हत्यामा संलग्न भएको आरोपमा जिल्ला अदालत धनुषाले ससुरालाई यही ९ पुसमा जेल चलान गरेको छ। जनकपुर उपमहानगरपालिका २ किशोरीनगरकी २२ वर्षीया रञ्जना शर्माको हत्या अभियोगमा उनका ससुरा ६२ वर्षीय देवनारायण ठाकुरलाई पूर्पक्षका लागि कारागार चलान गरिएको हो। जिल्ला अदालत धनुषाका न्यायाधीश वासुदेव उप्रेतीको एकल इजलासले हत्यामा संलग्न रहेको अभियोगमा ठाकुरलाई महोत्तरीको जलेश्वर कारागार पठाउने आदेश दिएको दियो। सोही घटनाको आरोपी मृतककी सासू सुमित्रादेवी शर्मालाई भने सामान्य तारेखमा रिहा गरियो। गएको ९ मंसिरमा रञ्जनाको शव उनी सुत्ने कोठामा फेला परेको थियो। रञ्जनाको हत्या उनका सासूससुराले नै गरेको आरोप छिमेकीले लगाएपछि माइती पक्षले प्रहरीमा किटानी जाहेरी दर्ता गराएको थियो। सिरहा नगरपालिका १८ लक्ष्मीनिया निवासी रामनारायण शर्मा र प्रभादेवी शर्माले आफ्नो छोरीलाई पटकपटक सासूससुरा र श्रीमान् आनन्दमोहन ठाकुरले दाइजोको माग गर्दै प्रताडना दिने गरेको उनका बाबुआमाले दाबी गरेका छन्। त्यहीकारण हत्या गरेको भन्दै सासूससुरा, जेठान अरविन्दकुमार ठाकुर र उनकी श्रीमती रिंकु शर्माविरुद्ध जिल्ला प्रहरी कार्यालय धनुषामा किटानी जाहेरी दर्ता गरिएको थियो। मधेसी समाजमा दाइजो समाजिक प्रतिष्ठासँग जोडिन पुगेकाले यसलाई उन्मूलन गर्न त के, घटाउनसमेत धौधौ परिरहेको छ । डा सीके सिंह, दाइजो उन्मूलन अभियानता घटनालगत्तै प्रहरीले रञ्जनाका ससुरा देवनारायण र सासू सुमित्रादेवीलाई पक्राउ गरेर कारबाही अघि बढाएको थियो। हत्या अभियोगमा पाँचजनाविरुद्ध किटानी जाहेरी दिए पनि अनुसन्धानका क्रममा सासूससुराको मात्र संलग्नता रहेको खुलेको थियो। अन्य तीनजना निर्दोष देखिएकाले पक्राउ नगरिएको धनुषाका प्रहरी नायब उपरीक्षक प्रवीण धितालले बताए। जनकपुरको कृष्णा नर्सिङ इन्स्टिच्युटमा तेस्रो वर्षमा नर्सिंङ पढ्दै गरेकी रञ्जनाको डेढ वर्षअघि १८ लाख दाइजो दिएर बिहे गरिएको थियो। बिहेको केही महिना नबित्दै उनका श्रीमान् आनन्द मोहनलगायत घरपरिवारले रञ्जनामाथि विभिन्न लाञ्छना लगाई दाइजोको मागसहित यातना दिँदै आएको छिमेकी बताउँछन्। पोखरास्थित वन विज्ञान अध्ययन केन्द्रमा कम्प्युटर अपरेटरमा कार्यरत श्रीमान् आनन्दमोहनले समेत आफूलाई पटकपटक दुःख दिने गरेको उनले छिमेकीलाई सुनाएको उनको मृत्युपछि खुलेको छ। गएको फागुनमा महोत्तरी बर्दिबास ८ फूलबारीकी १९ वर्षीया अमृताकुमारी कापरसँग बिहे गर्न आएका रौदी कापर जेल चलान भएका छन्। दाइजोमा लैनो भैंसी नपाएको निहुँमा दुलही अमृतालाई नै छोडेर हिँडेपछि रौदी प्रहरी खोरमा पुगेका थिए। कापरलाई इलाका प्रहरी कायालय बर्दिबासले पक्राउ गरेको थियो। निम्न आय भएका अमृताका बुबा रामप्रकाश कापरले दाइजो नदिए छोरीको बिहे नहुने भएपछि बाध्य भएर प्रतिकठ्ठा दुई लाख ५० हजारमा बिक्ने तीन कठ्ठा खेतबारी छिमेकीलाई प्रतिकठ्ठा १ लाख ५० हजारका दरले बिक्री गरी मोटरसाइकल, नगद, कपडालत्ता दाइजो दिएका थिए। रामप्रकाशले दाइजोबाहेक छोरीको बिहेमा खानपान र अतिथि सत्कारमा झन्डै तीन लाख खर्चेका थिए। बिहेको भोलिपल्ट मण्डप (मरवा) मा दिउँसोको खाना (मरजादी भात) खाने समयमा दाइजोमा लैनो भैंसी नदिए भात नखाने सर्त बेहुला पक्षले राखेको थियो। गाउँलेले भात खानुअगाडि बेहुला उठेर भागेका थिए। प्रहरी र अधिकारकर्मीहरूको पहलमा पछि केटापक्षले बिहेको सम्पूर्ण खर्च बेहोर्नुपरेकोे थियो। तराईमधेसमा दाइजोकै कारण समग्रमा बिहेहरू नै विकृत हुँदै गएका छन् ।सुनिलरञ्जन सिंह, अधिवक्ता महिला मानव रक्षक सञ्जाल महोत्तरीका अध्यक्ष रेखा झाका अनुसार दाइजोका कारण सयौं बिहे असफल हुन्छन् र चेलीबेटीमाथि महिला हिंसा हुन्छ। तराईमधेससहित देशैभरि महिला हिंसाको प्रमुख कारण दाइजो प्रथा हो। दाइजो प्रथा सबैको साझा समस्या रहेकाले नेपाल प्रहरी तथा महिला तथा बालबालिका सेवा केन्द्रले यस प्रकारको अपराधमा कडाइका साथ प्रस्तुत हुनुपर्ने आवश्यकता छ। महिलाविरुद्ध हिंसाको जग प्रहरीमा उजुरी परेको घटनालाई मात्रै हेर्ने हो भन्ने महिला हिसांको अवस्था अत्यासलाग्दो छ। गएको साउन महिनामा मात्र नेपाल प्रहरीमा महिला हिंसाका २ सय ७९ वटा उजुरी परेका छन्। प्रहरीको तथ्यांकअनुसार गत आर्थिक वर्ष ०७३०७४ मा २ हजार ४ सय ६ उजुरीहरू प्रहरीमा परेको देखिन्छ। अघिल्लो आर्थिक वर्षको असारमा २ सय २, जेठमा २ सय ३४, वैशाखमा १ सय ८२, चैतमा १ सय ९८, फागुनमा २ सय १४, माघमा १ सय ६३, पुसमा १ सय ७४, मंसिरमा १ सय ८१, कात्तिकमा १ सय ९८, असोजमा १ सय ८६, भदौमा २ सय ३२ र साउनमा २ सय ४२ महिला हिंसाका उजुरीहरू परेका छन्। यी महिला हिंसाका घटनामध्ये ५० प्रतिशतभन्दा बढी दाइजोका कारण हुने गरेको रहेको प्रहरी अधिकारी तथा अधिवक्ताहरूको छ। महिलामाथि हुने अधिकांश हिंसामा कतै न कतै दाइजो जोडिएको देखिन्छ, दाइजोमाथि अध्ययन गरिरहेका अधिवक्ता सिंह भन्छन्, महिला हिसांको जग नै दाइजो देखियो। प्रहरीको तथ्यांकमा रहेको कुल महिला हिंसाको घटनामध्ये झन्डै ५० प्रतिशत तराईमधेसका जिल्लामा भएको देखिन्छ। गएको असारमा प्रहरीमा दर्ता भएका २०२ मध्ये ९९ पूर्वाञ्चल र मध्यमाञ्चलमा पर्ने तराईमधेसका जिल्लामा भएका छन्। त्यसैगरी गएको जेठमा प्रहरीमा दर्ता भएका २३४ मुद्दामध्ये ती जिल्लामा १०९ वटा त्यस्ता घटना भएका छन्। त्यसैगरी वैशाखमा १८२ मध्ये ९१ र चैतको १९८ मध्ये ८९ घटना पूर्वाञ्चल र मध्यमाञ्चलका तराईमधेसका जिल्लामा भएका छन्। दाइजोकै कारण भएका बहुविवाहसम्बन्धी उजुरी पनि दिनप्रतिदिन बढ्दै गएको प्रहरीको तथ्यांकले देखाउँछ। ०६८०६९ मा ६९, ०६९०७० मा १ सय ५, ०७०७१ मा १०५, ०७१०७२ मा १ सय ३३ र ०७२०७३ मा १ सय २१ बहुविवाहका उजुरी नेपाल प्रहरीमा परेको तथ्यांकले देखाउँछ। अधिवक्ता सिंहका अनुसार प्रहरीमा परेको उजुरीभन्दा समाजमा हुने घटना कयौं बढी छ। उनी भन्छन्, अहिले पनि मानिसहरू प्रहरी प्रशासनदेखि अदालतसम्मै खुलेर कुरा गर्दैनन्। उनीहरूमा समाजमा पनि यसबारेमा खुलेर कुरा गर्दैनन्। दाइजोले शिक्षा, स्वास्थ्यदेखि आर्थिक अवस्थालगायत विभिन्न क्षेत्रमा नराम्ररी प्रभाव पारिरहेको छ । राजकुमार महतो, बालविवाह रोकथाम अभियन्ता अभियन्ता राजकुमार महतोको बुझाइमा समाजमा अहिले दाइजोको विरोध गरेर महिलालाई उद्धार गर्न लागिपरेकाहरूलाई पनि समस्या छ। उनी भन्छन्, कुनै महिलामाथि दाइजोका कारण समस्या आएमा उसको पक्षमा कुनै पुरुष अभियन्ताले बोलेको खण्डमा समाजले त्यस्ता पुरुषलाई बद्नाम पनि गर्न खोज्छन्। वीरगन्जका अहमदको बुझाइमा यसका लागि महिलालाई उच्च तहको शिक्षासँगै यस्ता कुरीतिविरुद्ध लड्न उनीहरूलाई नै बलियो बनाउनुपर्छ, नत्र यो समस्याकोे न्यूनीकरण हुने सम्भावना नरहेको उनी ठान्छन्। दाइजो के हो ? नेपाली शब्दकोशअनुसार दाइजो भन्नाले कन्यापक्षले बिहेको बेला वरपक्षलाई दिने सम्पत्ति, नगद, गरगहना तथा उपहार आदि हो। समुदायविशेषमा दाइजोलाई दहेज तथा तीलक पनि भन्ने गरिन्छ। दाइजो भनेको कुनै पनि जात र समुदायमा छोरीको बिहेमा केटा पक्षलाई दिइने गरगहनालगायतका चलअचल सम्पत्ति हो भने तीलक भनेको विवाहपूर्व केटीपक्षले केटापक्षसँगको भेटमा दिने नगद, लुगाफाटो तथा गरगहना आदि हो। यी दुवैको समय तथा शब्दमा फरकपना भए पनि सन्दर्भ तथा संस्कार भने एउटै रहेको छ। परापूर्वकालदेखि बिहे गरेर दिएकी चेलीलाई कर्मघरमा गाह्रोसाह्रो नहोस्, राम्रोसँग लालनपालन होस् तथा धनपैसाको अभावमा तत्कालका लागि दुःख भोग्नु नपरोस् भन्ने पवित्र सोचका साथ कन्याका अभिभावकले राजीखुसीले कन्यादानसँगै दिने दाइजो समयसँगै विकृत हुँद गयो। अहिले दाइजो प्रथा समाजमा महिला हिंसा तथा विकृतिको प्रमुख कारक बनेकोे छ। कानुन के भन्छ ? दाइजो विकृति नियन्त्रणका लागि नेपालमा रहेको सबैभन्दा बलियो कानुन सामाजिक व्यवहार सुधार ऐन, २०३३ हो। कानुनी प्रावधानअनुसार बिहे हुँदा जीउमा लगाएको एकसरो गहनाबाहेक आफ्नो कुल परम्पराअनुसार राजीखुसीले दिनेले पनि बढीमा दस हजार रुपैयाँसम्मको मात्र दाइजो दिन हुन्छ भन्ने व्यवस्था रहेको र दफा ५(३) मा त्यसभन्दा बढी लिएदिएको दाइजो जफत गरी दस हजार रुपैयाँसम्म जरिवाना वा पन्ध्र दिनसम्म कैद वा दुवै सजाय हुने व्यवस्था छ। त्यस्तै बिहे हुँदा तीलक लिन नहुने र तीलक लिनेलाई बिगो जफत गरी बाह्र हजारदेखि पच्चीस हजार रुपैयाँसम्म जरिवाना वा ३० दिनसम्म कैद वा दुवै सजाय हुने व्यवस्था छ। मुलुकी ऐन, २०२० ले दाइजोको परिभाषा गर्दै स्वास्नी मानिसलाई माइती, मावलीपट्टि नातेदार, इष्टमित्रले दिएको चलअचल सम्पत्ति र त्यसबाट बढेबढाएको सम्पत्ति दाइजो ठहर्छ भन्ने व्यवस्था गर्दै महिलाले आफ्नो दाइजो तथा पेवाको सम्पत्तिलाई आफूखुसी गर्न पाउने र आफ्नो शेषपछिको भोगचलनका लागिसमेत आफूखुसी हकवाला तोक्न पाउने भनी उल्लेख छ। त्यस्तै नेपालको संविधान २०७२ मा समानताको हकअन्तर्गत पैत्रिक सम्पत्तिमा सबै सन्तानको समान हक रहने प्रावधान छ। त्यस्तै मौलिक हक र कर्तव्य अन्तर्गत महिलाको हक मा महिलाविरुद्ध धार्मिक, सामाजिक, सांस्कृतिक परम्परा, प्रचलन वा अन्य कुनै आधारमा शारीरिक, मानसिक यौनजन्य हिसा र शोषण गर्नु दण्डनीय हुनेछ भनी लेखिएको छ। साथै सम्पत्ति र पारिवारिक मामिलामा दम्पतीको समान हक हुने व्यवस्था पनि संविधानले गरेको छ।"
"थारू जनप्रतिनिधि, थरुहट राजनीति","थारू समुदायको नयाँ वर्ष माघी आँगनमा छ। डेढ दशकदेखि काठमाडौं उपत्यका र वरपर बस्ने थारूहरूले टुँडिखेलमा माघी मनाउँदै आएका छन्। केही वर्षयता राजनीतिक फुटका कारण राजधानीमा माघीको महोत्सव दुई ठाउँमा हुँदै आएको थियो। यसपालि एकै ठाउँमा मनाउने भनेर एकताको सन्देश दिइएको छ। तर चाडवाडको एकतासँगै थरुहटकेन्द्रित पार्टीको अस्तित्व जोगाउने राजनीतिक बहस भने सुनिएको छैन। यस आलेखमा मंसिर २१ मा भएको प्रतिनिधिसभा र प्रदेशसभाको चुनावमा थारू समुदायबाट प्रतिनिधित्व गर्नेहरूले थरुहटकेन्द्रित पार्टीको अस्तित्व जोगाउन कस्तो कसरत गर्लान् तथा थरुहट प्रदेशको सवाल र थरुहटकेन्द्रित पार्टी इतिहासमै सीमित हुने त होइनन् भन्ने विषयमा उत्तर खोज्ने प्रयास गरिएको छ। २७ जना थारू जनप्रतिनिधि जनताको सही म्यान्डेट देखिने भएकाले प्रत्यक्ष चुनावमा होमिने धेरैजसो नेताको चाहना हुन्छ। नभए समानुपातिकमा एक नम्बरमा रहेका कांगे्रसका कृष्णप्रसाद सिटौला प्रत्यक्ष चुनावमा किन होमिन्थे ? प्रतिनिधिसभा र प्रदेशसभाको चुनावमा थारू समुदायबाट प्रत्यक्ष र समानुपातिक गरी विभिन्न दलबाट ४०४ उम्मेदवार थिए। तीमध्ये प्रतिनिधिसभामा १० र प्रदेशसभामा १७ गरी २७ जना सांसद विजयी भए। विजयी प्रतिनिधिसभाका १० जना थारूमा एमाओवादी र कांग्रेसबाट ३३ जना, एमाले र राजपाबाट २२ जना छन्। त्यस्तै प्रदेशसभातिर एमाले ७, एमाओवादी ५, कांग्रेस ४ र राजपाबाट १ जना छन्। गच्छदारदेखि रेशमसम्म थारू उमेदवारमा सुनसरी ३ बाट यसपालि कांगे्रसका विजयकुमार गच्छदार पुनः एमालेकी भगवती चौधरीलाई पराजित गरी चर्चामा रहे। देउवाले लगातार ६ पटक चुनाव जिते, थारू समुदायबाट लगातार ६ पटक चुनाव जित्ने एक्ला हस्ती बने गच्छदार। त्यसैले विजयको उन्मादमा विजय कुर्लिंदैछन्, मैले बनाएको राजनीति ५० वर्षसम्म कुनै थारूले बनाउन सक्दैन। तर मतगणनामा धाँधली भयो भनेर भगवती सर्वोच्च अदालतमा रिट हालेर गच्छदारको शपथ रोक्ने प्रयासमा छिन्। सर्वोच्चले पनि मटपेटिकालगायत त्यस क्षेत्रको मतगणनासम्बन्धी कागजात सुरक्षित राख्न भनिसकेको छ। रेशम चौधरीले कैलाली १ बाट प्रतिनिधिसभामा प्रतिद्वन्द्वीलाई तेब्बर मतले हराउँदै सर्वाधिक चर्चामा रहे। कैलालीको टीकापुर क्षेत्र सधैं आन्दोलनकारी शक्तिलाई नै मत हाल्छ भन्ने यो गतिलो उदाहरण हो। प्रतिनिधिसभामा यसअघि फोरम लोकतान्त्रिकबाट सोही क्षेत्रबाट जितेका वर्तमान स्थानीय विकास राज्यमन्त्री जनकराज चौधरी राजपाका कृष्णबहादुर चौधरीसँग प्रदेशसभामा पछारिए। टीकापुर घटना सल्टिनुपर्छ भनेर गैरथारुहरूले पनि रेशमलाई भोट दिएको देखिन्छ। पूरै राप्ती क्षेत्रमा एक्लै जित हासिल गर्दै कांगे्रस नेता तथा श्रम तथा रोजगार राज्यमन्त्री डिल्लीबहादुर चौधरीले प्रदेशसभामा बीउ जोगाए। एमाओवादीका अमनलाल मोदी थारूले मोरङ ४ मा कांग्रेसका महेश आचार्यलाई प्रतिनिधिसभामा पछारे। यता हारेर पनि केही थारू उम्मेदवार चर्चामा छन्। निरन्तर जित्दै आएका कांग्रेसका रामजनम चौधरी (कैलाली ३), सुरेन्द्रप्रसाद चौधरी (पर्सा ३) प्रतिनिधिसभामा हारेका छन्। सुरेन्द्रलाई त स्थानीय चुनावमा अन्तर्घात गरेको भनेर कांग्रेस जिल्ला कमिटीले कारबाहीको सिफारिससमेत गरेको छ। प्रदेशसभामा राजपाका राजकुमार लेखी (सप्तरी १ (क)) दोस्रो स्थान मात्रै बनाउन सके। लक्ष्मण थारूले गच्छदारको साथ छोडी राजपाबाट धनगढी कारागारबाट कैलाली ५ मा उम्मेदवारी दिएका थिए। पहिलेको चुनावभन्दा सम्मानजनक मत ल्याए पनि प्रतिद्वन्द्वीलाई उनले टक्कर दिन सकेनन्। संघीय लोकतान्त्रिक राष्ट्रिय मञ्च (थरुहट) की अध्यक्ष रुक्मिणी चौधरीले तेस्रोपटक सांसद बन्ने दाउमा यसपालि पनि समानुपातिकमा उम्मेदवारी दिएकी थिइन्। उनको दलले नेपालभर प्रतिनिधिसभातर्फ १४ हजार ३२५ र प्रदेशसभातर्फ १० हजार ६०९ मत प्राप्त गर्न सक्यो। थ्रेसहोल्ड कटाएर राष्ट्रिय दलको सांसद बन्ने उनको सपना चकनाचुर भएको छ। उता नेपाल लोकतान्त्रिक फोरमका तत्कालीन सहअध्यक्ष भानुराम चौधरी पार्टी अध्यक्ष गच्छदारसँगै कांग्रेसमा विलय नभई संघीय समाजवादी दलबाट कैलाली ३ बाट उम्मेदवार भए। तर हजार भोट पनि नकटाई उनले लज्जास्ूपद हार व्यहोरे। थारूवान प्रदेशको चर्चा तराईका आदिवासी थारूहरू विभिन्न जंगली जनावरदेखि मलेरियासँग लड्दै आए। औलोग्रस्त तराईमा उनीहरूमात्रै बाँच्न सक्थे। यसैले राज्यको कर संकलन र श्रमका काममा उनीहरूले महत्वपूर्ण भूमिका खेले। औलो उन्मूलनपछि तराईमा अरूको पनि बसाइँसराइ भयो। अर्जुन गुणरत्नेका अनुसार कर प्रशासनमा कर्मचारीतन्त्रको प्रयोग हुन थालेपछि सत्ताशक्तिको नजिक रहेका पहाडेलाई फाइदा भयो तर यस व्यवस्थाले थारूलाई पाखा लगायो। परशुनारायण चौधरी, फत्तेसिंह थारूलगायत दुईचारजना थारू पञ्चायतकालमा सत्तामा त पुगे, तर समुदायका लागि काम गर्ने उपयुक्त वातावरण बनाइएन। पञ्चायत व्यवस्थाको अन्त्यपछि २०४६ सालमा बहुदलीय शासन प्रणाली लागू भयो, तर यस्ता शासन प्रणाली पनि थारू समुदायका लागि कहिल्यै आएको जस्तो अनुभूति भएन। राज्य र गैरराज्य दुवै पक्षबाट शोषण, उत्पीडनमा परेका थारूहरूलाई माओवादीले २०५२ सालमा जनयुद्ध सुरु गरेर स्वशासनको अधिकार दिने नारा ल्यायो। त्यसपछि खासगरी मध्य र सुदूरपश्चिम क्षेत्रका थारू युवाले विद्रोहको झन्डा उठाए। कैलालीको गेटा गाविसका जमिनदार शिवराज पन्तविरुद्ध १९ जना कमैयाले २०५७ सालमा गरेको विद्रोह सफल भएपछि उनीहरू थप उत्साहित बने। त्यो विद्रोहले सरकारलाई २०५७ साउन २ मा कमैया मुक्तिको घोषणा गर्न बाध्य बनायो। अब थारूहरू अरूको थिचोमिचो सहन तयार छैनन् भन्ने आन्दोलनको प्रस्थानबिन्दु थियो त्यो। त्यही विद्रोहले माओवादीले उठाएको मगरात, लिम्बुवान, नेवाः लगायत प्रदेशको चर्चा सँगसँगै थारूवान प्रदेशको पनि चर्चा सुरु भयो। थारूवान प्रदेशको लोभमा पारेर थारू मुक्तिको सपना देखाइएपछि अधिकांश थारू माओवादी पार्टीतिर आकर्षित भए। २०५८ सालमा संकटकाल लाग्नुअघिसम्म उनीहरू उति धेरै संख्यामा माओवादी पार्टी प्रवेश गरेका थिएनन्। संकटकालपछि गाउँगाउँँमा सर्च मा जाँदा प्रहरी र सेनाले सबै थारूलाई माओवादी भनेर सताउन थालेपछि उनीहरू माओवादी बन्न बाध्य भए। इन्सेकको रिपोर्टअनुसार एक दशकको जनयुद्धमा खसनेपालीभाषीपछि थारूभाषी सबैभन्दा बढी हताहत भए। त्यसै सिलसिलामा ८३३ थारूले ज्यान गुमाए, २४१ जना बेपत्ता पारिए, ४४ जना अपांग भए। नेकपा माओवादीले २०५४ सालमै जातीयक्षेत्रीय मुद्दा र जनयुद्धलाई जोड्न खोजेको थियो। यसै क्रममा माओवादीले दाङदेखि कञ्चनपुरसम्म थरूहटथारूवान बनाइनुपर्छ भन्ने मुद्दा द्वन्द्वको बेला उठाएको थियो। तर माओवादी शान्ति प्रक्रियामा आएपछि थरूहट आन्दोलनले तीव्रता पायो। २०६९ वैशाखमा थरुहटका पहिचानका लागि अर्काे आन्दोलन भएको थियो। त्यसबेला एमाओवादीले दाङदेखि पश्चिम कैलाली, कञ्चनपुरसहित थरुहट प्रदेश सुरक्षित रहेको नक्सासहितको दश प्रदेशको खाका बाहिर ल्यायो। तर कांग्रेस र एमालेले भने आफ्ना भ्रातृ संगठनलाई थरुहटविरुद्ध खुलेआम रूपमा सडकमा उतारे, कैलालीकञ्चनपुर बन्दको घोषणा गराए र आफू पनि थरुहट प्रदेश निर्माणविरुद्ध लागे। माओवादीका नेता लेखराज भट्टले पनि मन्त्री पदमा बहालमा रहेकै बेला पार्टी निर्णयको विरोध गर्दै अखण्ड सुदूरपश्चिमको वकालत गरे। थरुहट पहिचानको राजनीति २०६४ सालमा भएको संविधानसभाको निर्वाचनपछि प्रत्यक्षतर्फ १३ र समानुपातिकतर्फ २४ गरी ३७ जना थारू सभासद् भए। तर संविधानसभामा पहिचानसहितको संघीय प्रदेश कायम नभएपछि कांग्रेस, एमालेमा लागेका धेरै थारू नेताले पार्टी परित्याग गरे। कांग्रेसका नेता विजयकुमार गच्छदार कांग्रेसबाट मधेसी जनअधिकार फोरममा गए। उनीसँगै सांसद रामजनम चौधरी, मंगल चौधरीलगायत थारूको ठूलै हुल फोरम छिर्यो। फोरमका अध्यक्ष उपेन्द्र यादवसँगको मनमुटावपछि गच्छदारले छुट्टै फोरम लोकतान्त्रिक पार्टी गठन गरे। माओवादी कैलालीका इन्चार्ज लक्ष्मण थारू विद्रोह गरी थरूहट तरार्र्ई पार्टी बनाउँदै अन्ततः फोरम लोकतान्त्रिकमा गए। यस्तो दलबदलको सूची लामै छ। विजय गच्छदार कांगे्रससँग मिलेर ठूलो गल्ती गर्यो भनेर भानुराम थारू पछुताउँदै फोरम लोकतान्त्रिक ब्युँताउने कसरत त गर्दैछन्, तर त्यो बालुवाबाट तेल निकाल्नुसरह हुनेछ। थरूहट संयुक्त संघर्ष समितिको पहिलो चरणको आन्दोलन २०६५ फागुन १९ देखि चैत १ गतेसम्म चलेको थियो। थारू समुदायलाई मधेसीमा सूचीकरण गरिएको विरोधमा उक्त आन्दोलन भएको थियो। उनीहरू आफ्नो पहिचान आदिवासी जनजाति रहेको र त्यही हुनुपर्ने माग गरेका थिए। तेह्रदिने आन्दोलनपछि सरकार र थारू समुदायबीच ६ बुँदे सहमति भयो, तर ती सहमति कार्यान्वयनमा सरकार अग्रसर भएन। पुनः २०६६ साल वैशाखमा बाह्रदिने आन्दोलन भयो। विभिन्न चरणको वार्तापछि २०६५६६ सालको थरूहट आन्दोलनबाट थारूहरूको पहिचान मधेसी पहिचानभन्दा फरक हो भन्ने मान्यता स्थापित हुनुबाहेक अन्य पक्षमा खासै उपलब्धि भएन। थरुहट तराई पार्टीको जन्म विगत फर्केर हेर्दा ०६५०६६ भएको ऐतिहासिक थरुहट आन्दोलनलगत्तै थरुहट पार्टीको गठन गर्नुपर्ने महसुस आन्दोलनका अगुवाहरूबाट भएको थियो। आन्दोलनको समीक्षा गर्न ३० र ३१ जेठ ०६६ मा वीरगन्जमा भेला भए, तर निकास निस्किएन। त्यसबेला आन्दोलनकारी शक्ति संघीय लोकतान्त्रिक राष्ट्रिय मञ्चका अध्यक्ष लक्ष्मण थारू थिए भने लोकतान्त्रिक समाजवादी पार्टीका अध्यक्ष उपेन्द्र गच्छदार थिए। संविधानसभामा ती घटकका क्रमशः २ र १ जना सभासद् थिए। त्यसैले ती दुईले एकैपटक नयाँ पार्टी खोल्ने साहस नगर्दा नयाँ पार्टी जन्मिन सकेन। विभिन्न उतारचढावपछि थरुहट तराई पार्टी नेपाल दल नेपालगन्जमा आमसभा आयोजना गरी २७ साउन ०६८ मा घोषणा भएको थियो। पार्टी घोषणाको करिब डेढ वर्षपछि ४ पुस ०६९ मा मात्र निर्वाचन आयोगमा यो विधिवत् रूपमा दर्ता भयो। पार्टी दर्ता नहुँदै २०६९ असोज १८ गते पार्टीका संस्थापक अध्यक्ष लक्ष्मण थारूसहित अर्का थरुहट नेता योगेन्द्र चौधरी मधेसी जनअधिकार फोरम (लोकतान्त्रिक) मा छिरे। यस घटनाले थरुहट कार्यकर्तामा ठूलै खैलाबैला मच्चायो। यतिले मात्र थरुहट तराई पार्टी नेपालको फुटको क्रम रोकिएन। १० पुस ०७३ मा थरुहट तराई पार्टी नेपाल (लोकतान्त्रिक) नामक अर्को पार्टी गठन गरेको खुलासा सो पार्टीकी सांसद गंगा सत्गौवा थारूले गरिन्। उनले घोषणाको २ महिना पनि आफ्नो पार्टी टिकाउन सकिनन्। उनी नयाँ शक्ति पार्टी नेपालमा केन्द्रीय सदस्यको जिम्मेवारी लिँदै छिरिन्। नयाँ शक्ति पार्टीले पनि एउटा भए पनि सांसद पायो। तर नयाँ शक्तिबाट २०७४ मंसिरको चुनावमा सांसद पद सुरक्षित नहुने देखिएपछि गंगा एमाले छिरेर समानुपातिक उम्मेदवार भइन्। आफ्नो राजनीतिको सुरुवातको पृष्ठभूमि एमाले नै भएको भन्दै चुनावमा सक्रिय पनि भइन्, तर एमालले उनलाई अन्तिम छनौटमा पारेन। मधेसी जनअधिकार फोरम (लोकतान्त्रिक) को केन्द्रीय सदस्यसमेत रहेका लक्ष्मण थारूले ४ पुस २०७३ मा विज्ञप्ति जारी गर्दै पार्टीको साधारण सदस्यसमेत नरहने गरी फोरमबाट पनि राजीनामा दिए। टीकापुर घटनाको अभियोगमा २८ महिनादेखि जेल जीवन बिताउँदै आएका उनी हाल धनगढी कारागारमा छन्। २०७४ मंसिरको चुनावमा राजपाबाट कैलाली ५ मा प्रतिनिधिसभाको सांसद उम्मेदवार भई उनले ६ हजार भोट ल्याएका उनमा थरुहट राजनीतिमा निर्णायक मोड ल्याउने क्षमता देखिन्छ। सकियो थरुहट पार्टी थरुहट आन्दोलनको देनकै कारण २०७० सालको दोस्रो संविधानसभाको चुनावमा प्रत्यक्षतर्फ १९ जना थारू सभासद् बने भने समानुपातिकतर्फ २३ जना थारू सभासद् भए। तर थरुहट पहिचानको राजनीति यसबीचमा सेलाएको छ। पहिचानको राजनीति पहिले लिम्बुवानमा उत्कर्षमा थियो, तर स्थानीय र हालको प्रतिनिधिसभाको चुनावमा लिम्बुवान पहिचानकेन्द्रित दलको हरिविजोग भएको छ। उसले एउटा वडा पनि जित्न सकेन। थरुहट तराई पार्टी नेपालले २०७४ वैशाखमा आफूलाई फोरम लोकतान्त्रिकमा समाहित गर्यो। तर १४ असारमा भएको स्थानीय चुनावमा गाउँपालिका, नगरपालिका स्तरमा फोरम लोकतान्त्रिकले जम्मा ६ स्थान मात्रै हासिल गर्न सक्यो। आफूले छोडेका उपेन्द्र यादवभन्दा स्थानीय निकायमा कम सिट ल्याएपछि गच्छदार तिल्मिलाएका थिए। पार्टीमा एक्लौटी गरेको भनेर उनका सहकर्मीहरूले उनलाई छोड्दै गए। अन्ततः २०७४ असोज २८ मा उनले फोरम लोकतान्त्रिकलाई कांग्रेसमा विलय गराए। थरुहट पहिचानको पार्टी भनेर यही फोरम लोकतान्त्रिक मात्रै जोगिएको थियो, त्यो पनि इतिहास भयो। भानुराम थारू पुनः फोरम लोकतान्त्रिकलाई ब्युँताउने प्रयासमा छन् तर अब जाग्ने छाँटकाँट छैन थरुहट पार्टी। पार्टीको संगठन खहरे खोलाजस्तो हुनु राम्रो होइन। २७ साउन ०६८ मा गठन भएको थरुहट तराई पार्टी स्थापनाको ६ वर्षमै खहरे खोला झैं स्यापसुप सुकेको छ। यस पार्टीलाई सुरुमा फोरम लोकतान्त्रिकमा विलय गराए गच्छदारले, पछि कांग्रेसमा। यस्तो लाग्छ, गच्छदार आफ्ना कविलाका मान्छे कांग्रेसका लागि बटुल्नै भनेर फोरम लोकतान्त्रिक खडा गरेका थिए। कांगे्रससँग मिलेर ठूलो गल्ती गर्यो भनेर आज भानुराम थारू पछुताउँदै फोरम लोकतान्त्रिक ब्युँताउने कसरत त गर्दैछन्, तर त्यो बालुवाबाट तेल निकाल्नु सरह हो। गोपाल दहित मन्त्री पदमा नहुँदा हुन् त उनले पनि गच्छदारको साथ छाडिसक्थे। मन्त्री पद खुस्किएको अर्को दिनदेखि दहित भानुरामसँग हातेमालो गर्न अघि सरे आश्चार्य मान्नु पर्दैन। एक्लो थरुहट पार्टी हाँक्छु भनेर लागेकी रुक्मिणी अनि दहित, भानुराम, गंगा संयुक्त भए पनि थरुहट पार्टी बौरिने छाँट भने छैन। एउटा सानो झिल्को भने बाँकी देखिन्छ : त्यो हो रेशम प्रकरण। रेशम चौधरीलाई टीकापुर घटनाको अगुवाइ गरेको भनेर निर्वाचन आयोगले विजयको प्रमाणपत्र दिएन। रिट लिएर अदालत पुगेका उनलाई अदालतले पनि ढोका बन्द गरिदियो। जबकि सरकार आफैंले गठन गरेको गिरीशचन्द्र लाल आयोगले हालै बुझाएको प्रतिवेदनमा टीकापुर काण्ड राजनीतिक घटना भन्दै कसैलाई दोषी ठहर गरेको छैन। टीकापुर काण्डमा मुछिएका थारू बन्दीहरूलाई नछाडिए र रेशमलाई प्रमाणपत्र नदिइए पश्चिम थरुहट पुनः आन्दोलित हुन सक्छ। तर यसको बागडोर कुनै थरुहट पार्टीसँग नभई राजपाको हातमा हुने देखिन्छ।"
रेसादार खानेकुरा नखाए बर्बाद,"नेटफ्लिक्स डकुमेन्टरी शृंखलाको रोटन ले खाना र हाम्रो सम्बन्धजस्तो महत्वपूर्ण विषयमा कुरा उठाएको छ । पहिलो शृंखलाले माहुरीको कोलोनी कोल्याप्स (माहुरीको जनसंख्यामा कर्मी माहुरी नास हुने पछिल्लो प्रवृत्ति) तथा अन्तर्राष्ट्रिय कम्पनीहरूले मह भन्दै महभन्दा अरू नै पदार्थ क्यान र बोतलमा भरेर बेचेको विषयलाई जोड दिन्छ । दोस्रो शृंखलाले खाने कुराका कारण हुने गरेका एलर्जीहरूलाई उल्लेख गर्छ । यी दुई विषय फरक भए पनि दु्ई विषयवस्तुले नै कथालाई सँगै बुनेको छ । पहिलो, वातावरणका कारण हाम्रो स्वास्थ्यमा पार्ने असर । मान्छेहरू प्रकृतिबाट धेरै टाढिइसकेका छन् । त्यसो हुँदाहुँदै पनि हामी रहेको वातावरणबाट हामी नियमित प्रभावित छौं । विस्तारै नास हुँदै गरेका हाम्रा शरीर र त्योभन्दा धेरै मान्छेसँगको सम्पर्कमा आएकै कारण नास हुँदै गरेका प्राणीवनस्पतिले हामी बस्ने ग्रहको लयबाट आश्रित अस्तित्व अलग हुँदै गरेको प्रस्ट हुन्छ । व्यापक हुँदै गरेको अल्मोन्ड (देशी बदाम) उद्योगका लागि पोलिनेटर (परागण) को आवश्यकता पर्छ । यही विषयले मह व्यवसायी र माहुरीलाई आज धेरै तनाव दिएको छ । कोलोनी कोल्याप्स अहिले अनियन्त्रित र आक्रामक रूपमा बढेको छ । यसो हुनुको मुख्य कारण यी घुमन्ते माहुरीहरूमा रोग लाग्नु नै हो । यो त एउटा मात्रै उदाहरण हो मान्छेवनस्पतीप्राणीबीचको सम्बन्ध र यसमा मानव जातिको बेवास्ताको । अब परागसेचन छैन, मह छैन र अलमण्ड पनि छैन । धेरै कुरा छैन । पछिल्लो एक पुस्तामा मात्रै व्यापक रूपमा सुरु भएको खानासम्बन्धी एलर्जीले प्रकृतिको लयबाट मानव जाति कति टाढियो भन्ने बलियो उदाहरण पेस गर्छ । केही समयअघिसम्म मात्र हामी प्रकृतिमै फलाइएका वा त्यसबाट लिइएकाबाहेक अरू खाना खाँदैनथ्यौं । औद्योगिक मोनोकल्चर (खास क्षेत्रमा कुनै एउटा मात्रै अन्न, सागपात वा फलफूल उत्पादन गर्ने प्रचलन) खासगरी अचम्मसँग बढ्दो आठमध्ये एक वा सबै एलर्जीका लागि जिम्मेवार छ । यो एलर्जीको विषयले हामीलाई दोस्रो विषयवस्तुमा लैजानेछ : त्यो हो माइक्रोबायोमा (माइक्रोअर्गानिजम्) । भुँडीभित्र बस्ने ब्याक्टेरिया सम्भवतः हाम्रो सम्पूर्ण शरीरकै सबैभन्दा महत्वपूर्ण विषय हो । दिमागलाई शरीरको निर्देशक अंग मानिए पनि केही समय अघिमात्रै माइक्रोबायोमाका बारेमा प्राप्त सबै डेटाबारे आफ्नो जिज्ञासु आँखा उठाएका छन् । उक्त तथ्यअनुसार हाम्रो स्नायुतन्त्र र भुँडीको सम्बन्ध घनिष्ट रूपले हाम्रो स्वास्थ्यसँग जोडिएको छ । स्मरणीय छ भुँडीको आफ्नै स्नायुतन्त्र हुन्छ । हाम्रो माइक्रोबायोमाले वातावरणसँग सीधा प्रभाव राख्छ । विदेशी भूमिमा जाँदा स्यानिटाइजर (हातमा दलिने ब्याक्टेरिया मार्ने झोल) ले राम्रो काम गर्छ, तर नियमित रूपमा आफ्नै घर वा स्थानीय क्षेत्रमा बस्दा पनि सो स्यानिटाइजर प्रयोग गर्ने हो भनेचाहिँ त्यसले हाम्रो रोग प्रतिरोधात्मक क्षमतालाई उल्टै कमजोर बनाउँछ । यसको अर्थ ः आफ्ना बच्चालाई धुलोमा खेल्न दिनुहोस् । आफू पनि धुलोमा खेल्नुहोस् । ती ब्याक्टेरियाले तपाईंलाई बलियो बनाउँछन् । त्यसो हुँदाहुँदै पनि शुद्धता र खाना तथा वातावरणका बारेमा अजीवलाग्दा आविस्कारहरू गरिएका छन् । जुस र जुस बनाउने प्रक्रियाकै उदाहरण लिऊँ । यसमा एकदमै राम्रोसँग सफा गर्ने (र नाफा गर्ने पनि ) प्रचलनको सुरुवात भएको छ । पाँच या दस दिनसम्म जुस पिएमा तपाईंको शरीर पूर्ण रूपमा ताजा हुन्छ भनिन्छ । तर तीतो सत्य के हो भने अहिलेको टिनका क्यान र प्लास्टिकमा भरिएका जुस र सफ्ट ड्रिंकमा केही पनि फरक छैन । किनभने फलफूलमा हुने सबैभन्दा फाइदाजनक भाग रेसालाई नै जुसबाट निकालिने गरिन्छ । स्थानीयस्तरमा तपाईंले खाने जुसमा त्यसै गर्ने प्रयास गरिन्छ । यस्तो जुसबाट कम फाइदा हुन्छ । अहिले टिनका क्यान र प्लास्टिकमा भरिएका जुस र सफ्ट ड्रिंकमा केही पनि फरक छैन । किनभने फलफूलमा हुने सबैभन्दा फाइदाजनक भाग रेसालाई नै जुसबाट निकालिने गरिन्छ । हामीले धेरै अघिदेखि थाहा पाएका छौं, शरीरभित्रका खाना र मललाई सहज रूपमा घचेड्नका लागि रेसा (फाइबर) महत्वपूर्ण छ । रफेज का रूपमा समेत चिनिएको रेसाका खास दुई प्रकार छन् ः घुलनशील र अघुलनशील रेसा । दुवै रेसा सहज दिसाका लागि अति महत्वपूर्ण भूमिका खेल्छन् । धेरै रेसायुक्त खाना खाँदा अपानवायु (पाद) र पेट ढुस्स पनि हुन सक्छ । तर चिनी नै चिनी हालिएका र रेसा निकालिएका क्यान र बोतलयुक्त भोजन र पेयले हामीलाई कब्जियत हुन्छ । ठीक मात्रा मिलाएर फलफूल, सागसब्जी र अन्न खाने हो भने शरीरले पर्याप्त रेसा पाउँछ । रेसाले मुटुजन्य रोग, जोर्नीको दुखाइ र मधुमेहमा त सहयोग गर्छ नै, यसले मृत्युदर घटाउन पनि सहयोग गर्ने देखाएको छ । रेसादार भोजनको भूमिका खाना पचाउनमा अति महत्वपूर्ण छ । खाएको खाना इन्जाइमले टुक्र्याउँछ, आन्द्राले पोषणलाई सोस्छ । रेसाले सोस्न नसकेका मोलिक्युललाई बाहिर ल्याउन मद्दत गर्छ अथवा भुँडीका माइक्रोअर्गानिजम्का लागि ती मोलिक्युल नै खाना बन्न जान्छन् । सेल होस्ट र माइक्रोब नामक अध्ययन प्रतिवेदनमा कम रेसा र धेरै चिल्लोयुक्त खाना खुवाइएको मुसाको अध्ययन गरिएको छ । धेरै चिल्लो र कम रेसादार खाना दिँदा मुसाको पेटका जीवाणु सखाप भयो, सोही कारण प्रतिरक्षा प्रणालीले प्रतिक्रियासमेत दियो । प्रतिवेदनमा प्रकाशित विवरणअनुसार कम रेसादार खाँदा हुने गलत प्रभाव धेरै छन् । माइक्रोअर्गानिजम्मा परेको असर त छँदैछ, मुसामा समेत तीव्र परिवर्तन भयो । मुसाको आन्द्रा नै सानो भयो । म्युकसलेयर झनै पातलो भयो । त्यसकै परिणामस्वरूप इन्टेस्टाइनल वालनजिक जीवाणु पुग्यो र सोही अतिक्रमणका कारण प्रतिरक्षा प्रणालीले गलत प्रतिक्रिया दियो । यस्तो खालको खाद्य जारी राख्दा नियमित रूपमा लामो समयसम्म दुख्नेपोल्नेसुनिने हुन्छ । जस्तो कि मुसो मोटो भयो र रगतमा धेरै चिनी जम्मा गर्यो । तर रेसादार खाना खुवाउँदा भने उनीहरूको स्वास्थ्यमा नाटकीय सुधार भयो र आन्द्राको जीवाणुको संख्या पनि बढ्यो । अध्ययनकर्तामध्ये जर्जिया स्टेट विश्वविद्यालयका यान्द्रु टी गेवासले सबै जीवाणुका लागि रेसा नै मुख्य खाना हो भन्ने महसुस गरे । डा गेवासले भने एकातर्फ रेसाले हामीलाई केही दिएर स्वास्थ्यको हित गरेको छ, परोक्ष रूपमा यो खानाको स्रोत पनि हो । खाद्यको रेसामा जीवाणुले एकपटक शक्ति उत्पादन गरेपछि उनीहरूले खानाको केही टुक्रा फ्याँक्छन् । त्यही खानाका टुक्रालाई परिवर्तनशील फ्याटटी एसिडका रूपमा आन्द्राका कोषले सोस्छन् र ऊर्जाको रूपमा प्रयोग गर्छन्, न्युयोर्क टाइम्सका कार्ल जाइमर लेख्छन् । माइक्रोबायल प्रणालीमा जीवाणुको शान्तिपूर्ण सहअस्तित्व कमरेसा भएको खानामा वितरण हुन्छ । भोक लाग्छ । रेसामा आ िश्रत जीवाणु भोकै पर्छन् । तिनै जीवाणुमा आ िश्रतको हालत पनि त्यस्तै हुन्छ । कोलोनी कोल्याप्स हुन्छ । यसपछि लोप हुने होइन, उत्तेजना र तनाव हुन्छ । दुख्नेपोल्नेसुनिने कुराले संक्रमणसँग लड्न मद्दत गर्छ । तर यो नियमित रूपमा हुन थाल्यो भने यसले शरीरका अंगलाई हानि गर्छ । नियमित रूपमा दुख्नेपोल्नेसुनिने विषयले खानाबाट प्राप्त हुने क्यालोरीलाई समेत दक्खल दिन्छ । तागतको निम्ति त्यसलाई बर्न (धुल्याउनु) को सट्टा क्यालोरीलाई फ्याटका रूपमा भण्डारण गर्छ, जाइमर लेख्छन् । रेसा मोटोपनासँग मात्र जुध्दैन । रोग प्रतिरक्षा प्रणालीमा हुने खराबीसँग पनि रेसा जुध्ने विश्वास गरिन्छ । फाइबर सप्लिमेन्ट (पेटमा रेसा कम नहोस् भनेर दिइने वैकल्पिक रेसा) ले यस्तोमा काम गर्दैन । हाम्रा माइक्रोअर्गानिजम्हरूले अनेक प्रकार रेसायुक्त चीजहरू रुचाउने र ती चीज हाम्रै खेतबारी र बजारमा पाइने हुनाले अवस्था सहज छ । जीवनको प्रारम्भमा हाम्रो खानामा खासै रेसा पाउँदैनौं । आफ्नो किताब क्याचिङ फाय मा बेलायती मानवजीवसम्बन्धी विज्ञ रिचर्ड रङ्घाम् लेख्छन् अन्य प्राइमेटका तुलनामा मान्छेको सानो आन्द्रा हुनुको मतलब ठूला किसिमका बाँदर जातिजतिको प्रभावकारी रूपमा हामी वनस्पतिको रेसा उपयोग गर्न सक्दैनौं । त्यसो हुँदा पकाइएका रेसादार खाना नै थप रेसा र पोषणका लागि हाम्रो महत्वपूर्ण स्रोत हो । त्यसका लागि हामीले रेसायुक्त खाद्य, फलफूल र सागपात भान्छामै ल्याउनैपर्छ । तर प्रोसेस गरिएका बोत्तले चिनी झोल, प्याकेटका बिस्कुट, चाउचाउ र सप्लिमेन्टयुक्त खाद्यले कुनै काम गर्दैन । हाम्रो माइक्रोबायमा (माइक्रोअर्गानिजम्) ले बाँच्नका लागि सदीयौंदेखि जे खाने बानी लागेका छ, त्यही रोज्छ । बीना ती चीजहरू पेटभित्रका असल जीवाणु नास हुन्छन् । त्यसले प्रणालीव्यापी विनास नै निम्त्याउँछ । रेसाविनाको खानाको मतलब हामीले वातावरणको अनादर गर्नु हो । वातावरणले त्यसमा अवश्य पनि कडा प्रतिक्रिया दिन्छ । (प्रिटिफिफ्टीटुकमबाट अनूदित)"
फुटबल संघमा चित्रकार,"नुवाकोट: जिल्ला फुटबल संघ नुवाकोटको चौथो अधिवेशनले पुनः दीपकलाल चित्रकारको अध्यक्षतामा १३ सदस्यीय कार्यसमिति चयन गरेको छ । संघको नवनिर्वाचित उपाध्यक्षहरुमा शनि चित्रकार, अच्युतराज महन्तगिरी र उद्धव पनेरू रहेका छन् । सदस्यमा पूर्णिमा अर्याल, पूर्णमान चित्रकार, सन्तोष नगरकोटी, रवीन्द्र भुजेल, राजेन्द्र खतिवडा, सुरज श्रेष्ठ, रमेशबहादुर आचार्य, श्रीराम तामाङ र सरोज लामा रहेका छन् । अधिवेशनले पूर्व उपाध्यक्ष जीवन लामालाई मानार्थ अध्यक्ष घोषणा गरेको छ । त्यस्तै, नयाँ कार्य समितिको बैठकले महासचिव र कोषाध्यक्ष मनोनित गर्ने छ । अधिवेशनमा फुटबल संघका केन्द्रीय सदस्य रवीन्द्रनाथ श्रेष्ठ र पूर्णमान चित्रकार, जिल्ला खेलकुद विकास समितिका अध्यक्ष बुद्धिबहादुर प्रधान, पूर्व अध्यक्ष राम थापालगायतले धारणा राखेका थिए । प्रतिनिधिसभा सदस्य नारायणप्रसाद खतिवडाले अधिवेशनको उद्घाटनका गरेका थिए । नवनिर्वाचित पदाधिकारीलाई अखिल नेपाल फुटबल संघका केन्द्रीय सदस्य तथा अधिवेशन प्रतिनिधि रवीन्द्र श्रेष्ठले पद तथा गोपनियताको सपथ खुवाए ।"
"भिल्ला रियलसँग हार्यो रियल मड्रिड, प्रशिक्षक जिदान अप्ठेरोमा",काठमामडौँ : यो सिजनको ला लिगामा सुरुबाटै खराब प्रदर्शन गरिरहेको डिफेन्डिङ च्याम्पियन रियल मड्रिडले अर्को अप्रत्यासित हार भोगेको छ । गत सिजन ला लिगा र च्याम्पियन्स लिग दुवै जितेको रियल उपाधि होडमा यो सिजन बार्सिलोना भन्दा १६ अंकले पछि परिसकेको अवस्थामा भिल्ला रियलसँग घरमै हारेसँगै संकट झनै गहिरिएको हो । ग्यारेथ बेलले खेलको सुरुमै गरेको गोललाई अफ साइड दिइएपछि रियलले अन्तिम नतिजा पनि भिल्ला रियललाई सुम्पियो । रियलको घरेलु मैदानमा भिल्ला रियलका लागि काउन्टर एट्याकका क्रममा २१ वर्षीय मिड फिल्डर पाब्लो फोर्नाल्सले गरेका हुन् । उनले काउन्टर एट्याकका क्रममा रिबाउन्ड भएको बललाई रियलका किपर नाभास अघि बढेका बेला जालीको दिशा दिएर सनसनी जित दर्ता गराएका हुन्। ला लिगामा यसअघि भएको सेल्टा भिगोसँगको खेलमा पनि रियलले २२ गोलको बराबरी खेलेको थियो । यो हारपछि प्रशिक्षक जिनेदिन जिदानको संकट चुलिएको छ । टिमले एकपछि अर्को खराब प्रदर्शन जारी राखेपछि गत सिजन च्याम्पियन्स लिग र ला लिगाको उपाधि जिताएका जिदान बर्खास्तीमा पर्ने सम्भावना बढेको छ । यो हारपछि ला लिगामा १८ खेलबाट ३२ अंक जोड्दै रियल लिगको चौथो स्थानमा छ । भिल्ला रियाल १९ खेलबाट ३१ अंक जोड्दै पाँचौ स्थानमा छ भने १८ खेलबाट ४८ अंक जोडेको बार्सिलोना शीर्षमा रहँदा ३९ अंक जोडेको एट्लेटिको मड्रिड दोस्रो स्थानमा छ । भ्यालेन्सिया ३७ अंकसहित तेस्रो स्थानमा छ।
साउदी अरबका महिलाले अब रंगशालामै गएर फुटबल हेर्न पाउने !,"रियाद : साउदी अरबका महिलाहरु पनि अब फुटबल हेर्न रंगशालामै जान पाउने भएका छन्। साउदी अरबका महिलाले पहिलो पटक शुक्रबार फुटबल रंगशालामै पुगेर फुटबलको मज्जा लिएका छन्। यो सँगै साउदी महिलाले नयाँ इतिहास बनाएका छन्। जेद्दाहामा भएको प्रतियोगीतामा साउदी अरबका महिलाहहरु पहिलो पटक सहभागी जनाएर नयाँ इतिहास रचेका हुन्। यसअघि साउदी अरबमा रंगशालामा गएर फुटबल प्रतियोगिता हेर्न वा खेल्न महिलाहरुलाई प्रतिबन्ध गरिएको थियो। अव आफ्ना परिवारजनसँग फुटबल प्रयोगीता हर्न वा र प्रयोगीतामा सहभागी हुन पनि सरकारले खुल्ला गरेको छ। हालै मात्र साउदी अरबको सरकारले किङ्ग अब्दुल्लाह स्पोटर्स सिटी रंगशालामा गएर खेल हेर्न महिलाहरुलाई पनि खुल्ला गरेको हो। रंगशालामा महिला दर्शकहरुका लागि छुट्टा छुट्टै प्रवेशद्वार, शौचालय, पार्किङस्थल लगायतको व्यवस्था गरिएको छ। प्रतियोगितामा खाडी राष्ट्रका महिलाहरुले नयाँ स्वतन्त्रताको पहिलो पटक फाईदा उठाएका छन्। यस वर्षको मध्यबाट साउदी सरकारले महिलाहरुलाई सवारी साधन चलाउन र चलचित्र हलहरुमा गएर चलचित्र हेर्न पाइने व्यवस्था पनि गर्ने निर्णय गरेको छ। साउदी अरब संभवतः कतिपय विषयमा महिलाका लागि विश्वमै सबै भन्दा धेरै अनुदार मुलुक मानिन्छ। यद्यपी साउदीमा युवराज मोहम्मद विनको सुधार योजना अनुसार विस्तारै परिवर्तनको आभास हुन थालेको छ। पहिलो चरणमा त्यहाँका महिलाले समग्र तीन खेल रंगशालामै पुगेर हेर्न पाउने छन्।"
दश खेलाडीमा सीमित लेस्टरसँग चेल्सीको बराबरी,काठमाडौँः डिफेन्डिङ च्याम्पियन चेल्सीले दश खेलाडीमा सीमित लेस्टर सिटीसँग गोलरहित बराबरी खेल्दै इङ्लिस प्रिमियर लिग अन्तरगत शनिबा राति भएको खेलमाा अंक बाँडेको छ । लिगको २३ औँ चरणको खेलमा सुरुबाटै चेल्सीले लेस्टरको दबाब झेलेको थियो । चेल्सीले पनि केही गतिला मुभलाई सदुपयोग गर्न नसक्दा अंक बाँड्न बाध्य भयो । खेलको ६८ औँ मिनेटमा लेस्टरका बेन्जामिन चिलवेल रातो कार्ड खाँदै बाहिरिएपछि १० खेलाडीमा झरेको लेस्टर रक्षात्मक भएको थियो । हजार्ड र फाब्रेगासको ठाउँमा पसेका विलियन र पेड्रोले दोस्रो हाफमा केही प्रयास गरे पनि सफल भएनन् । यो बराबरीपछि चेल्सी २३ खेलबाट ४७ अंकसहित लिगको तेस्रो स्थानमा छ भने लेस्टर समान खेलबाट ३१ अंकसहित लिगको आठौँ स्थानमा छ । पहिलो स्थानमा भने ६२ अंकसहित म्यानचेस्टर सिटी रहेको छ ।
५० वर्षे स्ट्राइकर,"टोकियो : कुनै पनि खेलाडी कुन उमेरसम्म फुटबल मैदानमा सक्रिय रहन सक्ला। यो प्रश्नको ठ्याक्कै एउटै जवाफ नआउन सक्छ। विश्व फुटबलका महान् ब्राजिलियन खेलाडी पेलेले केवल ३७ वर्षको उमेरमा व्यावसायिक खेल जीवनबाट बिदा लिएका थिए। अर्का महान् अर्जेन्टिनी फुटबलर डिएगो म्याराडोनाले पनि ३७ वर्षकै उमेरमा खेल जीवनलाई टुंग्याएका थिए। पेले र म्याराडोना आफ्नो समयका अद्वितीय खेलाडी हुन्। विश्व फुटबलका समर्थकबीच अहिलेसम्म पनि यी दुईमध्ये को महान् भन्ने बहस जारी छ। तर, यहाँ चर्चा गर्न लागिएको विषय यो होइन। यसैगरी आफ्नो समयका चर्चित फ्रान्सेली खेलाडी जिनेदिन जिदानले व्यावसायिक खेल जीवनबाट बिदा लिँदा उनको उमेर केवल ३४ वर्ष थियो। यद्यपि उनी यति बेला आफूले व्यावसायिक फुटबल खेलेकै स्पेनिस क्लब रियल म्याड्रिडमा प्रशिक्षकको भूमिकामा सक्रिय छन्। करिबकरिब जिदानकै समकक्षी हुन्, ब्राजिलियन फुटबलर रोनाल्डो नजारियो र इङ्ल्यान्डका फुटबल नायक डेभिड बेकह्याम। रोनाल्डोले खेलाडीको भूमिकाबाट विश्व फुटबललाई बाईबाई गर्दा उनी ३५ वर्षका थिए भने बेकह्यामले पनि केवल ३८ वर्षको उमेरमा सक्रिय खेलजीवनबाट सन्न्यास लिएका थिए। तर, विश्व फुटबलमा एक यस्ता पात्र पनि छन्, जो उमेरले ५० काटेर ५१औं वर्षमा प्रवेश गर्न लागिसक्दा पनि व्यावसायिक फुटबलमा उत्तिकै जोश र जाँगरका साथ रमाइरहेका छन्, त्यो पनि स्ट्राइकरको भूमिकामा। यहाँ चर्चा गर्न लागिएका पात्र हुन्, सदाबहार जापानी फुटबलर काजुयोसी मिउरा। जापानको राष्ट्रिय टोलीबाट १० वर्षसम्म मैदानमा घम्साघम्सी गरेका मिउरा व्यावसायिक फुटबलमा भने अझै पनि सक्रिय छन्, उमेरले ५१औं वर्ष टेक्न लाग्दा पनि। उनले आफ्नो व्यावसायिक खेल जीवनमा कहिल्यै पनि प्रभावशाली युरोपियन क्लबहरूबाट फुटबल खेलेनन्, त्यसैले धेरै फुटबलप्रेमीका लागि मिउरा त्यति चर्चित नाम नहुन सक्छ। सन् १९८६ मा चर्चित ब्राजिलियन क्लब सान्तोषबाट सिनियर लेभलमा व्यावसायिक फुटबल खेल्न थालेका मिउराले त्योभन्दा निकै अघिदेखि विभिन्न क्लबबाट उमेरसमूहका प्रतियोगिताहरू खेलिसकेका थिए। सान्तोषबाट अर्को ब्राजिलियन क्लब पाल्मिरस हुँदै मिउराले केही समय इटालियन क्लब जेनोआ र क्रोएसियन क्लब डाइनामो जाग्रेबबाट पनि व्यावसायिक फुटबल खेल्न भ्याएका थिए। विभिन्न राष्ट्रका थुप्रै क्लब चहारेका मिउरा पछिल्लो १३ वर्षदेखि भने आफ्नै राष्ट्रको चर्चित क्लब योकोहामामा आबद्ध छन्। सन् २००५ मा योकोहामामा आबद्ध भएपछि उनी एकपटक लोनमा अस्ट्रेलियाको सिड्नी फुटबल क्लब पनि पुगेका थिए। तर, सिड्नीबाट उनले चार खेलमात्र खेले, जसमा दुई गोल पनि गरेका थिए। आगामी फेब्रुअरी २६ मा ५१औं वर्षमा प्रवेश गर्न लागेका मिउराले व्यावसायिक फुटबल खेल्न बिहीबार मात्र आफ्नो क्लब योकोहामासँग सम्झौता नवीकरण गरेका छन्। योकोहामा हाल जापानी लिगमा दोस्रो डिभिजनको क्लब हो। स्वस्थ शरीर र बलियो आत्मविश्वासका धनी मिउराले हालसम्म विभिन्न क्लबबाट ३२ सिजन लिग खेलिसकेका छन्। उनले आफ्नो खेलजीवनको ३३औं सिजन लिग खेल्न योकोहामासँग सम्झौता नवीकरण गरेका हुन्। अझ रमाइलो संयोग त के हो भने मिउरा व्यावसायिक फुटबलमा सक्रिय भएको निकै पछाडि सन् १९९९ मा मात्र योकोहामा क्लब स्थापना भएको हो। यस अर्थमा हाल मिउरा आबद्ध क्लब योकोहामा, उनको खेलजीवनभन्दा निकै कान्छो क्लब हो। अघिल्लो सिजन मिउराले योकोहामाका लागि १२ खेल खेल्दै एक गोल गरेका थिए। त्यति बेला उनले जापानी लिगको इतिहासमा सबैभन्दा बढी उमेरमा गोल गर्ने खेलाडीका रूपमा आफ्नै नाममा रहेको कीर्तिमानलाई तोडेका थिए। मिउराले गत वर्षको मार्च ५ मा विश्व फुटबलमै सबैभन्दा बढी उमेरमा व्यावसायिक लिग खेल्ने खेलाडीको कीर्तिमान पनि बनाएका थिए। मिउराको उमेर ५० वर्ष सात दिनको हुँदा उक्त कीर्तिमान उनको नाममा सरेको हो। त्यसअघिसम्म उक्त कीर्तिमान इङ्ल्यान्डका स्टानली म्याथ्युजको नाममा रहेको थियो। आफ्नो समयमा चर्चित खेलाडी म्याथ्युजको सन् २००० को फेब्रुअरीमा ८५ वर्षको उमेरमा निधन भइसकेको छ। आफ्ना समर्थकमाझ किङ काजु उपनामबाट परिचित मिउरा सन् १९९० देखि सन् २००० सम्म जापानको राष्ट्रिय टोलीका प्रभावशाली सदस्य थिए। उनले जापानका लागि ८९ खेल खेल्दै ५५ गोल गरेका थिए। जापानलाई पहिलोपटक सन् १९९८ को विश्वकप फुटबलमा छनोट गराउन पनि मिउराको महŒवपूर्ण भूमिका थियो। विश्वकपको छनोट खेलमा उनी एक्लैले १४ गोल गरेका थिए। राष्ट्रिय टोलीबाट सन्न्यास लिँदा उनी जापानी फुटबलको इतिहासमै राष्ट्रिय टोलीका लागि सर्वाधिक गोल गर्ने खेलाडीको सूचीमा दोस्रो स्थानमा थिए। जापानी लिगको इतिहासमा पनि उनी सर्वाधिक गोल गर्ने खेलाडीको सूचीमा सातौं स्थानमा छन्। घरेलु लिगमा उनले हालसम्म एक सय ३९ गोल गरेका छन्। मिउरा सानो छँदा विश्व फुटबलमा ब्राजिलको बेग्लै सान थियो। त्यसैले सन् १९८२ मा केवल १५ वर्षको उमेरमा उनी फुटबलमा भविष्य खोज्न ब्राजिलतर्फ हानिएका थिए। सन् १९८६ मा सान्तोषमा आबद्ध हुँदा उनी केवल १९ वर्षका थिए। मिउराले सोही वर्ष पाल्मिरसमा आबद्ध हुन मिरान्डिन्हासँग मिलेर सान्तोष छाडेका थिए। आफ्नो समयका चर्चित खेलाडी मिरान्डिन्हा सन् १९८७ मा इङ्लिस क्लबबाट व्यावसायिक फुटबल खेल्ने पहिलो ब्राजिलियन खेलाडी पनि बनेका थिए। सन् १९९३ मा जापानी लिग सुरु भएको पहिलो वर्ष नै मिउरा सर्वाधिक गोलकर्ता र मोस्ट भ्यालुएबल प्लेयर घोषित भएका थिए। स्वस्थ शरीर र बलियो आत्मविश्वासमा नै मेरो खेलजीवन टिकेको छ, मिउरा भन्छन्।"
मनाङ सेमिफाइनलमा,धनगढी : रूपन्देही११ लाई फराकिलोअन्तरले पराजित गर्दै साबिक विजेता मनाङ मस्र्याङ्दी क्लब धनगढीमा जारी सुदूरपश्चिम खप्तड गोल्डकपको सेमिफाइनलमा प्रवेश गरेको छ। शुक्रबार भएको क्वार्टरफाइनल खेलमा रूपन्देही११ लाई ४० गोलले पराजित गर्दै मनाङ अन्तिम चारमा पुगेको हो। गोल्डकपमा मनाङको जित नै अहिलेसम्मको फराकिलो जित हो। यसअघि थ्री स्टारले झापा ११ लाई ३१ गोलले हराएको थियो। खेलको २०औं मिनेटमा मनाङका विदेशी खेलाडी भिक्टर अमोवीले टोलीलाई अग्रता दिलाए। पहिलो हाफमा १० ले अगाडि रहेको मनाङले दोस्रो गोल आत्मघाती रूपमा पाएको थियो। छिरिङ गुरुङले बचाउ गर्न खोज्दा दोस्रो हाफको ५५औं मिनेटमा आफ्नै पोस्टमा गोल भएपछि मनाङको अग्रता दोब्बर भएको थियो। अधिकांश समय बल कब्जामा राखेको मनाङका लागि ८३औं मिनेटमा विशाल राई र ८४औं मिनेटमा विमल रानाले गोल गर्दै मनाङलाई अन्तिम चारमा पुर्याए। शुक्रबारको खेल सकिएसँगै गोल्डकपको क्वार्टरफाइनलको समीकरण पूरा भएको छ। शनिबार मनाङ र आर्मीबीच पहिलो सेमिफाइनल खेल हुनेछ। मनाङका प्रशिक्षक हेमन्त आलेले खेलाडीबीच तालमेल मिलेकाले सानदार जित सम्भव भएको बताए। हामीले धेरै पटक विपक्षी टिमसँग खेलिसकेका छौं उनीहरूको रणनीति थाहा भएकोले त्यहीअनुसार खेल्न सजिलो भयो उनले भने। रूपन्देही११ का कप्तान दिलीप क्षेत्रीले आफ्नै गल्तीले गोल खाँदा हार बेहोरेको बताए। आफ्नै गल्तीले सुरुमै गोल खाँदा दबाबमा खेल्नु पर्यो। पाएको मौका पनि सदुपयोग गर्न नसक्दा हार बेहोर्नु पर्यो उनले भने।
बार्सिलोना सजिलै क्वार्टरफाइनलमा,बार्सिलोना : घरेलु लिग स्पेनिस ला लिगामा समेत अगाडि रहेको बार्सिलोना कोपा डेल रे फुटबल प्रतियोगिताको क्वार्टरफाइनलमा पुगेको छ। बार्सिलोनाले शुक्रबार बिहान घरेलु मैदानमा खेलिएको प्रिक्वार्टरफाइनलको दोस्रो लेग खेलमा तुलनात्मक रूपमा कमजोर प्रतिद्वन्द्वी सेल्टा भिगोलाई ५० गोलको फराकिलो अन्तरले हराउँदै क्वार्टरफाइनलमा स्थान पक्का गरेको हो। अघिल्लो साता सेल्टाको घरेलु मैदानमा खेलिएको पहिलो लेग खेलमा ११ गोलको बराबरीमा रोकिएको बार्सिलोना समग्रमा ६१ कुल गोल भिन्नताका आधारमा अगाडि बढेको हो। बार्सिलोना कोपा डेल रेको साविक विजेता पनि हो। बार्सिलोनाले हालसम्म २९ पटक कोपा डेल रेको उपाधि चुमिसकेको छ। सर्वाधिक उपाधि जित्ने क्लबको सूचीमा एथलेटिक बिल्बाओ (२३ पटक) दोस्रो स्थानमा छ। दोस्रो लेग खेलमा बार्सिलोनाको जितमा अर्जेन्टिनी स्टार लियोनल मेसीले दुई गोलको योगदान गरे। उनले तीन मिनेटको बीचमा लगातार दुई गोल गर्दै टोलीलाई अगाडि बढाएका थिए। खेल सुरु भएको १३औं मिनेटमा पहिलो गोल गरेका मेसीले १५औं मिनेटमा दोस्रो गोल थपेका थिए। मेसीले जारी सिजनमा गरेको गोल संख्या २२ पुगेको छ। खेलका क्रममा मेसीले अर्को एक गोलका लागि पास पनि उपलब्ध गराएका थिए। बार्सिलोनाका लागि तेस्रो गोल २८औं मिनेटमा जोर्डी अल्बाले गरेका थिए। अल्बालाई उक्त गोलका लागि मेसीले पास उपलब्ध गराएका थिए। यसैगरी ३१औं मिनेटमा लुइस स्वारेजले बार्सिलोनाको अग्रतालाई ४० बनाएका थिए। निर्धारित समयको खेल सकिनुभन्दा तीन मिनेटअघि इभान राकिटिचले अर्को गोल थप्दै बार्सिलोनाको जित अन्तरलाई फराकिलो बनाए। जितसँगै बार्सिलोनाले आफ्नो अपराजित यात्रा पनि २८ खेल पुर्याएको छ। भर्खरैमात्र बार्सिलोनामा आबद्ध भएका फिलिप कोउटिन्हो पनि उक्त खेल हेर्न रंगशालामा उपस्थित थिए। बार्सिलोना पछिल्लोपटक गत अगस्टमा स्पेनिस सुपर कपमा रियल म्याड्रिडसँग पराजित भएको थियो। बार्सिलोनासँगै सेभिल पनि क्वार्टरफाइनलमा पुगेको छ। सेभिलले शुक्रबार घरेलु मैदानमा खेलिएको दोस्रो लेग खेलमा काडिजलाई २१ गोलले हरायो। पहिलो लेगमा पनि २० ले विजयी भएको सेभिल ४१ कुल गोल भिन्नताका आधारमा अगाडि बढेको हो। यसैगरी स्पान्योल पनि प्रतियोगिताको क्वार्टरफाइनलमा पुग्न सफल भयो। स्पान्योलले दोस्रो लेग खेलमा लेभान्तेलाई उसैको मैदानमा २० गोलले पाखा लगायो। स्पान्योल ३२ कुल गोल भिन्नताका आधारमा प्रतियोगिताको क्वार्टरफाइनलमा पुगेको हो।
दिनेशले तोडे १९ वर्ष पुरानो कीर्तिमान,"पोखरा : त्रिभुवन आर्मी क्लबका दिनेश श्रेष्ठले राखेप च्याम्पियनसिपअन्तर्गत २३औं पुरुष तथा आठौं महिला राष्ट्रिय भारोत्तोलन च्याम्पियनसिपको एक सय पाँच केजी तौलसमूहमा स्नाचतर्फ १९ वर्ष पुरानो कीर्तिमान तोड्दै आफ्नो नाममा नयाँ राष्ट्रिय कीर्तिमान लेखाएका छन्। दिनेशले स्नाचतर्फ एक सय २१ केजी तौल उचाल्दै नयाँ कीर्तिमान बनाएका हुन्। यसअघि उक्त कीर्तिमान मदन शिवभक्तिको नाममा थियो। उनले सन् १९९९ मा काठमाडौंमा भएको आठौं दक्षिण एसियाली खेलकुदमा एक सय २० केजी तौल उचाल्दै कीर्तिमान कायम गरेका थिए। स्नाचतर्फ नेपाल पुलिस क्लबका सन्देश गुरुङले रजत र बाराका महमद आसिक हुसेनले कांस्य पाए। क्लिन एन्ड जर्क र कुलमा पनि दिनेशले स्वर्ण जिते। उनले क्लिनमा एक सय ४० र कुलमा दुई सय ६१ केजी भार वहन गरे। पुलिसका सन्देश गुरुङले क्लिन एन्ड जर्कमा एक सय ३२ र कुलमा दुई सय ३२ केजीका साथ रजत तथा महमद आसिकले क्लिन एन्ड जर्कमा एक सय पाँच र कुलमा एक सय ९३ केजीसहित कांस्य पदक पाए। यसैगरी पुकार गुरुङले एक सय पाँच केजीभन्दा माथिको तौलमा आफ्नै नाममा रहेको कीर्तिमानमा सुधार गर्दै स्वर्ण हात पारे। उनले स्नाचमा सातौं राष्ट्रिय खेलकुदमा राखेको एक सय २४ केजी तौलमा सुधार गर्दै एक सय २५ केजी भार वहन गरे। पुलिसका राजीव महर्जन दोस्रो भए। उनले ९५ केजी भार वहन गरे। कञ्चनपुरका सुभाष उपाध्यायले ८७ केजी भार उठाउँदै स्नाचमा कांस्य पाए। पुकारले क्लिन एन्ड जर्कमा एक सय ४० केजी र कुलमा दुई सय १५ केजी तौल उचाल्दै प्रथम स्थान हात पारे। क्लिन एन्ड जर्कमा सुभाषले एक सय २० केजीका साथ रजत पाए। स्नाचमा दोस्रो भएका पुलिसका राजीवले क्लिन एन्ड जर्कमा एक सय १८ केजीका साथ कांस्य पाए। कुलतर्फ राजीवले दुई सय १३ केजीका साथ रजत र सुभाषले दुई सय सात केजीका साथ कांस्य पाए। यसैगरी आर्मीका सुरेन्द्र श्रेष्ठले ८५ केजी तौलमा स्वर्ण हात पारे। उनले स्नाचमा एक सय पाँच, क्लिन एन्ड जर्कमा एक सय २७ गरी कुल दुई सय ३२ केजी भार उचाले। पुलिसका गगन चन्दले रजत र कञ्चनपुरका विशालसिंह विष्टले कांंस्य जिते। पुरुष ९४ केजी तौलमा आर्मीका टहलबहादुर बसेलले क्लिन एन्ड जर्क र कुलमा स्वर्ण पाए। उनले क्लिन एन्ड जर्कमा एक सय २७ र कुलमा दुई सय १७ केजी भार वहन गरे। टहलले स्नाचमा रजत पाए। उनले स्नाचमा ९० केजी मात्र तौल उचाले। स्नाचमा पुलिसका श्रीकृष्ण महर्जनले स्वर्ण जिते। उनले एक सय केजी भार वहन गरे। महर्जनले क्लिन एन्ड जर्कमा एक सय १० केजी र कुलमा दुई सय १० केजीका साथ रजत पाए। भक्तपुरका जयदी कोजूले कांस्य पाए। उनले स्नाचमा ८१, क्लिन एन्ड जर्कमा एक सय १० गरी कुल एक सय ९१ केजी तौल उचाले। कमल र तारा स्ट्रंगेस्ट च्याम्पियनसिपमा त्रिभुवन आर्मी क्लबका कमलबहादुर अधिकारी पुरुषतर्फको स्ट्रंगेस्ट खेलाडी घोषित भए। कमलले उत्कृष्ट लिफ्टरको उपाधि पनि जिते। यसैगरी महिलातर्फ नेपाल पुलिस क्लबकी तारादेवी पुन स्ट्रंगेस्ट खेलाडी बनिन्। महिलातर्फ उत्कृष्ट लिफ्टरको उपाधि भने त्रिभुवन आर्मी क्लबकी सञ्जु चौधरीले हात पारिन्। विजयी प्रत्येक खेलाडीले जनही पाँच हजार रुपैयाँ पुरस्कार प्राप्त गरे। यसैगरी राष्ट्रिय कीर्तिमान कायम गर्न सफल खेलाडीले पनि जनही पाँच हजार रुपैयाँ पुरस्कार पाए। प्रतियोगितामा सातवटा राष्ट्रिय कीर्तिमान कायम भए। तीनदिने उक्त प्रतियोगितामा तीन विभागीय टोली आर्मी, पुलिस र एपीएफ तथा १४ जिल्लाका २४ महिला र ५९ जना पुरुष खेलाडीको सहभागिता थियो।"

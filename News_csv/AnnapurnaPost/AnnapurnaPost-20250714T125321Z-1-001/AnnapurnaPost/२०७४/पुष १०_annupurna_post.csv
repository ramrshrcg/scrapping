शीर्षक,विवरण
राजनीतिक अनुशासन,"प्रतिनिधिसभा तथा प्रदेशसभा निर्वाचन शान्तिपूर्णरूपमै सम्पन्न भयो। जनताले वाम गठबन्धनलाई सरकार चलाउने म्यान्डेट दिएको छ। यो अहिलेका लागि अकाट्य हो। निर्वाचन परिणाम हेर्दा जनताले नेपाली कांग्रेसलाई अस्वीकार गरेको नभई दलका सञ्चालकको शासन शैली र आफूहरूप्रतिको संवेदनहीनतालाई अस्वीकार गरेको पाइयो। वाम गठबन्धनको दर्शन र सिद्धान्तको समर्थनमा नभएर कांग्रेसले शासनमा जनताप्रति देखाएको उपेक्षा र अहंविरुद्ध मत दिएको बुझ्न सकिन्छ। अब जनताका मनमा देशमा स्थिरता र विकास आउला कि भन्ने झीनो आशा भने पलाएको छ। यतिबेला विजयी दल निकै उत्साही देखिएका छन्। जनताबाट बलियो अभिमत पाएपछि उत्साही हुनु अस्वाभाविक होइन। अभिमतको अर्थ बुझ्न सक्नुपर्छ किनकि विगतमा जनादेशको सम्मान हुन नसक्दा व्यवस्थाप्रति वितृष्णा उत्पन्न भई मुलुकले स्थिरता र समृद्धिको बाटो समात्न नसकेको यथार्थ हाम्रासामु छ। निर्वाचन परिणाम सार्वजनिक हुँदै गर्दा हार्ने र जित्नेबीच राष्ट्रिय सभा गठनको विषयलाई लिएर द्वन्द्वकै स्थिति उत्पन्न भएको छ। यसले हाम्रो विगतको राजनीतिक संस्कार उजागर गरेको प्रतीत हुन्छ। हार्नेले पनि जनताका अभिमत पाएका छन्। जित्ने त सबै जनताको प्रतिनिधि ठहर्छ। को कुन पार्टीको, को कुन पार्टीको भनेर वर्गीकरण गर्नु शासनमा जानेहरूका लागि शोभनीय मानिन्न। किनकि भोलि फेरि जनतामाझ मत माग्न जानुपर्छ। यो निर्वाचन सधैंको भएको नभई आवधिक हो। आज अस्वीकृत भएको व्यक्ति र पार्टी भोलि स्वीकृत हुन सक्छ। अहिले जनताले स्थिर सरकार बन्न सके मुलुक संक्रमणकालबाट मुक्त हुन्छ कि भनेर बलियो देखिएको वाम गठबन्धनलाई मतदान गरेका हुन्। त्यसो त गठबन्धनले अहिलेसम्म सरकार गठनबारे सहमति गर्न सकेको छैन । सरकार गठनसँगै पार्टी एकीकरणको सपना बाँडिरहेका एमाले र माओवादी केन्द्रले आआफ्ना दाबी मात्र पेस गरिरहेका छन्। कुन दलको नेताले कुन पद पाउने भन्ने निर्णय भएको छैन। वाम गठबन्धनले प्रधानमन्त्री को हुने भन्ने पनि निर्णय गरेको छैन । सम्भावित प्रधानमन्त्री केपी ओलीले आफूहरू पूर्णरूपमा तयार नभइसकेको अवस्थामा वर्तमान कामचलाउ सरकारप्रति असन्तुष्टि देखाउनु हुँदैनथ्यो। राष्ट्रियसभा गठन नभएसम्म कांग्रेसले सत्ता छोडेन भन्नुको अर्थ पनि देखिन्न। राष्ट्रियसभालाई समावेशी बनाउनुपर्ने बाध्यता विजयी दलको दायित्व र जिम्मेवारी पनि हो। जनमतको अर्थ बुझ्न सक्नुपर्छ किनकि विगतमा जनादेशको सम्मान हुन नसक्दा व्यवस्थाप्रति वितृष्णा फैलिँदै आएको छ। सायद अब एमाले अध्यक्ष केपी ओली प्रधानमन्त्री बन्नुहुन्छ होला। ओलीले विकासप्रति देखाएका र गरेका प्रतिबद्धता र विभिन्न मुद्दामा नेपालको अडान स्पष्ट गरेकाले उहाँको नेतृत्वमा बनेको वाम गठबन्धनप्रति जनतामा आशा जागेको हो। यो आशा यथार्थमा परिणत हुन्छहुँदैन अहिल्यै भन्न सकिने अवस्था छैन। यो आशालाई निराशामा परिणत हुन नदिऊँ भन्ने मात्र हो। विगत फलदायी बन्न सकेन। पछिल्ला वर्षका अनुभव हेर्दा राजनीतिक दलहरूका बीचमा सत्ताका लागि गठबन्धन बन्ने र टुट्ने परम्परा बलियो बन्दै आएको छ। यसको अर्थ वाम गठबन्धन व्यवहारमा कायम रहन्छ कि रहँदैन भन्ने शंका सबैमा छ। सत्ता फेरबदलमा पुराना इतिहास दोहोरिन थाले भने जनतामा पलाएको झीनो आशा पनि मरेर जान्छ। सत्ताका लागि सांसदको किनबेचसमेत भएको इतिहास छ। अब त्यसो नहोस् भन्ने जनइच्छा मतबाटै प्रकट भएको हामी सबैले विशेषगरी सत्तामा जान लागेका दलले गम्भीर भएर मनन गर्नुपर्छ। राष्ट्रिय सभा गठनमा देखिएका विवाद र दलहरूको प्रतिक्रियाले सकारात्मक संकेत भने गरिरहेको छैन। दलीय राजनीतिले फेरि सत्ता भए हुन्छ, पद्धतिको मानमर्यादा हुँदैन भन्ने सन्देश प्रवाह गर्न खोजेको देखिन्छ। अहिलेको समय झीनामसिना विवादमा अल्झिने होइन, किनकि स्थिर सरकार गठन भई देशहितमा हुने दीर्घकालीन निर्णय गर्ने अवसर हामीलाई प्राप्त भएको छ। यसको सदुपयोग गर्न सक्नुपर्छ। नेपालको विकास र नेपालीको अस्तित्वका लागि स्थिरता र समृद्धि आवश्यक सर्त हुन्। यो यथार्थ बुझेर एमाले अध्यक्ष ओली र माओवादी केन्द्रका अध्यक्ष पुष्पकमल दाहाल दुवैले आफू र आफ्नो राजनीतिक शैलीलाई पुनः परिभाषित गर्नुपर्ने आवश्यकता छ। साना स्वार्थका लागि फेरि सरकार गिराउने खेलमा लाग्ने हो भने नेपालीको वितृष्णाले नेपालको प्रजातन्त्रलाई कहाँ पुर्याउँछ ठेगान छैन। सत्तामा बस्ने एकथरी हुन्छन् भने प्रतिपक्षमा बस्ने अर्काथरी। देश तथा संसद् सञ्चालनमा सत्तापक्ष र प्रतिपक्षको उत्तिकै महत्वपूर्ण भूमिका हुन्छ। प्रमुख प्रतिपक्षको रूपमा कांग्रेसले जिम्मेवार भूमिका खेल्न सक्छसक्दैन अझै निश्चित छैन। प्रजातन्त्र नामको टोपी लगाएपछि जे पनि गर्न मिल्छ भन्ने मनस्थितिबाट मुक्त भएर कांग्रेसले कति संयम र सन्तुलन कायम गर्न सक्छ भन्ने महत्वपूर्ण हुन्छ। कांग्रेसलाई उसले शासन रहँदाबस्दा गरेका गल्तीकै कारण जनताले गतिलो पाठ सिकाए। यसलाई उसले सुध्रिने मौकाका रूपमा उपयोग गर्न सक्नुपर्छ। नेपालको विकास र नेपालीको अस्तित्वका लागि स्थिरता र समृद्धि आवश्यक सर्त हुन्। यो यथार्थ बुझेर एमाले अध्यक्ष केपी ओली र माओवादी केन्द्रका अध्यक्ष पुष्पकमल दाहाल दुवैले आफू र आफ्नो राजनीतिक शैलीलाई पुनः परिभाषित गर्नुपर्ने आवश्यकता छ। त्यस्तै मधेसवादी दललाई राष्ट्रिय राजनीतिमा सार्थक भूमिका सुनिश्चित गरेर लैजानु दुवै ठूला दलको महŒवपूर्ण जिम्मेवारी हुन्छ। जहाँसम्म साना दलको कुरा छ, राष्ट्रिय प्रजातन्त्र पार्टी एकीकृतलगायत साना दल यो निर्वाचनमा असफल भए। तर यसबाट पटक्कै हतोत्साही नभई आफ्ना एजेन्डा बोकेर जानु अबको हाम्रो मूल जिम्मेवारी हो। संसद्मा नभए पनि नेपालको ऐतिहासिक पहिचान हिन्दु राष्ट्र कायम गर्ने, भ्रष्टाचारविरुद्ध संघर्ष गर्ने, नेपालभित्रै रोजगार सिर्जना गर्ने र नेपालको स्वाभिमान र हितमा केन्द्रित रहेर सन्तुलित परराष्ट्र नीति कायम गर्ने एजेन्डा झनै सान्दर्भिक हुन आउँछ। यी एजेन्डा लिएर हरेक महानगर, उपमहानगर, नगर र गाउँपालिकाका वडावडासम्म पार्टी संगठन कायम गर्दै राष्ट्रियता र प्रजातान्त्रिक दर्शनमा अडेर वैकल्पिक शक्तिका रूपमा आफूलाई उभ्याउने चुनौती र अवसर दुवै छन् हाम्रासामु। जहाँसम्म आर्थिक विकासको प्रश्न छ, त्यसलाई प्राथमिकता दिने हो भने कठोर आर्थिक अनुशासन र यससँग जोडिएका मूल्य र मान्यतालाई संस्थागत गर्ने चुनौती नयाँ सरकारसामु आइसकेको छ। अहिले सरकारको आम्दानीले खर्च धान्ने अवस्था छ, तर नेपालका शासकलाई जति खर्च बढाए पनि पैसाको समस्या हुँदैन भन्ने मनस्थिति देखा परेको छ। त्यसैले साधारण खर्च अन्धाधुन्ध बढेर गएको छ। विकासमा खर्च गर्ने क्षमता घटेको छ। अनुत्पादक खर्च बढ्ने र उत्पादक खर्च घट्ने यो चेपुवा कायम रहेमा द्रूत आर्थिक विकास गर्ने ठूलाठूला भाषण जनतामाथि मजाक गरेको ठहर्नेछ। विगत लामो समयदेखि सरकारहरू र राजनीतिक दलहरूले गरेका शैली हेर्दा अनुशासन, निष्पक्षता र कार्यकुशलता स्वतः निर्माण हुने सम्भावना कम छ। तर निर्माण हुन सक्छ यदि प्रधानमन्त्री आफैं अनुशासित हुने र पार्टी स्वार्थभन्दा माथि उठ्न सक्ने हो भने। यो चरित्र अब आउने प्रधानमन्त्री र सरकारमा देखिने हो या होइन भन्ने कुरा अहिल्यै भन्न सकिने स्थिति छैन। आशा गरौं, अब देशले अवश्य फट्को मार्नेछ।"
बिजुली आयात र बूढीगण्डकी,"भारतसित सम्झौता भएको ढल्केबरमुजफ्फपुर प्रसारण लाइनबाट आयात हुने बिजुलीको म्याद यही डिसेम्बर महिनासम्म छ। गत बिहीबार बस्ने भनिएको ऊर्जा सचिवस्तरीय नेपाल भारत संयुक्त स्थायी समिति बैठक स्थगित भयो। यो बैठक स्थगित हुनेबित्तिकै नेपालमा अनेक आशंकायुक्त प्रचारहरू गरिए। त्यसको भ्रम चिर्न विद्युत् प्राधिकरणले विज्ञप्ति नै जारी गर्नुपर्यो कि यो हिउँदमा गार्हस्थ्यतर्फको लोडसेडिङ हुने छैन भनेर। मुलुकमा लोडसेडिङ भयो भने एकथरी वर्गले कुलमान घिसिङसित रिस फेरेको अनुभूति गर्छन्। त्यही सोचको प्रकटस्वरूप पनि अब लोडसेडिङ हुँदैछ भनेर प्रचार गर्ने गरिन्छ, बेलाबेला। तर यी आशंका र हल्लाबीच एउटा सत्यता भने छ। त्यो के हो भने कदाचित भारतबाट बिजुली आयातमा कुनै रोकावट आयो भने नेपालको अवस्था दारुण बन्नेछ। अहिले कुल मिलाएर भारतबाट तीन सय ७२ मेगावाटको विद्युत् आयात भइरहेको छ। यतिखेर (पुस) को उच्च माग भएका बखत प्राधिकरणका आफ्नै विद्युत् गृहबाट २७२ (जलाशययुक्त कुलेखानी पहिलो र दोस्रो गरी ९२ मेगावाटबाहेक), निजी क्षेत्रका २२० मेगावाट र भारतीयसमेत गरेर मुलुकको प्रणालीमा ९६४ मेगावाट बिजुली उपलब्ध छ। प्राधिकरणको आँकडाअनुसार पुस पहिलो साताको पिक समय (बेलुकी) को माग १२६४ मेगावाट हो र नपुग तीन सय मेगावाटको औद्योगिक ग्राहकतर्फको लोडसेडिङ जारी छ। उद्योगको बिजुली कटौती गरेर सर्वसाधारणका घरमा आपूर्ति गरिएको छ। एकछिनलाई कल्पना गरौं कि भारतबाट हाल आयात भइरहेको ३७२ मेगावाट आएन भने देशमा ६७२ मेगावाट बिजुली अपुग हुन्छ। हिजो तीन सय मेगावाट बिजुली नपुगेकोमा त्यसलाई प्राधिकरणले पाँच सय मेगावाट अपुग भएको तथ्यांक देखाएर गार्हस्थ्यतर्फ १२ घन्टासम्म लोडसेडिङ गरेकै थियो। आज साँच्चिकै ६७२ मेगावाट बिजुली प्रणालीमा नहुने हो भने सर्वसाधारणका घरघरमा न्यूनतम दैनिक ६ घन्टा लोडसेडिङ (उद्योगबाहेक) हुनेछ। अब हामी लिने पर्यौं, भारत दिने। हामीभन्दा उसको हात माथि छ। अर्थात् नेपालको बिजुलीको साँचो नरेन्द्र मोदीसित छ। हाम्रा नेताहरूले २०४८ सालदेखि विद्युत् र राष्ट्रिय सुरक्षामा गरिआएको अभ्यास नै यही हो। दाल, चामलमा पनि भारतमा निर्भर त थियौं नै, राष्ट्रिय सुरक्षाजस्तो अति संवेदनशील वस्तुमा पनि हामी कति भारतपरस्त छौं भन्ने यो सानो तथ्यांकको विश्लेषणले छर्लंग बनाएको छ। बूढीगण्डकीजस्तो जलाशययुक्त आयोजना बनाउन सक्यौं भने अन्य आयोजनामा विदेशी लगानी आवश्यक नपर्ने नजिर स्थापित हुनेछ। २०६२ सालदेखि क्रमशः भारतमाथिको हाम्रो विद्युत् निर्भरता बढ्दै आएको छ र विडम्बना नै भन्नुपर्छ आगामी अझ कम्तीमा एक दशकसम्म भारतीय निर्भरता कायमै रहनेछ, विशेष गरेर सुक्खायामको माग सम्बोधन गर्न। बिजुली राष्ट्रिय सुरक्षा हो भन्ने ज्ञान हाम्रा नेता र तिनका विज्ञ सल्लाहकारहरूमा नभएको होइन। तर नियत नै खराब भइसकेपछि एकातिर देशमा अभाव खट्किरहने र अर्कोतिर त्यो अभाव सम्बोधन हुने बन्दोबस्ती केही नै नगर्ने अवस्था रह्यो, २०४८ देखियता। किनभने भारतले जसोजसो भन्छ हाम्रा नेताहरूले हाम्रा खोलानाला बेचबिखन गर्दै गए। निर्माण हुनै लागेको अरुण तेस्रो एमालेको अग्रसरतामा रद्द गरियो। स्वदेशले नै बनाउनुपर्ने माथिल्लो कर्णाली, अरुण तेस्रो, पश्चिम सेतीजस्ता आयोजना उसैले लग्यो। यी तीनवटै आयोजना भारतलाई दिनुमा नेपाली कांग्रेस, एमाले र माओवादी केन्द्र उत्तिकै जिम्मेवार छन्। पञ्चायतकालभरि विदेशीसित हात पसारेर मात्र जलविद्युत् निर्माण हुन सक्छ भन्ने मान्यता थियो। पञ्चायतकालमा बनेको मर्स्याङ्दी, कुलेखानीजस्ता आयोजना पनि त्यतिबेलाका सर्वाधिक महँगा नै थिए। माथिल्लो कर्णाली २०६२ सालमै खन्न गए हुने आयोजना थियो। त्यो नेपालले बनाउने सोच मात्र लिएको भए अहिले निर्माण भएर मात्र पूरा हुँदैनथ्यो, त्यस भेगका अन्य आकर्षक आयोजना पनि बनिसकेका हुन्थे। त्यसैगरी अरुण तेस्रो बन्न पाएको भए अरुण उपत्यकाका सबै (१२०० मेगावाटभन्दा बढी) आयोजना आर्थिक र प्राविधिक रूपले सम्भाव्य हुन्थे। तीन दिन हिँडेर तिब्बतबाट नुन बोक्नुपर्ने संखुवासभाको नुम फ्याक्सिन्दा (अरुण तेस्रोको बाँधस्थल) का वासिन्दाका घरसम्म मोटरबाटो पुगिसक्थ्यो। आकर्षक र सस्ता आयोजना विदेशीका हातमा परे। बिजुलीभन्दा आधा सेडिमेन्टले जलाशय भरिने माथिल्लो सेती (१४० मेगावाट) जस्ता आयोजना प्राधिकरणलाई बनाउन लगाइयो। छोटो प्रसारण लाइन र बनिबनाउ प्रवेश मार्गको भएको माथिल्लो मस्र्याङ्दी सर्वाधिक महँगो पारियो। जाबो १४ मेगावाटको कुलेखानी तेस्रो निर्माण सुरु भएको दस वर्ष बितिसकेको छ, तर यो अझै निर्माणाधीन नै छ। काठमाडौंको माग पूर्णरूपमा सम्बोधन हुने पाँच सय मेगावाटको माथिल्लो त्रिशूली १ र त्रिशूली २ को लाइसेन्स स्वदेशको दलालको हातमा पारियो। दलालबाट विदेशीलाई दिइयो र अहिले त्यो विदेशीले आफ्नै देशको पानीबाट उत्पादन हुने बिजुली अमेरिकी डलरमा खरिद (पीपीए) गर्न हाम्रा राष्ट्रवादी नेताहरूलाई रिझाइसकेको छ। अब बन्ने सरकार र नियुक्त हुने ऊर्जामन्त्रीले माथिल्लो त्रिशूली १ को डलर पीपीए गरेर गठबन्धनरूपी मोर्चा बनेकै कमिसनको लागि हो भन्ने सन्देश दिँदैछन्। किनभने आगामी सरकारको एक नम्बरमा परेको कार्यसूची माथिल्लो त्रिशूली १ को डलर पीपीए हुने भएको छ। यसका लागि उसले सारा बन्दोबस्ती मिलाइसकेको छ। यसरी नेपालले पहिचान गरेका सस्ता आयोजनाहरू कोही विदेश निर्यातका नाममा विदेशीका पोल्टामा परे। कोही स्वदेशी दलालले विदेशीलाई बेचेर डलरमा तिर्नुपर्ने भए। अब महँगा, सेडिमेन्ट लोड धेरै भएका, अत्यधिक लागत पर्ने देखिएका आयोजना प्राधिकरणका भागमा पर्ने भए। बचेखुचेका आकर्षक आयोजनाहरू प्राधिकरणले छुट्टै गठन गरेका सहायक कम्पनीमार्फत निर्माण हुने भए। यसरी प्राधिकरण अर्थात् राज्यको शतप्रतिशत लगानी भएको निकाय आयोजनाविहीन बन्न पुग्यो। प्राधिकरणसित भएका आयोजनाले सरकारी बजेट र लगानी नपाउने, पाएका र बन्न लागेका पनि महँगो बनाइदिने बेइमान कृत्य भने जारी छ। जसरी हुन्छ राज्यको निकायलाई पंगु बनाउने, अनि दल र तिनका मतियारका दुनो सोझ्याउने प्रवृत्तिले मुलुकको ऊर्जा क्षेत्र आज धराशायी हुँदैछ। उनीहरूले राष्ट्रिय स्वार्थलाई सर्वाधिक उपेक्षा मात्र गरेनन्, राष्ट्रिय सुरक्षाको साँचो नै उतैतिर बुझाइदिए। कमाथि का पर्दा पनि रिसाउने भारतले जतिबेला पनि बिजुली अफ गरिदिन सक्छ भन्ने चेत नेताहरूमा कहिल्यै पनि खुलेन। बरु उल्टै भारतीय आयातीत बिजुलीले लोडसेडिङ कम वा बढ्न नदिन पाएकोमा उनीहरू गौरव गर्छन्। नेपाललाई विद्युतमा आत्मनिर्भर बनाउने दिशमा न कुनै नीति आयो, न त सोच नै। नेताहरूको एक मात्र ध्याउन्न नै खोलानाला बेचबिखनमा सीमित भयो। राष्ट्रवादी केपी ओलीले समेत बूढीगण्डकी जस्तो राष्ट्रिय ऊर्जा आपूर्ति गर्ने आयोजना विनाप्रतिस्पर्धा एउटा अक्षम कम्पनीलाई दिने तौरतरिका मिलाएनन् मात्र, खारेज भएकोमा क्रूद्धसमेत भए। उनैले आपू प्रधानमन्त्री भएपछि पुनः त्यही कम्पनीलाई त्यसरी नै दिने घोषणा गरे। ओली प्रधानमन्त्री भएपछि यो आयोजना पुनः गेजुवालाई नै दिए कुनै आश्चर्य नमाने हुन्छ। बूढीगण्डकी महँगै भए पनि बनाउनैपर्ने चुनौती र आवश्यकता दुवै छ। यसमाथि यो आयोजनालाई बहुउद्देश्यीय बनाइयो भने बिजुलीको लागत अत्यन्त न्यून हुन जानेछ। यी सन्दर्भमा बूढीगण्डकी स्वदेशी लगानीमा निर्माण गर्न चिनियाँ कम्पनीसित भएको समझदारी खारेज भयो। यद्यपि शेरबहादुर देउवा सरकारले स्वदेशी लगानीमा बूढीगण्डकी बनाउने ढिलै भए पनि गरेको निर्णय उचित हो। एक प्रकारले देउवाले आफ्नो निर्णय आफैं उल्टाएका हुन्। बूढीगण्डकीको निर्णय उल्टाउन देउवालाई विघटन हुनुअघिको कृषि तथा जलस्रोत र अर्थ समिति (जहाँ कांग्रेस, एमाले र माओवादीका सदस्य थिए) हरूको संयुक्त निर्देशनले दबाब परेको थियो। तर सरकारको यो निर्णयले देशलाई न्यूनतम ५० अर्ब रुपैयाँ क्षति हुनबाट रोकेको भने अवश्य छ। किनभने पुष्पकमल दाहाल सरकारले २५९ अर्ब रुपैयाँको आयोजना विनाप्रतिस्पर्धा गेजुवालाई दिने निर्णय गरेको थियो। यो आयोजनाको प्रतिस्पर्धा भएमा ठेकेदार (सबै लट गरी) ले २० प्रतिशत कममा गरे पनि ५० अर्ब रुपैयाँ राज्यको भार कम हुन्थ्यो। त्यही भएर यसलाई सार्वजनिक खरिद ऐन र प्रचलित कानुनविपरीत भएको ठहर संसदीय समितिले गरेका थिए। यसरी ठेकेदारले सीधै नेपाललाई ५० अर्ब रुपैयाँ लुट्नबाट देउवाले जोगाएका हुन्। यद्यपि देउवा आफैं प्रधानमन्त्री भएको मन्त्रिपरिषद्ले गेजुवासित भएको समझदारीलाई स्वीकृत गर्ने निर्णय गरेको थियो। अझ रमाइलो कुरा त के छ भने देउवा, ओली र प्रचण्डबीच हिजो गेजुवालाई बूढीगण्डकी बेचबिखन प्रक्रियामा राजनीतिक सिन्डिकेट थियो। देशको कानुन पूर्णरूपमा धज्जी उडाएर उल्लंघन हुँदा पनि यी तीनै शीर्षस्थ नेता चुपचाप बेचबिखनमा सरिक भएका थिए। तथापि आजको अवस्था ठीक उल्टो छ। सरकारले स्वदेशी लगानीमा बनाउने निर्णय गरिसकेको छ। योजना आयोगका उपाध्यक्षको संयोजकत्वमा गठित समितिले पनि बूढीगण्डकी यसरी बनाउन सकिन्छ भन्ने लगानीसम्बन्धी खाका तयार गरेर सरकारलाई बुझाइसकेको छ। अब छिट्टै कम्पनी खडा गरी प्राधिकरणको बहुमत सेयरसहित यो आयोजना अघि बढाउन सकिने अवस्थामा पुगेको छ। एकपटक हामीले बूढीगण्डकीजस्तो जलाशययुक्त, बहुउद्देश्यीय आयोजना बनाउन सक्यौं भने आगामी दिनमा अन्य आयोजनामा विदेशी लगानी आवश्यक नै नपर्ने नजिर स्थापित हुनेछ। सबैले भन्छन् बूढीगण्डकी महँगो भयो, राज्यले बनाउन सक्दैन र हुँदैन। तर बूढीगण्डकीमा बिजुलीको मात्र लागत गणना गर्ने हो भने निश्चय पनि यो आयोजना महँगो नै हो। पे ब्याक पिरियड (ऋण चुक्ता हुने अवधि) लामो हुने र रिटर्न (प्रतिफल) साह्रै कम आउने भएकाले कर्णाली राजमार्ग बनाउनु हुँदैन भनेर विश्व बैंकले सरकारलाई २०५२ सालमै पत्राचार गरेको थियो। विश्व बैंक र एडीबीजस्तो भर परेको भए आज कर्णाली राजमार्ग निर्माण हुँदैनथ्यो। कर्णालीका जनतालाई बाटो पुर्याउनु राज्यको धर्म र दायित्व थियो। ठीक यसैगरी बूढीगण्डकी महँगै भए पनि बनाउनैपर्ने चुनौती र आवश्यकता दुवै छ। यसमाथि यो आयोजनालाई बहुउद्देश्यीय बनाइयो भने बिजुलीको लागत अत्यन्त न्यून हुन जानेछ। बूढीगण्डकीको बाँधस्थलदेखि तिब्बतको सीमासम्म जल यातायात सञ्चालन गरियो भने करिब दुई सय ५० किलोमिटर सडक बनाइरहनु पर्दैन। सडक बनाउने लागत आयोजनामा मिसिने भयो। चितवनको फिस्लिङमा रिरेगुलेटिङ ड्याम (सञ्चालननियन्त्रण बाँध) बनायो भने यसबाट थप बिजुली र सिँचाइको सुविधा उपलब्ध हुन्छ, नारायणी र कपिलवस्तुका लागि। सिँचाइमा गरिने लगानीबाट राज्य र जनताले पाउने प्रतिफल कुल गार्हस्थ्य उत्पादन (जीडीपी) मा हुने योगदानलाई तुलना गर्ने हो भने बूढीगण्डकीको बिजुलीको लागत भार बाँडफाँट हुन गई सस्तो पर्न जान्छ। सिँचाइबाट उत्पादकत्व वृद्धि भई भारतबाट दाल चामल र तरकारी आयातमा उल्लेखनीय कमी आउँछ, जसले व्यापार घाटा कम गर्न मद्दत पुर्याउँछ। अर्कोतर्फ, बाढी नियन्त्रणबाट हुने फाइदाको हिसाबकिताब बेग्लै छ। हामीले भोलि भारतलाई भन्न पाउनेछौं कि यसको मूल्य तिर। उसले नतिरे पनि त्यो उसको जानकारीमा हुन्छ, जसले अन्य जलस्रोतका वार्ता (नेगोसियसन) मा हाम्रो बार्गेनिङ क्षमता बढाउँछ। यीभन्दा पनि सबैभन्दा प्रत्यक्ष फाइदा र मुलुकको हित ऊर्जा सुरक्षा हुनेछ। जहिले पनि भारतले बिजुली दिँदैन कि भन्ने भय समाप्त हुनेछ, जुन प्रत्येक स्वाभिमानी नेपालीको चाहना हो।"
"राष्ट्रिय सभा निर्वाचन : बहुमतीय, एकल संक्रमणीय वा अन्य ?","अन्ततः संविधानसभाले प्रधानमन्त्रीय वा राष्ट्रपतीय शासन पद्धतिलाई इन्कार गर्दै संसदीय, संघीयता र समावेशीताको सिद्धान्त स्वीकार गरी नेपालको संविधान जारी गरेको थियो। त्यसैले नेपालको संविधान राष्ट्रपतीय एवं प्रधानमन्त्रीय शासन पद्धतिमा आधारित संविधान होइन। भर्खरै सम्पन्न प्रतिनिधिसभा निर्वाचनमा प्रत्यक्षतर्फ एमाले ८० सिटसहित सबैभन्दा ठूलो दल बनेको छ। ३६ सिटमा विजयी नेकपा (माओवादी केन्द्र) दोस्रो दल हुन पुगेको छ। नेपाली कांग्रेस २३ सिट ल्याएर तेस्रो हैसियतमा झरेको छ। राष्ट्रिय जनता पार्टी नेपालले ११ स्थानमा जित हासिल गरेको छ। अर्कोतर्फ समाजवादी फोरम नेपालले १० सिटमा विजयी प्राप्त गरेको छ। नयाँ शक्ति एक, राप्रपा एक, राष्ट्रिय जनमोर्चा एक र नेमकिपाले एक स्थानमा विजयी हासिल गरेका छन् भने एक स्थानमा स्वतन्त्र उम्मेदवार विजयी भएको छ। दलहरूले पाएको मतका आधारमा समानुपातिक निर्वाचन प्रणालीतर्फ प्रतिनिधिसभामा एमाले ४१, कांग्रेस ४०, माओवादी केन्द्र १७, राजपा ६ र फोरमले ६ सिट प्राप्त गरी तीन प्रतिशतको थ्रेसहोल्ड कटाएको देखिन्छ। यसबाट समानुपातिक निर्वाचन प्रणालीबाट प्राप्त हुने ११० सिटमा एमाले ३७, कांग्रेस २१, माओवादी १४, फोरम ६ र राजपाले पाँच सिटमा महिला निर्वाचित गरी पठाउनैपर्ने देखिन्छ। समानुपातिकमा एमाले र माओवादी केन्द्रले धेरै महिला सांसद बनाउनुपर्नेछ भने कांग्रेसबाट १९ जना पुरुषले सांसद बन्ने मौका पाउने छन्। एमाले चार, माओवादी तीन, फोरम शून्य र राजपाले एक पुरुष पठाउँदा पुग्ने भएकाले जेन्डरका आँखामा महिला र पुरुषमा असमानता देखिने भएको छ। यसबाट दलहरूले प्रतिनिधिसभाको समानुपातिकतर्फ ११० सिटमध्ये ८३ सिट महिला पठाउनुपर्ने देखिन्छ। अर्कोतर्फ प्रत्यक्षतर्फ ६ जना महिला सभासद् निर्वाचत भइसकेकाले राष्ट्रिय सभाबाट संविधानले परिकल्पना गरेको २२ जना महिला सभासद् पठाउँदा पनि १११ जना संघीय संसद्मा रहेका ३३४ को १११ आफैंमा ३३ प्रतिशत देखिन्छ। आयोगको प्रारम्भिक अनुमानअनुसार खसेको एक करोड पाँच लाख ८७ हजार मतमध्ये समानुपातिकमा ९५ लाख ४४ हजार ७४४ मत सदर भएको देखिन्छ। १० लाख ४२ हजार दुई सय ५६ हजार मत बदर हुन गएको छ। नयाँ दलको रूपमा रहेका विवेकशील साझा पार्टी र नयाँ शक्तिसमेतले तीन प्रतिशतको थ्रेसहोल्ड कटाउन नसक्दा ठूलो संख्यामा रहेको मत खेर हुन पुगेको छ। प्रारम्भिक मतका आधारमा प्रदेशतर्फ एमाले १६८ सिटमा विजय हासिल गर्दै पहिलो दल बनेको देखिन्छ। माओवादी ७३ सिटमा विजय हासिल गरी दोस्रो दल बन्न पुगेको छ। कांग्रेस स ४१ सिटमा सीमित भएको छ। संघीय समाजवादी फोरमले २४ सिटमा विजय हासिल गरेको छ। राजपा १६ सिटमा सीमित भएको छ। राष्ट्रिय जनमोर्चा दुई, नयाँ शक्ति दुई, नेमकिपा एक र स्वतन्त्रले तीन स्थानमा जित हासिल गरेका छन्। त्यस्तै प्रदेशतर्फ समानुपातिक निर्वाचन प्रणालीको समानुपातिकतर्फ सातै प्रदेशमा गरी कुल २२० सिटमध्ये एमालेले ७५ र कांग्रेसले ७२ सिट पाएका छन्। त्यस्तै माओवादीले ३५, संघीय समाजवादी फोरमले १३, राजपाले १२ सिट पाएको छ भने राप्रपा तथा विवेकशील पार्टीले तीनतीन सिट पाएका छन्। अन्य साना दलले एकएक सिट पाएका छन्। नेपालको संविधानले संघीयता, समावेशीता र संसदीय शासन प्रणाली आत्मसात गरेको छ। राष्ट्रपतीय पद्धति र प्रधानमन्त्रीय पद्धतिलाई इन्कार गरेको देखिने हुँदा संघीय संसद्को गठनविना सरकार बन्न सक्ने बाटो देखिँदैन। राष्ट्रियसभा समावेशी सभा संघीय संसद्मा प्रतिनिधित्व गर्ने प्रत्येक राजनीतिक दलबाट निर्वाचित कुल सदस्य संख्याको कम्तीमा एकतिहाइ सदस्य महिला हुनुपर्ने व्यवस्था देखिन्छ। त्यसरी निर्वाचित गर्दा प्रतिनिधिसभा र राष्ट्रिय सभामा निर्वाचित सदस्यहरूमध्ये कुनै दलको एकतिहाइ सदस्य महिला निर्वाचित हुन नसकेमा त्यस्तो दलले समानुपातिक निर्वाचन प्रणालीबमोजिम बन्दसूचीमा रहेका सदस्य निर्वाचित गर्दा आफ्नो दलबाट संघीय संसद्मा निर्वाचित हुने कुल सदस्यको कम्तीमा एकतिहाइ महिला सदस्य हुने गरी निर्वाचित गर्नुपर्ने संवैधानिक बाध्यता छ। एकल संक्रमणीय कि बहुमतीय ? राष्ट्रिय सभा गठन गर्दा ५९ सदस्य रहने संवैधानिक व्यवस्था देखिन्छ। जसमा प्रदेश सभाका सदस्य, गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुख रहेको निर्वाचकमण्डलद्वारा संघीय कानुनबमोजिम प्रदेशसभाका सदस्यको मतभार ४८, गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखको मतको भार १८ भनी अध्यादेशले भनेकाले यसमा फरक हुने गरी प्रत्येक प्रदेशबाट कम्तीमा तीनजना महिला, एकजना दलित र एकजना अपांगता भएका व्यक्ति वा अल्पसंख्यकसहित आठजना गरी निर्वाचित ५६ जना, सरकारको सिफारिसमा राष्ट्रपतिबाट मनोनीत कम्तीमा एकजना महिलासहित तीनजना हुनेछन्। यसरी हेर्दा कम्तीमा तीनजना महिला, एकजना दलित र एकजना अपांगता भएका व्यक्ति वा अल्पसंख्यकसहित ३५ जनाको क्लस्टर आफैंमा समानुपातिक निर्वाचन प्रणाली पर्दछ। यसभित्रको निर्वाचन प्रणाली बन्दसूची, एकल संक्रमणीय मत प्रणाली वा मिश्रित सदस्य निर्वाचन प्रणाली रहने गर्दछ। यो क्लस्टरले जनसंख्याको प्रतिनिधित्व गर्ने हुँदा यही निर्वाचन प्रणालीमध्ये एक राख्न सकिन्छ। अध्यादेशले भनेबमोजिम महिला र अन्य जनसंख्याको प्रतिनिधित्व नहुने अन्य तीनतीनजना गरी ४२ जना एकल संक्रमणीय निर्वाचन प्रणालीले समेट्न सक्दैन। एकजना दलित र एकजना अपांगता भएका व्यक्ति वा अल्पसंख्यक पनि जनसंख्याको प्रतिनिधित्व हुने भएकाले समानुपातिक निर्वाचन प्रणालीभित्र पर्दछ। त्यसभित्र सूची पद्धति, एकल संक्रमणीय र मिश्रित सदस्य निर्वाचन प्रणाली वा ब्लक मत प्रणालीमध्ये जुनसुकै राख्न सके पनि क्लस्टरको वास्तविक प्रतिनिधित्व सूची वा ब्लक मतबाट मात्र सम्भव हुने देखिन्छ। जहाँसम्म अन्य तीनतीन जना गरी २१ जना जनसंख्याको प्रतिनिधित्व नगर्ने हुँदा निर्वाचकमण्डलको मतभारका आधारमा निर्वाचित हुने बहुमतीय मत पद्धतिबाटै निर्वाचन प्रणाली तय गर्नुपर्ने हुन्छ। त्यसैले २०४७ सालको राष्ट्रिय सभा गठनजस्तै संविधानमै एकल संक्रमणीय मत प्रणालीलाई उल्लेख गरिएको देखिँदैन। संविधानमा उल्लेख नगरेको निर्वाचन प्रणाली कानुनमा राखियो भने संविधानसँग बाझिएको हदसम्म संवैधानिक इजलासले बदर गर्न सक्छ। नेपालको संविधानले धारा ६२ बमोजिमको राष्ट्रपतिको निर्वाचनजस्तो भार मतद्वारा बहुमतीय निर्वाचनबाट निर्वाचित हुने संवैधानिक बनावट देखिने हुँदा राष्ट्रिय सभाको निर्वाचन संविधानतः बहुमतीय हो कि भन्न सकिन्छ। एमाले भनेजस्तो संविधानतः बहुमतीय नै देखिन्छ। भारतीय संविधानमा राष्ट्रिय सभा गठन गर्दा राष्ट्रपतिबाट साहित्य, कला, विज्ञान, र मानविकीतर्फ विशेष ज्ञान र अनुभव भएका व्यक्ति मनोनीत सदस्यहरू १२ जना र प्रत्येक राज्यबाट अनुसूची ४ बमोजिम एकल संक्रमणीय मतका आधारमा निर्वाचित कम्तीमा २३८ गरी जम्मा २५० निर्वाचित व्यवस्थाबमोजिम नै निर्वाचन भएको देखिन्छ। नेपालको संविधानले नै परिकल्पना नगरेको निर्वाचन प्रणाली अध्यादेशले परिकल्पना नै गर्न सक्दैन। राष्ट्रिय सभाबेगर सरकार राष्ट्रपतिले प्रतिनिधिसभामा बहुमत प्राप्त संसदीय दलको नेतालाई प्रधानमन्त्री नियुक्त गर्ने, प्रतिनिधिसभामा कुनै पनि दलको स्पष्ट बहुमत नरहेको अवस्थामा प्रतिनिधिसभामा प्रतिनिधित्व गर्ने दुई वा दुईभन्दा बढी दलहरूको समर्थनमा बहुमत प्राप्त गर्न सक्ने प्रतिनिधिसभाका सदस्यलाई राष्ट्रपतिले प्रधानमन्त्री नियुक्त गर्ने, त्यसरी नियुक्त प्रधानमन्त्रीले विश्वासको मत प्राप्त गर्न नसकेमा राष्ट्पतिले प्रतिनिधिसभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्ने, नियुक्त प्रधानमन्त्रीले त्यसरी नियुक्त भएको मितिले तीस दिनभित्र प्रतिनिधिसभाबाट विश्वासको मत प्राप्त गर्नुपर्ने, नियुक्त प्रधानमन्त्रीले विश्वासको मत प्राप्त गर्न नसकेमा कुनै सदस्यले प्रतिनिधिसभामा विश्वासको मत प्राप्त गर्न सक्ने आधार प्रस्तुत गरेमा राष्ट्रपतिले त्यस्तो सदस्यलाई प्रधानमन्त्री नियुक्त गर्ने, नियुक्त प्रधानमन्त्रीले विश्वासको मत प्राप्त गर्नुपर्ने, नियुक्त प्रधानमन्त्रीले विश्वासको मत प्राप्त गर्न नसकेमा वा प्रधानमन्त्री नियुक्त हुन नसकेमा प्रधानमन्त्रीको सिफारिसमा राष्ट्रपतिले प्रतिनिधिसभा विघटन गरी ६ महिनाभित्र अर्को प्रतिनिधिसभाको निर्वाचनको मिति तोक्ने, राष्ट्रपतिले प्रधानमन्त्रीको सिफारिसमा संघीय संसद्का सदस्यमध्येबाट समावेशी सिद्धान्तबमोजिम प्रधानमन्त्रीसहित बढीमा पच्चीसजना मन्त्री रहेको मन्त्रिपरिषद् गठन गर्ने व्यवस्था देखिन्छ। सरकारको राजीनामा कि नयाँ सरकारबाट स्वतः विस्थापनरूपान्तरित संसद् विघटनपछि अहिलेका प्रधानमन्त्री रूपान्तरित संसद्का सदस्य नरहेकाले पदमुक्त भई निर्वाचन गर्नेसम्मको सरकारको नेतृत्व गरेको हुँदा पछि बन्ने सरकार बन्दाबित्तिकै सरकार विस्थापित हुने हुँदा सरकारले राजीनामा गरी बाटो प्रशस्त गर्नुपर्दछ भन्ने तर्कसँग सहमत हुन सकिँदैन। तर यो सरकारले बाबुराम भट्टराईको जस्तै दिनदैनिकी प्रशासन चलाउनेबाहेक अन्य जनादेश प्राप्त हुन सक्दैन। यसको अर्थ कामचलाउ सरकार नै हो। निष्कर्ष अतः संविधानबमोजिम पहिलो सरकार बनाउन प्रतिनिधिसभामा बहुमत प्राप्त संसदीय दलको नेता हुनुपर्ने संवैधानिक व्यवस्थाले धारा ९३ बमोजिम निर्वाचनको अन्तिम परिणाम घोषणा भएको ३० दिनभित्र संघीय संसद्को अधिवेशन आह्वान गर्नैपर्ने, धारा ८८ बमोजिम संघीय संसद्को सदस्यले शपथ लिनैपर्ने, संसदीय दलको नेता निर्वाचन हुनैपर्ने व्यवस्थाले शपथ लिइसकेपछि मात्र प्रतिनिधिसभाको सदस्य बन्न सक्छ। अन्य तीन चरणको सरकारको हकमा समेत यही लागू हुने देखिन्छ। नेपालको संविधानले संघीयता, समावेशीता र संसदीय शासन प्रणाली आत्मसात गरेको छ। राष्ट्रपतीय पद्धति र प्रधानमन्त्रीय पद्धतिलाई इन्कार गरेको देखिने हुँदा संघीय संसद्को गठनविना सरकार बन्न सक्ने बाटो देखिँदैन। ज्ञवाली वरिष्ठ अधिवक्ता हुन्।"
ईपीएल क्रिकेट : काठमाडौंविराटनगर भिडन्त(लाइभ),काठमाडौं : एभरेष्ट प्रिमियर लिग अन्तगरगत विराटनगर वारियर्स र काठमाडौं किंग्स ११ को खेलमाकाडमाठौं किंग्स ११ लाई ८ रनले हराउँदै विराटनगर लिग चरणको खेलमा अपराजित रहँन सफल भएको हो । पाँचमा पाचै खेल जितेको विराटनगर १० अंकसहित शीर्ष स्थानमा रहँदै प्लेअफमा पुगेको हो । जित्नै पर्ने दवावमा खेलेको काठमाडौंले भने हारसँगै प्लेअफमा पुग्ने सम्भावना गुमाएको छ । काडमाडौंले टस जितेर व्याटिङको निम्ता दिएपछि व्याटिङमा उत्रिएको विराटनगरले २० ओभरमा ७ विकेट गुमाएर १४७ रन बनायो । बाबर हयातले ६७ अन्सुमान राथले ३२ र पारस खड्काले २६ रन बनाए। विराटनगरका लागि अन्सुमान राथले ३ विकेट लिए भने वसन्त रेग्मी र रामनरेश गिरीले २२ विकेट लिए । विराटनगरले काठमाडौं किंग्स ११लाई १४८ रनको लक्ष्य दिएको छ । विराटनगरले २० ओभरमा ७ विकेट गुमाएर १४७ रन बनायो । बाबर हयातले ६७ अन्सुमान राथले ३२ र पारस खड्काले २६ रन बनाए । लाइभ
ईपीएल क्रिकेट : विराटनगर वारियर्सले काठमाडौं किंग्स ११ लाई हरायो,काठमाडौं : एभरेष्ट प्रिमियर लिग अन्तरगत सोमबारको खेलमा विराटनगर वारियर्स विजयी भएको छ । काडमाठौं किंग्स ११ लाई ८ रनले हराउँदै विराटनगर लिग चरणको खेलमा अपराजित रहँन सफल भएको हो । पाँचमा पाचै खेल जितेको विराटनगर १० अंकसहित शीर्ष स्थानमा रहँदै प्लेअफमा पुगेको हो । जित्नै पर्ने दवावमा खेलेको काठमाडौंले भने हारसँगै प्लेअफमा पुग्ने सम्भावना गुमाएको छ । काडमाडौंले टस जितेर व्याटिङको निम्ता दिएपछि व्याटिङमा उत्रिएको विराटनगरले २० ओभरमा ७ विकेट गुमाएर १४७ रन बनायो । बाबर हयातले ६७ अन्सुमान राथले ३२ र पारस खड्काले २६ रन बनाए । १४८ रनको लक्ष्य पछ्याएको काठमाडौं किंग्स ११ ले २० ओभरमा ९ विकेट गुमाएर १३९ रन बनाउन सक्यो । काठमाडौंका लागि कप्तान महारुफले सर्वाधिक ४२ रन बनाए भने नरेश बुढाऐरले ३० रन बनाए । विराटनगरका लागि अन्सुमान राथले ३ विकेट लिए भने वसन्त रेग्मी र रामनरेश गिरीले २२ विकेट लिए । निकै राम्रो सुरुवात गरेको काठमाडौेंको १५ ओभरपछि निरन्तर विकेट पतन हुँदा हार व्यहोर्न बाध्य भयो । काठमाडौंले जितका लागि अन्तिम ओभरसम्म निकै संघर्ष गरेको थियो । अन्तिम ओभरका १७ रना चाहिएकोमा पहिलो बलमै सागर कुमार आउट भए । सिद्धान्त लोहनीले तेस्रो बलमा छक्का प्रहार गरी जितको आशा जगाए पनि लगतै आउट भएपछि काडमाडौंको जितको सम्भावना सकिएको थियो । अन्तिम समयमा आक्रामक व्याटिङ गरेका सिद्धान्तले २ छक्कासहित ९ बलमा १५ रन बनाए ।
एन्फा बाँकेमा पुनः शाही,"नेपालगन्जः जिल्ला फुटबल संघ(एन्फा)बाँकेको अध्यक्षमा पुनः भोजराज शाही चयन भएका छन् ।सोमबार सम्पन्न १० औं अधिवेशनले शाहीलाई निर्विरोध अध्यक्षमा चयन गरेको हो । अध्यक्षसहित सम्पूर्ण पदाधिकारी सहमतिमा चयन गरिएको छ । उपाध्यक्षमा निजामुद्दिन सिद्दिकी, नागिनदेवी श्रेष्ठ र मोहनसिंह थापामगर चयन भएका छन् ।सदस्यहरुमा गोबर्धन सिंह सम्झना, प्रवेशसिंह राठौर, सानु तामाङ, चिमबहादुर घर्तीमगर, केशबबहादुर राना, कृपालदेव गिरी, दिपबहादुर महतारा, जनक केसी र टोपेन्द्र खत्री चयन भएको नवनिर्वाचित अध्यक्ष शाहीले जानकारी दिए ।"
उपाधिबाट चुक्यो दीपेश र शोभाको जोडी,"काठमाडौं : नेपाल इन्टरनेसनल सेरिज ब्याडमिन्टन प्रतियोगिताको मिक्स डबल्स स्पर्धामा नेपाली खेलाडी दीपेश धामी र शोभा गौचनको जोडी फाइनलमा पराजित भएको छ । आइतबार भएको फाइनल खेलमा दीपेश र शोभाको जोडी भारतका भी देवलेकर र हारिका भेलुदुर्थीको जोडीसँग २० को सोझो सेटमा पराजित भयो । विगतको जस्तो प्रदर्शन गर्न नसकेका दीपेश र शोभाको जोडीले २११५, २१७ को सेटमा भारतीय खेलाडीलाई उपाधि सुम्पिए । त्रिपुरेश्वरस्थित राष्ट्रिय खेलकुद परिषद् (राखेप) को कभर्डहलमा भएको उक्त प्रतियोगिताको महिला एकलतर्फको उपाधि हङकङकी तङ चोय छ्वानले जितिन् । उनले फाइनलमा इरानकी अघाइहाजिघालाई २११२, २१५ को सेटमा हराउँदै उपाधि चुमेकी हुन् । यसैगरी पुरुष एकलतर्फको उपाधि भने भारतीय खेलाडी एस जयसवालले जिते । उनले फाइनलमा आफ्नै देशका एल सारङलाई २११०, २११० को सोझो सेटमा पराजित गरे । महिला युगल स्पर्धाको उपाधि भारतीय जोडी अर्पणा बलान र श्रुती केपीले जिते । फाइनलमा उक्त जोडीले आफ्नै देशका एच भेलुदुर्थी र करिश्मा वाडकरको जोडीलाई २१८, २१९ को सेटमा स्तब्ध बनायो । पुरुष युगलतर्फको उपाधि भने सिंगापुरका डी क्रिसनान्ता र ही योङ काई तेरीको जोडीले हात पायो । निकै प्रतिस्पर्धात्मक फाइनल खेलमा उक्त जोडीले मलेसियाका जियन सर्न इयान वङ र ची तियान तानको जोडीलाई २२२०, १४२१, २११६ को सेटमा पाखा लगाउँदै उपाधि हात पारेको हो । नेपाल ब्याडमिन्टन संघको आयोजनामा सञ्चालित पाँचदिने उक्त प्रतियोगितामा विभिन्न १९ देशका दुई सय ५० जना खेलाडीले प्रतिस्पर्धा गरेका थिए । प्रतियोगितामा नेपालका ३२ खेलाडीले भाग लिएका थिए ।"
एपीएफलाई हराउँदै सुनसरी सेमिफाइनलमा,"फिदिम : सुनसरी११ पाँचथरको फिदिममा जारी नवौं रुस्लान फाल्गुनन्द गोल्डकप नकआउट फुटबल प्रतियोगिताको सेमिफाइनलमा प्रवेश गरेको छ । सदरमुकामस्थित फिदिम उच्चमाविको खेलमैदानमा आइतबार भएको खेलमा सुनसरीले विभागीय टोली एपीएफ क्लबलाई ३० गोलले हरायो । सुनसरीको सहज जितका लागि हेमन्त थापामगर एक्लैले दुई गोल गरे । हेमन्तले दुवै गोल फ्रिकिकबाट गरेका हुन् । तीर्थ बस्नेतले अर्को गोल गर्दै टोलीको जित सुनिश्चित गरे । खेल सुरु भएको २७औं मिनेटमा एपीएफका खेलाडीले फाउल गरेपछि पाएको फ्रिकिकबाट हेमन्तले सुरुआती गोल गरेका थिए । ३४औं मिनेटमा पाएको फ्रिकिकको मौकालाई सदुपयोग गर्दै हेमन्तले दोस्रो गोल ठोके । ५१औं मिनेटमा सुनसरीका तीर्थले अर्को गोल थपेका हुन् । मैदानको सेन्टरबाट सुनसरीका कप्तान विष्णु सुनुवारले प्रहार गरेको बल एपीएफका गोलरक्षकको हातबाट फुत्किएको बलमा र तीर्थले जाली चुमाएका हुन् एपीएफले निकै आक्रामक खेले पनि गोल गर्न नसक्दा प्रतियोगिताबाट बाहिरियो । सुनसरीका हेमन्त थापा म्यान अफ दी म्याच भए । उनले १० हजार रुपैयाँ प्राप्त गरे । मैदानको अनुभव नभएकाले आफ्नो टोलीले हार खानु परेको एपीएफका प्रशिक्षक रत्नकाजी महर्जनले प्रतिक्रिया दिए । टोलीले राम्रो खेल्दाखेल्दै पनि पाएको मौकालाई सदुपयोग गर्न नसक्दा हार खानु परेको हो, महर्जनले भने । आफ्नो टोलीको रणनीति सफल भएकै कारण एपीएफजस्तो राष्ट्रिय टोलीलाई हराउन सकिएको सुनसरीका प्रशिक्षक श्याम मानन्धरले प्रतिक्रिया दिए । एपीएफलाई हराउन त्यति सहज थिएन, मानन्धरले भने डिफेन्सिप खेल्दा खेल्दै स्कोर गर्न सकिएपछि टोलीले झनै राम्रो खेल्यो । सोमबार हुने प्रतियोगितामा बिर्तामोड युनाइटेड फुटबल क्लब झापा र आयोजक फिदिम स्पोर्टिङ क्लबबीच भिडन्त हुनेछ । बिर्तामोडले यसअघिको खेलमा मिसन युनाइटेड फुटबल क्लब ताप्लेजुङलाई ट्राइब्रेकरबाट हराएको हो भने आयोजक फिदिम सोझै दोस्रो चरणको खेलमा प्रवेश पाएको हो ।"

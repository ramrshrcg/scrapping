शीर्षक,विवरण
ट्राफिक प्रहरीको स्वास्थ्यका कुरा,"परदेशमा एक वर्ष बसेर स्वदेश फर्केकै दिनदेखि रुघाखोकीले सताउन थाल्यो। राजधानी काठमाडौं प्रवेशसँगै स्वास्थ्यमा प्रतिकूल असर पर्यो भने दिनभर धुलाम्मे सडकमा उभिएर सिठी फुकिरहने ट्राफिक प्रहरीको हालत कस्तो होला ? मनमा खसखस लागेपछि ट्राफिक प्रहरीसँग सोध्ने उत्सुकताले पंक्तिकार दरबारमार्गस्थित ट्राफिक प्रहरी कार्यालयनजिक पुग्यो। कार्यालयको प्रवेशद्वारबाहिर दुईजना ट्राफिक जवान मोटरसाइकलचालकको सवारी तथा चालक अनुमतिपत्र जाँच गरिरहेका थिए। प्रदूषण र ट्राफिकको स्वास्थ्यबारे जानकारी लिन खोज्दा उनीहरू निकै खुसी भए। सडकमा गुडिरहेका सवारीको चाप देख्दा उनीहरूसँग कुरा गर्ने अवस्था थिएन। स्वास्थ्यस्थितिबारेको जिज्ञासामा उनीहरूले भने, ट्राफिकको जागिर नै यस्तै हो। धुलो धुवाँ भन्ने कुरा भएन। दरबारमार्ग राजधानीकै राम्रो सडक भएको क्षेत्रमा पर्ने भएकाले सवारीले फ्याँक्ने धुवाँबाहेक धुलो उड्दैन पनि। त्यसो त राजधानीका अन्य सडक धुलो र धुवाँका कारण पैदलयात्रीमैत्री छैनन्। कछुवा गतिमा भइरहेको विकासउन्मुख कार्यले काठमाडौंवासीलाई दिनहुँ धुलो र धुवाँसँग भिड्नुपर्ने अवस्था छ। धुलो र धुवाँको कारण हाम्रो सुन्दर सहर विश्वकै पाँचांै प्रदूषित सहर मा दर्ज हुन पुगेको विषयले संसारसामु हामी सबैको शिर नुहेको छ। विश्व स्वास्थ्य संगठनको प्रतिवेदनअनुसार काठमाडौंको हावामा स्वास्थ्यमा गम्भीर असर पर्ने आँखाले नदेखिने कण पाइएको छ। फोक्सोको उपचार हुने अस्पतालमा देखिने बिरामीको बढ्दो चापले यसको पुष्टि हुन्छ। सामान्यभन्दा तीन गुणा बढी प्रदूषण हुने यस्तो वातावरणमा एकछिन उभिँदा हामी गम्भीर बिरामी हुन्छौं। दिनभर सडकमा उभिएर ट्राफिकको काम गर्ने प्रहरीको हालत के होला, अनुमान गरौं। ट्राफिक प्रहरीका अनुसार उनीहरूले लगाउने मास्क आफैं किन्नुपर्ने बध्यता सुन्दा सरकारी निकायको संवेदनहीनता स्पष्ट हुन्छ। ट्राफिकका लागि वितरण गरिने मास्क पर्याप्त नहुने भएकाले किन्नुपर्ने बाध्यता रहेको प्रहरी बताउँछन्। प्रहरीको कुरा सुन्दा हामी नेपाली कति सहनशील छौं भन्ने स्पष्ट हुन्छ। प्रहरी नागरिकको पहिलो सहयोगी हो। उनीहरू नै अस्वस्थ छन् भने आम नागरिकले उनीहरूबाट कस्तो सेवा अपेक्षा गर्ने ? प्रहरी संगठनभित्र पनि नियमित स्वास्थ्य परीक्षण गरिने प्रचलन नभएको स्वयं ट्राफिक प्रहरी बताउँछन्। बिरामी भएपछि मात्र उपचार गर्ने हाम्रो पुरानो प्रचलनलाई पछ्याउने नागरिकका सेवकको कुरा सुन्दा उनीहरूबारे संगठन पनि सचेत रहेनछ भन्ने प्रमाणित हुन्छ। ट्राफिक प्रहरी नेपाली नागरिक हैनन् र ? उनीहरूलाई स्वस्थ रहने हक छैन त ? यस विषयमा प्रहरीका उच्च ओहोदामा रहेका व्यक्तिसँग जिज्ञासा राख्ने मौका पनि मिलेको थियो। काँधमा एउटा खुकुरी र तीनवटा तारा लगाएका ती एसएसपीसँग ट्राफिकको स्वास्थ्य अवस्थाबारे जिज्ञासामा भने, स्वास्थ्य परीक्षण गर्छौं तर तपाईंले कुरा गर्नुभएको जवानको छुटेको हुन सक्छ। ती जवानको परीक्षण कहिले हुन्छ त भन्ने जिज्ञासामा ती एसएसपीले भने, अब अर्कोपटक। अर्कोपटक भनेको कहिले त ? संविधानको धारा ३० मा लेखिएको छ, सबै नागरिकलाई स्वच्छ र स्वस्थ वातावरणमा बाँच्न पाउने हक हुनेछ। वातावरणीय प्रदूषणबाट हुने क्षतिवापत पीडितलाई प्रदूषकबाट कानुनबमोजिम क्षतिपूर्ति पाउने हक हुनेछ। संविधानकै उल्लंघन हुने गरी ट्राफिकको स्वास्थ्यसँग खेलबाड हुने खालका हाकिमका कुरा सुन्दा अचम्म लाग्यो। ट्राफिक प्रहरी नेपाली नागरिक हैनन् र ? उनीहरूलाई स्वस्थ रहने हक छैन ? ट्राफिकको नियमित स्वास्थ्य जाँच हुनुपर्छ। प्रदूषणका कारण अस्वस्थ भएकालाई उपयुक्त क्षतिपूर्ति दिनुपर्छ। प्रहरी संगठनले नै आफ्ना सुरक्षाकर्मी स्वस्थ राख्दैन भने त्यसले देशभर सकारात्मक सन्देश जाँदैन। यस्तो संवेदनशील विषयमा संगठन र संगठन सञ्चालनको नेतृत्व लिएको सरकारले चासो दिँदैन भने आम नागरिकले राज्यबाट के अपेक्षा राख्ने ? ट्राफिक प्रहरीले चालू वर्षको असार ११ गतेबाट राजधानीमा जथाभावी हर्न बजाए कारबाही गरिने सूचना प्रकाशित गर्यो। ध्वनि प्रदूषणले दिक्क भएका सडकवरपर घर भएका नागरिकलाई भने यतिबेला हाइसन्चो भएको छ। प्रहरीले पनि राजधानीका ठाउँठाउँमा जथाभावी हर्न नबजाउन होडिङ बोर्ड नै राखेको छ। वासिंटन पोस्ट्ले पनि काठमाडौंमा भएको यो हर्न नियन्त्रण अभियानको प्रशंसा गरेको छ। प्रहरीले ल्याएको नियम उसैले प्रतिबद्ध भएर कार्यान्वयन गरेमा विश्वमा सकारात्मक सन्देश प्रवाह हुँदो रहेछ भन्ने गतिलो उदाहरण बनेको छ वासिंटन पोस्ट्। त्यसैगरी ट्राफिक प्रहरीले यही वर्ष लेन पालना गर्नुपर्ने नियम लागू गर्यो। तर त्यो नियम कार्यान्वयन भएको पाइएन। चालकले लेन मिचेर गैरजिम्मेवारीपूर्ण रूपमा सवारी हाँकेको देख्दा त्यो नियम पालना नभएको महसुस भयो। हर्न बजाउन नियन्त्रण गरे झंै लेन पालनालाई पनि लागू गराउन सक्ने हो भने सवारी दुर्घटनासमेत घट्ने छैन, जाम हुने समस्या पनि समाधान हुनेछ। हर्न नियन्त्रणमा सशक्त र सफल देखिएको ट्राफिक प्रहरीले लेन अनुशासन किन कार्यान्वयनमा ल्याउन सक्दैन ?"
महिलाले प्यान्ट लगाउनै नहुने ?,"हेर न माथि घर फलानोकी बुहारीको लबाइ, जहिले पनि प्यान्ट र टीसर्ट लगाएर हिँडेकी हुन्छे । आफ्नै ससुराजेठाजूका घर नजिकै छन्, कस्तो, लाजशरम कत्ति पनि नभाकी !, छिमेकी र आफन्त मेरै कानमा पुगोस् भने झैं गरी यस्ता कुरा गर्छन् । मसँग भने उनीहरूतर्प फर्केर दिने हाँसोको जवाफबाहेक अरू केही हुँदैन । त्यसो त म पश्चिमकी बुहारी, त्यसै पनि कतिपय चालचलन, रहनसहन र संस्कार मिलेको हुँदैन । यति हुँदाहुँदै पनि म मेरो हिसाबकिताबमा कतै चुकेकी छु भन्ने लाग्दैनथ्यो। आफ्नो पेसा पनि पत्रकारिता, जहिले पनि हतारमा कुद्नुपर्ने अनि आफूलाई जे पहिरन सहज लाग्यो त्यही लगाउनुपर्ने हुन्छ । त्यसो भन्दैमा हामी महिलालाई समाजको मतलब नै नहुने भन्ने हैन । हामी कर्तव्यबोध भएका व्यक्ति नै हौं । कार्यक्रममा हिँडिरहँदा प्रत्येक दिन नयाँ अनुहारसँग भेट हुनु पनि स्वाभाविक हो । नानीको माइती कता नि ? के थरीकी ? छोरी बिहेपछि पनि नानीलाई यसरी पाइन्ट लगाएर हिँड्दा घरमा केही भन्दैनन् ? यस्ता प्रश्नसमेत सुनेपछि लाग्यो, साँच्चै मैले कुनै ठूलो गल्ती त गरिनँ! म त यो समाजको एउटा देखिने पात्र मात्र हुँ । अदृश्यरूपमा रहेका लाखौं दिदीबहिनी छन्, जो शरीरमा लगाउने लुगामा समेत आफ्नो अधिकार र सहजता प्रयोग गर्न सक्दैनन् । महिलाका हक अधिकारका ठूला कुरा धेरै अगाडि पुगिसकेका छन् । अर्कोतिर हामी प्यान्टमा अल्झिरहेछौं । अहिलेको समयमा आएर यो विषय उठाउँदा उल्टो कतिले अभै पनि यस्ता कुरामा अल्झिरहेका छौं, महिला अघि नबढ्नुको कारण यही हो भन्ने तर्क गर्दा हुन् । झापाको दक्षिण पश्चिम भेग जलथलबाट एउटा प्राइभेट बैंकमा बिर्तामोड काम गर्न आउने सजना श्रेष्ठ (नाम परिवर्तन) को कहानी सुन्दा अचम्म पर्ने खालको छ । ३० वर्षीया उनी कार्यालय आउँदा बाटोमा ड्रेस परिवर्तन गर्नकै लागि एउटा कोठा भाडामै लिएकी छन्। हाम्रो समाजले फराकिलो दृष्टिकोण राखेर महिलाका अधिकारसँगै भावना र चाहना पनि बुझ्न जरुरी छ । सुन्दा पत्याउन मुस्किल तर यथार्थ उनको भनाइमा देखियो । घरमा बूढीसासू अनि सासूससुरा छन् । मेरा श्रीमान् विदेश हुनुहुन्छ । घरमा प्यान्ट लगाउन छुट छैन । उहाँहरूको एउटै इच्छा, मैले प्यान्ट नलगाऊँ भन्ने हो । तर मेरो अफिसको नियमविपरीत पनि म जान सक्दिनँ । त्यसैले घर र अफिसको सन्तुलन मिलाउनुपर्ने भएकाले १५ सय रुपैयाँको कोठा भाडामा लिएर राखेकी छु । बिहान घरबाट आउँदा कुर्तासुरुवालमा आउँछु, अनि घर फर्कंदा अफिसमा लगाएको प्यान्ट फेरेर फर्कन्छु। कतिलाई बाध्यता ले बाँधेको हुन्छ भने कतिलाई बदलिँदै गएको समाजसँगै बदलिने चाहना हुन्छ । झापा अर्जुनधाराकै सरिता राजवंशीको कहानी फरक छ । उनी अविवाहित छोरी र सँगै सरकारी कर्मचारी पनि हुन् । जहिलेदेखि निजामती कर्मचारीको पहिरन परिवर्तन भयो, त्यही दिनदेखि उनले घरमा आउने अवस्था रहेन । उनलाई कार्यालय जाँदा सर्ट र प्यान्टमा ठाँटिएर जान मन, तर घरमा छोरी प्यान्ट लगाएर कहींकतै ननिस्कियोस् भन्ने बाबुआमाको इच्छा । यही मतभेदका कारण सरिता अहिले कार्यालयनजिकैै एक्लै कार्यालयको क्वार्टरमा बस्न थालेकी छन् । उनी भन्छिन्, जमाना कहाँबाट कहाँ पुग्यो तर हाम्रो समाज जहाँको त्यहीं छ । बुबाआमालाई कति सम्झाए तर पार लागेन । उल्टो उहाँहरू मलाई त बिहे गरेर गएपछि जे लगाजे खा, त्यतिबेला हामीलाई दोष हुँदैन । बिहे नभइन्जेल तँ हाम्रो इज्जत हो, पाइन्ट नलगा भन्न थाल्नुभयो । त्यसपछि कार्यालयमा काम बढी भएकाले म घरबाट धाउन भ्याइन भन्ने बहानामा म क्वाटरमै बस्न थालें। त्यसो त झापा देशभरिकै विकसित जिल्लामध्ये एक हो । तर पनि पितृसत्तात्मक सोच हावी भएको यो समाजमा आँखाको अगाडि केही नबोले पनि प्यान्ट लगाएर बुहारी कार्यालय अथवा कामविशेष घुम्न निस्केपछि गेट पुग्दानपुग्दै छिमेकी हुन् या घरकै परिवारले ओठ लेप्य्राउन थालिहाल्छन् । दस हातको साडी लगाएर बस्ने मसँग समय पनि हुँदैन । समयको सदुपयोगको लागि पनि म प्यान्ट लगाउने गर्छु, महिला विकास कार्यालय झापाकी कार्र्यक्रम अधिकृत उमा अधिकारी भन्छिन् । नेपाल सरकारले सुगम जिल्लाका निजामती कर्मचारीलाई वर्षको सात हजार पाँच सय रुपैयाँ लुगा भत्तास्वरूप दिने गरेको छ । त्यो पैसाबाट साडी, कुर्ता सलवार अथवा सर्टप्यान्ट जे लगाउन पनि पुग्छ । तर महिला भएपछि घर, बालबच्चाको जिम्मेवारी स्वाभााविक रूपमा बढी नै हुने र बिहान घरको काममा अल्मलिएर कार्यालय निस्किँदा आपैंमा समय अभाव हुने हुँदा महिला कर्मचारीको रोजाइमा प्यान्ट पर्ने गरेको अधिकारीको भनाइ छ । त्यसो त आजभन्दा ४५ वर्षअघिको महिला दिदीबहिनीको अवस्था र अहिलेको सामाजिक अवस्थामा परिवर्तन पक्कै आएको छ तर समाजले जुन दृष्टिकोण राखेर महिलालाई हेर्ने गर्छ, त्यो परिवर्तन हुन अत्यावश्यक छ । आफ्नो शरीरमा लगाउने कपडाको अधिकारबाट समेत महिलालाई च्युत गरिन्छ भने महिलाले समाजबाट केकस्ता अधिकारको आश राख्नु ? , झापा भद्रपुरकी शिक्षक तथा एकल महिला शारदा भण्डारी निरौलाको तर्क छ । प्यान्टमा लफडा किन ? आखिर महिलाको पहिचान त साडीमै छ भन्ने पनि कतिलाई लाग्दो हो । तर पहिरनको विषय त सहजता र रोजाइको कुरा हो । जसलाई जे मन पर्छ, त्यो लाउने हक सबैलाई छ । कार्यालय जाँदा अथवा कामविशेषमा ह्ँिडदा स्कुटर, मोटरसाइकल या साइकलजस्ता सवारी प्रयोग गर्नुपर्ने हुन्छ । बाइकमा मात्रै होइन, बसमा समेत साडी बेरिएर महिलाको मृत्यु भएको खबर हामीले देखेसुनेका छौं । त्यसको मतलब सामाजिक सद्भाव नभड्काउने गरी कपडा लगाउन पाउने सबैसँग अधिकार छ । अब हाम्रो समाजले फराकिलो दृष्टिकोण राखेर महिलाका अधिकारसँगै भावना र चाहना पनि बुझ्न जरुरी छ । अनौठो के छ भने बुहारीको लवाइखवाइमा प्रश्नचिह्न उठाइरहने समाजमा कतिपय बाउआमा भने आफ्ना छोरीमाथि चाहिँ यस्तो टिप्पणी गर्दैनन् । एउटी महिलाले शरीरमा कपडा लाउनुअघि अरूको प्रत्यक्ष वा परोक्ष धारणा बुझ्नुपर्ने कुरो लज्जास्पद हो । ज्यान छोप्न लगाउने कपडाको टालोमा कति अल्झन्छौ ए समाज ?"
नेपालमा चुनावपछिको छलफल,"नेपाली भाषामा छलफल भन्ने शब्दले सामान्य कुराकानीभन्दा ठूलो अर्थ राख्छ। यसले सजिलै नटुंगिने र अगाडि नबढ्ने बहसकै लागि बहसजस्तो अवस्था पनि जनाउँछ। नेपाली राजनीतिज्ञले यस्तो छलफल हुने विषय पछि अनौपचारिक कुराकानीका क्रममा बताउँछन्। निर्वाचनपछिको अहिलेको छलफल परिपक्व र समाधानमुखी भएन भने तीन दसकदेखि राजनीतिक स्थिरताको खोजी भइरहेको नेपाली समाजमा यसले ध्रुवीकरण बढाउनेछ। यस वर्ष नेपालका लागि महत्वपूर्ण भएको छ। दुई दसकपछि मे र सेप्टेम्बर (वैशाख र असोज २०७४) का बीचमा स्थानीय तह, नोभेम्बर र डिसेम्बर (मंसिर १० र २१) मा नयाँ संविधानअनुसार पहिलो संघीय र प्रादेशिक निर्वाचन गरी तीनवटा निर्वाचन सम्पन्न भएका छन्। यी निर्वाचन शान्तिपूर्णरूपमा सम्पन्न भएका थिए र सबै दलले परिणाम स्वीकार गरेका थिए। तर सरकार निर्माण अझै अनिश्चित छ। निर्वाचन परिणाम नेपालको संविधानअनुसार संघीय संसद् दुई सदनात्मक हुन्छ। २७५ सदस्यीय प्रतिनिधिसभामा पहिलो हुनेले जित्ने (प्रत्यक्ष) प्रणालीबाट १६५ जना र समानुपातिकबाट ११० जना निर्वाचित हुन्छन्। ५९ सदस्यीय राष्ट्रियसभामा सातवटा प्रदेशबाट आठजनाका दरले ५६ जना निर्वाचित हुन्छन् भने तीनजना मनोनीत। संघीय संसद्का यी दुई सभाको निर्वाचन सकिएपछि मात्रै नयाँ प्रधानमन्त्री निर्वाचित गर्न ती संसद्को अधिवेशन डाकिनेछ। नेकपा (एमाले) का नेता केपी शर्मा ओली आगामी प्रधानमन्त्री हुनेमा खासै विवाद छैन। अक्टोबरमा एमाले र माओवादीले पछि पार्टी एकता नै गर्ने लक्ष्यसहित वाम गठबन्धन बनाए। प्रत्यक्षतर्फ १६५ सीटमध्ये वाम गठबन्धनले ११६ सिटसहित आकर्षक विजय हासिल गर्यो, जसमा माओवादीले मात्रै ३६ सिटमा जिते। २३ सिट जित्दै नेपाली कांग्रेस धेरै तेस्रो शक्ति बन्यो। राष्ट्रिय जनता पार्टी नेपाल र संघीय समाजवादी फोरम नेपालबीचको गठबन्धनका कारण उनीहरूले प्रत्यक्षमा क्रमशः ११ र १० सिट जित्न सफल भए। विगतमा चीनले नेपालका नेताहरूलाई भारतसँगका मतभिन्नतामा समाधान खोज्न सुझाव दिन्थ्यो, तर चीनको महत्वाकांक्षी बेल्ट एन्ड रोड इनिसिएटिभ (बीआरआई) मा नेपालको सक्रिय सहभागितापछि अहिले परिस्थिति बदलिएको छ। चाखलाग्दो कुरा के छ भने एमाले र कांग्रेसले पाएको समग्र मतमा थोरै मात्र फरक छ। एमालेले ३३२ प्रतिशत मत पाएको छ भने नेपाली कांग्रेसले ३२८ प्रतिशत र माओवादीले १३७ प्रतिशत। त्यसैले समानुपातिकतर्फ एमाले र कांग्रेस नजिक छन्। समानुपातिकतर्फ एमालेले ४१ र कांग्रेसले ४० सिट जित्ने छन्, माओवादीले १७ सिट पाउनेछ भने दुइटा मधेसवादी पार्टीले ६६ सिट पाउनेछन्। २७५ सदस्यीय प्रतिनिधिसभामा १७४ सिट ल्याएर वाम गठबन्धन सरकार बनाउन निकै सजिलो स्थितिमा छ। सरकार निर्माण तर नेपालको निर्वाचन आयोगले परिणाम घोषणा भने गर्न सकेको छैन। राष्ट्रियसभाका ५६ सदस्य निर्वाचित गर्ने विधिका बारेमा दलहरूबीच मतभिन्नता छ। राष्ट्रियसभाको निर्वाचक मण्डलमा प्रादेशिक संसद्का ५५० सदस्य र ७५३ स्थानीय तहका प्रमुख र उपप्रमुखहरू हुन्छन्। दुई महिनाअगाडि सरकारले एकल संक्रमणीय विधिबाट राष्ट्रियसभाका सदस्य छानिने गरी निर्वाचन गर्न आयोगलाई सजिलो हुने गरी राष्ट्रपति विद्यादेवी भण्डारीसमक्ष अध्यादेश स्वीकृतिका लागि पेस गरेको थियो। यो निर्वाचन प्रणाली बढी समावेशी मानिन्छ र मत प्राथमिकताका आधारमा अर्को उम्मेदवारलाई हस्तान्तरण हुन्छ। भारतीय संसद्को माथिल्लो सदन राज्यसभामा पनि यही प्रणालीबाट निर्वाचन हुन्छ। ओलीका सहयोगमा राष्ट्रपति बनेकी भण्डारीले एमालेप्रति सहानुभूति राख्छिन्। तिनले केही समय अध्यादेशमा हस्ताक्षर गरिनन्। प्रादेशिक संसद्मा वाम गठबन्धनलाई सातमध्ये ६ प्रान्तमा स्पष्ट बहुमत प्राप्त भएको छ। यो वर्षको सुरुतिर भएको निर्वाचनमा ७५३ स्थानीय तहमध्ये एमालेले २९४ स्थानमा अध्यक्षमेयर जितेको छ भने माओवादीले १०६ स्थानमा। एकल संक्रमणीय विधिको मतदान नहुने हो भने वाम गठबन्धनले राष्ट्रिय सभामा प्रचण्ड बहुमत ल्याउन सक्थ्यो। त्यसैले अध्यादेश अस्वीकार गर्न एमालेले राष्ट्रपतिलाई अनुरोध गरेको थियो। अहिले देखिएको विवाद नयाँ संविधानअनुसार संघीय संसद्मा महिलाको प्रतिनिधित्व ३३ प्रतिशत बनाउनुपर्ने प्रावधानका कारणले भएको हो। प्रतिनिधिसभामा प्रत्यक्ष र राष्ट्रियसभामा निर्वाचित महिलाको संख्या पछि संघीय संसद्का दुई सदनमा ३३ प्रतिशत पुर्याउने गरी समानुपातिक प्रणालीबाट निर्वाचित उम्मेदवार चयन गर्नुपर्छ। त्यसैले प्रतिनिधिसभामा समानुपातिकबाट निर्वाचित हुने ११० सदस्य घोषणा हुन सकेको छैन। त्यसैकारणले ओलीलाई प्रधानमन्त्री निर्वाचित गर्ने गरी संसद्को अधिवेशन हुन नसकेको हो। नेपाली कांग्रेसले नेतृत्व गरेका दलहरू एकल संक्रमणीय विधिका पक्षमा छन् किनभने संविधान निर्माताको समावेशी दृष्टिकोणसँग यो विधि उचित हुने उनीहरूको धारणा छ। माओवादीसमेत एकल संक्रमणीय विधिका पक्षमा छन्। ओलीले कामचलाउ प्रधानमन्त्री शेरबहादुर देउवाले सत्ता हस्तान्तरण लम्ब्याउने रणनीति अपनाएको आरोप लगाएका छन् र यो विवादले ध्रुवीकरण बढाएको छ। ओलीले चाहेजस्तो हुने सम्भावना कम छ, तर उनलाई आफ्नो साख जोगाउनुपर्ने हुन्छ। माओवादी नेता पुष्पकमल दाहाल (प्रचण्ड) ओली र उनका बीचमा आलोपालो प्रधानमन्त्री हुने आशामा गठबन्धनमा सामेल भएका थिए। निर्वाचनमा एमालेले राम्रो परिणाम हासिल गरेपछि ओलीले आलोपालो प्रणाली स्वीकार नगर्ने संकेत दिएका छन्। प्रचण्ड दुई पार्टीको एकतापछि बन्ने नयाँ पार्टीको अध्यक्ष बनून् भन्ने ओलीको चाहना छ। प्रचण्डलाई यो सहमति सन्तोषजनक नहुन सक्छ। किनकि यसले उनको जुनियर हैसियत स्थापित मात्र गर्ने छैन, त्यसपछि उनका विकल्प पनि सीमित हुनेछन्। प्रत्यक्षतर्फ नेपाली कांग्रेस नराम्रोसँग पराजित भए पनि समानुपातिकमा प्राप्त मतले यसको भोट बैंक कायमै रहेको देखाएको छ। प्रत्यक्षतर्फ उसको पराजय उसको भोट बैंक घटेको भन्दा पनि उसको कमजोर निर्वाचन अभियान र कांग्रेस नेतृत्वप्रतिको जनताको अविश्वासका कारणले भएको संकेत गर्छ। कांग्रेसका पुराना नेताले चुनाव हारेका छन्, त्यसले उक्त पार्टीमा आमूल परिवर्तनको आवश्यकता औंल्याउँछ। प्रदेश २ मा मधेसवादी शक्तिले बलियो उपस्थिति देखाएका छन्। यसले उनीहरू एकताबद्ध हुने हो भने अस्वीकार गर्न नसकिने अग्रगामी शक्ति बन्न सक्ने संकेत गरेको छ। अब संविधानका लागि आन्दोलन र द्वन्द्व गर्नुभन्दा छलफल र सहमतिका आधारमा गर्नु उचित हुनेछ। अगाडिको बाटो निर्णायक विजय हासिल गरेपछि ओलीले अब नेपालभित्रै र भारतसँगको सम्बन्धमा पनि व्यावहारिक र सन्तुलित नीति अपनाउन जरुरी छ। अध्यादेश रोकेर राख्दा पनि राष्ट्रपतिले दलहरूबीच सहमतिको लागि अनुरोध गरेकी थिइन्। हार्डलाइनले ओलीको विजययात्रा र राष्ट्रपतिलाई पनि अन्त्यहीन विवादमा तान्न सक्छ। डिसेम्बर १९ (पुस ४) मा ओलीले अचानक नेपाल चीनसीमामा रहेको रसुवागढीको भ्रमण गरेर त्यो सीमाविन्दुलाई स्तर वृद्धि गरी अन्तर्राष्ट्रिय स्तरको बनाउने घोषणा पनि गरे। त्यो सीमाविन्दुबाट ५५० किलोमिटर टाढा रहेको चीनको सिगात्सेबाट रेलमार्ग यही विन्दुबाट आउने घोषणा पनि उनले गरे। यो कदममाथि दिल्लीले स्पष्ट चासो देखाएको छ। त्यसको दुई दिनपछि भारतका प्रधानमन्त्री नरेन्द्र मोदीले ओलीलाई निर्वाचनमा विजयका लागि बधाइ दिँदै फोन गरेका छन्। मोदीले त्यसलगत्तै प्रचण्ड र निर्वाचन सम्पन्न गरेबापत बधाइ दिन देउवालाई पनि फोन गरेका छन्। ओली २०१५१६ (०७२७३) मा नौ महिना प्रधानमन्त्री हुँदा भारत र ओलीबीचको सम्बन्धमा उत्पन्न भएको समस्या दुवै पक्ष मिलेर समाधान गर्नु आवश्यक छ। उनले मधेसवादीको आन्दोलन र आर्थिक नाकाबन्दी मा भारतले प्रस्ट देखिने सहयोग गरेको आरोप लगाएका थिए। सन् २०१६ (०७३ साउन) मा प्रचण्डले उनको सरकारलाई दिएको समर्थन फिर्ता लिनुमा पनि भारत जिम्मेवार रहेको आरोप ओलीले लगाएका थिए। भारतीय व्यवहारका कारण उत्पन्न आर्थिक समस्या भारतीय नाकाबन्दी का कारण भन्दै ओलीले भारतविरोधी भावनालाई नेपाली राष्ट्रवादको नाममा दुरुपयोग गरे। यो छोटो अवधिबाहेक ओली भारतसँग राम्रो सम्बन्ध राख्नुपर्छ भनी समर्थन गरेका व्यक्ति हुन्। नेपालले चाइना कार्ड खेल्नु कुनै अनौठो भने होइन। विगतमा चीनले नेपालका नेतालाई भारतसँगका मतभिन्नतामा समाधान खोज्न सुझाव दिन्थ्यो, तर चीनको महत्वाकांक्षी बेल्ट एन्ड रोड इनिसिएटिभ (बीआरआई) मा नेपालको सक्रिय सहभागितापछि अहिले परिस्थिति बदलिएको छ। चीनलाई बलियोसँग अँगाल्दाका जोखिमका बारेमा थाहा पाउन सक्ने चातुर्य ओलीमा छ। दिल्लीले पनि ओलीसँग विश्वासको सम्बन्ध पुनर्जीवित गर्नु आवश्यक छ। यसका लागि भारतले चुपचाप रूपमै चासोको सम्बोधन गर्नुपर्छ र निरन्तररूपमा सन्देशको आदानप्रदान हुनुपर्छ। सन् २०१५ को विनाशकारी भूकम्पपछि भारतले पुनर्निर्माण गरिदिने वचन दिएका परियोजना र अन्य विकास परियोजना फास्ट ट्र्याक बाट कार्यान्यवन गरिनुपर्छ। यसो गर्नु मोदीका छिमेकीहरू पहिलो प्राथमिकतामा राख्ने नेबरहुड फस्र्ट नीतिअनुरूप सकारात्मक संकेत नै हुनेछ। नेपालका लागि भारतका पूर्व राजदूत सूद हाल अब्जर्भर रिसर्च फाउन्डेसनमा वरिष्ठ अध्येता छन्। (२८ डिसेम्बर २०१७ (पुस १३) को द हिन्दुको अनलाइन संस्करणबाट अनूदित)"
सम्मतिमुखी लोकतन्त्रको पक्षमा,"हालै सम्पन्न प्रदेशसभा र प्रतिनिधिसभाको निर्वाचनअघि र पछिका सार्वजनिक बहस नियाल्दा ०७२ सालमा जारी नयाँ संविधान ०४७ को संविधानभन्दा गुणात्मक रूपमै भिन्न छ भन्ने देशकै प्रबुद्ध वर्गले महसुस गर्न सकेको छैन। खासगरी राजनीतिक स्थिरता र समृद्धिका लागि एउटै दलको दबदबा भएको एकलौटी सरकार आवश्यक रहेको भनी जेजस्ता तर्क भएका छन्, त्यसले नेपाल हल्लैहल्लाको देश हो भन्ने भूपि शेरचनको उद्गार स्मरण गराउँछ। अनि यस्तो बहसले हामी किन एकात्मक र केन्द्रीकृत राज्यव्यवस्था भत्काएर संघीय, सहभागितामूलक र समवेशी लोकतान्त्रिक प्रणालीमा प्रवेश गर्न बाध्य भएका थियौं भन्ने पृष्ठभूमि बिर्साउँछ। एउटा सानो बच्चालाई पनि कण्ठस्थ भइसकेको हुनुपर्छ, नेपाल बहुभाषिक, बहुधार्मिक, बहुजातीयराष्ट्रिय मुलुक हो। यस्तो विविधताले भरिएको मुलुक विगतको तीसबर्से पञ्चायती र ०४६ सालपछिको बहुदलीय संवैधानिक राजतन्त्रात्मक व्यवस्थामा एउटा खास वर्ग र समुदायको एकलौटी हालिमुहाली हुनाले हिंसात्मक द्वन्द्वमा फसेको हामी नेपालीले अहिल्यै नभुल्नुपर्ने हो। अब आउँदा दिनमा त्यस्तो द्वन्द्वमा मुलुक फेरि नफसोस् भन्ने हेतुले एकात्मकको ठाउँमा संघीय राज्यव्यवस्था र बहुमतीय निर्वाचन प्रणालीको स्थानमा समानुपातिकसहितको मिश्रित निर्वाचन प्रणालीको परिकल्पना गरिएको हो। खासगरी मि िश्रत निर्वाचन प्रणालीको उद्देश्य नै हाम्रोजस्तो विविधतापूर्ण र विभाजित समाज भएको मुलुकमा सत्तामा विभिन्न वर्ग र समुदायबीचमा हिस्सेदारी गर्ने संस्कृति र प्रणालीको विकास होस् भन्ने हो। त्यस्तो प्रणालीलाई राजनीतिशास्त्री अरेन्ड लिजफार्टले कन्सोसिएसनल डेमोक्रेसी वा सम्मतिमुखी लोकतन्त्र भनेका छन्। यसको अर्थ पूर्ण सम्मतिको होइन कि अधिकतम सम्मतिमा आधारित लोकतन्त्र भन्ने हो। शासनसत्ता सञ्चालनमा अधिकतम सम्मति हुँदा राजनीतिक ठालुहरूको दायरा फराकिलो हुन गई लोकतन्त्रको दायरा पनि विस्तार हुन पुग्छ। हाम्रो संविधानको मूल मर्म पनि कन्सोसिएसनल डिमोक्रेसी हो भन्दा नेपालको संविधान ०७२ को अपव्याख्या हुँदैन। तर संविधान जारी गर्न भ्याउँदानभ्याउँदै हामीले संविधानको गुदीलाई नै बिर्सेर देशमा एउटै दलको एकलौटी सरकार नबने अस्थिरता हुन्छ भनी फलाक्न थाल्यौं। त्यसैगरी, चुनावी अंकगणितले मात्र होइन, आफैंले लडेर ल्याएको नयाँ व्यवस्थाको मूल चरित्रसम्बन्धी बुझाइको कमजोरीका कारण माआवादी केन्द्रले शान्ति, स्थिरता र समृद्धिका लागि एउटै कम्युनिस्ट पार्टी भन्ने नारामा जोड दियो। अर्कोतिर कहिल्यै पनि गठबन्धनमा सामेल दलका उम्मेदवारलाई भोट नहाल्ने, आफूले मात्रै अरूको भोट लिने एमालेको अविश्वसनीय चरित्रका कारण पनि माओवादी केन्द्र एउटै कम्युनिस्ट पार्टीको जाल बिछ्याउन बाध्य भएको हुन सक्छ। तर माओवादी केन्द्रको प्रत्यक्ष निर्वाचित कार्यकारीको मागसमेतलाई विचार गर्दा उसले ०७२ को संविधानको मूल मर्म नबुझेकै ठहर गर्नुपर्ने हुन्छ। ०७२ मा जारी संविधान ०४६ को संविधानभन्दा धेरै अगाडि बढेको भए पनि हाम्रो कल्पनाशीलता २५ वर्षपछाडि नै रुमलिरहनु चानचुने विडम्बना होइन। साँच्चै देशलाई समृद्ध बनाउने हो भने एमाले र माओवादीको दलगत चरित्रमा ठूलो परिवर्तन आउन जरुरी छ। यही पिछडिएको राजनीतिक सुझबुझका कारण हामीले सार्वजनिक बहसमा निर्वाचनको नतिजापछि प्रत्यक्षतर्फको परिणामलाई अधिमूल्यांकन र समानुपातिकतर्फको परिणामलाई नजरअन्दाज गरेका छौं। हामीले यहाँनिर संविधानको केचाहिँ मर्म बिर्सिएका छौं भने नयाँ संविधानले परिकल्पना गरेको हाम्रो राज्य व्यवस्था न पूर्णतः बेलायती वेस्टमिनिस्टर ढाँचाको हो न त पूर्णतः सहमतिमूलक ढाँचाको। बरु यो सम्मतिमुखी, सहभागितामूलक एवं समावेशी बहुमतीय प्रणाली हो। यतिमात्रै यथार्थ आत्मसात गर्ने हो भने पनि जनादेशबारे जेजस्तो हेजेमोनिक विमर्श काठमाडौंको विद्वत् दीर्घामा देखिएको छ, त्यो आंशिक सत्य हो भन्ने प्रस्ट हुन्छ। चुनावी मतपरिणामअनुसार एमाले र माओवादी केन्द्रको बहुमत छ। त्यसकारण उनीहरू एक्लैले बहुमतको सरकार बनाउनु बहुमतीय प्रणालीको संवैधानिक व्यवस्थाअनुसार स्वाभाविक हुनेछ। तर यस्तो सरकारले देशलाई शान्ति, स्थिरता र समृद्धि दिन भने निकै चुनौतीपूर्ण हुनेछ। किनकि यसबाट देशका राजनीतिक ठालुहरूको दायरा साँघुरिन्छ र फेरि पनि एउटा खास वर्ग र समुदायको शासन सत्तामा हालीमुहाली हुन पुग्छ। त्यसकारण राजनीतिक स्थिरता र समृद्धिको दिशामा देशलाई अगाडि बढाउने हो भने एमाले र माओवादी नेतृत्वले गठबन्धनलाई कम्युनिस्ट को घेरामा सीमित नगरेर कम्तीमा मधेसवादी दलसम्म विस्तार गर्ने कोसिस गर्नुपर्छ। अर्को कुरा, चुनावमा एउटै कम्युनिस्ट पार्टी बनाउने नारा दिएर एमालेसितको गठबन्धनमा सामेल भएको माओवादी केन्द्रले एमालेसित यो वा त्यो पदका लागि बार्गेनिङ मात्रै गर्ने कि दसबर्से जनयुद्धको समयदेखि उसले उठाएका विभिन्न वर्ग र समुदायका हितका मुद्दामाजस्तो कि संविधान संशोधन गरेर सबै समुदायलाई त्यसप्रतिको अपनत्व महसुस गराउने विषयमा जोड दिने ? अनि पार्टी एकताको नारा दिँदा कम्युनिस्ट खास्टो देखेरदेखाएर आफू र अरूलाई पनि ढाँट्ने कि खास्टोभित्र के छ त्यसतर्फ पनि ध्यान दिने ? माओवादी केन्द्रका लागि यी प्रश्न निकै पेचिला हुनुपर्ने हुन्। एमाले र माओवादीको लगनगाँठो बिहेमा परिणत भए र उनीहरूले घरजम गरे देशमा शान्ति, स्थिरता र समृद्धिको सपना साकार होला भन्नेमा शंका उब्जनुको पहिलो कारण ती दुई दलको चरित्र हो। गैरजिम्मेवार ढंगले लोकप्रिय नारा दिएर मत पोल्टामा हाल्नु एमालेको विगतदेखिकै विशेष पहिचान हो। त्यसैगरी एमाले एउटा सेवाग्राहीमुखी (क्लाइन्टेलिस्ट) दल हो। अनि उसका सेवाग्राही उक्त दलका सदस्य मात्रै हुन्। त्यो भनेको आफ्नै दलका सदस्यलाई मात्रै सेवा दिने। सामान्य सिफारिस र रोजगारका लागि पनि दलको सदस्य नभइनहुने। देशलाई प्रणालीगत रूपमा कंगाल बनाएर आफ्ना कार्यकर्ता विधिवत् पोस्नु सेवाग्राही दलको विशेषता हो। त्यसैगरी माओवादी आशीर्वादमुखी दल हो। त्यस्तो दललाई अंग्रेजीमा प्याट्रनिज प्रणालीमा चलेको दल भनिन्छ। सेवाग्राहीमुखी दलमा कृपावाद प्रणालीगत भएको हुन्छ तर आशीर्वादमुखी दलमा कृपावाद व्यक्तिकेन्द्रित हुन्छ। प्याट्रनिज प्रणालीको अर्को विशेषता नातावाद पनि हो। यी दुवै प्रणालीमा आधुनिक गैरवैयक्तिक र क्षमताका आधारमा मानिसले काम पाउने गुन्जायसै हुँदैन। यसकारण, साँच्चै देशलाई समृद्ध बनाउने हो भने एमाले र माओवादीको दलगत चरित्रमा ठूलो परिवर्तन आउन जरुरी छ। दोस्रो, चुनौती खासगरी एमालेको मुख्य नेतृत्वको खासब्राह्मणवादी पहाडी अहंकारी शैली हो। पहाडी र ब्राह्मण समुदायबाहेक अन्य समुदायलाई बिझ्ने गरी घोचपेच गर्ने ओलीको शैली व्यक्तिगत स्वभावभन्दा पनि उनको सैद्धान्तिक चिन्तनबाट निःसृत हो। त्यो शैली उनले सच्याउने हुन् वा उनी अझै उग्र हुँदै जाने हुन्, त्यो प्रस्ट भइसकेको छैन। तेस्रो चुनौती नेपाल दुई ठूला छिमेकीबीचको सानो मुलुक भएकाले उत्तर वा दक्षिणतिर ढल्किने नेतृत्वले नेपालमा स्थिरता र समृद्धि दिन सक्दैन। त्यस्तो नेतृत्वले देशलाई अन्तर्राष्ट्रिय शक्ति केन्द्रको रणमैदानमा मात्रै परिणत गर्दछ। यस्तो अन्तर्राष्ट्रिय खिचातानीलाई रोकथाम गर्न पनि अबको सरकार केपी ओलीकै नेतृत्वमा सही तर कम्युनिस्ट दायराभन्दा फराकिलो हुन आवश्यक छ। अन्त्यमा, अब बन्ने सरकारबारेमा विमर्शबारे एउटा प्रश्नमा मुख फोर्नैपर्छ। हामीले ओली नेतृत्वको सरकारको सम्भावनालाई चन्द्र र सूर्यजस्तो निर्विकल्प सोच्नु हुँदैन। उनले जितपछि राष्ट्रपतिलाई समेत दबाबमा राख्नेजस्तो श्री ३ शैलीको अहंकार प्रदर्शन गरेका छन्। माओवादी केन्द्रसितको व्यवहारमा पनि उनको त्यो शैली छिपेको छैन। उनले त्यसलाई निरन्तरता दिए भने माओवादी केन्द्रले पनि आफ्नो विगतको निर्णयमा पुनर्विचार नगर्ला भन्न सकिन्न। खासगरी राष्ट्रियसभासम्बन्धी विधेयक प्रकरणमा एमालेले देखाएको अर्घेल्याईंले माओवादी, कांग्रेस र मधेसकेन्द्रित दल एकातिर र एमाले अर्कोतिर जस्तो देखिन पुगेको छ। त्यो स्थिति भोलि सत्ता समीकरणमा परिणत भयो भने अनौठो मान्नु पर्दैन। किनकि जनादेश बहुमत प्राप्त दलहरूले सरकार बनाउने भन्ने हो। एमालेइतरका दलबीच बहुमत पुगेर सरकार बन्यो भने पनि त्योसमेत जनादेशअनुरूप र संवैधानिक दुवै हुनेछ। तर हाललाई फेरि पनि पहिलो जोड एमालेमाओवादी नेतृत्वमा गैरकम्युनिस्टसमेत सम्मिलित बृहत् गठबन्धनको सम्मतिमुखी सरकार नै पहिलो विकल्प हुनुपर्छ। सम्मतिमुखी सरकारले मात्रै भूरणनीतिक रूपमा अवस्थित, विभाजित समाज भएको द्वन्द्वोत्तर नेपालजस्तो मुलुकमा स्थिरता र शान्ति कायम गर्दै समृद्धिको मार्गप्रशस्त गर्न सक्छ।"
मकवानपुर फुटबल संघमा विवाद,"हेटौंडा : मकवानपुर जिल्ला फुटबल संघमा विवाद भएको छ। अखिल नेपाल फुटबल संघ (एन्फा) को अधिवेशन नजिकिँदै गर्दा सहभागी क्लबलाई लिएर विवाद सुरु भएको हो। यही पुस २७ गतेका लागि तोकिएको जिल्ला फुटबल संघको साधारणसभामा सहभागी हुन नौ क्लब मात्रै योग्य रहेको जनाएपछि १७ वटा फुटबल क्लबले बिहीबार हेटौंडामा पत्रकार सम्मेलन गर्दै विरोध गरेका हुन्। क्लबका प्रतिनिधिले साधारणसभामा सहभागी नगराए आन्दोलन गर्ने चेतावनीसमेत दिएका छन्। एन्फाले आफू अनुकूलको कार्यविधि बनाएको र फुटबल संघले समेत बोर्डमा रहेका पदाधिकारीको क्लबलाई मात्रै मान्यता दिएको फुटबल संघ मकवानपुरका कार्यसमिति सदस्यसमेत रहेका चौघडा फुटबल टोली र सात नम्बर फुटबल टिमका सचिव ज्ञानु चौलागाईंले बताए। लगातार जिल्ला लिगमा सहभागी हुँदै आएको दुईवटै क्लबलाई साधारणसभाका लागि योग्य मानिएको छैन उनले भने २०७० सालको जिल्ला अधिवेशनमा सहभागी भएको हुनुपर्ने भन्ने कार्यविधिमा उल्लेख गरेर हामीलाई साधारणसभामा सहभागी हुन नदिने षड्यन्त्र गरिएको छ। मल्टिभिजन क्लबका अध्यक्ष विकेशलाल श्रेष्ठले बोर्डमा रहेका केही व्यक्तिको क्लबलाई मात्रै साधारणसभाका लागि योग्य घोषणा गरिएको भन्दै केही व्यक्तिले लामो समयदेखि एकाधिकार कायम राख्दै आएको आरोप लगाए। क्लब नवीकरण शुल्क भन्दै फुटबल संघले दुई हजार लिँदै आएको छ। हामी कसरी अयोग्य भयौं ? उनले भने केही दिनअघि मात्रै विशेष साधारणसभा बोलाएर आफू अनुकूलको निर्देशिका बनाइएको छ। लगातार जिल्ला लिग खेल्दै आएका १७ क्लबलाई साधारणसभामा प्रवेश गर्न नदिए कडा आन्दोलन गर्ने उनले चेतावनी दिए। फुटबल संघ मकवानपुरमा एकतन्त्रीय शासन र ज्यादती देखिएको आरोपसमेत लगाए। प्रतिभा क्लबका अध्यक्ष लवराज ठकुरीले केन्द्रबाटै सेटिङ मिलाएर आफू अनुकूलको निर्देशिका ल्याइएको आरोप लगाए। अध्यक्ष राजेन्द्र श्रेष्ठ, उपाध्यक्षद्वय अतुल बर्मा र अभिषेक थापासहित केही पदाधिकारी साधारणसभामा कसरी सहभागी हुन्छन् ? फुटबल संघले आयव्यय प्रतिवेदन र प्रगति प्रतिवेदन सार्वजनिक गर्नु पर्दैन उनले भने। उनले साधारणसभाको सात दिनअघि नियमित जिल्ला लिग खेलिरहेका क्लबलाई पत्र काट्नुपर्नेमा त्यो नगरेपछि बाध्य भएर पत्रकारसम्मेलन गरेको बताए। संघका अध्यक्ष राजेन्द्र श्रेष्ठले एन्फाको निर्देशिका अनुसार साधरणसभा गर्नुपर्ने भएकाले सबै क्लबलाई समेट्न नसकेको बताए। एन्फाको निर्देशिका अनुसार २०७० सालको साधारणसभामा भाग लिएर त्यसपछि दुईवटा जिल्ला लिग खेलेको हुनुपर्ने प्रावधान रहेको उनले बताए। निर्देशिकामा भएको कुरा पुरा नहुँदा मेरो क्लब सानो पोखराले समेत साधारणसभामा भाग लिन नपाउने भएको छ श्रेष्ठले भने हामीले चाहेर पनि सबै क्लबलाई सहभागी गराउन सक्तैनौं। जिल्ला संघमा आबद्ध रहेका ३७ क्लबमध्ये निर्देशिकाअनुसार नौ क्लब मात्रै योग्य देखिएको श्रेष्ठले बताए।"
इन्जुरी समयमा आर्सनलको गोलले चेल्सीलाई धक्का,लन्डन : दोस्रो हाफमा इन्जुरी समयमा आर्सनलले गोल गरेपछि साबिक विजेता चेल्सीको इङ्लिस प्रियिमर लिगको दोस्रो स्थान कब्जा गर्ने इच्छा सफल हुन सकेन। लिगअन्तर्गत आर्सनलको घरेलु मैदानमा बुधबार भएको प्रतिस्पर्धात्मक खेलमा चेल्सी आर्सनलसँग २२ गोलको बराबरीमा रोकियो। अन्तिम समयमा अग्रता गुमाएपछि चेल्सीको म्यानचेस्टर युनाइटेडलाई पछि पार्ने योजना असफल बनेको थियो। रोचक खेलको पहिलो हाफमा दुवै टोली गोलरहित बराबरीमा रोकिएका थिए। खेलमा सुरुआती अग्रता आर्सनलले लिएको थियो। आर्सनलका लागि ज्याक विल्सरले ६३औं मिनेटमा गोल गरेका थिए। आर्सनलको अग्रतापछि आक्रामक देखिएको चेल्सीले ६७औं मिनेटमा पेनाल्टीमार्फत बराबरी गोल फर्कायो। इडन हाजाडले पेनाल्टीको सदुपयोग गरे। आर्सनलका मेसुट ओजिलले फल खेलेपछि पाएको पेनाल्टीलाई हाजाडले सही सदुपयोग गरेका थिए। पेनाल्टी गोलपछि थप जोसिएको चेल्सीका लागि मार्कोस एलोन्सोले ८४औं मिनेटमा गोल गर्दै खेललाई २१ को अवस्थामा पुयाए। अन्तिम समयमा रक्षात्मक रणनीति अपनाएको चेल्सीको रणनीति असफल बनेको थियो। इन्जुरी समयमा आर्सनलका हेक्टोर बेलेरिनले गोल गरेपछि चेल्सी बराबरीमा रोकिन बाध्य बन्यो। यसअघि आर्सनलले दुईवटा उत्कृष्ट अवसर खेर फालेको थियो। आर्सनलका लागि एलेक्सिस सान्चेज र अलेक्सेन्डर लाकाजेटीले उत्कृष्ट अवसर गुमाएका छ। बराबरीसँगै २२ खेल सकेको चेल्सी ४६ अंकका सात तालिकाको तेस्रो स्थानमा छ। समान खेलबाट ३९ अंक बनाएको आर्सनल छैटौं स्थानमा छ। शीर्ष स्थामना आसीन म्यानचेस्टर सिटीको ६२ अंक छ। दोस्रो स्थानमा रहेको म्यानचेस्टर युनाइटेडको ४७ अंक छ।
"विराट कोहलीमाथि बर्षियो पैसा, बने सबैभन्दा महंगा खेलाडी","एजेन्सी: दक्षिण अफ्रीकामा टेस्ट सिरिज हुने अघिल्लो दिन विराट कोहलीलाई ठुलो सफलता मिलेको छ । तीन साताअघि बलिउड अभिनेत्री अनुष्का शर्मासँ वैवाहिक जीवनमा बाँधिएका विराट इन्डियन प्रिमियर लिगकै सबैभन्दा महंगा खेलाडी बनेका हुन् । अनुष्का उनका लागि 'लेडी लेक' नै साबित भएकी छन् । आफ्नो क्रिकेट करियरमा कयौँ ठुला उपलब्धि हासिल गरिसकेका २९ वर्षीय विराटले एक अर्को कीर्तिमान आफ्नो नाममा लेखाएका हुन् । समाचार अनुसार, विराट इन्डियन प्रिमियर लीग (आईपीएल) को इतिहासका सबैभन्दा महंगा खेलाडी बनेका छन् । रोयल च्यालेन्जर्स बैङ्गलोर (आरसीबी) ले उनलाई १७ करोड भारतीय रुपैयाँमा आवद्ध गरेको हो । यसका साथै विराटले युवराज सिंहलाई पछि पारिदिएका छन् । युवराजलाई सन् २०१५ मा दिल्ली डेयरडेभिल्सले १६ करोडमा किनेको थियो ।"
आर्मी र एपीएफ सेमिफाइनलमा,"पोखरा : १८ औं पुरुष ह्यान्डबल प्रतियोगिताको सेमिफाइनलमा दुई विभागीय टोली त्रिभुवन आमी क्लब र सशस्त्र प्रहरीको एपीएफ पुगेका छन्। पोखरा रंगशालामा शुक्रबार यी दुई विभागीय टोलीवीच प्रतिस्पर्धा हुनेछ। यसैगरी दोस्रो खेलमा घरेलु टोली पश्चिमाञ्चल र मध्यमाञ्चलवीच प्रतिस्पर्धा हुने छ। महिलातर्फको पहिलो सेमिफाइनल खेलमा एपीएफले पूर्वाञ्चल र मध्यपश्चिमाञ्चलले आर्मीसँग प्रतिस्पर्धा गर्नेछ।पुरुषको खेलमा मध्यपश्चिमाञ्चलले सुदूरपश्चिमाञ्चललाई १४९ गोलले पराजित गर्यो। पश्चिमाञ्चलले पूर्वाञ्चललाई ३५१० को फराकिलो अन्तरले पाखा लगायो। यस्तै आर्मीले मध्यपश्चिमाञ्चललाई ३६१० को फराकिलो अन्तरले पन्छायो। मध्यमाञ्चलले सुदूरपश्चिमाञ्चललाई २४१४ ले पराजित गर्यो भने एपीएफले पूर्वाञ्चललाई ३७७ ले पन्छायो। महिलातर्फ एपएिफले पश्चिमाञ्चललाई ३८७ गोलले पाखा लगायो। यसैगरी आर्मीले मध्यमाञ्चललाई २९१, एपीएफले मध्यपश्चिमाञ्चललाई ३०१, पूर्वाञ्चलले मध्यमाञ्चललाई २८२ र पश्चिमाञ्चलले सुदूरपश्चिमाञ्चललाई २१० पाखा लगायो।"

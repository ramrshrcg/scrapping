शीर्षक,विवरण
यसरी भयो बोत्स्वानाको समृद्धि,"बीबीसीले सन् २००५ मा लेखेको थियो, बोत्स्वाना स्वतन्त्र हुनु ठीक पूर्व त्यहाँ निराशा, अस्थिरता र अभावबाहेक सायदै केही थियो । तर आज, त्यहाँ सबैथोक छ ।' हुन पनि हो, त्यहाँ कंक्रिटका मात्रै होइन, आशा र गौरवका अग्ला महल पनि उसैगरी ठडिएका छन् । त्यति मात्रै होइन, बोत्स्वानाको भूमिमा समृद्धिको बास्नादार फूल फुलेका छन् । ती फूल त्यसै फुलेका होइनन्, बोत्स्वानी जनताको अथक पौरखद्वारा फुलाइएका हुन् । अहिले ती पौरखी बोत्स्वानी जनताका आँखामा सार्वभौमिकता खोसिएर औपनिवेशिक पीडा सहनुपरेको पश्चात्तापको राप होइन कि आफ्नो सार्वभौमसत्ता कब्जा गर्नेहरूसँग प्रतिस्पर्धा गर्ने आँट छ । उपनिवेश बन्नुपर्दा थिल्थिलिएको मनको घाउ निको भइसकेको छ, अब त त्यही मनमा दरिलो अठोट पलाएको छ । बोत्स्वानालाई उप्रान्त कसैले हेप्न सक्ने छैन, न त कसैको हस्तक्षेप नै खेप्नुपर्नेछ । बोत्स्वाना अब एउटा स्वतन्त्र पक्षी बनेको छ, जोसँग आफ्नै पखेटा र उड्नको लागि चाहिने आकाश दुवै छ । एक्काईसौं शताब्दीमा उनीहरूले फेर्ने श्वास सन्तोषको श्वास बनेको छ । अब गरिबीको सुस्केरा कत्ति पनि छैन ती बोत्स्वानीको श्वासमा । पछौटेपन र अभावको जाँतोमा जति पिसिनु थियो, पिसिइसके उनीहरू । कहरको भुंग्रोमा जति पोलिनु थियो, पोलिइसके उनीहरू । अब ती सबै इतिहास बनिसके । उनीहरू उक्त इतिहास कोट्याउनु निरर्थक ठान्छन् । बरु, आउने दशकमा बाँकी विश्वसँग कसरी आर्थिक प्रतिस्पर्धा गर्ने भनेर योजना र रणनीति बनाउँछन् । किनभने, विगत सम्झेर पछुताउनु मूर्खता सिवाय केही होइन भन्ने उनीहरूलाई राम्रोसँग थाहा छ । र त, आज बोत्स्वानी जनतासँग एउटा समृद्ध विपना छ । उनीहरूसामु रहेको समृद्ध विपनाको भरपर्दो साक्षी त्यहाँको भौतिक पूर्वाधारको विकास हो । हरेक सामाजिक आर्थिक सूचकको पारो उकासिनु हो । सन् १९६० को दशकको मध्यतिर स्वतन्त्रता पाएको बखत उसको अर्थतन्त्र कत्ति पनि उत्साहप्रद थिएन । बरु, अफ्रिकाको एउटा गरिब मुलुकको रूपमा विकासका मनग्य चुनौती थिए । सन् १९६६ मा स्वतन्त्र हुनुपूर्व जम्मा ७० अमेरिकी डलर प्रतिव्यक्ति आय भएको गरिब राष्ट्रहरूको क्लबको सदस्य बोत्स्वानाको लागि त्यतिबेला अभाव र गरिबी समानार्थी शब्द थिए । संयुक्त राष्ट्रसंघले कमजोर सामाजिकआर्थिक सूचक भएका चार दर्जन बढी मुलुकलाई अति कम विकसित भनेर सूचीकृत गरेको थियो, त्यही सूचीको पुच्छरतिर त्यसबेला बोत्स्वाना पनि थियो भन्दा सायदै पत्यार लाग्छ । विगत ६० वर्षमा बनेको बोत्स्वानाको अर्थतन्त्र विश्वकै समृद्धमा पर्छ अहिले । बीस लाख हाराहारी जनसंख्या भएको अफ्रिकाको दक्षिणी भागमा अवस्थित एउटा भूपरिवेष्ठित मुलुक बोत्स्वाना समग्र विश्वकै लागि आर्थिक विकासको एउटा सफल कथा बनेको छ । नामिबिया, जिम्बाब्वे र जाम्बियासँग सीमा जोडिएको बोत्स्वानाको क्षेत्रफल ६ लाख तीन सय ७० वर्ग किमि छ । पश्चिमा विश्व दोस्रो विश्वयुद्धको धङधङीबाट ब्युझिँदै गर्दा सन् १९५० को पूर्वाद्र्धतिर विश्वको राजनीतिक वातावरणले फरक धार समात्दै थियो । औपनिवेशिक शासनहरूको अन्त्य गर्ने प्रक्रिया थालनी भइसकेको थियो । त्यही मेसोमा बोत्स्वानाले पनि मुक्ति पायो । सहारा मरुभूमिभन्दा दक्षिणतिर अवस्थित अफ्रिकी मुलुकको सन् १९६५ सम्मको आर्थिक वृद्धिलाई अहिले पनि विकास अर्थशास्त्रीहरू एउटा वृद्धि वियोग' को रूपमा चित्रण गर्ने गर्छन् । बोत्स्वानाको सरकारी तथ्यांक कार्यालयको एक प्रतिवेदनअनुसार, बेलायतको औपनिवेशिक शासनबाट मुक्त हुँदा त्यहाँ जम्मा १२ किमि मात्रै पक्की बाटो बनेको थियो । ८० प्रतिशतजति भूभाग बलौटे भूमि रहेको बोत्स्वानाको कुल क्षेत्रफलमध्ये जम्मा चार प्रतिशत भूमि मात्रै खेतीयोग्य थियो । बेलायतले बोत्स्वानालाई निचोरेको कागतीजस्तो बनाएर छोडेको थियो । विकास प्रक्रियाको पूर्वसन्ध्यामै मुलुकको विकास कसरी डोर्याउने भन्ने सवालमा स्पष्ट दृष्टिकोण र नीति लिएर त्यहाँका नीति निर्माताले खास योजना तय गरेका थिए, जसले जनता र सरकारबीचको दूरी बढ्न दिएन बरु घटाउँदै लग्यो र सहजै विकासको जग खन्न सघायो । मौलिक विधि अपनाएर भ्रष्टाचारलाई व्यावहारिक तवरबाट नियन्त्रणको दायरामा राखिएको बोत्स्वानाको रणनीति आज विश्वका अन्य धनी भनेका मुलुकको लागि पनि अनुकरणीय बन्न सकेको छ । तर पनि, बोत्स्वानाले कत्ति हार मानेन । ब्रिटिस राजको बेला खिया लागेको प्रशासनिक संयन्त्रलाई गतिशील तुल्याउँदै कर्मचारीतन्त्रको मनोबल उच्च राख्न र कार्यसम्पादनमा प्रभावकारिता प्रवद्र्धन गर्नको लागि योग्यतामा आधारित कर्मचारीतन्त्रको थालनी भयो । माफिरी खामा सरकारले वृत्ति विकासको योजना लागू गर्यो । भौतिक पूर्वाधार, शिक्षा र स्वास्थ्यको लागि ठूलो हिस्साको बजेट खर्चियो । सन् १९६६ सेप्टेम्बर ३० देखि लागू भएको त्यहाँको संविधानले बोत्स्वानामा राजनीतिक स्थायित्व ल्याएको जानकारहरू बताउँछन् । सहमतिको दस्ताबेजको रूपमा आएको उक्त संविधानले सबैका हक र अधिकारका सवाललाई सुनिश्चितता प्रदान गरेको ठम्याइ बोत्स्वानी जानकारहरूको छ । संस्थागत क्षमताको विकास पनि उसैगरी चुस्त रूपमा बन्यो । व्यक्तिको सम्पत्तिसम्बन्धी अधिकारको सुनिश्चितता प्रदान गर्दै निजी क्षेत्रसँग भएको पुँजी विकास निर्माणमा खर्चिने भरपर्दो वातावरण मिलाउन राज्यले सक्रिय नीति सहजीकरण गर्यो । बोत्स्वानाको विकासको सकारात्मक पक्ष के हो भने तत्कालीन अवस्थामा सँगैजसो उपनिवेशबाट मुक्त भएका अंगोला, सियरालियोन, नाइजेरियामा जसरी बोत्स्वानामा हिराको राजस्वको किचलो उठेन, न त कुनै गृहयुद्ध चर्कियो । युद्धका कारण उसले कुनै पनि मूल्य चुकाउनुपरेन । यस अर्थमा बोत्स्वाना भाग्यमानी' पनि हो । सन् १९९४ तिरको एक प्रतिवेदनको निष्कर्षअनुरूप बोत्स्वाना एकतमास समृद्धिको खुटकिलो उक्लिँदै गयो । बीसौं शताब्दीको उत्तराद्र्धतिर त उसको अर्थतन्त्र दक्षिण अफ्रिकी क्षेत्रको नम्बर एक मात्रै नभई ल्याटिन अमेरिकी देश ब्राजिल र कोलम्बियालाई समेत उछिन्न पुग्यो । सन् १९८५८६ मा गिनी कोफिसियन्ट ०५६ र सन् १९९३९४ मा ०५४ रहेको तथ्यांक छ । सन् १९६६ देखि सन् १९९९ सम्म आयमा सात प्रतिशतको औसत वृद्धि रहेको बोत्स्वानाको पछिल्लो दशक मात्रै पाँच प्रतिशतको हाराहारीको औसत वृद्धिदर कायम रहेको सरकारी आँकडा छ । उसले केन्द्रीकृत नीति निर्माण प्रक्रियालाई विकेन्द्रित गर्यो । कतिपय राजनीतिक जानकार त सेमीअटोक्रेटिक' शासन प्रणाली पनि त्यहाँको विकासमा गाँसिएको छ भन्ने तर्क गर्छन् । भलै, योग्यतालाई प्राथमिकता दिने प्रणाली र विधिको शासन नै बोत्स्वानाको शासन व्यवस्थाको खास गुण भने जरुरै हो । शिक्षा नै समृद्धिको आधार र संवाहक दुवै हो भन्ने नीति अख्तियार गरेको बोत्स्वानाले अहिले पनि शिक्षामा कुल गार्हस्थ उत्पादन (जीडीपी) को नौ प्रतिशतसम्म खर्चिने गरेको तथ्यांक छ । बोत्स्वानाको विकासबाट अल्प विकसितले मात्रै होइन, विकसित भनिएका मुलुकले समेत पाठ सिक्न सक्छन् र सिकेका पनि छन् । सन् १९९४ मा अल्पविकसित मुलुकको ४८ सदस्यीय अति कम विकसितको क्लबबाट विकासशील मुलुकको क्लबमा ग्य्राजुएट' गर्ने पहिलो मुलुक पनि बोत्स्वाना नै हो । त्यसको लागि सामान्य ल्याकतले पक्कै भेट्दैनथ्यो र बोत्स्वानाले गरेका प्रयास विश्वसामु छँदैछन् । निरपेक्ष गरिबीको दर ५० प्रतिशतबाट १९ प्रतिशतमा झरिसकेको बोत्स्वाना सरकारको तथ्यांक छ । विश्व बैंकको आँकडाअनुसार, बोत्स्वाना विश्वको ठूलो हिरा उत्पादन मुलुक बनेको छ । हिराले उसको कुल गार्हस्थ उत्पादनमा झन्डै ३५ प्रतिशत हाराहारीको योगदान गरेको छ । तामा र निकेल खानीले पनि आर्थिक विविधीकरणमा सघाएका छन् । सन् १९६० को मध्य दशकमा प्रतिव्यक्ति आय जम्मा ७० अमेरिकी डलर भएको मुलुक बोत्स्वानाको सन् २०१५ को प्रतिव्यक्ति आय सात हजार ८० डलर भएको विश्व बैंकको तथ्यांकले बताउँछ । सन् २०१४ मा भने अझ बढी सात हजार दुई सय ३४ डलर थियो । सन् १९६० देखि २०१५ सम्म उसको प्रतिव्यक्ति आयको दर तीन हजार दुई सय ५४ अमेरिकी डलर औसत रहेको आँकडा छ । सन् १९६२ मा बोत्स्वाना डेमोक्रेटिक पार्टी' ले स्थापना गरेको सर सेरेस्ते माफिरी खामा सन् १९६५ मा छोटो कार्यकालको लागि प्रधानमन्त्री पनि बनेका थिए । स्वतन्त्र बोत्स्वानाका प्रथम राष्ट्रपति पनि उनै दूरदर्शी खामा बने । उनले बोत्स्वानालाई औपनिवेशिक शासनबाट स्वतन्त्र बनाउन जति पसिना बगाए, त्योभन्दा बढी गरे, मेहनत मुलुकलाई आर्थिक रूपले समृद्ध र आत्मनिर्भर बनाउन । उनको सिको सबैले गरे । राष्ट्र निर्माणको जागरण भयो । सबै परिचालित भए । परिणामस्वरूप गणतान्त्रिक बोत्स्वानाका जनताले आज गर्व गर्न पाएका छन् । बोत्स्वाना लोकतान्त्रिक मुलुकहरूका लागि राम्रो उदाहरण हो । अधिकांश भूभाग कालाहरी मरुभूमिले ओगटेको भए पनि मेहनतका कारण बोत्स्वाना आर्थिक समृद्धि हासिल गर्न सफल भएको छ । कृषिमा पनि आशालाग्दो प्रगति हासिल गर्न कामयाब भएको छ । बोत्स्वानाको विकास योजना यसरी निर्माण गरिए कि विकास तथा नीति निर्माण प्रक्रियामा गाउँदेखि सहरसम्मका सबै तह, तप्का र वर्गका नागरिकको सक्रिय सहभागिता सुनिश्चित गराइयो । सार्वजनिक चासो र सरोकारको मामिलालाई पब्लिक अडिट' (सार्वजनिक परीक्षण) को प्रक्रियामा लगियो । मौलिक हक र स्वतन्त्रताको मामिलामा इमानदार बोत्स्वानामा बोत्स्वाना डेमोक्रेटिक पार्टी' ले सत्ताको साँचो बडो सावधानीपूर्वक सम्हाल्यो । शासन प्रक्रियामा उल्लेख्य गुनासा छैनन् । राजनीतिक अस्थिरता नभएकाले जनता निराश छैनन् । दशकौंदेखि बोत्स्वानामा राजनीतिक स्थिरता छ । मानव अधिकारको राम्रो अवस्था, सुशासन र बहुदलीय व्यवस्थाले त्यहाँको आर्थिक विकासमा योगदान पुर्याएका छन् । त्यहाँको सक्रिय भ्रष्टाचारविरोधी अभियान पनि विधिको शासन स्थापित गर्ने औजारमध्येको एक हो । बोत्स्वाना डेली न्युजको सन् १९७७ को संस्करणमा एउटा सनसनीपूर्ण समाचार छापिएको थियो तत्कालीन खानी स्रोत मन्त्रीले आफूले गरेको भ्रष्टाचार सार्वजनिक भएपछि गरेको आत्महत्याको । मानवीय रूपमा फरक अर्थ लगाउन सकिने भए पनि यसले के संकेत गर्दछ भने बोत्स्वानामा भ्रष्टाचारविरुद्ध शून्य सहनशीलताको नीति' अख्तियार गरिएको थियो, जसले सुशासन कायम गर्न मात्रै सघाएन आर्थिक समृद्धिको आधारशिला मजबुत पनि पारिदियो । वर्तमानको बोत्स्वाना बन्न कति मेहनत परेको थियो, कति पसिना बगेको थियो भन्ने हेर्न भित्री पाटो नै कोट्याउनुपर्छ । त्यही पसिनाको प्रतिफल हो, आजको समृद्ध बोत्स्वाना । बोत्स्वानाले भ्रष्टाचार नियन्त्रण गर्ने संयन्त्र निर्माण गरेर राष्ट्रसेवकलाई कानुनी तरिकाबाट मात्रै भ्रष्टाचारको निर्मूल गर्ने विधिभन्दा फरक तरिका अपनायो । सकारात्मक सोचाइको विकाससहित उनीहरूलाई भ्रष्टाचारप्रति दुरुत्साहित गर्ने नीति अख्तियार गर्यो बोत्स्वाना सरकारले । भ्रष्टाचारका जोखिम र आर्थिक सूचकको विश्लेषण गर्यो । मौलिक विधि अपनाएर भ्रष्टाचारलाई व्यावहारिक तवरबाट नियन्त्रणको दायरामा राखिएको बोत्स्वानाको रणनीति आज विश्वका अन्य धनी भनेका मुलुकको लागि पनि अनुकरणीय बन्न सकेको छ । बोत्स्वानाको मानव संसाधन विकास परिषद् (एचडीआरसी)' ले राष्ट्रिय मानव विकास रणनीति तथा योजना तर्जुमा गर्ने अनि सरकारलाई बहुआयामिक मानवीय विकास मामिलामा नीति सल्लाह दिने काम मात्रै गर्दैन, गाउँगाउँमा पुगेर पुँजी निर्माण र रोजगार सिर्जना गर्ने रणनीतिक उपायसमेत सुझाउँछ । विविध योजनामार्फत राष्ट्रिय विकास प्रक्रियामा जनसहभागिता पनि बढाइरहेको छ । र त, रोजगार सिर्जनामा उल्लेख्य सुधार भएको छ । विश्व स्वास्थ्य संगठनको सन् २००२ को तथ्यांकले त्यहाँ २५ देखि ३० प्रतिशत वयस्कहरू एचआईभी संक्रमित रहेको देखाएको थियो । एचआईभी संक्रमितको दर उच्च भए पनि एन्टिरेट्रोभाइरल' को उपलब्धता पनि प्रशंसनीय रहेको निष्कर्ष विश्व स्वास्थ्य संगठनको छ । यसले के देखाउँछ भने जनताको बाँच्न पाउने हकको सम्मानमा पनि बोत्स्वाना उत्तिकै सचेत र जागरुक छ । यो पनि आर्थिक समृद्धिको भरपर्दो सूचक हो । एड्सकै कारण औसत आयुमा असर गरेको बोत्सवानामा पछिल्लो दशक त्यसमा सुधार आएको प्रतिवेदन सार्वजनिक भएका छन् । लैंगिक विभेद राजनीतिक तथा सामाजिक आर्थिक विकासको पश्चगामी द्योतक भएको ठहर गर्दै लैंगिक समानताको मुद्दालाई त्यहाँको श्रम तथा गृह मामिला मन्त्रालयले संवेदनशीलताका साथ हेरिरहेको छ । उत्तरऔपनिवेशिक नेतृत्वलाई त्यहाँको वित्तीय व्यवस्थापनको जस जान्छ । सीमित प्राकृतिक स्रोतबीच सन् १९७० मा त्यहाँको वित्तीय र विकाससम्बद्ध मन्त्रालयले विकास रणनीति बनाउँदा आन्तरिक स्रोतको अधिकतम उपयोग गर्ने मौलिक शैली अपनाएको थियो । विकास प्रक्रियाको पूर्वसन्ध्यामै मुलुकको विकास कसरी डोर्याउने भन्ने सवालमा स्पष्ट दृष्टिकोण र नीति लिएर त्यहाँका नीति निर्माताले खास योजना तय गरेका थिए, जसले जनता र सरकारबीचको दूरी बढ्न दिएन बरु घटाउँदै लग्यो र सहजै विकासको जग खन्न सघायो । बोत्स्वानाको अहिलेको समृद्धिको पाटो बाहिरबाट हेर्दा सहज देखिन्छ । तर वर्तमानको बोत्स्वाना बन्न कति मेहनत परेको थियो, कति पसिना बगेको थियो भन्ने हेर्न भित्री पाटो नै कोट्याउनुपर्छ । त्यही पसिनाको प्रतिफल हो, आजको समृद्ध बोत्स्वाना । (एजेन्सीको सहयोगमा)"
अखिल क्रान्तिकारीको निर्वाचन : गृहमन्त्री शर्मा पूर्वअर्थमन्त्री पुनसँग पराजित,"काठमाडौं : नेकपा (माओवादी केन्द्र)को भातृ संगठन अखिल क्रान्तिकारीको २१ औँ सम्मेलनको चुनावी परिणामले रञ्जित तामाङ अनिल शर्मा भन्दा २३ मत बढी ल्याएर विजयी भएका छन्। तर, यो जित रञ्जित तामाङको होइन, पूर्वअर्थमन्त्री बर्षमान पुनको हो। यो हार अनिलको होइन, गृहमन्त्री जनार्दन शर्माको हो। यसको पुष्टि माओवादी केन्द्रको आगामी महाधिवेशनसम्म पुग्दा हुनेछ। चुनाव अघि टिकट बाँड्दा, चुनावपछि जिम्मेवारी दिँदा, समानुपातिक सांसद छान्दा, मन्त्री बनाउदा रोल्पाका बर्षमान पुनलाई डाँडुपन्यौ सुम्पेका छन् पुष्पकमल दाहाल प्रचण्डले। अखिल क्रान्तिकारीको सम्मेलनमा स्वस्थ प्रतिस्पर्धा गराएर नेतृत्व छनोट गर्ने अभ्यासको रुपमा अगाडि बढाउने घोषणा गरेका थिए प्रचण्डले। अखिल क्रान्तिकारीको सम्मेलनको उद्घाटनमा प्रचण्डले यस्तै भाषण दिएका थिए। सम्मेलनको मध्यतिर आइपुग्दा पार्टीका नेताहरु आआफनो पक्षधर विद्यार्थीलाई जिताउन कोठे बैठकमा केन्द्रित भइसकेका थिए। नेतृत्व चयनको चुनावी परिणाम शनिबार बिहान सार्वजनिक हुँदासम्म नेताहरुको चलखेल छताछुल्ल भएर पोखिएको छ। पार्टीका ८० प्रतिशत भन्दा बढी शिर्ष नेता अर्को पक्षमा लाग्दा पनि २३ मत कम ल्याउनु हार होइन, जित हो, बरु विद्यार्थीको यो चुनावबाट पार्टी मोर्चामा बदलिएको महसुस कार्यकर्ताले गरेका छन्। यो चुनावबाट विद्यार्थी नेतामा मात्र सीमित रहेको अनिल शर्मा अब नेताको तराजुमा राख्दा ८० प्रतिशत नेता एकातिर अनिल अर्कोतिर भएको छ, नेकपा माओवादी केन्द्रको भातृ संगठन अखिल क्रान्तिकारीको २१ औँ राष्ट्रिय सम्मेलनमा अध्यक्ष पदमा पराजित अनिल शर्माका दाजु ओपेन्द्र शर्माले सामाजिक सञ्जाल फेसबुकमा लेखेको स्टाटस हो यो। ओपन्द्र राष्ट्रिय समाचार समितिका महाप्रबन्धक र गृहमन्त्री जनार्दन शर्माका भाइ हुन्। अनिललाई ट्याग गरेर विद्यार्थी नेता विमल पौडेल लेख्छन्, आफनै भन्नेले घात गरेपछि,आफ्नै प्रदेशले अन्याय गरेपछि,सिङगो नेताहरु तिम्रोविरुद्ध लागेपछि, जनार्दनको भाइ भनेर विल्ला भिराएपछि, तैपनि जित्दा जित्दै हारयाँै। अखिल क्रान्तिकारीको इतिहासमा चुनावी प्रतिस्पर्धा गराएर नेतृत्व चयन गरिएको यो नै पहिलो पटक हो। त्यो पनि स्वस्थ प्रतिस्पर्धाको चुनाव हुन नसकेको उम्मेदवारका आफन्तहरुले व्यक्त गरेका अभिव्यक्तिले पुष्टी गर्छ। ऊर्जामन्त्रालयको जिम्मेवारी सम्हालेर मुलुकलाई लोडसेडिङ मुक्त गरेपछि माथि पुगेको जनार्दन शर्माको लोकप्रियता गृहमन्त्री हुँदासम्म घटेको छैन। जनार्दनको पक्षमा पार्टी बाहिर रहेको लोकप्रियता रुकुमको स्थानीय तहको निर्वाचनमा पार्टीका पक्षमा स्वीप गराउने अवस्थामा पुग्दा पार्टी भित्र घनिभूत रुपमा प्रवेश गरेको थियो। पार्टी भित्र र बाहिर जनार्दनको लोकप्रियता बढनु भनेको पार्टीको आगामी महाधिवेशनमा महासचिव पदको दाबेदार हुने आधार पनि हो। आगामी महाधिवेशनमा वर्षमान पुन आफू पार्टीको महासचिव हुन चाहन्छन्। पुनले आफूलाई टक्कर दिन सक्ने हैसियत विकास गर्दै अगाडि बढेका जनार्दन शर्मालाई रोक्नका लागि विद्यार्थी चुनावलाई उपयोग गरेका थिए। दोस्रो सविधान सभा निर्वाचनमा मोरङबाट पराजित भएका पुनले आगामी चुनावमा आफनो जितलाई सुनिश्चित गराउन रोल्पाबाट महरालाई बाहिर निकालिसकेका छन्। रोल्पामा पुनलाई महराले समर्थन गर्ने शर्तमा उपप्रधान तथा परराष्ट्रमन्त्रीमा समर्थन जनाइएको थियो। जनार्दन शर्माले पनि पार्टीको महासचिव हुनका लागि संगठन भित्र आफ्नो पकड बनाउनु पर्ने तथ्य बुझेका थिए। त्यही भएर अखिल क्रान्तिकारीको अध्यक्षमा भाइ अनिललाई निर्वाचित गराउन चाहन्थे जनार्दन शर्मा। वर्षमान पुनले पार्टीका नेताहरुलाई फोन गरेर विद्यार्थीको चुनावमा रञ्जितका पक्षमा मतदान गर्ने वातावरण बनाउन जारी गरेको सर्कुलरलाई अनिलले राम्ररी बुझनै सकेनन्। अध्यक्ष पदका उम्मेदवारका आंकाक्षी रामचन्द्र अधिकारी, मदन अर्याल, वीरेन्द्र बस्नेत अनिलको पक्षमा उभिएर रञ्जितलाई एक्ल्याइएको थियो। त्यो अवस्थालाई उल्टयाउन रञ्जितले खेलेको भूमिका र उनको पक्षमा बनेको सकारात्मक माहोल भित्रको राजनीति बुझन माओवादी भित्रको आन्तरिक राजनीति बुझनु पर्ने हुन्छ। प्रचण्ड स्वंयम् पनि अनिललाई अखिल क्रान्तिकारीको अध्यक्ष जिताउने पक्षमा थिएनन्। अनिलविरुद्ध रामचन्द्र र रञ्जित मध्ये कसले चुनावी प्रतिस्पर्धा गर्न सक्छन् भन्नेमा प्रचण्ड र उनी निकटका नेतामा छलफल भएको थियो। अनिललाई पराजित गर्ने हैसियत रञ्जितसँग रहेको कुरा वर्षमान पुनले प्रचण्ड र अन्य नेताहरुलाई बुझाउन सफल भए। महरा भारतमा, प्रचण्ड सुर्खेतमा रहेको वेला वर्षमान पुनले काठमाडाँैमा रञ्जितलाई जिताउने रणनीति बनाए। आफनो रणनीति सफल बनाउने गरी प्रचण्डलाई सम्झाए। रामचन्द्र, मदन र वीरेन्द्र बस्नेत चुनावी प्रतिस्पर्धाबाट बाहिरिए। वर्षमान पुनका अगाडि नारायणकाजी श्रेष्ठ निकट मदन र रामबहादुर थापा निकट वीरेन्द्र बस्नेत पछाडि हट्नुको पछाडिको राजनीति पनि पार्टी भित्रको चलखेल बुझन सकिन्छ। निर्वाचनमा बादल समूह दुई समूहमा विभाजित भए। बादलकै समूहका नेताले दिएको निर्देशनलाई अस्वीकार गर्दै वीरेन्द्र रञ्जीतलाई सघाउन पुगेका थिए। वीरेन्द्रले रञ्जीत एउटै जिल्लावासी हुन्। बादल समूहको आधिकारिक समर्थन अन्तिम समयसम्म पनि अनिललाई नै थियो। अखिल क्रान्तिकारीका निर्वाचित अध्यक्ष रञ्जित र अध्यक्षका पराजित उम्मेदवार अनिलका सवल र दुर्वल पक्ष छन्। गृहमन्त्री दाजु जनार्दन शर्माको स्वकीय सचिवालयमा काम गर्नु अनिलका लागि अभिसाप बन्न पुगेको छ। स्वकीय सचिव आदेश पालक हो। नेतृत्व गर्ने क्षमता र स्वविवेकी निर्णय क्षमता स्वकीय सचिवमा हुँदैन। स्वकीय सचिवले जोखिमपूर्ण निर्णय गर्न पनि सक्दैन। संगठनमा आफ्नो पकड जमाउनु अनिलको सबल पक्ष हो। तर, संगठनमा पकड जमाउनु मात्रै निर्वाचन जित्ने आधार होइन। अनिलका लागि अब यो चुनाव गतिलो पाठशाला भइदिएको छ। रञ्जित तामाङ कुनै पनि बिषयमा गम्भीर छै्रनन्, बिषयवस्तुलाई हल्का रुपमा लिन्छन्। त्यसले मित्रमैत्री बनाउन त सहयोग गरेको हुन सक्छ तर संगठनको नेतृत्व हाँक्ने आधार दिदैन। तामाङ समुदायबाट अखिल क्रान्तिकारीको अध्यक्ष बन्ने सायदै रञ्जित पहिलो हुन सक्छन्। मतदाता विद्यार्थीलाई भन्दा पार्टीका नेतालाई आफ्नो पक्षमा ल्याउन सक्नु रञ्जितको कुशलता हो। पार्टी भित्र र बाहिरको वर्तमान राजनीतिक क्षितिजलाई रञ्जितले राम्ररी बुझन सके। शक्तिको स्रोत मतदाता होइनन्,नेताका कोठा हुन भन्ने रञ्जितले राम्रैसँग बुझे। तर, त्यो कुरा अनिलले बुझन सकेनन्। उनको पक्षमा आफ्ना दाजु नेता बाहेक अरु भइदिएनन्। मतदाताको मतबाट नायक र खलनायक निर्धारण हुनु पर्ने हो। तर नेपालमा नेताहरुले आफ्नो कठपुतली हुन तयार हुनेलाई नायक बनाउने र आफनो आलोचना गर्नेलाई खलनायक बनाउने प्रचलन नयाँ होइन। पार्टीको ह्वीप जारी गराएर एउटा विद्यार्थीको पक्षमा माहोल सिर्जना गराउनु र अर्को विद्यार्थीलाई नंङग्याउनु लोकतान्त्रिक अभ्यास होइन, कठपुतली जन्माउने खेल मात्रै हो। चेतनशील युवा विद्यार्थीले आफ्नो विवेकलाई बन्दकी राख्नु उनीहरुकै लागि पनि घातक हो। अरुले बनाइ दिएको नेता अस्थायी हो भने आफँै बनेको नेता दिगो हुन्छ। अव नेपाली राजनीतिमा कुशल संगठक, ज्ञान, विज्ञानमा पोख्त, वरिष्ठता, क्रियाशिलता, सामाजप्रतिको समर्पण, त्याग, बलिदान र निरन्तरता राजनीतिज्ञका योग्यता नहुन सक्छ। पैसा, नेताको आफन्त, बल, शक्तिकेन्द्रका आर्शीवाद जस्ता बिषय राजनीति गर्ने योग्यता हुन सक्छन्। निर्वाचन लोकतान्त्रिक अभ्यासलाई वैधानिकता दिने आधार हो। आगामी दिनमा वर्षमान पुन र जनार्दन शर्माको राजनीति माओवादी आन्दोलन भित्र रोचक बन्दै जानेछन्। रञ्जित र अनिल त्यसको रमिते बन्नेछन्।"
खुसी दिने पीडा,"अप्रिय इतिहासलाई विस्मृतिमा फ्याँक्न खोज्नु आम मानवीय प्रवृत्ति हो। यद्यपि, दुःखद् पीडा मस्तिष्कमा गढेर बस्ने पक्ष पनि मानवीय यथार्थ हो। सिग्मन्ड फ्रायडका अनुसार यो प्रयास जीवनभर कायम रहन्छ। दुःखी इतिहासलाई मेट्न खोज्नु सुख खोज्ने तार्किक प्रयास हो भने अवचेतन मनमा गढेको दुःख बारम्बार स्मृतिमा आउनु एक स्वचालित प्रक्रिया हो। पीडाको इतिहास वर्तमानलाई खल्बल्याउन खोतल्ने विषय होइन, तर यसको सिर्जनात्मक पठन भविष्यको मार्गनिर्देशनको लागि हो भन्ने नबुझ्नु र गौरवशाली' काल्पनिक इतिहासको निर्माणका पछि कुद्नु आफैंमा स्मृतिलोपलाई आमन्त्रण गर्नुजस्तै हो। आर्थर सोपेनहाउर, रूसोलगायत अन्य अस्तित्ववादी दार्शनिकहरू जस्तै जाँ पाल सात्रले तर्क गरेजस्तै मानवीय जीवन दुःखहरूको भण्डार हो। सोपेनहाउरका अतृप्त मानवीय उत्कण्ठाहरूले सधैंभरि सीमितताको पीडाबोध गर्छन्। तर फ्रायडले भनेजस्तो ती उत्कण्ठाहरू सुख प्राप्तिको लागि दुःखसँग जुधिरहन बाध्य छन्। यहाँ तर्क गर्न खोजिएको के हो भने मानवीय जीवन पीडामुक्त हुन सक्दैन किनकि एकातर्फ पीडाबोधविनाको सुखबोध अर्थविहीन हुन्छ भने अर्कोतर्फ पीडा अभावले जीवनमा आलस्यताको अवतरण गराउँछ। फ्रेडिरिक नित्से र उनका अनुयायीहरू मिसेल फुको र जर्जियो आगम्बेनले त्यही पीडाको इतिहासलाई केन्द्रमा राखेर सभ्यताको विकासमाथि गहन मन्थन गरेका छन्। यसले प्रस्ट पार्छ पीडाबोध भविष्यको पीडा हटाउनको लागि वरदान हो भने यसलाई भुल्नु खोज्नु एक अल्पज्ञानी मूर्खता। पीडालाई विस्मृतिमा थन्काउने रोग नेपालको मात्र नभई दोस्रो विश्वयुद्ध भोगेका देशहरूको पनि वर्तमान वास्तविकता बन्नु दुःखद् भविष्यको संकेत हो। जब समाज भोगी बन्दै गयो, सम्पूर्ण नैतिक नियम पनि भोगिए। दर्द, दुःखाइ, नरसंहार तथा हिंसामा केन्द्रित गरी बनाइएका नैतिकताका नियमहरू एकपछि अर्को गर्दै ढल्न थाले। अब मानिस भौतिक भोगलाई नै जीवनको सफलता मान्न थाल्यो। पीडा पीडा रहेन बरु यो अति अप्रिय बन्यो। प्रिय बन्नुपर्ने पीडा बहिष्कारमा पर्यो। पीडा पाउनु पाप हो भनियो। कालीको नरभक्षुता भुलियो, बुद्धको त्याग कथामा सीमित भयो। इसुको क्रसमा झुन्डिएको विक्षिप्त शरीर पनि बिर्सिइयो। पीडाले नै खुसीको अर्थ दर्शाउँछ भन्ने हेक्का रहेन। त्यसको परिणामस्वरूप धेरै युद्धहरू भए। ती पीडालाई पुनर्जागृत गर्न पनि सफल भए। उदाहरणको लागि, विश्वयुद्धपछि जापानले बनाएको शान्तिकामी' संविधानलाई लिने गरिन्छ। तर फेरि त्यो पीडाको अनुभव मानव विस्मृतिमा जान खोज्दैछ। लोभ, क्रोध, स्वार्थ र आफू महान् भएको घमण्डले फेरि स्थान ग्रहण गर्दैछ। पीडा अपहेलित बनाइँदैछ। त्यही अपहेलित पीडाले आफ्नो दमित अस्तित्वको अभ्यासको लागि मानवीय मूर्खताको सहयोग लिँदैछ। अत्यन्तै अतार्तिक र मपाईंत्वले उकुसमुकुस भएका हामी अमेरिकी', हामी बेलायती', हामी मुस्लिम', हामी हिन्दु', हामी बहादुर' जस्ता राष्ट्रियताका विषाक्त तर सर्वव्यापी पागलपनले पीडाको वास्तविक बोध बिर्साउँदै गएका छन्। जस्तो चिनियाँ इतिहासमा राज्यले नै संक्रमित गराएको स्मृतिलोप रोग। जहाँ १९८९ को तियानमेन स्क्वायर नसहांर' को इतिहास योजनाबद्ध रूपमा पुछिएको छ। राष्ट्रवाद अध्येताहरू राष्ट्रियता निर्माणको लागि स्थायी साझा शत्रु' को कल्पना अपरिहार्य भएको तर्क गर्छन्। यसको दार्शनिक विवेचनाको आधार शत्रुले पीडा भुल्नबाट मानिसलाई रोक्छ भन्ने नै हो। त्यो पीडा सामूहिकता (राष्ट्र) को विरुद्ध सामूहिकताले नित्याएको हुँदा पीडित वा पीडकहरूलाई त्यहीं क्रमशः पीडा अनुभूति र यसको प्रयोगको स्वार्थले आआफ्नो बेग्लै साझा भावना निर्माण गर्न सहयोग गर्छ। तर जब पीडा आफ्नो दुरवस्था देखि नलागेर अरूको राम्रो अवस्था देख्दा लाग्छ, त्यो मानवीय स्वार्थी (डाहा) प्रवृत्ति' को प्रस्फुटन हो। पीडाको स्थान यस प्रवृत्तिद्वारा अतिक्रमणमा पर्छ अनि मानवीय मूर्खताको द्योतक बन्छ। अहिले प्रभुत्वमा रहेका राष्ट्रियताका भावनामा यही क्रोध र लोभको विष मिसिएको छ। द्रव्य लोभले गालेको वर्तमान विश्वमा राष्ट्रिय पीडाहरूलाई हीनताबोधको कारक मान्दै पागल मान्छेलाई जस्तै समाजबाट तिरस्कार गरिएको छ। अथवा भनौं, यो राष्ट्रियताको अभियानले मानवीय जीवनको महत्ववलाई बेवास्ता गरेको छ। पीडाको महत्वव यतिमा मात्रै रोकिँदैन, यो अपरम्पार छ। जस्तै मानवीय प्राकृतिक प्रवृत्तिहरू सुखको खोजीमा दुःखलाई पन्छाउँदै हिँड्न खोज्छन्, तर ती स्वार्थी' प्रवृत्तिहरू दुःखमय वास्तविकतासँग जुध्नैपर्ने अवस्थामा पुग्छन्। त्यो द्वन्द्वविना न पीडा न सुख कुनैको पनि अनुभूति हुन सक्दैन। पीडा र सुख प्राकृतिक रूपमै एकअर्काका परिपूरक भएको पक्ष लत्याएर सुखको ढोङ गर्नु अव्यावहारिकता र एक प्रकारको पागलपन हो। पीडाको महिमा यतिबेला बेजोड रूपमा थाहा हुन्छ, जब मानिसलाई यसको समाधान थाहा हुन्छ। समाधानले एक प्रकारको सन्तुष्टि दिन्छ, तर मानिसमा रहेका भौतिक सुख खोज्ने प्रवृत्ति फेरि नयाँ प्रयास गरी सुख खोज्नेतर्फ केन्द्रित रहन्छन्, दुःख हटाउने अन्त्यहीन प्रक्रियामा। मृत्युअगावै यो अन्त्यहीन प्रक्रियाको अन्त्य आत्महत्याबाट मात्रै सम्भव छ। तर मानिसले यस प्रक्रियालाई केही हदसम्म आफ्नो नियन्त्रणमा लिन सक्ने (नित्सेको शब्दमा) भएकाले त्यही पशु प्रवृत्तिहरूको नियन्त्रणलाई नैतिक' भनिएको हो। पीडा र नैतिकताको अविचलित सम्बन्ध मसी घट्दै जाँदा कलमको अस्तित्वमा देखा पर्ने संकटजस्तो हो। जब पीडाबोध हुनुपर्ने चीजबाट पीडा हुँदैन, जब पीडाले दिनुपर्ने नैतिक मार्गनिर्देशन दिन छोड्छ तब मानवीय संवेदनाहरू सुक्दै जान्छन्। सही र गलत छुट्ट्याउन नसक्ने स्थितिमा मानसिकता पुग्छ। त्यो दुःखद अवस्था यसकारण हो की त्यसले शारीरिक पीडाहरू जस्तै युद्ध, रोग, भोक तथा अभावहरूलाई सामान्यीकृत गर्दै ती दुःखबाट भय वा प्रेरणा' लिन छोडिन्छ। जस्तै दान लिने होइन दिने चलन भएका नेपालीहरू अहिले भीक्षा बढी पाउँदा खुसियाली मनाउने स्तरमा पुग्दा नैतिकतामा परिवर्तन आएको देखिन्छ। परम्परागत पीडा खुसीमा परिवर्तन भएको छ। भारतको अघोषित नाकाबन्दीको दौरान देशमा एक प्रकारको एकता' देखियो। त्यो एकतालाई राष्ट्रियता' को भावनाका रूपमा व्याख्या गरियो। कतिपय दलहरूले त्यस भावनाका सूत्रधार भएको दाबीका साथ त्यसलाई चुनावी रणनीतिको हतियार पनि बनाए। त्यो भारतीय नाकाबन्दीका बेलामा कलकारखाना, यातायातका साथै मानिसहरूको दैनिक जीवनसमेत प्रत्यक्ष मारमा पर्यो। महाविनाशकारी भूकम्पपछि विक्षिप्त बनेको नेपाली समाज फेरि आधारभूत वस्तु आपूर्तिको समस्याबाट गुज्रन बाध्य भयो। बजारमा बढेको अभाव, बढ्दो महँगी, परनिर्भरता, अन्तर्राष्ट्रिय मञ्चहरूमा भर्खरै जारी गरिएको संविधानका विषयमा चलाइएको अनर्गल प्रचार र एक्लिएको तथा हेपिएको अवस्थामा राष्ट्रिय अक्षमताले उब्जाएको हीनताबोधले देशभरि एक पीडाको अनुभूत गराउन सफल भयो। भारतीय संस्थापनले नेपाली जनताको पीडाबोध नेपाली शासकविरुद्ध खनिने अनुमान र कम्तीमा मधेसपहाडबीच विभाजन ल्याउने षड्यन्त्रकारी अपेक्षा हुँदाहुँदै पनि त्यो सामूहिक रिस र राष्ट्रिय पीडाले उब्जाएको आक्रोस दिल्लीविरुद्ध खरो रूपमा प्रकट भयो। कतिपय नेपाली विश्लेषकहरू यसलाई सकारात्मक मान्छन्, तर त्यो नाकाबन्दीको पीडाबोध नेपालीहरूको स्मृतिबाट छिट्टै हराउँदै गएको अनुभूति भएको छ। यस्तो हुनुको पछाडि दुई कारण छन्। पहिलो, कुनै पनि छिमेकीलाई सधैंभरि शत्रु मानेर नेपाल अगाडि बढ्न नसक्ने धरातलीय वास्तविकता र दोस्रो, नेपाल सरकार तथा राजनीतिक दलहरूले यस नाकाबन्दीको विरोधलाई अनौपचारिक' स्तरमा राख्नु। त्यो नाकाबन्दीको पीडाबोध लामो समय रहन नसक्नु त्यस अभावको इतिहासलाई एक अविस्मरणीय पीडादायिक घटनाका रूपमा संस्थागत गर्न नसक्नु हो। पीडालाई विस्मृतिमा थन्काउने रोग नेपालको मात्र नभई दोस्रो विश्वयुद्ध भोगेका देशहरूको पनि वर्तमान वास्तविकता बन्नु दुःखद् भविष्यको संकेत हो। पीडाको सकारात्मक प्रयोगको पछिल्लो उदाहरण हुन् डा गोविन्द केसी। नेपालको स्वास्थ्य सेवामा संलग्न प्राध्यापक केसी उनको शैक्षिक उपलब्धिले मात्र उदाहरणीय बनेका होइनन्। उनको असामान्य र एक्लो सन्त जीवनले मानिसमा उनीप्रति एक प्रकारको सम्मान सिर्जना गरिदिएको छ। प्रा केसी आफ्नो पारि श्रमिकले औषधी खरिद गरेर विकट गाउँगाउँका गरिब मानिसहरूको निःशुल्क उपचार गर्छन्। निजी जीवनको बलिदान र मानवताप्रतिको योगदानका कारण समाजले उनलाई नैतिक गुरु' को रूपमा हेरेको छ। नेपालको स्वास्थ्य सेवामा सुधारको माग राखी उनी ११ पटकसम्म आमरण अनसनमा बसे। डाक्टरहरूको परोपकारी अन्तर्राष्ट्रिय सञ्जाल डक्टरस् विथआउट बोर्डस्' मा संलग्न भई उनले विश्वव्यापी रूपमा पुर्याएको योगदानले उनी राष्ट्र र राष्ट्रियताको घेराभन्दा माथि मानवतालाई प्रधानता दिन्छन् भन्ने प्रस्ट पार्छ। केसीले समाजको लागि आफ्नो शरीरलाई दिएको दुःखबाट उनको आत्मालाई कसरी सन्तुष्टि मिल्छ ? के उनको मानसिक पीडाबोधले उनलाई शारीरिक पीडा दिन बाध्य पारेको हो ? दार्शनिक फ्रेडरिक नित्सेले इसुको वीभत्स रूपमा छियाछिया परेको पीडित शरीरलाई उदाहरणको रूपमा लिएर यी सवालमा बहस गरेका छन्। इसुको रगताम्य शरीरलाई इसाईहरू नैतिकताको उच्च नमुनाको रूपमा मान्छन्। पीडा स्मरणको लागि त्यही शरीरको सानो नमुनालाई घाँटीमा झुन्ड्याउन थाल्छन्। आफ्ना पशुचाहनाहरूलाई अधिक नियन्त्रण गरेर जो व्यक्ति समाज भलोको लागि अधिकतम बलिदान गर्छ, उसले नैतिकताको उच्च उदाहरण पेस गर्छ भन्ने इसुको जस्तो उदाहरण बनेका छन् डा केसी। हिन्दु धर्ममा शिवले निलेको कालकूट विष पनि त्यही उच्च नैतिकताको उदाहरण हो। यस्ता धेरै उदाहरण छन्, जहाँ पीडा र नैतिक चेतना एकअर्काका परिपूरक देखिन्छन्। भ्रष्ट राज्यसंयन्त्रले निम्त्याएको सामाजिक अभावको पीडा प्रा केसीलाई असाधारण तवरले अनुभूत भएको हुनुपर्छ। उनले त्यस पीडाबाट उन्मुक्ति पाउनु जीवनको एक्लो ध्येय मानेको हुनुपर्छ, र त प्रा केसी जीवनलाई भन्दा त्यो सामाजिक पीडाविरुद्धको लडाइँलाई प्रथामिकता दिन्छन्। यद्यपि, त्यो समाजको साझा पीडा नेपाली सर्वसाधारण, नेपाली राजनीतिज्ञ तथा कर्मचारीतन्त्र अथवा समष्टिमा नेपाली आम समाजलाई बोध हुन नसकेकाले उनले यो सत्याग्रह गर्नुपरेको हो भन्ने बुझाइको अभाव बजार' मा देखिएको छ। समाज विकासको लागि प्रा केसीलाई जस्तै सबैजनालाई पीडानुभूति हुन सके समाज राम राज्य' हुन्थ्यो भन्ने कुरालाई उनका विरोधीहरू पनि अस्वीकार गर्न सक्दैनन्। तर सर्वसाधारणको ठूलो हिस्साले प्रा केसीका मागहरूका विषयमा प्रस्ट बुझेको छैन भने बुझ्ने सानो हिस्सा आफैंलाई यथास्थितिबाट लाभान्वित भएको ठान्छ। त्यसकारण एकातर्फ प्रा केसीजस्तो उच्च नैतिकवान् व्यक्तिको विरोध हुन सकेको छैन भने अर्कोतर्फ आम नेपाली उनको पक्षमा खुलेर आउन पनि सकेनन्। यस्तो पीडाबोध नहुनु हामी नेपालीको पछौटेपनको जड हो। यद्यपि, प्रा केसीलाई त्यो पीडानुभूति गराउने एक्लो अभियानको लागि धन्यवाद भने दिनैपर्छ।"
प्रदेश १ को स्थानीय चुनावमा महिला प्रतिनिधित्व,"२०६२०६३ को जनान्दोलनपछि राजनीतिक निकायमा महिलाको प्रतिनिधित्व बढेर गयो। पुनस्र्थापित प्रतिनिधिसभाले १६ जेठ २०६३ मा एक घोषणामार्फत राज्यका प्रत्येक निकायमा कम्तीमा ३३ प्रतिशत महिला हुनुपर्नेमा जोड दियो। अहिलेसम्म घोषणाको पूर्णतयाः पालना नगरिए पनि यसको आफ्नै खालको दबाबकारी महत्वव रहेको छ। तत्कालीन नेकपा (माओवादी) का प्रतिनिधिहरूसहित २०६३ सालमा स्थापित अन्तरिम संसद्का ३३० सदस्यमध्ये ५७ (१७३० प्रतिशत) महिला थिए। संसद्मा महिलाको यो उपस्थिति तत्कालीन समयको लागि ठूलो उपलब्धि थियो। पहिलो संविधानसभाको निर्वाचनलाई महिला सहभागिताको दृष्टिकोणले महत्ववपूर्ण मान्न सकिन्छ। त्यस चुनावमा प्रत्यक्ष प्रणालीमा २४० मध्ये ३० सिटमा महिला निर्वाचित भए। नेपालको इतिहासमा यसअघि प्रत्यक्ष निर्वाचन प्रणालीबाट यति संख्यामा महिला निर्वाचित हुन सकेको देखिँदैन। समानुपातिक निर्वाचन प्रणाली र मनोनयनसमेतबाट गरी पहिलो संविधानसभामा झन्डै ३३ प्रतिशत महिलाको उपस्थिति थियो। यो संख्यालाई महिला सहभागिताको दृष्टिकोणले सन्तोषजनक मान्न सकिन्छ। दोस्रो संविधानसभाको निर्वाचनमा प्रत्यक्ष प्रणालीबाट १० जना महिला मात्र निर्वाचित भए, तर समानुपातिक र मनोनयनबाट गरी महिलाको उपस्थिति ३० प्रतिशतभन्दा माथि नै रह्यो। सोही संविधानसभाबाट जारी नेपालको संविधानले महिला प्रतिनिधित्वका सम्बन्धमा केही सकारात्मक व्यवस्था गरेको छ। संविधानले प्रदेश तथा संघीय संसद्मा कम्तीमा ३३ प्रतिशत महिला प्रतिनिधित्वलाई सुनिश्चित गरेको छ। त्यसैगरी स्थानीय तहमा पनि संविधानले महिलाको उपस्थितिलाई बढावा दिएको देखिन्छ। संवैधानिक प्रावधान संविधानको धारा २२२(३) ले गाउँपालिकाको र धारा २२३(३) ले नगरपालिकाको प्रत्येक वडाका चारजना सदस्यमध्ये कम्तीमा दुईजना महिलाको प्रतिनिधित्व हुनुपर्ने व्यवस्था छ। संविधानको धारा २१५(४) ले गाउँसभाका सदस्यहरूले गाउँ कार्यपालिकाको लागि चारजना महिला सदस्य र धारा २१६(४) ले नगरसभाका सदस्यहरूले पाँचजना महिला सदस्यहरू निर्वाचित गर्नुपर्ने व्यवस्था गरेको छ। यो संवैधानिक व्यवस्थाले स्थानीय तहमा महिला प्रतिनिधित्व बढाउनमा गहन भूमिका खेलेको छ। यस अतिरिक्त स्थानीय तह निर्वाचन ऐन २०७३ को दफा ६ को उपदफा २ ले वडा समितिका दुईजना महिला सदस्यमध्ये एकजना दलित महिला हुनुपर्ने थप व्यवस्था गरेको छ। यसरी महिलासँगै दलितको पनि प्रतिनिधित्व हुने सकारात्मक व्यवस्था गरेको छ। त्यसैगरी ऐनको दफा १७ को उपदफा ४ ले राजनीतिक दलले गाउँपालिकाको अध्यक्ष र उपाध्यक्ष, नगरको प्रमुख र उपप्रमुख तथा जिल्ला समन्वय समितिको प्रमुख र उप्रमुखमध्ये पचास प्रतिशत महिला उम्मेदवार रहने गरी मनोनयपत्र पेस गर्नुपर्ने अनिवार्य व्यवस्था गरेको छ। संविधानले सदस्य पदमा मात्र महिला सिट आरक्षण गरेकोमा ऐनले स्थानीय सरकारको कार्यकारी पदमा समेत महिलाको उपस्थिति सुनिश्चित गर्नु सुखद हो। संविधान, स्थानीय तह निर्वाचन ऐन २०७३ र यससँग सम्बन्धित अन्य कानुन तथा निर्देशिकाहरूले स्थानीय तहमा महिलाको प्रतिनिधित्वका सम्बन्धमा सकारात्मक व्यवस्था गरेका छन्, तर अझै पनि यसमा सुधारको आवश्यकता देखिन्छ। यिनै संवैधानिक र कानुनी व्यवस्थाअनुसार ६ वटा प्रदेशमा स्थानीय तहको निर्वाचन भइसकेको छ भने प्रदेश नम्बर २ मा २ असोज २०७४ मा मतदान हुँदैछ। यस आलेखमा प्रदेश नम्बर १ को निर्वाचनमा महिला सहभागिताको विषयमा विश्लेषण गर्ने प्रयास गरिएको छ। संवैधानिक र कानुनी प्रावधान र विद्यमान सामाजिक र सांस्कृतिक परिस्थितिका कारण अरू प्रदेशमा पनि यस विश्लेषणको निष्कर्ष करिबकरिब मिल्ने अपेक्षा गर्न सकिन्छ। उम्मेदवारी विद्यमान लैंगिक विभेदका कारण एकैचोटि माथिल्लो पदमा सहभागी हुन सबै महिला तयार नहुन सक्छन्। उच्च तहमा थोरै पद हुने हुँदा पनि धेरैले त्यसमा सहभागी हुन नपाउन सक्छन्। सुरुमा अनुभवको लागि पनि स्थानीय तह महिलाको लागि सहज देखिन्छ। त्यसपछि क्रमशः महिलाहरू माथिल्लो तहमा चुनाव लड्न तयार हुन सक्छन्। प्रदेश १ मा १ महानगरपालिका, २ उपमहानगरपालिका, ४६ नगरपालिका र ८८ गाउँपालिका गरी १३७ स्थानीय तह छन्। ती स्थानीय तहमा जम्मा १,१५६ वडा छन्। यहाँ ६,०५४ सिटको लागि जम्मा २५,०६६ उम्मेदवारबीच प्रतिस्पर्धा भएको थियो, जसमध्ये १५,२५३ (६०८५ प्रतिशत) पुरुष र ९,८१३ (३९१५ प्रतिशत) महिला उम्मेदवार रहेका थिए। संविधान तथा कानुनले व्यवस्था गरेबमोजिम महिलाका लागि आरक्षित सिटमा यहाँ ४,५५२ र दलित महिला पदमा ४,०६१ गरी ८,६१३ जना महिलाले उम्मेदवारी दिएका थिए। १ नम्बर प्रदेशमा नगर प्रमुखको लागि ४०, उपप्रमुखमा २६४, गाउँपालिका अध्यक्षमा ३८ र उपाध्यक्षमा ३४७ जना महिलाले उम्मेदवारी दिएको देखिन्छ। धेरै महिला उम्मेदवारलाई नगरको उपप्रमुख र गाउँपालिकाको उपाध्यक्षमा नै सीमित राखिएको देखिन्छ। नगरप्रमुखमा ९७८ प्रतिशत र गाउँपालिका अध्यक्षमा ७४४ प्रतिशत मात्र महिला उम्मेदवारी परेको थियो। आरक्षण नगरिएको वडाध्यक्ष पदमा १७ प्रतिशत र खुला सदस्य पदमा ३३६ जना महिलाको मात्र उम्मेदवारी परेको थियो। पुरुषको तुलनामा यो संख्या अत्यन्त कम हो। निर्वाचित महिला उम्मेदवारीजस्तै निर्वाचित महिलाको संख्या पनि पुरुषको तुलनामा कमै देखिन्छ तर निराशाजनक भने छैन। प्रदेश नम्बर १ का ४९ वटै नगर प्रमुख र १ नगर उपप्रमुख पदमा पुरुष निर्वाचित भए भने ४८ नगरका उपप्रमुखमा भने महिला निर्वाचित भए। त्यसैगरी ८८ गाउँपालिका अध्यक्षमध्ये ८७ स्थानमा पुरुष निर्वाचित भए। झापा जिल्ला कमल गाउँपालिकाको अध्यक्ष पदमा भने नेकपा (एमाले) की मेनुका काफ्ले निर्वाचित भइन्। उनी प्रदेश नम्बर १ को एक मात्र महिला स्थानीय तह प्रमुख हुन्। सो पदमा मेनुका काफ्ले र नेपाली कांग्रेसका हुकुमसिंह राई दुवैले बराबरी मत प्राप्त गरेपछि गोलाप्रथाद्वारा मेनुका विजयी भएकी हुन्। उपाध्यक्ष पदमा भने ८३ गाउँपालिकामा महिला विजयी भए। आरक्षण नगरिएको सिटमा भने महिलाको अवस्था नाजुक देखियो। वडाध्यक्ष पदमा करिब एक प्रतिशत र सदस्य पदमा दुई प्रतिशत मात्र महिला निर्वाचित भएको देखिन्छ। दलको प्रभाव निर्वाचनमा राजनीतिक दलको अहम् भूमिका हुने गर्छ। लोकप्रिय र ठूला दलहरूले नै आफ्ना उम्मेदवारलाई जिताउन सक्ने सम्भावना बढी हुन्छ। मतदाताले उम्मेदवार को छ भन्दा पनि कुन दलको उम्मेदवार हो भन्ने कुरामा विशेष ध्यान दिने गरेको र उम्मेदवारको अनुहारभन्दा दलको चिन्हमा बढी ध्यान दिएको देखिएको छ। प्रदेश नम्बर १ को चुनावमा २१ दलले आफ्ना उम्मेदवार उठाएका थिए भने २४१ महिलाले स्वतन्त्र रूपमा उम्मेदवारी दिएका थिए। यस प्रदेशमा सबैभन्दा धेरै महिला उम्मेदवार नेकपा एमालेले उठाएको थियो भने सोही दलले नै सबैभन्दा आफ्ना महिला उम्मेदवार जिताउन सफल भयो। नेपाली कांग्रेसले एमालेले भन्दा केही कम मात्र महिला उम्मेदवार उठाएको थियो तर निर्वाचित महिलाको संख्याको हकमा ऊ निकै पछाडि देखियो। महिला प्रतिनिधित्वमा नेकपा (माओवादी केन्द्र) ले यस निर्वाचनमा तेस्रो स्थान हासिल गरेको भए पनि अघिल्लो दुई दलभन्दा निकै पछाडि रहेको तथ्यांकले देखाउँछ। यहाँ चारजना स्वतन्त्र महिला उम्मेदवार विजय हासिल गर्न सफल भए। उम्मेदवारको उमेर स्थानीय तह निर्वाचन ऐन २०७३ अनुसार चुनावी उम्मेदवार हुनको लागि २१ वर्ष उमेर पूरा भएको हुनुपर्छ। प्रदेश नम्बर १ मा महिला उम्मेदवारहरू २१ देखि ८१ वर्ष उमेरसम्मका थिए तर धेरै महिला उम्मेदवार भने ३१ देखि ४० वर्ष उमेर समूहका थिए र जित्नेमा पनि यही उमेर समूहका महिला धेरै थिए। यहाँ ६० वर्षभन्दा बढी उमेरका महिला उम्मेदवारको संख्या निकै कम देखियो। निष्कर्ष संविधान, स्थानीय तह निर्वाचन ऐन २०७३ र यससँग सम्बन्धित अन्य कानुन तथा निर्देशिकाहरूले स्थानीय तहमा महिलाको प्रतिनिधित्वका सम्बन्धमा सकारात्मक व्यवस्था गरेका छन्, तर अझै पनि यसमा सुधारको आवश्यकता देखिन्छ। अब नगर प्रमुख, गाउँपालिकाको अध्यक्ष र वडाध्यक्षजस्ता पदमा पनि महिला प्रतिनिधित्वको संवैधानिक ग्यारेन्टी नै हुनुपर्छ, किनकि महिलालाई नगरपालिकाको उपप्रमुख वा उपाध्यक्षमा मात्र सीमित राख्न खोजिएजस्तो देखिएको छ। राजनीतिक दलहरूबीचको चुनावी गठबन्धनले पनि महिला प्रतिनिधित्व घटाएको छ। जस्तो दुई वा दुईभन्दा बढी दलहरूबीच गठबन्धन हुँदा प्रमुख र उपप्रमुख (अध्यक्ष र उपाध्यक्ष) दुवै पदमा पुरुष उमेदवार बनाइएको देखिएको छ। कतिपय वडामा दलित महिला नहँुदा उक्त पद रिक्त रहे भने खुला उमेदवारहरूमा महिला अत्यन्त कम संख्यामा परे। महेन्द्र बहुमुखी क्याम्पस धरानमा राजनीतिशास्त्रका उपप्राध्यापक श्रेष्ठ नेपालका राष्ट्रिय निर्वाचनमा महिला उम्मेदवार विषयमा त्रिभुवन विश्वविद्यालयबाट विद्यावारिधि गर्दैछन्।"
राष्ट्रिय फुटबल टोलीको घोषणा,"काठमाडौं : एएफसी एसिएन कप छनोटअन्तर्गत भदौ २० गते ताजकिस्तानविरुद्धको खेलका लागि नेपाली टोलीको घोषणा भएको छ । प्रशिक्षक ग्योतुकी कोजीले शनिबार २३ सदस्यीय खेलाडीको नाम सार्वजनिक गरेका हुन् । नेपालले घरेलु मैदानमा खेल्न लागेको यो दोस्रो छनोट खेल हो । समूहमा नेपालले एक अवे र एक होम खेल खेलिसकेको छ, जसमा नेपालले एक हार र एक बराबरीको नजिता निकालेको थियो । गत चैतमा नेपाल फिलिपिन्ससँग ४१ ले पराजित भएको थियो । जेठमा घरेलु मैदानमा नेपाल यमनसँग गोलरहित बराबरीमा रोकिएको थियो । नेपाल सम्मिलित समूहको शीर्ष स्थानमा रहेको फिलिपिन्सको ६ अंक छ । दोस्रो स्थानमा रहेको यमनको चार अंक छ । तेस्रो स्थानमा आसीन नेपालको एक अंक छ। ताजकिस्तानले खाता खोल्न सकेको छैन । ताजकिस्तानविरुद्धको खेलमा यसअघि टोलीको कप्तानी गरिरहेका अनिल गुरुङलाई बाहिर राखिएको छ । राष्ट्रिय टोलीबाट ५० खेल खेल्दै बिदाइ लिने अभियानमा रहेका अनिलको योजना तत्कालका लागि टरेको छ । टोलीमा अधिकांश खेलाडी भने पुरानै छन् । छोटो समयमा प्रभाव पारेका त्रिभुवन आर्मी क्लबका स्ट्राइकर जर्ज प्रिन्स कार्कीलाई पहिलोपटक राष्ट्रिय टोलीमा मौका दिइएको छ । हालै जापानमा तयारीका लागि गएको टोलीबाट अनिलसँगै गोलरक्षक एलेन न्यौपाने, मिडफिल्डर राजेन्द्र रावल र रक्षक मानबहादुर तामाङलाई आराम दिइएको छ । प्रशिक्षक कोजीले घोषणा गरेको टोलीको गोलरक्षकमा विकेश कुथु, विशाल श्रेष्ठ र किरण चेम्जोङ, रक्षकमा विराज महर्जन, जितेन्द्र कार्की, कमल श्रेष्ठ, दिनेश राजवंशी, अनन्त तामाङ, देवेन्द्र तामाङ र आदित्य चौधरी, मिडफिल्डरमा हेमन गुरुङ, हेमन्त थापामगर, विक्रम लामा, विशाल राई, सुजल श्रेष्ठ, सुनिल बल, रोहित चन्द, अञ्जन विष्ट र सुमन लामा रहेका छन् । स्ट्राइकरमा नवयुग श्रेष्ठ, भरत खवास, विमल घर्तीमगर र जर्ज प्रिन्स कार्की छन् । टोलीको प्रशिक्षकमा राजुकाजी शाक्य र गोलरक्षक प्रशिक्षकमा उज्ज्वल मानन्धर रहेका छन् । ताजकिस्तानसँगको खेल सातदोबाटोस्थित एन्फा कम्प्लेक्सको एस्ट्रो टर्फमा हुनेछ ।"
कीर्तिमानी फुटबलर रोनी बिनाको फुटबल मैदान,"इङ्लिस राष्ट्रिय टोलीबाट एउटा कीर्तिमान छुटेको छ । इङ्ल्यान्डले अन्तर्राष्ट्रिय फुटबलमा प्रतिस्पर्धा गर्दा मैदानभित्र आफ्ना कीर्तिमानी खेलाडी वेन रोनीको साथ पाउने छैन ।रोनीले यसै साता इङ्लिस फुटबल समर्थकलाई आश्चर्यमा पार्दै राष्ट्रिय टोलीबाट बिदा लिए, जहाँ उनको जीवनको महत्र्वपूर्ण हिस्सा सम्भव भएको थियो । रुनीले राष्ट्रिय टोलीबाट सन्न्यासको घोषणा गर्दा समर्थकमात्रै होइन, स्वयम् इङ्लिस राष्ट्रिय टोलीका प्रशिक्षक गारेथ साउथगेट पनि आश्चर्यमा परे। यसै सिजन म्यानचेस्टर युनाइटेड छाडेर आफ्नो बाल्यकालको क्लब एभर्टन पुगेका रोनी उत्कृष्ट लयमा देखिए । सिजनको तीन खेलकै प्रदर्शनबाट प्रभावित बनेका प्रशिक्षक साउथगेट रोनीलाई राष्ट्रिय टोलीको बन्द प्रशिक्षणमा सहभागी हुन खबर गर्न फोन गर्दै थिए । रोनीले प्रशिक्षक साउथगेटलाई त्यही निर्णय सुनाए, जुन उनले प्रशिक्षक पुग्नु अघि नै लिइसकेका थिए । आफ्नो सन्न्यासको घोषणा गर्दा रोनीले प्रशिक्षकसँगको भेटबारे पनि खुलाएका छन् । 'प्रशिक्षक साउथगेटले यसै साता मलाई राष्ट्रिय टोलीका लागि बोलाएका थिए । उनी केही समय मलाई राष्ट्रिय टोलीमा देख्न चाहन्थे । उनको त्यो सदाशयतालाई म सम्मान गर्छु', रोनीले भनेका छन्, 'यद्यपि मैले उनी आउनुभन्दा अघि नै राष्ट्रिय टोली छाड्ने निर्णय लिइसकेको थिएँ । त्यसैले मैले उनलाई पनि त्यही खबर सुनाएको थिएँ ।' रोनी यस्ता खेलाडी हुन्, जसले इङ्लिस राष्ट्रिय टोलीमा आफ्नो झन्डै १४ वर्षको करिअरमा नसोचेको सफलता हात पारे । तर, सोेचेको र चाहेको केही सफलतामा भने उनी नजिक पनि पुग्न सकेनन्। उनले सन् २००३ मा अस्टेलियाविरुद्घको मैत्रीपूर्ण खेलमार्फत इङ्लिस राष्ट्रिय टोलीबाट 'डेब्यु' गरेका थिए । १७ वर्ष एक सय ११ दिन हुँदाको त्यो खेलले रोनीलाई त्यसबेला इङ्लिस राष्ट्रिय टोलीबाट पहिलो खेल खेल्ने सबैभन्दा कम उमेरका खेलाडी बनायो, जुन उपलब्धि सन् २००६ मा थियो वाल्कटले आफ्नो नाममा बनाए । युरो कप २००४ को छनोटमा मासेडोनियाविरुद्ध भएको खेलमा इङ्ल्यान्ड २१ ले विजयी हुँदा राष्ट्रिय टोलीबाट पहिलो गोल गरेका रोनी अहिले इङ्लिस राष्ट्रिय टोलीका सर्वाधिक गोलकर्तासमेत हुन् । यही उपलब्धिले रोनीलाई आफ्नो देशका लागि कीर्तिमानी खेलाडी बनायो । राष्ट्रिय टोलीबाट एक सय १९ खेल खेलेका रोनीले ५३ गोल गरेका छन् । रोनीले सन् २०१६ को युरो कप छनोट खेलमा स्विट्जरल्यान्डविरुद्ध आफ्नो ५०औं गोल गर्दै बब्बी चाल्टनको नाममा रहेको ४५ वर्ष पुरानो कीर्तिमानलाई आफ्नो नाममा ल्याएका थिए । त्यसपछि उनले थप तीन गोल गर्दै अहिले देशका लागि आफ्नो गोल संख्या ५३ पुर्याएका हुन् । रोनी आफ्नो पूर्वक्लब म्यान युनाइटेडका लागिसमेत सर्वाधिक गोलकर्ता हुन् । क्लबका लागि पनि उनले बब्बी चाल्टनको कीर्तिमान भंग गरेका थिए । गत जनवरी २१ तारिख म्यानचेस्टर युनाइटेडले इङ्लिस प्रिमियर लिग फुटबलमा स्टोक सिटीसँग ११ गोलको बराबरी खेल्दा रोनीले क्लबका लागि एक सय ५०औं गोल पुर्याउँदै कीर्तिमान आफ्नो नाममा बनाएका थिए । उनले चाल्टनले बनाएको एक सय ४९औं गोलको कीर्तिमान पार गरेका थिए । सन् १९६६ मा विश्वकप उपाधि जितेको इङ्लिस टोलीले त्यसपछि कुनै पनि अन्तर्राष्ट्रिय उपाधि हात पार्न सकेको छैन । यसले रोनीलाई पनि खल्लो बनाएको छ । त्यसैले इङ्लिस फुटबलले रोनीलाई 'थ्री लायन्स ग्रेट'को उपनाम दिएको छ । 'आज इङ्लिस फुटबलमा एक युगको अन्त्य भएको छ', इङ्लिस फुटबल संघका अध्यक्ष ग्रेग क्लार्कले भनेका छन्, 'राष्ट्रिय टोलीका लागि सर्वाधिक गोल गर्ने तथा धेरै खेल खेल्ने खेलाडीको हैसियतमा रुनी थ्री लायन्स ग्रेटको उपनामका लागि उपयुक्त छन् ।' सन् २०१४ मा इङ्लिस राष्ट्रिय टोलीको कप्तानीसमेत गरेका रोनीले आफ्नो लागि प्रशस्तै व्यक्तिगत उपलब्धि हात पार्न सफल भए । उनी पिटर सिल्टोन (१२५) पछि इङ्ल्यान्ड राष्ट्रिय टोलीबाट सर्वाधिक क्याप जित्ने खेलाडीसमेत हुन् । यद्यपि व्यक्तिगत उपलब्धिको तुलनामा राष्ट्रिय टोलीका लागि दिलाएको सफलतामा भने रोनी अन्य थ्री लायन्स ग्रेटभन्दा पछि नै रहे । खेलाडी वा कप्तानको हैसियतमा रोनीले इङ्ल्यान्डलाई ठूला उपाधि हैन, उपाधिको नजिकसमेत पुर्याउन सकेनन् । सन् १९६६ मा विश्वकप उपाधि जितेको इङ्लिस टोलीले त्यसपछि कुनै पनि अन्तर्राष्ट्रिय उपाधि हात पार्न सकेको छैन । यसले रोनीलाई पनि खल्लो बनाएको छ । उपाधि जित्ने सफल इङ्लिस टोलीको सदस्य हुन नसकेकोमा आफूलाई पछुतो भएको रोनीले आफ्नो सन्न्यास घोषणा गर्दा नै स्वीकार गरेका छन् । रोनीले खेलाडीको हैसियतामा सम्भव नभए पनि एक सच्चा समर्थकको हैसियतमा भविष्यमा उपाधि जित्ने इङ्लिस टोलीको सदस्य बन्ने बताएका छन् । 'प्रशिक्षक साउथगेटको नेतृत्वमा रहने टोलीले भविष्यमा उपाधि जित्दा म सच्चा समर्थकको रूपमा इङ्लिस टोलीसँगै रहनेछु', रोनीले भनेका छन् । इङ्लिस फुटबलले रोनीलाई यी कीर्तिमानका कारणमात्रै होइन, उनको मेहनत र फुटबलप्रतिको लगावका कारण पनि सम्झिरहनेछ । रोनी सायद मैदानमा अन्य खेलाडीभन्दा बढी नै मेहनत गर्थे । अन्य सहकर्मी नियमित अभ्यास पछि फर्कन्थे । तर, रोनी अझै अभ्यास गरिरहन्थे । रोनीका पूर्व सहकर्मी फिल नेभिल भन्छन्, 'अभ्यास मैदानबाट सबै खेलाडी घर पुग्दा पनि रोनी मेहनत गरिरहेकै हुन्थे । उनी फ्रिकिक प्रहार गरिरहेका हुन्थे । अन्य टेक्हनिक्समा अभ्यास गरिरहेका हुन्थे । फुटबलप्रतिको उनको लगाव वास्तवमै गजबको थियो ।' राष्ट्रिय टोलीको जिम्मेवारीमा रहँदा रोनी विवादमा सायदै तानिए । शान्त स्वभावका रोनी आफ्नो असफलता र समर्थकको तीव्र आलोचनाका बाबजुद पनि मेहनत गर्न छाडेनन् । त्यसैले हुनुपर्छ रोनीले राष्ट्रिय टोलीबाट आफ्नो बिदाइ पनि यस्तै सामान्य रोजे । रोनीको बिदाइमा कुनै औपचारिक कार्यक्रमसमेत आयोजना भएन । यद्यपि कीर्तिमानी खेलाडीको खल्लो बिदाइमा केही असन्तुष्टिहरू पनि व्यक्त भएका छन् । उनीहरूका अनुसार कीर्तिमानी खेलाडीको बिदाइ राज्य सम्मानका साथ हुनुपर्छ । रोनीको खेलजीवन २००३ : अन्तर्राष्ट्रिय डेब्यु (१७ वर्षको उमेरमा) २०१४ : इङ्ल्यान्ड राष्ट्रिय टोलीका कप्तान नियुक्त २०१५ : इङ्ल्यान्डको सर्वाधिक गोलकर्ता बन्न सफल (११९ खेलबाट इङ्ल्यान्डका लागि ५३ गोल गर्न सफल) २०१७ : राष्ट्रिय टोलीबाट सन्न्यास घोषणा (दीपेन्द्र गुरुङ, एजेन्सीको सहयोगमा)"
किन हुन्छन् एन्फाका खेलाडी पलायन ?,"काठमाडौं : सन् १९९७ मा भएको पहिलो साफ च्याम्पियनसिपमा नेपाली टोली पहिलो चरणबाटै बाहिरिएपछि अखिल नेपाल फुटबल संघ (एन्फा)ले सानै उमेरदेखि खेलाडी उत्पादन गर्ने सोचअनुरूप एन्फा एकेडेमी सुरु गर्यो । विश्व फुटबल महासंघ (फिफा) र एसियाली फुटबल महासंघ (एएफसी)को सहयोगमा सुरु भएको उक्त एकेडेमीबाट हालसम्म थुप्रै फुटबल खेलाडी उत्पादन भइसकेका छन् । तर, सोही एकेडेमीबाट उत्पादित पहिलो ब्याचका खेलाडी अहिले के गर्दैछन्, कसैलाई अत्तोपत्तो छैन । यस विषयमा आधिकारिक रूपमा न एन्फालाई थाहा छ न त फुटबलका जानकारहरूलाई नै । एन्फाले देशका विभिन्न भागबाट १२ हजारभन्दा बढी खेलाडीमध्येबाट अन्तिम चरणमा ४० जना खेलाडी छनोट गरेको थियो । छनोट भएका खेलाडीलाई ग्यालेक्सी स्कुलमा राखेर पढाउनुका साथै फुटबलको नियमित प्रशिक्षण दिएको थियो । तत्कालीन एन्फा अध्यक्ष गणेश थापा र ग्यालेक्सी स्कुलकी सञ्चालक गीता राणाबीच मनमुटाव सुरु भएपछि एकेडेमीका खेलाडीलाई एलायन्स कोएड स्कुलमा सारिएको थियो । एलायन्समा दुई वर्ष अध्ययन गरेपछि उनीहरूले नोबल एकेडेमीबाट एसएलसी दिएका थिए । एकेडेमीमा रहेका ४० जना खेलाडीमध्ये आठजना गीता राणासँगै ग्यालेक्सी स्कुलमै बसेपछि एन्फाले ३२ जनालाई मात्र एकेडेमीमा राखेको थियो । एन्फा एकेडेमीको पहिलो ब्याचका केही खेलाडी स्वदेशमै रहे पनि अधिकांश खेलाडी अवसरको खोजीमा विदेश पलायन भएको त्यही ब्याचका खेलाडी प्रज्ज्वलप्रताप क्षेत्रीले बताए । एकेडेमीका अधिकांश खेलाडी के गर्दैछन् कसैलाई थाहा छैन । मलाई थाहा भएअनुसार अधिकांश खेलाडी विदेशमा छन् भने नेपालमै भएका पनि एकदुईजना मात्र फुटबलमा सक्रिय छन्, प्रज्ज्वलले भने, एकेडेमीको पहिलो ब्याचका अधिकांश खेलाडी रोजीरोटीका लागि अर्कै पेसा अपनाउन बाध्य भएका छन् । एन्फाले एकेडेमीबाट बिदा गरेपछि खेलाडीहरू छिन्नभिन्न भएको प्रज्ज्वलले बताए । एकेडेमीमा रहँदासम्म सबै खेलाडी सँगै थियौं । एन्फाले बिदा गरेपछि भने सबै छिन्नभिन्न भए, उनले भने । एन्फा एकेडेमीबाट उमेर समूहका विभिन्न प्रतियोगिता खेलेका प्रज्ज्वल भने अहिले पनि खेलाडी उत्पादनमै संलग्न रहँदै आएका छन् । हल्यान्ड विश्वविद्यालयबाट सी र फिफाबाट बी श्रेणीको कोचिङ लाइसेन्स लिएका प्रज्ज्वल जुनियर फुटबल एकेडेमी खोलेर खेलाडी उत्पादन कार्यमा सक्रिय रहँदै आएका छन् । प्रज्ज्वल २०६० सालमा लिग खेल्दा घाइते भएका थिए । त्यसपछि खुट्टाले साथ नदिएका कारण आफू सक्रिय खेल जीवन टुंग्याएर खेलाडी उत्पादनमा लागेको उनले बताए । उनले बालुवाटार, शान्तिनगर र काव्य स्कुल बानेश्वरमा १६ वर्ष उमेरसम्मका खेलाडीलाई प्रशिक्षण दिँदै आएका छन् । पहिलो ब्याचका खेलाडीमध्ये सर्वाधिक चर्चा कमाएका प्रदीप महर्जनले अहिले बी डिभिजनको खुमलटार युवा क्लबलाई हेर्दै आएका छन् । यसैगरी अर्का स्टार खेलाडी अञ्जन केसी म्याच फिक्सिङमा परेपछि गुमनाम बनेका छन् । म्याच फिक्सिङमा पक्राउ परेका सागर थापा, रितेश थापा, सन्दीप राई र विकाससिंह क्षत्रीमध्ये अञ्जन प्रमुख योजनाकार रहेको दाबी प्रहरीको छ । २०७२ असोज २७ गते पक्राउ परेका उनीहरू २०७२ साल कात्तिक २४ गते धरौटीमा रिहा भए पनि एएफसीले उनीहरूमाथि आजीवन प्रतिबन्ध लगाएको छ । यसैगरी एन्फा एकेडेमीबाट अधिकांश समय कप्तानी गरेका विक्रम महर्जन (हालका कप्तान विराज महर्जनका दाइ) नेपालमै बसेर फुटबल खेलको विकासमा लागेका छन् । उनले विभिन्न विद्यालयमा ससाना बालबालिकालाई फुटबलको कला सिकाउँदै आएका छन् । प्रज्ज्वलका अनुसार पहिलो ब्याचकै विकास मल्ल र सुभास लामा भने नेपाली सेनामा जागिरे छन् । सुदीप श्रेष्ठ सशस्त्र प्रहरी बलमा कार्यरत छन् । तत्कालीन एन्फा एकेडेमीका गोलरक्षक ध्रुव श्रेष्ठ भने अहिले यातायात व्यवसायमा लागेका छन् । उनले बस तथा ट्रक व्यवसाय सञ्चालन गर्दै आएको जानकारी प्रज्ज्वलले दिए । सिन्धुपाल्चोककै खेलाडी विपिन श्रेष्ठले बाह्रबिसेमा व्यापार गर्दै आएको सिन्धुपाल्चोकै अर्का खेलाडी मानसाजन राजभण्डारीले बताए । एन्फा एकेडेमीका चर्चित खेलाडी विजय गुरुङ अहिले पनि ललितपुरे क्लब थ्रीस्टारमा आबद्ध छन् । एकेडेमीको पहिलो ब्याचका ४० जनामध्ये उनले मात्र अहिलेसम्म व्यावसायिक फुटबल खेल्दै आएका छन् । एकेडेमीकै पहिलो ब्याचका खेलाडी गौरव थापा भने एन्फामा कार्यरत छन् । एकेडेमीबाट निस्किएपछि केही समय घरेलु फुटबल खेलेका उनले एएफसीमा जागिर पनि खाएका थिए । फिफा अध्यक्षको चुनावमा एएफसीका तत्कालीन अध्यक्ष मोहम्मद बिन हमामले गौरवमार्फत तत्कालीन एन्फा अध्यक्ष गणेश थापालाई एक लाख अमेरिकी डलर घूस दिएको आरोप लागेपछि गौरवले एएफसीको जागिर छाडेका थिए । गौरव अहिले एन्फामै कार्यरत छन् । उनी तत्कालीन एन्फा अध्यक्ष गणेश थापाका छोरा हुन् । यसैगरी एकेडेमीको पहिलो ब्याचका उत्पादन राजीव श्रेष्ठ, प्रशान्त गिरी, प्रलय राजभण्डारीलगायत सातजना खेलाडी अमेरिका पलायन भएका छन् । केही समय अघिसम्म नेपालमै रहेका प्रवीण मानन्धर पनि डीभी परेपछि अमेरिकातर्फ नै लागेका छन् । यसैगरी सोम थापा, सौगात सुब्बा र शेखर थापा बेलायती सेनामा कार्यरत छन् । उनीहरूकै पाइला पछ्याउँदै रमेश कार्की पनि बेलायत नै पुगेका छन् । एन्फा एकेडेमीबाट बिदा भएपछि सशस्त्र प्रहरीको एपीएफ क्लबमा तीन वर्ष लिग खेलेका मानसाजन राजभण्डारी पनि अस्ट्रेलिया नै पुगेका थिए । फुटबल खेलेर मात्र जीविका चलाउन नसक्ने देखेपछि अध्ययन गर्न अस्ट्रेलिया पुगेका उनी पढाइ सकाएपछि नेपालमै आएर फुटसल व्यवसायमा लागेका छन् । उनले आफ्नै लगानीमा मध्य बानेश्वरमा बानेश्वर रिक्रिएसन सेन्टर सञ्चालन गरेका छन् । उनले सेन्टरमा फुटसलका साथै स्विमिङ पुल र स्पा पनि सञ्चालन गर्दै आएका छन् । चार रोपनी जग्गा भाडामा लिएर फुटसल सञ्चालन गरेको मानसाजनले बताए । अस्ट्रेलियाबाट स्वदेशमै केही गर्छु भनेर नेपाल फर्किएको हुँ । नेपाल आएपछि के काम गर्ने भन्ने अन्योलका बीच फुटसल व्यवसाय सुरु गरेँ । अहिले सोच्दा त्यस बेला ठीकै निर्णय गरेछुजस्तो लाग्छ, बानेश्वरस्थित फुटसल सेन्टरमा भेटिएका राजभण्डारीले भने, म खेलाडी भएका कारण पनि व्यवसाय चलाउन सजिलो भएको छ । व्यक्तिगत पीआरमै व्यवसाय चलेको छ । १०औं दक्षिण एसियाली खेलकुदमा नेपालले कांस्य पदक जित्दा प्रदीप महर्जन, विजय गुरुङ र मानसाजन एन्फा एकेडेमीबाटै टोलीमा सहभागी थिए । यसैगरी एन्फा एकेडेमीका पहिलो ब्याचका सौगातसिंह राठोर, सुसन भण्डारी, दीपक खवास र सुभास राई अहिले के गर्दैछन्, उनकै सहपाठीलाई पनि थाहा छैन । पहिलो ब्याचका खेलाडीले यू१२, यू१४, यू१६ र यू१९ उमेर समूहका विभिन्न प्रतियोगितामा सहभागिता जनाएका थिए । एकेडेमीको पहिलो ब्याच सन् २००३ को एएफसी यू१९ च्याम्पियनसिपको दोस्रो चरणका लागि पनि छनोट भएको थियो । एकेडेमीको पहिलो ब्याचको यू१६ टोली पनि दुईपटक (सन् २००६ र सन् २०१३) एएफसी यू१६ च्याम्पियनसिपका लागि छनोट भएको थियो । एकेडेमीको पहिलो ब्याचको टोलीले नेपालमै सन् २००२ र सन् २००४ मा आयोजना भएको एएफसी यू१४ फेस्टिवल अफ फुटबलको उपाधि पनि जितेको थियो । भुटानमा भएको किङ्स कप फुटबलमा एकेडेमीका २३ जना खेलाडीले भाग लिएका थिए । यसैगरी एकेडेमीको पहिलो ब्याचका नौजना खेलाडीले राष्ट्रिय टोलीमा एकैपटक स्थान बनाएका थिए । पहिलो ब्याचका जस्ता खेलाडी अब उत्पादन हुन निकै मुस्किल छ, प्रज्ज्वल भन्छन्, पहिलो ब्याचका खेलाडीले उत्कृष्ट ट्रेनिङ पाए । विदेशमा एक्सपोजर पाए र विभिन्न क्लबमा पनि राम्रै मौका पाएका थिए । मानसाजन पनि प्रज्ज्वलको कुरामा सहमत छन् । एकेडेमीको पहिलो ब्याच एन्फाको प्रतिष्ठासँग जोडिएको थियो । राम्रो डाइट, विदेशी प्रशिक्षक, नियमित पढाइ र एकनासको प्रशिक्षण हुन्थ्यो तर त्यसपछिका ब्याचमा हेलचेक्र्याइँ सुरु भयो र राम्रा खेलाडी उत्पादन हुन छाड्यो, मानसाजन भन्छन् । उत्कृष्ट खेलाडी उत्पादनका लागि एन्फाले हरेक खेलाडीमाथि लाखौं रुपैयाँ लगानी गर्यो । तर एन्फाले पहिलो ब्याचको खेलाडीबाट लगानी अनुरुपको प्रतिफल भने पाउन नसकेको सम्वद्ध व्यक्तिहरु नै स्वीकार्छन् ।"
हात्तिको संख्या बढाउन छावा बन्यो मस्कट,"नेपालगन्ज : हात्तीको बच्चा छावा'लाई आठौं राष्ट्रिय खेलकुद प्रतियोगिताको मस्कट बनाउने निर्णय गरिएको छ। बाँके र बर्दियाको पहिचानका रूपमा रहेकाले व्यापक छलफलपछि छावा'लाई राष्ट्रिय खेलकुदको मस्कट बनाइएको सम्बद्ध खेल अधिकारीहरूले जनाएका छन्। युवा तथा खेलकुदमन्त्री राजन केसीले नेपालगन्ज आएर छावा'लाई मस्कट बनाउने घोषणा गरेका हुन्। विभिन्न राष्ट्रिय तथा अन्तर्राष्ट्रिय प्रतियोगिताहरूमा स्थानीय पहिचान झल्कने कुरालाई मस्कट राख्ने प्रचलन रहँदै आएको छ। हात्तीका लागि बर्दिया प्रसिद्ध रहेका कारण छावा'लाई मस्कट बनाइएको आठौं राष्ट्रिय खेलकुद प्रतियोगिता आयोजक समितिको सचिवालय सदस्य एवं क्षेत्रीय खेलकुद विकास समिति अध्यक्ष भीम वलीले जानकारी दिए। बर्दिया राष्ट्रिय निकुञ्ज जंगली हात्तीका लागि देशभर प्रसिद्ध छ। बर्दिया राष्ट्रिय निकुञ्जमा ठूलो संख्यामा जंगली हात्ती छन्। उनले भने, व्यापक छलफलपछि छावालाई मस्कट बनाउने निर्णय गरेका हौं, पाटेबाघ वा कृष्णसारलाई मस्कट बनाउने विषयमा समेत छलफल भएको थियो तर, बाघ र कृष्णसारलाई यसअघिकै राष्ट्रिय प्रतियोगितामा मस्कट राखिसकिएको रहेछ।' बाँके राष्ट्रिय निकुञ्जको स्थापना नै पाटेबाघको संरक्षणका लागि गरिएको हो। उनले हात्तीको संख्या बढाउने योजनामा सघाउ पुर्याउने उद्देश्यले पनि छावा'लाई मस्कट राखिएको बताए। वलीले राष्ट्रिय प्रतियोगितामा आमा हात्तीलाई अगाडि र सातवटा छावा'लाई पछाडि लगाइने जानकारी पनि दिए। राष्ट्रिय खेलकुद परिषद्का सदस्य विनोद मैनालीले पनि स्थानीय पहिचान झल्कने कुरालाई मस्कट राख्ने परम्परा रहेको बताए। उनले जंगली जनावरप्रति माया दर्शाउन पनि छावा'लाई प्राथमिकता दिइएको बताए। काठमाडौंमा भएको पहिलो राष्ट्रिय खेलकुद प्रतियोगितामा डाँफेलाई मस्कट राखिएको थियो। यसैगरी पोखरामा भएको दोस्रो राष्ट्रिय खेलकुदमा लालीगुराँस, वीरगन्जमा भएको तेस्रो राष्ट्रिय खेलकुदमा बाघ, नेपालगन्जमा भएको चौथो राष्ट्रिय खेलकुदमा कृष्णसार, काठमाडौंमा भएको पाँचौं राष्ट्रिय खेलकुदमा पाण्डा, धनगढीमा भएको छैटौं राष्ट्रिय खेलकुदमा हरिण र पूर्वाञ्चलमा भएको सातौं राष्ट्रिय खेलकुदमा अर्नालाई मस्कट राखिएको थियो।"

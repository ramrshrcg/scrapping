शीर्षक,विवरण
शिर किन निहुराउने ?,"मेकियावेली भन्छन्, बन्दुकले नजितिने लडाइँ सामाजिक सद्भाव बिथोलेर जित्न सकिन्छ। उपरोक्त भनाइको अभ्यास शक्तिशाली र ठूला राष्ट्रहरूले कमजोर र साना राष्ट्रहरूमा आजपर्यन्त गरिरहेकै छन्। उपनिवेश कायम गर्ने मुख्य औजारको रूपमा रहेको सामाजिकसांस्कृतिक विखण्डन मोडेल नेपालको राजनीतिक उतारचढावका विभिन्न मोडमा भिन्नभिन्न रूप र आकारमा प्रकट भएका छन्। २०६२०६३ को जनआन्दोलनपश्चात् जुन गति र क्रममा विदेशी गैरसरकारी संस्था र विदेशी दूतहरूको सक्रियता बढ्यो, त्यसले समयभित्रै संविधान निर्माण गर्ने नेपालीको इच्छालाई तुषारापात गर्न अहम् भूमिका खेलेको थियो। कुनै बेला त यस्तो लाग्थ्यो मानौं, इरिडेन्टिजम को बीउ विदेशीहरूले नेपालभरि छरिसके। जेनेभा महासन्धिको सीमालाई बेवास्ता गर्दै परराष्ट्र मन्त्रालयको स्वीकृति र जानकारीबिना कूटनीतिक क्षेत्रका व्यक्तिहरू त्यतिखेर पहाड र तराईका कुनाकन्दरासम्म पुगेर केकस्ता कार्य गरे भन्ने कुरा सरकारका गोप्य फाइलमा सुरक्षित छन्। कुनै दिन मौका पयो र समयले माग गयो भने ती विषयको प्रकट हुने नै छ। यहाँ उठान गर्न खोजिएको विषय हो, २०७४ मा सम्पन्न भएको निर्वाचनमा युरोपियन युनियनले पर्यवेक्षकको भूमिकामा आपूलाई राखेर निर्वाचन पर्यवेक्षण गरेपश्चात् प्रतिवेदन निर्वाचन आयोगलाई बुझाउनुपूर्व उसले प्रतिवेदनमा उल्लेख गरेका विषयले ल्याएको नकारात्मक तरंग। युरोपियन युनियनले संघीय संसद् र प्रदेशसभामा खसआर्यलाई समावेश गर्न नहुनेलगायतका सुझावहरू दियो। त्यसले नेपालको आन्तरिक मामिलामा हस्तक्षेप गरेको र सार्वभौमसत्तासम्पन्न मुलुकको स्वाभिमानमा चोट पुयाएको नेपाल सरकार र आमजनताको बुझाइ छ। युरोपियन युनियनको यस्तो प्रतिवेदनले नेपालमा जातीय र साम्प्रदायिक द्वन्द्व फैलाउने चेष्टा गरेको अर्थमा राजनीतिक दल र अन्य संघसंस्थाले लिएका छन्। जबजब मुलुकभित्र सामाजिक, आर्थिक वा राजनीतिक संक्रमण देखिन्छ, युरोपियन युनियनजस्ता संस्थाहरू सल्बलाउन थाल्छन्। मुलुक कमजोर भएको बेलामा आफ्नो अभीष्ट पूरा गर्नुपर्छ भन्ने मान्यतासहित यस्ता संस्थाहरू न्वारानदेखिको बल लगाएर मैदानमा उत्रिन्छन्। उनीहरूले साम, दामको नीतिअनुरूप केही व्यक्ति र निकायहरूलाई प्रयोग गर्छन् र यी निकाय जानेर वा नजानेर उनीहरूकै स्वरमा स्वर मिलाउँछन्। हो, हाम्रो यही कमजोरीको फाइदा उठाउँछन् विदेशी संस्थाहरूले। उनीहरूले माओवादी द्वन्द्वपश्चात् नेपालको तरल र संक्रमणकालीन राजनीतिक परिस्थितिको हदैसम्म फाइदा लिए। नेपाललाई जे गरे पनि हुन्छ, जे भने पनि हुन्छ भन्ने आजभन्दा दस वर्षअघिको मनोविज्ञानबाट सो प्रतिवेदन आएको हुन सक्छ। तर उनीहरूले यो बुझेनन् नेपाल सरकार त्यति कमजोर छैन, जसले देशको स्वाभिमान र सार्वभौमसत्तामाथि चोट पुग्ने गरी विदेशीबाट चालिएका र गरिएका गतिविधिलाई निरीह बनेर टुलुटुलु हेरिरहोस्। परराष्ट्र मन्त्रालयले उक्त प्रतिवेदनमाथिको तथाकथित सुझाव नेपाल सरकारलाई ग्राह्य नभएको र सच्याउनका लागि शालीनतापूर्वक आग्रह गरेको थियो। निर्वाचन आयोगले समेत उक्त प्रतिवेदनलाई अस्वीकार गरिसकेको परिस्थितिमा उल्टै नसच्याउने अभिव्यक्ति दिएर नेपाली जनताबाट प्राप्त भएको साविकको सम्मान युरोपियन युनियनले गुमायो। यस्तो अस्वाभाविक जिद्दीले उक्त संस्थामा कूटनीतिक संस्कार र मान्यताको अभाव रहेको देखायो। प्रधानमन्त्री केपी शर्मा ओलीले युरोपियन युनियनलाई नेपाललाई नहेप्न चेतावनी दिएका छन्, त्यो नेपालको इतिहासमा अविस्मरणीय कदमको रूपमा लिपिबद्ध भएको छ। यसै क्रममा ओलीले दिवाभोज आयोजना गरेर सद्भाव बिथोल्ने दुष्प्रयास कतैबाट नहोस् भनी नेपालस्थित विदेशी कूटनीतिज्ञहरूलाई कूटनीतिक शैलीमा आग्रहसमेत गरेका छन्। प्रधानमन्त्रीको यस्तो कदमबाट नेपालीको शिर ठाडो भएको छ। मुलुकको सार्वभौमसत्तालाई कतैबाट पनि आँच आउन नदिई राष्ट्रिय अखण्डताको संरक्षण गर्ने प्रधानमन्त्रीको कदमले उनीप्रतिको जनविश्वास बढाएको छ। यसबाट उनको उचाइ अझै बढेको त छ नै, नेपालीको स्वाभिमानलाई पनि अग्लो बनाएको छ। संसद्ले पनि उक्त निर्वाचन पर्यवेक्षण प्रतिवेदनको सुझाव प्रति आपत्ति जनायो भने प्रमुख प्रतिपक्षी दल नेपाली कांग्रेसले युरोपियन युनियनको प्रतिवेदनको सुझावप्रति असहमति प्रकट गयो। यसरी सबैतिरबाट उक्त सुझावको विरोध भएको छ। सरकार र प्रमुख प्रतिपक्षी दल दुवैको यस मुद्दामा समान विचार आएको छ। यसलाई नेपालका राजनीतिक दलहरू परिपक्व हुँदै गएको अर्थमा बुझ्न सकिन्छ। शिर निहुराउँदा शिरको ताज भुईंमा खस्छ। त्यसैले नेपाल शिर निहुराएर हिँड्दैन। युरोपियन युनियनको प्रतिवेदनले नेपालमा जातीय र साम्प्रदायिक द्वन्द्व फैलाउने चेष्टा गरेको अर्थमा राजनीतिक दल र अन्य संघसंस्थाले लिएका छन्। सरकार र निर्वाचन आयोगले समेत प्रतिवेदनलाई अस्वीकार गरिसकेका छन्। वास्तवमा विदेशी शक्तिहरू विभिन्न आवरणमा हाम्रोजस्तो मुलुकमा अस्थिरता कायम गरी आफ्नो राजनीतिक, धार्मिक र आर्थिक अभीष्ट पूरा गर्न चाहन्छन्। दोस्रो विश्वयुद्धपछि विभिन्न देशहरूको निर्वाचनमा प्रभाव पारेर आफ्ना पक्षधर पार्टीलाई जिताएर अनुकूलको सरकार स्थापना गराउने चलन बढ्दै गएको छ। यसलाई वैदेशिक निर्वाचनमा वैदेशिक हस्तक्षेप को रूपमा बुझ्न सकिन्छ। सतहमा देखिएर वा नदेखिएर यस प्रकारको हस्तक्षेप हुने गर्छ। सन् २०१६ मा डोभ लेभिनले निर्वाचनमा हस्तक्षेपसम्बन्धी एउटा अध्ययन गरे। त्यसले बडो अचम्मको परिणाम ल्यायो। ९३८ वटा अन्तर्राष्ट्रिय निर्वाचनको अध्ययन गर्दा ६८ प्रतिशत निर्वाचनमा विदेशीहरूको गोप्य हस्तक्षेप भएको निष्कर्ष निकाले उनीहरूले। निर्वाचनकै क्रममा कुनै एक पक्षलाई जिताउन विभिन्न हत्कण्डा प्रयोग गरिएको थियो। यसरी प्रयोग गरिएको हत्कण्डाबाट तीन प्रतिशत बढी मत आफ्नो पक्षमा पार्न सकेको पनि अध्ययनमा देखियो। उक्त अध्ययनअनुसार सन् १९४६ देखि २००० सम्म अमेरिका एक्लैले मात्र विभिन्न देशका ८१ वटा निर्वाचनमा सीधै हस्तक्षेप गरेको रहेछ। निर्वाचनमा दुई प्रकारले विदेशी हस्तक्षेप हुन्छ। एउटा पार्टीगत हस्तक्षेप र अर्को प्रक्रियागत हस्तक्षेप। नेपालमा यी दुवै प्रकारका हस्तक्षेपको प्रयोग कसरी भएको थियो भन्नेबारेमा अध्ययन भएको छैन। तर विभिन्न देशहरूमा जसरी हाकाहाकी पैसाको खोलो बगाएर निर्वाचनलाई आफ्ना समर्थकको पक्षमा पार्ने प्रयास भएका छन्, त्यसले नेपालमा पनि प्रभाव पारेन होला भन्न सकिने अवस्था छैन यद्यपि त्यसको ठोस आकार र आधार सतहमा आएको छैन। सन् २००२ को बोलिभियन निर्वाचनमा अमेरिकाले आफ्नो राजदूत म्यानुयेल रोचामार्फत बोलिभियन जनतालाई समाजवादी उम्मेदवार इमो मोरेल्सलाई मत नदिन चेतावनी दिँदै भन्यो निजलाई निर्वाचनमा मत दिने हो भने अमेरिकी सहयोग र लगानी बन्द हुनेछ। तर विडम्बना समाजवादी उम्मेदवारले नै चुनाव जिते। सन् १९७० को चिलीको राष्ट्रपतीय निर्वाचनमा साल्भाडोर एलेन्डेको विजय रोक्न अमेरिकी गुप्तचर संस्था सीआईएले सोझै हस्तक्षेप गयो। सन् १९७४ मा हेनरी किसिन्जरले न्युजबिकमा भनेका छन्, चिलीका जनताको गैरजिम्मेवारीपनाका कारण उक्त देश कम्युनिस्ट भएको कसरी हेर्न सक्छु ? त्यतिखेर रूसले वार्षिक ५० हजारदेखि चार लाख डलरसम्म चिलीको कम्युनिस्ट पार्टीलाई दिएको आरोप लगाउँदै अमेरिकाले त्यहाँको राष्ट्रपतीय निर्वाचनमा अमेरिका समर्थक उम्मेदवार एडुआर्डो फ्रेई मोन्टाल्भालाई २६ लाख अमेरिकी डलरको सहयोग गरेको थियो। चुनावलाई अमेरिका समर्थक उम्मेदवारका पक्षमा पार्न अदृश्य कामकारबाही गर्न उक्त रकम दिइएको थियो। सन् २०१५ मा इजरायलका तत्कालीन प्रधानमन्त्री बेन्जामिन नेतान्याहुलाई हटाउन अमेरिकाले इजरायलको एउटा संस्थालाई तीन लाख पचास हजार डलर उपलब्ध गराएको थियो। कारण नेतान्याहु अमेरिकी प्रशासनको गुड बुक भित्र थिएनन्। यसैगरी प्यालेस्टिनको सन् २००६ को निर्वाचनमा हमासलाई पराजित गर्न फताह समूहलाई अमेरिकाको बुस प्रशासनले लाखौं डलर उपलब्ध गराएको थियो किनकि हमास अमेरिकाविरोधी थियो। सिनेटर हिलारी क्लिन्टनले त्यतिबेला भनेकी थिइन्, प्यालेस्टिनमा कसले जित्छ भन्ने कुराको सुनिश्चितता हामीले पहिल्यै गरिसकेका छौं। युरोपियन युनियनले आफ्नो अनुकूलको संसद् र प्रदेशको निर्वाचन परिणाम नपाएपछि खसआर्य लाई आरक्षणबाट हटाउनुपर्छ (संविधानमा आरक्षण शब्द छैन) भन्ने मुद्दा उठाएर सामाजिक सद्भाव बिथोल्ने र जातीय, सामाजिकसांस्कृतिक सद्भाव बिगारेर नेपाललाई अस्थिरता र द्वन्द्वतर्फ लैजान लागेको अर्थमा लिन सकिन्छ। विगत केही वर्षदेखिका बाह्य चलखेललाई अध्ययन गर्दा यस्तो अनुमान गर्न गाह्रो पर्दैन। वैदेशिक हस्तक्षेपको एउटा सिद्धान्त छ, भल्नरेबिलिटी थेसिस। शदीयौंदेखि सौहार्दरूपमा बसेका जातजातिका बीचमा विभिन्न मुद्दालाई उठाएर विवाद, तनाव र द्वन्द्व पैदा गराउने कार्यलाई यो सिद्धान्तले बढावा दिन्छ। नेपालको भौगोलिक अवस्थिति सामरिक दृष्टिले संवेदनशील रहेकाले पहिले चीन र पछि भारतकै विरुद्धमा समेत खेल खेल्ने उपयुक्त मैदानको रूपमा नेपाललाई प्रयोग गर्न खोजिएको विश्लेषण धेरै भएका छन्। पश्चिमी मुलुकका लागि नेपाली भूमिबाट चीनलाई कमजोर बनाउने रणनीतिभित्र धार्मिक सद्भाव बिथोलेर भारतको हिन्दु बहुल समाजलाई छिन्नभिन्न बनाउने दीर्घकालीन रणनीतिले काम गरिरहेको अनुमान लगाउन सकिन्छ। किनकि पश्चिमा मुलुकहरूका लागि चीनपछिको थ्रेट भारत हुन सक्ने विश्लेषण छ। प्रजातान्त्रिक पद्धतिका हिसाबले भारतप्रति उनीहरूले अन्यथा सोच्दैनन्, तर पश्चिमाहरूको अर्को एजेन्डा आफ्नो धार्मिक प्रभुत्व स्थापित गर्दै भारतलाई शक्तिसम्पन्न राष्ट्र बन्नुबाट रोक्नु पनि हो। यसर्थ, नेपाललाई हाम्रा छिमेकी मित्रराष्ट्रको विरुद्धमा प्रयोग गर्नेगराउने थलोका रूपमा कुनै पनि बाह्य शक्तिले उपयोग गर्न नपाऊन् भन्नेतर्फ समयमै सतर्क बन्नु जरुरी छ। सामान्यतः बुझाइ हो संविधानको संशोधन मुलुक र जनताको आवश्यकताले निर्धारण गर्छ। संविधान असंशोधनीय हुँदैन। यसलाई परिमार्जन र परिस्कृत गर्नुपर्ने आवश्यकता सदैव रहिरहन्छ। तर बाह्य शक्तिकै दबाबमा संविधान संशोधन गर्ने कुरा सह्य हुन सक्दैन। नेपालको संविधानको सुन्दर पक्ष समावेशिता पनि हो। अहिले राजनीतिमा महिलाको सहभागिता हेर्ने हो भने नेपाल दक्षिण एसियामा सबैभन्दा उच्च स्थानमा रहेको छ। इन्टर पार्लियामेन्ट्री युनियनले २०१७ मा प्रकाशित गरेको तथ्यांक हेर्दा बंगलादेश, भुटान, अफगानिस्तान, भारत, श्रीलंका, पाकिस्तान र माल्दिभ्समा संसद्मा ८ देखि २१ प्रतिशत महिला सहभागिता रहेको छ। २०१८ मा भएको निर्वाचनपछि नेपालको संसद्मा महिला सहभागिता ३३ प्रतिशत पुगेको छ। बेलायतको संसद्मा महिलाको प्रतिनिधित्व ३० प्रतिशत छ भने अस्ट्रेलियामा २९, लक्जेम्बर्गमा २८, क्यानडामा २६, फ्रान्समा २५, सिंगापुरमा २४, चीनमा २४, अमेरिकामा १९ र जापानमा नौ प्रतिशत छ। के यतातिर ईयूको दृष्टि पुगेको छैन होला र ?"
सिंगापुर बनाउने संकल्प,"नेपाली नयाँ वर्ष २०७५ नजिकिँदै छ। नयाँ वर्षले नेपालीहरू सबैमा एक किसिमको उमंग, योजना र सपना बुन्ने गर्दछ। कसैलाई गत वर्षमा आँटेका कुरा पूरा गर्न सकिएन भन्ने हीनताबोध हुन्छ भने कसैलाई आँटेको काम पूरा गरेरै छोड्छु भन्ने जोस चल्छ। त्यसैले नयाँ वर्षको सुरुआतसँगै संकल्प लिने, लिन्छु भन्ने र विगतका संकल्प पूरा गर्छु भन्ने विषयले व्यक्तिगत रूपमा एक किसिमको ऊर्जा दिने गर्छ। नयाँ वर्ष र संकल्पको विज्ञान एवं मनोभावनाका बारेमा जिज्ञासा बढ्दै जाँदा पंक्तिकारलाई भने विगतमा हाम्रा प्रधानमन्त्रीहरू र मेयरहरूले गरेका संकल्प याद आयो। नेपाललाई सिंगापुर बनाउने संकल्प होस् या काठमाडौंलाई सय दिनभित्रै विश्वको नमुना विकसित, सभ्य र सुन्दर सहर बनाउने संकल्प। यस्तैयस्तै संकल्प जिम्मेवार व्यक्तिका मुखबाट बेलाबखत निस्कने गरेको हामीले सुनेकै हौं र छापामा पनि आएकै हुन्। निर्वाचित र जिम्मेवार व्यक्तिले जनमानससमक्ष संस्थागतरूपमा बोलेका कुरालाई हावादारी, भ्रामक र सपनाका रूपमा लिनै मिल्दैन। ती संकल्प नै हुन्। सपना त निद्रामा देखिने कुरा हो। भाषणमै बोलेका कुरा संकल्प नै हुन्। उच्च पदमा पुगेका व्यक्तिले योजनाबद्ध विकासका प्रक्रिया अगाडि सार्नुलाई उच्चस्तरको शब्द संकल्प नै भन्नुपर्दछ, सपना भनेर जिम्मेवारविहीन बनाउन मिल्दैन। तर किन उनीहरूले आफ्नो संकल्प पूरा गरेनन् भन्नेचाहिँ आफ्नै ठाउँमा छ। संकल्प कामलाई योजनाबद्ध रूपमा गर्छु र लक्ष्यमा पुग्छु भन्ने एउटा दृढ अठोट हो। बिनाउद्देश्य संकल्प लिइँदैन भने संकल्पबिनाको उद्देश्य पूरा पनि हुँदैन। मानिसका व्यक्तिगत सफलता हुन् या राष्ट्रका ती संकल्पका परिणाम हुन्, जो संकल्पको मार्गमा हिँड्यो, ऊ लक्ष्यमा पुग्न सफल भयो र जसले संकल्पको मार्गमा हिँड्न सकेन, ऊ असफल भयो। सफलताको विज्ञान नै यही हो। सफलताको सूत्र नै यही हो, जसले गरे पनि जुन राष्ट्रको मानिसले गरे पनि योजनाबद्ध रूपमा कर्म गरेको छ भने लक्ष्यमा पुग्छ, सफलता हात लाग्छ। तर किन हाम्रा नेताहरूले बोलेका कुरा पूरा गर्न संकल्पको बाटोमा हिँड्दैनन् ? ओशो भन्नुहुन्छ, निर्णय क्षमता र साहस दुवै भएको व्यक्तिले मात्र आफ्नो संकल्प पूरा गर्दछ। के यी दुवै गुण हाम्रा नेतृत्वगणमा नभएकै हो त ? नेपाललाई सिंगापुर होइन, नेपाल नै जस्तो, शान्त, सौम्य, हराभरा, ऊर्जावान्, शीलवान् र जे छ आफैंमा पूर्ण अतुलनीय राष्ट्रका रूपमा चिनाउने संकल्प लिए पनि हुन्छ। विकल्प नभएको अवस्था संकल्प हो। विकल्प अर्थात् विरोधाभास, यो गरौं कि त्यो गरौं हुनु या द्विविधामा पर्नु। संकल्प त निर्णय क्षमता र साहस हो। आत्मवान् भएर आफ्नो व्यक्तिगत फाइदाका लागि होस् या राष्ट्रको विकासका लागि दिशा तय गर्नु संकल्प हो। संकल्प एउटा नक्सा हो, बाटो देखाउने गाइड हो। कहाँ पुग्ने, लक्ष्य के हो, त्यसलाई संकल्पले पूरा गर्दछ। त्यसैले संकल्प लिनेले संकल्पको विज्ञान पनि बुझ्न जरुरी थियो। के उद्देश्य लिने र कसरी पूरा गर्ने त्यसमा प्रयत्नरत हुनुपर्दथ्यो। गरेर नहुने केही छैन। इच्छाशक्ति दृढ भयो भने जुन पनि आँटेको काम पूरा हुन्छ, चाहे त्यो सुन्दर सहर बनाउने होस्, नेपाललाई सिंगापुर बनाउने होस् या धूमपान, मध्यपान त्याग्ने र शरीरको तौल घटाएर राम्रो र स्वस्थ बन्ने नै किन नहोस्, कामका स्वरूप फरक होलान्, गर्ने विधि उही हो दृढ इच्छाशक्ति। हो, संकल्प कहिलेकाहीं पूरा नहुन सक्छन् तर पूरा भएनन् भनेर छोडिदिनु या बोलेर मात्र छोडिदिनु गैरजिम्मेवारीपन हो। पूरा नभएका संकल्पलाई विगतबाट मुक्त भएर फेरि नयाँ संकल्पका साथ पूरा गर्छु भन्ने दृढ इच्छाशक्ति र अठोट भयो भने ती काम पूरा हुन्छन्, चुनौतीलाई अवसरको रूपमा लिएर, निरन्तर श्रम र प्रयत्न गरेर, आवश्यक परे सहयोग जुटाएर, सहयोग दाताको सहयोग लिएर आँटेको काम पूरा गर्न सकिन्छ। कामै नगरी पूरा हुने संकल्प र काम नै नगरी परिणाम हात लागेको उदाहरण अहिलेसम्म भेटिएको छैन सायद वास्तवमै गर्छु भन्नेलाई चुनौती पनि अवसर बन्न सक्छ। लिखित योजना बनाएर, योजनालाई पनि संभाग छुट्ट्याएर कामलाई अगाडि बढाउन सकिन्छ। योजनालाई प्राथमिकताका आधारमा बाँडेर, कुन काम कसले गर्ने जिम्मा दिएर गर्न सकिन्छ। के कुरालाई पहिलो प्राथमिकता दिने, कुन कुरा अत्यावश्यक छ त्यति त छुट्ट्याउन पनि जान्नुपर्यो नि ! आफूले वास्तवमै गर्छु भनेको कामलाई प्रगाढ संकल्पसहित गर्न तल्लीन पनि हुनुपर्यो नि ! संकल्पको घोषणा गरिसकेपछि सहयोगका लागि अनुरोध गर्न र वातावरण मिलाउन पनि जान्नुपर्यो। कहाँनेर के कमी भएको छ मूल्यांकन गर्नुपर्यो। सीप, ढंग र विवेकको सँगसँगै प्रयोग हुनुपर्यो तब न संकल्प पूरा हुन्छ। कुनै पनि काम किन सफल हुँदैनन् ? कि त पूरा नहुने संकल्प लिइयो, कि संकल्प पूरा गर्न सय प्रतिशत ऊर्जा दिएर लगिएन। मेरो काम या मैले बोलेका कुरा किन पूरा गरेको छैन ? कसैलाई ख्याल छ ? पटक्कै छैन, किनकि ख्याल हुन आत्मवान् हुनुपर्दछ। आफैंले आफैंलाई आत्मसुझाव दिन सक्ने खुबी हुनुपर्दछ। सकारात्मक सोच हुनुपर्दछ र मैले लिएको संकल्प बहुजन सुखाय, बहुजन हिताय भएकाले मैले गरेरै देखाउनुपर्दछ भन्ने समझको विकास हुनुपर्दछ। गहिरो चिन्तन र सत्यम्, शिवम्, सुन्दरम्को भावना जागृत हुनुपर्दछ। नाम सुन्दर भएर के गर्छ ? आफ्नो सम्पूर्ण ऊर्जा लगाएर प्रचण्ड रूपमा कर्ममा प्रेरित हुनुपर्यो। नामअनुसारको काम भएमा न आदर्शवान् बन्न सकिन्छ। नेपाललाई सिंगापुर होइन, नेपाल नै जस्तो, शान्त, सौम्य, हराभरा, ऊर्जावान्, शीलवान् र जे छ आफैंमा पूर्ण अतुलनीय राष्ट्रका रूपमा चिनाउने संकल्प लिए पनि हुन्छ। भएको शान्ति खल्बलिन नदिएर यसमा निर्धक्क बाँच्न र भएका स्रोतसाधनको उचित प्रयोग गरेर आफ्नै गौरवमा बाँचे पुग्छ।"
क्रिकेट मैदानलाई चाँगुनारायणको जग्गा 'उपयुक्त',"भक्तपुर : प्रदेश नम्बर ३ का मुख्यमन्त्री डोरमणि पौडेलले अन्तर्राष्ट्रियस्तरको क्रिकेट मैदान बनाउन भक्तपुरको चाँगुनारायण नपा ४ स्थित जग्गा उपयुक्त भएको बताएका छन् । उनले स्थानीय जनताबाट स्वीकृति दिए उक्त जग्गामा अन्तर्राष्ट्रियस्तरको क्रिकेट मैदान बनाउन आफूहरु तयार रहेको जानकारी दिएको चाँगुनारायण नपा ४ का वडा अध्यक्ष बुद्धिलाल महर्जनले जानकारी दिए । मुख्यमन्त्री पौडेलले धुर्मुस सुन्तली फाउन्डेसनका संस्थापक सीताराम कट्टेल धुर्मुससहितको टोलीले शनिबार उक्त जग्गाको अवलोकन गरेको थियो । उक्त टोलीले साविक चाँगुनारायण गाउँ विकास समिति ७ क स्थित १२२ रोपनी पर्ती जग्गाको अवलोकन गरेको हो । उक्त जग्गा फिल्ड नक्सा हेर्दा नेपालकै नक्सा जस्तै रहेको छ । सँगै जोडिएका दुई कित्तामध्ये ३१६ कित्ता नम्बरको क्षेत्रफल २८ रोपनी र ३१७ कित्ता नम्बरको क्षेत्रफल ९४ रोपनी रहेको छ । उत्तर दक्षिण भिरालो रहेको उक्त जग्गा क्रिक्रेट मैदान बनाउन धेरै रुपले उपयुक्त रहेको वडा अध्यक्ष महर्जन दावी गर्छन् । उनका अनुसार दुई कित्ताको जग्गा उत्तर दक्षिण करिब २५० मिटर चौडाइ र पूर्वपश्चिम करिब ५०० मिटर लम्बाइ रहेको छ । उक्त जग्गा १५ फिट फराकिलो बाटो पुगेको छ, वडा अध्यक्ष महर्जन भन्छन्, त्यसैले अन्तर्राष्ट्रियस्तरको क्रिकेट मैदान बनाउन उक्त जग्गा धेरै दृष्टिबाट उपयुक्त भएको हाम्रो ठहर हो । प्रदेश ३ का मुख्यमन्त्रीकै आग्रह एवं प्रस्तावमा जग्गा क्रिकेट मैदानको लागि उचित होला भनी देखाएको उनको भनाइ थियो । सोहीअनुसार मुख्यमन्त्रीज्यूले जग्गा उपयुक्त भएको जनाउनुभएको हो, वडा अध्यक्ष महर्जनले भने, उहाँले यहीं क्रिकेट मैदान बनाउन तयार रहेकोसमेत आश्वासन दिनुभएको छ । मुख्यमन्त्री पौडेलले जग्गा अवलोकनका क्रममा स्थानीय जनतासँग उत्तः जग्गा सार्वजनिक हो होइन भन्नेबारेसमेत सोधपुछ गरेका थिए । स्थानीय साधुराम दाहालका अनुसार मुख्यमन्त्रीले उक्त जग्गा पर्ती भएको नभएको बारे स्थानीयसँग सोधपुछ गरेका थिए । उहाँ (मुख्यमन्त्री) ले उक्त जग्गा पर्ती हो होइन हामीसँग बुझ्नुभएको थियो, उनले भने, हामीले जानेबुझेदेखि उक्त जग्गा सार्वजनिक हो ।आफ्नो घरआँगनमा अन्तर्राष्ट्रिय क्रिकेट मैदान बन्ने भए स्थानीय जनता थप जग्गा योगदान गर्न तयार रहेको उनले सुनाए । उक्त जग्गा भक्तपुरचाँगुनारायण सडकबाट करिब एक किलोमिटरमात्रै टाढा छ । भक्तपुरव्यासीझौखेलनारायणटारसाङदह चाँगुनारायण सडकबाट पनि एककिलोमिटरको मात्रै दूरीमा छ । यी दुवै सडक कालोपत्रे भएका ठूला सडक हुन् । त्यसैले उक्त जग्गा अन्तर्राष्ट्रिय क्रिकेट मैदान बनाउन हरेक दृष्टिले उपयुक्त भएको स्थानीय दाहालले दावी गरे ।"
झापालाई कटारी गोल्डकपको उपाधि,"गाईघाट : उदयपुरको कटारीमा आयोजना भएको चौथौ कटारी मेयर गोल्डकपको उपाधि झापा११ ले जितेको छ। शनिबार भएको फाइनलमा संकटा क्लबलाई टाइब्रेकरमा ४२ ले पराजित गर्र्दै झापाले उपाधि चुमेको हो। जितसँगै झापाले नगद पाँच लाख हात पार्यो। उपविजेतामा सीमित भएको संकटाले नगद दुई लाख ५१ हजारमा चित्त बुझायो। झापाका लागि टाइब्रेकरमा कर्ण लिम्बू, विशाल गुरुङ, प्रवेश गुरुङ र विकास थुलुङले गोल गरे भने योगेश गुरुङको प्रहार बाहिरिएको थियो। यसैगरी संकटाका हेमन्त थापामगर र विश्व अधिकारीको प्रहार मात्रै गोलमा परिणत भएको थियो। अजित गुरुङ र सुजन विकको प्रहार बाहिरिएको थियो। निर्धारित समयमा दुवै टोलीबाट गोल हुन नसकेपछि थप १५ मिनेट समय थपिएको थियो। थप गरिएको समयमा पनि कुनै गोल नभएपछि खेल टाइब्रेकरमा धकेलिएको थियो। पहिलो हाफमा संकटाका हेम थापामगरले प्रहार गरेको फ्रिकिक पोस्टमा लागेर फर्किएको थियो। प्रतिस्पर्धात्मक खेलमा संकटा र झापा दुवैले आधा दर्जन प्रहार खेर फालेका थिए। प्रतियोगिताको उत्कृष्ट खेलाडी झापाका विकास गुरुङ चुनिए। उनले माउन्टेन साइकल प्राप्त गरे। यसैगरी उदीयमान खेलाडी कटारी११ का प्रताप राई भए। उनले नगद पाँच हजार प्राप्त गरे। उत्कृष्ट गोलकर्ता संकटाका टम्पी अनेस्ट भए। खेलको म्याच अफ दी सिरिज झापाका निशान्त खड्का भए। उनले नगद पाँच हजार हात पारे। उत्कृष्ट गोलरक्षक झापाका मनोज प्रधान, उत्कृष्ट डिफेन्स संकटाका सुरज विश्वकर्मा र उत्कृष्ट मिडफिल्डर संकटाका विश्व अधिकारी भए। गोल्डकपमा डिभिजन लिग खेलिसकेका टोलीसहित आठ टिमको सहभागिता थियो। प्रथम कटारी गोल्डकप पनि झापा११ ले नै जितेको थियो। विजेता र उपविजेतालाई कटारी नगरपालिकाका मेयर ज्ञानेन्द्र श्रेष्ठ र आयोजकका अध्यक्ष विनोद कटुवालले पुरस्कार प्रदान गरे।"
टोटनह्यामले २८ वर्षपछि स्टाम्फोर्ड ब्रिजमा चेल्सीलाई हरायो,काठमाडौँः इङ्लिस प्रिमियर लिग फुटबल प्रतियोगिता अन्तरगत आइतवार रातिको खेलमा टोटनह्याम हट्सपर्ससले डिफेन्डिङ च्याम्पियन चेल्सीलाई पराजित गरेको छ । चेल्सीको घरेलु मैदान स्टाम्फोर्ड ब्रिजमा २८ वर्षपछि जित दर्ता गराउने क्रममा टोटनह्यामका डेले अलीले दुई गोल गरे । टोटनह्यामलाई ऐतिहासिक जित दिलाउने क्रममा अलीले खेलको ६२ र ६६ औँ मिनेटमा गोल गरे । यद्यपि खेलमा अग्रता भने चेल्सीले लिएको थियो । चेल्सीका लागि अल्भारो मोराटाले खेलको ३० औँ मिनेटमा गोल गर्दै अग्रता दिलाएका थिए । त्यसपछि खेलको पहिलो हाफको अतिरिक्त समयको पहिलो मिनेटमा टोटनह्यामका एरिक्सनले गोल गर्दै खेललाई बराबरीमा ल्याएका थिए । सुरुबाटै आक्रमक खेलेको टोटनह्यामले दोस्रो हाफमा प्रभावशाली खेल देखायो । चेल्सीलाई उसैको घरमा २८ वर्षपछि हराएको टोटनह्याम यो जितसँगै ३१ खेलबाट ६४ अंकसहित लिगको चौथो स्थानमा छ । पराजित चेल्सी समान खेलबाट ५६ अंकसहित लिगको पाँचौ स्थानमा छ । पहिलो स्थानमा ८४ अंकसहित म्यानचेस्टर सिटी रहेको छ । सिटीले अब म्यानचेस्टर युनाइटेडलाई हराएमा यो सिजनको प्रिमियर लिगको उपाधि पक्का गर्नेछ ।
डीपीएलमा रुपन्देहीमाथि अत्तरियाको प्रभावशाली जित,काठमाडौँ: धनगढीमा जारी सर्वाधिक पुरस्कार राशिको धनगढी प्रिमियर लिग (डीपीएल) को दोस्रो दिनको पहिलो खेलमा सिवाईसी अत्तरियाले रुपन्देही च्यालेन्जर्समाथि प्रभावशाली जित निकालेको छ । रुपन्देही च्यालेञ्जर्सलाई पहिलो खेलमै हार चखाउने क्रममा अत्तरियाले नौ विकेटले प्रभावशाली जित निकालेको हो । धनगढीस्थित संघीय इकाई प्रहरीको मैदानमा टस जितेर पहिले ब्याटिङ गरेको रुपन्देही १५ ओभर २ बलमा ६१ रन बनाउँदै अलआउट भएको थियो । कमजोर प्रदर्शन गरेको रुपन्देहीको तर्फबाट सुफेयान मेहमुद एक्लैले दोहोरो अंक अर्थात २० रन बनाउन सफल भए । अन्य कुनै पनि खेलाडीले दोहोरो स्कोर गर्न सकेनन् । रन नजोड्दै पहिलो विकेट गुमाउन पुगेको रुपन्देहीले १० रन बनाएको अवस्थामा आफ्ना महत्वपूर्ण तीन विकेट गुमाइसकेको थियो । रुपन्देहीका दुवै ओपनर खाता नै नखोली पेभेलियन फर्किए । रुपन्देहीका लागि विक्रम भुषालले ८ रन बनाउँदै आउट भए । अन्य १५ रन बनाएको अवस्थामा रुपन्देहीले थप दुई विकेट गुमाउन पुग्यो । त्यसैगरी दिपक प्रसाद ५ र कप्तान शक्ति गौचन ८ रनमा आउट भए । एकपछि अर्को विकेट गुमाएको रुपन्देहीले ३४ रन बनाउँदा आठ विकेट गुमाएको थियो । बलिङतर्फ अत्तरियाका कमलसिंह ऐरीले ४ र शुभशंकर उराले तीन विकेट लिन सफल भएका थिए। ६२ रनको झिनो चुनौती पछ्याएको अत्तरियाले ७ ओभर ३ बल खेल्दै एक विकेटको क्षतिमा पुरा गर्यो । अत्तरियालाई जिताउने क्रममा कप्तान सुवास खकुरेलले १९ रन जोड्न सफल भए । त्यसैगरी भारतीय खेलाडी गौरभ चितकाराले नटआउट ३० को पारी खेले । प्रेम तामाङको नाममा १४ रन रह्यो ।
विराट गोल्डकप : आइतबारको खेलमा संकटा विजयी,विराटनगर : विराट गोल्डकपको आइतबारको खेलमा पाहुना टोली भारतको मोहम्डन कलकत्तालाई हराउँदै संकटा क्लब विजयी भएको छ । निर्धारित समय भित्र दुुबै टिमबाट गोल हुन नसकेपछि खेल अतिरिक्त समयमा धेकेलिएको थियो । थपिएको समयको पहिलो हाफमा संकटाका तर्फबाट नाइजेरियन खेलाडी ड्रिबेलको गोल नै निर्णायक बन्यो । विराट गोल्डकल्पको विजेताले १२ लाख ७१ हजार र उपविजेताले ५ लाख ५१ हजार नगद पुरस्कार प्राप्त गर्नेछन् । सोमबारको खेलमा झापा ११ र मोरङ ११बीच प्रतिस्पर्धा हुँदै छ ।
संकटा र मोहम्डन कलकत्ता बिच खेल जारी,विराटनगर : विराट गोल्ड कपको दोस्रो दिन शनिबार संकटा क्लब र भारतको मोहम्डन कलकत्ता क्लब बिच खेल सुरु भएको छ । विराटनगरको सहिद रंगशालामा भएको रात्रिकालिन खेलमा पहिलो हाफ सकिँदा दुुवै पक्षले कुनै गोल गर्न सकेका छैनन् । विराटनगरमा यो पहिलो पटक रात्रिकालिन फुुटबल प्रतियोगिता भएको हो । खेल आयोजक समितिले खेलका लागि पर्याप्त लाइटको व्यवस्था गरेको छ । विराट गोल्डकल्प विजेताले १२ लाख ७१ हजार र उपविजेताले पाँच लाख ५१ हजार नगद प्राप्त गर्नेछन् ।
रोनाल्डो बिनाको रियल मड्रिडको सहज जित,काठमाडौं : स्पेनिस ला लिगा अन्तरगत शनिबारको खेलमा डिफेन्डिङ च्याम्पियन रियल मड्रिडले सहज जित निकालेको छ । स्टार खेलाडी क्रिस्टियानो रोनाल्डो बिना मैदानमा उत्रिएको रियल मड्रिडले लस पाल्मसलाई उसकै मैदानमा ३० ले हराउन सफल भयो । रियल मड्रिको जितका लागि बेलले २ गोल गरे भने करिम बेन्जिमाले १ गोल गरे । ३ गोल मध्ये २ गोल पेनाल्टी मार्फत गरेको थियो । खेलको २६ औं मिनेटमा बेलले रियलका लागि पहिलो गोल गरेका थिए । ३९ औं मिनेटमा बेन्जिमाले पेनाल्टी मार्फत दोस्रो गोल गरे । दोस्रो हाफ सुरु भएको केही बेरमै रियल मड्रिडले अर्को पेनाल्टीको अवसर पायो ५१ औं मिनेटमा त्यसलाई बेलले गोलमा परिणत गरेपछि रियल ३० ले अग्रता बनाउन सफल भयो । जितपछि ३० खेलबाट ६३ अंक बानाएको रियल मड्रिड अंक तालिकामा तेस्रो स्थानमा रहेको छ । शीर्ष स्थानको बार्सिलोनाभन्दा अझै १३ अंकले पछाडी रहेको रियल मड्रिड एक खेल कम खेलेको दोस्रो स्थानको यथ्लेटिको मड्रिडभन्दा १ अंकले मात्रै पछि रहेको छ । उसको २९ खेलबाट ६४ अंक छ । २९ खेल खेलेको भ्यालेन्सिया ५९ अंकसहित चौथो स्थानमा रहेको छ । ला लिगाका शनिबारका अन्य खेलमा गिरोनालेभान्टे र यथ्लेटिक विल्बाओसेल्टा भिगो बीचको दुवै खेल ११ को बराबरीमा टुंगियो ।
डीपीएल : काठमाडौं गोल्डेन्सको विजयी सुरुआत,"धनगढी : काठमाडौं गोल्डेन्सले शनिबारबाट सुरु भएको मुलुककै सर्वाधिक पुरस्कार राशिको धनगढी प्रिमियर लिग (डीपीएल)मा विजयी सुरुआत गरेको छ। उद्घाटन खेलमा साविक विजेता टिम चौराहलाई सात विकेटले पराजित गर्दै काठमाडौं गोल्डेन्सले प्रतियोगितामा सुखद सुरुआत गरेको हो। एसएसपी क्रिकेट मैदान धनगढीमा टस हारी पहिले ब्याटिङ गरेको टिम चौराहले निर्धारित २० ओभरमा ६ विकेट गुमाउँदै एक सय ४५ रनको योगफल खडा गरेको थियो। जवाफी ब्याटिङ गरेको काठमाडौंले १८४ ओभरमा मात्र तीन विकेट गुमाएर एक सय ४६ रन बनाउँदै जित भेट्टायो। काठमाडौंको जितमा सुरुआती ब्याट्सम्यान अमित श्रेष्ठले ६५ बलमा अविजित ८१ रनको योगदान गरे भने सहब आलमले तीन विकेट लिए। अमितले आफ्नो पालिमा चार छक्का तथा नौ चौका प्रहार गरे। उनीसँगै नरेश बुढाऐर १८ बलमा २४ रन बनाएर अविजित रहँदा भारतीय खेलाडी जयकिसन कोल्सावालाले १६, कप्तान ज्ञानेन्द्र मल्ल १० तथा सन्नी पटेलले सात रन जोडे। नरेशले दुई छक्का र एक चौका प्रहार गर्दा ज्ञानेन्द्र र कोल्सावालाले एकएक छक्का प्रहार गरेका थिए। त्यसअघि साहबले कसिलो बलिङ गर्दा काठमाडौंले चौराहलाई सहज योगफलमा समेटेको थियो। साहबले टिम चौराहका लागि ५७ बलमै सर्वाधिक ६८ रन बनाएका सुनिल धमलालाई आउट गरेका थिए। सुनिलले आफ्नो पालिमा दुई छक्का र आठ चौका प्रहार गरेका थिए। साहबले त्यसपछि सोनु तामाङलाई एक रन तथा सोमपाल कामीलाई शून्य रनमै आउट गराए। चौराहका लागि शंकर रानाले ३६ रन तथा राजु रिजालले अविजित ११ रन जोड्दा अन्य खेलाडीले भने दोहोरो संख्यामा रन जोड्न सकेनन्। प्रारम्भिक खेलाडी पीयूष मि श्रा नौ रनमा आउट हुँदा प्रनीत थापामगरले खाता खोल्न सकेनन्। योगेन्द्रसिंह कार्की पाँच रनमा अविजित रहे। टोलीका लागि चार ओभर बलिङ गरेका काठमाडौंका साहबले २३ रन खर्चेर तीन विकेट लिएका थिए। उनीबाहेक किशोर महतो, सन्नी पटेल र रासिद खानले एकएक विकेट लिए। चौराहका साम्सद सेखले काठमाडौंको दुई तथा सुनिल धमलाले एक विकेट लिएका थिए। काठमाडौंका अमित म्यान अफ दी म्याच चुनिए। प्रतियोगिताअन्तर्गत आइतबार पहिलो खेलमा रूपन्देही च्यालेन्जर्स र सीवाईसी अत्तरिया तथा दोस्रो खेलमा महेन्द्रनगर युनाइटेड र विराटनगर किङ्स भिड्नेछन्। पहिलो खेल बिहान ९ बजे सुरु हुनेछ भने दोस्रो खेल दिनको १ बजे सुरु हुनेछ।"
डीपीएलमा पारसको टिम विराटनगर महेन्द्रनगरसँग हार्यो,"काठमाडौँ: धनगढी प्रिमियर लिग (डीपीएल) अन्तर्गत आइतवार भएको दोस्रो खेलमा महेन्द्रनगर युनाइटेडले विराटनगर किङ्सलाई ३३ रनले पराजित गरेको छ । धनगढीस्थित संघीय ईकाई प्रहरीको मैदानमा भएको खेलमा टस जितेर पहिले ब्याटिङ गरेको महेन्द्रनगरले निर्धारित २० ओभरमा ५ विकेट गुमाउँदै एक सय ६८ रन बनाउन सफल भएको थियो । महेन्द्रनगरका लागि पाहुना खेलाडी पुनित मेहराले नटआउट ३८ रन बनाए भने हरिशंकर शाहले १९ रन जोडे । कप्तान विनोद भण्डारीले ३५ रन बनाए । त्यसैगरी पुनित विष्टले २४ र आरिफ शेखले २४ रनको योगदान दिए । गतिलो सुरुवात गरेका महेन्द्रनगरका ओपनरले पहिलो विकेटका लागि ५० रनको गतिलो साझेदारी गरे । ओपनरले शानदार सुरुवात गरेको अवस्थामा महेन्द्रनगरले थप रन जोड्न नपाउँदै लगातार दुई विकेट गुमाउन पुग्यो । उता बलिङतर्फ विराटनगरका मञ्जित श्रेष्ठले दुई तथा पारस खड्का र सुभम् कामतले समान एकएक विकेट लिए । जवाफमा विराटनगर १९ ओभरमा एक सय ३५ रनमै अलआउट हुन पुग्यो । जवाफी इनिङमा विराटनगरले उत्कृष्ट सुरुवात गर्न सकेन । उसले २९ रन बनाएको अवस्थामा पहिलो विकेट गुमाउन बाध्य भयो । विराटनगरका पृथु बास्कोटाले सर्वाधिक ३५ रनको योगदान दिए । त्यसैगरी पाहुना खेलाडी बाबर हायातले ३२ रन जोड्न सफल भए । विराटनगरका लागि अनिलकुमार शाहले २३, कप्तान पारस खड्काले १६ र दिलिप नाथले १० रन बनाउन सफल भए । विराटनगरका अन्य खेलाडीले दोहोरो स्कोर गरेनन् । आजै भएको पहिलो खेलमा सिवाईसी अत्तरियाले रुपन्देही च्यालेन्जर्समाथि नौ विकेटले प्रभावशाली जित निकालेको थियो । प्रतियोगिता अन्तर्गत सोमबार सिवाईसी अत्तरिया र टिम चौराहा धनगढीबीच पहिलो खेल हुनेछ । त्यसैगरी दोस्रो खेलमा काठमाडौँ गोल्डेन्स् र रुपन्देही च्यालेञ्जर्स आमनेसामने हुनेछन् ।"
अन्तिममा मेसी र सुआरेजले लगातार गोल गर्दा हारबाट जोगियो बार्सिलोना,काठमाडौं : स्पेनिस ला लिगा अन्तरगत शनिबार राति भएको रोमाञ्चक खेलमा लिग लिडर बार्सिलोना बराबरीमा रोकिएको छ । ला लिगाको यस सिजनमा अपराजित रहँदै अंक तालिकाको शीर्ष स्थानमा रहेको बार्सिलाना सेभिल्लासँग २२ को बराबरीमा रोकिएको हो। सेभिल्लाको घरेलु मैदानमा भएको खेलमा बार्सिलोना हारको संघारमा पुगेको थियो । खेलको अन्तिममा एक मिनेटको फरकमा सुआरेज र मेसीले गोल गरेपछि बराबरी गर्दै सेसभल्लासँग १ अंक लिन सफल भयो । खेलको ३६ औं मिनेटमा फ्रान्को भाजक्वीजको गोलबाट अग्रता बनाएको सेभिल्लाका लागि दोस्रो हाफमा ५० औं मिनेटमा कोलम्बियाली स्ट्राइकर लुइज मुरेलले गोल गरी अग्रता दोब्बर बनाए । गोलका लागि संघर्षरत बार्सिलोना ८८ औं मिनेटसम्म २० ले पछि परिरहेको थियो । हारको निकट पुगेको बार्सिलोनाका लागि ८८ औं मिनेटमा सुवारेजले गोल गरे । त्यसको १ मिनेट बित्न नपाउदै मेसीले गोल गरी सेभिल्लालाई निराश बनाए। बराबरीपछि ३० खेलबाट ७६ अंक बनाएको बार्सिलोना अंक तालिकाको शीर्ष स्थानमा कायम रहेको छ ।
रोमाञ्चक खेलमा राजस्थानले मुम्बईलाई ३ विकेटले हरायो,"मुम्बई: राजस्थान रोयल्सले मुम्बई इन्डियन्लाई आईपीएल सिजन ११ को २१ औँ खेलमा ३ विकेटले हराएको छ। टस जीतेर पहिले ब्याटिङ गर्दै मुम्बईले २० ओभरमा ७ विकेट गुमाउँदै १६७ रन बनाएको थियो । १६८ रनको चुनौती पाएको राजस्थान रोयल्सले कृष्णप्पा गौतमको मेहनतमा १९४ ओभरमा लक्ष्य हासिल गर्दै रोमाञ्चक जित दर्ता गर्यो । राजस्थानले जारी सिजनको छैटौँ भिडन्तमा तेस्रो जित निकालेको छ। उता मुम्बईले भने पाँच खेलमा चौथो हार भोगेको छ । सञ्जु स्यामसन (५२) को शानदार अर्धशतक र बेन स्टोक्स (४०) को उपयोगी पारीपछि कृष्णप्पा गौतमले अन्तिममा ११ बलमा ३३ रन ठोकेपछि राजस्थान रोयल्सले रोमाञ्चक खेलमा मुम्बई इन्डियन्सलाई हराएको हो । स्यामसनले ३९ बलमा चार चौका पनि हाने । स्टोक्सले २७ बलमा तीन चौका र एक छक्का लगाए । कृष्णप्पा गौतमले ११ बलमा चार चौका र दुई छक्का ठोके । मुम्बईका लागि जसप्रीत बुमराह र हार्दिक पन्ड्याले २२ विकेट लिए भने मिशेल मैक्लेङ्घन, क्रुणाल पन्ड्या र मुस्ताफिजुर रहमान एकएक विकेट लिए। कृष्णप्पा गौतमले ११ बलमा नटआउट ३३ रनको धमाकेदार पारी खेलेर राजस्थान रोयल्सलाई उतारचढावले भरिएको यस खेलमा मुम्बईविरुद्ध रोमाञ्चक जीत दिलाए । टस जीतेर पहिले ब्याटिङ गर्दै मुम्बई इन्डियन्सको टिमले २० ओभरमा ७ विकेट गुमाउँदे १६७ रन बनाएको थियो । मुम्बईका लागि सूर्यकुमार यादवले ७२ रन बनाए भने ईशान किशनले ५८ रनको गतिलो पारी खेले । सूर्यकुमारले ४७ बलमा छ चौका र तीन छक्का हाने । किशनले ४२ बलमा चार चौका र तीन छक्का हाने । राजस्थानका लागि आर्चरले चार ओभरमा २२ रन दिएर सर्वाधिक तीन विकेट लिए । धवल कुलकर्णीले ३२ रनमा दुई विकेट र जयदेव उनादकटले ३१ रनमा एक विकेट लिए ।"

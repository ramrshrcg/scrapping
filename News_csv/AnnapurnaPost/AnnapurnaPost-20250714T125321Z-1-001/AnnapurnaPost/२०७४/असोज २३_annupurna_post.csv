शीर्षक,विवरण
राज्य पुनर्संरचनामा कर्मचारी व्यवस्थापन,"जनता आफैंले बनाएको संविधानले साविकको एकात्मक र केन्द्रीकृत राज्य प्रणालीलाई संघीय प्रणालीमा रूपान्तरण गरी राज्यका तहहरूबीच अधिकार, जिम्मेवारी र साधनस्रोतको विभाजन गरेको छ । राज्य पुनर्संरचनाको अर्थ राजनीतिक संरचनाहरूको मात्र रूपान्तरण होइन, शक्ति विनियोजनको रूपान्तरण, आर्थिक निर्णय प्रक्रिया, योजना प्रणाली र सेवा व्यवस्थापनको पनि रूपान्तरण हो । नागरिकहरू जहिले पनि दैनन्दिनी समस्याको तत्काल समाधान चाहन्छन् र सुनिश्चित भविष्यको अपेक्षा गर्छन् । राज्यइच्छा कार्यान्वयन गर्ने प्रशासनिक संयन्त्रको पुनर्संरचना नगरी राज्यलाई सर्वसाधारणको नजिक पुर्याउन नै सकिँदैन । शक्ति र साधन अभ्यासका आधारमा विश्वमा पाँच प्रकारका संघीय ढाँचा अभ्यासमा छन् । मलेसियाको जस्तो अति केन्द्रीकृत संघीयता, भारतको जस्तो सामान्य केन्द्रीकृत संघीयता, क्यानाडाजस्तो सामान्य विकेन्द्रित संघीयता, स्विट्जरल्यान्डको जस्तो अति विकेन्द्रीकृत संघीयता र जर्मनीको जस्तो सहकारितामूलक संघीयता । शासकीय स्वरूप जस्तो हुन्छ, त्यसैअनुरूप प्रशासन व्यवस्था सञ्चालन हुने गर्दछ । नेपालले अभ्यास गर्न लागेको संघीयता उल्लिखितमध्ये जुन ढाँचासँग नजिक छ, त्यसै आधारमा प्रशासनिक ढाँचा निर्धारण भएमा मात्र राजनीतिक परिवर्तनसँग प्रशासनले लय मिलाउँछ र निजामती सेवाका मूल्यमान्यता संस्थागत गर्न राजनीतिले सघाउँछ । संघीयताका सन्दर्भमा भारतको प्रशासनिक ढाँचालाई उदाहरणको रूपमा लिन सकिन्छ । राज्यको स्वायत्ततामा आँच नपारीकन राष्ट्रिय मूल्य जगेर्ना गर्ने आधार नै त्यहाँको निजामती सेवा हो । भारतमा राज्य तहमा राज्य निजामती सेवा र केन्द्रमा अखिल भारतीय सेवा छ र दुवैलाई संवैधानिक संरक्षण छ । तर राज्यका महत्वपूर्ण पदहरूमा अखिल भारतीय सेवाको पुलबाट सरुवा गरिन्छ । त्यस्तै भर्ना छनोटको लागि संघ र राज्य तहमा छुट्टाछुट्टै लोकसेवा आयोगको व्यवस्था छ । अखिल भारतीय सेवामा राज्य सेवाबाट निश्चित प्रतिशत प्रतिस्पर्धाका आधारमा भर्ना हुने व्यवस्था छ, जसका कारण राज्य सेवा र संघीय सेवाबीचको मानसिक दूरी पनि घटाएको छ । नेपालको संविधानले शासन सञ्चालनको लागि संघीय निजामती सेवा तथा आवश्यकताअनुसार अन्य संघीय सेवाहरू गठन तथा सञ्चालन गर्न सक्ने उल्लेख गरेको छ । साथै प्रदेश तथा स्थानीय सरकारले आफ्नो शासन सञ्चालन गर्न आवश्यकताअनुसार कानुनबमोजिम विभिन्न सरकारी सेवाहरू गठन र सञ्चालन गर्न सक्ने उल्लेख छ । संविधानले संघीय तहमा निजामती सेवा गठन विधि निर्दिष्ट गरे पनि प्रदेश तहमा स्पष्टता छैन भने पदपूर्ति सम्बन्धमा पनि प्रदेश सेवा आयोगले अवलम्बन गर्ने विधि प्रदेश कानुनअनुसार हुने भनिएकाले प्रणालीमा एकरूपता हुनेनहुने स्पष्टता छैन । साथै सबैभन्दा विस्तृत कार्य क्षेत्र भएको स्थानीय तहका कर्मचारी प्रशासनका आधार, सिद्धान्त र सेवासर्त कसरी व्यवस्थित गर्ने भन्ने विषयमा निक्र्योल भइसकेको छैन । संविधानले सार्वजनिक कोषबाट सुविधा पाउने जुन कुनै पदमा लोकसेवा आयोगको अनिवार्य संलग्नता स्विकार्छ, पदपूर्तिमा समावेशीता सिद्धान्त अवलम्बनको निर्दिष्टता पनि छ । तर सेवा गठन कसरी गर्ने ? संघीय निजामती सेवा र अन्य तहका निजामती तथा अन्य सरकारी सेवाबीचको आबद्धता आवश्यक हो कि होइन ? हो भने कुन विन्दुमा र त्यसको प्रक्रिया के हुने भन्ने निक्र्योल गरेरै संघीय शासन पद्धतिअनुरूप निजामती प्रशासनको पुनर्संरचना गर्न सकिन्छ । संविधानअनुसार राजनीतिक तहको पुनर्संरचना भइसकेको, स्थानीय सरकार गठन भइसकेको र प्रादेशिक सरकार गठन हुने क्रममा रहेकाले अब प्रशासनिक संघीयता कसरी कार्यान्वयन गर्ने भन्ने विषयमा छिटै टुंगोमा पुग्नुको विकल्प छैन । सरकारले केहीअघि स्वीकृत गरेको कार्यविस्तृतीकरणको प्रतिवेदनले यसको आधार दिएको छ । राजनीतिक संरचनालाई क्रियाशील गराउने र नीति कार्यक्रमको कार्यान्वयन गर्ने भूमिका निजामती प्रशासनको भएकाले कर्मचारी व्यवस्थापन संघीयता कार्यान्वयनको पूर्वसर्तका रूपमा रहेको छ । प्रशासनिक संघीयतामार्फत नै राजनीतिक संघीयता जनतासामु पुग्ने हो । यस सन्दर्भमा मूलतः दुई चुनौती रहेका छन् । पहिलो मौजुदा कर्मचारीलाई राज्यका विभिन्न तहमा कसरी विनियोजन गर्ने भन्ने । यसअन्तर्गत तीन आयाम छन् हाल निजामती सेवाभित्र कार्यरत कर्मचारीमध्ये केकति कुन तहमा मिलान गर्ने ? प्रदेश तथा स्थानीय तहको प्रशासकीय नेतृत्व कसरी निर्धारण गर्ने ? र, स्थानीय निकायमा साविकदेखि काम गर्दै आएका कर्मचारीहरूलाई कसरी समायोजन गर्ने ? दोस्रो चुनौती भावी निजामती सेवाको गठन कसरी गर्ने भन्नेमा छ । भावी निजामती सेवाको गठन, सेवा सर्त एवं वृत्ति गतिशीलता निर्धारण, विभिन्न तहका कर्मचारीबीचको आबद्धता निर्धारणजस्ता पक्षहरूलाई गम्भीरतापूर्वक लिएरै भावी संघीय निजामती सेवा गठन गरिनुपर्छ । पहिलो चुनौती कर्मचारी व्यवस्थापनको संक्रमणकालीन पाटो हो । तर यस विषयमा सार्वजनिक प्रशासनका मान्य सिद्धान्तको परिपालन गरेर सबै कर्मचारीको विश्वास जित्ने गरी व्यावहारिक समाधान खोजिएन भने दोस्रो चुनौतीलाई सम्बोधन गर्न कठिन हुन्छ । यसर्थ मौजुदा कर्मचारीको तत्कालीन व्यवस्थापनका तीनै पक्ष भावी निजामती सेवा निर्माणका आधारशिला हुन् । यस सन्दर्भमा हालै व्यवस्थापिकासंसद्बाट पारित समायोजन विधेयकले केही व्यवस्था गरेको छ । तर सो विधेयकले सबै पक्षलाई सम्बोधन गर्दैन । जस्तो कि प्रदेश तहमा कर्मचारी व्यवस्थापन र साविकदेखि स्थानीय निकायमा कार्यरत कर्मचारी सन्दर्भमा यो मौन छ । कामले नै दरबन्दी निर्धारण गर्छ भन्ने सिद्धान्तका आधारमा विषयगत मन्त्रालयका जिल्लामा रहेका प्रशासकीय संरचना र कार्यक्रम कर्मचारीसहित प्रदेश सरकारमा हस्तान्तरण हुने गरी व्यवस्थापन तथा संगठन सर्वेक्षण गरी टुंग्याउन सकिन्छ । त्यस्तै साविकदेखि स्थानीय निकायमा कार्यरत कर्मचारीले स्थानीय निकायले सम्पादन गर्ने काम गर्दै आएका र अब स्थानीय तहमा हस्तान्तरित भएकाहुने काम पनि त्यही प्रकृतिका भएकाले उनीहरूको व्यवस्थापन पनि त्यहीं गरिनुको विकल्प छैन । तर यी कर्मचारीलाई समायोजन गर्ने क्रममा सामान्य विधि पुर्याउनु आवश्यक हुन सक्ला । साविकमा गाउँफर्क राष्ट्रिय अभियान तथा पञ्चायत नीति तथा जाँचबुझ समिति एवं केहीअघि राजप्रासाद सेवा खारेजपछि राजदरबारमा कार्यरत कर्मचारीलाई निजामती सेवामा समूहीकृत गर्दा लोकसेवा आयोगले अपनाएको सामान्य प्रक्रियाको अनुभव पनि हामीसँग छ । प्रदेश तथा स्थानीय तहमा प्रशासकीय नेतृत्व दिने विषयमा कर्मचारी वृत्तभित्र देखिएको विवाद निरूपण गर्न दुईमध्ये एक विकल्प अघि सार्न सकिन्छ । पहिलो स्थानीय तह तथा प्रदेश सरकारमा कार्यरत कर्मचारी तत्तत् सेवाभित्रका समूहमा वर्गीकरण गरी समूहभित्र आआफ्नो व्यावसायिक क्लस्टरमा ज्येष्ठताका आधारमा बढुवा हुने र सम्बद्ध क्लस्टरमा रहेकामध्ये वरिष्ठलाई प्रशासकीय प्रमुखका रूपमा जिम्मेवारी दिने । दोस्रोअ निश्चित मापदण्ड बनाई ती मापदण्डका आधारमा सम्बन्धित तहका त्यस पद श्रेणीभन्दा मुनिका जुनसुकै सेवाभित्रका कर्मचारीमध्येबाट प्रशासकीय प्रमुख नियुक्त गर्ने । अन्यथा मनोवैज्ञानिक विभाजन र असन्तुष्टि विस्तार हुन गई स्थानीय तथा प्रदेश सरकारको क्रियाशीलतालाई प्रतिकूल असर पार्न सक्छ । दोस्रो चनुौतीलाई सम्बोधन गर्नु भनेको एकीकृत निजामती सेवाको निर्माणमार्फत नेपालको राष्ट्रियता र विकासलाई निजामती सेवाको फ्रेममार्फत दरिलो बनाउनु हो । प्रश्न उठ्न सक्छ कस्तो निजामती सेवाको निर्माण गर्ने ? यस सन्दर्भमा नेपालले अवलम्बन गरेको संघीयताको चरित्रलाई आधार मान्नुपर्ने हुन्छ । हामीले अवलम्बन गरेको संघीयता मलेसियाको जस्तो अति केन्द्रीकृत वा स्विट्जरल्यान्डको जस्तो अति विकेन्द्रीकृत होइन, न भारत वा क्यानाडाको जस्तो नै छ । संविधानमा उल्लिखित एकल तथा साझा अधिकारको सूचीका आधारमा बरु जर्मनीको नजिकको स्वरूप भएकाले स्वायत्तताभन्दा सहकारिता र पारस्पारिकताका विशेषता बढी भेटिन्छन् । तीन तहलाई भावनात्मक मनोविज्ञानमा बाँध्ने एकीकृत निजामती सेवा त्यसको नाम हुन सक्छ । त्यसभित्र स्थानीय निजामती सेवा, प्रादेशिक निजामती सेवा, संघीय निजामती सेवा र नेपाल कार्यकारी सेवा रहनु उचित हुन्छ । हाइलाइट तीन तहलाई भावनात्मक मनोविज्ञानमा बाँध्ने एकीकृत निजामती सेवाभित्र स्थानीय निजामती सेवा, प्रादेशिक निजामती सेवा, संघीय निजामती सेवा र नेपाल कार्यकारी सेवा रहनु उचित हुन्छ ।"
इतिहास चक्र दोहोरियो,"सन् १९१७ मा संविधानसभाबाट संविधान पारित गर्न लाग्दा रूसमा लेनिनले सेना प्रयोग गरेर प्रजातन्त्रवादीलाई गिरफ्तार गरी साम्यवादी शासन सुरु गरेका थिए । त्यसको ठीक एक सय वर्षपछि नेपालमा कम्युनिस्टहरू प्रजातन्त्रवादीविरुद्ध एक भएका छन् । आगामी मंसिर १० र २१ गते हुने केन्द्रीय संसद् प्रतिनिधि तथा प्रदेशसभा चुनावमा सबै वाम एक ठाम हुने लक्ष्यका साथ नेकपा एमाले, माओवादी केन्द्र र ठीक दुई वर्षअघि अब नेपालमा कम्युनिस्ट पार्टी आवश्यक छैन भनी माओवादी केन्द्र परित्याग गरेका डा बाबुराम भट्टराई एक भएका हुन् । डा भट्टराई एमालेको चिन्ह सूर्य लिएर चुनाव लड्दैछन् । स्थानीय तहको चुनावमा एकअर्काविरुद्ध लडेका कम्युनिस्टहरू यसबीचमा के त्यस्तो चमत्कार भयो अचानक एक भएका हुन् कम्युनिस्टइतरका शक्ति र विश्व समुदाय आश्चर्यचकित भएका छन् । इतिहास चक्र दोहोरिएको छ । दोस्रो विश्वयुद्धपछि ३९४० मुलुकमा कम्युनिस्ट पार्टी थिए, अहिले आठ मुलुकमा मात्र कम्युनिस्ट पार्टी छन् । स्वतन्त्रतापछि कम्युनिस्ट भारतको राजनीतिमा निर्णायक शक्ति थिए अहिले केरलाबाहेक तिनको अस्तित्व छैन । असोज २ गते सम्पन्न प्रदेश नम्बर २ को चुनावी सभामा समेत माओवादी केन्द्रका अध्यक्ष पुष्पकमल दाहाल आगामी मंसिरमा हुने प्रदेश तथा प्रतिनिधि सभा चुनावमा पनि नेपाली कांग्रेससँग सहकार्य गरेर अघि बढ्ने भन्दै थिए, उनलाई यो सहकार्य तोड्ने हतारो किन भयो, यसको रहस्य पत्ता लगाउन नेपाली जनताले अरू केही समय कुर्नुपर्नेछ । यो एकता गराउने चुम्बकीय शक्ति स्वदेशी नै हो भने यसको तरंग त्यति नफैलिएला अन्यथा यसको तरंगले नेपालको आगामी राजनीति तरंगित भइरहनेछ। एकता घोषणा सभामा बोल्दै नेकपा एमालेका अध्यक्ष केपी ओलीले भने, यस देशको जन्मकुण्डलीमा २०७४ सालमा देशभक्त वामपन्थीहरूको सरकार बन्ने लेखेको छ । त्यो कसैले मेट्न सक्दैन । अब साधारण बहुमत मात्र होइन, दुईतिहाइ हुनेछ । ओलीभन्दा अघि बोल्दै एमाओवादी केन्द्रका अध्यक्ष दाहालले घोषणा गरे एकता अभियानले समाजवादको नयाँ मोडेल तयार गर्नेछ । विश्वलाई नयाँ सन्देश दिनेछ । अब नेपालमा कम्युनिस्ट पार्टी आवश्यक छैन, एक्काईसौं शताब्दीका नेपाली जनताको आकांक्षा कम्युनिस्टहरूले पूरा गर्न सक्दैनन् भनी कम्युनिस्ट पार्टी परित्याग गरेका डा बाबुराम भट्टराईले नेपालमा कम्युनिस्ट पार्टीबीचको एकताले विश्वलाई नयाँ सन्देश दिनेछ र केही वर्षभित्रै नेपाल समृद्ध बन्नेछ भन्ने घोषाणा गरेका छन् । डा भट्टराईलगायत तीनैजनाको जोड थियो साधारण बहुमत मात्र होइन, अब दुईतिहाइ ल्याएर संविधान संशोधन गरी मुलुकलाई समाजवादमा लैजाने र वर्तमान संविधानको मूलभूत चरित्र संसदीय प्रणाली हटाएर प्रत्यक्ष निर्वाचित कार्यकारी प्रमुख र सम्पूर्ण निर्वाचन समानुपातिक प्रणालीमा लैजानुपर्छ । तीनैजना नेता यही संविधानअन्तर्गत प्रधानमन्त्री भइसकेका हुन्। नेपाली कांग्रेससँगको सहकार्य तोडेर अहिले कम्युनिस्टहरूबीच जुन एकता भएको छ, त्यसको समसामयिक नेपाली राजनीतिमा दूरगामी असर पर्नेछ । यसको देखिने उपलब्धि भनेको दिल्लीमा भएको तथाकथित बाह्रबुँदे सम्झौता समाप्त हुनु हो । नीति, सिद्धान्त र राजनीतिक दर्शन केही नमिल्ने शक्तिसँग कांग्रेसलाई सहकार्य गर्न जुन बाध्य पारिएको थियो, धेरै कांग्रेसीलाई मन नपरे पनि यसलाई तोड्न सकेको थिएन । कम्युनिस्टहरूले नै तोडिदिए । प्रधानमन्त्री भएर काम गर्दा आफैंले केही समयअघि जारी गरेको संविधानले कहाँ अप्ठ्यारो पारेको थियो र दुई वर्षमै संविधान बदल्नुपर्यो । घोषणा सभामा नेताहरूले केही भनेनन् न त आपू प्रधानमन्त्री छँदा जनताको समृद्धिको लागि यस्तो योजना ल्याएका थिए । संविधानले व्यवधान पुर्यायो कार्यान्वयन गर्न पाइएन भने । आफ्नो मनोगत कारणले संविधानको मूलभूत चरित्र परिवर्तन गर्ने कुरा गरे । केही दिनअघिसम्म उनीहरू नै भनिरहेका थिए हामीले संसारकै उत्कृष्ट संविधान बनाएका छौं । यति चाँडै त्यो उत्कृष्टता कहाँ गयो र संविधान बदल्नुपर्यो ? घोषणासभामा स्पष्ट नभने पनि नेताहरूको बडी ल्याङवेज ले भनिरहेको थियो नेपालमा पनि फिलिपिन्सका राष्ट्रपति दुटेर्टेजस्तै व्यक्ति चाहियो । दुटेर्टे राष्ट्रपति हुनासाथ लागूपदार्थ सेवन गरेको अभियोगमा पक्राउ पर्नेहरूलाई सीधै गोली हान्ने अधिकार प्रहरीलाई दिएका थिए । अहिलेसम्म फिलिपिन्समा प्रहरीले सीधै गोली हानी मारिनेको संख्या १५ हजार पुगेको छ । कुनै कानुनी प्रक्रिया पूरा नगरी यसरी व्यक्तिको हत्या गर्नु सरासर मानव अधिकारको उल्लंघन हो, गैरन्यायिक हत्या हो भनी आलोचना गर्ने अमेरिकालगायतका पश्चिमा मुलुकलाई दुटेर्टेको जवाफ छ, तिम्रो मानव अधिकार तिमिसँग नै राख । लागूपदार्थ सेवन गर्नेलाई फिलिपिन्समा सीधै गोली हानेर मारिन्छ । मेरै छोरा रहेछ भने पनि मारिनेछ । अमेरिकी राष्ट्रपति डोनाल्ड ट्रम्पले आफ्नो मुलुकको भ्रमण गर्न दिएको निमन्त्रणालाई उनले अहिले आपूलाई फुसर्द छैन भनी अस्वीकार गरिदिए । लोकतन्त्रका अन्य अंगहरू प्रभावकारी नहुँदा र नेताहरू लोकतन्त्रका मूल्यमान्यताप्रति प्रतिबद्ध नहुँदा प्रत्यक्ष निर्वाचित राष्ट्रपति शासन कति त्रूर र जनताविरोधी हुन्छ भन्ने विश्वनिम्ति उदाहरण फिलिपिन्स रहेको छ । स्वतन्त्र भएदेखि नै फिलिपिन्समा प्रत्यक्ष निर्वाचित कार्यकारी प्रमुख रहने व्यवस्था छ । त्यहाँ जति धनी र गरिबबीचको विभेद कम्तीमा पनि दक्षिणपूर्वी एसियाका अन्य कुनै राष्ट्रमा पाइँदैन । समस्या संसदीय पद्धतिमा होइन, नेताहरूको मानसिकतामा छ । सबभन्दा रमाइलो संयोग के हुन पुगेको छ भने यिनै कम्युनिस्ट पार्टीका युवाले केही समयअघि काभ्रेको धुलिखेलमा आयोजित एक्काईसौं शताब्दीको साम्यवाद र नेपाल विषयक बृहत् छलफलमा नेपालका एकजना प्रतिष्ठित समाजवादी चिन्तक प्राडा चैतन्य मि श्रले भनेका थिए, अब नेपाली राजनीतिमा कम्युनिस्ट पार्टीको कुनै आवश्यकता नै छैन, आवश्यकता सकिएको पक्कै हो । नेपाली जनताको समृद्धिको लागि उदार लोकतान्त्रिक पद्धति भए पुग्छ । लामो लेखको अन्त्यमा प्रा मि श्र भन्छन्, कम्युनिस्ट आवश्यकता नै थिएन भन्ने होइन । आवश्यकता सकिएको भने पक्कै हो । के अहिले कम्युनिज्म लागू हुन सक्छ ? हुनै सक्दैन । पहिलो कारण हो, अहिले कम्युनिस्ट भनिएका पार्टीहरूले झन्डा मात्र कम्युनिस्टको प्रयोग गरेका छन्, ती नक्कली कम्युनिस्ट हुन् । सोही छलफलमा सहभागी भएका माओवादी केन्द्रका युवा नेता राम कार्कीले लेखेका छन्, अहिले नेपालका कम्युनिस्ट पार्टीहरूमा निराशा र अलगाव पैदा भएको छ । कम्युनिस्टहरूमै एक किसिमको लघुताभास पैदा भएको छ । यसको मुख्य कारण हो, कम्युनिस्ट पार्टी जसरी सञ्चालन हुनु पर्दथ्यो, त्यसरी भएनन् । आफ्नै पार्टीका युवा र प्रतिष्ठित बुद्धिजीवीहरूले यति गम्भीर रूपमा प्रश्न उठाइरहेको बेला नेताहरूले चुनाव आइसकेको हुँदा अहिले तालमेल गरी चुनाव लड्ने र त्यसपछि पार्टी नै एकीकरण गर्ने भनेका छन् । आफू बोल्दा युवाबाट आएको तालीको गडगडाहटबाट पुलकित हुँदै माओवादी अध्यक्ष दाहालले भने, २६ सय वर्षअघि यसै धरतीका पुत्र गौतमबुद्धले विश्वलाई शान्ति र ज्ञानको सन्देश दिएका थिए, हामी पनि विश्वलाई एक्काईसौं शताब्दीको समाजवाद दिने छौं । नेपाली जनताले त्यस समाजवाद देख्न अब धेरै दिन पर्खनुपर्ने छैन, मंसिरमा चुनाव सकिएपछि पार्टी एकीकरण हुनेछ । राष्ट्रिय सभागृहमा युवाको उपस्थिति र त्यहाँको वातावरण हेर्दा त्यो घोषणा सभा दाहालको एकल सभा जस्तो लाग्थ्यो । उनको भाषणमा युवाको तालीको गडगडाहट आउँथ्यो तर ओलीको बोलीमा ती युवामा उत्साहपूर्ण जोस देखिएन । कम्युनिस्ट राजनीतिको नायक दाहाल नै देखिन्छन् । शान्ति प्रक्रिया पूरा नगरी उनी प्रजातान्त्रिक शक्तिविरुद्ध कम्युनिस्ट एकतामा लागेका छन् । शान्ति प्रक्रियाको एउटा महत्वपूर्ण काम सत्य निरूपण तथा मेलमिलाप आयोग र बेपत्ता छानबिन आयोग को प्रतिवेदन सम्मानजनक टुंगो नलगाई प्रजतन्त्रवादी शक्तिलाई सके सिध्याउने नसके कमजोर पार्ने खेलमा दाहाल लागेका छन् । कम्युनिस्टहरूको यस रणनीतिले द्वन्द्वमा मारिएका १७ हजार र बेपत्ता पारिएका तीन हजारका परिवारले न्याय पाउने छैनन् । द्वन्द्वले नयाँ रूप लिन सक्छ । नेपाली कांग्रेससँगको सहकार्य तोडेर अहिले कम्युनिस्टहरूबीच जुन एकता भएको छ, त्यसको समसामयिक नेपाली राजनीतिमा नै दूरगामी असर पर्नेछ । यसको देखिने उपलब्धि भनेको दिल्लीमा भएको तथाकथित बाह्रबुँदे सम्झौता समाप्त हुनु हो । नीति, सिद्धान्त र राजनीतिक दर्शन केही नमिल्ने शक्तिसँग कांग्रेसलाई सहकार्य गर्न जुन बाध्य पारिएको थियो, धेरै कांग्रेसीलाई मन नपरे पनि यसलाई तोड्न सकेको थिएन । कम्युनिस्टहरूले नै तोडिदिए । यसबाट नेपाली कांग्रेस बेखुस हुनुपर्ने कुनै कारण छैन । आखिरमा भेडा भेडासँग, बाख्रा बाख्रासँग भएको छ । अबको नेपालको राजनीतिमा वामपन्थीहरूबीचको एकता नटुटोस्, कांग्रेसले शुभकामना दिनुपर्छ । कांग्रेसलाई पुनः एकपटक आपूमा आत्मचिन्तन गर्ने मौका मिलेको छ । अब प्रजातन्त्रवादीलाई वाम गठबन्धनबाट मुक्ति मिलेको छ । २०३३ सालमा राष्ट्रिय मेलमिलापको नीति लिएर बीपी स्वदेश फर्कनुभएको थियो । त्यसले नेपालको राजनीतिमा नयाँ संस्कृति र संस्कारको अध्याय प्रारम्भ भएको थियो । संस्कृति र संस्कार थियो, राष्ट्रिय शक्तिहरूबीचको मेलमिलाप । तर त्यसलाई कम्युनिस्टहरूले बुझ्न सकेनन् वा चाहेनन् । बीपीको मेलमिलाप कम्युनिस्टका विरुद्ध थिएन । बाह्य शक्तिबाट सञ्चालित राजनीतिविरुद्ध थियो । दुर्भाग्य त्यसलाई कम्युनिस्टहरूले आफ्नाविरुद्धको अभियान भन्ने बुझे । मेलमिलापले तत्काल ठूलो परिवर्तन पनि ल्यायो । १ पुस २०१७ गतेको राजाको राष्ट्रघाती कदमबाट बिदेसिन बाध्य भएको नेपाली राजनीतिलाई नेपालको सीमाभित्र ल्याउने काम गर्यो । बीपीको राष्ट्रिय मेलमिलापको नीतिले कहीं पनि आफ्नो सिद्धान्त र आस्थामा तिलाञ्जली दिएर मेलमिलाप गर्नुपर्छ भनेको छैन । नेपालमा सधैं अस्थिरताको खेती गर्ने शक्तिविरुद्धको त्यो महान् अभियान थियो, राष्ट्रिय मेलमिलाप । त्यस शक्तिनिम्ति यो राष्ट्रिय मेलमिलाप सह्य थिएन । जानअनजानमा कम्युनिस्टहरू त्यसमा प्रयोग भए । अपशोच राष्ट्रिय मेलमिलापको मर्मलाई राजतन्त्रले पनि बुझ्न सकेन । राजतन्त्रले बुझिदिएको भए यति चाँडै नेपालबाट राजतन्त्र समाप्त हुने थिएन । इतिहास चक्र पुनः दोहोरिएको छ । विश्वबाट कम्युनिस्ट विलय हुँदा नेपालमा भने प्रजातन्त्रवादीविरुद्धमा शंखघोष गरी कम्युनिस्ट युद्ध मैदानमा उत्रेका छन् । त्यो शंख घोषणाको परिणाम हेर्न धेरै समय कुर्नुपर्ने छैन । आगामी मंसिर १० र २१ गते सर्वशक्तिमान नेपाली जनताले त्यसको फैसला गर्नेछन्, को हार्यो र को जित्यो ? कम्युनिस्टबीचको अतीतको टुटफुटको इतिहास पुनः नदोहोरियोस् । नेपाली जनताले अब टुक्राटुक्रामा परिणत भएको कम्युनिस्ट हेर्नु नपरोस्।"
बूढीगण्डकी भर्सेस तमोर,"प्रदेश र प्रतिनिधिसभाको चुनाव सम्मुख दलहरूबीच ध्रुवीकरणको चर्चा निकै चलेको छ । राजनीतिक स्थिरतादेखि आर्थिक समृद्धिसम्मका सपना ध्रुवीकरणले पूरा गर्ने विश्वास प्रचारित छ । दलहरूबीच कमिसन खाने र खोलानाला बेच्ने दिशामा जहिले पनि ध्रुवीकरण हुँदै आएको छ । सांसदका तलब, भत्ता र सुविधा थप्नेदेखि लिएर राष्ट्रिय कलकारखाना बेचबिखन गर्नेसम्मका विषयमा उनीहरूबीच ध्रुवीकरण थियो । अझ मुलुकका पछिल्ला सन्ततिसम्मलाई पनि गम्भीर असर पार्ने जटिल राष्ट्रिय मुद्दाहरूमा पनि उनीहरूको तालमेल छ । महाकाली सन्धि हुँदा होस् वा कोसी उच्च बाँध निर्माणका लागि विस्तृत आयोजना प्रतिवेदन (डीपीआर) बनाउने विषयमा दलहरूबीच एकता कायमै छ । केपी शर्मा ओलीदेखि शेरबहादुर देउवासम्मका प्रधानमन्त्रीत्वकालमा बूढीगण्डकीमा पनि ध्रुवीकरण भएकै हो । तर गर्नुपर्ने काममा भने दलहरूबीच कहिले पनि ध्रुवीकरण हुँदैन । विवादास्पद कम्पनीलाई ऐन, कानुन छलेर खोला बेचिँदा कुनै पनि दलले चुँसम्म नबोल्नु ध्रुवीकरणको ज्वलन्त उदाहरण हो । सडक बनाउने, जलविद्युत् आयोजना बनाउने, उद्योगधन्दा स्थापना गर्ने, बिदेसिएका युवालाई रोक्नेलगायत दर्जनौं राष्ट्रिय सबालमा उनीहरूबीच बेमेल छ । तर अहिले चर्चामा रहेको, राष्ट्रिय आवश्यकता पूरा गर्ने, गरिबी घटाउने, आयात विस्थापित गर्ने र ऊर्जामा निर्भर हुने तमोर जलाशययुक्त आयोजनामा उदासीनता साँधेर दलहरूबीच अर्को ध्रुवीकरण भएको छ । हिजोका दिनमा नेताहरूलाई जलविद्युत् ऊर्जासम्बन्धी त्यति ज्ञान थिएन । एमाले महासचिवको पदमा बसेका व्यक्तिसमेत भारतले पञ्चेश्वरको बिजुली नकिने स्याटलाइटबाट विदेश निर्यात गर्छाैं भन्थे । सडक विभागमा काम गरिसकेका इन्जिनियर जलस्रोतमन्त्री हुँदा पञ्चायतले गोलमाल गरेको अरुण तेस्रो बनाउनु हुँदैन भने । विश्वव्यापीकरण र उदारीकरणका हिमायती मानिएका अर्थमन्त्रीले माथिल्लो तामाकोसी नेपालीले बनाउन सक्दैन, विदेशीलाई दिनुपर्छ भन्दै विदेशी कम्पनीको लबिङ गरे । नेताहरूको यी चाहना त्यसै निसृत भएका होइनन् । बूढीगण्डकीकमा दुई खर्ब ६० अर्ब रुपैयाँ खर्च गरेर तीन अर्ब ३८ करोड युनिट बिजुली प्राप्त हुन्छ भने तमोरमा यसको आधाभन्दा कम अर्थात् एक खर्ब २१ करोड रुपैयाँमा तीन अर्ब ३५ करोड ४० लाख युनिट बिजुली प्राप्त हुन्छ । कतिपयले नबुझीकन भने, कतिपयले आफ्नो स्वार्थका कारण भने । तर उनीहरूले नेपाली जनता २०१७ सालकै पञ्चायतकालकै अनपढ र थाहा नभएका होइनन् भन्नेचाहिँ बुझेनन् । अहिले शिक्षा र प्रविधिमा भएको गुणात्मक विकासका कारण कसले कुन उद्देश्यले के गर्न लाग्यो सबै थाहा भइहाल्छ । तर पनि ऊर्जा मन्त्रालय, ऊर्जामन्त्री र प्रधानमन्त्री जे गरे पनि हुन्छ भन्ने मानसिकतामा छन् र त्यहीअनुसार उनीहरूले कर्म पनि गरिरहेका छन् । देशको बाग्डोर सम्हालेका नेता र कर्मचारी अभै पनि जनतालाई बेबकुफ बनाउने प्रयासमा छन्, बूढीगण्डकी र तमोर प्रकरणमा । ऊर्जा मन्त्रालयले चोर बाटोबाट बूढीगण्डकी बेच्दा सरकारको तर्पबाट यति ठूलो आयोजना योयो कारणले यसरी दिनुपरेको हो भनेर जनतासमक्ष प्रस्टीकरण दिन सकेन । संसदीय समितिहरूले पटकपटक ऊर्जामन्त्री र सचिवहरूलाई बैठकमा बोलाउँदा उनीहरू विभिन्न बहाना बनाउँदै भागेर हिँडे। सही काम गरेको थियो भने त भाग्नुपर्ने थिएन । मन्त्री र सचिव मात्र होइन, बूढीगण्डकीको सवालमा नयाँ शक्ति नेपालबाहेक कुनै पनि दलले चुँसम्म गरेनन् । विदेशीका कमिसनले यिनीहरू सबैका मुखमा बुजो लगाएको यहाँबाट प्रमाणित हुन्छ । तर व्यवस्थापिकासंसद्को अर्थ र कृषि तथा जलस्रोत समितिले हालै बूढीगण्डकी जलविद्युत् आयोजना चीनको सीजीजीसीसित गरिएको कथित सम्झौता तत्काल खारेज गरी स्वदेशी लगानीमा निर्माणको लागि बन्दोबस्त गर्न सरकारलाई निर्देशन दिएको छ । यो निर्देशनसँगै केपी ओलीदेखि पुष्पकमल दाहाल हुँदै देउवासम्मले गरेका सबै यत्न खेर गए । अब बूढीगण्डकी निर्माण हुन्छ भने स्वदेशी लगानीमा हुने ढोका खुलेको छ । झन्डै एक खर्ब रुपैयाँ पुनर्वास (जग्गा अधिग्रहणसमेत) मा मात्र खर्च गरी १२ सय मेगावाटको बूढीगण्डकी निर्माण गर्ने प्रस्ताव आफैंमा विकल्परहित होइन । अन्य विकल्प हुँदाहुँदै बूढीगण्डकीको मात्र अध्ययन गराइयो र यो मात्र हो भनियो । जसले गर्दा तमोर (७६२ मेगावाट) जस्ता बूढीगण्डकीको आधा लागतमा बन्ने आयोजना राज्यको प्राथमिकतामा नियत र स्वार्थवश नै परेन । जलस्रोतको उच्चतम सदुपयोग र विकासका लागि राज्यस्तरमा बूढीगण्डकी निर्माण अहिले पनि अपरिहार्य छ । तर स्रोत र साधनको सीमितता भएको हाम्रोजस्तो मुलुकमा तुलनात्मक लाभका आधारमा आयोजना छनोट हुनुपर्छ । हिजो अरुण तेस्रो एउटाको मात्र अध्ययन गराइयो, त्यसैमा मात्र भर पर्दा त्यो आयोजना आउन नसकेका कारण अरू विकल्प भएन । अनि विकल्पका रूपमा यही मौका बारदातको फाइदा उठाउँदै खिम्ती र भोटेकोसी भित्याइयो । जसको असर अहिलेसम्म र भोलिका अढाई दशकसम्म मुलुकले भोग्ने नै छ । बूढीगण्डकीको डीपीआर बनाउँदा तमोरको पनि सँगै बनाइएको भए कुन सस्तो र कुन आयोजना बनाउन सामाजिक र वातवरणीय क्षति कम हुने भन्ने तुलना हुन्थ्यो । बूढीगण्डकीका जटिलता आफैंमा गम्भीर छन् । झन्डै ११ हजार घरपरिवारलाई उठीवास लगाउने चुनचुने कुरा होइन, त्यसमाथि यस्ता खालका आयोजना व्यवस्थापन नगरेको अनुभवहीन संयन्त्रबाट । झन्डै १८ अर्ब रुपैयाँको ऊर्जा आयात गर्ने मुलुकमा जलाशययुक्त आयोजनाको विकल्प छैन । तर ती विकल्पहरूमध्ये सबैभन्दा उत्कृष्ट छनोट गर्नु बुद्धिमानी हो । सन् १९८५ मा जाइकाले पहिचान गरेको तमोरको जडित क्षमता ६९६ मेगावाट थियो । दुई अर्ब ७५ करोड युनिट बिजुली तमोरबाट उत्पादन हुने उसको अध्ययन थियो । पछि विद्युत् प्राधिकरणले २०६८ फागुन ४ मा ५३० मेगावाटका लागि लाइसेन्स लिन आवेदन दियो । प्राधिकरणले पोखरीको आयतन फुल सप्लाई लेभल (एफएसएल) ६५० एमएएसएल (समुद्री सतहदेखि माथि) मा आवेदन दिएको थियो । ऊर्जा मन्त्रालयले ४५० एफएसएल कायम गरेर २५२ मेगावाटमा सीमित गरेर दियो । प्राधिकरणले तीन वर्ष लगाएर अध्ययन गर्दा यो क्षमतामा तमोर अयोग्य देखियो । हिउँदमा ६ घन्टा र वर्षायाममा २४ घन्टा बिजुली उत्पादन गर्ने आधारमा भएको अध्ययनले ५५० एफएसएलमा तीन अर्ब ३५ करोड युनिट बिजुली उत्पादन हुने देखियो । अझ बाँधको उचाइ तीन सय मिटर र ६४५ एफएसएल कायम गर्ने हो भने कुल ऊर्जा झन्डै पाँच अर्ब युनिट (२५६५ मेगावाट) उत्पादन हुने प्राधिकरणको अध्ययनले सुझायो । यसबाट सुक्खायाममा मात्रै चार अर्ब ३३ करोड युनिट बिजुली उत्पादन हुन्छ । देशको दीर्घकालीन ऊर्जा आवश्यकता सम्बोधन र जलस्रोतको उच्चतम उपयोग गर्ने हो भने यो विकल्प सबैभन्दा उत्तम देखिन्छ । अर्काे विकल्प, बाँध उचाइ २०५ मिटर र ५५० एफएसएल गर्दा आयोजनाको जडित क्षमता ७६२ मेगावाट र कुल ऊर्जा उत्पादन तीन अर्ब ३५ करोड युनिट हुन्छ । अझ २५५ मिटर अग्लो बाँध बनाउने हो भने तमोरबाट १२५० मेगावाट बिजुली उत्पादन हुन्छ । यसरी प्राधिकरणले विभिन्न विकल्पका साथ गरेको अध्ययनमा वर्तमान सन्दर्भमा ७६२ मेगावाटलाई उत्तम भन्दै लाइसेन्सको लागि दिएको निवेदनलाई ऊर्जा मन्त्रालयले समाप्त पारिदियो । यसको कारणमा ऊर्जा मन्त्रालयको तर्क छ ६५० वा ५५० एफएसएलको कोर्डिनेट (क्षेत्र) दिने हो भने ३७५ मेगावाटको काबेली र २१५ को तल्लो हेवा मर्छ, यसलाई जोगाउनु वर्तमान नीतिअनुसार मन्त्रालयको परम धर्म हो । तर अध्ययनले यी दुई कदाचित (हेवा निर्माणको अन्तिम चरणमा छ र काबेली ए को अत्तोपत्तो छैन) बनेमा पनि तिनलाई क्षतिपूर्ति दिँदासमेत तमोर अझ आकर्षक र योग्य हुने देखाएको छ । काबेली मर्छ भनेर तमोर रोक्नु भनेको एक करोड ९० लाख युनिट बिजुली (काबेली ए को) का लागि झन्डै साढे तीन अर्ब युनिट बिजुली नाश गर्नुसरह हो । कसरी हुन्छ स्वदेशको प्राकृतिक स्रोत उपयोग गरी पछिल्ला पुस्ताको समेत भविष्य हेरौं भन्नुपर्नेमा ऊर्जा मन्त्रालय टसको मस भएर बसेको छ । अझ अहिलेका ऊर्जा सचिव नेपालको जलस्रोत र जलविद्युत्को अन्तर्य बुझेका विद्वान् इन्जिनियर हुन् । उनीजस्तो मर्मज्ञ र जलस्रोत विज्ञले समेत तमोर (७६२ वा २५६५ मेगावाट) अघि बढाउन चाहेनन् । यसको मुख्य कारणमा उनको हालको नजरमा बूढीगण्डकी किल हुन्छ भन्ने हो । तमोरको लाइसेन्स दिइयो भने बूढीगण्डकी तुलनात्मक रूपले अघि बढाउने आयोजना होइन । आफ्ना ऊर्जामन्त्रीले चिनियाँलाई अर्पण गरेको बूढीगण्डकी छोडेर राष्ट्रको ध्यान तमोरतिर खिचिएला भन्ने चिन्ता ऊर्जा सचिवमा व्याप्त भएको हुनुपर्छ । नत्र भने उनले ७६२ मेगावाटको अध्ययनसम्म गर्न पनि रोक्नुको अरू कारण छैन । ऊर्जासचिव भन्छन्, अध्ययन गरे भइहाल्यो, कसैले रोकेको छैन, पैसाको अभाव छैन । तर विनाअख्तियारी आयोजनाको अध्ययन गर्नु विद्युत् ऐनको ठाडै उल्लंघन गर्नु हो । कसैले पनि अनुमति प्राप्त नगरी सर्भे (अध्ययन) गर्न ऐनले रोक लगाएको छ । त्यसमाथि त्यसरी गरिएको अध्ययन खर्च पनि बेरुजु हुन जान्छ । सचिवजस्तो व्यक्तिले कानुन र नीति उल्लंघन गर्न लगाउने ? ७६२ मा तमोर बनाउँदा ४० वर्ग किलोमिटरको तलाउ बन्छ, जुन फेवातालभन्दा ८ गुणा ठूलो हो । जबकि बूढीगण्डकीको ताल फेवातालभन्दा १७ गुणा ठूलो छ । बूढीगण्डकीमा ३२६ वर्ग किलोमिटर खेतीयोग्य जमिन डुबानमा पर्छ । तमोरमा जम्मा ६ वर्ग किलोमिटर खेत डुब्ने देखिन्छ (हेर्नुहोस् बक्स) । अझ योभन्दा पनि महत्वपूर्ण मुद्दा हो आयोजनाको लागत । बूढीगण्डकीमा दुई खर्ब ६० अर्ब रुपैयाँ खर्च गरेर तीन अर्ब ३८ करोड युनिट बिजुली प्राप्त हुन्छ भने तमोरमा यसको आधाभन्दा कम अर्थात् एक खर्ब २१ करोड रुपैयाँमा तीन अर्ब ३५ करोड ४० लाख युनिट बिजुली प्राप्त हुन्छ । काबेली र हेवा (कुल वार्षिक उत्पादनमा तीस करोड ७० लाख युनिट) को क्षतिपूर्ति दिएर पनि तमोर बनाउँदा यसको आन्तरिक प्रतिफल दर १५७३ प्रतिशत हुन आउँछ । यो भनेको औसत आयोजनाको प्रतिफल दरभन्दा उच्च हो । त्यसमाथि जलाशययुक्त आयोजनाको प्रतिफल दर सामान्यतया १२ प्रतिशतभन्दा कम नै हुन आउँछ । बूढीगण्डकीमा राज्यले एक खर्ब रुपैयाँ मुआब्जामा अनुदान दिने हो भने प्रतिफल दर १२७ प्रतिशत हुन्छ । सामाजिक र वातावरणीय मुद्दा तमोरमा कम भएकाले बूढीगण्डकीभन्दा छिटो निर्माण गर्न सजिलो हुन्छ । यसरी विभिन्न प्राविधिक, आर्थिक, सामाजिक आँकडाले तमोरलाई आकर्षक देखाएको छ । यस्ता आयोजनालाई राज्यले उच्च प्राथमिकतामा दिनुपर्नेमा अहिले ठीक उल्टो भइरहेछ । दलीय ध्रुवीकरणको मारमा तमोर पनि परेको प्रस्ट छ ।"
चाडपर्वमा अनियन्त्रित महँगी,"ठूला चाडपर्व दसैं, तिहार, छठलगायतका पर्वयाम सुरु हुनासाथ आमउपभोक्ता अनेकौं ठगीबाट प्रताडित हुने गर्छन् । व्यापार व्यवसायमा नाफाको अभिप्राय त हुन्छ नै, तर राज्यले तय गरेका नियमकानुनको परिधिभित्र रहेर उपभोक्ताप्रति उत्तरदायी हुने व्यापारव्यवसाय नेपालमा अझै सुरुआत हुन सकेको छैन । त्यसैले उपभोक्तालाई सेवा प्रदान गर्नेभन्दा अत्यधिक नाफा कसरी असुल्ने भन्नेमै व्यापारीहरूको मनस्थिति केन्द्रीकृत देखिन्छ । अझ चाडपर्वकै बेला व्यापारीहरू चरम नाफा असुल्छन्। चाडपर्वका बेला जथाभावी महँगीको मारबाट सर्वसाधारणलाई जोगाउन सरकारका निकायहरूले तयारी गरेको देखिन्छ, तर प्रभावकारी कदम चाल्नमा सफलता मिलेको देखिन्न । सर्वसाधारणलाई सहुलियत दरमा उपभोग्य वस्तु उपलब्ध गराउन सरकारी स्वामित्वका खाद्य संस्थान, नेसनल ट्रेडिङ, साल्ट टेडिङ तथा दुग्ध विकास संस्थानको समन्वयमा सुपथ मूल्य पसलहरू सञ्चालन गर्ने गरिन्छ । पसल आसपासका उपभोक्ताको लागि त्यसले पक्कै राहत दिलाउँछ, तर टाढाका उपभोक्ताहरूले त्यसबाट लाभ लिन सक्ने अवस्था देखिँदैन । सुपथ मूल्य पसलमा पुगेर सामान खरिद गरे पनि त्यहाँबाट मिलेको सहुलियतभन्दा बढी मूल्य यातायातमा खर्चेर सामान घरसम्म लैजानुपर्ने बाध्यताले अधिकांशको रोजाइमा ती पसलहरू पर्दैनन् । सर्वसाधारणको तुलनामा ती सुपथ मूल्यका पसलबाट समेत आफ्नै सवारी साधन हुने उच्च वर्गकै उपभोक्ताले बढी लाभ लिने गरेको जहींतहीं देखिन्छ । त्यसैले सर्वसाधारणलाई महँगीको मारबाट मुक्त गराउने हो भने सीमित ठाउँमा मात्रै सुपथ मूल्य पसल खोल्नुको सट्टा समग्र बजारलाई नै नियमित र व्यवस्थित गराउनुको विकल्प छैन । ठूला चाडपर्वमा हुने ठूलै चलखेल रोक्न सरकारले पसलहरूको अनुगमन गर्ने क्रमलाई समेत प्रत्येक वर्ष दोहोर्याउने गर्दछ । आपूर्ति मन्त्रालय मातहत आपूर्ति व्यवस्थापन तथा उपभोक्ता हित संरक्षण विभागले अनुगमनका क्रममा अधिकांश पसलहरूमा चर्को मूल्य असुली गरिएको, खाद्य पदार्थहरूमा अखाद्य मिसावट, मूल्य र मिति नराखिएका, म्याद नाघेका, तौलअनुसार कम परिमाणका सामग्रीलगायत दर्जनौं बेथिति फेला पार्ने गरेको छ । तर जुन तहमा कैफियत भेटिने गरेको छ, सोही तहमा कारबाही प्रक्रिया अघि बढाउन सकेको पाइँदैन । हुनेखाने वर्गका लागि त जुनसुकै अवसर र पर्व उत्तिकै रहरका साथ सम्पन्न हुने गर्दछ, तर हुँदा खाने वर्गलाई पनि चाडपर्वमा रम्न सक्ने वातावरण तयारीको लागि सरकारले दायित्वबोध गर्नुपर्छ । गत आर्थिक वर्षमा विभागले चार हजार सात सय पाँच व्यावसायिक फर्ममा अनुगमन गर्दा ९५ प्रतिशत फर्ममा कमजोरी फेला पार्यो, तर ६ फर्मविरुद्ध मात्र विभागले मुद्दा दायर गर्यो । दोषपूर्ण काममध्ये ०१ प्रतिशत मात्रै कारबाहीको प्रक्रियामा अघि बढ्नुले अनुगमनको औचित्यलाई समेत निस्तेज गरेको छ भने सरकारको अनुगमन शैलीलाई ख्यालख्याल ठान्ने व्यापारीको मनोवृत्ति, त्यत्तिकै हावी भएको पक्कै होइन भन्ने कुरा पुष्टि गरेको छ । व्यापारीमा हुने यस खालको मनोवृत्तिको प्रभाव अनुगमनका क्रममा प्रत्यक्ष देखिँदैसमेत आएको छ । कर्मचारीहरूलाई अनुगमन गर्न नदिने, गल्ती गरेको प्रमाण भेटिँदा पनि त्यसविरुद्ध सामूहिक प्रतिकारमा उत्रिने, चाडपर्वमा अनुगमन गर्नै नहुने अडान राखेर मोर्चाबन्दी गर्नेलगायतका हदैसम्मका गैरजिम्मेवार भूमिकामा व्यापारीहरू उत्रिने गरेको देखिन्छ । चाडपर्व व्यापारीहरूको कमाइ खाने बेला हो । तसर्थ यतिबेला हुने जेजस्ता जायजनाजायज खेललाई पनि सतहमा ल्याइनु हुन्न भन्ने माग राखेर व्यापारीहरू सरकारकै कदमविरुद्ध उत्रिने स्थितिले उपभोक्ता र बजारबीचको सम्बन्ध आफैं प्रस्ट हुन्छ । उपभोक्तामाथि हुने लुटको उदाहरण गएको दसैंमा पनि देखियो । दसैं खाद्यान्न मात्र नभएर लत्ताकपडाको पनि ठूलो चाड हो । विशेषगरी दसैं र नयाँ लुगाबीच बालबालिकाको भावनात्मक पक्ष बढी नै मुखरित हुने गर्दछ । यो दसैंंको पुरातन सांस्कृतिक मान्यता पनि हो । तर समयक्रमसँगै अहिलेका बालबालिका आफ्ना रहरका अन्य वस्तुहरू जुत्ता, घडी, ब्याग, चस्मा, इलेक्ट्रोनिक्स खेल्ने चिजहरू किन्न अभिभावकलाई सुरुदेखि नै भावनात्मक दबाब दिन उद्यत् देखिन्छन् । तर दसैंको बजारमा यी वस्तुको वास्तविक मूल्य र पसलेले निर्धारण गरेका मूल्यबीचको अन्तर फेला पार्न अभिभावकको लागि गाह्रै हुन्छ । लुगा, जुत्ता, घडीलगायतका सामग्रीमा व्यापारीहरूले कस्तो ब्रह्मलुट गर्दै आएका रहेछन् भनेर दसैंअघि दरबारमार्गका पसलमा गरिएको अनुगमन क्रममा सबै कुरा उजागर भइसकेको छ । सेलमा राखिएका या छुट दिइएका सामग्री व्यापारीले ११ गुणासम्म बढी मुनाफा असुलेर उपभोक्तामाथि लुट मच्चाइरहेको सबैतिर फैलियो । न्युरोडलगायतका स्थानको हालत पनि उस्तै देखिएको छ । दसैंको मुखमा पसल अनुगमन गर्न पाइँदैन भन्ने व्यापारीहरूको मागकै कारण केही वर्ष पहिला अनुगमनमा पुगेका कर्मचारीहरूलाई पसलभित्र थुनेर राख्ने हर्कतमा समेत व्यापारी ओर्लेका थिए । दरबारमार्ग, न्युरोडलगायतका स्थानमा दोषी देखिएका पसलमाथि सिलबन्दी गर्न नदिने तथा अनुगमन नरोके मुलुकभरिकै पसल बन्दको चेतावनी दिने व्यापारीको रबैयाले बजारमा मौलाइरहेको अराजकतालाई इंगित गरेको छ । दसैंमा लभगभ २० देखि २५ लाखको संख्यामा बाहिरी जिल्लाका सर्वसाधारण काठमाडौेंबाट बाहिरिने अनुमान गरिन्छ । यति ठूलो संख्याका यात्रुको आवतजावतको सवालमा पनि हरेक वर्ष उल्झन देखा पर्ने गर्दछ । यस वर्ष पनि सरकारले दसैंको लागि अग्रिम टिकट बुकिङ खुुला गर्न गरेको आग्रहलाई यातायात व्यवसायीले बेवास्ता गरे । दसैंको बेला बस, मिनिबस तथा माइक्रोमा हुट राख्न पाउनुपर्ने र यातायात भाडा बढाउनुपर्ने दुईसूत्रीय मागमा आफ्नो अडान कायम राखी व्यवसायीले टिकट बुकिङ खुला गरेनन् । सवारी तथा यातायात व्यवस्था नियमावलीले बस, मिनिबस, माइक्रोमा छत राख्न निषेध गरेको छ । छत राखे यातायात इजाजत पत्र ६ महिनाको लागि निलम्बन र पाँच हजार रुपैयाँसम्म जरिवाना हुने व्यवस्था छ । छतमा समेत अत्यधिक यात्रु कोचेर सवारीसाधन चलाउँदा दुर्घटना भई नियमनकारी निकायप्रतिको आलोचना बढेपछि यात्रुवाहक सवारी साधनबाट छत हटाइएको थियो । तर दसैंको मुखमा त्यही हटाइएको छत राख्ने अनुमति नदिएसम्म टिकट बुकिङ नखोल्ने व्यवसायीको अगाडि सरकार आफैं निरीह सावित भयो । दसैंपछि भाडा बढाउने सर्तसहित हुट राख्ने अनुमति सरकारबाट पाएपछि व्यवसायीले गत भदौ २७ देखि टिकट बुकिड खुला गरेका छन् । यसबाट यात्रुको सुविधा र सुरक्षित यात्राभन्दा जतिसक्दो यात्रु कोचेर आफ्नो मुनाफा सुनिश्चित गर्ने व्यवसायीको स्वार्थमै सरकारले समेत लय मिलाएको देखिएको छ । हुनेखाने वर्गका लागि त जुनसुकै अवसर र पर्व उत्तिकै रहरका साथ सम्पन्न हुने गर्दछ, तर हुँदा खाने वर्गलाई पनि चाडपर्वमा रम्न सक्ने वातावरण तयारीको लागि सरकारले दायित्वबोध गर्नुपर्छ । त्यस्तै अभाव, महँगी, कालो बजारीलगायतले पनि न्यून आयस्रोत भएकाहरूलाई बढी धक्का दिने हुनाले सोही वर्गका जनताको हितको खातिर सरकारले आफ्नो उपस्थितिलाई दर्बिलो बनाउनु जरुरी देखिन्छ ।"
स्विट्जरल्यान्डको दबाब झेल्दै रोनाल्डोको राष्ट्र,एजेन्सी : क्रिस्टियानो रोनाल्डोको टोली पोर्चुगलले आगामी वर्ष रूसमा आयोजना हुने विश्वकप फुटबलमा छनोटको सम्भावना कायमै राखेको छ । युरोपेली क्षेत्रको छनोटअन्तर्गत शनिबार राति खेलिएको समूह बी को खेलमा पोर्चुगलले एन्डोरालाई उसैको मैदानमा २० गोलले हरायो । समूहमा नौ खेल सकेको पोर्चुगल २४ अंकसहित तालिकाको दोस्रो स्थानमा छ । तालिकाको शीर्ष स्थानमा आसीन स्विट्जरल्यान्डले समान खेलबाट २७ अंक बनाएको छ । समान खेलबाट १० अंक बटुल्दै तालिकाको तेस्रो स्थानमा रहेको हंगेरीको छनोट सम्भावना भने सकिएको छ । हंगेरीसँगै तेस्रो स्थानभन्दा तल रहेका अन्य टोली पनि छनोट चरणबाटै बाहिरिएका छन् । पोर्चुगलले अर्को खेल बुधबार घरेलु मैदानमा स्विट्जरल्यान्डसँग खेल्नेछ । उक्त खेल विजयी हुने टोली सीधै विश्वकपमा छनोट हुनेछ भने पराजित हुने टोली छनोटको अघिल्लो चरणमा प्रवेश गर्नेछ । उक्त खेल बराबरीमा सकिएमा स्विट्जरल्यान्ड विश्वकपमा छनोट हुनेछ । युरोपेली क्षेत्रको छनोटमा सहभागी ५४ वटा राष्ट्रलाई नौ समूहमा विभाजन गरिएको छ । प्रत्येक समूहमा ६६ वटा राष्ट्र सहभागी छन् । प्रत्येक समूहका टोलीले एकअर्कासँग होम एन्ड अवेका आधारमा राउन्ड रोविन लिग खेल्नेछन् । त्यसपछि प्रत्येक समूहको पहिलो स्थानमा आउने टोली सीधै आगामी विश्वकपका लागि छनोट हुनेछन् भने दोस्रो स्थानमा आउने उत्कृष्ट आठ टोली दोस्रो चरणमा प्रवेश गर्नेछन् । दोस्रो स्थानमा आउने आठ टोलीले पुनः होम एन्ड अवेका आधारमा एकअर्कासँग भिडन्त गर्नेछन् । त्यसपछि अंकतालिकाको माथिल्लो चार स्थानमा आउने टोली पनि रूस विश्वकपमा छनोट हुनेछन् । घरेलु टोलीविरुद्ध एपकपक्षीय प्रदर्शन गरेको पोर्चुगलले दुवै गोल दोस्रो हाफमा गरेको थियो । पोर्चुगलको जितमा रोनाल्डो र आन्द्रे सिल्भाले एकएक गोल गरे ।रोनाल्डोले ४६औं मिनेटमा मैदान प्रवेश गरेका रोनाल्डोले ६३औं मिनेटमा गोल गर्दै टोलीलाई अग्रता दिलाए । विश्वकप छनोट खेलमा पोर्चुगलका लागि यो रोनाल्डोको १५औं गोल हो । दोस्रो हाफमा आक्रामक देखिएको पोर्चुगलका लागि ८६औं मिनेटमा सिल्भाले दोस्रो गोल गरे । सोही समूहको अर्को खेलमा स्विट्जरल्यान्डले हंगेरीलाई ५२ गोलको फराकिलोअन्तरले हरायो । स्विट्जरल्यान्डका लागि १८औं मिनेटमा ग्रेन्ट जाखाले पहिलो गोल गरेका थिए । दोस्रो गोल फावियन फेरीले २०औं मिनेटमा गरे । ४३औं मिनेटमा स्टेभन जुवेले गोल गर्दै पहिलो हाफका स्विट्जरल्यान्डलाई ३० ले अगाडि बढाए । ४९औं मिनेटमा स्टेभनले व्यक्तिगत दोस्रो गोल थपे । अर्को गोल ८३औं मिनेटमा स्टेफन लिचेस्टेनियरले गरेका थिए । यसैगरी समूह ए को खेलमा जित हात पार्दै फ्रान्स पनि छनोट नजिक पुगेको छ । बुल्गेरियालाई १० गोलले हराउँदै फ्रान्स अंकतालिकाको शीर्ष स्थानमा उक्लियो । नौ खेल खेलेको फ्रान्सको २० अंक छ । फ्रान्सको जितमा ब्लेइस मातुडीले खेल सुरु भएको तेस्रो मिनेटमै गोल गरेका थिए । सोही समूहको अर्को खेलमा नेदरल्यान्ड्सले बेलारूसलाई ३१ गोलले छनोटको सम्भावना बलियो बनायो । नेदरल्यान्ड्सको जितमा डेभी प्रोपरले २४औं मिनेटमा खाता खोले । दोस्रो गोल अर्यन रोवेनले ८४औं मिनेटमा पेनाल्टीमार्फत थपे । ९०औं मिनेटमा मेम्फिस डिपेले तेस्रो गोल गर्दै टोलीको जित सहज बनाए । नेदरल्यान्ड्स १६ अंक जोड्दै तालिकाको तेस्रो स्थानमा छ । दोस्रो स्थानमा रहेको स्वीडनेले समान खेलबाट १९ अंक बनाएको छ । कोस्टारिका पाँचौंपटक विश्वकपमा कोस्टारिका भने कनकाकाफ क्षेत्रबाट सन् २०१८ मा रूसमा आयोजना हुने विश्वकपका लागि छनोट भएको छ । कोस्टारिकाले शनिबार राति भएको खेलमा होन्डुरसलाई ११ गोलको बराबरीमा रोक्दै विश्वकपमा ढोका खोलेको हो । कोस्टारिका लगातार दोस्रोपटक र समग्रमा पाँचौं पटक विश्वकपमा छनोट भएको हो । प्रतिस्पर्धात्मक खेलमा कोस्टारिकाले अन्तिममा बराबरी गोल फर्काएको थियो । खेलमा सुरुआती अग्रता होन्डुरसले लिएको थियो । होन्डुरसका एडी हर्नान्डेजले ६६औं मिनेटमा गोल गर्दै टोलीको उत्साह बढाएका थिए । होन्डुरसको गोलपछि आक्रामक देखिएको कोस्टारिकाले बराबरी गोल फर्काउन अन्तिमसम्म संघर्ष गर्नु परेको थियो । केन्डल वास्ट्नले ९०औं मिनेटमा बराबरी गोल गर्दै कोस्टारिकाको रूसयात्रा तय गरेका थिए । जितसँगै कोस्टारिका नौ खेलबाट १६ अंक जोड्दै तालिकाको दोस्रो स्थानमा छ । शीर्ष स्थानमा रहेको मेक्सिकोले समान खेलबाट २१ अंक बनाएको छ । मेक्सिको र कोस्टारिका दुवै विश्वकपमा छनोट भएका हुन् । १२ अंकसहित तालिकाको तेस्रो स्थानमा रहेको अमेरिकाले पनि रूसयात्राको सम्भावना कायमै राखेको छ । चौथो स्थानमा रहेको पानमा र पाँचौं स्थानमा रहेको होन्डुरसको समान १०१० अंक छ । अमेरिकाले विश्वकपमा छनोट हुन मंगलबार हुने खेलमा ट्रिनिडाड एन्ड टोबागोलाई कम्तीमा बराबरीमा रोक्नुपर्ने हुन्छ । कनकाकाफ क्षेत्रको अन्तिम चरणको छनोटमा ६ राष्ट्र सहभागी छन् । सहभागी टोलीले एकअर्कासँग होम एन्ड अवेका आधारमा राउन्ड रोविन लिग खेल्नेछन् । त्यसपछि तालिकाको तेस्रो स्थानसम्म आउने टोली सीधै विश्वकपमा छनोट हुनेछन् भने चौथो स्थानमा आउने टोलीले अन्तरमहादेशीय प्ले अफ खेल्नु पर्नेछ ।
धनगढी प्रिमियर लिग माघमा,"काठमाडौं : धनगढी प्रिमियर लिग (डीपीएल) क्रिकेट प्रतियोगिताको दोस्रो संस्करण आगामी माघ ५ गतेदेखि सुरु हुने भएको छ । आयोजक धनगढी क्रिकेट एकेडेमी (डीसीए) र सुदूरपश्चिमाञ्चल एकेडेमी (एसपीए) ले आइतबार काठमाडौंमा पत्रकार सम्मेलन गरी डीपीएलको घोषणा गरेको हो । प्रतियोगितामा यसपटक पुरस्कार राशि पनि दोब्बर बनाइएको जानकारी डीपीएलका संयोजक सुवास शाहीले दिए । गत वर्ष २८ लाख ५० रुपैयाँ पुरस्कार रहेकोमा यसपटक बढाएर कुल पुरस्कार राशि ५० लाख रुपैयाँ पुर्याइएको छ । प्रतियोगिताको विजेता टोलीले २५ लाख र उपविजेताले १० लाख रुपैयाँ पुरस्कार प्राप्त गर्नेछन् । पहिलो संस्करणको विजेताले १५ लाख र उपविजेताले सात लाख रुपैयाँ पाएका थिए । तेस्रो र चौथो हुने टोलीलाई पनि क्रमशः तीन लाख र दुई लाख रुपैयाँ प्रदान गरिनेछ। आगामी संस्करणमा आठवटा टोलीको सहभागिता रहनेछ । नेपाली क्रिकेटमा इतिहासमा तेस्रो र चौथो हुने टोलीलाई नगद पुरस्कार प्रदान गर्न लागिएको यो पहिलो पटक हो । क्रिकेटलाई व्यावसायिक बनाउन र खेलाडीलाई हौसला प्रदान गर्न पहिलोदेखि चौथो स्थानसम्म आउने टोलीलाई नगद पुरस्कारको व्यवस्था गरिएको जानकारी शाहीले दिए । प्रतियोगितामा प्रत्येक खेलको म्यान अफ दी म्याचले पनि १० हजार रुपैयाँ पुरस्कार पाउनेछन् । यसैगरी म्यान अफ दी सिरिजलाई टीभीएस मोटरसाइकल पुरस्कार प्रदान गरिनेछ । सहभागी टोलीलाई देशका विभिन्न सहरका फ्रेन्चाइज टोलीको रूपमा सहभागी गराइनेछ । गत संस्करणमा सहभागिता जनाएका टोलीलाई प्राथमिकता दिएर बढीमा दुई टोली थप्दै प्रतियोगिता सञ्चालन गरिने आयोजकले जनाएको छ । पहिलो संस्करणमामा काठमाडौं गोल्डन, विराटनगर किङ्स, रूपेन्देही च्यालेन्जर्स, सिवाईसी अत्तरिया, कञ्चनपुर आइकोनिक र टिम चौराह धनगढीले प्रतिस्पर्धा गरेका थिए । यसपटक अन्य सहरको टोलीले पनि सहभागिताका लागि प्रस्ताव गरिरहेकाले केही दिनमा अन्तिम टोलीको टुंगो लाग्ने जानकारी पनि शाहीले दिए । सहभागी खेलाडीका लागि यसपटक पनि बोलकबोल (अक्सन) गरिने बताइएको छ । प्रतियोगिता टीट्वेन्टी ढाँचामा खेलाइनेछ । राष्ट्रिय तथा अन्तर्राष्ट्रिय प्रतियोगितामा सहभागी भई राष्ट्रको नाम उच्च बनाउने एकजना पूर्वखेलाडीलाई धनगढी क्रिकेट सम्मान र नेपाली क्रिकेटमा महत्वपूर्ण योगदान पुर्याउने एक व्यक्तिलाई अर्जुन खड्का स्मृति सम्मान स्वरूप एकएक लाख रुपैयाँबाट सम्मान गरिने पनि बताइएको छ । प्रतियोगितालाई रुस्लान क्रिकेटले मुख्य प्रायोजन गर्ने भएको छ । प्रायोजनसम्बन्धी सम्झौतापत्रमा आइतबार नै सम्झौता भएको छ । सम्झौताअनुसार रुस्लान क्रिकेटले ३५ लाख रुपैयाँ आयोजकलाई प्रदान गर्नेछ।"
वीरेन्द्रनगर क्रिकेट क्लब क्वाटरफाईनलमा,"दमक: चेतन खतिवडाको उत्कृष्ट प्रर्दशनका साथ आयोजक वीरेन्द्रनगर क्रिकेट क्लब पथरीशनिश्चरेमा जारी पूर्वाञ्चल स्तरीय सातौ वीरेन्द्रनगर च्यालेञ्ज कप क्रिकेट प्रतियोगिताको क्वाटरफाईनलमा प्रवेश गरेको छ। खतिवडाले निखारिएको बलिङ गर्दै एक्लैले चार विकेट लिएका थिए । प्रतियोगिता अन्तर्गत सोमबार भएको खेलमा राजघाट क्रिकेट क्लबलाई २ विकेटले पराजित गर्दै आयोजकले अघिल्लो चरणमा स्थान सुरक्षित गरेको हो। राजघाटले दिएको ९६ रनको मध्यम लक्ष्य पछ्याएर जवाफी ब्याटिङ गरेको वीरेन्द्रनगरले १६ दशमलब ५ ओभरमा ८ विकेट गुमाउदै जीत हात पार्यो। वीरेन्द्रनगरको जितमा कप्तान अनिस लुईटेलले २०, विवेक कोईरालाले १६ र चेतन खतिवडाले अविजिवत ११ रन बनाए। राजघाटका सुजित लिम्बु र अमित राईले समान २२ विकेट लिएपनि हार टार्न सकेनन् । यसअघि टस जितेर पहिले ब्याटिङ गरेको राजघाट १८ दशमलब १ ओभरमा ९५ रन बनाउँदै अल आउट भएको थियो। राजघाटका लागि प्रेम खड्काले ३० र सुन्दर राईले २० रन बनाए । वीरेन्द्रनगरका खतिवडाले ४ तथा सुमन भण्डारीले ३ विकेट लिए। खेलको म्यान अफ द म्याच अलराउण्डर प्रदर्शन गरेका वीरेन्द्रनगर क्रिकेट क्लबका चेतन खतिवडा घोषित भए। प्रतियोगिता अन्तर्गत मंगलबारको खेल धाईजन क्रिकेट क्लब झापा र योङ ब्वाईज पथरी विच हुने आयोजकले जनाएको छ।"

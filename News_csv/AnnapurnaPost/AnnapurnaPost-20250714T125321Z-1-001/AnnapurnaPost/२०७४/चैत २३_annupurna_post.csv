शीर्षक,विवरण
क्षेत्रीय शक्ति सम्बन्धको फेरिँदो कोर्स,"नेपालमा वाम गठबन्धनका तर्फबाट शक्तिशाली प्रधानमन्त्रीका रूपमा केपी ओली नियुुक्त भएलगत्तै पाकिस्तानी प्रधानमन्त्री साहिद खकान अब्बासी समकक्षी ओलीलाई बधाई दिन आफैं काठमाडौं आए । सन् १९९४ को तत्कालीन पाकिस्तानी प्रधानमन्त्री बेनजिर भुुट्टोको द्विपक्षीय नेपाल भ्रमणयता साहिद नै हुुन् नेपालसितको द्विपक्षीय सम्बन्धलाई प्राथमिकता दिने । सतहमा उनको भ्रमण सन् २०१६ को नोभेम्बरमा पाकिस्तानले आयोजना गर्ने भनिएको तर भारतीय दम्भका कारण स्थगित भएको दक्षिण एसियाली सहयोग संगठन (सार्क) को उन्नाईसौं शिखर बैठकमा बढी केन्द्रित देखियो । यथाशीघ्र उन्नाईसौं बैठक पाकिस्तानमै हुुनुुपर्ने र भारतले पनि सहभागिता जनाउनुुपर्नेमा जोड दिँदै सार्क अध्यक्षको हैसियतले नेपालले पनि यसमा सहजीकरण गरिदेयोस् भन्ने मनसाय अब्बासीको रह्यो । भ्रमणको एपिसेन्टर दिल्ली अब्बासीको नेपाल भ्रमणको प्रकम्पनले साउथ ब्लक हल्लाएन मात्रै, दिल्लीमा राजनीतिक ताप ह्वात्तै बढाइदियो पनि । भारतको परम शत्रुु र चीनको परम मित्र पाकिस्तानले नेपालसितको द्विपक्षीय सम्बन्धलाई जरैदेखि नवीकरण गर्न खोज्नुु दिल्लीका लागि सह्य हुुने सवालै रहेन । त्यसमाथि नेपाल र पाकिस्तानलगायत समग्र दक्षिण एसियामै चीनको आर्थिकराजनीतिक प्रभावको आयतन विस्तार भएको भनिएको सन्दर्भमा अब्बासीले चीनपाक आर्थिक करिडोर को रणनीतिक हिस्सा मानिएको ग्वादर पोर्ट को प्रगोग गर्न सक्नेतर्फ नेपाललाई संकेत गर्नुु र चीनको बेल्ट एन्ड रोड इनिसिएटिभ को प्रशंसा गर्दै नेपाललाई पनि त्यसबाट लाभ लिन सुुझाइरहँदा दिल्ली संस्थापनलाई हनहनी ज्वरो आउनुुको विकल्प पक्कै थिएन । यही छेकोमा अब्बासीले काठमाडौंसित दिल्लीप्रति आक्रोश पनि पोख्न भ्याए, जुुन स्वाभाविकभन्दा बढी रणनीतिक थियो । झन्डै पाँच महिना लामो भारतीय आर्थिक नाकाबन्दीको मार खेपेको नेपालसित क्षेत्रीय मुुद्दामा सहकार्यको हात बढाउन खोज्ने अब्बासीको कूटनीतिक चातुुर्यलाई दिल्लीले नजरअन्दाज गर्ने सवाल पनि रहेन । त्यसो त, भारतले अब्बासीको नेपाल भ्रमणलाई चीनसित नेपाललाई पनि पाकिस्तानकै तहको सम्बन्ध स्थापना हुुनसक्ने कारकको रूपमा बुुझ्न ढिलाइ गरेको पक्कै छैन । भलै, अब्बासी भ्रमणको खास एजेन्डा ओलीलाई बधाइ दिने नै थियो । यसको अर्थ कुुनै पनि सहएजेन्डा छँदै थिएनन् भन्ने होइन । थुुप्रै थिए र तिनलाई अझ महŒवपूर्ण पनि मान्न सकिएला । अब्बासी नेपाल भ्रमण सकेर फर्किइसक्दा पाकिस्तानले चालेको पछिल्लो प्रोएक्टिभ कूटनीतिक कदम लाई धेरै कोणबाट अर्थपूर्ण मान्न सकिने ठाउँ छन् । अर्कोतर्फ सार्कको स्थापनाकालका प्रधानमन्त्री राजीव गान्धीदेखि वर्तमान प्रधानमन्त्री नरेन्द्र मोदीसम्मलाई पिरोल्दै आएको क्षेत्रीय सवाल के हो भने दक्षिण एसियाका आफ्ना छिमेकी राष्ट्रलाई आफ्नो प्रभावमा पारेर चीन वा छिमेकी राष्ट्र स्वयं मिलेर आफूविरुद्ध घेराबन्दी त गर्दैनन् ? त्यही भएर पनि यस क्षेत्रका अन्य मुुलुुकको सम्बन्ध चीनसित नबढोस् भनेर दिल्ली चनाखो रहने मात्रै होइन, चीनसित सम्बन्ध अघि नबढाउन निर्देशनात्मक सुुझावै दिन पनि ऊ हच्केको छैन । थप सन् २०१५ को नाकाबन्दीयता नेपालसँग चिसो बनेको दिल्लीको सम्बन्धसँगै नेपाल, श्रीलंका, मालदिभ्स, बंगलादेशलगायतका दक्षिण एसियाली मुुलुुकमा चीनले बढाउँदै लगेको आर्थिककूटनीतिक प्रभावका कारण दिल्ली संस्थापनलाई कायल बनाएको छ । यही सन्दर्भमा पछिल्लो अब्बासीको नेपाल भ्रमणले दिल्लीको राजनीतिक स्वास्थ्यमा मज्जाले कोलेस्ट्रोल बढाउने काम गरिदिएको छ । प्रतिशोध र हस्तक्षेपको राजनीति भारतकै कारण सन् २०१६ मा पाकिस्तानमा हुुने भनिएको उन्नाईसौं सार्क शिखर सम्मेलन तुुहिएको र भारतपाक तीक्तता चुुलिँदै गएको पृष्ठभूमिमा अब्बासीको नेपाल भ्रमणले दक्षिण एसियाली क्षेत्रीय शक्ति सम्बन्धको नयाँ अध्यायचाहिँ उल्टाइदिएको छ । हालै राष्ट्रसंघको बैठकमा भारतले पाकिस्तानलाई आतंककारी उत्पादनस्थल को आरोप लगाएर प्रतिशोधको राजनीतिलाई थप प्र श्रय दिएको छ । त्यसो त, राष्ट्रसंघकै फोरम उपयोग गरेर अन्तर्राष्ट्रिय रूपमै नेपालको पनि आन्तरिक मामिलामा दिल्लीले पटकपटक खुुलेआम हस्तक्षेप गरेको छ । यहाँनेर सार्कको खास समस्या भनेकै भारतले आफूहुुँदो क्षेत्रीय शक्ति समीकरण चाहनुु हो । छिमेकी मुुलुुकको आन्तरिक मामिला सधैं आफ्नो निर्देशनमा चलाउन खोज्नुु र त्यो भूमिका नपाए प्रतिशोधको तहमा उत्रिहाल्नुु हो । यसैको एउटा उदाहरण दिल्लीले आजसम्म नेपालको लोकतान्त्रिक विधिबाट निर्मित समावेशी संविधानको स्वागत नगर्नुु हो । यसैबीच भारतले पाकिस्तानलाई क्षेत्रीय रूपमै एक्ल्याएर संगठन विस्तार गर्ने रणनीति अख्तियार गरेको छ । उसले सार्कको विकल्पमा बीबीआईएन वा बिमस्टेक लगायत संगठनको सुुदृढीकरण गरिनुुपर्नेमा अग्रसरता मात्रै देखाएको छैन, छिमेकी सदस्य मुुलुुकलाई दबाब नै पनि दिन भ्याएको छ । ती संगठनको बेग्लै महŒव भए पनि सार्कलाई निष्क्रिय तुुल्याउने गरी दिल्लीले लिएको अग्रसरतामा उसको एकल राजनीतिक स्वार्थ बढी गाँसिएको छ । खास सार्कको विकल्पलाई ती संगठनले व्यावहारिक प्रतिस्थापन गर्न सक्दैनन् । सँगै सन् १९५९ मा तिब्बती धर्मगुुरु दलाई लामाले भारतमा शरण खोजेदेखि नै दिल्ली चीनविरुद्ध तिब्बती कार्ड प्रयोग गर्दै आइरहेको छ । दिल्लीले यसलाई आफ्नो कूटनीतिक अस्त्र ठान्दै आएको भए पनि उप्रान्त यो कमजोर बनिसकेको तथ्य उसले पनि बुुझेको हुुनुुपर्छ । त्यसैगरी पछिल्लो समय अमेरिकाको सहकार्यमा भारतले इन्डोप्यासिफिक सडक सञ्जालीकरणको अवधारणा कार्यान्वयनमा पनि लागेको छ । जुुन चीनको ओबीओआर अभियानलाई निगेट गर्ने रणनीतिक अस्त्रका रूपमा रहेको दिल्ली संस्थापनको बुुझाइ हो । यसबाट के निचोड निकाल्न सकिन्छ भने दिल्लीको छिमेक नीतिमा प्रतिशोधको मात्रा ज्यादा र सहअस्तित्वको भावना न्यून छ । ३ गतिशील सार्कको सवाल सन् १९८५ डिसेम्बर ८ मा दिगो शान्ति र स्थायित्व, आपसी विश्वास निर्माणसँगै पारस्परिक सहकार्य गर्नेलगायतका सर्तलाई केन्द्रमा राखेर स्थापित सार्कलाई गतिशील बनाउने बहस दसकौंदेखि हुुँदै आएका छन् । तर भारतको स्वार्थविपरीतका कुुनै पनि मुुद्दाले शिखर बैठकमा प्रवेश नै पाउँदैनन् । त्यसो त, सार्कको चार्टरले नै पनि सहमतीय पद्धतिलाई बढी ठाउँ दिएको पृष्ठभूमिमा समस्याको जड सार्कको सांगठनिक संरचनासँगै कार्यनीति र सार्क सचिवालयको भूमिकामा पनि देखिन्छ । क्षेत्रीय रूपमा ऊर्जा संकट, आतंकवादजस्ता समस्याको चंगुुलमा फस्दै गइरहेको सार्कलाई मुुक्ति दिने भरपर्दो औजार भनेकै आपसी सम्बन्धको मजबुुतीकरण र विश्वासको वातावरण निर्माण गर्नुु हो । सन् २०१४ को नोभेम्बरमा नेपालमा सम्पन्न अठारौं शिखर बैठकमा तत्कालीन पाकिस्तानी प्रधानमन्त्री नवाज सरिफ र भारतीय प्रधानमन्त्री नरेन्द्र मोदीबीच संवादको वातावरण निर्माण गर्न सहजीकरण गरेको थियो । सार्कलाई दक्षिण एसियाली गरिब मुुलुुकको अखडा बन्न दिनुु हुुँदैन भन्नेमा यसका सदस्य मुुलुुकको एकमत देखिन्छ । त्यसो त आतंकवादविरुद्ध लड्ने रणनीतिगत सम्झौतादेखि खाद्यसुुरक्षाजस्तो क्रस बोर्डर जोखिम न्यूनीकरण हेतुु आपसी पहलकदमी भएको पनि छ । सँगै स्वतन्त्र व्यापारमा सहजीकरण गर्दै आर्थिक विकासको दायरालाई फराकिलो तुुल्याउन साफ्टा लाई कार्यान्वयनमा लगिएको पनि छ, तर उपलब्धि उत्साहप्रद छैन । सार्कको आर्थिक विकासको भरपर्दो उपागम भनेको ऊर्जा उत्पादन र विस्तारीकरण (इनर्जी रिङ) नै हो । यस क्षेत्रमा बढ्दै गएको गरिबीको दायरालाई खुुम्चाउँदै मानव संसाधनलगायत आर्थिकसामाजिक उन्नयनमा समग्र समृद्धिको ठूलो हिस्सा लुुकेको छ । आजसम्मको सार्कको कार्य अभ्यास हेर्दा सार्कभित्रै पनि भारत एकखाले केन्द्रको रूपमा रहेको थियो, जुुन यस क्षेत्रको टड्कारो समस्या बनिदियो । समग्रतामा मसिना मुुद्दामा भारतको अर्घेल्याइँ नै सार्कलाई एकीकृत विकासको पथमा लैजान नसक्नुुको खास कारण हो । एक्लिँदो भारत सन् १९६५ र सन् १९९९ मा कास्मिर विवादमा भारत र पाकिस्तान सैन्ययुुद्ध नै लडे, जुुन सन् १९४७ देखि नै थिग्रिँदै आएको सीमा विवाद हो । यसको प्रत्यक्ष असरबाट यस क्षेत्रका अन्य मुुलुुक अछुुतो छैनन् । त्यसका लागि सार्कस्तरीय शिखर बैठकमा बहस गर्न नखोजिएको होइन तर दिल्लीको अरुचिका कारण कामयाव भएन । पछिल्लो समय, आफ्ना छिमेकी मुुलुुक श्रीलंका, नेपाल र बंगलादेशको चीनसितको सम्बन्ध बलियो बन्दै जाँदा भारत आफूलाई क्षेत्रीय रूपमा एक्लिँदै गएको महसुुस गरेको छ । अझ भारतले आफ्नो सुुरक्षा संवेदनशीलताको महŒवपूर्ण हिस्सा को रूपमा बुुझेको नेपाल पनि चीनतर्फ ढल्किनुु भनेको दक्षिण एसियामै दिल्ली थप एक्लिएको महसुुस गर्नुु हो । अर्कोतर्फ हिन्द महासागरसम्मको रणनीतिक पहुुँचको हम्बानटोटा पोर्ट मा ११२ बिलियन अमेरिकी डलर लगानीको सहमतिसहित श्रीलंकाले चीनलाई ९९ वर्षको लागि लिजमा दिने सम्झौता गरिसकेपछि चीन श्रीलंका सम्बन्ध सघन बन्दै गएको छ । मालदिभ्सले पनि चीनसित स्वतन्त्र व्यापार सम्झौता मा हस्ताक्षर गयो । बंगलादेशसित पनि वान बेल्ट वान रोड इनिसियटिभ, चटगाउँको कर्नाफुुली सुुरुङमार्ग, ढाका विश्वविद्यालयमा कन्फ्युुसियस इन्स्टिच्युुट स्थापना गर्ने, पटुुवाखालीमा १३२० मेगावाट क्षमताको थर्मल पावर प्लान्ट निर्माण गर्ने, स्वतन्त्र व्यापार सम्झौताका लागि सम्भाव्यता अध्ययन गर्नेलगायतमा रणनीतिक सहकार्य गर्ने सम्झौतापत्रमा भएका हस्ताक्षरले बंगलादेशमाथिको भारतको व्यवस्थापकीय भूमिका फितलिएको संकेत गरेका छन् । त्यसैले पनि हुुनसक्छ, विशेष सम्बन्ध रहेको भनिएको छिमेकी नेपालमा कम्युुनिस्ट सरकारलाई भारी जनमत प्राप्त भएपछि दिल्ली झस्केको । किनभने नेपालमा ओली प्रधानमन्त्रीको कुुर्सीमा आसीन भए, जसलाई दिल्ली चीनको निकट मित्र ठान्छ । पछिल्लो समय नेपालमा भारतको कूटनीतिक सक्रियताको मक्सद सकेसम्म चीनको प्रभावलाई न्यूनीकरण गर्न सकिन्छ कि भन्ने नै हो । नेपालमा विकसित भारतविरोधी भावना न्यूनीकरण र चीनपट्टि नेपाललाई ढल्किन नदिनुुमै दिल्ली आफ्नो सुुरक्षा चासो सम्बोधन भएको ठान्छ । तर यस क्षेत्रका अधिकांश मुुलुुकको सम्बन्ध भारतसितभन्दा बढी सौहार्दपूर्ण चीनसित हुुँदै जानुु नै उसको टाउको दुुखाइको सवाल हो । कनेक्टिभिटी कूटनीति दक्षिण एसिया क्षेत्रकै आन्तरिक र बाह्य दुुवै राजनीतिक परिदृश्य फेरिँदो छ । यसको पछिल्लो संकेत नेपालमा अबको पाँच वर्ष कम्युुनिस्ट नेतृत्वको स्थायी सरकार रहनेछ । छिमेकको आन्तरिक राजनीतिले सार्कको केन्द्रमा रहँदै आएको दिल्ली क्रमशः कमजोर बन्दै गइरहेको छ । तर भारत चाहँदैन कि आफ्नो क्षेत्रीय पकड गुुमोस् । किनभने उसलाई राम्रोसित के थाहा छ भने विश्व आर्थिक मञ्चमा आफ्नो मजबुुत हैसियत निर्माण गर्ने अस्त्र ऊ आफू एक्लैले बनाउन सक्दैन र त्यसका लागि सार्कका छिमेकी मुुलुुकको बलियो साथको खाँचो पर्छ । अर्कोतर्फ पाकिस्तान के टुुंगोमा पुुगिसकेको अड्कल काट्न सकिन्छ भने सार्क मुुलुुकबीच आर्थिक सामाजिकसांस्कृतिक कनेक्टिभिटी वा लिंकेज निर्माणमा नेपालले रणनीतिक भूमिका खेल्न सक्छ । त्यसका लागि नेपालसितको सम्बन्धलाई मजबुुत बनाउन जरुरत छ । यतिबेला भारतसितका सम्बन्धमा एक तहको राजनीतिक ग्याप देखिएको समयलाई पाकिस्तान क्यास गर्न चाहन्छ । अब्बासी प्रधानमन्त्री भएपछि पाकिस्तानको समृद्धिका लागि उनले यस क्षेत्रलाई नै आर्थिक रूपले एकीकृत तुुल्याउनुुपर्नेमा जोड दिएका छन् । सार्कको उन्नाइसौं शिखर सम्मेलन आयोजना गरेर आफ्नो मुुलुुक छिमेकी मुुलुुकबीचको सहसम्बन्धलाई फरक ढंगबाट नवीकरण गर्न चाहेको सन्देश प्रवाह गर्ने रणनीतिक सोचमा उनी थिए । तर सम्मेलन नै आयोजनामा भारत बाधक बनेको सन्दर्भमा उनको कूटनीतिक सक्रियता बढेको बुुझ्न हम्मे पर्दैन । क्षेत्रीय स्तरमा फस्टाएको आतंकवादले शान्तिसुुरक्षालाई दाउमा राखिदिएको बुुझाइ पाकिस्तानको पनि हो । तसर्थ क्षेत्रीय संवादको तहलाई सघन तुुल्याउने, सार्कको क्षमता विकासमार्फत यसको सशक्तीकरण गर्दै सांगठनिक रूपमै सार्कलाई चलायमान तुुल्याउनका निम्ति पाकिस्तानले नेपाललाई सहजकारी भूमिका निर्माणमा अघि सार्न खोजेको देखिन्छ । अन्त्यमा दक्षिण एसिया क्षेत्रका प्राकृतिक स्रोत व्यवस्थापनको रणनीतिक अभाव अनि भारतको बढ्दो जनसंख्या र गरिबीसँगै दक्षिण एसियाको थाप्लोमा जटिल सुुरक्षा चुुनौतीका भार थपिँदैछन् । त्यसभन्दा बढी शक्तिशाली चीन र भारतबीचको दोक्लाम सीमा विवाद सँगै भारतपाकबीचको कास्मिर तनावले पनि यस क्षेत्रलाई थप संकटको गर्ततिर धकेल्दै लगेको छ । तसर्थ क्षेत्रीय रूपमा ऊर्जा संकट, आतंकवादजस्ता समस्याको चंगुुलमा फस्दै गइरहेको सार्कलाई मुुक्ति दिने भरपर्दो औजार भनेकै आपसी सम्बन्धको मजबुुतीकरण र विश्वासको वातावरण निर्माण गर्नुु हो, न कि शक्ति राजनीतिको होड । दक्षिण एसियाको समग्र राजनीतिक कोर्स मै पनि बदलाब आइसकेको समकालीन सन्दर्भमा आजसम्म आफूलाई क्षेत्रीय बडेभैया ठान्दै आएको भारतले आफ्नो क्षेत्रीय नीति को पुुनर्बोध गर्नुु नितान्त जरुरी छ ।"
प्रमको भारत भ्रमण तीक्तता मेट्ने अवसर,"प्रधानमन्त्री केपी शर्मा ओलीको भारत भ्रमणलाई लिएर विभिन्न कोणबाट अनेकथरी टिप्पणी भएका छन्। साधारण नागरिकदेखि जानकारहरूसम्मबाट आएका यस्ता टिप्पणी केही शंका र केही विश्वासले भरिएका पाइन्छन्। भारत हाम्रो पुरानो छिमेकी भएकाले त्यस्ता टिप्पणी अन्यथा होइनन्। भारतसँग विभिन्न आयाममा हाम्रा सम्बन्ध भएकाले पनि यस्ता टिप्पणीलाई स्वागतयोग्य मान्नुपर्छ। खासगरी सरकारले पूर्णता पाएलगत्तै हुन लागेको प्रधानमन्त्रीको यो भ्रमणले के सन्देश दिन्छ, नेपालभारत सम्बन्धमा यो भ्रमणले के अर्थ राख्छ भन्नेजस्ता जिज्ञासा पाइन्छन्। यो भ्रमणलाई बुझ्न यसको पृष्ठभूमि बुझ्न जरुरी छ। १२ वर्षको गृहयुद्ध र जनआन्दोलनले नेपालमा ठूलो राजनीतिक उथलपुथल ल्यायो। राजनीतिक उथलपुथलपछि संक्रमणकालको अन्त्य गर्ने गरी संविधानसभाबाट संविधान जारी भयो। संविधान जारी गर्दै गर्दा भारतले प्रत्यक्ष, परोक्षरूपमा तीक्तता जनायो। उसले आफ्नो असहमतिका अभिव्यक्तिलाई नाकाबन्दीसम्म पनि पुर्यायो। तर त्यही संविधानमा हामीले दृढता देखाएर कार्यान्वयन गर्यौं। कार्यान्वयनकै क्रममा नेपालमा संविधानले निर्दिष्ट गरेका तीनवटै तहको निर्वाचन भयो। राष्ट्रिय एकता र राष्ट्रिय सम्मानलाई माथिल्लो तहमा राखेर निर्वाचन भएको थियो। निर्वाचनमा वाम गठबन्धनले विजय पायो। निर्वाचनको म्यान्डेटअनुसार वर्तमान सरकार बनेको छ। हामीले संविधान कार्यान्वयन गरेर यो तहसम्म आइपुग्दा भारतीय संस्थापन पक्षमा संविधान जारी गर्दै गर्दा आपूहरूले ठीक व्यवहार गरिएन भन्ने बोध हुँदै गएको देखिन्छ। भारतीय सञ्चारमाध्यममा आएका त्यहाँका नेताहरूको टिप्पणी र पत्रिकाहरूमा छापिने लेखहरूमा त्यस्तो भाव पाइन्छ। भारतीय प्रधानमन्त्री नरेन्द्र मोदीले पछिल्लो समय नेपाली समकक्षीको स्वागतमा देखाएको तदारुकताले पनि भारत सम्बन्धमा आएको तीक्तता मेटाउन चाहन्छ भन्ने देखाउँछ। प्रधानमन्त्री मोदीले नेपाली समकक्षीलाई बधाई दिन आफ्ना परराष्ट्रमन्त्री पठाउने काम मात्र गरेनन्, समकक्षीलाई टेलिफोन गरेरै भेटघाटको इच्छा प्रकट गरे। प्रधानमन्त्री ओलीको भारत भ्रमण भनिएजस्तै सद्भावपूर्ण नै हो। साथसाथै यो नयाँ आयामको सुरुवात पनि हो। आपूले अस्वीकार गरेको संविधानलाई नेपालले कार्यान्यवनको तहमा पुर्याएपछि र जनमानसले त्यसलाई अनुमोदन गरेपछि विकसित भएको स्थितिमा नयाँ आयामको सुरुवात हुन लागेको हो। त्यस हिसाबले यो संविधानप्रतिको स्वीकारोक्ति पनि हो। यो भारतले नेपालको संविधान, नेपाली जनता र सरकारप्रति देखाएको सहमतिको सूचक पनि हो। प्रधानमन्त्री स्तरको भ्रमण प्रायः सद्भाव भ्रमण नै हुने गर्छ। तर यो भ्रमणको अपेक्षा त्यसभन्दा पनि परसम्म छ। नाकाबन्दीका क्रममा ओलीजी नै प्रधानमन्त्री हुनुहुन्थ्यो। त्यतिबेला सम्बन्धमा तीक्तता आएको थियो। ओलीजीलाई स्वागत गर्न आतुरता देखाएर भारतले पुरानो तीक्तता मेटाउन चाहेको पनि देखिन्छ। यो भ्रमणमा नेपाल पक्षबाट खासै कुनै विशेष एजेन्डा भएको पाइँदैन। प्रधानमन्त्रीले संसद्लाई दिएको अभिव्यक्तिमा भ्रमणको उद्देश्य सद्भावका लागि हुने भएको बताउनुभएको छ। त्यस्तै उहाँले राष्ट्रिय एकता र राष्ट्रको समृद्धि प्रमुख एजेन्डा हुनेमा जोड दिनुभएको छ। संसद्बाटै बोलेर उहाँले जनमानसलाई आश्वस्त पार्न बोल्नुभएको होला। भ्रमण त्यहीअनुसार नै होला भन्ने अपेक्षा गर्न सकिन्छ। संवादका क्रममा थप कुराकानी पनि हुन सक्लान्, जुन अस्वाभाविक होइन। के कुराकानी होलान् भनेर अड्कल गर्नु बेग्लै प्रसंग हो। भइसकेका सन्धिसम्झौता कार्यान्वयनमा जोड दिन्छु भनेर उहाँले भन्नुभएको छ। हामी सबैलाई थाहा छ, भारतले गर्छु भनेर कबुल गरेका तर नभएका योजनाको लामो सूची छ। ती योजनामा भारतले देखाएको उदासीनता र शिथिलता हेरेर प्रधानमन्त्री कार्यान्यवनमा जोड दिन्छु भन्नु अस्वाभाविक होइन। जनताले भनाइलाई होइन कामलाई पत्याउने हुन्। कामले नै जनमानसमा विश्वास दिलाउने हो। त्यसैले पनि प्रधानमन्त्रीले तय गरिसकेका योजना कार्यान्वयनमा जोड दिनु अस्वाभाविक होइन। नेपाल र भारतबीचको मित्रता पुरानो हो। लामो समयको मित्रतामा कहिलेकाहीं असमझदारी उत्पन्न हुन सक्छन्। भेटघाट र वार्तालापले त्यस्ता असमझदारी अन्त्य गर्ने हो। प्रधानमन्त्रीको यो भारत भ्रमण नेपाल र भारत सम्बन्धमा देखा परेको असमझदारी अन्त्य गर्ने अभ्यास हुनेछ। प्रधानमन्त्रीले नेपालभारतबीचको मित्रतालाई प्रगाढ बनाउनमै जोड दिनुहुनेछ। त्यस्तै नेपालमा हस्तक्षेपकारी भूमिका नखेल्नमा पनि उहाँले जोड दिनुहुनेछ भन्ने आशा गर्न सकिन्छ। अहिलेको प्रधानमन्त्री विगतका भन्दा धेरै हदमा बलियो हुनुहुन्छ। दुईतिहाइ बहुमत पाएको स्थिर सरकार भएकाले उहाँ विगतका प्रधानमन्त्रीभन्दा दरिलो ढंगले प्रस्तुत हुनुहुनेमा विश्वस्त हुन सकिन्छ। त्यस्तै भारतले पनि परिवर्तित अवस्थालाई अंगीकार गरेर भ्रमणको लागि आतुरी देखाएको छ। त्यसबाट सकारात्मक परिणाम आउने आशा गर्न सकिन्छ। प्रधानमन्त्रीको भारत भ्रमणमा बलियो र स्थिर सरकारले गर्न सक्ने सार्वभौमिकता र स्वाधीनता सुरक्षासँगै सम्बन्धमा नयाँ आयामको निर्माण हुने आशा गर्न सकिन्छ। भ्रमणबाट के परिणाम आउँछ भन्ने केही अनुमानसम्म गर्न सकिन्छ, तर ठोस निर्णय गर्न सकिँदैन। भ्रमण औपचारिक मात्र हो वा रणनीतिक पनि हो भन्ने भ्रमणपछि मात्र थाहा हुन्छ। केही टिप्पणीकारहरूले नेपाल पक्ष बिनासूची भ्रमणमा गए पनि भारत पक्षबाट केही प्रस्ताव आउलान् कि भन्ने आशंका गरेको पनि पाइन्छ। व्यक्तिगत रूपमा यस सम्बन्धमा केही जानकारी छैन। तर यसलाई विभिन्न सन्दर्भसँग जोडेर हेर्नुपर्ने हुन्छ। नाकाबन्दीपछि ओलीजीकै समयमा प्रबुद्ध समिति गठन भएको हो। प्रबुद्ध समिति गठन गरेर नेपालभारतबीच भएका सन्धिसम्झौताको अध्ययन गरेर आवश्यक पुनरावलोनका लागि काम सुरु भएको छ। यसबाट पनि दुवै राज्य सम्बन्धलाई नयाँ मोडमा पुर्याउन चाहन्छ भन्ने स्पष्ट हुन्छ। भारतले रेलमार्ग निर्माणमा सहयोग गर्छौं भनेर प्रस्ताव गर्छौं भनेको छ। यो नयाँ विषय होइन। जयनगरजनकपुर रेलमार्गमा भारतले सहयोग गरिरहेको पनि छ। त्यसबाहेक अहिले उत्तरी छिमेकी देश चीनले पनि कनेक्टिभिटी बढाउने प्रस्ताव गरेको छ। त्यस सन्दर्भमा भारतले पनि कनेक्टिभिटी बढाउन खोज्नु अस्वाभाविक नहोला। दुवै छिमेकीसँगको सहकार्यले उत्पादनमूलक गतिविधि बढ्ला र समृद्धितर्पको यात्रा अगाडि जाला भन्ने आशा गर्नु उचित नै हुन्छ। प्रधानमन्त्रीको यो भ्रमणले स्वाधीनता र सार्वभौमिकताको संरक्षण र संवद्र्धनसँगै समृद्धिका लागि पनि सहज होला भन्ने आशा गर्न सकिन्छ। केही टिप्पणीकारले भारत भ्रमणलाई लिएर अनेकन शंकाउपशंका गर्ने गरेको पनि देखिएको छ। भ्रमणमा जानासाथ शंका गरिहाल्नुपर्ने पनि होइन। भारत पनि परिवर्तनको नयाँ सँघारमा उभिएको छ। त्यस हिसाबले यसलाई सकारात्मक नै लिन उपयुक्त हुन्छ। भारतले उत्सुकता देखाएर निम्तो गर्यो। त्यसलाई स्वीकार गरेर हाम्रा प्रधानमन्त्री भ्रमणमा जाँदै हुनुहुन्छ। त्यसमा अन्यथा नसोच्दा नै राम्रो हुन्छ। भारतको पछिल्लो भूमिका हेर्दा उसको नेपाललाई हेर्ने परम्परागत दृष्टिमा परिवर्तन आएको अनुमान गर्न सकिन्छ। त्यहाँका वरिष्ठ नेताहरूले दिएको अभिव्यक्ति र सञ्चारमाध्यममा छापिएका लेखरचनाबाट त्यस्तो देखिन्छ। त्यहाँका नेता र विषयविद्हरूले भारतको छिमेक नीति उचित भएन भनेर चिन्ता व्यक्त गरेका छन्। भारतको छिमेक नीति फेरिनुपर्छ भनेर भारतभित्रै आवाज उठिरहेको छ। त्यसमध्ये नेपाल पनि पर्छ। सन् २०१५ को तुलनामा प्रधानमन्त्री मोदीको नेपाल नीतिमा पनि परिवर्तन देखिन्छ। जहाँसम्म भारतको सिंगो विदेश नीतिको प्रसंग छ, त्यसबारे अझ बढी अध्ययनअनुसन्धानको आवश्यकता पर्दछ। कुनै पनि देशको विदेश नीति सजिलोसँगै परिवर्तन हुँदैन। राष्ट्रियअन्तर्राष्ट्रिय परिस्थितिमा आएको परिवर्तनसँगै बीचबीचमा सोचाइमा परिवर्तन आउन भने आवश्यक छ। भारतको सोचाइमा पछिल्लो समयमा केही परिवर्तन आएको देखिन्छ। यसमा विश्व राजनीतिमा आएको परिवर्तनले पनि भूमिका खेलेको छ। भारतको पनि छिमेकी देश चीन अहिले विश्वमै शक्तिशाली बन्ने दिशामा छ। दक्षिण एसियामै उसको भूमिका बढ्दै गइरहेको छ। चीनपाकिस्तान इकोनोमिक करिडोर त्यसको एक उदाहरण हो। त्यस्तै अन्य शक्तिराष्ट्रहरू पनि प्रभाव विस्तारमा देखिन्छन्। यस्तोमा भारतले छिमेकी नीतिमा पुनर्विचार गर्नु अस्वाभाविक होइन। पछिल्लो समय छिमेकीसँग उसको सम्बन्धमा तीक्तता आएको पनि हो। सबैजसो छिमेकीसँग सम्बन्ध बिग्रँदा भारतलाई नै अप्ठ्यारो पर्ने हो। त्यसैले छिमेकीसँगको सम्बन्ध प्रगाढ नबनाई एक जिम्मेवार देशका रूपमा विश्व मञ्चमा प्रस्तुत हुन सकिँदैन भन्ने सोचाइ भारतीय पक्षमा आउनु अस्वाभाविक होइन। संसारभर अहिले जनताले विश्वास गरेको जनमतप्राप्त बलियो र स्थिर सरकारको लहर फैलिरहेको छ। जनमत प्राप्त बलियो स्थिर सरकारले मात्र राष्ट्रको सार्वभौमिकता जोगिन सक्छ भन्ने मत आम हुँदै गएको छ। रूसमा पुटिन, अमेरिकामा ट्रम्प, चीनमा सी जिनपिङ र भारतमै मोदीको उदयले यो स्थिति प्रतिबिम्बित गरिरहेको छ। जनमतको बलमा बनेको सरकारले परिवर्तन ल्याउन सक्छन् भन्ने पनि देखाएको छ। यही आधारमा नै अहिले नेपालका दुई छिमेकी देश भारत र चीन सहकार्य र प्रतिस्पर्धा सँगसँगै गरिरहेका छन्। उनीहरू व्यापारमा सहकार्य गरिरहेका छन् भने सीमालगायतका विभिन्न मुद्दामा प्रतिस्पर्धा गरिरहेका छन्। यस्तो विश्व र क्षेत्रीय परिस्थितिमा नेपालमा पनि जनमतप्राप्त बलियो सरकार बनेको छ। यो सरकारले छिमेकीसँगको सम्बन्ध सुदृढ बनाउँदै विकास र समृद्धिको खाका कोर्न सक्छ। सरकारसँग गरेर देखाउने चुनौती र अवसर दुवै आएको छ। प्रधानमन्त्रीको भारत भ्रमणमा बलियो र स्थिर सरकारले गर्नसक्ने सार्वभौमिकता र स्वाधीनता सुरक्षासँगै सम्बन्धमा नयाँ आयाम निर्माण हुने आशा गर्न सकिन्छ।"
ओलीको लयमा हिँड्न नसकेको प्रशासन,"प्रधानमन्त्री केपी ओलीको लय र गतिलाई नेपालको प्रशासन संयन्त्रले आत्मसात गर्न सकेको छैन। प्रधानमन्त्रीका योजना र सपनालाई व्यावहारिक रूपमा कार्यान्वयनमा ल्याउने प्रमुख निकाय भनेकै प्रशासन संयन्त्र हो। ओली प्रधानमन्त्री नियुक्त भएको झन्डै डेढ महिना पुगिसक्दा पनि उनका योजना, सपना र नीतिलाई कार्यान्वयनमा ल्याउने प्रमुख दायित्व बोकेको कर्मचारीतन्त्रमा कुनै किसिमको भाइब्रेसन आउन सकेको छैन। यही अवस्था विद्यमान रह्यो भने ओलीको मुलुकलाई भ्रष्टाचारमा शून्य सहनशीलता कायम गर्ने र आर्थिक समृद्धिको मार्गमा हिँडाउने सपनामा तुषारापात हुनेछ। यथास्थितिवादी र भ्रष्ट चरित्रका कारण पनि ओलीको लयमा प्रशासन हिँड्न सकेको छैन। सधैं कान ननिमोठी नजाग्ने चरित्र बोकेको नेपाली प्रशासनको यो चरित्रमा सुधार आउन सकेन र उनीहरू स्वतस्फूर्त जाग्ने अवस्था आएन भने ओलीले कल्पना गरेको आर्थिक समृद्धि र सुशासनको जग पाँच वर्षभित्र निर्माण हुन कठिन छ। आम कर्मचारीमा अहिले पनि भ्रष्ट चरित्र विद्यमान रहेकैले ओलीको भ्रष्टाचारमा शून्य सहनशीलताको एजेन्डालाई आत्मसात् गर्न सकेका छैनन्। ओलीको पहिलो प्राथमिकता आर्थिक अनुशासन, नैतिकता, सदाचार कायम राख्न जरुरी छ। प्रधानमन्त्री ओलीले प्रधानमन्त्री भएलगत्तै ४ चैतमा सबै मन्त्री र सचिवहरूको उपस्थितिमा ५२ बुँदे निर्देशन दिएका थिए। करिबकरिब सरकारको नीति तथा कार्यक्रमको संक्षेपीकृतरूपमै लिन सकिन्छ त्यो निर्देशनलाई। प्रधानमन्त्रीले दिएको सो निर्देशनलाई अक्षरशः पालना गराउने प्रतिबद्धता मुख्यसचिवलगायतका सचिवले गरेका थिए, विडम्बना प्रधानमन्त्रीले कोठामा दिएको सो निर्देशन अधिकांश सचिवले आफ्नो मन्त्रालयमा पुग्दानपुग्दै बिर्सिएको देखियो। प्रधानमन्त्रीले मुलुकले लिएको प्रतिबद्धता पूरा गर्न पाँचवटा सिद्धान्त समय सदुपयोग, स्रोतसाधनको सदुपयोग, योजनाबद्ध प्रयास, गतिशीलता र एकाग्रताको सिद्धान्त अवलम्बन गर्न निर्देशन दिएका थिए। तर प्रशासक र आम कर्मचारीका लागि यी सिद्धान्त अहिले पनि मार्गदर्शन बन्न सकेका छैनन्। ओलीले आगामी चार वर्षभित्र देशको गरिबीको अवस्थामा सुधार ल्याई मुलुकलाई विकासशील मुलुकमा रूपान्तरण गरी दोहोरो अंकको आर्थिक विकास हासिल गर्ने लक्ष्य लिएका छन्। प्रधानमन्त्रीको ५२ बँदे निर्देशनको अर्को महत्वपूर्ण विषय भनेको कृषिमा निर्भर ६५ प्रतिशत जनतालाई १५ प्रतिशतमा झार्ने र उत्पादनमा चार गुणा वृद्धि गर्ने लक्ष्य हो। कर्मचारी वर्गले सदाचारीमा रही सेवाग्राहीको नजरमा देखिने गरी छिटो, छरितो, पारदर्शी, मितव्ययी तथा गुणस्तरीय सेवा प्रदान गर्नुपर्छ भन्ने प्रधानमन्त्रीको मान्यतालाई आत्मसात गर्नु जरुरी छ। कर्मचारीतन्त्र सेवाप्रवाहप्रति सचेत र जिम्मेवार देखिन सकेको छैन। प्रधानमन्त्री ओलीले परिकल्पना गरेको समृद्ध नेपाल र सुखी नेपालीलाई व्यवहारमा सार्थक बनाउन सम्पूर्ण क्षेत्रमा विकास, पूर्वाधार विकास, कनेक्टिभिटी, नवीन प्रविधिको प्रयोग तथा सूचना एवं सञ्चारलाई विकासको आयोजनासँग आबद्ध गर्न कर्मचारीतन्त्रले सोहीअनुसारको कार्यक्रम ल्याएर महायज्ञमा होमिन ढिलाइ भइसकेको छ। ओलीले कर्मचारीलाई निर्देशन दिने मात्रै होइन, कार्यान्वयन तहमा लैजान नसक्ने र आचरणमा खोट भएकालाई दण्डको सुरुवात पनि थालिहाल्नुपर्छ। सरकारले कर्मचारीको आचरण सुधार्न नैतिकता र सदाचार कायम गराउने र अख्तियारको दुरुपयोग रोक्नेसम्बन्धी विभिन्न कानुनी व्यवस्थालाई कडाइका साथ लागू गर्न सक्नुपर्छ। कर्मचारीलाई दिशानिर्देश गर्ने निजामती सेवा ऐन २०४९ को परिच्छेद ७ मा आचरणसम्बन्धी व्यवस्था गरिएको छ भने सुशासन व्यवस्थापन तथा सञ्चालन ऐन २०६४ ले कर्मचारीका काम, कर्तव्य र जिम्मेवारी स्पष्टसँग निर्धारण गरेको छ। कर्मचारीलाई आचरणमा बाँध्न निजामती कर्मचारीको आचरणसम्बन्धी नियमावली २०६५, सार्वजनिक खरिद ऐन २०६३, सूचनाको हकसम्बन्धी ऐन २०६४ को दफा २९, अख्तियार दुरुपयोग अनुसन्धान आयोग ऐन २०४८ र भ्रष्टाचार निवारण ऐन २०५९ रहेका छन्। निजामती सेवा ऐनमा रहेको आचरणसम्बन्धी व्यवस्थालाई कर्मचारीले इमानदारीपूर्वक पालना गरेको भए समृद्धिको अनुभूति भइसक्ने थियो। विडम्बना ऐनकानुनमा भएका आचरणसम्बन्धी कुनै पनि प्रावधानको कर्मचारीले पालना गरेनन्। जतिसुकै आचरणविरोधी काम गरे पनि उनीहरूलाई कसैले कारबाही गर्न सकेन। दण्डहीनता कति मौलायो भने त्यसले समग्र शासन प्रणालीलाई नै पक्षाघातजस्तै बनाइदियो। राजनीतिक नेतृत्वले कर्मचारीको बद्मासी रोक्नुको साटो उल्टो प्र श्रय र संरक्षण दिएकाले कर्मचारीतन्त्र उपयोगी बन्न सकेन। कर्मचारीमा हाजिर गरेर भाग्ने प्रवृत्ति छ। कर्मचारीले राजनीतिमा भाग लिन नमिल्ने व्यवस्था छ तर कार्यालय सहयोगीदेखि सचिवसम्मका कर्मचारी कुनै राजनीतिक पार्टीविशेषको सदस्य छन्। अझै ट्रेड युनियनहरू खुलेआम राजनीति गरिरहेका छन्। दलविशेषको झन्डा नै बोकेर कार्यक्रममा सहभागी हुने हर्कत गर्दा पनि उनीहरूमाथि कुनै प्रकारको कारबाही नहुने अवस्था छ। आचरणसम्बन्धी व्यवस्थामा कर्मचारीलाई दान, उपहार, चन्दा आदि प्राप्त गर्न र सापटी लिनमा प्रतिबन्ध लगाउने व्यवस्था गरिएको छ, तर विभिन्न निकायमा काम गर्ने हाकिमहरू खुलेआम नजराना मात्रै लिँदैनन्, घुस खान लिप्त हुने गरेका समाचार दैनिकजसो प्रकाशित छन्। कार्यालय प्रमुखलगायत जिम्मेवार तहमा बसेका कर्मचारीबाटै सरकारी साधनस्रोतको बढी दुरुपयोग हुने गरेको छ। सकेसम्म सरकारी साधनस्रोतको दोहन गर्नैपर्ने चरित्र आम कर्मचारीमा व्याप्त छ। बाहिर कम मूल्य पर्ने विभिन्न सामान सरकारी मूल्यमा दसौं गुणा मूल्य बढाएर खरिद गर्ने गरिन्छ। ऐननियममा पारदर्शीका कुरा गरिए पनि अधिकांश प्रशासक निरंकुश र अपारदर्शी छन्। सुशासन ऐनले कर्मचारीको प्रमुख काममा सुशासन कायम गर्नु, निश्चित कार्यविधि पालना गर्नुपर्ने, निश्चित समयभित्र निर्णय गर्नुपर्ने, निर्णय गर्दा पारदर्शी कायम गर्नुपर्ने, स्वार्थ बाझिएमा निर्णय गर्न नहुने, आफ्नो जिम्मेवारी पन्छाउन नहुने, पदीय तथा पेसागत उत्तरदायित्व वहन गर्नुपर्नेलगायतका व्यवस्था गरेको छ, तर हाम्रो कर्मचारीतन्त्र विश्वमै सबैभन्दा ढिलो निर्णय गर्ने, जिम्मेवारी पन्छाउने र आजको कामलाई भोलि भन्ने प्रवृत्तिका कारण अलोकप्रिय र आलोचित छ। अधिकांश प्रशासक र कर्मचारी यति धेरै एकांकी, अपारदर्शी र मनोरोगी जस्ता देखिन्छन्। सरकारी जागिर र सरकारी स्रोतसाधन आफ्नै बपौती जस्तो ठान्ने गर्छन्। सूचनाको हकसम्बन्धी ऐनको दफा २९ मा प्रस्टसँग भनिएको छ सार्वजनिक निकायमा भएको वा भइरहेको वा हुन सक्ने भ्रष्टाचार, अनियमितता र प्रचलित कानुनबमोजिम अपराध मानिने कुनै कार्यको सूचना दिनु सम्बन्धित सार्वजनिक निकायका कर्मचारीको दायित्व हुनेछ। प्रशासक र कर्मचारी त्यस्ता अनियमितता हुने खालका सूचना लुकाएर निकै ठूलो आम्दानी गर्न तल्लीन छन्। करोडौं अनियमितता हुने काममा सहभागी भएर लाखौं कमाउन सक्नुलाई आफ्नो योग्यता ठान्छन्। अब पनि त्यही हर्कत हेरेर बसिरहलान् प्रधानमन्त्री ओली ? प्रधानमन्त्री ओली र उनको सरकारले प्रशासन संयन्त्रलाई लक्ष्यअनुसार हिँडाउन सबै तहका निजामती कर्मचारीको नैतिकता, सदाचार, आचरण, अनुचित कार्य र भ्रष्टाचारजन्य क्रियाकलापविरुद्ध निरन्तर अनुगमन गर्न जरुरी छ। अनुगमन गरी कमजोर नैतिकता, सदाचार र आचरण प्रदर्शन गर्ने तथा अनुचित कार्य गर्ने कर्मचारीमाथि कडा कानुनी कारबाहीको व्यवस्था गर्नुपर्छ भने उच्चस्तरका नैतिकता, सदाचार र आचरण देखाउनेलाई पुरस्कृत गर्ने व्यवस्था गर्नुपर्छ। वित्तीय अनुशासन कायम गर्न र जवाफदेही बनाउन उपयुक्त संयन्त्र बनाउनुपर्छ। सरकारका लक्षित नीति योजना, बजेट, कार्यक्रम कार्यान्वयन गराउन प्रधानमन्त्री कार्यालयमै कार्यान्वयन संयन्त्र स्थापना गरेर कार्यान्वयन तहलाई सशक्त बनाउनुपर्छ। भ्रष्टाचारविरुद्ध हरेक कर्मचारीलाई संकल्प गराउन लगाउनुपर्छ। यसका लागि ओली सरकारका मन्त्री पनि भ्रष्टाचारमा शून्य सहनशीलताको अभियानमा वास्तविक रूपमा लाग्ने गरी मन्त्रीलाई पनि सोहीअनुसार हिँडाउनुपर्छ किनकि सुशासन कायम गराउन मुहानबाटै सफा गर्नुपर्छ। भ्रष्टाचारविरुद्धमा कार्यरत ओभरसाइट एजेन्सीलाई पनि शक्तिशाली र स्रोतसाधनसम्पन्न बनाउनुपर्छ। हाइलाइट करोडौं अनियमितता हुने काममा सहभागी भएर लाखौं कमाउन सक्नुलाई आफ्नो योग्यता ठान्छन्। अब पनि त्यही हर्कत हेरेर बसिरहलान् प्रधानमन्त्री ओली ?"
माग्ने पेसामा प्रतिबन्ध !,"पशुपति क्षेत्र विकास कोषले पशुपति क्षेत्रपरिसरलाई मगन्तेरहित घोषणा गरेको छ। माग्ने पेसामा संलग्नलाई पुनस्र्थापना गृहमा राखी जीविकोपार्जनका वैकल्पिक उपाय सिकाउने अभिप्रायले उक्त घोषणा गरिएको बताइएको छ। यो घोषणाको खबर सार्वजनिक भएपछि यसको पक्ष र विपक्षमा विचार अभिव्यक्त भइरहेका छन्। अब घोषणा गर्ने पशुपति विकास कोषको मुख्य चुनौती भनेकै आफूले घोषणा गरेको कुरा कार्यान्वयन गर्नु नै हो। देशमा सुन्दा कर्णप्रिय लाग्ने घोषणा बेलाबेला गरिन्छन्। केही वर्षअघि पशुपतिमा किन भारतीय भट्ट नेपालमै लायकका भट्ट छन् भनेर मूल भट्ट नै नेपाली नियुक्त गरिए तर भट्टकै एउटा कारणले प्रचण्डजस्ता शक्तिशाली प्रधानमन्त्रीले पदबाट हात धुनुपर्यो। अहिले गरिएको घोषणा त्यति नै संवेदनशील नहोला, तर पनि तुहिन्छन् कि कार्यान्वयन हुन्छ ? अहिल्यै भन्न सकिँदैन किनभने हामीकहाँ घोषणा सजिलै गरिन्छन् तर कार्यान्वयन हुँदैनन्। सन् २००६ मा राज्यका हरेक निकायमा ३३ प्रतिशत महिला सहभागिता अनिवार्य गरिने घोषणा प्रतिनिधिसभा स्वयंले गरेको थियो तर हात्ती आयो हात्ती आयो फुस्सा भयो। जनप्रतिनिधिको सर्वोच्च निकायको घोषणाको त त्यो हालत भयो अरूका के कुरा ? जब लोकप्रिय हुने घोषणा गरिन्छ, टीभी हेरिरहेका गृहिणी मुसुक्क हाँस्छन्। अनि विस्तारै भन्न थाल्छन् घोषणा कार्यान्वयन गरिएको घोषणा भए पो पत्याउनु ! कार्यान्वयन नहुने घोषणा त कति भए कति ? यही लहरमा पशुपति क्षेत्र विकास कोषको घोषणा पशुपति क्षेत्रलाई माग्नेविहीन बनाउने नयाँ घोषणा प्रचारमा आएको छ। यो घोषणा कार्यान्वयन होला कि नहोला ? भोलेबाबा भगवान् पशुपतिनाथलाई मात्रै थाहा होला ! यसबारेमा बोलिहाल्ने अवस्था र यसको विकल्प पनि देखिँदैन। धेरै वर्षअगाडि चीनका नेता माओत्से तुङ नेतृत्वको सरकारले माग्नु ठीक होइन भनी माग्नमाथि नै प्रतिबन्ध लगाएको थियो तर माओको प्रतिबन्ध पनि सफल भएन र आखिरमा त्यो प्रतिबन्धलाई सर्वशक्तिमान माओले फुकुवा नै गर्नुपर्यो। भगवान् पशुपतिनाथ मन्दिर क्षेत्रलाई माग्नेविहीन बनाउने कोषको योजना राम्रो हो तर यसको कार्यान्वयन घोषणा गर्न जस्तो सजिलो किमार्थ छैन। नेपालमा माग्नु पेसाभन्दा पनि उद्योगका रूपमा सञ्चालन भइरहेको छ। किन माग्ने जस्तो तुच्छ ठानिएको काममा पनि मानिस संलग्न हुन आउँछन् ? संलग्न व्यक्तिको वास्तविक अवस्था केकस्तो छ ? उनीहरूको जनसंख्या कति छ ? तिनको उचित व्यवस्थापनका लागि केकस्तो नीति तथा कार्यक्रमको आवश्यकता छ ? यस विषयमा कुनै अध्ययनअनुसन्धान भएको देखिँदैन। अनि अध्ययनअनुसन्धान नै नगरी हचुवाका भरमा पपुलारिटी कै लागि गरिने यस्ता घोषणा काठमाडौंका मेयर विद्यासुन्दर शाक्यले चुनाव जित्नका लागि गरेको घोषणाभन्दा कुन अर्थमा भिन्न भयो र ? मेयर शाक्यका घोषणाको कुन बेहाल भयो, उनको सय दिन को मूल्यांकनले नै यथार्थ बाहिर आइसकेको छ। अब एक वर्षको उनको कार्यकालले त्यसैलाई थप पुष्टि गर्ने त्यस क्षेत्रका विज्ञहरू बताइरहेका छन्। भन्न खोजेको के भने सस्तो घोषणा सस्तैमा सकिन्छ। यसो भन्दा काम गर्छु भन्नेलाई हतोत्साही बनाउन खोजेको नठानियोस्। पशुपति क्षेत्रपरिसरमा स्थायी रूपमा मागिरहेका भनिएका १८२ जना माग्नेकोे तथ्यांकलाई आधार बनाएर गरिएको घोषणा कार्यान्वयन गर्न कसो नसकिएला भन्ने ठानिएको होला। तर देशका विभिन्न मन्दिर, गुम्बा, बसपार्क, पर्यटकीय स्थललगायत भूगोलबाट बसाइसराइँ गरिरहने माग्नेहरूको मानचित्रलाई नकेलाई पशुपति क्षेत्रको मात्र व्यवस्थापन गर्ने घोषणा समुद्रमा एक थोपा पानी हुने सम्भावना छ। यो गम्भीर सवाल पनि हो। एक दशकअघि माग्ने पेसाबारेमा पशुपति, गुह्येश्वरी, बसपार्क, स्वयम्भु, घन्टाघरस्थित मस्जिदहरू, स्वयम्भु, केही पर्यटकीय स्थलमा गरिएको मेरो शोधपत्रको अध्ययनमा माग्नेहरू विशेषतः ५० वर्षमाथिका भेटिएका थिए, जो प्रायः उपत्यकाबाहिरका थिए। उक्त सर्वेमा माग्नुपर्ने कारण उनीहरूमध्ये धेरैजसोले अपांगतालाई औंल्याएका थिए। केहीले बुढ्यौली र बेरोजगार बताएका थिए। केहीको भने माग्नैपर्ने अवस्था नभए पनि परिवारमा यत्तिकै बस्दा हेंलाको पात्र भइएकाले परिवारलाई धेरथोर आर्थिक सहयोग गर्ने अभिप्रायले राजीखुसीमा माग्ने भएको बताएका थिए। माग्ने पेसामा संलग्न व्यक्तिको दिनको आम्दानी त्यतिबेला तीन सयदेखि पाँच सयसम्म हुने गरेको पाइएको थियो। केटाकेटीले समेत ५० देखि १५० रुपैयाँसम्म सजिलै कमाउने गरेको बताएका थिए। माग्ने पेसामा ब्राह्मण, क्षेत्री, दलित, जनजाति, नेवार सबैखालेको संलग्नता रहेको देखियो। माग्नेहरूको भोगाइमा माग्नु सहज छैन। कतिपय अवस्थामा उनीहरूले पटकपटक प्रहरी हस्तक्षेप, लछारपछार, कुटपिट, चोरी, मौखिक दुव्र्यवहार मात्र नभई महिलाले त यौनजन्य दुव्र्यवहार र कहिलेकाहीं प्रलोभनमा पारी बलात्कारको सिकार पनि हुने गरेको बताएका थिए। भारततिर जस्तो माग्ने माफिया नै नभए पनि यहाँ पनि त्यसको सिको आक्कलझुक्ल हुने गरेको बताइन्छ। भारतमा भने बालबालिकालाई चोरी गर्ने र शरीरका कतिपय भाग अंगभंग बनाई माग्न लगाउनेसम्मका अपराध आम हुने बताइन्छ। सर्वसाधारणमा संवेदनशीलता उत्पन्न गराउनका लागि कष्ट पाएर रोइरहेको व्यक्ति अगाडि सार्ने कुरा भारतीय माग्ने उद्योगको विशेषता नै हो। जसका लागि माग्ने माफियाले बालबालिकाका शरीरका विभिन्न भागमा एसिड खन्याउनसमेत पछि नपर्ने बताइन्छ। नेपालमा भने गाउँगाउँमा गएर माग्ने माफिया दुःख पाइरहेको व्यक्ति खोजेर उसको दुःख भजाउन तिनलाई माग्ने कार्यमा उपयोग नगरेका भने छैनन्। यसतर्फ सम्बन्धित निकायको ध्यान जानुपर्ने देखिन्छ। माग्ने पेसाको उचित व्यवस्थापन र उनीहरूका समस्याको समाधान गहन अध्ययन, अनुसन्धान, निरन्तरको छलफल र अनुगमनबाट मात्र सम्भव हुनसक्छ। केही वर्षपहिले भारतको सहर हैदराबादमा १० हजार माग्ने व्यवस्थापन गर्न गरिएको एक अध्ययनमा चारजना नेपाली पनि भेटिएको खबर प्रकाशित भएको थियो। बंगलादेशले पनि माग्नेको व्यवस्थापन गर्ने प्रयास धेरै अगाडिदेखि थालेको हो। ढाकाको ग्रामीण विकास बैंकले माग्नेलाई सहुलिएत दरमा ऋण उपलब्ध गराएर ससाना लघु उद्योग सञ्चालन गर्ने पहल गरेको थियो, जसमा तीन हजार माग्ने संकलन भएका थिए। बैंकले १० हजार माग्नेका लागि लघुवित्त ऋृण (माइक्रो क्रेडिट) उपलब्ध गराउने लक्ष्यका साथ काम सुरु गरेको थियो। नेपालमा पनि लघुवित्त तथा सहकारीको विकास केही हदसम्म आशालाग्दो देखिएको छ। कुल गार्हस्थ उत्पादनमा सहकारी क्षेत्रको योगदान तीन प्रतिशत पुगेको बताइन्छ। यिनलाई बंगलादेशको लघुवित्त बैंकले जस्तै वा त्योभन्दा पृथक् मन्दिर, गुम्बामा माग्न बसेकालाई नै मन्दिरमा चढाउने धूपबत्ती, फूलमाला बेच्न अभिप्रेरित गर्दै ऋण उपलब्ध गराउन लाग्ने हो भने माग्नेहरूको व्यवस्थापन हुनसक्ने देखिन्छ। मन्दिरमा दर्शन गर्न आउनेलाई पनि असक्तले बिक्री गरेको फूलमाला चढाउँदा धर्म पाइने विश्वास पनि दिलाउन सकिन्छ। यसले माग्नेहरूलाई माग्नेजस्तो घृणित पेसामा लाग्नुको बदला साना व्यवसायीमा रूपान्तरण गर्न सक्ने देखिन्छ। जहाँसम्म अशक्त वृद्धवृद्धा र अपांग माग्नेहरूको कुरा छ, उनीहरू तथा उनका आ िश्रत परिवारलाई राज्य र समाजले सञ्चालन गरेका आ श्रममा राख्नु उपयुक्त हुन्छ। निश्चय पनि माग्नु राम्रो होइन। भन्न जति सजिलो छ, त्यसभन्दा हजार गुना अप्ठेरो माग्नबाट विमुख गराउनु हुनेछ। माग्ने निर्घिणी पेसा हो। त्यस अर्थमा भगवान् पशुपतिनाथ मन्दिर क्षेत्रलाई माग्नेविहीन बनाउने कोषको योजना राम्रो हो तर यसको कार्यान्वयन घोषणा गर्न जस्तो सजिलो किमार्थ छैन।"
नेपालभारत सम्बन्ध : प्याजजस्तै,"नेपालभारत सम्बन्ध प्याजजस्तो पत्रपत्रमा निर्मित छ भौगोलिक, आर्थिक, सामाजिक, राजनीतिक, धार्मिक र साँस्कृतिक पत्रहरू। यी पत्रहरू प्याज मा झैं एक अर्कामा खप्टिएका छन्। सम्बन्धको अत्यधिक नजिकको खप्ट्याई कहिलेकहीँ सुविधाको कारण बन्छ, अनि कहिलेकहीँ समस्याको जरो बन्छ। यो नै नेपालभारत समबन्धको विशेष सुन्दरता पनि हो र जटिलता पनि। हाम्रो द्वीपक्षीय समबन्धका केही आधार अस्तित्वगत छन्। जुन आधारहरू अस्तित्वगत छन् वा एग्जिस्टेन्सियल छन्, तिनीहरू नियतीद्वारा निर्धारित छन्। यी यथार्थहरू सेमिनारका भाषण, समाचारका शीर्षक वा सम्पादकीयका अक्षरले तत्काल बदलिन सक्दैनन्। विश्लेषणहरूको सीमा छ तर नेपालभारत सिमाना खुला छ। तर यी दुई देशबीच केही आपसी स्वार्थचाहिँ परिवर्तनशील छन्। पछिल्ला सात दशकमा नेपालमा कयौँ युगान्तकारी परिवर्तन भएका छन्, जसको प्रभाव आपसी सम्बन्धका कयौँ क्षेत्रमा परेको छ। भारतले नेपालसँग व्यवहार गर्दा नेपाली समाजको बदलिँदो स्वरूपप्रति संवेदनशील र सचेत भएर व्यवहार गरे सम्बन्ध नयाँ युगको आवश्कताअनुसार फलदायी हुनेछ। सम्बन्धलाई युग सुहाउँदो परिमार्जन गर्ने आवश्यकताप्रति कसैको दुई मत नहोला। तर, त्यो परिमार्जनलाई व्यवहारिक रूप दिन पनि दुई देशबीच विश्वासको एक नौलो वातावरण सिर्जना हुन जरुरी छ। हाम्रा पुराना अवधारणामध्ये के सबै कामै नलाग्ने भएका हुन् ? अथवा अवधारणामध्ये कुनकुन अवधारणा पुरानै कायम राख्ने हो ? कुनकुन अवधारणालाई नयाँ युग सुहाउँदो नियमले विस्थापित गर्ने हो ? यो फैसला गर्ने अवसर प्रधानमन्त्री ओली र उनका समकक्षी प्रधानमन्त्री मोदीलाई आसन्न राजकीय भ्रमणले दिँदैछ। भारत भ्रमणको पूर्वसन्ध्यामा प्रधानमन्त्री ओलीले संसदलाई सम्बोधन गर्दै भन्नुभयो, म देशको शिर निहुराउने कुनै काम गर्दिनँ। कसैलाई लाग्दो हो, यो बडा बहादुरीको अभिव्यक्ति हो। पंक्तिकारलाई त्यस्तो पटक्कै लाग्दैन। संसदमा दुई तिहाइ मत प्राप्त प्रधानमन्त्रीको भ्रमण सुरु हुनुअगावै यस्तो लघुताभासयुक्त वचनवद्धता आधुनिक नेपालको निम्ति गर्वको विषय हुन सक्दैन। नेपाल त्यस्तो विरलै देश होला जहाँ प्रधानमन्त्री विदेश जाँदा, विशेष गरी भारत जाँदा, उसका हातखुट्टा बाँधेर, देशभक्तिको वाचा बन्धन गराएर, तामाकुशपानी छुवाएर पठाउने चलन छ । हामीले यो लघुताभासबाट समाजलाई मुक्त गर्नु जरुरी छ । नेपाल त्यस्तो विरलै देश होला जहाँ प्रधानमन्त्री विदेश जाँदा, विशेष गरी भारत जाँदा, उसका हातखुट्टा बाँधेर, देशभक्तिको वाचा बन्धन गराएर, तामाकुशपानी छुवाएर पठाउने चलन छ। विगतका केही अप्रिय सम्झनाले यस्तो पृष्ठभूमि बनेको होला। तर, अब हामीले यो लघुताभासबाट समाजलाई मुक्त गर्नु जरुरी छ। यसका लागि हामीले आफ्नोतर्फबाट पहिले देशभित्रै आत्मविश्वासको वातावरण बनाउन जरुरी छ। जुनसुकै पार्टी वा गठबन्धनका प्रधानमन्त्री किन नहोउन्, हामीले हाम्रो प्रधानमन्त्रीलाई जनमतको विश्वास र शक्ति दिएर भ्रमणमा बिदा गर्ने प्रचलन बसाल्नुपर्छ। काल्पनिक सन्देहको डोरीले बाँधेर प्रधानमन्त्रीलाई विमानस्थलमा बिदा गर्ने अनि परिणाम चाहिँ ठूलाठूला अपेक्षा गर्ने युगको समापन हुनुपर्छ। प्रधानमन्त्री महोदयले संसदमार्फत् नेपाली जनतालाई स्पष्टीकरण दिनुभएको छ, देशको शिर निहुराउने काम गर्दिनँ। हामी चाहन्छौँ, अब उपरान्त कुनै पनि प्रधानमन्त्रीले यस्तो स्पष्टीकरण दिँदै हिँड्नुपर्ने वातावरणको अन्त्य होस्। प्रधानमन्त्रीको पद नेपाली जनताको विश्वासको प्रतीक पनि हो। आफैँले छानेको पदका प्रति विश्वास गर्न सिक्नु जरुरी छ। होइन भने, मेरो प्रश्न के नेपालको शिर निहुराउने वा उचो पार्ने काम भारत भ्रमणको सेरोफेरोमा मात्र स्मरण गर्ने विषय हो ? जब वैदेशिक रोजगारीमा जाने आवेदन दिन नागरिकहरू बिहान तीन बजेदेखि लाइन लाग्छन्, त्यस बखत के नेपालको शिर उचो भइरहेको हुन्छ ? खैर, मूल विषयमा केन्द्रित रहन चाहन्छु। नेपालको संविधान निर्माण प्रक्रिया, त्यसमा मधेसको असन्तुष्टि र भारतको अघोषित नाकाबन्दी, संसदको निर्वाचनयता काठमाडैांको बागमती र दिल्लीको यमुनामा धेरै पानी बगिसक्यो। त्यो प्रकरणबाट दुवै देशले सिकेर स्पष्टका साथ अघि बढ्नुको विकल्प छैन। प्रधानमन्त्री ओली आफ्ना कुरा प्रस्ट राख्ने नेता हुनुहुन्छ। आजका दिनमा नेपाली जनमतको ठूलो हिस्साको विश्वास पनि उहाँलाई प्राप्त छ। यस्ता नेतासँग खुल्ला वार्ता गर्नु भारतका निम्ति पनि अवसर हो। यो अवसर नचुकाउनुमा नै दुवैै देशका आमजनताको भलाइ छ। खुल्ला हृदयले ओलीजी र मोदीजी बसुन। वार्ता गरुन्। दुई देशबीच आपसी सम्मान र मित्रताका आधारमा इतिहासको शिक्षा र वर्तमानको जटिलताबीच भविष्यको गोरेटो खोजून्। त्यो गोरेटो खोज्न सके, विकासका साना वा ठूला विशालकाय परियोजनाहरूमा समझदारी र सहयोग त सामान्य कुरा हुनेछ। मूल कुरा आपसी संवेदनशीलता, सद्भाव र सम्मान हो । बाँकी थोरबहुत मिडिया बुद्धिविलास त चल्दै गर्छ ।"
विराट गोल्डकप : थ्रीस्टार सेमिफाइनलमा,विराटनगर : मनाङ मस्र्याङ्दी क्लबलाई स्तब्ध बनाउँदै थ्रीस्टार क्लब विराट गोल्डकपको सेमिफाइनलमा प्रवेश गरेको छ । विराटनगरस्थित शहीद रंगशालामा बिहीबार भएको अन्तिम क्वार्टरफाइनल खेलमा मनाङको चुनौती २१ गोलले पन्छाउँदै थ्रीस्टारले अन्तिम चारमा स्थान सुरक्षित गरेको हो । पहिलो हाफसम्म १० गोलले अगाडि रहेको मनाङलाई अन्तिम समयमा थ्रीस्टारले निराश तुल्यायो । उत्कृष्ट पुनरागमन गर्दै खेलमा फर्किएको थ्रीस्टारको जितमा विमल घर्तीमगर र विदेशी खेलाडी मार्टिनले एकएक गोल गरे । खेलको १९औं मिनेटमा मनाङले अग्रता लिएको थियो । सुवास गुरुङको पासमा विशाल राईले डीबक्स भित्रबाट गरेको प्रहारले जाली चुम्दा थ्रीस्टारका गोलरक्षक एलन न्यौपानेले कुनै मौकै पाएनन् । खेलको ७१औं मिनेटमा विमल घर्तीमगरले पेनाल्टीमा गोल गर्दै थ्रीस्टारलाई खेलमा फर्काएका थिए । मनाङका गोलरक्षक विशाल श्रेष्ठले मार्टिनलाई डीबक्सभित्र ट्याकल गरेपछि थ्रीस्टारले पेनाल्टी पाएको थियो । ७५औं मिनेटमा मार्टिनले गोल गर्दै थ्रीस्टारलाई २१ को अग्रता दिलाएका थिए । विमलको लङ पासमा मार्टिनले हेडमार्फत उत्कृष्ट गोल गरेका थिए । दोस्रो हाफमा सुधारिएको प्रदर्शन गरेको थ्रीस्टारले शनिबार हुने दोस्रो सेमिफाइनलमा संकटाको सामना गर्नेछ । १० औं मिनेटमा अनन्त तामाङको हेड पोस्टमाथिबाट बाहिरिँदा थ्रीस्टारले अग्रता लिन सकेन । ३७औं मिनेटमा मध्यभागबाट एक्लै बल अघि बढाएका अन्जन विष्टको प्रहार दायाँ बार हुँदै बाहिरिँदा मनाङ दोस्रो गोल गर्नबाट चुक्यो । ५८औं मिनेटमा वान भर्सेस वानमा थ्रीस्टारका मार्टिनको प्रहारलाई मनाङका गोलरक्षक विशाल श्रेष्ठले बचाएका थिए । लगत्तै रुपेश केसीको प्रहार पनि गोलरक्षक श्रेष्ठले विफल पारे । ७८ औं मिनेटमा अन्जनको हेड पोस्टमाथिबाट बाहिरिएको थियो । ८३औं मिनेटमा अन्जनको पासमा विमल रानाको हेड असफल हुँदा मनाङ पाँचौं पटक थ्रीस्टारसँग पराजित हुन पुग्यो । तीन महिनायता विराट गोल्डकपसहित मनाङले थ्रीस्टारसँग पाँचौं पटक पराजय भोग्न पुग्यो । गत सोमबार मात्रै मदन भण्डारी गोल्डकपको फाइनलमा मनाङ थ्रीस्टारसँग पराजित भएको थियो । यस्तै इटहरीमा सम्पन्न मदन भण्डारी गोल्डकपमा पनि थ्रीस्टार विजयी बनेको थियो । बुटवलमै सम्पन्न तिलोत्तमा गोल्डकप र चितवनमा सम्पन्न विकास रनिङ सिल्डमा पनि थ्रीस्टारले मनाङलाई पाखा लगाएको थियो । थ्रीस्टारका प्रशिक्षक मेघराज केसीले मनाङ र थ्रीस्टारको खेललाई नेपालमा विशेष रुपले हेर्ने गरिएको बताए । उनले मनाङका तुलनामा राम्रो प्रदर्शन गर्न सकेका कारण नतिजा आफ्नो पक्षमा आएको बताए । मनाङका प्रशिक्षक छिरिङ लोप्साङले खेलाडीले राम्रो प्रदर्शन गर्दागर्दै पनि हार बेहोर्नु परेको बताए । खेलको म्यान अफ दी म्याच थ्रीस्टारका मार्टिन घोषित भए । उनले १० हजार रुपैयाँ पुरस्कार पाए । शुक्रबार त्रिभुवन आर्मी क्लब र झापा११ बीच प्रतिस्प्रर्धा हुनेछ ।
आईपीएल : अमितको विकल्पमा सन्दीप,"नयाँदिल्ली : इन्डियन प्रिमियर लिग (आईपीएल) टोली दिल्ली डेयरडेभिल्सका प्रशिक्षक रिकी पोन्टिङले सन्दीप लामिछाने आफ्ना मुख्य स्पिनर अमित मि श्राको विकल्प भएको बताएका छन् । आईपीएल सुरु हुनु दुई दिनअघि दिल्लीमा आयोजित पत्रकार सम्मेलनमा प्रशिक्षक पोन्टिङले सन्दीपले प्लेइङ ११ मा अवसर पाउने सम्भावना रहेको बताए । यद्यपि त्यसका लागि सन्दीपको खेलमा अझ सुधारको अपेक्षा गरिएको प्रशिक्षक पोन्टिङले बताए । कुनै कारणले अमित (मिश्रा) खेल्न नसक्ने भएको अवस्थामा हामीसँग ब्याकअप थिएन । त्यसैले हामीले अक्सनको बेला नै सन्दीपलाई अमितको विकल्पका रूपमा लिएका हौं । प्रतियोगितामा उनले कुनै पनि बेला अवसर पाउन सक्छन्, प्रशिक्षक पोन्टिङले भने, उनले निकै मेहनत पनि गरिरहेका छन् । यद्यपि उनी अझै पूर्ण भइसकेका छैनन् । उनले यो प्रक्रियामा धेरै प्रगति भने गरेका छन् । यो कुरा उनले पनि बुझेका छन् । म चाहन्छु, उनको पेसामा अझ सुधार आओस् । प्रशिक्षक पोन्टिङले सन्दीपले अभ्यासमा निकै मेहनत गरिरहेको बताएका छन् । उनले केही अवस्थामा आफूले नै सन्दीपलाई रोक्नु परेकोसमेत सुनाए । सन्दीप निकै नै प्रतिभावान् स्पिनर हुन् । दिल्लीको अभ्यास सेसनमा उनले धेरै नै मेहनत गरेका छन्, पोन्टिङले भने, सही कुरा बोल्नुपर्दा उनलाई केही अवस्थामा मैले नै बलिङ गर्नबाट रोक्नु परेको छ । उनी थाकिसक्दासमेत निरन्तर अभ्यास गर्न रुचाइरहेका छन् । प्रशिक्षक पोन्टिङले १७ वर्षीय नेपाली युवा स्पिनर सन्दीपको प्रतिभा र खेलप्रतिको लगावको पनि प्रशंसा गरे । स्यान्डी (सन्दीप) निकै नै प्रतिभावान् स्पिन बलर हुन् । उनीसँग अविश्वसनीय एटिच्युड छ । उनी हाम्रो टोलीका उत्कृष्ट विदेशी खेलाडी हुन्, पोन्टिङले भने । आइतबारबाट सुरु हुने आईपीएलमा आफ्नो पहिलो खेल खेल्न चण्डिगढ जानुअघि दिल्लीले बिहीबार पत्रकार सम्मेलन आयोजना गरेको हो । अन्नपूर्णसँग कुरा गर्दै सन्दीपले पनि दिल्लीमा आफ्नो तयारी राम्रो भइरहेको प्रतिक्रिया दिए । आईपीएलजस्तो विश्वचर्चित अन्तर्राष्ट्रिय क्रिकेट लिगको डेसिङ रुम सेयर गर्न पाउनु पनि हाम्रा लागि महत्वपुर्ण अवसर हो, सन्दीपले भने, दिल्लीमा अभ्यास पनि राम्रो भइरहेको छ । सन्दीप आईपीएलको अक्सनमा पर्ने र अनुबन्ध जित्ने पहिलो नेपाली क्रिकेटर हुन् । उनलाई दिल्लीले २० लाख भारुमा आफूसँग अनुबन्ध गरेको थियो । आईपीएलमा उनको अनुबन्धसँगै नेपाली क्रिकेट फ्यान निकै हर्षित छन् । नेपाली फ्यानको अबको चाहना सन्दीपले आईपीएल खेलेको हेर्ने रहेको छ । त्यसका लागि भने आइतबारपछिका खेलहरू कुर्नुपर्नेछ ।"
डीपीएलमा दर्शकको ओइरो,"धनगढी : धनगढी प्रिमियर लिग (डीपीएल) क्रिकेटको दोस्रो संस्करणमा रमाउन भारतबाट समेत दर्शक आएका छन् । चैतको चर्को गर्मी भए पनि स्थानीय दर्शकको त घुइँचो नै लाग्ने गरेको छ । भारतको आईपीएलको जस्तै मिल्दोजुल्दो नाम भएकाले पनि म डीपीएल हेर्न आएको हुँ, भारतको उत्तरप्रदेश राज्यको खटिमाबाट डीपीएल हेर्न आएका राधेश्याम आलमले भने, मलाई नेपालका क्याप्टेन पारस खड्काको खेल हेर्ने मन थियो । आइतबार बिहानै आएका आलम, पारस खड्का नेतृत्वको विराटनगर किंग्सको म्याच बेलुकी भएकाले उनको खेल हेर्न दिनभरि बसेको बताए । उनले धनगढीमा पूर्वाधारबिना पनि यस्तो राम्रो खेल भइरहेको बताए । यहाँ प्रतिभाहरूको अभाव छैन, यो प्रतिभाको उर्वर भूमि हो तर पूर्वाधारको अभाव छ, यसमा सरकारले ध्यान दिएमा अझ क्रिकेट अगाडि बढ्छ, उनले भने । म क्रिकेट मन पराउने मान्छे हँु । त्यसैले साथीहरूसँग आएँ, आलमले भने । चैत १७ देखि धनगढी क्रिकेटमय भएको छ । धनगढीमा नेपालका राष्ट्रिय टोलीका खेलाडीहरू भेटिने गरेका छन् भने अझ विदेशी टिमका कप्तान, चर्चित विदेशी खलाडीहरू देखिन थालेपछि धनगढी अझ रौनकमय भएको छ । डीपीएलको पहिलो संस्करण हेर्न पाएको थिइनँ, यसपालि हेर्न आएको हुँ, आयोजकले बनाएको अर्जुन खड्का स्टेन्डमा बसेर खेल हेरिरहेका धनगढी उपमहानगरपालिका१, शिवनगरका युवा मदनराज उपाध्यायले भने । आयोजकहरूले पाँच हजार दर्शक क्षमताको मुख्य प्याराफिटको नाम धनगढी क्रिकेट एकेडेमीका संस्थापना कालका प्रशिक्षक स्वर्गीय अर्जुन खड्काको नामबाट राखेको छ । संघीय प्रहरी एकाइ कार्यालयको खेल मैदानमा मुख्य प्याराफिटसहित थप तीनवटा अस्थायी प्याराफिट बनाइएका छन् । भीआईपी प्याराफिटको नाम कीर्तिमानी खेलाडी दीपक विष्ट, क्रिकेट खेलाडी महबुब आलम र राजु खड्काको नामबाट राखिएको छ । यो दिवंगत प्रशिक्षकको सम्झना र कीर्तिमानीहरूको माइलेजका लागि गरिएको हो, आयोजक समितिका अध्यक्ष सुवास शाहीले भने । प्रतियोगिता हेर्न पाउँदा खुसीको सीमा नै छैन, धनगढी२, सन्तोषी टोलका युवा सन्तोष जोशीले भने, आईपीएल प्रतियोगिता खेलेका खेलाडी प्रत्यक्ष देख्न पाउँदा अझ आनन्द आएको छ । धनगढीमा प्रतियोगिता सञ्चालन भएपछि यहाँका क्रिक्रेटप्रेमीहरू अन्य काम छोडेर पनि प्रतियोगिता स्थलसम्म पुग्ने गरेका छन् । टेलिभिजनको पर्दामा मात्रै दखिने खेलाडीहरू प्रत्यक्ष खेलेको हेर्न पाएकोमा दर्शकहरू मक्ख थिए । आफ्नै आँखाले खेलाडीहरू हेर्न पाउँदा र खेल हेर्न पाउँदा आनन्द आएको छ, धनगढीका केशव रोकायाले भने, धनगढीमा भइरहेको प्रतियोगिताले नेपालको शान बढाएको छ । धनगढीमा क्रिक्रेट प्रतियोगिता हुने थाहा पाएपछि प्रदेश ७ को विकट जिल्ला बाजुराबाट पनि क्रिक्रेटप्रेमी आइपुगेका छन् । क्रिक्रेट सानो छँदादेखि नै मन पर्ने खेल हो, बाजुराबाट क्रिक्रेट प्रतियोगिता हेर्न आएका जितबहादुर रावलले भने, धनगढीमा यति ठूलो प्रतियोगिता हुँदा अबको पुस्तालाई सिक्ने अवसर मिल्नेछ । डीपीएल प्रतियोगिताले गर्दा धनगढीको वातावरण नै फरक देखिएको उनले महसुस गरेका छन् । दोस्रोपटक भएको प्रतियोगिताले यहाँको दृश्य नै सुन्दर भएको कैलालीको लम्कीबाट आएका लक्ष्मीकान्त जोशीले बताए । क्रिकट संघले नै यस्ता प्रतियोगिता गराउनुपर्नेमा ऊ राजनीतिमा फसेको देखेर जोशी चिन्तित छन् । क्यानले यस्तो प्रतियोगिता गर्नुपर्ने हो तर ऊ आफैं राजनीतिको सिकार भएको छ । निजी क्षेत्रबाट यत्तिको ठूलो प्रतियोगिता, त्यो पनि सुदूर मानिएको धनगढीमा हुनु खुसी र गौरवको कुरा हो, उनले भने । मनमा उमंगको सीमा नै छैन, आगामी दिनमा पनि डीपीएलले निरन्तरता पाउनुपर्छ, धनगढी३, विशालगरबाट खेल हेर्न आएका दीपक रावलले भने । कैलाली अत्तरियाका सुमन विष्टले नेपाली टोलीका कप्तान पारस खड्काकोे खेल हेर्न आएको बताए । म व्यवसाय गर्ने मान्छे, पारसको फ्यान भएकाले उनलाई हेर्नमात्रै आएको हुँ, विष्टले भने । उनको विचारमा क्रिकेटको मात्रै होइन, यस प्रतियोगिताले यो क्षेत्रको खेल पर्यटनको पनि विकास हुनेछ ।"
लगातार चौथो जितसँगै डीपीएलको प्ले अफमा काठमाडौँ,"धनगढीः लगाचार चौथो जितसँगै काठमाडौं गोल्डेन्स रुस्लान धनगढी प्रिमियर लिग (डीपीएल) को प्लेअफमा प्रवेश गरेको छ । शुक्रबार भएको खेलमा विराटनगर किङ्गसलाई ५ विकेटले पराजित गर्दै काठमाडौंले प्रतियोगितामा चौथो जित हात पारेको हो । विराटनगरले दिएको १ सय ६५ रनको लक्ष्य काठमाडौंले अन्तिम बलमा भेटाएको थियो। ज्ञानेन्द्र मल्लले अन्तिम बलमा छक्का प्रहार गर्दै काठमाडौंलाई जिताएका थिए। ज्ञानेन्द्र ४० बलमा ६८ रनको पारी खेल्दै नटआउट रहे । उनले ४ छक्का र ५ चौका प्रहार गरे। यस्तै काठमाडौंका भुपेन्द्र थापाले ३६ रन जोडे । उनले २८ बलमा दुई छक्का र तीन चौकाको मद्दतले ३६ रन बनाए । भारतीय खेलाडी सन्नी पटेलले १० बलमा २५ रनको नट आउट पारी खेले । उनले १० बलमा तीन छक्का र एक चौका प्रहार गरेका हुन । पुष्प थापाले २४ रन जोडे । १७ बलको सामना गर्दै पुष्पले एक छक्का र २ चौका प्रहार गरे । अघिल्लो म्याचमा म्यान अफ द म्याच भएका सुबोट भाटी भने शुक्रबारको खेलमा १४ बलमा १० रन मात्र बनाए । उनले १ चौका प्रहार गरे । बलिङ विराटनगरका बसन्त रेग्मीले २ तथा पारस खड्का, शुभम कामत र मन्जित श्रेष्ठले समान १ विकेट लिए। टस जितेर ब्याटिङ गरेको विराटनगरले निर्धारित २० ओभरमा ८ विकेट गुमाएर १ सय ६४ रन बनाएको थियो । उसका हङकङका कप्तान बाबर हायातले उत्कृष्ट अर्धशतकीय पारी खेलेका थिए । ३३ बलको सामना गरेका हयातले ६७ रनको पारी खेल्दा ३ चौका र ७ छक्का प्रहार गरेका थिए । यस्तै दिलिप नाथले ३३ रन जोडे । उनले २७ बलमा १ छक्का र ४ चौका प्रहार गरे । उनीसँगै पृथु बास्कोटाले ११ तथा अनिलकुमार साह र बसन्त रेग्मीले १०१० रन जोडे । कप्तान पारस खड्का ८ रनमा नटआउट रहे । बलिङमा काठमाडौंका ललितनारायण राजवंशीले ३ विकेट लिए । ४ ओभर बलिङ गरेका ललितले १८ रन खर्चे । यस्तै, रमसिद खानले २ तथा सुबोध भाटीले १ विकेट लिएका थिए । रासिद भने केही महंगा भए । उनले ४ ओभरमा ४३ रन खर्चेका थिए । ४० बलमा ६८ रनको नट आउट पारी खेलको काठमाण्डौं गोल्डेन्सका कप्तान ज्ञानेन्द्र मल्ल म्यान अफ दि म्याच भए । जितको श्रेय टीमलाई लगातार चौथो म्याच जितेका ज्ञानेन्द्रले जीतको सम्पूर्ण श्रेय टीमलाई दिए । उनले भने सुरुदेखि टीमले राम्रो खेली रहेको छ, अझ टीममा रहेका विदेशी खेलाडिको प्रदर्शन पनि उत्कृष्ट छ । उनले १६५ को लक्ष्य कम नभए पनि अन्तिम पाँच ओभरमा ६० रन बनाए जितिने रणनीति बनाएको उनले बताए । हामीले बनाएको रणनीति अनुसार खेल्यौं र अन्ततिर राम्रो रन बन्यो उनले भने । उनले आफुहरु कन्फिडेन्ट साथ मैदानमा उत्रीएको र जितेको बताए । विराटनगर किङ्गसका कप्तान पारस खड्काले आफुहरुले राम्रो लक्ष्य दिएपनि काठमाण्डौंका कप्तान ज्ञानेन्द्र मल्ल र सन्नी पटेलले राम्रो खेलको बताए । प्रतियोगितामा शनिबार विहान महेन्द्रनगर युनाइटेड र सिवाइसी अत्तरिया तथा दिउँसो टीम चौराह धनगढी र रुपेन्देही च्यालेन्जर्सबीच खेल हुने आयोजक धनगढी क्रिकेट एकेडेमीले जनाएको छ ।"

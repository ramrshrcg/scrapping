शीर्षक,विवरण
महाशिवरात्रिमा शिवपूजाको मर्म परहित,"वैदिक सनातन धर्म संस्कृतिमा चार रात्रि उल्लेख्य छन्। तिनमा एक शिवरात्रि हो भने अन्यमा कालरात्रि, सुखरात्रि र मोहरात्रि रहेका छन्, जसमा क्रमशः महाअष्टमी अर्थात् आश्विन शुक्ल अष्टमीको रात्रि, गाईतिहारे औंसीको रात्रि र कृष्ण जन्माष्टमीको रात्रि पर्छन्। पौराणिक ग्रन्थहरूमा उल्लेख भएअनुसार शिवले सृष्टि, स्थिति र प्रलयसम्बन्धी गतिविधि व्यवस्थापनका लागि निराकार अवस्थाबाट साकार अर्थात् लिंगरूप धारण गर्नुभएको रात भएकाले यसलाई शिवरात्रि भनिएको हो। शिवशब्दको अर्थ कल्याण, प्रकाश, सुख समृद्धिसित सम्बन्धित देखिन्छ भने रात्रि शब्द अज्ञान, अन्धकार र अभाव आदिसित सम्बन्धित देखिन्छ। यस अर्थमा शिवरात्रिलाई तमसोमा ज्योतिर्गमय को अर्थात् अँध्यारोबाट उज्यालोतिर लाने वा ल्याउने पर्वको रूपमा समेत लिन सकिन्छ। वेदले शिवलाई सर्वहितकारी देवताको रूपमा लिएको छ। यजुर्वेदमा उनलाई सर्वहितका लागि हातहतियारले सुसज्जित भई निरन्तर तीर्थहरूमा (विभिन्न स्थानमा) घुम्ने गर्छन् भनिएको छ। (शुक्लयजुर्वेद संहिता १६। ६१) उनी वेदमा बढीजसो रुद्रका नामबाट परिचित छन्। शिव र रुद्र एउटै हुन् भन्ने कुरा वेदले प्रस्ट पारेको छ। एको हि रुद्रो न द्वितीयाय तस्थुः अर्थात् श्वेताश्वतरोपनिषद् ३। २ ले सारा संसारको रक्षक वा व्यवस्थापक जे भने पनि एउटै रुद्र हुन् भनेको छ भने सर्वव्यापी स भगवांस्तस्मात्सर्वगतः शिवः अर्थात् ऐ ऐं ३। ११ ले शिव र रुद्र एउटै हुन् भन्ने आशय व्यक्त गरेको छ। भगवान् शिवले सबैको दुःख नाश गर्ने भएकाले उनलाई रुद्र भनिएको हो। (कल्याण वेदकथांक पृष्ठ ३३५) हिन्दु दर्शनले शिवलाई आशुतोष भनेको छ। यसअनुसार संसारमा चाडै खुसी हुने कुनै देवता छन् भने शिव नै छन्। कतिपय विद्वान्ले रुवाउँदै ल्याउने र रुवाउँदै लाने भएकाले उनलाई रुद्र भनिएको हो भन्ने गरेका पनि छन् तर भागवत्मा व्यासजीले भने प्रकट हुनासाथ रुन थालेकाले उनको नाम रुद्र रहेको हो भनिएको छ। (भागवत् ३।१२।१०) हुन त हिन्दु दर्शनले उनलाई रौद्ररूपमा पनि प्रस्तुत गरेको छ तर रौद्ररूपको पनि अन्तर्य कल्याणसूचक नै रहेको छ। वेदले उनलाई घोर र अघोर अर्थात् रौद्र र सौम्य दुई रूपमा देखाएको छ। (रुद्राष्टाध्यायअन्तर्गत स्वस्तिप्रार्थनाध्यायको सातौं मन्त्र) यसअनुसार उनी सौम्य रूपले संसारको सृष्टि र स्थिति व्यवस्थापन गर्छन् भने रौद्ररूपले जीर्ण शीर्ण भई काम नलाग्ने अवस्थामा पुगेको सांसारिक अवयवलाई नवीकरणीय प्रविधिको माध्यमबाट नित्य नवीनतम रूप दिने गर्छन्। उनलाई वैदिक सनातनधर्मीहरूले त यसै पनि विशेष उपाश्य देव मानेका छन् साथसाथै किराँत, बौद्ध, इस्लाम तथा इसाई आदि धर्मसंस्कृति र संस्कारभित्र पनि कुनै न कुनै रूपमा उनको उपस्थितिलाई नकार्न सकिन्न। किराँत धर्ममा त शिवको एक विशेष अवतार नै रहेको छ। शिवपुराण तथा महाभारतादि ग्रन्थमा यसको विषद वर्णन भेटिन्छ। त्यस्तै बौद्ध धर्मावलम्बी मुलुक इन्डोनेसियाको बालीमा अहिले पनि शिवको पूजा उपासना हुँदै आएको पाइन्छ। मुसलमानहरूको पवित्र तीर्थस्थल मक्का एवं मुस्लिम राष्ट्र इरान तथा इजिप्ट र बेबिलोन आदि स्थानमा पनि शिवलिंगहरू रहेका छन्। मक्कामा रहेको शिवलिंगलाई मक्केश्वर महादेव भनिन्छ। यसलाई स्थानीय भाषामा कावा भन्ने गरिएको पाइन्छ। कल्याण तीर्थांक पृष्ठ ५८८ तथा ५९०) ऋग्वेदमा मात्रै उनको प्रशस्तिगानसम्बन्धी दर्जनौं सूक्त छन्। यजुर्वेदको सोह्रौं अध्यायको सुरुको १६ मन्त्रलाई रुद्र सूक्त भनिन्छ। प्रजापति, कुत्स आदि ऋषिले गाएका ती सूक्तमा शिवको नाम र कामबारे विसद व्याख्यान भएको छ। अथर्ववेदमा त उनी आफैंले गाएको सूक्तसमेत भेटिएको छ। अथर्ववेद दोस्रो काण्डको २८ औं सूक्तका ऋषि उनी नै मानिएका छन्। दीर्घायु प्राप्ति सूक्त भनिएको यस सूक्तमा कुल पाँचवटा मन्त्र छन्, जहाँ उनले द्यावाभूमिसित प्राणी समुदायको आयु र आरोग्य वृद्धिको कामना गरेका छन्। त्यस्तै अथर्ववेदको एघारौं काण्डमा उनको नामको अर्को सूक्त पनि भेटिएको छ। अथर्वा ऋषिले गाएका यस सूक्तमा कुल ३१ वटा मन्त्र रहेका छन्। शिवपुराण, वायुपुराण तथा लिंगपुराणाहरू उनकै विशेषता वर्णनमा केन्द्रित रहेका देखिएका छन्। वस्तुतः वेदमा एक रुद्रको कुरा पनि आएको छ, बहुरुद्रको कुरो पनि आएको छ। तर रुद्र भनेका एउटै हुन् भने बहुरुद्र भनेका रुद्रगणहरू हुन् भन्ने बुझिन्छ। यिनीहरू विशेष कामका लागि मात्र प्रकट हुने गर्छन्। शिवपुराण शतरुद्रसंहिता १८।२७ मा जुन कपाली, पिंगल, भीम, विरुपाक्ष, विलोहित, शास्ता, अजपाद, अहिर्बुध्न्य, शम्भु, चण्ड र भव आदि एकादश रुद्रको नाम आएका छन्, जसको उत्पत्ति नै देवकार्य सिद्धिका लागि प्रकट भएको देखिन्छ। भागवतमा व्यासजीले एकादश रुद्रमा मन्यु, मनु, महिनस, महान्, शिव, ऋतध्वज, उग्ररेता, भव, काल, वामदेव र धृतव्रतको नाम लिएका छन्। (भागवत ३।१२।१२) शिवपुराणमा पञ्चमुखी शिवको प्रसंग आएको छ। तिनका मुखहरूमा तत्पुरुष, अघोर, सद्योजात, वामदेव र ईशान पर्छन्। यिनीहरूले क्रमशः पूर्वदेखि उत्तर हुँदै उध्र्वमुखसम्मको प्रतिनिधित्व गर्छन्। नेपालका पशुपतिनाथलाई पनि यिनै पञ्चमुखी शिवमा लिइएको छ, जुन द्वादश ज्योतिलिंगमध्येका एक केदारनाथको शिरोभाग मानिएको छ। हिजोआज केदारनाथको शिर भनेर डोलेश्वर महादेवलाई लिने गरिएको छ, तर शिवपुराण कोटिरुद्रसंहिता ३।१६ र १७ का अनुसार भने केदारनाथको शिरभागमा पशुपतिनाथ नै देखिन्छन्। यी मुखहरूको उद्देश्य पनि विशेष प्रयोजन सिद्ध गर्नु नै हो। खासगरी यिनका काम भनेका सृष्टि, स्थिति, संहार तथा निग्रह र अनुग्रहसम्बन्धी कार्यलाई व्यवस्थित गर्नु हो। (शिवपुराण विद्येश्वरसंहिता ५।९) शिवरात्रि तिनै सर्वकल्याणकर्ता देवको सम्मानमा मनाइने पर्व हो। स्वयं भगवान् शिवले नै यस पर्वको महत्व उद्घोष गरेका छन्। (शिवपुराण विद्येश्वर संहिता ४। ४) भुक्तिमुक्तिप्रदाचैषा सत्यंसत्यं वरानने अर्थात् लिंगपुराण शिवरात्रि महात्म्यमा उल्लेख भएअनुसार यस दिन भगवान् शिवको पूजा आराधना गर्नाले बाँचुन्जेल सुख, शान्ति तथा आनन्द प्राप्त गरी मरेपछि मुक्ति प्राप्त हुन्छ भन्ने धार्मिक विश्वास छ। तर हाल शिवरात्रिमा सरकारले झन्डै करोडको हाराहारीमा खर्च गर्दै आएको छ, त्यो विचारणीय छ। यसका लागि राष्ट्राध्यक्षबाटै संकल्प गराउने परम्परा छ तर उपलब्धि भने पशुपतिनाथमा नागा बाबाहरूको प्रदर्शनी र उनीहरूका निम्ति सिदा र दक्षिणाबाहेक केही देखिँदैन। अतिथिको सेवा गर्नु राम्रै होला तर सार्वजनिक स्थानमा त्यो पनि सरकारी खर्चमै नांगा जोगी नचाउनु कति उचित होला ? यसबाहेक युवा जमातमा गाजा, भाङ खाएर होहल्ला गर्ने र बाबालिकामा बाटो छेकेर बटुवालार्ई हैरान पार्ने जुन प्रवृत्ति छ, त्यो पनि त्यति नै चिन्तनीय छ। शिव परहितका निम्ति विषपान गर्न पनि पछि नपर्ने पात्र हुन्, दिनको एउटै मात्र परहित (मानवलगायत प्राणीको हित) गर्न सकियो भने सार्थक हुनेछ।"
नेपाल नीतिमा क्रमभंगता ?,"नयाँ सरकार गठन हुनुपूर्व सरकार र कूटनीतिक मर्यादालाई बेवास्ता गर्दै भारतीय विदेशमन्त्री सुष्मा स्वराजले हतारमा नेपाल भ्रमणले संविधान जारी गर्नुपूर्व भारतीय विदेश सचिवको नेपाल भ्रमणको झलक दिएको छ। यो भ्रमणले भारतको विगतका तीनै अडान ओलीकै नेतृत्वमा बन्ने सरकारबाट पूरा गराउन ग्यारेन्टी खोज्ने र त्यस्तो ग्यारेन्टी नपाए वाम गठबन्धन टुटाएर एमालेइतरको सरकार निर्माणको वातावरण बनाउने लक्ष लिएको देखिन्छ। अर्कोतर्फ नेपालमा वाम गठबन्धनले चुनाव जित्नुमा भारतको नाकाबन्दीविरुद्धको राष्ट्रवाद प्रमुख कारण बन्यो। यसैले भारतले नेपाल नीतिमा परिर्वतन नल्याए नेपाल भारत सम्बन्धमा अझै दूरी बढ्नेछ भन्ने बुझाइका साथ नरेन्द्र मोदीले नेपालसँग नयाँ आयामको सम्बन्ध विस्तार गर्न यी कूटनीतिक कदम चालिरहेका छन् भन्नेहरू पनि छन्। विगतमा नेपालमा सरकार बन्नुपूर्व नेपाली नेता भारत धाउँथे। तर यसपटक भारतीय नेता नेपाल आए यो पक्ष भने गर्व गर्नलायक छ। तर भारत किन एकाएक नेपालप्रति यतिको आकर्षित भएको छ ? के भारतले ओलीसँग मात्र तत्कालका लागि सम्बन्ध सुधार गर्दै आफ्नो रणनीतिक उद्देश्य मात्र पूरा गर्न खोज्दैछ या नेपाललाई हेर्ने दृष्टिकोणमै सुधार गरेर सम्बन्धलाई नयाँ आयाम दिन खोजेको हो ? यी सन्दर्भको गहिराइमा पुग्न दक्षिण एसियाको भूराजनीति परिर्वतनलाई समेत केलाउनुपर्छ। भारत र चीनसितको सीमा विवादकै कारण सम्बन्धले उचाइ पाउन सकेको छैन। त्यसमा डोक्लाम मुद्दाले उसलाई अर्को तनाव थपेको छ। दक्षिण एसियामा चीनकै उपस्थितिले उसको प्रभाव घट्दै गएको छ। पाकिस्तान, श्रीलंका, बंगलादेश र नेपाल चीनको एक बेल्ट एक रोड परियोजनामा सहभागी भइसकेका छन् भने माल्दिभ्सले गत वर्ष चीनसँग खुला व्यापार सम्झौतामा हस्ताक्षर गर्यो। अफ्गानिस्तानसमेत चीनसँग नजिकिँदैछ। त्यसमाथि हिन्द महासागरमा चीनको नौ सैनिक गतिविधि बढ्दो छ। अर्कोतर्फ चीनको दक्षिण एसियाका देशहरूसँगको बर्सेनि व्यापार र लगानी बढ्दै गएको छ। यो पृष्ठभूमिमा नेपालमा निर्वाचन परिणाम सार्वजनिक भएलगत्तै भारतलगायत अन्तर्राष्ट्रिय अखबारमा भारतको पराजय र चीनको विजयका रूपमा समाचार आए। वामपन्थी एकतामा चीनको भूमिका रहेको र यसले नेपाललाई चीनको रणनीतिक खेमामा पुराउनेछ। यसरी चिनियाँ प्रभाव बढेको बेला नयाँ सरकार बनेपछि राष्ट्रपति सी जिनपिङ नेपाल आउन सक्ने या नेपालका भावी प्रधानमन्त्रीको पहिलो विदेश भ्रमण चीनबाट हुन सक्ने र यसले पहिलो भ्रमण भारतमा हुने परम्परा तोडिन सक्नेछ। यसो हुँदा चीनसँग नेपालले गर्न सक्ने मेगा प्रोजेक्ट सम्झौताले नेपालमा भारतको रणनीतिक उपस्थिति कमजोर बन्नेछ। त्यो भारतको हितमा हुने छैन। परिस्थिति अनुकूल नीतिगत निर्णय र कदम चाल्न नसक्दा छिमेकीमै आफ्नो स्वार्थ बिथोलिँदै गएको अवस्थामा भारत उभिएको छ। भारत र चीनबीचको डोक्लाम विवादले नेपाललगायतका छिमेकी देशहरू आफ्नो पक्षमा उभ्याउन कतिको महŒव छ भन्ने कुरामा भारतले ठूलो पाठ सिकेको छ। त्यसैले यसअघिको क्षति न्यूनीकरण वा नियन्त्रण गर्न नेपालले संविधान जारी गर्नुपूर्व जस्तो ढिलो नगरी अस्वाभाविक देखिए पनि नेपाललाई योभन्दा बढी चीनसँग नजिकिन दिनु हुँदैन भन्ने चाहनाका साथ मोदीको यी कूटनीतिक कदम भइरहेका हुन्। अर्को धारणा छ नेपाललाई आफ्नो अधीनमा राख्ने हरेक अस्त्र असफल भए। यसैले भारत विगतका गल्ती महसुस गरेर नयाँ आयामबाट सम्बन्ध अगाडि बढाउन खोज्दैछ। नाकाबन्दी लगाउनु गल्ती थियो। नाकाबन्दी लगाएकै कारण नेपालले चीनसँग व्यापार तथा पारवहन संन्धि गर्यो। चीन नेपालमा आयो। उत्तरतर्फ कनेक्टिभिटी बढाउने विषय नेपाली जनताका लागि प्रमुख मुद्दा बने। बेल्ट एन्ड रोड इनिसिएटिभ्स अगाडि बढाउने सम्बन्धमा चाहे सुशील कोइरालाको सरकार होस् चाहे केÞपी ओली र प्रचण्डको सरकार एकपछि अर्को गर्दै नेपाल अगाडि बढ्दैछ। यसलाई रोक्न सकिँदैन तर यसलाई सुस्त गर्दै आफ्नो रणनीतिक स्वार्थलाई प्रभाव नपर्ने तहमा पुर्याउनुपर्छ। अर्को भारतले रोक्न खोज्दाखोज्दै नेपाल र चीन संयुक्त सैन्य अभ्यास भयो। हामीले चाहे पनि नचाहे पनि नेपालले चीनसँग भौगोलिक पहुँच बढाउँदै गएको छ। भोलि रेल पनि आउनेछ। अब नेपाललाई आफूले चाहेजस्तो प्रभावमा राख्न सकिँदैन। अब विगतको जस्तो हरेक कदम भारत र नेपाल सम्बन्धका लागि प्रत्युत्पादक सावित हुनेछन्। यसैले नेपाली जनताको चेतना र स्वाभिमान स्तर भारतले चिन्न सकेन भने दुवै देशबीचको सम्बन्धमा स्थायी खाडल बन्नेछ। यो सन् २०१९ मा हुन गइरहेको निर्वाचनमा मोदीको आलोचकको लागि अझ ठूलो खुराक बन्नेछ। त्यसैले भारत परिवर्तित नेपाल र नेपालीसँग आपसी विश्वास र समानताका आधारमा सम्बन्ध राख्नुपर्छ भन्ने निचोडमा पुगेको छ। यसैको उपज हो भारतले नेपाल नीतिमा क्रमभंगता गर्दै सन् १९५० को सन्धि पुनः मूल्यांकन गर्न तयार भएको भन्ने छ। मोदीको यतिखेर कूटनीतिक पहल सराहनीय छ। यसले नेपाल र भारत सम्बन्धमा कस्सिएको अविश्वासको गाँठो खुकुलो पार्न मद्दत गर्नेछ। तर जनतामा रहेको तुष निवारण गर्न अझै व्यावहारिक तहमा रूपान्तरण देखाउन आवश्यक छ। किनभने भारतले इतिहासदेखि नै यस्तै नजिर बसाल्दै आएको छ। नरेन्द्र मोदीले नेबरहुड फस्ट् पोलिसी लिएपछि दक्षिण एसियाका देशहरूमा आशा जागेको थियो। अब भारतले आफ्ना छिमेकीहरूसँग समान सार्वभौमिकता र स्वतन्त्रताका आधारमा सम्बन्धको नयाँ संरचना स्थापित गर्नेछ भनेर। यही पृष्ठभूमिमा नरेन्द्र मोदीले नेपाल भ्रमणको बेला नेपालको संसद्मा गरेको सम्बोधनले नेपालीलाई उत्साह थपेको थियो। तर यसको ठीक विपरीत सोह्रबुँदेमा गुमेको आफ्नो रणनीतिक स्वार्थलाई नाकाबन्दीबाट फिर्ता लिन खोज्यो। जुन कदमले भारतको नेपालप्रतिको नियत प्रस्ट्यायो। चीनसँग भएको व्यापार तथा पारवहन सन्धिलगायत सम्झौता कार्यान्वयन हुन नदिन र चिनियाँ राष्ट्रपतिको नेपाल भ्रमण रोक्न ओली सरकार गिराउन भारतको हात रहेको विश्लेषण हुँदै आए। यी तमाम विषयले भारत नेपाल मामलामा ज्यादै विवादित हँुदै आयो। सुष्मा स्वराजले नेपालले निर्वाचन संम्पन्न गरेकोमा बधाइ त दिइन्, तर के भारतले नेपालको संविधानप्रतिको आफ्नो अडान त्यागेको हो ? नेपालको संविधान समावेशी छैन भन्दै अन्तर्राष्ट्रिय समुदायसमेतमा लबिङ गर्न पछाडि नपरेको भारतले त्यो अडान छोडेको होला ? त्यसो त स्वराजको नेपाल भ्रमण भइरहँदा नेपालको सीमा मिचिएका र भारतले नेपाली अदुवा रोकिएका समाचार आउँदै थिए। यसैले भारतले नेपाल नीतिमा परिर्वतन चाहेको हो कि होइन ? आगामी दिनमा उसले कस्तो व्यवहार देखाउँदै जाला। नेपाल र भारत सम्बन्धमा देखिने संघर्षको मुख्य कारण नेपाल एक सार्वभौम र स्वतन्त्र राष्ट्रको रूपमा भारतसँग सम्बन्ध चाहन्छ, तर भारत उही उपनिवेशवादी प्रभाव क्षेत्रको मान्यताअनुरूप हरेक क्षेत्रमा नियन्त्रण र कर्मचारीतन्त्रको चाहनाअनुसारको नेपाल नीति सञ्चालन गर्न चाहन्छ। नेपाल र भारतबीच बहुआयामिक सम्बन्ध हुदाँहुँदै भारतको यस्ता व्यवहारका कारण ती आयाम घायल हुँदै आएका छन्। बृहत् साझेदारीबाट प्राप्त हुने अवसर गुमिरहेका छन्। यसमा हाम्रा राजनीतिक नेतृत्वको समेत दोष छ। हाम्रा राजनीतिक नेतृत्वले नेपाल मामलामा भारतलाई हदैसम्मको स्थान दियो। भारत हाम्रो ठुल्दाइ हो, सत्तामा पुग्न उसको आशीर्वाद चाहिन्छ भन्दै खुलेआम दलाल गर्ने कुलतले नेपालको माइक्रो म्यानेजमेन्टमा भारत संलग्न हुँदै आएको छ। अतः नेपाल आर्थिक, राजनीतिक रूपमा उदीयमान विश्व खेलाडी चीन र भारतको बीचमा अवस्थित छ, जो नेपालका लागि ठूलो अवसर हो। तर दुई फरक राजनीतिक व्यवस्था भएका यी देशको क्षेत्रीय र विश्व नेता बन्ने प्रतिस्पर्धाको टकरावका कारण उत्पन्न हुने विश्व धु्रवीकरण र त्यसको प्रभावले नेपाललाई अझै जटिलता थप्दै जानेछ। नेपालले एकातर्फ ढल्किने र अर्कोतर्फ खतरा देख्ने असन्तुलित छिमेकी सम्बन्ध कायमै राखेमा छिमेकीहरूले हाम्रो भूमिमा एकअर्काविरुद्धको रणनीतिक उपस्थितिलाई कसिलो बनाउँदै लानेछन्। त्यसैले राजनीतिक नेतृत्वले कूटनीतिक दूरदर्शिता परिपक्व बनाउन आवश्यक छ। अब कुनै भवितव्य नभए ओली नै नेपालको प्रधानमन्त्री हुनेछन्। उनी विगतको अडानमा कतिको इमानदार रहलान्, जनताले मूल्यांकन गर्नेछन्। भारतको आगामी कदमले नै उसको नीति प्रस्टाउँदै जानेछ। अहिल्यै पूरै सकारात्मक हुने अवस्था छैन।"
वाम एकतापछिको नयाँ बाटो,"वामपन्थी एकताको गोरु कहिले ब्याउने हो र के पाउने हो अड्कल गर्न गाह्रो छ। तामझामसहित मञ्चबाट गरिएका घोषणाबाट वामप्रति आस्था राख्ने सर्वसाधारण जनता हौसिएका थिए। स्थानीय तह, प्रदेशसभा र प्रतिनिधिसभा निर्वाचनमा वामहरूका पक्षमा मतदान गरी उनीहरूले आफ्नो खुसी प्रकट पनि गरे। सुखद कुरा के छ भने केन्द्रीय सरकारको रूप जेजस्तो भए पनि स्थानीय तह र प्रान्तहरूमा वामपन्थी सरकार गठन भएका छन्। कुनै अप्रत्यासित विकासक्रम नभए र पार्टी एकताको अवस्था जेजस्तो भए पनि केन्द्रमा वाम सरकार बन्ने निश्चित देखिन्छ। परिवर्तनकामी जनताले आफ्नो धर्म पूरा गरेका छन्, अब जनताको विश्वासलाई मूर्तरूप दिने काम वाम पार्टीहरूका हातमा छ।विगतका आफ्ना आचरण, व्यवहार, मनोवृत्ति तथा स्वार्थबाट मुक्त हुन सकेछन् भने जनाकांक्षा तथा आवश्यकतालाई मूर्तरूप दिन र देशलाई बाह्य शक्तिहरूको ग्रहणबाट जोगाई शिशु संघीय गणतन्त्रलाई हुर्काउन कुनै तत्काल कठिनाइ देखिँदैन। आत्मविश्वासका साथ देशमा जनपक्षीय आर्थिक तथा सामाजिक सुधार, भ्रष्टाचारमुक्त र सुशासनयुक्त सरकार, विभेद र शोषणको अन्त्य, समतामूलक प्रजातान्त्रिक सरकारको निर्माण गर्न सकिने सम्पूर्ण आधार छन्। त्यसमा पनि सबभन्दा बलियो र विश्वासिलो आधार जनसमर्थन छ। अहिले वाम एकताको प्रश्न सञ्चार जगत्को मुख्य समाचार र जनजिब्रोको विषय भएको छ। तर यो वास्तवमा वाम एकता नभएर नेकपा एमाले र माओवादी केन्द्रबीचको एकता हो। तर एमाले र माओवादी केन्द्र संख्यात्मक र संगठनात्मक रूपमा प्रमुख पार्टी भएकाले यस एकताले नयाँ अवस्था सृजना अवश्य गर्नेछ। यद्यपि संयुक्त रूपमा निर्वाचन लडेर संयुक्त सरकार निर्माण हुन लागेको सन्दर्भमा पार्टी एकताको ढिलोचाँडोले त्यति महत्व राख्दैन। महत्वपूर्ण त सरकारको स्थायित्व र समाज परिवर्तनका लागि समाजवादउन्मुख नीति तथा कार्यक्रम, भ्रष्टाचारमुक्त प्रशासन र काला बजारियाहरूको पकडबाट बजारको मुक्ति हुन्। त्यस्तै गरिब तथा निमुखा शोषितपीडित जनताका लागि न्यायिक वितरण प्रणाली, शिक्षा, स्वास्थ्य, खाद्यसुरक्षा तथा सामाजिक सुरक्षाको ग्यारेन्टी गर्न यथार्थपरक कार्यक्रम तथा कार्यनीतिसहित राज्यसत्ताको सञ्चालनजस्ता विषय पनि महत्वपूर्ण छन्। यसका लागि सहमतीय आधारमा कार्ययोजनाको निर्धारण तथा कार्यान्वयन र नियमनका लागि संयुक्त संयन्त्रले पनि पुग्छ। नेपालका बहुसंख्यक जनता श्रमजीवी छन् र गरिबी तथा अभावमा बाँच्न विवश छन्। गरिबलाई न वादको त्यति ज्ञान हुन्छ न वर्गीय चेतनाको विकास नै। उनीहरूको तात्कालिक मूल चासोको विषय हुन्छ, अभावग्रस्थ जीवनबाट मुिक्त। समाजवादउन्मुख कार्यक्रम इमानदारी तथा दृढतासाथ जनताका पक्षमा लागू गर्न सकेमा मात्रै जनतालाई आर्थिक दरिद्रताको दलदलबाट मुक्त गराउन सकिन्छ। प्रमुख कुरा हो, सत्ताधारी कम्युनिस्टहरूले लक्षसापेक्ष कार्यनीति र कार्यदिशा निर्धारण गर्नु, वस्तुगत आधारमा विकास निर्माणका लागि आवधिक योजना निर्माण, कार्यान्वयनका सुपरिवेक्षण तथा अनुशासनात्मक परिपाटी लागू गर्न सक्नुपर्छ। त्यस्तो आर्थिक आधार परिवर्तन र विदेश नीतिमा संयुक्त सोचसहित संगठित रूपमा सत्ता सञ्चालन हुन सके मात्रै सरकार सफल हुनेछ। यस कामका लागि एउटै कमान, झन्डा तथा विधानअन्तर्गत चल्ने पार्टी निर्माण हुन सके अत्यन्त राम्रो नभए आआफ्ना झन्डा, विधान तथा नेतृत्व कायम राख्दै सत्ता सञ्चालनका लागि सामूहिक नेतृत्व तथा कार्यान्वयनका लागि संयुक्तरूपमा कार्यकर्ता परिचालनको परिपाटीको विकास र अभ्यासबाट पनि लक्ष प्राप्त गर्न सकिन्छ। तर यसमा निष्ठा र विश्वासको आवश्यकता पर्छ। हाम्रो जनआन्दोलन र क्रान्तिको इतिहास हेर्ने हो भने आन्दोलनहरू प्रमुख रूपमा राजनीतिक नारामा भएका छन्। ००७ सालमा जहानियाँ शासनविरुद्ध प्रजनतन्त्रका लागि ०४६ सालको संयुक्त जनआन्दोलन निरंकुश पञ्चायती व्यवस्थाको अन्त्य र पुनः प्रजातन्त्र प्राप्तिका लागि, ०६२६३ को जनक्रान्ति भिन्न परिवेशमा र अमिल्दा तीन विचारधाराका शक्तिहरूको संयुक्त अभियानअन्तर्गत लडिए। ०६२६३ को आन्दोलन प्रारम्भमा निरंकुशताको अन्त्य गर्ने एकमात्र साझा राजनीतिक नारामा केन्द्रित थियो। पछि आन्दोलनकै क्रममा मधेस आन्दोलनसम्म पुग्दा आन्दोलनको लक्ष्य गणतन्त्र, संघीयता र समावेशीता जस्ता केन्द्रीकृत राजतन्त्रात्मक सामन्ती व्यवस्थाको अन्त्य हुन पुग्यो। कांग्रेस, एमाले र सशस्त्र संघर्ष गरेका माओवादीका फरकफरक विचार पद्धति भएकाले राजाहरूका निरंकुशता समाप्त गर्ने एक मात्र साझा राजनीतिक नाराबाहेक आर्थिक, सामाजिक, राजनीतिक परिपाटीबारे साझा नारामा पुग्न सक्ने सम्भावना पनि थिएन। जनता पार्टीबीचको एकताले गर्दा प्रजातन्त्र प्राप्त भए सबथोक सुध्रिन्छ, पाइन्छ भन्ने विश्वाससहित आन्दोलनमा ओर्लिएका थिए। तर आन्दोलनपछिका वर्षहरू पार्टीहरूबीचको राजनीतिक द्वन्द्व र सत्ता स्वार्थको संघर्षमा बिते। अस्थिरता र बेथितिको त्यस अवस्थामा देशमा मौलाउँदै गएको राजनीतिक तथा प्रशासनिक ठालुतन्त्र तथा साम्राज्यवादीहरूको नवउदारवादको चक्रव्युहभित्र निर्धक्क फस्टाएको भ्रष्टाचार, तस्करी, कालोबजारी, भूमिगत अर्थतन्त्र, प्रशासनिक र राजनीतिक नेतृत्वको भ्रष्टाचारी सिन्डिकेटको मारमा जनता परिरहेका छन्। जनताका संविधानप्रदत्त शिक्षा, स्वास्थ्य, सामाजिक सुरक्षा, खाद्यसुरक्षाजस्ता मौलिक अधिकार कुण्ठित छन्। देश नवउदारवादको चंगुलमा फस्दै गएको छ र श्रम गरेर बिहानबेलुकाको जोहो गर्ने जनता गरिबीको असह्य मारमा परेका छन्। यस अवस्थामा कम्युनिस्टहरूले सत्ता प्राप्त गरेका छन्। अब समाज परिवर्तनका लागि ठोस आर्थिक सामाजिक कार्यक्रमको आवश्यकता छ। अहिले त्यस्तो गर्न सकिने अवस्था पनि छ। तर भविष्यमा हुने क्रियाकलाप हेर्नैपर्छ। हामी आफ्नो राष्ट्रिय विशिष्टतासहितको समाजवादउन्मुख बाटो लिन सक्छौं तर त्यस्तो राज्यसत्तामा श्रमजीवी जनताको पकड र कम्युनिस्टहरूको नियन्त्रण हुनु सबैको साझा चरित्र हो। सत्ता परिवतनको क्रान्तिकारी कार्यभार आन्दोलनकारी जनताले सत्ता प्राप्त गरेकै विन्दुमा पूरा हुन्छ तर आमूल सामाजिक परिवर्तनको क्रान्तिकारी कार्यभार त्यसै विन्दुबाट सुरु हुन्छ। कम्युनिस्टहरूका लागि त्यो कार्यभार पूरा गर्ने चरण सुरु भएको छ। यो एक दिन वा कुनै एउटा निश्चित विन्दुमा सम्पन्न हुने कार्यभार होइन। यसले लामो, सचेत, उद्देश्य लक्षित निरन्तर परिवर्तनको माग गर्छ र लामो चरण पार गरेर मात्र त्यस्तो कार्यभार सम्पन्न हुन्छ। आमूल परिवर्तनसहितको गुणात्मक रूपमा नयाँ संरचना निर्माण नै क्रान्तिको सम्पन्नता हो। यो नै क्रान्तिको निरन्तरता र निरन्तर क्रान्तिको सार हो। विगतको अनुभवबाट के देखिन्छ भने हाम्रोजस्तो कुनै पनि देशले तानाशाही राज्यसत्ता समाप्त गरी जनतन्त्र स्थापना गरेपछि सोझै गैरपुँजीवादी समाजवादउन्मुख विकासको बाटो समात्न सक्छन्। समाजवादउन्मुख राज्यसत्ता राष्ट्रिय जनवादी क्रान्तिको चरण हो र यसले अगाडि सार्ने कार्यक्रम साररूपमा नै जनतान्त्रिक भएको हुँदा तिनले बहुमत जनताकोे चाहना व्यक्त गर्छन्। यसबाट क्रान्तिकारी जनताको प्रजातान्त्रिक अधिनायकवाद (राज्यसत्ता) कायम गर्ने अवस्था सधैं जीवित रहन्छ किनकि क्रान्तिको उभारले विकासको दिशामा फड्को मार्न सामाजिक मनोविज्ञानको निर्माण गरेको हुन्छ। यस्तो क्रान्तिले विगतको सत्ता र अवस्थालाई समाप्त गरी नयाँ सत्ताको जग बसालेको हुन्छ, जुन आफ्नो सार, रूप र लक्षमा विगत भन्दा भिन्न हुन्छ र सजिलै जनसमर्थन प्राप्त गर्न सक्छ। हाम्रो तात्कालिक लक्ष सामाजवादउन्मुख राज्यसत्ता निर्माण गर्नु हो। यो समाजवादपूर्वको संक्रमणकालीन राज्यसत्ताको रूप हो। विगतका अनुभवले के देखाउँछ भने विभिन्न देशमा त्यहाँको सामाजिक अवस्था, विकासको स्तर, सत्तासीन शक्तिहरूको चरित्र, वैचारिक आधार आदि कारणले यसका रूप भिन्नभिन्न हुन सक्छन्। विगतमा विकासोन्मुख तथा नवस्वाधीन देशहरूले अपनाएका पिपुल्स डेमोक्रेसी, न्युडेमोक्रेसी, नेसनल डेमोक्रेसीजस्ता राज्यसत्ताहरू यसका उदाहरण हुन्। हाम्रो आजको अवस्था र विश्व परिवेशमा अपनाउन सकिने समाजवादउन्मुख राज्यसत्ताका स्वरूप हामीले नै निर्धारण गर्नुपर्छ र हाम्रो समाजवादोन्मुख सत्ताको स्वरूप र तिनका कार्यक्रमबीचको भिन्नता रेखांकित गर्न आवश्यक हुन्छ। यद्यपि यी सबैको सार गैरपुँजीवादी विकासको बाटो भएर समाजवाद निर्माणका भौतिक तथा वैचारिक आधार तयार गर्नु नै हो। तब मात्र हामी आफ्नो राष्ट्रिय विशिष्टतासहितको समाजवादउन्मुख बाटो लिन सक्छौं। तर त्यस्तो राज्यसत्तामा श्रमजीवी जनताको पकड र कम्युनिस्टहरूको नियन्त्रण हुनु सबैको साझा चरित्र हो। समाजवादउन्मुखता वा गैरपुँजीवादी विकास गर्ने बाटोको सफलता समाजको आमूल परिवर्तनका लागि राज्यसत्ताद्वारा गरिने क्रियाकलापसँग सोझै जोडिएका हुन्छन्। यसभित्र सामाजिक, आर्थिक, राजनीतिक, सांस्कृतिक परिवर्तनका पक्ष जोडिएका हुन्छन् र पुरानो राज्यसंयन्त्रको परिवर्तन र नयाँको निर्माण, राज्यसंयन्त्रका सम्पूर्ण अंगहरूको कार्यशैली तथा संस्कृतिमा परिवर्तन जस्ता यावत् कुरा पर्छन्। विगतका अनुभवले के प्रमाणित गरेको छ भने राष्ट्रिय जनवादको निर्माण समाजवादउन्मुख संक्रमणकालीन अवस्थाका लागि आधारभूत आवश्यकता हो। यो बाटो नै क्रान्तिलाई समाजवादतिर लैजाने सामान्य नियम पनि हो। आज हामीले आफ्नो विगत दस वर्षको इतिहास र वर्तमान अवस्था केलाउन आवश्यक छ। क्रान्तिपछिको विगत १० वर्षको अवधिमा सत्तामा रहँदा वा सत्ताको निर्णायक शक्तिका रूपमा रहँदा राज्यसत्ताको रूप र सारमा परिवर्तनका लागि किन प्रयास गर्न सकिएन ? ती सरकार कम्युनिस्टहरूको नेतृत्वका वा निर्णायक समर्थनका थिए र संसद्मा कम्युनिस्टहरूको सशक्त उपस्थिति थियो। अहिले वामहरूकै दबाबमा राज्यसत्ताको चरित्र समाजवादउन्मुख भनेर लेखिएको छ र सरकार स्थानीय तहदेखि केन्द्रसम्म वामहरूका हातमा छ। यस अवस्थामा अब हामी कसरी अगाडि बढ्छौं ? विगतको इतिहास दोहोर्याउँछौं वा त्यसबाट पाठ सिकेर अगाडि बढ्छौं ? यो महत्वपूर्ण विषय हो। समाजवादउन्मुख राज्यसत्ता निर्माणको प्रमुख वाहक शक्ति कम्युनिस्टहरूको नेतृत्वमा गठित हुने अग्रगामी क्रान्तिकारी वर्ग तथा समूहहरूको राष्ट्रिय जनवादी सरकार हो। त्यसका लागि अवस्था अनुकूल छ, चाहिएको छ त केवल मानसिकता र लक्षप्रतिको समर्पण। समाजवाद न त कतैबाट आयात गरिने कुरा हो, न यसको जन्म शून्यबाटै हुन्छ। यो प्रत्येक देशका श्रमजीवी जनताले आफ्नो सामाजिक विकासको निश्चित ऐतिहासिक चरणमा आफैंले निर्माण गर्नुपर्ने कुरा हो। यसका लागि उत्पादकत्वको उच्च विकास, औद्योगिक तथा प्राविधिक आधारको निर्माण, उच्च आर्थिक विकास तथा वर्ग सचेत राजनीतिक चेतनासहितको संगठित श्रमिक वर्गको आवश्यकता पर्दछ। यो अवस्था सृजना गर्न अहिले वामहरूबीच कम्तीमा पनि कार्यक्रम र कार्यदिशामा एकत्व कायम गरी संगठित अभियान पहिलो आवश्यकता हो। यसको वरिपरि अरू संगठित वा असंगठित प्रगतिशील शक्तिहरू समेटिनेछन्। अहिले एमाले र माओवादी केन्द्रबीचको एकताले पूर्णता पाउन लागेको छ। यो सकारात्मक सोच हो। तर यसले व्यावहारिक रूप लिनुपर्छ। एकता होला, तर विगतले देखाएको छ एकतापछि व्यवहारमा कमीकमजोरी देखिन थाल्छन्, यो स्वाभाविक पनि हो। एकतालाई निरपेक्ष अर्थमा लिनु हुँदैन। एकताको प्रश्नलाई समयसापेक्ष र अवस्थासापेक्ष लिनुपर्दछ। नेपाल नयाँ चरणमा प्रवेश गरेको छ। यसले वाम एकताको माग गरेको छ र आजको विश्व परिस्थितिमा यहाँ प्राप्त गरिने यस्तो एकताले विश्व आन्दोलनलाई नयाँ सन्देश दिन सक्छ। हाम्रा लागि त यो फलदायी हुने नै छ।"
उत्तरको सुन्दरी कूटनीति,"उत्तर कोरियाका २२ जना ओलम्पियनहरू दक्षिण कोरियाको प्योङयाङको प्रतिस्पर्धामा उत्रँदै गर्दा उनीहरू एक्लै रहने छैनन्। उनीहरूसँगै दुई सय तीस उत्तर कोरियन युवतीसमेत हुनेछन्। युवतीमध्ये प्रायः सबैको उचाइ पाँच फिट तीन इन्चको छ। उनीहरूलाई उत्तर कोरियन राज्यले सुन्दरी ठान्छ। पश्चिमा सञ्चारमाध्यमले यी युवतीलाई सुन्दरताका सेना उपनाम दिने गरेको छ। यता, दक्षिण कोरियामा उनीहरू सुन्दरी चियरलिडर का रूपमा चित्रित छन्। उनीहरूमध्ये धेरै विद्यार्थी हुन्। उनीहरूको सांगीतिक क्षमता, शारीरिक सुन्दरता र त्यहाँको पार्टीप्रति बफादारीका कारण उत्तर कोरियाका उच्च घरानियाँ परिवारबाट यी युवती छानिएर यता उतारिएका हुन्। यी युवतीलाई त्यहाँको राज्यले आफ्नो राज्यको उत्कृष्ट रूप अथवा स्वरूप विश्वलाई देखाउनुपर्दा र अन्य विशेष अवसरमा परिचालन गर्ने गर्छ। रूपवती युवतीलाई उत्तर कोरियाको प्रतिनिधिका रूपमा प्रयोग गर्ने चलन नौलो होइन। चियरलिडरका साथसाथै उत्तर कोरियाको प्रतिनिधित्व गर्ने मोरानबाङ ब्यान्ड नामको युवतीहरूको मात्रै एउटा सांगीतिक समूह पनि छ। मोरानबाङका सबै सदस्य किम जोङ उन आफैं चयन गर्छन्। विदेशी पैसा संकलन गर्ने उद्देश्यले चीनलगायत संसारका विभिन्न भागमा उत्तर कोरियन राज्यले रेस्टुराँसमेत चलाएको छ। त्यस्ता ठाउँमा मान्छेहरू खाना खानभन्दा पनि उत्तर कोरियाका सुन्दर युवतीसँगको निकटता, रात्री समयमा तिनको गीतनृत्यका हेर्नसुन्न जान्छन्। उत्तरको सरकारको लागि सुन्दर अनुहार महत्वपूर्ण सम्पत्ति हो र त्यसका लागि उत्तरका नागरिक राज्यका तर्फबाट प्रयोग हुन बाध्य छन्। यसमा अनौठो मान्नुपर्ने कुरो छैन। तर दुःखद के छ भने बाहिरी विश्व र खासगरी दक्षिण कोरियाले समेत राज्य प्रवद्र्धित उत्तरको लैंगिक विभेद स्विकारेकोअँगालेको छ। तर खासमा दक्षिण कोरियाकै कारण उत्तर कोरियन चियरलिडरहरूको बारेमा अन्तर्राष्ट्रले ख्याल पाएको हो। सन् २००६ मा पुसान विश्वविद्यालयमा आयोजित एक कार्यक्रममा तत्कालीन दक्षिण कोरियाली राष्ट्रपति किम दाय जुङले एक कथाको स्मरण गरेका थिए : पुसान सहर आयोजक रहेको सन् २००२ को एसियन गेममा धेरै मान्छेको सहभागिता नहोला भनेर पुसानका मेयर चिन्तित थिए। मेयरले उत्तरका एथलेट्सहरू कार्यक्रममा ल्याएर सबैको ध्यान खिच्ने आइडिया ल्याए; किम दाय जुङले उनको कुरा माने र उत्तरका तत्कालीन राष्ट्रपति किम जोङ इलका लागि विशेष दूत पठाएर माथिबाट खेलाडी र चियरलिडर पठाउन आग्रह गरियो। चियरलिडरहरू कोमलांगी युवती हुनुपर्छ, किम दाय जुङले उतिखेर भनेका रहेछन्। किम जोङ उनले दक्षिणका राष्ट्रपतिको आग्रह माने र ठ्याक्कै भनेजस्तै दुई सय अठासी युवती दक्षिण पठाए। चियरलिडरहरू कोमलांगी युवती हुनुपर्छ, किम दाय जुङले उतिखेर भनेका रहेछन्। किम जोङ उनले दक्षिणका राष्ट्रपतिको आग्रह माने र ठ्याक्कै भनेजस्तै दुई सय ८८ युवती दक्षिण पठाए। जुङले उक्त प्रयासबाट आफू साह्रै खुसी भएको, त्यस समयका युवती धेरै सुन्दर भएको र कार्यक्रम पनि सफल भएको र पुसान सहरले त्यतिखेर टन्न पैसा कमाएको कुरा राख्दानराख्दै विद्यार्थीले तालीको गडगडाहट गरे। दक्षिण कोरियाका मिडियाले पनि उत्तरका युवतीलाई उनीहरू गाउँका किसानका छोरी भए झैं गरी उनीहरूको शुद्धता र निर्दोष सुन्दरता को बखान गरेको छ। उत्तर कोरियन चियरलिडरप्रतिको दक्षिणको लगाव उत्तर कोरियन युवतीप्रति उनीहरूको दृष्टिको सूचक पनि हो। यो दृष्टिले ती युवतीलाई दुर्लभ, अवर्णनीय र उनीहरूको सरलपना मा आकर्षण देख्छ। विगतका भ्रमणमा पनि दक्षिण कोरियाली मिडियाले उत्तरी युवतीलाई राजधानी प्योङयाङका सहरी युवती होइन, गाउँले युवतीका रूपमा चर्चा गर्दै तिनको शुद्धता र निर्दोष सुन्दरता को चर्चा गरेका छन्। आजको दिनमा प्लास्टिक सर्जरी दक्षिण कोरियाको सबैभन्दा ठूलो व्यापारमध्ये एक हो। सोही कारणले यसविपरीत उत्तर कोरियाका महिलालाई वास्तविक कोरियन सुन्दरताको प्रतिनिधिका रूपमा लिइने गरिन्छ। उसो त कोरियाका अभिजात वर्गमा पनि प्लास्टिक सर्जरीको पर्याप्त प्रचलन छ। गत बिहीबार उत्तरका चियरलिडरहरू आएको केही घन्टामा दक्षिणी समाचारमा तिनका तस्बिर आउन थालेका थिए। तर उत्तर कोरियाको लिपस्टिक कूटनीति कुनै बेला जति प्रभावकारी थियो, आज उति छैन भन्ने केही संकेत देखिएका छन्। २००५ मा चियरलिडरहरू दक्षिणकोरिया आएको १३ वर्ष पुग्दै गर्दा तिनीहरूको दुर्लभ आकर्षणमध्ये केही कुरा खस्किँदो छ। अहिले ३० हजार भगौडा उत्तर कोरियालीहरू दक्षिण कोरियामा बस्छन्। तिनले उत्तरप्रतिको कतिपय रहस्यको भावनाको उद्घाटन गर्ने काममा सहयोग गरेका छन्। ठीक यति नै खेर दक्षिणका टेलिभिजन रियलिटी सोहरूमा डिफेक्टर ब्युटी भनिने उत्तरबाट आएका युवतीहरूको सहभागिता र द ब्याचलर प्रकारका जोडी खोज्ने अवसरहरूले उत्तर निर्दोषहरूको भूमि हो भन्ने अवधारणा खण्डित गर्न योगदान पुर्याएका छन्। दक्षिण कोरियाको नयाँ पिढीले उत्तरबारे धेरै जानकारी पाएका छन् तर एकीकृत कोरियाका बारेमा उनीहरू अझै थकित छन्। उत्तरका चियरलिडरले भने एकीकृत कोरिया धारणाको प्रतिनिधित्व गर्छन्। नयाँ पीढी लैंगिक रूपमा विभेदकारी डाइनामिक्सका बारेमा थप जागरुक पनि छन् : कोरियन नयाँ पुस्ता यस्ता विषयमा रुष्ट छन्। उदाहरणका लागि दक्षिण कोरियाको महिला हकी टिममा अन्तिम समयमा आएर उत्तर कोरियाका १२ खेलाडी थप्नकै लागि अन्य १२ दक्षिणी खेलाडीको भाग खोसियो। राजनीतिको लागि दक्षिणका खेलाडीको सपना तुहाइयो। संसारभर लैगिक हिंसाविरुद्ध मिटु अभियान चलेका छन् र कोरियामा अक्टोबर २०१६ मा भएको महिला हिंसाको प्रतिनिधित्व गर्ने एक घटनाका आधारमा यस्ता अभियान मौलिक रूपमा पनि चलेका छन्। तर अझै पनि मोरानबोङ समूहको प्रतिनिधित्व गरेर दक्षिण आइपुगेकी सु श्री हिङ सोङ वोलको भ्रमणमा दक्षिणका मान्छेहरूको अति आकर्षण र प्रतिक्रियालाई कुनै संकेत मान्ने हो भने प्योङयाङ परिवारबाट यता आएकी सुन्दर युवतीले अहिले पनि कुनै चिन्ता लिनु पर्दैन। वोल उत्तर कोरियन प्रतिनिधिमण्डलको अंगका रूपमा दक्षिणको राजधानी सिओलमा गत २१ तारिखमा दुई दिनका लागि आइपुगेकी थिइन्। तिनी दोस्रो भ्रमणका लागि फेरि दक्षिण आइन्। उनको आगमनको विषयलाई दक्षिणमा यति उछालिएको छ कि यहाँका मिडियाले ह्युन सोङ वोल सिन्ड्रोम नामक शब्दावली नै जन्माएका छन्। धेरैजसो मिडिया कभरेजमा बोलको लुगा, शरीरहाउभाउको व्याख्या छ : फ्याउरोको छालाभुत्लाले बनेको पछ्यौरा, गाढा कोट, चम्किला आँखा र उनको प्रभावशाली मुस्कान। टेलिभिजन समाचारहरूले उनको अनुहारनजिक क्यामेरा लगेर उनको अनुहार निरन्तर देखाए। सम्भवतः उनले केहीकेही नबालेका कारण पनि त्यसो गरिएको हुन सक्छ। उनको देशले उनलाई विदेशी क्यामेराहरूले खिच्ने सबैभन्दा महŒवपूर्ण व्यक्तिका रूपमा चुनिएका कारण पनि उनी नबोलेकी हुन सक्छिन्। यसो गरेर उनी प्रिय देखिन चाहन्छिन् र आफ्ना खेलाडीहरूजति नै खेलको शुभारम्भ समारोहमा एउटै झन्डामुनि गोलबद्ध भएर पिक्चर पर्फेक्ट देखिए पनि उत्तर कोरियाले न्युक्लियर परीक्षण गरेको मात्रै पाँच महिना भएको छ। (न्युयोर्क टाइम्सबाट अनूदित)"
"प्रधानमन्त्रीकप भलिबल सुरु, एपीएफ र न्यु डायमण्ड विजयी","नेपालगन्जः नेपालगन्जमा पाँचौ प्रधानमन्त्रीकप अन्तराष्ट्रिय महिला भलिबल प्रतियोगिता बिहीबारदेखि सुरु भएको छ । फागुन सात गतेसम्म सञ्चालन हुने प्रतियोगितामा बंगलादेश, भारत र नेपालका पाँच गरी सातवटा टिम सहभागी छन् । प्रतियोगिताको पहिलो दिन दुईवटा टिमले आफ्नो विजय सुरु गरेका छन् । पहिलो दिन शिवम् न्यु डायमण्ड र सशस्त्र प्रहरीको एपीएफ टिम विजयी भएका छन् । पहिलो खेलमा शिवम् न्यु डायमण्डले नेपाल पुलिस क्लबलाई पराजित गरेको छ । पुलिसलाई २५१९, २५१४ र २७२५ को सोझा सेटमा हराएको हो । त्यस्तै दोस्रो खेलमा बंगलादेशको इफान ग्रुप क्लवलाई शसस्त्र प्रहरीको एपीएफले पनि २५ ९, २५७ र २५११ को सोझो सेटमा हराएको आयोजक बाँके जिल्ला भलिबल संघले जनाएको छ । प्रतियोगिताको उद्घाटन गर्दै बाँके क्षेत्र नम्बर तीनका प्रतिनिधिसभा सदस्य नन्दलाल रोकायाले प्रधानमन्त्रीकप महिला भलिबल प्रतियोगिता अन्तराष्ट्रियकरण गराएकोमा आयोजकलाई धन्यवाद दिँदै खेल नेपालगन्जको गौरव भएको बताए । निरन्तर पाँच वर्षदेखि प्रतियोगिता हुँदैं आएको छ, अहिले अन्तराष्ट्रियकरण भएको छ उनले भने, यसले हामी सबैलाई गौरवान्वित बनाएको छ, यसले अन्तराष्ट्रिय स्तरका प्रतियोगिता गर्न हामी सक्षम छौं भन्ने सन्देश दिन पनि सफल भएको छ । प्रतियोगिताको सद्भावना दुतका रुपमा नेपालगन्ज आएकी मिस नेपाल निकिता चण्डकले महिलाको प्रतियोगिता सद्भावना दुतको रुपमा सहभागी हुन पाउनु राम्रो अवसर भएको बताइन् । उनले प्रधानमन्त्रीकपले आफ्नो कार्यक्षेत्र विस्तार गराएकोमा आगामी दिनमा एशियाली देशलाई सहभागी गराउनेतर्फ आयोजकले सोच्नुपर्ने बताइन् । यो खेल अन्तराष्ट्रियकरण भएको छ, आगामी दिनमा यसको दायरा पनि बढाउन हामी सबैको पहल हुनेछ, उनले भनिन् । यस्तै नेपालगन्ज उपमहानगरपालिकि उपमेयर उमा थापामगरले नेपालगन्जलाई खेल नगरीका रुपमा विकास गर्ने बताइन् । बजेट विनियोजन गर्दा आफूुहरुले पूर्वाधारपछि खेल क्षेत्रलाई प्राथमिकता दिएको भन्दै छिट्टै नेपालगन्जको पहिचान नै खेलकुदको केन्द्रका रुपमा स्थापित हुने दाबी गरिन् । आयोजक बाँके भलिबल संघका जिल्ला अध्यक्ष टीएस ठकुरीले निकै मेहनतका कारण पाँचौं संस्करणसम्म त्रिदेशीय सहभागीता बनाउन सफल भएको बताए । उनले आगामी दिनमा खेलको स्तरवृद्धिका साथै समेट्ने क्षेत्र पनि विस्तार गर्ने उल्लेख गरे । पूर्व प्रधानमन्त्री स्वर्गीय सुशील कोइराला प्रधानमन्त्री भएको समयमा उनको सम्मानका लागि भन्दै गृहनगर नेपालगन्जमा प्रधानमन्त्रीकप महिला भलिबल प्रतियोगिता स्थापना भएको थियो । स्थापनाकालदेखि नै निरन्तर पाँचौं संस्करणसम्म सफलतापूर्व खेल सम्पन्न भएकाले आगामी दिनमा सहभागीता बढाउँदै लैजाने आयोजकले जनाएको छ । लिक कम नकआउटमा सञ्चालित प्रतियोगितामा नेपाल एपिएफ क्लब, नेपाल पुलिस क्लब, पश्चिमाञ्चल, आयोजक टिम, विदेशी टिममा बंगलादेश र भारत देहरादुनको टिमको सहभागीता रहेको छ । प्रतियोगिता फागुनको ७ गते सम्म चल्नेछ । प्रतियोगितामा विजेताले दुई लाख, उपविजेताले एकलाख र तेस्रो हुनेले ५० हजार रुपैयाँ पाउनेछन् । यस वर्ष देखी प्रतियोगिताको प्रत्यक्ष प्रसारण डिस होम मिडियाको एक्सन स्पोर्टसले गर्नेछ ।"
नेपाललाई युएईले दियो २७८ रनको चुनौती,"काठमाडौँः नामिबियामा जारी आईसीसी विश्व क्रिकेट लिग डिभिजन२ अन्तरगतको अन्तिम खेलमा नेपालले युएईबाट २७८ रनको चुनौती पाएको छ । टस जितेर पहिले ब्याटिङ रोजेको युएईले ४ विकेटको क्षतिमा पुरै ५० ओभर खेल्दै २७७ रन बनाएपछि नेपालले कठिन लक्ष्य पाएको हो । युएईका लागि गतिलो स्कोरमा पुर्याउने क्रममा अस्फाक अहमदले १२३ बलको सामना गर्दै ११४ रनको विस्फोटक पारी खेले । त्यसपछि कप्तान रोहन मुस्ताफाले अर्धशतकीय पारी खेल्दै ७४ बलमा ५१ रन बनाउन सफल भए । नटआउट रहेका रमिज सहजादले ४६ बलमा ४१ रनको पारी खेले । त्यसैगरी शाहीमान अनवरले २४ बलमा ४० रनको विस्फोटक पारी खेले । नेपालका लागि सोमपाल कामी, सन्दीप लामिछाने र बसन्त रेग्मीले समान ११ विकेट लिन सफल भए । नेपालले बुधबार भएको क्यानडाविरुद्धको खेलमा अन्तिम बलमा जित निकाल्दै डिभिज १ मा बढुवा र विश्वकप छनोट खेलमा स्थान पक्का गरिसकेको छ ।"
पारस खड्काको पाँच छक्का : ८० रन बनाए,काठमाडौं : नामिबियामा जारी आईसीसी विश्व क्रिकेट लिग डिभिजन२ अन्तरगतको अन्तिम खेलमा नेपाल नेपालका कप्तान पारस खड्काले पाँच छक्का प्रहार गरेका छन् । युएईले दिएको २७८ रनको लक्ष्य पछ्याउने क्रममा कप्तान पारस खड्काले पाँच छक्का र तीन चौकाको मद्दतमा ८३ बलमा ८० रन बनाएका छन् । नेपालले अहिले ४२ औँ ओभरको समाप्तिमा पाँच विकेटको क्षतिमा २१८ रनमा खेलिरहेको छ । अहिले कप्तान पारस खड्का र रोहित कुमार ब्याटिङमा छन्।
पाथीभरा म्याराथनको उपाधि कुलुङलाई,"ताप्लेजुङ : हिमालयन गाइड्स पाथीभरा म्याराथन २०७४ को उपाधि सेलुखुम्बुका सुमन कुलुङले जितेका छन्।फुङलिङ बजारदेखि पाथीभरा मन्दिरसम्मको ४७ किलोमिटर दूरी उनले ४ घण्टा १९ मिनेट ५० सेकेण्डमा पार गरे। नेपाली सेनाका वेदबहादुर सुनुवार र तीर्थबहादुर तामाङ क्रमशः द्धितिय र तृतिय भए। सुनुवारले ४ घण्टा २१ मिनेट ५८ सेकेण्ड र तामाङले ४ घण्टा २७ मिनेट ४४ सेकेण्डमा निर्धारित दूरी पार गरे। सुनुवार अघिल्लो पटकका विजेता पनि हुन्। १ हजार ८ सय ४० मिटर उचाईको सदरमुकाम फुङलिङ देखि ३ हजार ७ सय ९४ मिटर उचाईको पाथीभरा मन्दिरसम्म म्याराथनको रुट रहेको थियो।यसैबीच महिला हाफ म्यारथनमा भने नेपाल आर्मीकी चन्द्रा रावत प्रथम भइन्। रावतले फुङलिङ बजार देखि पाचीभरा क्षेत्रको भालुगौंगेसम्मको २३ किलोमिटर दूरी ३ घण्टा ३५ मिनेट ५८ सेकेण्डमा पार गरिन्। सोलुखुम्बुकी पुर्णीमाया राई ३ घण्टा ४६ मिनेट ४० सेकेण्डमा दौड पूरा गर्दै द्वितिय भइन्। आर्मीकै रेजिना भण्डारी र राममाया बुढा क्रमशः तृतिय र सान्त्वना भए। भण्डारीले ३ घण्टा ५० मिनेट ४२ सेकेण्ड र बुढाले ३ घण्टा ५० मिनेट ४३ सेकेण्डमा निर्धारित दूरी पार गरे। यो वर्ष खुलातर्फको उपाधि बिजेतालाइ १ लाख ५१ हजार द्वितियलाई १ लाख ११ हजार, तृतियलाई ५१ हजार पुरस्कार दिइने छ। महिला हाफतर्फ उपाधि बिजेताले ८१ हजार उपविजताले ५१ हजार र तृतीयले ३१ हजार पुरस्कार प्राप्त गर्नेछन।सबैलाइ थप १ सय ११ रुपैंया रहेको छ। १० औं स्थानसम्म हुनेलाइ पाँच हजार नगद सहित सम्मान गरिने छ।म्याराथनतर्फ पुरस्कारसहित सम्पूर्ण खर्चको प्रायोजन हिमालयन गाइड्सका प्रबन्धक इश्वरी पौडेलले गरेका छन्।"
पारस खड्काको सेन्चुरीले पनि नेपाल जोगिएन : युएईसँग सात रनले पराजित,काठमाडौं : कप्तान पारस खड्काको सतकीय पालीका बाबजुद नेपाल अन्तर्राष्ट्रिय क्रिकेट काउन्सिल (आईसिसी) विश्व क्रिकेट लिग डिभिजन दुईमा दोस्रो स्थानमा रोकिएको छ। बिहिबार भएको डिभिजन दुईको फाइनल खेलमा नेपाल संयुक्त अरब ईमिरेट्स (यूएई) सँग सात रनको झिनो अन्तरले पराजित हुन पुग्यो। यो सँगै नामिबिया भने डिभिजन दुईको विजेता टोली बन्यो। यस अघिनै पक्का गरीसकेको डिभिजन एक र क्रिकेट विश्व कपको अन्तिम चरणको छनोट प्रतियोगिताको यात्रामा भने यो खेलको नतिजाले कुनै असर पार्ने छैन। नामिबियाको वान्डेरर्स क्रिकेट मैदानमा टस जिती पहिले ब्याटिङमा आएको यूएईले निर्धारित ५० ओभरमा चार विकेट गुमाउदै दुई सय ७७ रनको योगफल खडा गरेको थियो। जवाफी ब्याटिङमा आएको नेपालले निर्धारित ५० ओभरमा आठ विकेट गुमाउदै दुई सय ७० रन मात्रै जोड्न सकेपछि पराजित हुन पुगेको हो। लक्ष्य पछ्याउने क्रममा कप्तान पारसले सुरुवातबाटै उत्कृष्ट प्रदर्शन गरे पनि अन्य खेलाडीले उनलाई साथ दिन सकेनन्। पारसले एक सय तीन बलमा अविजित रहदै एक सय १२ रनको सतकीय पाली खेले। पारसले आफ्नो पालीमा आठ छक्का र तीन चौका प्रहार गरे। पारसले दीपेन्द्र सिंह ऐरी (३५) सँग मिलेर तेस्रो विकेटका लागि ७३ रन तथा शरद भेषावकर (३०) सँग मिलेर चौथो विकेटका लागि ६३ रनको साझेदारी गर्दै नेपाललाई जिततर्फ डोहोयाउने प्रयास गरेका थिए। यद्यपि उनको प्रयास सफल भएन।
सन्दीप लामिछाने प्रतियोगिताकै उत्कृष्ट खेलाडी,"काठमाडौं: आईसीसी विश्व क्रिकेट लिग डिभिजन२ मा नेपाली राष्ट्रिय टिमका १७ वर्षीय लेग स्पिनर सन्दीप लामिछाने प्लेयर अफ द टुर्नामेन्टघोषित भएका छन् । नामिबियामा भएको यस प्रतियोगितामा नेपाली युवा क्रिकेटर सन्दीपले प्रतियोगिताभरि नेपालका जम्मा १७ विकेट लिँदै उनी 'म्यान अफ टुर्नामेन्ट' बन्न सफल भएका हुन् । नेपालका लागि उनले ६ खेल खेल्दै १७ विकेट लिएका हुन् । सन्दीप म्यान अफ टुर्नामेन्ट बनेपछि उनलाई आवद्ध गरेको आईपीएल टोली दिल्ली डेयर डेभिल्सले पनि बधाई दिएको छ । त्यसैगरी युएईसँग सात रनले पराजित भएको खेलमा शतक बनाएका नेपाली कप्तान पारस खड्कालाई पनि दिल्ली बधाई दिएको छ । दिल्लीले सन्दीपलाई यो सिजनको आईपीएलका लागि २० लाख भारतीय रुपैयाँमा किनिसकेो छ। युएईसँग हारे पनि नेपाली क्रिकेट टिमले देखाएको टिम गेम र सन्दीपको पनि दिल्लीले प्रशंसा गरेको हो ।      ,          ,      ,                    !    ()  ,"
हिउँ छिचोल्दै म्याराथन,"ताप्लेजुङ : तीन हजार सात सय ९४ मिटर उचाइमा रहेको पाथीभरा मन्दिर हिउँले सेताम्य छ। वरिपरि रहेका कञ्चनजंघा र कुम्भकर्ण हिमालसँगै दर्जनौं हिमाल आँखैमा टल्कन्छन्। तीन दिनदेखि मौसम धुम्मिएको हुँदा पाथीभराभन्दा तीन सय मिटर तल रहेको माथिल्लो फेदीसम्मकै बाटोमा हिउँ जमेको छ। यही हिउँको बाटो छिचोल्दै म्याराथन धावकहरू बिहीबार दौडने तयारीमा छन्। २०६५ सालदेखि चार वर्ष सञ्चालन भएर स्थगित भएको हिमालयन गाइड्स पाथीभरा म्याराथनमा योपटक पनि राष्ट्रिय तथा अन्तर्राष्ट्रिय स्तरमा ख्यातिप्राप्त धावकहरूले सहभागिता जनाउँदैछन्। नेपाली सेनाका तत्कालीन सेनानी कृष्ण भण्डारीको पहलमा २०६५ सालमा पहिलोपल्ट पाथीभरा म्याराथन भएको थियो। एक हजार आड सय २४ मिटर उचाइको फुङ्लिङबाट पाथीभरा मन्दिरसम्म ४७ किलोमिटर दूरीमा प्रतियोगिता सञ्चालन हुँदै आएको छ। प्रतियोगिताको पहिलो संस्करणको विजेता नेपाल आर्मीका राजेन्द्र भण्डारी हुन्। उनले चार घन्टा १७ मिनेटमा दौड पूरा गरेका थिए। २०६६ मा भएको दोस्रो संस्करणमा चार घन्टा १२ मिनेटमा दौड पूरा गर्दै आर्मीकै समीर तामाङ प्रथम भएका थिए। तेस्रोपटक पनि समीर विजेता बने। २०६७ सालमा भएको तेस्रो संकरणमा सोही दूरी पार गर्न उनले तीन घन्टा ४९ मिनेट ३३ सेकेन्ड लगाएका थिए। त्यसपछि एक वर्ष बिराएर २०६९ सालमा मात्र प्रतियोगिता सञ्चालन गरियो। सो वर्ष आर्मीकै वेदबहादुर सुनुवार प्रथम भए। सुनुवारले चार घन्टा २२ मिनेटमा दौड पूरा गरेका थिए। पाथीभरा देवी मन्दिर संरक्षण तथा सम्वद्र्धन समिति, पाथीभरा क्षेत्र विकास समिति र नेपाली सेनाले म्याराथनको आयोजना संयुक्त रूपमा गर्दै आएका छन्। पाथीभराको विकासका लागि काम गर्ने दुईवटा समितिको आन्तरिक समस्याका कारण त्यसयता हुन नसकेको प्रतियोगिता चार वर्षपछि हुन लागेको हो। यस वर्ष पनि अघिल्लो पटकका विजेता वेदबहादुर सुनुवार दौडँदै छन्। पहिलेको नतिजामा सुधार ल्याउने उद्देश्यसहित यसपटक तयारी गरेको सुनुवार बताउँछन्। पहिलो पटक सहभागी हुँदा तीन घन्टा ५१ मिनेटमा पार गरेको थिएँ, दोस्रो चोटि विजेता बने पनि नतिजामा सुधार ल्याउन सकिनँ। यसपटक सुधार गर्ने अठोटसहित प्रतियोगितामा दौडँदै छु, सुनुवारले भने। देशको प्रख्यात एभरेस्ट म्याराथनको गत दुई संस्करणको उनी विजेता पनि हुन्। स्थानीय र आयोजकले धावकलाई गर्ने आतिथ्यता र सम्मानका हिसाबले नेपालकै उत्कृष्ट म्याराथनको रूपमा सुनुवारले पाथीभरा म्याराथनलाई लिएका छन्। २०६६ सालमा उपविजेता भएका आर्मीका तीर्थ तामाङ योपटक पनि सहभागी हुँदैछन्। पहिलेभन्दा बाटो धेरै सजिलो भएको म्याराथन उपसमितिका संयोजक यिगेन्द्रकुमार गुरुङले बताए। दूरी उही भए पनि बाटो सजिलो भएको छ, गुरुङले भने। फुङ्लिङ बजारस्थित नयाँ रणभीम गुल्मको प्रांगणदेखि सुरु हुने दौड वीरेन्द्रचोक, बुद्धचोक हुँदै सडकैसडक मेची राजमार्गको अन्तिम बिन्दु सुकेटार पुग्ने गुरुङले बताए। त्यहाँबाट देउराली, तेर्से, भालुगौंडे, फेदी हुँदै पाथीभरा मन्दिर पुगेर सोही रुटबाट फर्कनुपर्नेछ। बीचबीचमा सहजीकरण र व्यवस्थापनका लागि ८० जनाभन्दा बढी स्वयंसेवक खटिने संयोजक गुरुङले बताए। महिलातर्फको हाफ म्याराथन प्रतियोगिता पनि आयोजना गरिएको छ। खुला म्याराथनकै प्रस्थान बिन्दुबाट एउटै रुट हुँदै भालुगौंडेसम्म हाफ म्याराथन सञ्चालन हुनेछ। भालुगौंडेको उचाइ दुई हजार आठ सय ४० मिटर छ। म्याराथनको खुलातर्फका विजेताले एक लाख ५१ हजार एक सय ११ तथा उपविजेताले एक लाख ११ हजार एक सय ११ नगद र महिलातर्फ विजेता र उपविजेताले क्रमशः ८१ हजार र ५१ हजार नगद प्राप्त गर्नेछन्।"
कप्तान पारस खड्काको अर्धशतक,काठमाडौं : नामिबियामा जारी आईसीसी विश्व क्रिकेट लिग डिभिजन२ अन्तरगतको अन्तिम खेलमा नेपाल नेपालका कप्तान पारस खड्काले अर्धशतक पूरा गरेका छन् । युएईले दिएको २७८ रनको लक्ष्य पछ्याउने क्रममा कप्तान पारस खड्काले तीन छक्का र दुई चौकाको मद्दतमा अर्धशतक पूरा गरेका हुन् । नेपालले अहिले ३५ औँ ओभरको समाप्तिमा तीन विकेटको क्षतिमा १६१ रनमा खेलिरहेको छ । अहिले कप्तान पारस खड्का र शरद भेषावकर ब्याटिङमा छन् ।
राजन मेमोरियल सुपर लिगमा पुग्न सफल,"भक्तपुर : राजन मेमोरियल इन्टरनेसनल स्कुल भक्तपुरमा जारी एघारौं प्रधानसेनापति कप टी ट्वेन्टी क्रिकेट प्रतियोगिताको सुपर लिगमा पुग्न सफल भएको छ। भक्तपुरस्थित सैनिक आवासीय महाविद्यालयद्वारा आयोजित प्रतियोगिताअन्तर्गत बिहीबार भएको लिगको अन्तिम खेलमा मल्पी इन्टरनेसनललाई ९५ रनले हराउँदै राजन सुपर लिगमा पुग्न सफल भएको हो। टस जितेर व्याटिंगमा ओर्लेको राजनले आफ्नो पहिलो पालीमा २० ओभरमा पाँच विकेट गुमाएर एकसय ६१ रन जोडेको थियो। उसको लागि अनुप नेपालले तीन चौका प्रहार गरी ५१ रन बनाए। त्यस्तै अमितकुमार महतोले सात चौका हानेर ४८ रन जोडे। सन्देश दाहालले अविजित चार चौका प्रहार गर्दै २६ रनको योगदान गरे। फिल्डिंगतर्फ मल्पीका अर्यानराज श्रेष्ठले दुई, प्रकृत पौडेल र ओस्कार श्रेष्ठले एकएक विकेट लिए। जवाफी व्याटिंगमा ओर्लेको मल्पी १५ ओभरमा अलआउट हुँदै ६६ रनमा समेटिएको थियो। उसको लागि अपूर्व कोइरालाले १७ र अर्यानराज श्रेष्ठले १५ रनको बनाए। बलिंगतर्फ राजनका सुसन कार्की एक्लैले चार विकेट झारे। उक्त खेलमा म्यान अफ द म्यान बन्न सफल राजनका अनुप नेपालले तीन विकेट लिए। त्यस्तै बिहीबार नै भएको अर्को खेलमा जेम्सले लाइसियमलाई एकसय ५५ रनको फराकिलो जित हात पार्यो। टस जितेर व्याटिंग रोजेको जेम्सले २० ओभरमा मात्र दुई विकेटको क्षतिमा दुई सय पाँच रनको योगफल तयार गरेको थियो।उसको लागि आइस भट्टराईले नटआउट एकसय २ रन जोडेका थिए। ६० बलको सामना गरेका उनले १४ चौका र एक छक्का प्रहार उक्त स्पर्धाको म्याद अफ दि म्याच घोषित हुन सफल भए। त्यस्तै रुवेश राणाले पनि नटआउट ७१ रनको बनाए। ५४ बलको साममना गरेका उनले सात चौका प्रहार गरे।बलिंगतर्फ लाइसियमका सोहम अर्यालले मात्रै एक मेडन लिए। जवाफी व्याटिंगमा आएको लाइसियम १९३ ओभरमा अलआउट हुँदै ५० रनमै समेटिएपछि जेम्स विजयी भएको हो। लाइसियमका कुनै पनि व्याट्सम्यानले दुई संख्याको रन जोड्न सकेनन्। बलिंगतर्फ जेम्सका स्वरुप श्रेष्ठले मात्र दुई रनको क्षतिमा चार विकेट लिए। त्यस्तै आश्रय कँडेलले दुई विकेट झारे। प्रतियोगितामा काठमाडौं उपत्यका र काभ्रेका गरी १८ विद्यालयको सहभागिता रहेको छ। सहभागी विद्यालयलाई पहिलो चरणको लिगको लागि ६ वटा समूहमा बाँडिएको छ। आयोजक सैनिक स्कुलका अनुसार पहिलो चरणको लिगका समूह विजेता सुपर लिगमा पुग्नेछन्। जसअनुसार पहिलो, दोस्रो र तेस्रो समूहका विजेता एउटा र चौथो, पाँचौं र छैटौं समूहको विजेता अर्को समूहमा बाँडिनेछन्। सुपर लिगका समूह विजेता सीधै फाइनलमा पुग्ने स्कुलका स्पोर्टस् इन्चार्ज रञ्जित राणाले जानकारी दिए। उनका अनुसार प्रतियोगिताका विजेताले उपाधिसँगै नगद २५ हजार हात पार्नेछ। उपविजेताले भने १५ हजार रुपैयाँमै चित्त बुझाउनुपर्नेछ।"
५० ओभरको क्रिकेटमा नेपाललाई ठूलो सफलता,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुई अन्तर्गत जित्नै पर्ने बाध्यात्मक खेलमा क्यानडामाथि एक विकेटको रोमाञ्चक जित हात पारेसँगै नेपाल डिभिजन एकमा बढुवा भएको छ। यससँगै नेपालले सन् २०१९ मा इङ्ल्यान्ड र वेल्सले संयुक्त रूपमा आयोजना गर्ने क्रिकेट विश्वकपको अन्तिम चरणको छनोट प्रतियोगिताका लागि पनि स्थान सुरक्षित गरेको छ। विश्वकप छनोट प्रतियोगिता आगामी मार्चमा जिम्बावेमा हुँदै छ। छनोट चरण पार गर्दै नेपाली क्रिकेटले ५० ओभरको क्रिकेटमा हात पारेको यो नै अहिलेसम्मकै ठूलो सफलता हो। नेपालले यसअघि सन् २०१५ देखि २०१७ सम्म सञ्चालन भएको डिभिजन एकको प्रतियोगिता विश्व क्रिकेट लिग च्याम्पियनसिप खेलेको थियो। सन् २०१५ मा नामिवियामै भएको डिभिजन दुईमा तेस्रो स्थानमा सीमित नेपाललाई आईसीसीले डिभिजन एकमा बढुवा गर्ने निर्णय गरेको थियो। आईसीसीले डिभिजन एकका अफगानिस्तान र स्कटल्यान्डलाई पूर्ण सदस्य राष्ट्रको मान्यता दिँदै नेपाललाई डिभिजन एकमा बढुवा गरेको थियो। नेपालले त्यसबेला डिभिजन एकका अन्य टोलीले जस्तै एकदिवसीय टोलीको मान्यता नपाए पनि विश्व क्रिकेट लिग च्याम्पियनसिप खेल्ने अवसर पाएको थियो। डिसेम्बरमा सम्पन्न च्याम्पियनसिपको शीर्ष चारभित्र अटाउन नसकेपछि भने नेपाल फेरि डिभिजन दुईमा घटुवा भएको हो। नेपालले बुधबार क्यानडालाई पराजित गरेपछि भने पहिलो पटक छनोट चरण पार गर्दै डिभिजन एकमा पुगेको छ। यो ५० ओभरको क्रिकेटमा नेपालले हात पारेको अहिलेसम्मकै उच्च सफलता हो। च्याम्पियनसिपको शीर्ष चारभित्र अटाउन सकेको भए नेपालले डिभिजन दुईको प्रतियोगिता नखेली जिम्बावेमा हुने विश्वकप छनोट प्रतियोगितामा स्थान सुरक्षित गर्न सक्षम हुने थियो। डिभिजन एकको बढुवा र विश्वकप छनोट प्रतियोगिताका लागि छानिएसँगै नेपालले एकदिवसीय टोलीको मान्यता पाउने सम्भावना पनि जीवितै राखेको छ। डिसेम्बरमा सम्पन्न च्याम्पियनसिपको शीर्ष चारभित्र अटाउन नसकेपछि नेपाल डिभिजन दुईमा घटुवा भएको थियो। जिम्बावेमा हुने विश्वकप छनोट प्रतियोगितामा नेदरल्यान्ड्सबाहेक शीर्ष स्थान हात पार्ने तीन टोलीले २०२२ सम्मका लागि एकदिवसीय टोलीको मान्यता पाउनेछन्। विश्वकप छनोटमा टेस्ट मान्यताप्राप्त टोली जिम्बावे, वेस्ट इन्डिज, आयरल्यान्ड र अफगानिस्तानसहित एसोसिएट टोली नेदरल्यान्ड्स, स्कटल्यान्ड, पपुवा न्युगिनी (पिएनजी), हङकङ, संयुक्त अरब इमिरेट्स (युएई) र नेपाल छन्। विश्वकप छनोट प्रतियोगितामा स्कटल्यान्ड, पिएनजी, हङकङ र युएईमध्ये शीर्ष तीनभित्र अटाउन सकेको अवस्थामा नेपालले चार वर्षसम्मका लागि पहिलो पटक एकदिवसीय टोलीको हैसियत प्राप्त गर्नेछ। नेदरल्यान्ड्सले भने विश्व क्रिकेट लिग च्याम्पियनसिप जितेको हैसियतमा यसअघि नै एकदिवसीय टोलीको मान्यता पाइसकेको छ। नामिवियाको वान्डेरर्स क्रिकेट मैदानमा एक सय ९५ रनको लक्ष्य पछ्याएको नेपालले बलर करण केसीको अविश्वसनीय ब्याटिङ प्रदर्शनसँगै अन्तिम बलमा जित भेट्टाएको हो। नेपाललाई विजयी बनाउन करणले ३१ बलमा अविजित रहँदै ४२ रनको योगदान दिए। उनले आफ्नो पालिमा चार छक्का र तीन चौका प्रहार गरे। नेपाल जितबाट निकै टाढा देखिएको अवस्थामा करणले धैर्यतापूर्वक तर विस्फोटक ब्याटिङ गर्दै खेललाई लयमा फर्काएका थिए।"

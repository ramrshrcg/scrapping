शीर्षक,विवरण
साम्प्रदायिक द्वन्द्वको जोखिम,"३ गते असोज २०७२ मा संविधानसभा २ ले नेपालको संविधान जारी गर्यो। लोकतान्त्रिक गणतन्त्र, संघीयता, धर्म निरपेक्षता, समानता र समानुपातिक समावेशीकरण, विधिको शासन, स्वतन्त्र न्यायालय, प्रेस तथा वाक् स्वतन्त्रता, विभेदहरूबाट मुक्ति इत्यादि यस संविधानका मूलभूत आधार हुन। स्थानीय तह, प्रदेश र प्रतिनिधिसभा सदस्यको निर्वाचन सम्पन्न भइसकेको छ। संविधान कार्यान्वयनसँगै प्राप्त जनाधिकार र उपलब्धिहरूको रक्षा, संक्रमणकालको अन्त्य, मुलुक स्थायित्व, दिगो विकास, स्थायी शान्ति, उन्नति र समृद्धितर्फ अघि बढ्ने आशा जागेको छ। जनताको अथक् परि श्रम, जनदबाब, सहादत, त्याग, बलिदानी, समर्पण र जनआन्दोलनका बलमा दसबर्से सशस्त्र द्वन्द्वको अन्त्यसँगै नयाँ उमंगको वातावरण तयार भएको छ। घोषित रूपमा शान्तिको मार्ग तय गरिएको भए पनि आजपर्यन्त मुलुक परिवर्तनको निम्ति संघर्षरत नै छ। शान्तिपूर्ण, वैचारिक र वैधानिक संघर्ष समाज र राष्ट्रमा चलिरहन्छ र चलिरहनु पनि पर्दछ। समाजमा जातीय लंैगिक, क्षेत्रीय, भाषिक, सांस्कृतिक, सामाजिक, वर्गीय, सामुदायिक विभेद, उत्पीडन, दमन, छुवाछूत, मतभेद असमानता छँदैछन्। मूल सामन्ती संस्था (राजसंस्था) को वैधानिक अन्त्य भए पनि विभिन्न रूप र रङका छोटे सामन्तहरूको अस्तित्व अझै जीवित छ। राज्यको शासन, प्रशासन, मुख्य राजनीतिक दलको मूल नेतृत्व पंक्ति, सरकार, संसद्को मुख्य हिस्सा, सरकारी तथा गैरसरकारी संस्थान, आयोग, नियोग, सुरक्षा अंग, प्रहरीलगायतका राष्ट्रका अंगमा सम्पूर्ण तह र जिम्मेवारीमा एकल खस आर्यको नेतृत्व एवं नियन्त्रण छ। यही नै अबको द्वन्द्वको मुख्य कारक बन्ने देखिन्छ। राष्ट्रवाद नाउँको अतिवाद विदितै छ, स्थानीय, प्रदेश र प्रतिनिधिसभामा नेकपा एमाले सबैभन्दा ठूलो दलमा स्थापित हुन पुग्यो। स्थानीय तहमा एमाले एक्लै अब्बल दरिए पनि प्रदेशसभा र संघीय संसद्मा माओवादी केन्द्रसँगको सहकार्यले सफलता मिलेको हो। यसबीचमा एमाले र त्यस पार्टीका अध्यक्षले उठाएको विवादास्पद एकल जातीय राष्ट्रवाद निकै घातक र गम्भीर छ। एकतार्फ कथित कम्युनिस्टका नाममा गठबन्धन र एकता निर्माण गर्ने र अर्कोतर्फ राष्ट्रवादको नक्कली मुद्दा उराल्ने षड्यन्त्र भएका छन्। दलित, महिला, गैरहिन्दु धार्मिक समुदाय, उत्पीडित आदिवासी जनजाति, मजदुर, भूमिहीनलाई राज्यले दिनुपर्ने विशेष अधिकारको ओली विरोधी देखिन्छन्। बहुरंगी, इन्द्रधनुषी समाजमा सबै जातजाति, भाषा, धर्म, संस्कृति र समुदायको हक अधिकार र स्वाभिमान समान हुन्। सबैको सहिष्णुता, सम्मान, एकता, मेलमिलाप, आदर हिस्सेदारी र जिम्मेवारीले मात्रै सही राष्ट्रियताको जगेर्ना गर्न सक्छ। एमाले र त्यस पार्टीका अध्यक्ष जो निकट भविष्यमा प्रधानमन्त्री बन्ने सम्भावना छ, उनले देशलाई साम्प्रदायिक द्वन्द्वतर्फ उन्मुख गराउने दिशातर्फको आफ्नो बानी र व्यवहारलाई बदल्न जरुरी छ। नेपालमा विभिन्न महासभ्यता, भिन्न देश र क्षेत्रबाट आई बसेका जातजाति छन्। चीनको ह्वाङहो र याङसी नदीको सभ्यताबाट प्रवेश गरेका शेर्पा, तामाङलगायतका मंगोलियन जातिमध्ये एसियाबाट प्रवेश गरेको युरेसियन या आर्यभन्दा केही अघि मात्रै यहाँ प्रवेश गरेका हुन्। यसैले आदिवासी जनजाति भनिने मंगोल, खसआर्य र मुस्लिम सबै आप्रवासी थिए। द्रविड (श्रीकृष्णको वंश) को जाति र राज्य सिन्धु सभ्यतामा मूलवासी थियो। राष्ट्रिय एकता दिवस या पृथ्वीजयन्तीमा विवादित कार्य गर्ने आङकाजी शेर्पालगायतका क्रियाकलापले के देखाउँछ भने देशमा जातीय या साम्प्रदायिक द्वन्द्वको जोखिम बढेर गएको छ। केपी ओलीको एकल जातीय, एकल क्षेत्र, एकल धार्मिक, एकल लैंगिक, अतिवादी राष्ट्रियताको प्रतिक्रियास्वरूप यस्ता अतिवादी, संकीर्णतावादी तत्वको जन्म हुँदैछ। देशमा बढ्दै गइरहेको असन्तुष्टि, देशीविदेशी षड्यन्त्र, जातीय र वर्गीय द्वन्द्व र घृणा साँच्चै भविष्यमा विकराल समस्याको रूपमा आउन सक्छ। समाधानका उपायहरू हिमाल, पहाड, तराईमधेस मिलेर भौगोलिक नेपाल बनेको छ। १२५ भन्दा बढी जातीय समुदायभित्र पनि पृथकता र श्रेणी, बहुधर्म, परम्परा, संस्कार, मान्यता र सभ्यता भएको मुलुकमा एक जातीय समुदायको शासन, प्रशासन, चल्न सम्भव छैन। विश्वमा दुइटा वर्गका बीचमा जहिले पनि संघर्ष हुने गर्दछ। एक, विरासतको राजनीतिक गर्ने वर्ग। पुर्खाको शासनाधिकार जोगाउन र आफूलाई राजनीतिक वंशका रूपमा परिभाषित गर्ने वर्ग यही हो। यसले पुर्खाको विरासत जोगाउन राजनीति गर्ने गर्दछ। अर्को वर्ग उत्पीडित वर्गइतिहासमा उनको वंशलाई राजनीतिक रूपमा सत्ता बाहिर र शक्तिको खेलबाट घोषितअघोषित विमुख बनाइएको हुन्छ। यही दुई वर्गबीचको राजनीतिक संघर्ष विश्वभरि हुन्छन्। तेस्रो वर्ग या शक्ति पनि अस्तित्वमा छ, जो व्यापारिक घराना, नाफा, आम्दानीमै जीवन गुजार्छन्। आपू प्रत्यक्ष राजनीतिक शक्तिको रूपमा नआए पनि यस वर्गले अप्रत्यक्ष राज्य संयन्त्रलाई प्रभावित पारिरहेको हुन्छ। हालै सम्पन्न प्रतिनिधिसभा सदस्य निर्वाचनमा प्रत्यक्षतर्प ८२ जना अर्थात् ४९६९ प्रतिशत खस आर्य समुदाय निर्वाचित भए। ४५ जना अर्थात् २७२७ प्रतिशत आदिवासी जनजाति,, ६ जना अर्थात् ३६३ प्रतिशत महिला, ३ जना अर्थात् १८१ प्रतिशत दलित र त्यति नै मुस्लिम समुदाय निर्वचित भए। दलित एमालेबाट दुईजना र माओवादी केन्द्रबाट एकजना निर्वाचित भए पनि तीनैजना एउटै जात विश्वकर्मा हुन्। कुल १३८ प्रतिशतमध्ये पहाडमा पाँच जाति र मधेसमा २० भन्दा बढी जाति दलित समुदायमा सूचीकृत छन्। तथापि एक जातको एकाध व्यक्तिलाई संसद्मा पुर्याएर खस आर्यको मात्रै एकल वर्चस्व स्थापित गर्ने राज्यको गम्भीर षड्यन्त्र हो। व्यवस्थापिकासंसद्मा प्रत्यक्ष निर्वाचनतर्फ ३३ प्रतिशत महिला नपुगेको अवस्थामा समानुपातिकबाट पूर्ति गरिने व्यवस्थाअन्तर्गत समानुपातिक निर्वाचन प्रणालीमार्फत धेरै महिला संसद्मा प्रवेश गर्दैछन्। यता करिब ५० प्रतिशत प्रत्यक्षतर्फ निर्वाचित हुन पुगेका खसआर्य समुदायलाई समानुपातिक प्रणालीमा समेत ३१२ प्रतिशत आरक्षणको व्यवस्था गरिएको छ। शासक जातिलाई समेत उत्पीडित समुदायसरह आरक्षण व्यवस्था गरिएको अन्य उदाहरण विश्वमा कहीं छैन तर नेपालमा भने दलित, पिछडिएका क्षेत्र, अल्पसंख्यक, मुस्लिम समुदायले जातीय संख्याका आधारमा प्रतिनिधित्व गराउनुपर्नेमा उल्टै ठग्ने कार्य भयो। कमजोर वर्गको हक अधिकार स्थापित हुनै नसक्ने षड्यन्त्र देखियो। हामीकहाँ पनि राजनीतिक, सामाजिक, सांस्कृतिक र आर्थिक अधिकारबाट वञ्चित समुदाय या वर्ग जो छ, उक्त वर्गको अधिकार स्थापित गराउनै पर्दछ। अब शासकको सन्तान शासन नै हुने सामन्ती परम्पराको अन्त्य भइसक्यो। कथित जातीय, उच्चताको विभ्रममा मुलुकलाई षड्यन्त्रमा राख्ने दुष्कार्य अब सम्भव छैन। महिलाको अधिकार सुनिश्चित भयो भनियो तर नेता र पहुँचवालाकै परिवारमा दुरुपयोग हुन पुग्यो। दलित, उत्पीडित, जनजातिको कोटामा सीमित जातजातिको मात्रै हालीमुहाली भयो। खसआर्यको कोटामा समेत कमजोर वर्गमा अधिकार पुग्न सकेन। यस्ता दुरुपयोग र षड्यन्त्रले द्वन्द्वको सृजना गर्दछ। अहिल्यै एक समुदायको र अर्को समुदायका बीचमा युद्ध नहोला। आक्रमण नहोला तर घृणा पैदा हुन पुगेको छ। एक वर्ग, क्षेत्र या समुदायको व्यक्ति देख्दा अर्को पक्षको व्यक्तिमा घृणा र द्वन्द्वको भावना विकसित हुनु राम्रो संकेत होइन। त्यसले भविष्यमा साम्प्रदायिक द्वन्द्व निम्त्याउन सक्छ। यसलाई बेलैमा सजगता साथ समाधान खोज्नुपर्ने बेला आइसकेको छ। राजनीतिक दलमा दलित, उत्पीडित जातिको पृथक क्षेत्र र धर्मको निर्णायक तहमा सहभागिता र पहुँच, महिलालगायतको सहभागिता जरुरी छ। सरकार सञ्चालन, संसद् प्रवेश, संयन्त्र, प्रशासन, सुरक्षा आयोगलगायतका राज्यका महत्वपूर्ण अंग र क्षेत्रमा सबैको सहभागिता र निर्णायक अधिकार पुर्याउन तत्काल कदम अघि बढाउन जरुरी छ, अन्यथा पृथक वर्ग, समुदाय, क्षेत्रलाई हेप्ने, गाली गर्ने, दबाबमा राख्दा त्यसले विकराल समस्या निम्त्याउने निश्चित छ।"
चमेलियाको नलेखिएका कथा,"आफ्नै खोलामा उत्पादित बिजुली जाने तारमुनि बस्नुपर्दाको पीडा स्थानीयलाई मात्र अनुभूत हुन्छ, काठमाडौंकालाई हुँदैन। महाकालीको सहायक नदी चमेलियामा जलविद्युत् आयोजना निर्माण गर्नुको मुख्य उद्देश्य थियो सूर्य पनि अस्ताउन मात्र आइपुग्ने सुदूर पश्चिममा पूर्वाधार विकास। चमेलियामा ३० मेगावाटको आयोजना निर्माण गरेर विद्युत् प्राधिकरणले नाफा कमाउने उद्देश्य राखेको थिएन। विकासमा क्षेत्रीय सन्तुलन कायम राख्न र सुदूर पश्चिमका जनतालाई आफ्नै देशमा उत्पादित बिजुली सेवा पुर्याउन यो आयोजना परिकल्पना गरिएको थियो। प्राधिकरण अर्धव्यापारिक निकाय भएकाले चमेलिया जुन मोडेलमा बन्नुपर्थ्यो, त्यो हुन सकेन र १३१ किलोमिटर प्रसारण लाइन बनाएर अत्तरियामा जोड्ने भनियो। ३० मेगावाटका लागि १३२ केभीको यति लामो लाइन व्यापारिक दृष्टिकोणले उचित थिएन। तर चमेलिया र आसपासका क्षेत्रमा यसपछि निर्माण हुने आयोजनाले यो प्रसारण लाइनलाई नाफायोग्य बनाउँछ भन्ने कल्पना थियो। हालको मोडेलमा परितर्वन गरी चमेलियाको बिजुलीलाई सुदूर पश्चिममै खपत गराउने कुरो नउठेको पनि होइन। तत्कालीन जलस्रोतमन्त्री दीपक ज्ञवालीले ३० मेगावाटको आयोजनालाई पाँचवटा युनिटमा विभाजन गरी बझाङ, बाजुरा, दार्चुला, डोटी, बैतडीलगायत पहाडी जिल्ला, जहाँ राष्ट्रिय प्रसारण लाइन पुगेको थिएनमा वितरण गर्ने परिकल्पना गरेका थिए। यसो गर्दा राष्ट्रिय ग्रिडबाट विद्युतीकरण हुन नसकेका क्षेत्रमा मिनिग्रिडबाटै भए पनि बिजुली पुग्थ्यो, अर्को ६६ केभी प्रसारण लाइन निर्माण गर्दा अन्य जिल्लाका बिजुलीलाई पछि राष्ट्रिय प्रसारणमा आबद्ध गर्न सकिन्थ्यो। यसो गरेको भए प्राधिकरण वा राज्यले छुट्टाछुट्टै जिल्लाबाट लामो लाइन तान्नुपर्ने थिएन। तर यो परिकल्पना ज्ञवालीपछि कागजमै सीमित भयो। जसरी काठमाडौंमा सुनकोसी र त्रिशूली विद्युत्गृह आएपछि विद्युत् आपूर्तिमा स्थिरता र गुणस्तरीयता कायम भयो, चमेलियाका बिजुली अत्तरिया नभईकन क्षेत्रीय रूपमा वितरण गरेको भए ती जिल्लामा विद्युत्को सहज आपूर्ति हुने र यसले स्थानीय कलकारखाना, उद्योगधन्दा सञ्चालन गर्न मद्दत पुग्थ्यो। बिजुली पुगेपछि सम्भव्य उद्योगहरू खुल्थे र रोजगारकका लागि भारत पस्ने युवाको संख्यामा कमी आउँथ्यो। यो मामिलामा प्राधिकरण चुकेकै हो। अहिले १३१ किलोमिटर लामो प्रसारण लाइन बनाएर अत्तरियामा जोडिएको छ र अत्तरिया सबस्टेसनबाट अर्काे ६६ केभीको प्रसारण लाइनबाट पुनः सुदूर पश्चिमका जिल्लाहरूमा बिजुली पठाइएको छ। अर्थात् चमेलियाको बिजुली १३१ किलोमिटर दूरी पार गर्दै अत्तरिया आउँछ र अत्तरियाबाट त्यति नै दूरी पार गर्दै पुनः बलाँच (दार्चुला) सम्म पुग्छ। क्षेत्रीय सन्तुलित विकासको अवधारणाअनुसार चमेलियाको बिजुली त्यहींका दुर्गम पहाडी जिल्लामा खपत गराउने उद्देश्य राखिएको भए यो आयोजना निर्माण हुन न ११ वर्ष लाग्थ्यो, न त यति धेरै प्राविधिक चुहावट हुन्थ्यो। २०५४ सालदेखि नै चमेलिया आयोजना निर्माण गर्ने कुरो उठेको थियो। एउटा ३० मेगावाटको आयोजना बनाउन राज्यले झन्डै २० वर्ष लगायो। प्रसारण लाइन निर्माण नै यो आयोजनाका सबैभन्दा ठूलो सकसका रूपमा देखा परेको अनुभवका आधारमा स्थानीय आपूर्तिका हिसाबले सोचिएको भए धेरै चाँडो निर्माण हुने अवस्था थियो। व्यापारिक रूपले अयोग्य आयोजनालाई राज्यको दायित्व र स्थानीय जनताको बिजुली बाल्ने अधिकारसँग जोडिएको भए कल्याणकारी राज्यको अवधारणाले काम गर्ने थियो। किनभने १५१५ मेगावाट उत्पादन हुने गरी दुईवटा युनिट राखी ३० मेगावाट उत्पादन भएको चमेलियाका बिजुली दार्चुला र बैतडीका स्थानीय वासिन्दाले उपभोग गर्न पाएका छैनन्। आफ्नै खोलाको पानीले उत्पादन गरेको बिजुलीको तारमुनि अन्धकारमा बस्नुपर्दाको पीडा त्यहाँका स्थानीय वासिन्दालाई मात्र अनुभूत हुन्छ, काठमाडौंकालाई हुँदैन। आठ अर्ब रुपैयाँको आयोजना १६ अर्ब रुपैयाँभन्दा बढी खर्च गरेर राज्यले ३० मेगावाट बिजुली पायो। तर यो बिजुलीले सबैभन्दा बढी फाइदा निजी क्षेत्रका जलविद्युत् व्यापारीहरूले प्राप्त गरेका छन्। उनीहरूले विनालगानी प्रसारण लाइन र प्रवेश मार्ग पाए। त्यही पूर्वाधार प्रयोग गरेर अहिले झन्डै दुई सय मेगावाट बिजुली निर्माणको तरखरमा छन्। चमेलिया जलविद्युत् आयोजनाले तयार पारेका प्रसारण लाइनलगायत भौतिक संरचनाको उपयोग गरी अपि हाइड्रो पावर कम्पनी (८५ मेगावाट) सञ्चालनमा आइसकेको छ भने माथिल्लो चमेलिया (८५ मेगावाट), मध्य चमेलिया (१६ मेगावाट) र कलिंगा गाड (६५ मेगावाट), छत्तीगाड (२५ मेगावाट) जस्ता अन्य कतिपय आयोजनाको निर्माण सुरु हुने क्रममा छन्। जलविद्युत्का आयोजनाहरूलाई राजनीतिको कालो छायाँ पर्न नदिने हो भने मात्र निर्धारित लागत र समयमा पूरा हुने चमेलियाले पाठ पढाएको छ। चमेलियाकै पूर्वाधारले सुदूर पश्चिमकै समग्र विकासमा प्रत्यक्ष योगदान पुर्याउने देखिन्छ। एकातर्फ यो सकारात्मक कुरा हो। राज्यले यसरी पूर्वाधार बनाउँदै जाने हो भने जलविद्युत् विकासमा फड्को मार्न सकिन्छ। तर केही सीमित व्यापारीका लागि मात्र राज्यको लगानी केन्द्रित भएको अनुभूति भएको छ, यसमा। यसरी प्राधिकरणको लगानी र सम्पत्ति उपयोग गरेवापत उनीहरूले प्राधिकरणसित गर्ने विद्युत् खरिद सम्झौता (पीपीए) दर सस्तो हुनुपर्ने थियो प्राकृतिक न्यायको सिद्धान्तका आधारमा पनि। तर आफैंले प्रसारण लाइन र प्रवेश मार्ग बनाउनुपर्ने पीडा भोगेको निजी क्षेत्रले पनि उही दर (हिउँदमा प्रतियुनिट आठ रुपैयाँ ४० पैसा र वर्षायाममा चार रुपैयाँ ८०) पाएका छन्। अरूले बनाइदिएको पूर्वाधार अर्थात् ती पूर्वाधारमा उनीहरूले लगानी गर्न नपरेपछि नाफा व्यापारीका हातमा पर्ने नै भयो। त्यो नाफामा लगानी सेयर गरेको भए न्यायोचित हुने थियो र चमेलियाको लागत परोक्ष रूपबाट थोरै भए पनि कभर हुन सक्थ्यो। किनभने प्राधिकरणले चमेलियाको प्रसारण लाइनका लागि मात्र दुई अर्ब ५४ करोड रुपैयाँ खर्च भएको छ। अझ १३२३३ केभी र ३३११ केभी सबस्टेसन निर्माण र ३३११ केभी प्रसारण लाइन निर्माणमा १९ करोड ५० लाख रुपैयाँ खर्च भएको छ। हिजो मध्य मस्र्याङ्दी (७० मेगावाट) निर्माण गर्दा पनि यसैगरी लागत र समय दोब्बर भएको थियो। १३ अर्ब ६५ करोड रुपैयाँमा निर्माण गर्ने भनी सम्झौता भएकोमा ३० अर्ब रुपैयाँ कटेको थियो। चमेलियाभन्दा बढी मध्य मस्र्याङ्दी आलोचित थियो। किनभने मध्य मर्स्याङदीमा प्रसारण लाइन र प्रवेश मार्ग विकट थिएन, काठमाडौंबाट नजिकै थियो, पूर्वाधार लमजुङमा बनिबनाउ थिए। त्यसमाथि जर्मनको अनुदान भएकाले ठेकेदार, परामर्शदाता, यन्त्र उपकरण आपूर्तिकर्ता उसैका थिए। त्यसमाथि माओवादीको सशस्त्र द्वन्द्व थियो। बंकर सुरक्षार्थ सेना परिचालन गरिएको थियो, जसले गर्दा माओवादी लडाकु र तत्कालीन शाही सेनाबीच सधैं टकरवाले आयोजनास्थल दिनहुँ तनावग्रस्त थियो। यी परिस्थिति र जर्मनका सर्तका कारण आयोजना महँगिएको थियो। चमेलियाको इलेक्ट्रोमेकानिकल र हाइड्रो मेकानिकलमा कोरियन सरकारको चार करोड ५० लाख अमेरिकी डलर ऋण थियो र उसैले भनेको ठेकेदार (केएचएनपी) र उसका परामर्शदाता (समन) मौजुद थिए। तर मध्य मर्स्याङदीजस्तो अचाक्ली सर्त थिएनन्। चमेलियालाई विदेशी सर्तभन्दा स्वदेशका नियामक निकायले बलिको बोको बनाएका थिए। कहिले अख्तियारले रोकिदिने, कहिले व्यवस्थापिकासंसद्को लेखा समितिले रोकिदिने, कहिले मन्त्रालयले बेलैमा निर्णय नगरिदिने त कहिले प्राधिकरण स्वयं अनिर्णयको बन्दी हुनेलगायतका परिस्थिति थिए। चमेलिया निर्माणको दौरान १८ महिना तत्कालीन व्यवस्थापिकासंसद्को लेखा समितिको निर्देशनका कारण ठप्प। समितिले चमेलियाको बांगिएको सुरुङ (८४३ मिटर) सीधा पार्ने क्रममा २८ अर्ब रुपैयाँ भ्रष्टाचार भएको बुद्धत्व प्राप्त गर्यो। यो २८ अर्ब कर्मचारीले मिलेमतो गरी खाए भन्ने आशंकाका कारण प्राधिकरणको दुई अर्ब १६ करोड रुपैयाँ प्रत्यक्ष नोक्सान भयो। तत्कालीन सभापति जनार्दन शर्माले नै चमेलियाको बांगो सुरुङ प्रकरणमा भ्रष्टाचार भयो भनी अख्तियारलाई लेखी पठाए। अख्तियारले न तत्काल अनुसन्धान गर्यो, न त कुनै निर्देशन नै थियो त्यतिबेला। शर्मा पछि आफैं ऊर्जामन्त्री भएपछि चमेलियाको सुरुङका गाँठाहरू एकाएक खुले र यो आयोजना गत महिना परीक्षण उत्पादन गर्न सक्षम भयो। चमेलियाबाट प्राधिकरण मात्र होइन, राज्यले पनि धेरै पाठ सिकेको हुनुपर्छ। पर्याप्त भौगर्भिक अध्ययनविना आयोजनाको ठेक्का लगाउन हतार हुने प्राधिकरणका इन्जिनियरका लागि यो ठूलो नैतिक पराजय हो। सिंगो आयोजना अध्ययन विभाग र इन्जिनियरिङ विभागका इन्जिनियरहरूको पूर्वतयारीविना ठेक्कापट्टाका लागि मात्र हौसिने प्रवृत्तिका कारण राज्यलाई आठ अर्ब रुपैयाँ घाटा पर्यो भन्दा अत्युक्ति नहोला। किनभने नेपालका अधिकांश पहाड कलिलो भौगर्भिक अवस्थाका छन् भन्ने अनुमान भूगर्भशास्त्रीहरूले औंल्याउँदै आएका छन् र विदेशीले गरेका अध्ययनले पनि यही भन्छन्। उनीहरूका भाषामा यसलाई योङ माउन्टेन भन्छन्। पर्याप्त ड्रिलिङ गरिएन। गर्दै जाँदा भित्र के छ हामीलाई के थाहा ? भनेर पन्छिने प्रवृत्ति चमेलियामा पनि हावी भयो। १८ महिना लेखा समितिले रोक्यो। अर्को १८ महिना बांगिएको सुरुङ सीधा पार्न लाग्यो। तीन वर्ष त्यसै पनि समय नाश भयो। तीन वर्ष आयोजना लम्बिँदा यसले विदेशी विनिमयमा पार्ने असर, ठेकेदार, परामर्शदाताका तलब भत्ता, दाबी, बीचबीचमा हुने डिजाइन परिवर्तन (भेरियसन) सबै तत्वले काम गर्दा लागत र समय दोब्बर बन्न पुग्यो। त्यसमाथि चमेलियालाई देशका प्रमुख राजनीतिक दलका नेताहरूले दुहुनो गाई बनाए। यो आयोजनाले १० वर्षअघि नै त्यतिबेलै दुई करोड रुपैयाँ पर्ने एक दर्जन प्राडो खरिद गरेको थियो। ती प्राडोहरू अहिलेका प्रमुख दलका शीर्ष नेताहरूले दाइजो को रूपमा चढिरहेका छन्। नेतादेखि कर्मचारीसम्मले कति आयोजनाबाट सक्दो फाइदा लिए मात्र अड्केको कुरो मिलाउने कोही भएन। अहिले प्राधिकरणले बनाएका अधिकांश चमेलियाका नयाँनयाँ संस्करणहरू हुन्। यहीं हेटौंडामा रहेको १४ मेगावाट कुलेखानी (जसको हेडवक्र्स मुहान बनाउनु पर्दैन, प्रसारण लाइन बनिबनाउ छ) दस वर्ष भइसकेको छ, यो अझै निर्माणाधीन छ। यसका एजेन्टहरू नेपालका प्रमुख दलका नेताहरूलाई कुस्त चन्दा दिने हैसियत राख्छ, जो कहिले पनि कारबाहीमा पर्नु पर्दैन। यसरी सार्वजनिक क्षेत्रबाट निर्माण भएका र हुन लागेका आयोजनाहरूमा राजनीतिक दलका केही नेताहरूको वक्रदृष्टिले लागत र समय लम्बिएको छ। झ्वाट्ट हेर्दा यी विसंगति र बेथितिका प्रमुख जिम्मेवार प्राधिकरणका इन्जिनियरजस्तो देखिन्छन्, तर अन्तर्य राजनीतिमा जोडिएको छ। अबका दिनमा जलविद्युत्का आयोजनाहरूलाई राजनीतिको कालो छायाँ पर्न नदिने हो भने मात्र निर्धारित लागत र समयमा पूरा हुने चमेलियाले पाठ पढाएको छ। यद्यपि, कुन आयोजना बनाउने, कुन नबनाउने भन्ने अन्तिम निर्णयकर्ता भने चाहेर वा नचाहेर पनि यिनै दलहरू नै हुन्।"
कांग्रेसमा वैचारिक जागरणको खाँचो,"निर्वाचनको परिणामपछि नेपाली कांग्रेसको भविष्यलाई लिएर धेरै चर्चा भएका छन्। निर्वाचनमा भोग्नुपरेको पराजय र अब भोलिका दिनमा कांग्रेस कसरी अगाडि बढ्ला भन्ने विषयमा निकै मन्थन र बहसहरू चलेका छन्। यो निर्वाचनमा कांग्रेसले हार्नुका पछाडि मुख्य कारण केके हुन् ? कांग्रेसमा केके कमजोरी रहे ? कांग्रेसले आफूलाई कसरी रूपान्तरण गर्ला ? आउने दिनमा कांग्रेस पुनः कसरी शक्तिशाली र ठूलो पार्टी बन्ला ? यी गम्भीर प्रश्न अहिले कांग्रेसको अगाडि खडा भएका छन्। वास्तवमा यो निर्वाचनमा कांग्रेस पराजित हुनुको मुख्य कारण के होला ? यही समीक्षाबाटै बहस सुरु गरौं। कुनै पनि पार्टी निर्वाचनमा विजय या पराजय हुनु निर्वाचनकै बेला परिचालन भएको एकदुई महिनाको अवधि मात्र निर्णायक हुँदैन त्यो पार्टीको इतिहास, संगठन, उसले अगाडि सारेको एजेन्डा, सरकार र प्रतिपक्षमा हुँदा गरेको गतिविधिको पनि महत्वपूर्ण भूमिका हुन्छ। अहिलेको निर्वाचनमा पनि कांग्रेसले पराजय भोग्नुका पछाडि चुनावको मुखमै आएर भएको वाम गठबन्धन मात्र कारण होइन, अगाडिदेखि नै कांग्रेसले गरेको निर्णय र गतिविधि पनि जिम्मेवार छन्। वैचारिक जागरणमार्फत पार्टीलाई पुनर्जागरण गर्न सक्यो भने फेरि पनि केही वर्षमा बलियो र सशक्त पार्टी बन्नबाट कसैले रोक्न सक्दैन। खासगरी विभिन्न व्यवधान र कडा चुनौतीका बीचमा पनि नयाँ संविधान जारी गरेको सुनौलो इतिहास निर्माण भएको बेला सत्ताको लोभमा फसेर जसरी कांग्रेसले प्रधानमन्त्री पदमा प्रतिस्पर्धा गर्दै पराजित बन्यो, त्यही दिनबाट यो पार्टीको ओरालो यात्रा सुरु भएको हो। यसपछि ओरालो लागेको यात्रा उकालोतिर चढ्न निकै गाह्रो भयो। अहिलेसम्म पनि निरन्तर ओरालो यात्रा जारी छ। यस बीचमा पार्टीको महाधिवेसशनमा भएको चरम गुटबन्दी, पार्टी पदाधिकारी, विभाग र भ्रातृ संस्थाहरूको परिचालन र विस्तारमा ढिलाइ, नाकाबन्दी प्रकरण, लोकमान काण्ड, सुशीला कार्की, राजदूत र आईजीपी काण्डलगायतका गतिविधिले कांग्रेसलाई समाजमा कमजोर बनाउँदै लगे। यस्तो कमजोर पृष्ठभूमि बनेको बेला निर्वाचनमा होमिँदा झनै अप्रत्यासित ढंगले आएको वाम गठबन्धन कांग्रेस पराजयको प्रमुख कारण बन्न पुग्यो। कुनै पनि निर्वाचनमा विजय हुनका लागि पार्टी संगठनको प्रमुख भूमिका हुन्छ। निर्वाचनमा कांग्रेसको संगठन सुस्त र अव्यवस्थित हुनु अनि एमाले र माओवादीको संयुक्त रूपमा संगठन बलियो भएकाले त्यस्तो परिणाम आउनु आश्चर्यजनक थिएन। कांग्रेसका अगाडि अबको अर्को प्रश्न भनेको चुनावको हारलाई लिएर रोइकराइ मात्र गरिराख्नु या आफ्ना कमीकमजोरीबाट पाठ सिकेर पार्टीलाई शुद्धीकरण र सुदृढीकरणको बाटोमा अगाडि बढाउने भन्ने हो। यो गम्भीर प्रश्न चुनौती बनेर हाम्रो अगाडि उभिएको छ। अब कांग्रेसलाई रूपान्तरण गरेर भोलिका दिनमा प्रभावकारी, सशक्त र बलियो पार्टी बनाउने हो भने साँच्चै ती उपाय के हुन सक्छन् ? ती योजना र कार्यक्रम के हुन सक्छन् ? यी विषयमा अब बहस गर्न ढिलाइ गर्नु हुन्न। कांग्रेस सुधारको पहिलो सर्त हो पार्टीभित्र वैचारिक जागरणमार्फत गुटबन्दीको समूल अन्त्य। कांग्रेसभित्र स्थायी गुटबन्दीको महारोग छ। कुनै विचार, नीति र कार्यक्रमको विषयमा मतमतान्तर हुनुलाई पार्टीभित्र स्वाभाविक मानिन्छ। तर कांग्रेसमा कुनै पनि सैद्धान्तिक आधारमा होइन, व्यक्ति, पद र स्वार्थका लागि केन्द्रदेखि तल्लो निकायसम्म चरम गुटबन्दी छ। पार्टीमा कस्तो अवस्था सिर्जना भएको छ भने कसैको समर्थन र विरोध उसका क्रियाकलाप हेरेर भन्दा पनि गुट हेरेर हुन्छ। कांग्रेसको सम्पूर्ण शक्ति आपसमा लड्दै खर्चिने गरेको छ। यो स्वार्थी र संकीर्ण गुटबन्दीमा फसेको पार्टीलाई अब सशक्त बनाउन व्यापक सैद्धान्तिक र वैचारिक बहस हुने संस्कृति विकास गर्न जरुरी छ। पार्टीमा जब कुनै पनि विषयमा वैचारिक बहसमार्फत व्यक्ति र नेताको समर्थन र विरोध गर्ने परिपाटी हुन्छ, त्यसले स्वतः स्थायी गुटबन्दी कम गर्छ। पार्टीका हरेक नेताकार्यकर्तालाई अध्ययनशील र सिर्जनशील बनाउन प्रशिक्षण र अन्तरक्रियामार्फत पार्टीमा विचार, एजेन्डा नीति र कार्यक्रममा सहमति र असहमति राख्ने वातावरण बनाउनुपर्छ। पार्टीभित्र मात्र नभएर राष्ट्रिय राजनीतिमा पनि कांग्रेसले आफूलाई हरेक एजेन्डा र राष्ट्रिय सवालमा प्रस्ट अडानका साथ उभ्याउनुपर्छ। राजनीति भनेकै विचार, सिद्धान्त, आदर्श, मूल्य, मान्यता र नैतिकताको समष्टि रूप हो। शुद्ध आचरण र सही व्यवहार भएन भने पार्टीलाई स्खलित हुनबाट रोक्न सकिँदैन। कांग्रेसले अब विगतका कमीकमजोरीबाट पाठ सिकेर चरम गुटबन्दी अन्त्य गर्दै वैचारिक जागरणमार्फत पार्टीलाई पुनर्जागरण गर्न सक्यो भने फेरि पनि केही वर्षमा बलियो र सशक्त पार्टी बन्नबाट कसैले रोक्न सक्दैन। शाही नेपाल तरुण दलका महामन्त्री हुन्।"
गठबन्धन एकताका अप्ठेरा,"अधिनायकवादी वा समतावादी दुवै नरहेपछि एमाले र माओवादी केन्द्र कुनै अर्थमा पनि कम्युनिस्ट होइनन्। एमाले र माओवादी केन्द्रबीच चुनावपछि गर्ने भनिएको पार्टी एकता राष्ट्रियसभाको चुनाव भइसक्दा पनि गति लिन सकेको छैन। खासमा एमालेमाओवादी एकताको भविष्य के छ त ? एकता होला कि नहोला ? राष्ट्रिय राजनीतिमा चासो राख्ने सबैका लागि पक्कै पनि यो खुल्दुलीको विषय हो। निर्वाचन अभियानका क्रममा र विजयी भइकेपछि पनि एमाले र माओवादी केन्द्रले वाम गठबन्धन एउटै कम्युनिस्ट पार्टी निर्माण र समाजवाद स्थापना का लागि कायम गरिएको भन्दै आएका हुन्। तर, के उनीहरू साँच्चिकै यी दुई उद्देश्य पूरा गर्न एक हुँदै छन् त ? यो प्रश्नको जवाफ सोचेजस्तो सजिलो भने छैन। एउटै कम्युनिस्ट पार्टी निर्माणको एमाले र माओवादीको रटानले क्रिस्टोफर नोलानद्वारा निर्देशित अंग्रेजी चलचित्र मेमेन्टो को लियोनार्ड नामक पात्रको सम्झना गराउँछ। लियोनार्डकी श्रीमतीलाई जोहन जी नामका कुनै व्यक्तिले बलात्कार गरेर हत्या गर्छ। सो घटनामा बलात्कारीको आक्रमणबाट लियोनार्डले अल्पकालीन स्मरण क्षमतासमेत गुमाउँछ। लियोनार्ड अब श्रीमतीको हत्यासम्मको सबै सम्झने तर त्यसपछिको केही पनि नसम्झने, एकैछिनअघि आफैंले गरेको काम र बोलेको कुरा पनि बिर्सने हुन्छ। त्यसपछि अनुसन्धान विभागको टेडी नामको प्रहरीले हत्यारा पत्ता लगाउन र बदला लिन लियोनार्डलाई सहयोग गर्छ। श्रीमतीको हत्यारा जोहन जीलाई आफैंले मारेर बदला पनि लिन्छ लियोनार्डले। तर जोहन जीलाई मारेको घटना पनि लियोनार्डले बिर्सन्छ। त्यसपछि पनि ऊ छाती वारपार लेखेर राखेको मेरी श्रीमतीको बलात्कार र हत्या जोहन जीले गरेको हो, उसलाई मार्नुपर्छ भन्ने कुरा सम्झन दिनदिनै कमिज फुकालेर ऐनामा हेर्छ र जोहन जीसँग बदलाको खोजीमा भौंतारिइरहन्छ। त्यो कार्यमा टेडी नामको प्रहरीले फेरि पनि सहयोग गर्छ। किनकि श्रीमतीको हत्याराको काल्पनिक खोजीले लियोनार्डको जीवनमा उद्देश्य र अर्थ प्रदान गर्छ। अहिले एमाले र माओवादी केन्द्र पनि मेमेन्टो को नायक लियोनार्ड जस्तै भएका छन्। खासमा उनीहरू दुवै कम्युनिस्ट पार्टी होइनन्। लियोनार्डको श्रीमतीको हत्यारा जोहन जीको जस्तै एमाले र माओवादी केन्द्र दुवैका हातबाट कम्युनिस्ट पार्टीको हत्या भइसकेको छ। त्यो कुन अर्थमा भने एमाले र माओवादी दुवै दल अब स्टालिनले महापागलपन र माओले सर्वहारा सांस्कृतिक क्रान्ति को बेलामा अपनाएको अतिवादी बाटोमा छैनन्। अनि उनीहरूको पार्टी नेतृत्व बीसौं शताब्दीमा जस्तो सर्वहारावर्गको अधिनायकत्व पनि होइन। एमाले र माओवादी केन्द्रको नेतृत्वमा पूर्णतः मध्यम र नवधनाढ्य वर्गको हालीमुहाली छ। अझ खासगरी माओवादी केन्द्रमा जस्तो मनपरी र असमानता त नेपालका अरू कुनै दलमा सायदै विद्यमान होला। त्यसैले एमाले र माओवादी न त बीसौं शताब्दीमा अभ्यास भएजस्तो अधिनायकवादी नै छन्, न त कार्ल माक्र्सको मीठो कल्पनाजस्तो समतावादी वा साम्यवादी नै। अधिनायकवादी वा समतावादी दुवै नरहेपछि एमाले र माओवादी केन्द्र कुनै अर्थमा पनि कम्युनिस्ट होइनन्। आफूलाई कम्युनिस्ट भन्न बीसौं शताब्दीको रगतले लत्पतिएको इतिहासले एमाले र माओवादीलाई किन झस्काउँदैन ? यति धेरै असमानतावादी, भोगवादी र लोभवादी भइसक्दा पनि एमाले र माओवादीलाई कार्ल माक्र्सले झैं आफूलाई साम्यवादी भन्न किन संकोच भइरहेको छैन ? कम्युनिस्ट र समाजवाद जस्ता शब्द बीसौं शताब्दीको शीतयुद्धकालीन स्कुलको ह्याङओभरबाट मुक्त भइनसकेको आफ्नै पार्टी पंक्ति र नेपाली वाममतलाई झुक्याउने झूठको पुलिन्दा भन्दा केही होइन भन्ने अन्तरमनमा थाहा हुँदाहुँदै पनि उनीहरू किन उही नारा भट्टाइरहेका छन् ? यसको कारण के हो भने एमाले र माओवादी केन्द्रको नियति मेमेन्टो को नायक लियोनार्डको जस्तै भएको छ। उनीहरू अहिले आफू के गरिरहेका छन्, त्यो छिनछिनमा बिर्सन्छन्। उनीहरूलाई विगतमा आफूले गरेको काम मात्र थाहा छ। उनीहरूलाई झापा आन्दोलनमा एमालेले के गरेको थियो र सशस्त्र युद्धका क्रममा माओवादीले के गरेको थियो, त्यो मात्रै थाहा छ। उनीहरू हिजो जे थिए, त्यो आज होइनन्। तर उनीहरूलाई आफूले गरेका कामलाई सार्थकता र अर्थ दिनु छ। कम्युनिस्ट आन्दोलनको मृत्यु भइसक्यो भन्दा उनीहरूको राजनीति अर्थहीन बन्न पुग्छ। उनीहरूले जे गरिरहेका छन्, त्यो उद्देश्यहीन देखिन पुग्छ। त्यसैले एमाले र माओवादीले एकअर्कालाई भनिरहेका छन्, हामी कम्युनिस्ट हौं। एक हुनुपर्छ। एउटै कम्युनिस्ट पार्टी बनाउनुपर्छ। खासमा यी दुई दल आफैंलाई झूटो बोलिरहेका छन्। कम्युनिस्ट पार्टी अब एउटा झूटको पुलिन्दा हो। विडम्बना के हो भने यसले माओवादी केन्द्र र एमालेलाई राजनीतिक र सामाजिक जीवनमा अर्थ र उद्देश्य प्रदान गर्छ। समाजवाद को नारा पनि अर्को झूट हो। किनकि बीसौं शताब्दीको अनुभवले समाजवाद शब्दलाई यति खोक्रो र अर्थहीन बनाइदिएको छ कि अब समाजवाद र पुँजीवाद भन्नुमा केही तात्विक अन्तर छैन। त्यसैले होला विश्व पुँजीवादको नयाँ केन्द्र बन्न प्रयत्नशील छिमेकी मित्रराष्ट्र चीनले आफूलाई एक्काइसौं शताब्दीको समाजवादको ध्वजावाहकको रूपमा प्रस्तुत गरिरहेको। त्यसो भए के कम्युनिस्ट र समाजवाद शब्दको भ्रमजालमा बेरिएर एमाले र माओवादी केन्द्र एउटै दलमा रूपान्तरण होलान् त ? जवाफमा होलान् पनि, नहोलान् पनि बाहेक अरू केही भन्न सकिन्न। त्यसको कारण के भने एउटै कम्युनिस्ट पार्टी र समाजवाद जस्ता मेमेन्टो वा यादगार शब्दले मात्र एमाले र माओवादी केन्द्रलाई चुनावमा मत सोहर्न सघाए पनि ती यादगार शब्द पार्टी एकताका लागि पर्याप्त छैनन्। पार्टी एकताको मुख्य पहलकर्ता एमाले नभएर माओवादी केन्द्र भएको विदितै छ। उसले निर्वाचनको पूर्वसन्ध्यामा एमालेका मतदाताको अविश्वसनीय चरित्रलाई मध्यनजर गरेर चुनावी सहकार्यसँगै पार्टी एकताको प्रस्ताव गरेको थियो। एमाले पनि माओवादीका मतदाताको बुइ चढेर एकल बहुमत ल्याउने जोडघटाउ गर्दै वाम गठबन्धन मा सामेल भएको थियो। तर एमालेले एकल बहुमत ल्याउन सकेन। त्यसको क्षतिपूर्ति एमालेले मधेसमा आधारित दलहरूसितको सहकार्य अनि भारतसितको सम्बन्ध सुधारको माध्यमबाट गर्न खोजिरहेको छ। एमालेले मधेससित सम्बन्ध सुधार गर्न खोज्नुलाई अन्यथा भन्न पनि मिल्दैन। एमालेको यो नयाँ रणनीतिबाट केही हदसम्म माओवादी केन्द्रको बार्गेनिङ गर्ने क्षमतामा ह्रास आएको छ। एकताको अर्को पहेली के छ भने खासगरी माओवादी केन्द्रले संविधानसभाको दोस्रो निर्वाचनमा पराजय र केही वर्षयता बारम्बार फुट बेहोर्नुपरेपछि पार्टी पुनर्निर्माण भन्दा पनि गठबन्धनको बाटोबाट आफ्नो शक्तिलाई टिकाइराख्ने र बढाउने नीति लियो। त्यसकारण नै माओवादी केन्द्र कहिले कांग्रेससित त कहिले एमालेसित लहसिएको हो। पार्टी पुनर्निर्माण गर्दा उपलब्ध साधनस्रोत बाँडफाँट गर्नुपर्ने तर गठबन्धनको रणनीति अपनाउँदा आफ्नो भाग अझै बढ्दै जाने हुँदा माओवादी केन्द्रका दोस्रो तहका नेताहरू पनि यस्ता गठबन्धनप्रति उत्साहित भएका हुन्। मुद्दाकै कुरा गर्ने हो भने अझै पनि डा भट्टराईको समूह र माओवादी केन्द्रजति नजिक अरू कुनै दल छैनन्। आफ्नै पूर्व सहयात्रीहरूसित एक हुन नचाहने तर आफूलाई निरन्तर अपमान गर्दै आएको एमालेसित एक हुन चाहने प्रवृत्ति माओवादी केन्द्रको दोस्रो तहमा किन देखिएको छ, त्यो एमालेका नेता केपी ओलीलाई राम्रैसँग थाहा छ। खासगरी सशस्त्र विद्रोहका केन्द्र बनेका जिल्लाबाट प्रतिनिधित्व गर्ने माओवादीको दोस्रो तहका नेता एमालेमा सम्मिलित हुन आतुर हुनुका केही कारण छन्। त्यहाँ जाँदा अझ बढी साधनस्रोत उपभोग गर्न पाइन्छ, पूर्व माओवादी सहकर्मीसित त्यो बाँडाफाँट गर्नुपर्दैन र जिल्लामा एमालेको बलियो जनाधार भएकाले पार्टी एकतापछि पनि आफ्नो हैसियत कायमै रहने भएकाले हो। माओवादीसित एकता गर्न हिच्किचाउनु र पार्टी एकताभन्दा पनि सरकार निर्माणमा एमालेले जोड लगाउनुको कारण पनि छ। माओवादी केन्द्रको अत्यन्तै लोभी र अराजक राजनीतिक उद्यमी हरूको समूहलाई पार्टीमा भित्र्याउँदा सापेक्षित रूपमा व्यवस्थित परिपाटीमा चलेको एमालेमा पनि भविष्यमा माओवादीमा जस्तै विग्रह आउने हो कि भन्ने डर एमालेलाई छ। त्यसैगरी मधेसका दललाई सरकारमा ल्याउन नसके माओवादीलाई मात्र बोकेर राष्ट्रिय समस्या समाधान नहुने भएकाले एमालेले माओवादीसँग एकता गर्नेभन्दा पनि भित्रभित्रै मधेसमा आधारित दलसहितको सम्मतिमूलक सरकार निर्माणको पहलमा जोड लगाएको हो। एमालेमाओवादी एकता र सरकार निर्माणलगायतको अगाडिको राजनीति कसरी जाला, त्यो अहिल्यै अनुमान लगाउनु हतारो हुन सक्छ। तर, भारतीय विदेशमन्त्री सुष्मा स्वराजको पछिल्लो भ्रमणपछि भूराजनीतिले जकडिएको नेपालको पछिल्लो सत्ता राजनीतिमा खास खेल अब बल्ल सुरु भएको दाबी भने गर्न सकिन्छ। त्यो खेल कसरी अगाडि बढ्छ, आगामी दिनले नै बताउनेछन्।"
केन्याविरुद्ध नेपालको रोमाञ्चक जित,"काठमाडौँः नामिबियामा जारी आइसीसी विश्व क्रिकेट लिग डिभिजन २ अन्तरगतको सोमबारको खेलमा नेपालले बलियो प्रतिद्वन्द्वी केन्यालाई पराजित गरेको छ । १७८ रनको चुनौती पछ्याएको नेपालले ४९५ ओभरमा ७ विकेट गुमाउँदै केन्याले दिएको लक्ष्य भेटाएको हो । नेपाललाई जिताउने क्रममा सोमपाल कामीले अन्तिम बलमा रन बटुले । नेपाललाई जिताउने क्रममा आरके पौडेलले ८५ बलमा सर्वाधिक ४७ रन बनाए । कप्तान पारस खड्काले ४४ बलमा ४२ रनको योगदान दिए । त्यसैगरि अरिफ शेखले ८२ बलमा ४२ रनको योगदान गरे । यो जितसँगै नेपालले डिभिजन वान मा उक्लिने सम्भावना बढाएको छ । अब प्रतियोगिताको अन्तिम खेल नेपालले क्यानाडासँग खेल्दैछ । यो जितले नेपालको विश्वकप खेल्ने सम्भावना पनि बढेको छ। त्यसैगरी नेपालका लागि शरद भेशवाकरले ५७ बलमा १९ रन बनाउन सफल भए । केन्याका लागि इबी रिंगेराले सर्वाधिक तीन विकेट लिए । नेपालको बलिङतर्फ युवा स्पिनर सन्दीप लामिछानेले केन्याका ५ विकेट झारे । पढ्नुस्: सन्दीपको शानः एक्लैले झारे केन्याका पाँच विकेट नामिबियाको विन्डहोक क्रिकेट ग्राउन्डमा भएको प्रतियोगिताको दशौँ खेलमा केन्याले नेपालका लागि मध्यम चुनौती दिएको थियो । उसका लागि स्कोर सम्मानजनक अवस्थामा पुर्याउने क्रममा ओपनहरुले सम्हालिएर खेले । केन्याका ओपनर करिमले १०० बलमा ४२ रन बनाए । त्यसैगरी अर्का ओपनर गतिलो पारी खेल्दै ४६ बलमा ४१ रनको योगदान दिए । केन्याका लागि को ओब्युयाले ६१ बलमा २७ रन बनाउँदा नटआउट रहेका ओडियाम्बोले ५७ बलमा २४ रनको योगदान दिए । त्यसैगरी अन्तिम क्रममा न्गोचेले १५ बलमा २३ रन बनाए । नेपालका १७ वर्षीय स्पिनर सन्दीपले पाँच विकेट लिने क्रममा उत्कृष्ट ब्याटिङ गरिरहेका ओबान्डालाई १६६ ओभरमा पहिलो विकेटका रुपमा पेभेलियनको बाटो देखाए । ४६ बलमा ४१ रन बनाएको अवस्थामा सन्दीपले ओबान्डालाई आउट गर्दै नेपाललाई पहिलो सफलता दिलाएका थिए । त्यसैगरी सन्दीपले खेल १८४ ओभरमा पुगेको अवस्थामा डिएम गोन्डारियालाई पनि पेभेलियनको बाटो देखाए । उनले ५ बलमा ४ रन बनाएको अवस्थामा गोन्डारियालाई आउट गर्न सफल भए । सन्दीपले ३३१ र २ ओभरमा केन्याका लगातार दुई विकेट झार्न सफल भएका छन् । उनले ३३ ओभरमा पहिलो बलिङ गर्दै पाँचौ क्रममा आएका केन्याका कप्तान आरआर पटेललाई कप्तान पारस खड्कामार्फत क्याच आउट गराउन सफल भए । त्यसैगरी दोस्रो बलमा पनि उनले छैटौँ क्रममा क्रिजमा आएका आरएन पटेललाई एलबीडब्लु धरापमा पार्दै शून्य रनमा पेभेलियन फर्काइदिए । केन्याले पुरै ५ ओभर खेलेको अवस्थामा नेपालका लागि अन्तिम अर्थात् आठौँ विकेटका रुपमा सन्दीपले नै एनएन ओढियाम्बोलाई पेभेलियनको बाटो देखाइदिए । नेपालका लागि अन्य एकएक विकेट वसन्त रेग्मी, शरद भेशवाकर र सोमपाल कामीको नाममा रह्यो ।"
केन्याले नेपाललाई दियो १७८ रनको चुनौती,"काठमाडौँः नामिबियामा जारी आईसीसी विश्व क्रिकेट डिभिजन २ अन्तरत आफ्नो चौथो खेलमा नेपाललाई केन्याले १७८ रनको चुनौती दिएको छ । पुरै ५० ओभर खेलेको केन्याले ८ विकेटको क्षतिमा १७७ रन बनाएपछि नेपालले यो चुनौती पाएको हो । नामिबियाको विन्डहोक क्रिकेट ग्राउन्डमा भएको प्रतियोगिताको दशौँ खेलमा केन्याले नेपालका लागि मध्यम चुनौती दिएको हो । केन्याको स्कोर सम्मानजनक अवस्थामा पुर्याउने क्रममा ओपनरहरुले सम्हालिएर खेले । केन्याका ओपनर करिमले १०० बलमा ४२ रन बनाए । त्यसैगरी अर्का ओपनर गतिलो पारी खेल्दै ४६ बलमा ४१ रनको योगदान दिए । केन्याका लागि को ओब्युयाले ६१ बलमा २७ रन बनाउँदा नटआउट रहेका ओडियाम्बोले ५७ बलमा २४ रनको योगदान दिए । त्यसैगरी अन्तिम क्रममा न्गोचेले १५ बलमा २३ रन बनाए । नेपालका लागि आज पनि सन्दीप लामिछानेले शानदार बलिङ गर्दै ५ विकेट लिन सफल भए । १७ वर्षीय यी स्पिनरले केन्याका ५ विकेट झार्न सफल भए । नेपालले सन्दीप बलिङमा उत्रिएपछि मात्रै विकेट लिन सफल भएको थियो । नेपालका लागि सोमपाल कामी, शरद भेसवाकर र वसन्त रेग्मीले पनि एक एक विकेट लिन सफल भए । सन्दीपले पहिलो विकेटकारुपमा उत्कृष्ट ब्याटिङ गरिरहेका ओबान्डालाई १६६ ओभरमा पेभेलियनको बाटो देखाएका थिए । ४६ बलमा ४१ रन बनाएको अवस्थामा सन्दीपले ओबान्डालाई आउट गर्दै नेपाललाई पहिलो सफलता दिलाएका थिए । त्यसैगरी सन्दीपले खेल १८४ ओभरमा पुगेको अवस्थामा डिएम गोन्डारियालाई पनि पेभेलियनको बाटो देखाए । उनले ५ बलमा ४ रन बनाएको अवस्थामा गोन्डारियालाई आउट गर्न सफल भए । सन्दीपले ३३१ र २ ओभरमा केन्याका लगातार दुई विकेट झार्न सफल भए । उनले ३३ ओभरमा पहिलो बलिङ गर्दै पाँचौ क्रममा आएका केन्याका कप्तान आरआर पटेललाई कप्तान पारस खड्कामार्फत क्याच आउट गराउन सफल भए । त्यसैगरी दोस्रो बलमा पनि उनले छैटौँ क्रममा क्रिजमा आएका आरएन पटेललाई एलबीडब्लु धरापमा पार्दै शून्य रनमा पेभेलियन फर्काइदिए । नेपालका लागि अर्को विकेटका रुपमा करिमलाई बसन्त रेग्मीले आउट गरिदिए । नेपालका लागि छैटौँ विकेट सोमपाल कामीले लिए । त्यसैगरी शरद भेशवाकरले सातौँ सफलता दिलाउने क्रममा केन्याका गुर्दिप सिंहको विकेट लिन सफल भए । उनले ४३ औँ ओभरको तेस्रो बलमा गुर्दिपलाई आउट गरे । उनले ओब्युयालाई ४२ ओभरको अन्तिम बलमा बोल्ड आउट गरेका थिए। त्यसपछि ४४ ओभरको अन्तिम बलमा सन्दीपले नै एनएन ओडियाम्बोलाई पेभेलियनको बाटो देखाए ।"
सन्दीपले दिलाए नेपाललाई पहिलो सफलता,काठमाडौँः आईसीसी विश्व क्रिकेट डिभिज २ अन्तरत आफ्नो चौथो खेलमा नेपाल अहिले केन्यासँग भिडिरहेको छ । नामिबियामा भइरहेको खेलमा टस जितेर नेपालले पहिले फिल्डिङमा जाने निर्णय गरेपछि केन्याले अहिले ब्याटिङ गरिरहेको छ । ताजा अवस्थामा नेपालका लागि सन्दीप लामिछानेले दुई विकेट लिन सफल भएका छन् । उनले उत्कृष्ट ब्याटिङ गरिरहेका ओबान्डालाई १६६ ओभरमा पेभेलियनको बाटो देखाएका छन् । ४६ बलमा ४१ रन बनाएको अवस्थामा सन्दीपले ओबान्डालाई आउट गर्दै नेपाललाई पहिलो सफलताए दिलाएका हुन् । नेपालका अन्य बलरहरु आजको खेलमा महँगो सावित भइरहेका छन् । त्यसैगरी सन्दीपले खेल १८४ ओभरमा पुगेको अवस्थामा डिएम गोन्डारियालाई पनि पेभेलियनको बाटो देखाएका हुन् । उनले ५ बलमा ४ रन बनाएको अवस्थामा गोन्डारियालाई आउट गर्न सफल भएका हुन् । केन्याले ताजा अवस्थामा १९२ ओभर व्याटिङ गर्दै ७७ रन बनाएको छ । उसका दुवै विकेट सन्दीपले लिन सफल भएका हुन् । अन्य नेपाली बलरहरुलाई भने केन्याली ब्याट्सम्यानले दबाबमा राखेका छन् ।
लगातार बराबरीमा रोकिँदा दवावमा बार्सिलोना,काठमाडौं : स्पेनिस ला लिगामा यस सिजनको सुरुदेखि नै उत्कृष्ट प्रदर्शन गरी अपराजित रहँदै आएको बार्सिलोना आइतबारको खेलमा बराबरीमा रोकिएको छ । यसअघिको खेलमा पनि स्पानिओलसँग ११ को बराबरी खेलेको बार्सिलोना आइतबार गेटाफेसँग गोलरहित बराबरीमा रोकिएको हो । बार्सिलोनाको घरेलु मैदान क्याम्प नाउ मा भएको खेलमा दुवै टालीले कुनै गोल गर्न सकेनन् । बराबरीपछि पनि २३ खेलबाट ५९ अंकसहित शीर्ष स्थानमा कायम रहेको बार्सिलोनालाई उपाधि होडका लागि दबाब बढेको छ । २३ खेलमा १८ मा जित र ५ मा बराबरी खेलेको बार्सिलोनाले ला लिगाको यस सिजनमा हालसम्म हार भने व्यहोरेको छैन । दोस्रो स्थानमा रहेको यथ्लेटिको मड्रिडभन्दा ७ अंकले मात्रै अगाडी रहेको छ । यथ्लेटिको मड्रिडले २३ खेलबाछ ५२ अंक बनाएको छ ।
आर्मी र एपीएफका खेलाडी बीच मैदानमा मुक्का हानाहान,"सिमरा : सेमिफाइनल प्रवेशका लागि प्रतिस्पर्धा गरिरहेका आर्मी र एपीएफका खेलाडी मैदानमै मुक्का हानाहानमा उत्रिए। ७४औं मिनेटमा दुवै टिमका खेलाडीले अनुशासन बिर्सिए। खेलमा ३० ले पछि परेको एपीएफका खेलाडी रञ्जन विष्टले आर्मीका विमल पाण्डेलाई लडाएपछि स्थिति तनावपूर्ण बन्यो। विमललाई लडाएका रञ्जनलाई रेफ्री प्रकाशनाथ श्रेष्ठले पहेँलो कार्ड देखिएपछि उनी दोहोरो पँहेलो कार्ड खाँदै मैदानबाट बाहिरिन बाध्य भए। दोहोरो पँहेलो कार्ड खाएका रञ्जनले विमलमाथि मैदानमै आक्रोश पोखे। उनले विमललाई मुक्का प्रहार गरेपछि आर्मीका नवयुग श्रेष्ठले प्रतिवाद गरे। सामान्य विवाद बढ्दै गएपछि रञ्जनका भाइ अञ्जन विष्ट पनि आर्मीका खेलाडीलाई रोक्न पुगे र विवाद सुरु भयो। दुई टिमबप्चको विवाद अन्ततः मुक्का हानाहानसम्म पुग्यो। मुक्का हानाहानपछि रेफ्री प्रकाशनाथले नवयुगलाई रातो कार्ड र अञ्जनलाई पहेँलो कार्ड देखाए। अञ्जन पनि दोहोरो कार्ड पाएर मैदान छाड्न बाध्य भए। एपीएफका प्रशिक्षक रत्नकाजी महर्जनले खेलाडीमा संयमता नदेखिँदा दुई जना राम्रा खेलाडीलाई महर्वपूर्ण समयमा गुमाउन पुगेको बताए। खेलमा गोलले पछि परेपछि खेलाडी दबाबमा देखिनु स्वाभाविक भए पनि अनुशासन र संयमता दुवै जरुरी रहेको उनको भनाइ थियो। महर्जनले खेलको सुरुवातमै अवसर चुकाउन पुग्नु र फिनिसिङ पक्ष राम्रो नहुँदा पराजय भोगेको बताए। आर्मीका प्रशिक्षक नवीन न्यौपानेले जितबाट सन्तुष्ट रहेको प्रतिक्रिया दिए। खेलमा गोलको खाता खोलेपछि टिमले सुधारिएर प्रदर्शन गरेको र सहज जित हात पारेको बताए। नवयुगले आफूलाई सम्हाल्न नसक्दा मैदानबाट बाहिरिनुपरेको भन्दै उनले आगामी खेलमा उनको अभाव टिमलाई खड्किने बताए। एपीएफमाथि आर्मीको रवाफ एपीएफ क्लबमाथि सानदार जित हात पार्दै त्रिभुवन आर्मी क्लब रुस्लान नवौं सिमरा गोल्डकपको सेमिफाइनलमा प्रवेश गरेको छ। सिमरा रंगशालामा आइतबार भएको खेलमा आर्मीले एपीएफलाई ४० गोलले हरायो। एपीएफमाथि सहज जित हात पार्ने क्रममा आर्मीका जर्ज प्रिन्स कार्कीले दुई, नवयुग श्रेष्ठ र दिनेश हेम्जनले एकएक गोल गरे। पाँच हजार दर्शकले भरिएको रंगशालामा दुई विभागीय टोलीको भिडन्त रोमाञ्चक बनेको थियो। खेलको सुरुआतदेखि नै दुई टोली आक्रामक देखिएका थिए। सुरुआतमै एपीएफले गोल गर्ने राम्रो अवसर बनाए पनि सदुपयोग गर्न नसक्दा फराकिलो हार बेहोर्यो। खेल सुरु भएको तीन मिनेटमै एपीएफका युवराज खड्काले डीबक्सभित्रको अवसर गुमाए। उनले प्रहार गरेको हेड बल क्रसबार माथिबाट बाहिरियो। २८औं मिनेटमा आदित्य चौधरीको फ्रिकिक बलमा राजेन्द्र रावलले अर्को अवसर खेल फाले। डीबक्सभित्र पाएको बललाई राजेन्द्रले पोस्टको दिशा दिन सकेनन्। त्यसपछि एपीएफले आकर्षक अवसर बनाउन सकेन र दबाबमा देखियो। एपीएफलाई दबाबमा राखेको आर्मीको फिनिसिङ सुरुवातमा कमजोर देखियो। इन्जुरीका कारण भरत खवासलाई बेन्चमै राखेर मैदानमा उत्रिएको आर्मीले खेलमा खाता खोल्न ३७ मिनेटसम्म संघर्ष गर्यो। डीबक्सभित्रबाट आर्मीका जर्ज प्रिन्स कार्कीले तेस्रो प्रहारमा गोल गरे। पहिलो प्रहार एपीएफका गोलरक्षक राजु नगरकोटीले फर्काएको बललाई प्रिन्सले दोस्रो प्रहार गरे। उनको दोस्रो प्रहार गोल लाइनबाट एपीएफका खेलाडीले फर्काएपछि प्रिन्स तेस्रो प्रहारमा सफल हुन पुगे। खेलमा आर्मीले अग्रता लिएपछि एपीएफ थप दबाबमा देखियो। एपीएफका खेलाडीबीच तालमेलको अभाव देखिन्थ्यो। एपीएफमाथि लगातार अवसर बनाएको आर्मीले दोस्रो हाफको सुरुवातमै गोल अन्तर दोब्बर बनायो। ४७औं मिनेटमा नवयुग श्रेष्ठले एकल प्रयासमा गोल गरे। एपीएफका खेलाडीलाई बिट गर्दै डीबक्स बाहिर पाएको बललाई नवयुगले गोल गर्दै खेल २० को स्थितिमा पुर्याए। आर्मीको तुलनामा कमजोर प्रदर्शन गरेको एपीएफले आफ्नो समर्थकलाई लगातार निराश बनाएको थियो। आर्मीलाई रोक्न असफल देखिएको एपीएफले खेलको ७१औं मिनेटमा तेस्रो गोल खाएको थियो। नवयुग श्रेष्ठको पासलाई सदुपयोग गर्दै अन्डर १९ राष्ट्रिय फूटबल टिमका स्ट्राइकर दिनेश हेम्जनले गोल गरे। दोस्रो हाफमा राजु नगरकोटीको स्थानमा मैदानमा आएका एपीएफका गोलरक्षक अमृत चौधरीले दिनेशको प्रहारलाई गोल लाइनभित्रबाट नियन्त्रणमा लिएपछि एसिस्टेन्ट रेफ्री रोजन श्रेष्ठले गोलको संकेत गरेका थिए। आर्मीले खेल ३० को स्थितीमा पुर्याएपछि ७४औं मिनेटमा दुई विभागीय टिमका खेलाडीबीच मैदानमा झगडा हँुदा एपीएफ नौ र आर्मी १० खेलाडीमा सीमित हुन पुग्यो। विभागीय टिमका दुई खेलाडीबीच मैदानमा झगडा भएपछि रेफ्री प्रकाशनाथ श्रेष्ठले एपीएफका रञ्जन विष्ट, अञ्जन विष्ट र आर्मीका नवयुग श्रेष्ठलाई रातो कार्ड देखाएका थिए। खेलमा तीन गोलले पछि परेको एपीएफका दुई खेलाडी मैदानबाट बाहिरिएपछि थप दबाबमा देखियो। स्ट्राइकर नवयुग मैदानबाहिर गएपछि आर्मीले ८२औं मिनेटमा अर्को गोल थप्यो। टिमको खाता खोलेका जर्ज प्रिन्स कार्कीले व्यक्तिगत दोस्रो गोल गर्दै आर्मीलाई ४० को जित दिलाए। उत्कृष्ट प्रदर्शन गरेका प्रिन्स खेलको म्यान अफ दी म्याच घोषित भए। प्रतियोगिताअन्तर्गत सोमबार रुस्लान थ्रीस्टार क्लब र सुदूरपश्चिम ११ धनगढीबीच प्रतिस्पर्धा हुनेछ।"
"म्यानचेस्टर युनाइटेड हार्यो, लिभरपुल एक स्थान उक्लियो",काठमाडौं : इंग्लिस प्रिमियर लिगको अंक तालिकामा दोस्रो स्थानमा रहेको म्यानचेस्टर युनाइटेड आइतबारको खेलमा न्यूक्यासल युनाइटेडसँग १० को हार व्यहोर्दा उपाधि होडबाट झन पछाडि धकेलिएको छ । न्यूक्यासलको घरेलु मैदानमा भएको खेलमा पहिलो हाफ गोलरहित बराबरीमा रोकिएको थियो । न्यूक्यासलका लागि ६५ औं मिनेटमा मिडफिल्डर मात रिचीले गरेको गो नै निर्णायक बन्यो । हारका बाबजुद पनि २७ खेल खेल्दा ५६ अंक रहेको म्यानचेस्टर युनाइटेड दोस्रो स्थानमा कायम छ । शीर्ष स्थानको म्यानचेस्टर सिटीको २७ खेलबाट ७२ अंक रहेको छ। आइतबार भएको इग्लिस प्रिमियर लिगको अर्को खेलमा लिभरपुलले साउथह्याम्टनमाथि २० को जित हात पारेको छ । रोबर्टो फिर्मिनोले खेलको ६ मिनेटमा गोल गरी लिभरपुललाई अग्रता दिलाएका थिए । मोहमद सालहले ४२ मिनेटमा गोल गरे । जितपछि २७ खेलबाट ५४ अंक बनाएको लिभरपुल टोटनह्यामलाई उछिन्दै अंक तालिकाको तेस्रो स्थानमा उक्लिएको छ । समान खेल खेलेको टोटनह्यामको ५२ अंक रहेको छ ।
"केन्याविरुद्ध सन्दीपको प्रभावशाली बलिङ, चार विकेट झारे",काठमाडौँः नेपालका युवा स्पिनर सन्दीप लामिछानेले आईसीसी विश्व क्रिकेट लिग डिभिजन २ को खेलमा आफ्नो प्रभावशाली प्रदर्शनलाई निरन्तरता दिएका छन् । आईसीसी विश्व क्रिकेट डिभिज २ अन्तरत आफ्नो चौथो खेलमा सन्दीपले बलियो टिम केन्याको चार विकेट लिन सफल भएका हुन् । सुरुवातमा नेपाललाई दबाबमा राख्दै रन बटुलिरहेको केन्याविरुद्ध सन्दीप बलिङमा उत्रिँदै प्रभावशाली खेल पस्केका हुन् । उनले ८ ओभर बलिङ गर्दै केबल १२ रन मात्रै दिएर केन्याका चार विकेट झार्न सफल भएका हुन् । नेपालका १७ वर्षीय स्पिनर सन्दीपले उत्कृष्ट ब्याटिङ गरिरहेका ओबान्डालाई १६६ ओभरमा पेभेलियनको बाटो देखाएका छन् । ४६ बलमा ४१ रन बनाएको अवस्थामा सन्दीपले ओबान्डालाई आउट गर्दै नेपाललाई पहिलो सफलता दिलाएका थिए । त्यसैगरी सन्दीपले खेल १८।४ ओभरमा पुगेको अवस्थामा डिएम गोन्डारियालाई पनि पेभेलियनको बाटो देखाए । उनले ५ बलमा ४ रन बनाएको अवस्थामा गोन्डारियालाई आउट गर्न सफल भए । सन्दीपले ३३।१ र २ ओभरमा केन्याका लगातार दुई विकेट झार्न सफल भएका छन् । उनले ३३ ओभरमा पहिलो बलिङ गर्दै पाँचौ क्रममा आएका केन्याका कप्तान आरआर पटेललाई कप्तान पारस खड्कामार्फत क्याच आउट गराउन सफल भएका हुन् । त्यसैगरी दोस्रो बलमा पनि उनले छैटौँ क्रममा क्रिजमा आएका आरएन पटेललाई एलबीडब्लु धरापमा पार्दै शून्य रनमा पेभेलियन फर्काइदिए । नेपालका लागि अर्को विकेटका रुपमा करिमलाई बसन्त रेग्मीले आउट गरिदिए । ताजा अवस्थामा केन्याले अहिले ३५।५ ओभरमा ५ विकेट गुमाउँदै १०८ रन बनाउन सकेको छ । सन्दीपले प्रमुख ब्याटसम्यानहरुलाई पेभेलियन फर्काइदिएपछि केन्याको ब्याटिङ लाइन अप धर्मराएको छ ।
सन्दीपको शानः एक्लैले झारे केन्याका पाँच विकेट,"काठमाडौँः इन्डियन प्रिमियर लिगको टोली दिल्ली डेयर डेभिल्सले किनेसँगै चर्चाचाको शिखरमा रहेका नेपालका युवा स्पिनर सन्दीप लामिछानेले केन्याविरुद्ध सोमबार भएको खेलमा आफ्नो स्पिनको जादु पुनः देखाएका छन् । आईसीसी विश्व क्रिकेट डिभिजन २ अन्तरत नेपालको चौथो खेलमा केन्या सन्दीपले स्पिनको जादुलाई कायमै राखेका हुन् । केन्याले १७८ रनको चुनौती दिएको खेलमा टस जितेर पहिले फिल्डिङमा उत्रेको नेपालका लागि सन्दीपले नै पहिलो र अन्तिम अर्थात् आठौँ विकेट पनि लिए । सुरुवातमा नेपाललाई दबाबमा राख्दै रन बटुलिरहेको केन्याविरुद्ध सन्दीप बलिङमा उत्रिँदै स्पिनको जादुसहित प्रभावशाली खेल पस्किए । नेपालका १७ वर्षीय स्पिनर सन्दीपले उत्कृष्ट ब्याटिङ गरिरहेका ओबान्डालाई १६६ ओभरमा पेभेलियनको बाटो देखाए । ४६ बलमा ४१ रन बनाएको अवस्थामा सन्दीपले ओबान्डालाई आउट गर्दै नेपाललाई पहिलो सफलता दिलाएका थिए । त्यसैगरी सन्दीपले खेल १८४ ओभरमा पुगेको अवस्थामा डिएम गोन्डारियालाई पनि पेभेलियनको बाटो देखाए । उनले ५ बलमा ४ रन बनाएको अवस्थामा गोन्डारियालाई आउट गर्न सफल भए । सन्दीपले ३३१ र २ ओभरमा केन्याका लगातार दुई विकेट झार्न सफल भएका छन् । उनले ३३ ओभरमा पहिलो बलिङ गर्दै पाँचौ क्रममा आएका केन्याका कप्तान आरआर पटेललाई कप्तान पारस खड्कामार्फत क्याच आउट गराउन सफल भए । त्यसैगरी दोस्रो बलमा पनि उनले छैटौँ क्रममा क्रिजमा आएका आरएन पटेललाई एलबीडब्लु धरापमा पार्दै शून्य रनमा पेभेलियन फर्काइदिए । केन्याले पुरै ५ ओभर खेलेको अवस्थामा नेपालका लागि अन्तिम अर्थात् आठौँ विकेटका रुपमा सन्दीपले नै एनएन ओढियाम्बोलाई पेभेलियनको बाटो देखाइदिए । नेपालका लागि अन्य एकएक विकेट वसन्त रेग्मी, शरद भेशवाकर र सोमपाल कामीको नाममा रह्यो । यसअघि उनले संयुक्त अरब इमिरेट्सविरुद्धको खेलमा नेपालका लागि ५ ओभर बलिङ गर्दै १ मेडनसहित २५ रन खर्चेर ३ विकेट लिन सफल भए । सन्दीपले नेपालका लागि ५ ओभर बलिङ गर्दै १ मेडनसहित २५ रन खर्चेर ३ विकेट लिए । उनले खेलको १८औं ओभरमा लगातार २ विकेट लिएका थिए । नेपालले ओमानसँगको खेलमा पराजित हुँदा पनि युवा स्पिनर सन्दीप लामिछानेले दुई विकेट लिएका थिए । त्यसैगरी सोमपाल कामी र वसन्त रेग्मीले एकएक विकेट लिएका थिए। त्यसैगरी नामिबियाविरुद्ध विजयी भएको पहिलो खेलमा पनि सन्दीपले ४ विकेट लिएका थिए । त्यो खेलमा सोमपाल कामीले ३, बसन्त रेग्मी, पारस खड्का र शरद भेषावकर एकएक विकेट लिएका थिए ।"
सोमपाल र शरदले लिए लिए केन्याको छैटौँ र सातौँ विकेट,काठमाडौँः नामिबियामा जारी आईसीसी विश्व क्रिकेट डिभिज २ अन्तरत आफ्नो चौथो खेलमा नेपालले केन्यासँग खेलिरहेको छ । ताजा अवस्थामा केन्याले ४३ ओभर खेल्दै ६ विकेटको क्षतिमा १३१ रन बनाएको छ । नेपालका लागि छैटौँ विकेट सोमपाल कामीले लिएका छन् । त्यसैगरी शरद भेशवाकरले सातौँ सफलता दिलाउने क्रममा केन्याका गुर्दिप सिंहको विकेट लिन सफल भएका छन् । उनले ४३ औँ ओभरको तेस्रो बलमा गुर्दिपलाई आउट गरेका हुन् । उनले ओब्युयालाई ४२ ओभरको अन्तिम बलमा बोल्ड आउट गरेका हुन् । यसअघि नेपालका लागि सन्दीप लामिछानेले ४ विकेट लिएका थिए । त्यसैगरी अर्को एक विकेट बसन्त रेग्मीको नाममा रहेको छ ।
एनएनआईपीए सम्मान आज,"काठमाडौं : नेपाल राष्ट्रिय तथा अन्तर्राष्ट्रिय खेलाडी संघले ३५ खेलका उत्कृष्ट खेलाडीलाई सोमबार एनएनआईपीए उत्कृष्ट खेलाडी पुरस्कारबाट सम्मान गर्ने भएको छ। खेल क्षेत्रबाट राष्ट्रको गौरव बढाउन महर्वपूर्ण योगदान पुर्याउँदै आएका खेलाडीलाई यसपटक टोखा नगरपालिकामा सम्मान गर्न लागिएको हो। संघले यसअघि २५ खेलका उत्कृष्ट खेलाडीलाई सम्मान गर्दै आएको थियो। संघले पूर्वाञ्चलमा गत वर्ष सम्पन्न सातौं राष्ट्रिय खेलकुदमा समावेश गरिएका ३५ वटै खेलका एकएकजना खेलाडीलाई उनीहरूको प्रदर्शनका आधारमा उत्कृष्ट खेलाडीको सम्मान प्रदान गर्नेछ। सम्मानित खेलाडीले जनही १० हजार रुपैयाँ पुरस्कार पाउनेछन्। यसैगरी संघले पहिलो अन्तर्राष्ट्रिय धावक गजराज जोशीको नाममा स्थापित गजराज जोशी आदर्श खेलाडी सम्मान एक जनालाई गर्नेछ। उक्त सम्मानको प्रायोजन भने गजराज जोशी ट्रस्टले गर्नेछ। उक्त सम्मानबाट सम्मानित हुने व्यक्तिलाई २५ हजार रुपैयाँ पुरस्कार प्रदान गरिनेछ। एनएनआईपीए उत्कृष्ट खेलाडी२०७३ सम्मानबाट फुटबल, क्रिकेट, कराँते, तेक्वान्दो, उसु, बक्सिङ, एथलेटिक्स, भलिबल, भारोत्तोलन, पौडी, जुडो, आर्चरी, सुटिङ र कुस्ती रहेका छन्। यसैगरी लनटेनिस, सफ्टटेनिस, टेबुलटेनिस, कबड्डी, जिम्न्यास्टिक, बास्केटबल, ह्यान्डबल, हक्की, बुद्धिचाल, साइक्लिङ, स्क्वास, ट्रायथोलन, खोखो, स्कुनर एन्ड बिलियार्ड, फेन्सिङ, शारीरिक सुगठन, ब्याडमिन्टन, आईटीएफ तेक्वान्दो, सेपाक ताक्रो, फुलकन्ट्याक्ट कराँते र गल्फ खेलका पनि एकएकजना खेलाडी सम्मानित हुनेछन्।"
नेपाल आज केन्यासँग भिड्दै,काठमाडौं : नामिबियामा जारी विश्व क्रिकेट लिग डिभिजन २ अन्तरगत आज नेपालले केन्यासँग प्रतिस्पर्धा गर्दैछ। खेल नेपाली समय अनुसार दिउँसो १:१५ बजे सुरु हुनेछ। पहिलो खेलमा नामिबियामाथि १ विकेटको जित निकालेको नेपाल दोस्रो खेलमा ओमानसँग ६ विकेटले पराजित भएको थियो। तेस्रो खेलमा आइतबार बलियो प्रतिद्वन्द्वी मानिएको यूएईलाई चार विकेटले पराजित गर्यो। आज अर्को बलियो प्रतिद्वन्द्वी केन्यासँग भिड्न लागेको हो। ३ खेलबाट ४ अंक बनाएको नेपाल अंक तालिकाको दोस्रो स्थानमा रहेको छ। ३ खेल जितेको क्यानडा ६ अंसहित पहिलो स्थानमा रहेको छ। यसअघिका दुवै खेल हारेको केन्या भने अंकविहीन रहँदै अंक तलिकाको पुच्छारमा छ। नेपाललाई विश्वकप छनोटमा स्थान पक्का गर्नका लागि आजको केन्यासँगको खेल जित्नै पर्ने देखिन्छ। यस प्रतियोगितको शीर्ष स्थानमा रहने दुई टोली २०१९ को विश्वकपका लागि आगामी मार्चमा जिम्बाब्वेमा हुने अन्तिम चरणको छनोट प्रतियोगितामा भाग लिन पाउने छन् । साथमा यो पनि पढ्नोस नेपाल चार विकेटले विजयी सुध्रिएन ब्याटिङ : नेपाल ओमानसँग ६ विकेटले पराजित नामिबियामाथि नेपालको संघर्षपूर्ण जित
कप्तान पारस खड्का ४२ रन बनाएर आउट भए,"काठमाडौँः नामिबियामा जारी आइसीसी विश्व क्रिकेट लिग डिभिजन अन्तरगतको सोमबारको खेलमा नेपाल अहिले केन्याले दिएको लक्ष्य पछ्याइरहेको छ । १७८ रनको चुनौती पछ्याइरहेको नेपालले ताजा अवस्थामा चार विकेट गुमाइसकेको छ । नेपालका लागि चौथो विकेटका रुपमा कप्तान पारस खड्का ४२ रन बनाउँदै आउट भएका छन् । उनलाई ४४ बलमा ४२ रनको गतिलो पारी बनाएको अवस्थामा केन्याका एनएम ओडियाम्बोले पेभेलियनको बाटो देखाएका हुन् । यसअघि उपकप्तान ज्ञानेन्द्र मल्ल ९, अरिफ शेख शून्य दीपेन्द्रसिंह ऐरी १ रन बनाउँदै आउट भइसकेका छन् । पहिले ब्याटिङ गरेको केन्याले ८ विकेटको क्षतिमा पुरै ५० ओभर खेल्दै १७७ रन बनाएपछि नेपालले १७८ रनको चुनौती पाएको थियो । नेपालका लागि सन्दीप लामिछानेले सर्वाधिक ५ विकेट लिएका थिए ।"
आईसीसी विश्व क्रिकेट डिभिजन २: केन्याविरुद्ध पहिले फिल्डिङमा नेपाल,काठमाडौँः आईसीसी विश्व क्रिकेट डिभिज २ अन्तरत आफ्नो चौथो खेलमा नेपाल अहिले केन्यासँग भिडिरहेको छ । नामिबियामा भइरहेको खेलमा टस जितेर नेपालले पहिले फिल्डिङमा जाने निर्णय गरेपछि केन्याले अहिले ब्याटिङ गरिरहेको छ । केन्याका लागि करिमले ३८ बलमा १२ रन बनाएका छन् भने ओबान्डाले ३३ बलमा २८ रन बनाएका छन् । नेपालका बलरलाई दुई ओपनरले दबाबमा राख्न सफल भएका छन् । ताजा अवस्थामा केन्याले १२ ओभर खेल्दै बिना कुनै क्षति ३९ रन बनाइसकेको छ । करण केसीले ५३ ओभर बलिङ गर्दै २४ रन दिइसकेका छन् । सोमपाल कामीले ४ ओभर बलिङ गर्दै १३ रन खर्चेका छन् ।

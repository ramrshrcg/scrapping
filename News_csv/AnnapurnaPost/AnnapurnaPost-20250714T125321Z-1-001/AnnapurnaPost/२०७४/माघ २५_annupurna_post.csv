शीर्षक,विवरण
स्वराज आगमनको राज,"नेपालमै आएर वेटिङ प्रधानमन्त्री ओलीलाई बधाइ दिनुपर्ने किसिमको सम्बन्ध उनीहरूको छैन प्रतिनिधिसभा निर्वाचनमा चीनको रोजाइ वाम गठबन्धन र भारतको रोजाइ कांग्रेस भएको विवादको विषय रहेन। निर्वाचनमा भने भारतविरोधी मानिएको वाम गठबन्धनको बहुमत आयो। भारतका प्रधानमन्त्री नरेन्द्र मोदीले वाम गठबन्धनका नेता खड्गप्रसाद ओलीसँग दुईपटक टेलिफोन संवाद गरिसकेका छन्। यसबीचमा अचानक भारतका परराष्ट्रमन्त्री सुष्मा स्वराजले नेपालको भ्रमण गरिन्। उनी कसैको निमन्त्रणामा नआएको स्पष्ट भइसकेको छ। उनले नवनिर्वाचित दलका नेतालाई बधाइ दिन आएको भनेकी छन्। निर्वाचनमा विजयी दलको नेतालाई बधाइ दिन परराष्ट्रमन्त्रीले विशेष विमानद्वारा अर्को मुलुक भ्रमण गरेको संसारमा उदाहरण छैन। भारतीय छापाहरूले नेपाल र भारतको युगौंदेखिको सम्बन्ध सुधार्न स्वराजले नेपाल भ्रमण गरेको लेखेका छन्। यस्ता बकबासमा नेपाली विद्वान्हरूले समय खर्चिनु मूर्खता हुन्छ। सम्बन्ध सुधार्न सत्तारुढ दलका नेतासँग भेट गरिन्छ। जनमत वाम गठबन्धनको पक्षमा गएको भए पनि नेपालका प्रधानमन्त्री अहिले ओली होइनन्। स्वराजले नेपालमै आएर ओलीलाई बधाइ दिनुपर्ने किसिमको सम्बन्ध उनीहरूको छैन। त्यसैले स्वराजको भ्रमणको राज खुलेको छैन। सन् १९८९ मा पनि भारतले नेपालमा नाकाबन्दी लगाएको थियो। त्यसैबेला असंलग्न राष्ट्रहरूको शिखर सम्मेलन युगोस्लाभियाको बेलग्रेडमा भइरहेको थियो। नेपालको नेतृत्व तत्कालीन राजा वीरेन्द्रले गरेका थिए। तत्कालीन नेपाल टेलिभिजनका प्रमुख नीर शाह राजाको भ्रमण दलमा थिए। नाकाबन्दीले नेपालका विद्यार्थीहरूलाई मट्टीतेलको लाइनमा व्यस्त गराइसकेको थियो। विश्वविद्यालय बन्द भइसकेका थिए। यसैबेला नेपाल टेलिभजनमा राजा वीरेन्द्र र भारतका तत्कालीन प्रधानमन्त्री राजीव गान्धीबीच महत्वपूर्ण भेटघाट भएको एक ब्रेकिङ न्युजको रूपमा नीर शाहको आवाजमा बेलग्रेडबाट समाचार आयो। समाचारमा नेपाल र भारत सम्बन्धमा तीनवटा महत्वपूर्ण उपलब्धि भएको भनियो। नाकाबन्दीले पीडित जनताको ध्यान त्यता आकर्षित भयो। समाचारमा भनियो, पहिलो यो नेपाल र भारतका शीर्ष नेताहरूबीच भएको बैठक थियो दोस्रो बैठक नेपाल र भारतको सम्बन्धमा केन्द्रित थियो र तेस्रो बैठक लामो समयसम्म चलेको थियो। गान्धीले नेपालका राजालाई भेट दिनुलाई महत्वपूर्ण उपलब्धि मान्नु सञ्चारमाध्यमको बाध्यता थियो। आम जनताका लागि त्यो एक हावादारी बकबास थियो। पञ्चायत त्यसको एक वर्ष पनि टिकेन। कुनै एजेन्डाविनै नेपाल भ्रमण गरेकी स्वराजले भ्रमण अत्यन्त सफल भएको भनेकी छन्। छापाले वान टु वान र ४५ मिनेटलाई विशेष जोड दियो। जनताका लागि यी भ्रमात्मक बयानबाजी हुन्। यस्तो हावादारीमा रमाउनु र आफूलाई राष्ट्रवादी नेता भन्नु दुई परस्पर विरोधी कुरा हुन्। प्रधानमन्त्री भएका बेला गिरिजाप्रसाद कोइरालाले टनकपुर सम्झौता गरेपछि जनतालाई त्यसमा गुमराहमा राखेका थिए। त्यसपछिको निर्वाचनमा कांग्रेस पराजित भयो। कांग्रेसका कतिपय नेताहरूले भारतको नाकाबन्दीलाई नाकाबन्दी होइन भनेका थिए। त्यसको जवाफ उनीहरूले जनताबाट पाइसकेका छन्। ओलीले नाकाबन्दीको सामना गरेको असर स्थानीय निर्वाचन र प्रतिनिधिसभा निर्वाचनमा देखियो। भारतमा ओलीलाई भारतविरोधी र चीननजिकको नेताका रूपमा लिइन्छ। आफू सत्ताच्युत हुँदाको दोष ओलीले भारतलाई दिएका थिए तर कुनै अज्ञात कारणवश नेपाल आएका भारतका परराष्ट्रमन्त्रीलाई उनी बसेकै होटेलमा गएर रात्रिभोज दिए। मोदी सरकारले नेपाललाई चीनको पोल्टामा पारिदिएको भन्ने भारतीय कांग्रेसको आरोप छ। भारतको लोकसभा निर्वाचनअघि मोदी यो ड्यामेज कन्ट्रोल गर्न चाहन्छन्। स्वराजको भ्रमण त्यसकै तयारी हो। भनाइ र गराइमा ठेगान नभएको नेताको लोकप्रियतामा ह्रास आउन समय लाग्दैन। चरेसलाई नाम नखुलेको कालो पदार्थ भनेर जनतालाई गुमराहमा राख्ने कोसिस गर्नु अब बुद्धिमानी हुँदैन। लोकतन्त्रका विश्वव्यापी मान्यतासँग हाम्रो लोकतान्त्रिक अभ्यासलाई जोड्नु अब उपयुक्त हुन्छ। गत वर्ष अमेरिकी राष्ट्रपति डोनाल्ड ट्रम्पका राष्ट्रिय सुरक्षा सल्लाहकार माइकल फ्लिनले आफ्नो पदबाट राजीनामा दिएका थिए। उनले रूसी राजदूतसँग भएको भेटको विषयमा अमेरिकी उपराष्ट्रपतिलाई जानकारी नगराएको अर्थात् झूटो बोलेको अभियोग थियो। कुनै विदेशीसँग भएको भेटघाट संसारमै संवेदनशील मानिन्छ। स्वराज केवल एमाले नेता ओलीलाई भेट्न नेपाल आएकी हुनाले यो भेट केवल भारतीय दूतावासमा नेपालका नेताहरूले हाजिरी लगाएको सरह हो। नेपालको राजनीतिमा भारतले चलखेल गर्नुको प्रमुख कारण हाम्रो कमजोरी हो। भारतीय दूतावासलाई शक्ति केन्द्रको रूपमा स्थापित गरेको हामीले नै हो। अहिले ओली देशका प्रधानमन्त्री हुने लाइनमा छन् तर उनको दलको आफ्नै बहुमत छैन। अब उपेन्द्र यादवको सहयोगमा ओली प्रधानमन्त्री भए भने स्वराज भ्रमणलाई कसरी बुझ्ने ? प्रतिनिधिसभा निर्वाचनमा भारतको चाहनामा शेरबहादुर देउवा थिए, ओली थिएनन्। भारतीय संस्थापन पक्ष ओलीभन्दा पुष्पकमल दाहालको पक्षमा छ। दाहालले पटकपटक आफूलाई प्रधानमन्त्री बन्ने अवसर आएको भनेका छन्। राजनीतिले कोल्टो फेरेर दाहालको पक्ष लियो भने स्वराजको यस भ्रमणलाई स्वाभाविक रूपमा लिइएला ? नेपालको संविधानका केही धारा नै परिवर्तन गर्नुपर्छ भन्ने भारतले त्यो संविधान संशोधन गर्न नचाहने दलका नेतालाई बधाइ दिन एक विशेष विमानद्वारा राजधानीमा अवतरण गर्नु सामान्य होइन। परराष्ट्र मामिला कुनै पनि देशमा एक दल वा एक व्यक्तिसँग एकान्तमा कुरा गर्ने विषय होइन। यो एक बहुदलीय सहमतिका आधारमा गर्नुपर्ने विषय हो। स्वराज नेपाल आउनुको कारणलाई नेपालका छापाहरूले विभिन्न किसिमले अनुमान काटेर लेखेका छन्। यो राजनीतिक भ्रमण हो, कूटनीतिक होइन। यो भ्रमण नेपालको सरकार गठन र नेपालको विकासमा चीनले खेल्न सक्ने भूमिकाको विषयमा केन्द्रित छ। निर्वाचन भएको दुई महिनामा पनि दुर्भाग्यले हाम्रो सरकार बनेको छैन। भारत यो बफर जोनमा ओलीलाई इन्गेज गर्न चाहन्छ। नेपालका नेताहरूलाई इन्गेज गरेर खेलाएको प्रशस्त अनुभव उससँग छ। यद्यपि स्वराजको अहिलेको भ्रमण देशको अहितमा देखिन्न। तर अहित छैन भन्दैमा छिमेकीको हस्तक्षेप निम्त्याउनु देशका लागि उपयुक्त हुँदैन। स्वराज अहिले देउवालाई भेट्न आएकी भए वा यो भ्रमणमा ओलीभन्दा दाहालले महत्व पाएको भए ओलीको प्रतिक्रिया के हुने थियो ? उनले उपेन्द्र यादव र राजेन्द्र महतोलाई भेटेपछि मात्रै ओलीलाई भेटेको भए वाम गठबन्धनको प्रतिक्रिया के हुने थियो ? उनलाई रात्रिभोज पूर्वराजाले दिएको भए त्यसको तरंग कस्तो हुने थियो ? उनले ओलीसँग भेट नै नगरेको भए ओलीलाई यो भ्रमण मान्य हुने थियो ? उनले ओलीलाई भेटेको राष्ट्रहित र अरूलाई भेटेको राष्ट्रघात हुन्छ ? के स्वराज ओली भेटमा सरकार गठनका विषयमा कुनै कुरा नै भएनन् भन्न सकिन्छ ? त्यसैले स्वराजको भ्रमणमा देखिएको क्षणिक आराम मूतको न्यानो हो। दूरगामी रूपमा त्यसको असर नकारात्मक नै हुन्छ। नेपालको संविधानको विरोधमा औषधिसमेत रोकेर भारतले दबाब दिएको हिजोमात्रै हो। रोकिराखेका नेपालकै तेल ट्यांकर छोड्दा स्वराजले लोकसभामा आज यति ट्यांकर, हिजो उति ट्यांकर तेल नेपाललाई दिइएको भनेकी थिइन्। भारतले नेपालको संविधान भेदभावपूर्ण छ भनेको थियो, के अब त्यो छैन ? भारतले आफैंले उठाएको मुद्दा आफैं किन त्याग्यो ? भारतले नाकाबन्दीको कारणले नेपालको निर्वाचनमा भारतविरोधी जनमतमा वृद्धि भएको देख्यो। एसियामै प्रशस्त लगानी बढाएको आर्थिक महाशक्ति चीनले नेपालको विकासका पूर्वाधारहरूमा चासो देखाएको छ। भारतकै कारणले नेपाल चीनतिर ढल्केको र चीन नेपालमा आकर्षित भएको भन्ने भारतीयको अर्को बुझाइ छ। भारतीयले यसलाई सुरक्षा खतराको रूपमा लिने गरेकाले यो भारतको निर्वाचनमा प्रभाव पार्न सक्ने मुद्दा हो। भारतमा आगामी वर्ष लोकसभाको निर्वाचन हुँदैछ। भारतीय जनता पार्टी (बीजेपी) हिन्दु कट्टरवादी पार्टी हो। यसअघिको कांग्रेसको सरकारको कुशासन, सत्ताविरोधी मानसिकता र मोदीका विकासका प्रभावकारी नाराका कारण बीजेपीले विजय प्राप्त गरेको हो। भारतमा प्रतिपक्षमा रहेको कांग्रेसले हालै मोदीकै राज्य गुजरातमा भएको विधानसभा निर्वाचनमा बीजेपीलाई कडा चुनौती दिएको थियो। कांग्रेस एक धर्मनिरपेक्ष दल भएकाले उसको दायरा ठूलो छ। कांग्रेसका नेता राहुल गान्धी अहिले एक परिपक्क नेताको रूपमा देखिएका छन्। मोदीलाई गान्धीले ठूलै टक्कर दिनेछन्। त्यसैमा सत्ताविरोधी मनोभावको मोदीलाई डर छ। आफूले गरेका कामको सूची लिएर मात्र अर्को निर्वाचनमा आउने प्रतिबद्धता मोदीले सन् २०१४ को लोकसभा निर्वाचनमा गरेका थिए। त्यो सूची लामो छैन। छिमेकीहरूमा भारतको नेपालबाहेक कसैसँग राम्रो सम्बन्ध छैन। मोदी सरकारले नेपाललाई चीनको पोल्टामा पारिदिएको भन्ने भारतीय कांग्रेसको आरोप छ। भारतको लोकसभा निर्वाचनअघि मोदी यो ड्यामेज कन्ट्रोल गर्न चाहन्छन्। स्वराजको भ्रमण त्यसकै तयारी हो। त्यसैले स्वराजको भ्रमणबाट भारतले नेपाललाई हेर्ने रणनीति परिवर्तन गरेको भनेर बुझ्नु गल्ती हुनेछ। यसलाई भारतले नेपालको जनमतको सम्मान गरेको भनेर बुझ्नु उपयुक्त हुन्छ। भारत नेपालका चीननजिक मानिएका दलहरूसँग सहकार्य गरेर नेपालमा चीनको लगानी र चासो कम गर्न चाहन्छ भनेर बुझ्नु उपयुक्त हुन्छ। स्वराजको भ्रमणलाई नेपालले सफल मान्नुपर्ने दुइटा प्रमुख कारण छन्। ती हुन्, भारतीय राजदूतले दूतावासमा गर्ने बैठक यसपटक भारतीय परराष्ट्रमन्त्रीले होटेल सोल्टीमा गरिन् र यो भ्रमणमा नेपालको संविधानलाई तानिएन। यीभन्दा अरू उपलब्धि देखिएका छैनन्। स्थितिलाई यसैबाट अघि बढाउन सके नेपालको हितमा हुनेछ। कूटनीतिक विषयबाहेक विदेशीसँगको भेटघाटमा यथेष्ट पारदर्शिता हुनैपर्छ। एकल निर्णयमा विदेश मामिलामा निर्णय गर्ने अपरिपक्वताले नेपालमा एकले अर्कोलाई विदेशीको दलाल भन्ने गरेका छन्। वेटिङ प्रधानमन्त्री ओलीले दलको सीमा बाहिरका राजनीतिक विज्ञ वा स्वतन्त्र विज्ञसँग संवादको दायरा खुला राख्नुपर्छ। ओलीले अहिले बहुदलीय सहमतिमा चीन र भारतसँग डिल गर्नु उपयुक्त हुन्छ। त्यसो गरेमा स्वराजको आगमन एक राजको विषय रहँदैन।"
दूधबारे भ्रम,"मध्यकालीन इङल्यान्डमा आफ्ना बिरामी बच्चाको रोग निको हुन्छ भन्ने विश्वासमा खरायोको खुर घाँटीमा झुन्ड्याउने चलन थियो। त्यतिखेरका डाक्टरहरू थुकले घाउ निको हुन्छ भन्ने ठानेर बिरामीको घाउमा थुक्नेसमेत गर्थे। वास्तवमा हाम्रा इतिहास त्यस्ता अनेकौं स्वास्थ्यसम्बन्धी अन्धविश्वासले जकडिएको छ। दूधसम्बन्धी विश्वास त्यस्तै अर्को विश्वास हो। दूध पेय पदार्थ मात्रै होइन, यो हजारौं वर्षदेखि चल्दै आएको सांस्कृतिक अवधारणा हो। अहिले पनि विश्वभर दूध र दुग्ध पदार्थसम्बन्धी अर्बौं डलरको व्यापार हुन्छ। क्याल्सियमसँग जोडेर यसको चर्को प्रचार पनि भइरहेछ। तर दूध हामीले सुने र चिनेजस्तो मात्रै छैन। बाच्छाबाच्छीको निजी भोजन सम्भवतः हाम्रा पुर्खाहरूले अप्ठ्यारो परिस्थितिमा बाँच्नकै लागि अर्को प्रजातिको दूध खाने प्रचलन सुरु गरेका होलान्। तर कसैले पनि यसमा असहमति जनाउन सक्दैन गाईभैंसीको दूध बाच्छापाडाको भोजनको उत्कृष्ट स्रोत हो। जन्मिदा ३०४० किलो हुने बाच्छापाडाको दूध छोड्ने बेलासम्म आठ गुणा बढीसम्म तौल वृद्धि हुन्छ। त्यसपछि बाच्छापाडाले कहिल्यै दूध खाँदैनन्। र, यस ग्रहमा रहेका अरू प्रत्येक स्तनधारी प्रजातिका हकमा त्यही हुन्छ। र, प्रत्येक प्राणीको दूधमा खास विशेषता हुन्छन्। गाईभैंसीको दूधको हकमा पनि हुने त्यही हो। उदाहरणका लागि गाईको दूधमा मान्छेको भन्दा तीन गुणा बढी प्रोटिन हुन्छ। यसले मान्छेको शरीरमा मेटाबोलिक अवरोध गर्छ र यसको उपभोग गर्दा मान्छेको हाडलाई उल्टै कमजोर बनाउँछ। ख्याल गर्नुपर्ने कुरो के छ भने सबै आफ्नो आमाको मात्रै दूध सबै प्राणीको बच्चाका लागि एकदमै पोसिलो र शरीरसुहाउँदो हुन्छ तर गाईभैंसीको दूधको कुरो बेग्लै हो। हाड कमजोर बनाउँछ दूधबारेको यो भ्रम विश्वव्यापी छ प्रोटिन र क्याल्सियम धेरै पाइने दूधले सम्पूर्ण स्वास्थ्यलाई राम्रो राख्न, जुनसुकै उमेरमा हाडको स्वास्थ्य रक्षा गर्ने काममा मद्दत गर्छ। प्रति गिलास दूधमा तीन सय मिलिग्राम क्याल्सियम हुन्छ भन्ने आधारमा नै यो तर्क गरिएको हो। तर धेरै वैज्ञानिक अध्ययनहरूले दूध सेवनकै कारण हुने गलत प्रभावका परिणाम देखाएका छन्। अनौठो के भने गाईवस्तुको दूधमा भएको क्याल्सियम हामी बिरलै पचाउन सक्छौं (पास्चराइज गरेको दूध त झनै सकिन्न), उल्टो यसले हाम्रो स्वास्थ्य अवस्थालाई खराब बनाउँछ। यसले हाडबाट क्याल्सियम नै घटाउँछ। कस्तो विरोधाभास ? त्यस्तो कसरी हुन्छ त ? सबै जनावरबाट प्राप्त हुने प्रोटिनले झैं दूधले शरीरको पीएच लाई अम्लीय बनाइदिन्छ। त्यसको परिणामस्वरूप शरीरमा जैविक संशोधन निम्तिन्छ। क्याल्सियम आफैंमा एसिड न्युट्रीलाइजर (एसिडको प्रभाव रोक्ने तत्व) हो। शरीरको सबैभन्दा ठूलो क्याल्सियम भण्डार हड्डीभित्र हुन्छ। तर हाडलाई बलियो बनाउने त्यही क्याल्सियमको प्रयोग अम्लीय प्रभाव रोक्नका लागि हुन्छ। हाडबाट यसरी क्याल्सियमको दुरुपयोग भएपछि मूत्रका माध्यमबाट क्याल्सियम हाम्रो शरीर बाहिर जान्छ, अनि त्यही आश्चर्यजनक परिणाम आउँछ शरीरमा क्याल्सियम अभाव। यति कुरा थाहा पाएपछि दहीदूध कम खाने देशका मान्छेको हातखुट्टा भाँचिने दर किन कम छ भन्ने बुझ्न सकिन्छ। तर पनि मूलधारका स्वास्थ्यकर्मीहरू यो पक्षलाई बेवास्ता गर्छन् या उनीहरूलाई थाहै छैन। तर मैले आफ्नो ओस्टेयोपोरोसिस (क्याल्सियम वा भिटामिन डीको कमीबाट हुने हाडजोर्नी कमजोर हुने रोग) को उपचार गर्ने क्रममा आफैंले यो तथ्य थाहा पाएँ। तर मलाई डाक्टरले उल्टै फोजामाक्स नामक औषधि र धेरै दूध खाने सल्लाह दिए। भाग्यवश, क्याल्सियमबारेको यही तथ्य थाहा पाएकाले मैले त्यसो गरिनँ। हाड भाँचिने सम्भावना दूधले हाड भाँच्ने दर घटाउँछ भन्ने पुरानो मान्यतालाई धेरै वैज्ञानिक अध्ययनले खण्डन गरेका छन्। तर पनि दूधले हाड बलियो बनाउँछ भनेर व्याख्या गरिएका अध्ययनहरूका कारण दूधबारेको वास्तविकता जहिल्यै लुक्ने गरेको छ। बाल्यकालदेखि नै गाईभैंसीको दूध खाए पनि भविष्यमा त्यसले हाड जोगाउँदैन बरू हाड भाँचिने सम्भावना बढाउँछ। दूधले हाड बलियो बनाउँछ भन्ने सेभिङ एकाउन्ट क्याल्सियम सिद्धान्तलाई प्रहार गरेका कमिङ र क्लिनबर्ग नामका अध्येताले आफ्नो अध्ययनमा यो निचोड उल्लेख गरे : खासगरी २० वर्षको उमेरमा दुग्धजन्य पदार्थको उपभोग गर्दा सोही कारण प्रौढ अवस्थामा कमरको हाड भाँचिने सम्भावना बढाउँछ (अमेरिकन जर्नल अफ एपिडिमियोलोजी, १९९४)। १२ वर्षसम्म गरिएको हार्वड नर्सेज को स्वास्थ्य अनुसन्धानले धेरैजसो क्याल्सियम दहीदूधमार्फत प्राप्त गर्ने व्यक्तिहरूले दहीदूध नखाने व्यक्तिले भन्दा धेरै हातगोडा भाँचे। यो अध्ययनमा चौंतीस वर्षदेखि ५९ वर्षसम्मका ७७ हजार सात सय ६१ व्यक्ति संलग्न थिए। आश्चर्यजनक तथ्यांकप्रति बेवास्ता म सहभागी हुने गरेको हाड जोगाउने अभियान मा हामीले बारम्बार भन्ने गरेका छौं वैज्ञानिक रूपले प्रमाणित यो तथ्यप्रति पनि मिडिया बेखबर छ। तर चिकित्सा क्षेत्रका सबै त्यस्ता छैनन्, जस्तो कि वासिङटन डीसीस्थित जिम्मेवार औषधिका लागि चिकित्सकको समिति की पोषण निर्देशक डा यामी लानोउ लेख्छिन्, धेरैजसो दूध खाने र धेरै क्याल्सियम खाने मान्छेहरूकै देशमा धेरैजसो हाड भाँचिने घटना भएका छन्। क्याल्सियमको उपभोग र हाडको स्वास्थ्यको विषयको सम्बद्धता एकदमै कमजोर छ। दुग्ध पदार्थ र हाडको स्वास्थ्यको विषय प्रायः अस्तित्वमा छैन। यो कुराले अचम्म लाग्यो ? अचम्म नमान्नुस्। आजको दूध, प्रोसेस्ड दूध युरोपमा उन्नाइसौं शताब्दीको अन्त्यसम्म र अमेरिकामा बीसौं शताब्दीको प्रारम्भसम्म दूध पास्चराइज नगरी अथवा सीधै पिउने चलन थियो। पछि दुग्ध उद्योगको मानक नै हिमोजिनाइजेसन भयो। यस्ता प्रोसेस गरिएका दूधले झनै खराब अम्लीय प्रभाव बढाउँछन्। कच्चा दूधको बारेमा वकालत गर्नेहरू यस्ता कच्चा दूध बढी स्वस्थकर भएको बताउँछन्। उनीहरूको कुरा सही हो। पास्चराइजेसन र हिमोजिनाइजेसनले पचानलगायतका थुप्रै स्वास्थ्यजन्य समस्या निम्त्याउँछन्। यति हुँदाहुँदै पनि म कसैलाई पनि कुनै पनि प्रकारको दूध नपिउन सल्लाह दिन्छु। अचेल दूध दिने गाईभैंसीलाई अनेक प्रकारका एन्टिबायोटिक्स खुवाइने गरिएको छ। तीमध्ये धेरैलाई जेनिटिक रूपमा बनाइएको बोभाइन ग्रोथ हर्मोन (बीजीएच) का सुई लगाइएका हुन्छन्। यस्तो बीजीएचले दूध पिउने व्यक्तिको इन्सुलिन ग्रोथ फ्याक्टर मा रगतको तह बढाउँछ। धेरै परिमाणको बीजीएचको सम्बद्धता क्यान्सरसँग हुन्छ। केही अघि मात्रै अमेरिकाका इलिनोइस स्कुल अफ हेल्थका प्रोफेसर तथा क्यान्सर प्रिभेन्सन कोअलिसनका अध्यक्ष ले बीजीएचयुक्त दूधको उपभोगका कारण छातीको क्यान्सर तथा अन्य क्यान्सर हुने बताएका थिए। हर्मोन नमिसिएको दूध हर्मोनवाल दूधभन्दा ठीक हो तर यति हुँदाहुँदै पनि तपाईं आफ्नो हड्डीको स्वास्थ्यको ख्याल गर्नुहुन्छ भने एन्टिबायोटिक अथवा बीजीएच नदिइएको अर्गानिक दूधसमेत नखानुहोस्। दूध नखाएर केही बिग्रँदैन। दूध र भ्रम दूध खाने कुरा विश्वाससँग जोडिएकाले तत्कालै दूध छोड्न गाह्रो होला तर हाडको स्वास्थ्यका लागि दहीदूधको सेवन नगरेकै राम्रो हो। हड्डी बचाउने हाम्रो अभियानमा यो पदार्थ खानै हुन्न भनिन्न तर अहिले बजारमा आएका या घरमै बनाउन सकिने दूधका विकल्पसमेत छन्। तीमध्ये नरिवल, बदाम, देशी बदामबाट बनाइने दूध सबै कोणबाट हितकारी हुन सक्छन्। दूध खाएर हाड बलियो बनाऔं भन्ने भ्रमपूर्ण सन्देश सर्वत्र भेट्टाएका कारण र हड्डीसम्बन्धी समाजमा रहेका अन्य भ्रम हटाउने उद्देश्यले नै मैले हाम्रो हड्डी जोगाऔं अभियान थालेको हुँ। अब कसैले तपाईंलाई हड्डीको विषय जोडेर दूध कत्तिको पिउनुहुन्छ भनेर सोधेमा म त खान्न, दूधले उल्टै हाडको स्वास्थ्य बिगार्छ भन्ने थाहा पाएँ भन्नुस्। (सेभआवरबोन्सडटकमबाट अनूदित)"
संरचना : मौलिक कि कंक्रिट ?,"सम्पदा, संस्कृति र मौलिकता मासेर निर्माण गरिएको संघीयता पूर्ण हुँदैन। संघीय र प्रादेशिक संसद्को निर्वाचनपश्चात् सबै प्रदेशको पहिलो बैठक सकिइसकेको छ। तर संघीय, प्रादेशिक संसद् भवन तथा अन्य आवश्यक पूर्वाधार भने निर्माण अवस्थामा पनि छैनन्। पुराना सरकारी भवनहरू रङरोगन गरेरै काम चलाइएको छ। भविष्यमा हुने निर्माणका डिजाइनमा पनि प्रादेशिक र मौलिक पहिचानतर्फ त्यति चासो, चर्चा, छलफल र बहस भएका छैनन्। हामीले आफ्ना पुराना र पुरातात्विक भवनको अध्ययनबाट पनि हाम्रो स्वपहिचानलगायत धेरै कुरा सिक्न सक्छौं। त्यस्तै स्थानीय स्रोतसाधन तथा प्रविधिमा केही परिमार्जन तथा सुधार गरी गरिएका निर्माणले हाम्रो पहिचान जगेर्नामा मद्दत पुर्याउँछ। प्रख्यात बेलायती प्रधानमन्त्री विन्स्टन चर्चिलले भनेका थिए, हामी भवनलाई आकारप्रकार दिन्छौं र भवनले हामीलाई आकारप्रकार दिन्छन्। उनको तात्पर्य हामी भवन निर्माण गर्छौं अनि त्यस भवनले हाम्रो पहिचान, सभ्यता, संस्कृतिजस्ता विषय निर्माण गर्दछ भन्ने हो। चर्चिलले भनेजस्तै हाम्रा वास्तुकला हाम्रो सभ्यताको पहिचान हो। तर दुर्भाग्य, भूकम्पमा घर ढलेका धेरै नेपालीजन अहिले गाउँगाउँमा कंक्रिट भवन बनाउनेतर्फ उत्साहित भएर लागेका छन्। एक निर्माण प्रविधिको विद्यार्थीको हैसितले बुझ्दा त्यस्ता कंक्रिटयुक्त भवन मानवीय सुरक्षा दृष्टिले जहिले पनि खतरनाक छन्। बिना इन्जिनियरिङ निर्माण भएका ती कंक्रिट भवन आफैंमा भूकम्पीय हिसाबले मात्र नभई टिकाउको हिसाबले पनि निकै कमसल छन्। सामान्यतः अति उत्तम इन्जिनियरिङ भएका कंक्रिट भवनको आयु ६० वर्ष मानिन्छ। तर हाम्रोजस्तो मनलागी निर्माण गरिएका भवनहरूको आयु त्योभन्दा कम हुन्छ। अचम्म लाग्छ, कंक्रिट संरचनाप्रति नेपाली किन यतिविघ्न आकर्षित ? सामाजिक प्रतिष्ठा : कंक्रिटको घर हुनुलाई हाम्रो समाजले प्रतिष्ठाको विषय मानेको देखिन्छ। गाउँठाउँबाट सहर झर्दा कंक्रिटका घर देखेका व्यक्तिहरूका मनमा कंक्रिटवाला घरप्रति आकर्षण बढेको अनुमान गर्न सकिन्छ। मेरै बाआमाको कंक्रिट घरप्रतिको सपना, उत्साह र रुचिले म बुझ्न सक्छु समाजमा कंक्रिट बिल्डिङको आकर्षण किन बढिरहेछ ? धनले प्रतिष्ठा निर्धारण गर्ने समाजमा खर्चिलो मानिने कंक्रिट संरचनाको मालिक या वासिन्दा हुनुले उच्च आर्थिक हैसियत देखाउँछ भन्ने सोचले यस्तो भइरहेको हो। बलियोको भ्रम : फलामे छड र कंक्रिट धेरै बलियो हुन्छ भन्ने भ्रम छ। साथै हाम्रा इन्जिनियरहरू पनि कंक्रिट घरलाई प्रवद्र्धन गरिरहेका छन्। सहरभरि कंक्रिट घर देखेका इन्जिनियरले अर्को खालको संरचनाबारे कसरी सोच्न सकून् ? कंक्रिटजन्य पदार्थ र फलामे छडका व्यापारीको तीव्र प्रचारको प्रभाव पनि यसमा छँदैछ। व्यवसाय तथा भ्रमको बीचमा उभिएको छ कंक्रिट घर। बाहिरी विकासको प्रभाव : वैदेशिक रोजगार बढेपछि तथा स्वदेशी आम्दानी उकासिएपछि आफ्नो घर पनि विदेशकै जस्तै होस् भन्ने आम सोचका कारण मान्छे कंक्रिट संरचनामा लोभिएका हुन्। लोप हुँदै भएको स्थानीय सीप : विस्तार लोप हुँदै गएको स्थानीय सीप तथा सहर पसेका केही सिकर्मी तथा डकर्मीले गाउँमा आयात गरेको कंक्रिटकै कारण गाउँमा कंक्रिट आकांक्षा बढ्यो। गाउँठाउँमा पुगेका धुले सडकका कारण कंक्रिटलगायतका आधुनिक निर्माण सामग्री लैजान सहज हुँदा पनि कंक्रिट सपना चुलिएको हो। कंक्रिट घरको क्षति कम : सामान्यता गाउँघरमा निर्माण गरिएका कंक्रिट घरहरू एकतला (भुइँतलाका) छन् र त्यसो हुँदा त्यो स्वाभाविक रूपमा भूकम्पीय हिसाबले कम जोखिमपूर्ण छन्। भूकम्पमा सहरबजारबाटै बढी खबर आए र यस्तो देखियो सहरका घरमा कम क्षति पुग्यो। राम्रोसँग बनाइएका गाउँबस्तीका लाखौं घर नभत्किँदा तिनको समाचार आइए र आम मान्छेले ठाने कंक्रिट संरचना नै बलियो। प्राधिकरणको नमुना घर : पुनर्निर्माण प्राधिकरण आफैंले पनि स्थानीय वास्तुकलाको ख्यालै नगरी घरका अनेक नमुना सार्वजनिक गर्यो। त्यै नमुना घरलाई आधार मानी अहिले राहत कार्य अघि बढाइँदैछ। सोही कारण स्थानीय बस्तीका पुराना तीनकुने घरका बदलामा कुरूप कंक्रिटले गाउँ भरिन थालेका छन्। नारामा सीमित पहिचान : नेपाली इतिहासमा यो एक दशक राजनीतिक पहिचान स्थापित गर्न व्यस्त रह्यो, तर त्यो पहिचान राजनीतिक एजेन्डामा मात्र सीमित भयो। स्थानीय स्रोत, साधन, प्रविधि र वास्तुकलाको पहिचान उठाउने विषयमा राजनीतिक नेतृत्वलाई ज्ञानै भएन। सोही कारण झुपुक्क परेर बसेका तीनकुने घरहरू अब एकाएक कंक्रिटझाडीमा रूपान्तरण हुँदैछन्। पुल्चोक क्याम्पसको छैटौं सेमेस्टरमा डा श्रीहरि थापाले विविध बस्तीहरूको अध्ययन रिपोर्ट तयार गर्न लगाएअनुसार मैले रसुवाको सदरमुकाम धुन्चेको पुरानो बस्तीको अध्ययन गरें। त्यो बस्ती आफैंमा योजनाबद्ध, पहिचानपूर्ण, धेरै सुन्दर र आधुनिक परिकल्पनाअनुसार बनाइएको जस्तो थियो। इफिसेन्ट हिटिङ कोलिङ सौर्य स्रोतलाई विचार गरेर निर्माण गरिएको बस्ती थियो धुन्चे। तर त्यसकै अगाडि उभिएको नयाँ धुन्चे देखेर मलाई आत्मग्लानी भयो। सेमेस्टरको अन्त्यमा अन्य विद्यार्थी साथीहरूले थारूबस्ती तथा उच्च हिमाली घरहरू तथा समग्र बस्ती विकासबारे तथ्य प्रस्तुत गरिरहँदा मेरा आँखा रसाए। सँगै निर्माण भएका ती आधुनिक भवन कुनै पनि हिसाबमा सुरक्षित, सुन्दर तथा पहिचानयुक्त थिएनन्। विविध जाति, धर्म तथा भौगोलिक बनावट भएको हाम्रो देशमा सबैतिर एउटै डिजाइनको संरचना उपयुक्त हुँदैन। मौलिकता जोगाउन र त्यसलाई प्र श्रय दिन कंक्रिटभन्दा स्थानीय ढुंगामाटो तथा काठ प्रयोग गरी संरचना निर्माण गर्नु बुद्धिमानी हुनेछ। डा थापालाई मैले सोधें हाम्रो नयाँ बस्ती विकासमा त्यो उच्च परम्परागत ज्ञान किन समेटिएन ? उनको उत्तर थियो, राणाकालदेखि हामीले आफ्नो मौलिकता बिर्संदै गएका कारण। अर्को सेमेस्टरमा मैले फेरि भारतका केही मौलिक परम्परागत बस्तीको अवलोकन गर्ने मौका पाएँ। अनि कस्ट इफिसिन्ट हाउजिङ को क्लासमा मैले स्थानीय घरलाई कसरी उच्च सुरक्षित बनाउन सकिन्छ भन्नेबारे सोध गरें। त्यो सोधमा मैले ल्याटरल फोर्स अर्थक्वेक ले लकर फोर्स सिर्जना गर्छ र रिसेट गर्न के गर्न सकिन्छ भन्नेबारे सामान्य इम्प्रुभमेन्ट प्रस्तुत गरेको थिएँ। तर अहिले गाउँमा निर्माण भएका ती कंक्रिट भवन पनि ल्याटरल फोर्स का लागि डिजाइन भएका छैनन्। यो सबै कुराको निचोड के हो भने हाम्रा परम्परागत घरबस्ती साँच्चै एउटा अध्ययन प्रयोगशाला हो। विशिष्ट वास्तुकलाका ती उदाहरण हुन्। र ती बलिया पनि छन्। डा सुशील बहादुर बर्जाचार्यको अध्ययनअनुसार अमेरिकामा काठले बारेर घर बनाइने बेला नेपाली घरहरू धेरै न्याना र वातावरणमुखी थियो। स्थानीय मौलिकताका उच्च नमुना थिए ती संरचना। सुरक्षा, मौलिकता र सुन्दरताका हिसाबले काठमाडौं, भक्तपुर तथा ललितपुर आजभन्दा ५० वर्ष पहिला बेलायती सहरहरूसँगै थिए। उत्कृष्ट पचास सहरमा उत्कृष्ट १० मा पथ्र्यो, कुनै बेला काठमाडौं उपत्यका। तर आज यो कुरा विश्वासै गर्न नसकिनेजस्तो लागिरहेको छ। जताततै कंक्रिट संरचनाको बिगबिगी छ। बिनाअध्ययन, बिनाआवश्यकता कंक्रिटको थुप्रो किन ? उत्तर कसैसँग छैन, सबै कंक्रिट लत का सिकार भएजस्ता छन्। यस्तोमा संघीय, प्रादेशिक र स्थानीय सरकारले अब बनाउने संरचनामा मौलिकता अँगाल्लान् ? के ती पनि कंक्रिट लतकै प्रभावमा पर्ने हो ? हामीले निर्माण गर्न खोजेको विकेन्द्रीकरणको अभ्यासले हाम्रा मौलिक स्वरूप र सामाजिक मान्यता जगेर्ना गर्न सक्लान् ? विश्वव्यापी रूपमा स्थानीय स्रोतबाट संरचना निर्माण गर्नुलाई एकदमै उत्कृष्ट अभ्यास मानिन्छ। अमेरिका तथा विश्वमा ऊर्जा र वातावरणमैत्री डिजाइनको रेटिङ (लिड) प्रदान गरी स्थानीय सामग्रीलाई प्र श्रय दिइरहेको अवस्थामा हामी भने किन निर्माण सामग्री आयात गरीगरी आफ्नो मौलिक रूप बिगार्दै छौं ? हाम्रा सिकर्मी र डकर्मीलाई उचित तालिम र शिक्षा दिएमा परम्परागत संरचनाबाट धेरै फाइदा लिन सकिन्छ। ढुंगा, माटो र स्थानीय सामग्री प्रयोग गरी कंक्रिटबाट बनेका भन्दा सुन्दर र बलिया घर बनाउन सक्छौं। यसो गर्न सके फाइदा पनि टन्नै छ। मौलिक पहिचानको प्रश्रय : विविध जाति, धर्म तथा भौगोलिक बनावट भएको हाम्रो देशमा सबैतिर एउटै डिजाइनको संरचना उपयुक्त हुनै सक्दैन। हाम्रो मौलिकता जोगाउन तथा त्यसलाई प्र श्रय गर्न कंक्रिटभन्दा स्थानीय ढुंगामाटो तथा काठ प्रयोग गरी निर्माण गर्नु बुद्धिमानी हुन्छ। पर्यटकीय गन्तव्य : हाम्रा प्राकृतिक सुन्दरता हेर्न बाह्य र आन्तरिक पर्यटकहरू आउँछन्। हामीले हाम्रा होटेल, लज, घर, मन्दिर र गुम्बा स्थानीय शैलीमा बनाएमा त्यो आकर्षणले पर्यटनबाटै मनग्य आर्थिक आम्दानी गर्न सकिन्छ। यसबाट एकअर्काको संस्कृति बुझ्न पनि सघाउ पुर्याउँछ। सहर त बिग्रिसके, हाम्रा गाउँबस्ती सुन्दर संग्रहालय झैं बन्छ। आर्थिक सञ्चय : सहज स्थानीय सामग्रीबाट निर्माण गरिएका घरहरू आर्थिक रूपमा सस्तो हुन्छ तथा ठूलो रकम आयातित निर्माण सामग्रीमा खर्चनु पर्दैन। सञ्चित रकमलाई पूर्णरूपमा आम्दानी आउने क्षेत्रमा प्रयोग गर्न सकिन्छ। यसले देश विकास र अर्थतन्त्रमा सघाउ पुर्याउँछ। संघीय राज्यले संस्कृति तथा वास्तुकला संरक्षणमा यसो गर्नु उचित हुन्छ : १ सरकारी तथा सार्वजनिक महत्व का भवनमा त्यो प्रादेशिक एकाइको महत्व झल्किने गरी कम्तीमा ५० प्रतिशत निर्माण सामग्री स्थानीय हुनुपर्ने नियम लगाउन सक्छ। त्यसले एउटा अनुकरणीय उदाहरणको काम गर्दछ। २ स्थानीय मौलिकतालाई राम्रोसँग समेट्ने व्यक्तिगत संरचनालाई पुरस्कार, कर छुट तथा आर्थिक सहायता दिन सकिन्छ। ३ विविध शैक्षिक संचेतनाका कार्यक्रम तथा विज्ञापनमार्फत त्यस क्षेत्रको वास्तुकला तथा बस्ती विकासलाई प्र श्रय दिन सकिन्छ। ४ कंक्रिट प्रयोग गरे घरसंरचना निर्माण गरेमा उच्च कर दर लागू गर्न सकिन्छ। ५ स्थानीय शैलीका घर निर्माणमा आर्किटेक्ट सुविधा निःशुल्क प्रदान गर्न सकिन्छ। यस्ता कार्यक्रमले अहिले गाउँबस्तीमा समेत भइरहेका कंक्रिट घर निर्माणमा निरुत्साहित गर्न मद्दत पुर्याउँछ। यसो गर्न सके नेपाली मौलिक विकासको नयाँ युगको सुरुवात हुन सक्छ। यस मामिलामा इन्डोनेसिया एउटा उपयुक्त उदाहरण हो। हाम्रा सम्पदा, संस्कृति र मौलिकता मासेर निर्माण गरिएको संघीयता पूर्ण हुँदैन। कन्स्ट्रक्सन म्यानेजमेन्टमा स्नातकोत्तर पनेरू अमेरिकाको एसएसओई ग्रुपमा कार्यरत छन्।"
दुर्भाग्यपूर्ण परिस्थितिको सम्भावना,"२०७४ मा वाम गठबन्धनले दिग्विजय हाँसिल गर्यो। धेरैको चासो र जिज्ञासा छ के अब देशमा चमत्कार होला ? चमत्कार हुन ठोस आधार देखिनुपर्यो। वामपन्थीको लगभग दुईतिहाइ बहुमतको परिस्थितिलाई ठोस आधारका रूपमा व्याख्या गरिँदैछ। चुनाव परिणामका विभिन्न आयामलाई नकेलाई यही रूपमा व्याख्या गर्न भने कठिन छ। पहिलो कुरा, यो चुनाव परिणाम डर र अविश्वासको उपज हो भन्दा आश्चर्य लाग्ला। तर वास्तविकता यही देखिन्छ। पहाडमा वाम गठबन्धनको विजय मधेसप्रतिको मनोविज्ञानको प्रतिक्रियास्वरूप आएको हो भन्दा ठिकै होला। त्यसैगरी मधेसको चुनावी परिणाम पहाडी राष्ट्रवाद विरुद्धको प्रतिक्रिया हो भन्दा होला। अतः एमाले र खासगरी केपी ओलीले पहाडी राष्ट्रवादको भाष्य रचना गरेर जुन चुनावी ध्रुवीकरण गर्न चाहेका थिए, त्यसमा उनले सफलता हाँसिल गरेकै हुन्। संविधान पक्षधर प्रमुख दल नेपालमा सबै प्रकारका राजनीतिक सवालको हल भइसक्यो भन्ठान्छन्। बाँकी केही कुरालाई झीनामसिना भन्छन्। तिनै झीनामसिना कुरालाई आन्दोलनरत थारू र मधेसीले प्रमुख मुद्दा भनिरहेका छन्। मधेसवादी दलको चुनावी जितले त्यस दाबीलाई पुष्टि गरेको छ। राजनीतिक मुद्दा समाप्त भइसक्यो भन्ने संविधानपक्षधर दलको तर्क वस्तुपरक छैन। प्रथम संविधान संशोधन भएबाटै त्यसको खण्डन भइसकेको छ। यो चुनाव विकास र समृद्धिको मुद्दामा केन्द्रित देखियो। वामपन्थी गठबन्धनले पनि आवरणमा विकास र समृद्धिको मुद्दालाई जोड दिएको देखियो। तर अन्तर्यमा यो चुनाव जनमत संग्रहजस्तो देखियो, जसको प्रमुख विषयवस्तु संविधान हुन गयो। एउटा निश्चित समुदायले मतदानमार्फत संविधानको व्यापक समर्थन गरेका छन्। अर्को निश्चित समुदायले त्यसविपरीत जनादेश दियो। चुनाव परिणामको अर्को पनि सन्देश छ। त्यो हो देश कि त मेलमिलापबाट राष्ट्र निर्माणतर्फ अग्रसर हुन्छ, होइन भने खतरनाक द्वन्द्वतर्फ उन्मुख हुन सक्छ। चुनाव परिणामले दुवै पक्षलाई उपयुक्त पोजिसनिङ गरिदिएको छ। दुवै पक्ष मोलतोल (बार्गेनिङ) गरेर समाधान निकाल्न यस्तो परिस्थिति सहायक नै हुन्छ। तर नेतृत्व जिम्मेवार भइदिएन भने दोब्बर मूल्य चुकाउनुपर्ने पनि हुन सक्छ। नेतृत्व असफल भयो भने तत्कालीन माओवादीले जन्माएका पहिचानको मुद्दा फेरि बल्झने सम्भावना नआउला भन्न सकिन्न। अतः चुनावी भाषणमा राजनीतिक एजेन्डा समाप्त भयो भन्नेहरूले आगामी दिनमा फेरि राजनीतिक मुद्दाको व्यवस्थापनमा अत्यधिक श्रम र समय खर्च गरे भने त्यसमा कुनै आश्चर्य नमाने हुन्छ। चुनाव परिणामलाई राजनीतिक स्थायित्वको पक्षमा जनअभिमत प्राप्त भयो भन्ने कोणबाट पनि हेर्न सकिन्छ। आममानिसको शान्ति र स्थायित्वको चाहनाले यो चुनावमा सबै कुरालाई जितेको भन्न सकिन्छ। तर फेरि पनि प्रश्न यथावत् देखिन्छन्। राज्य अस्थिरतदर्थ र सरकार स्थायित्वपूर्ण हुन सक्दैन। दलहरूको यस प्रकारको उल्टो प्रगति भएकै कारण वामपन्थी नामधारी दल वामपन्थीजस्ता छैनन्। लोकतान्त्रिक नामधारी दल लोकतान्त्रिक छैनन्। बरु नेपालका सबै प्रकारका वाद बोक्ने प्रमुख दल एकै प्रकारका भएका छन्। माओवादीले राज्य पुनर्संरचनाको मुद्दा त्यसै अलपत्र छोडेर आफैं राज्यअनुकूल रूपान्तरण भए। परिणामस्वरूप २४० वर्षदेखि तदर्थवादमा चल्दै आएको राज्य यथावत् रहन पुग्यो। न्यायपालिका, प्रहरी, सेना, प्रशासन सबैतिर राजनीतीकरण गरिए र ती निकायमाथि मनपरीतन्त्र लादिए। यसरी संसारका पुराना राज्यमध्येको एक नेपाल राज्य अस्थिर, परम्परावादी र तदर्थ रहन पुगेको छ। परम्परावादी राज्यले वामपन्थी, लोकतान्त्रिक सबै दललाई आफूअनुकूल सामन्तीकरण र सम्भ्रान्तीकरण गरेका छन्। राजनीतिक दलहरूको यस प्रकारको उल्टो प्रगति भएकै कारण वामपन्थी नामधारी दल वामपन्थी जस्ता छैनन्। लोकतान्त्रिक नामधारी दल लोकतान्त्रिक छैनन्। बरु नेपालका सबै प्रकारका वाद बोक्ने प्रमुख दल एकै प्रकारका भएका छन्। जुनसुकै वाद भने पनि यिनीहरू एकल जातिवादी, हिन्दुवादी, सनातनपन्थी र भाग्यवादी छन्। अझ द्वन्द्वात्मक भौतिकवादमा विश्वास गर्छु भन्ने वामपन्थी दलका नेताहरूले गर्ने पूजापाठ र हिन्दुवादी अध्यात्मको मीमांसाले नेपालमा खच्चड वामपन्थको जन्म भएको भन्न सकिन्छ, जसले खासमा केही पनि उत्पादन गर्न सक्दैन। इतिहासमा कुनै पनि दल वा सरकारले नेपाल राज्यको मूलभूत चरित्र बदल्न सकेको छैन। अझ राज्यकरण भइसकेका दलले राज्यलाई नै बदल्न सक्ने वा रूपान्तरणमा लान सक्ने सामथ्र्य राख्दैनन्। नेपालको राज्यव्यवस्था एकल जातिवादी र केन्द्रीकृत राज्यलाई कायम राख्न चाहन्छ। शक्ति सन्तुलनको यथास्थिति कायम राख्न चाहन्छ। यस्तोमा विकास र समृद्धिको कुरा गर्नु अर्को क्रान्तिको कुरा गर्नुजस्तै हो। संस्थापनले क्रान्ति, रूपान्तरण वा परिवर्तन मन पराउँदैन। राज्यको संरचना र दलहरूको संरचनामा फेरबदल नभई स्वस्थ निर्णय र डेलिभरी सम्भव हुँदैन। हुन सक्छ, सरकार र राज्यका बीचमा नै राज्यका नयाँ संयन्त्रको संस्थागत विकासका क्रममा द्वन्द्व चल्न सक्छ। ज्यादा दबाब भयो भने ती संयन्त्रहरू निस्क्रिय बसिदिन सक्छन्। यस्तोमा सत्ताधारी दल वा सरकारले गर्ने भनेको सर्वत्र राजनीतीकरण हो। अति राजनीतीकरणले भ्रष्टाचार, कुशासन र गतिहीनता जन्माउँछ। विगतका केपी ओली सरकारको नौमहिने कार्यकाल सम्झिँदा पनि भोलिको केही तस्बिर प्रस्ट हुन्छ। अघोषित नाकाबन्दीविरुद्धको अडान र चीनसँगको पारवहन सम्झौताका कारण तत्कालीन समयमा उनको वाहवाही भइरहँदा वास्तविकताको अर्को पाटो हामी बिर्सन्छौं। त्यतिखेर मधेसीहरूसँग सहमतिमा पनि पुग्न नसकिने र चुनाव पनि गर्न नसकिने तत्कालीन परिस्थितिका कारण सरकारबाट बाहिरिएका हुन् ओली। यसले नेपालमा बन्ने सरकारको सीमिततालाई राम्ररी उजागर गर्दछ। यही दल र यिनै पात्रले विगतमा राजनीतिक सहवास गरेकै हुन्। फेरि नेताहरूले बुद्धिको बिर्को खोलेनन्, कार्यगत र प्रक्रियागत रूपले आफूलाई सच्याएनन् भने परिस्थिति दुर्भाग्यपूर्ण नै हुनेछ।"
सन्दीप लामिछानेको प्रशंसामा दिल्लीले यसो भन्यो,"काठमाडौँ: आईसीसी विश्व क्रिकेट लिग डिभिजन दुईअन्तर्गत उद्घाटन खेलमा नामिवियाविरुद्ध उत्कृष्ट प्रदर्शन गरेपछि इन्डियन प्रिमियर लिग टोली दिल्ली डेयर डेभिल्सले आफ्ना खेलाडी सन्दीप लामिछानेको खुलेर प्रशंसा गरेको छ । नामिबियाविरुद्धको खेलमा नेपालका १७ वर्षीय लेग स्पिनर नामिबियाविरुद्धको खेलमा ८२ ओभर बलिङ गर्दै सर्वाधिक चार विकेट लिन सफल भएपछि दिल्लीले उनको खुलेर प्रशंसा गरेको हो । पढ्नुस्: नामिबियामाथि नेपालको संघर्षपूर्ण जित : एक विकेटले विजयी नामिबियाविरुद्ध नेपालले १ विकेटको संघर्षपूर्ण जितमा सन्दीप ४ विकेट लिएर लामिछने र ३ विकेट लिँदै सोमपाल कामी चम्किएका थिए । दिल्लीले २० लाख भारुमा सन्दीपलाई अनुबन्ध गरेको दिल्लीले आईपीएल अक्सनबाट किन्दा पनि उनको क्षमता हेरेरै भित्र्याइएको जनाएको थियो । बिहीबार नामिबियाविरुद्धको खेलमा नेपालले १ विकेटले जितेको छ। दिल्लीले आफ्नो ट्विटर एकाउन्टमार्फत सन्दीपको खुलेर प्रशंसा गरेको हो । '          ,                ()  ,  'आइसीसी विश्व क्रिकेट लिग डिभिजन दुई अन्तर्गत नामिबियाविरुद्धको खेलमा नेपालका लागि सन्दीप लामिछानेले उत्कृष्ट प्रदर्शन गरे', दिल्ली डेयर डेभिल्सले ट्विट गर्दै भनेको छ । पढ्नुस्: दिल्लीले सन्दीपलाई किन्दा माइकल क्लार्क रमाए सन्दीप विश्वकै सर्वाधिक चर्चित र आकर्षक इन्डियन प्रिमियर लिगमा खेल्नका लागि अनुबन्ध हुने पहिलो नेपाली खेलाडी बनेसँगै उनको चर्चा चुलिएको छ । स्पिनमार्फत बिपक्षी ब्याटसम्यानलाई आच्छु आच्छु पार्ने सन्दीपले नामिबियाविरुद्ध पनि उन्कृष्ट बलिङ क्षमता देखाएपछि दिल्लीको प्रशंसा पाएका हुन् । आजको खेलमा नेपालका लागि बलिङतर्फ सन्दीपले ४ र सोमपाल कामीले ३ विकेट लिएका थिए । त्यस्तै पारस खड्का, बसन्त रेग्मी र शरद भेषवाकरले ११ विकेट लिए । पढ्नुस्: सन्दीपको छलाङ पढ्नुस्: सन्दीप लामिछानेसँग सम्वाद : 'सपना देख्न छोड्नु हुन्न' पढ्नुस्: सन्दीप लामिछानेले आईपीएल खेल्ने, दिल्लीले २० लाखमा किन्यो"
नेपाललाई सातौं सफलता : शरद भेषावकरले लिए अर्को विकेट,काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईअन्तर्गत उद्घाटन खेलमा नेपाल र नामिबियाको खेल जारी छ । टस जितेको नेपालले फिल्डिङ रोजेको छ । २५४ ओभरमा शरद भेषवाकरले सातौं विकेट लिएका हुन् । सन्दीप लामिछानेले १६५ ओभरमा छैठौँ विकेट लिएका थिए । यसअघि १५६ ओभरमा कप्तान पारस खड्कालेले पाँचौ विकेट लिएका थिए । यसअघि सोमपाल कामीले दुई विकेट लिइसकेका छन् भने बसन्त रेग्मी र सन्दीप लामिछानेले एकएक विकेट लिएका छन् । २५ ओभर पुग्दा नामिबियाले ७ विकेटको क्षतिमा ११६ रन बनाएको छ । सन्दीप लामिछानेले लिए अर्को विकेट नेपाललाई पाँचौ सफलता : कप्तान पारसले लिए विकेट १० ओभरमा नामिबियाको ६४ रन नमिबियाको दुई विकेट गुम्यो आईसीसी विश्व क्रिकेट लिग डिभिजन २ : नामिबियासँग भिड्दै नेपाल
नामिबियामाथि नेपालको संघर्षपूर्ण जित : एक विकेटले विजयी,"काठमाडौं : ब्याटिङकै समस्या बल्झिँदा आईसीसी विश्व क्रिकेट लिग डिभिजन दुईमा जितका लागि नेपाललाई निक्कै संघर्ष गर्नु पार्यो । नेपालले बिहीबार भएको आफ्नो पहिलो खेलमा आयोजक नामिबियाविरुद्ध अन्तिम ओभरमा एक विकेटको जित हात पार्यो । जितसँगै नेपालले महत्वपूर्ण दुई अंक जोड्दै प्रतियोगिताको शीर्ष दुईमा रहेर डिभिजन एकमा फर्कने र सन् २०१९ को विश्व कपको अन्तिम चरणको छनोट प्रतियोगितामा स्थान सुरक्षित गर्ने अवसर सिर्जना गरेको छ । नामिबियाको राजधानी विन्दहोइकस्थित अफिज पार्क मैदानमा टस जितेर पहिले फिल्डिङ रोजेको नेपालले घरेलु टोलीलाई ३४२ ओभरमा एक सय ३८ रनमै समेटेको थियो । जवाफमा ४९२ ओभरमा नेपालले महत्वपूर्ण नौं विकेट गुमाउँदै जित भेट्टाएको हो । बसन्त रेग्मीले अन्तिम दुई ओभरमा केही ठूला सट प्रहार गरेपछि नेपालको मरिसकेको जितको आशा जिवन्त बनेको थियो । अन्तिम १२ बलमा नेपाललाई जितका लागि १६ रनको आवश्यकता थियो । चौथो बलमा छक्का प्रहार गर्दै १८ औं ओभरबाट नौं रन लिएपछि नेपाललाई अन्तिम ६ बलमा जितका लागि सात रन आवश्यक थियो । बसन्तले अन्तिम ओभरको पहिलो बलमा दुई रन तथा दोस्रो बलमा चौका प्रहार गर्दै नेपालको योगफल एक सय ३९ रन पुर्याएका थिए । तेस्रो बलमा एक वाईड पाएपछि नेपालको जित पक्का बनेको हो । नेपालको जितमा बसन्तले २४ बलमा अबिजित २४ रनको योगदान दिए । उनले आफ्नो पालिमा एक छक्का र दुई चौका प्रहार गरे । त्यसअघि सुरुवातबाटै विकेट गुमाउँदा नेपाललाई जित निक्कै मुस्किल बनेको थियो । प्रारम्भिक ब्याट्सम्यान दिलीप नाथ दोस्रो ओभरको पहिलो बलमै डक आउट हुन पुगे । दिलीप आउट हुँदा नेपालको खातामा मात्र एक रन थियो । त्यसपछि क्रिजमा आएका कप्तान पारस खड्का (१९) ले अर्का प्रारम्भिक ब्याट्सम्यान ज्ञानेन्द्र मल्ल (१५) सँग मिलेर दोस्रो विकेटका लागि ३३ रनको साझेदारी गर्दै नेपाली टोलीको पालि सम्हाल्ने प्रयास गरेका थिए । यद्यपि १२२ ओभरमा कप्तान पारस क्रेग विलियम्सद्धारा बोल्ड भएपछि नेपालको विकेट पतन फेरि सुरु भयो । कप्तान पारसपछि क्रिजमा आएका आरिफ शेख पनि बिना रन पभेलियन फर्किए । त्यसपछि लगत्तै अर्काे ओभरमा उप्कप्तान ज्ञानेन्द्र पनि आउट हुन पुगे । १३औं ओभरमा कप्तान पारस, १४ औं ओभरमा आरिफ तथा १५ औं ओभरमा उप कप्तान ज्ञानेन्द्रलाई लगातार गुमाउदा नेपाल संकटमा देखिएको थियो । पाँचौ क्रममा ब्याटिङका लागि क्रिजमा छिरेका शरद भेषावकरले टिकेर खेल्दा फेरी आशा पलायो । क्रिजमा शरद र यसै प्रतियोगिताबाट डेब्यू गरेका युवा खेलाडी रोहित कुमार पौडेलको जोडी रहदा नेपाललाई निक्कै अघि लगेका थिए । ३७१ ओभरमा शरद पनि २९ रन जोड्दै क्याच आउट भए । उनी मध्यम गतिका बलर तङ्गेनी लुङ्गामेनीको बलमा क्रेग विलियम्सद्धारा क्याच आउट हुनु पुगे । उनी पछि रोहीत पनि १७ रनमा आउट हुन पुगे । त्यस अघि दीपेन्द्र सिंह ऐरी ६ रन तथा करण केसी तीन रनमा आउट भएका थिए । नवौं क्रममा क्रिजमा आएका सोमपाल कामीले १३ रन जोडे । बसन्तसँगै शन्दिप एक रनमा अबिजित रहे । नामिबीयाका बर्नार्ड स्कोल्जले नौं ओभरमा तीन मेडनसहित मात्र ११ रन खर्चेर चार विकेट लिदा नेपाललाई जित मुस्किल बनेको हो । बलिङतर्फ नेपालले पनि शसक्त प्रदर्शन गर्यो । युवा स्पिनर शन्दिप लामिछानेले चार तथा मध्यम गतिका बलर सोमपाल कामीले तीन विकेट लिदा नामिबीया सहज योगफलमा रोकिएको थियो । नामिबीयाका लागि क्रेज विलियम्सले सर्बाधिक ४१ रन, जेन ग्रिन र जान फ्रिलिङकले समान २२ रन तथा स्टेफन बार्ड र जेजे स्मिटले समान १८ रनको योगदान दिएका थिए । ८२ ओभर बलिङ गरेका शन्दिपले दुई मेडनसहित १ रन खर्चेर चार विकेट लिएका थिए । सात ओभर बलिङ गरेका सोमपालले एक मेडनसहित ३५ रन खर्चेर तीन विकेट लिएका थिए । त्यस बाहेक बसन्त रेग्मी, कप्तान पारस र शरद भेषावकरले एकएक विकेट लिएका थिए । प्रतियोगिताअन्तर्गत नेपालले आफ्नो दोस्रो खेलमा शुक्रबार ओमानसँग प्रतिस्पर्धा गर्ने छ । क्यानडा र यूएईको सुखद् सुरुवात प्रतियोगितामा क्यानडा र संयुक्त अरब इमिरेट्स (यूएई) ले सुखद् सुरुवात गरेको छ । क्यानडाले ओमानलाई आठ विकेटले पराजित गर्यो । यूएईले भने केन्यालाई दुई सय १८ रनको भारी अन्तरले पराजित गर्यो । अंक तालीकामा क्यानडा पहिलो, यूएई दोस्रो तथा नेपाल तेस्रो स्थानमा पुगेको छ । यस्तै नामिबीया चौथो, केन्या पाँचौ तथा ओमान छैटौं स्थानमा छन् । :"
नामिबियाले दिएको लक्ष्य पछ्याउँदै नेपाल (फोटोफिचर),"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईअन्तर्गत उद्घाटन खेलमा नामिबियाले दिएको १३९ रनको लक्ष्य नेपालले पछ्याइरहेको छ। पहिलो ब्याटिङ गरेको नामिबियालाई नेपालले ३४२ ओभरमा अलआउट गरेको हो। नेपालका लागि सर्वाधिक सन्दीप लामिछानेले चार विकेट लिए। सोमपाल कामी तीन, बसन्त रेग्मी, पारस खड्का र शरद भेषावकर एकएक विकेट लिए। १३९ रनको लक्ष्य पछ्याउने क्रममा नेपालले खराब सुरुवात गरेको छ। २५ ओभरमा नेपालको छ विकेट गुमेको छ। नेपालका कप्तान पारस खड्का ३५ बलमा १९ रन बनाए आउट भए भने ओपनर ब्याट्सम्यान दिलिप नाथ शुन्य रनमै आएट भए। तस्बिर सौजन्य : रमन सिवाकोटी"
नेपाललाई छैठौँ सफलता : सन्दीप लामिछानेले लिए अर्को विकेट,काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईअन्तर्गत उद्घाटन खेलमा नेपाल र नामिबियाको खेल जारी छ । टस जितेको नेपालले फिल्डिङ रोजेको छ । सन्दीप लामिछानेले १६५ ओभरमा छैठौँ विकेट लिएका हुन् । यसअघि १५६ ओभरमा कप्तान पारस खड्कालेले पाँचौ विकेट लिएका थिए । यसअघि सोमपाल कामीले दुई विकेट लिइसकेका छन् भने बसन्त रेग्मी र सन्दीप लामिछानेले एकएक विकेट लिएका छन् । १७ ओभर पुग्दा नामिबियाले ६ विकेटको क्षतिमा ८५ रन बनाएको छ । नेपाललाई पाँचौ सफलता : कप्तान पारसले लिए विकेट १० ओभरमा नामिबियाको ६४ रन नमिबियाको दुई विकेट गुम्यो आईसीसी विश्व क्रिकेट लिग डिभिजन २ : नामिबियासँग भिड्दै नेपाल
नामिबियाले नेपाललाई दियो १३९ रनको लक्ष्य : सन्दीप लामिछानेले लिए चार विकेट,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईअन्तर्गत उद्घाटन खेलमा नामिबियाले नेपाललाई १३९ रनको लक्ष्य दिएको छ। सन्दीप लामिछानेले नेपालका लागि सर्वाधिक चार विकेट लिए टस जितेको नेपालले फिल्डिङ रोजेको नेपालले नामिबियालाई ३४ दशमलव २ ओभरमा १३८ रन बनाएर अलआउट गरेको हो। नामिबियाका ब्याट्सम्यानलाई सस्तैमा समेट्न नेपालका लागि सन्दीपले ४ विकेट लिँदा, सोमपाल कामी ३, बसन्त रेग्मी, पारस खड्का र शरद भेषावकर एकएक विकेट लिए"
नेपाली राष्ट्रिय क्रिकेट टोलीमा रोहितको डेब्यू,काठमाडौं : युवा अलराउन्डर रोहितकुमार पौडेलले नेपाली राष्ट्रिय क्रिकेट टोलीबाट डेब्यू गरेका छन्। बिहीबार नामिबियाविरुद्ध खेल्दै रोहितले राष्ट्रिय टोलीबाट डेब्यू गरेका हुन्। उनलाई बिहीबार बिहान नेपाली टोलीका परामर्शदाता ब्याटिङ प्रशिक्षक शुलक्षण कुलकर्नीले डेब्यू क्याप हस्तान्तरण गरे। सन् २०१६ को अन्त्यबाट नेपाली यू१९ राष्ट्रिय टोलीबाट खेल्दै आइरहेका रोहित सिनियर राष्ट्रिय टोलीको अन्तिम १४ र अन्तिम ११ मा पहिलो पटक पर्न सफल भएका हुन्। एसियाली क्रिकेट काउन्सिल (एसिसी) यू१९ एसिया कप २०१६ का लागि सञ्चालित ट्यालेन्ट हन्ट कार्यक्रमबाट छानिएका रोहितले छोटो अवधिमै आफूलाई सफलतातर्फ अग्रसर गराएका छन्। यू१९ राष्ट्रिय टोली र घरेलु प्रतियोगितामै पनि म्याच फिनिसर को भुमिकामा सशक्त देखिदै आएका रोहितलाई राट्रिय टोलीमा पनि सोही भूमिका दिइएको छ। बिहीबार नामिबियाविरुद्धको खेलमा उनले ब्याटिङ र बलिङ दुबैको अवसर पाएनन्। अलराउन्डर रोहितको मध्यम गतिको बलिङ र आक्रामक ब्याटिङ विशेषता हो।
पहिलो ओभरमै नेपाललाई सफलता : नमिबियाको दुई विकेट गुम्यो,काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईअन्तर्गत उद्घाटन खेलमा नेपालले आकर्षक सुरुवात गरेको छ । आयोजक नामिबियासँगको उद्घाटन खेलमा नेपालले पहिलो ओभरमै विकेट लिएको हो । नेपाली समय अनुसार साढे एक बजेछिको खेलमा नेपालले टस जितेर फिल्डिङ रोजेको छ । नामिबियाको विन्दहोइकस्थित वन्डेरर्स अफिज पार्कमा खेल जारी खेलमा नेपालका बलर सोमपाल कामीले नामिबियाका प्रारम्भिक ब्याट्सम्यान एलपी भानलाई शून्यमै आउट गराएका छन् । पहिलो ओभरको तेस्रो बलमै सोमपालले विकेट लिएका हुन् । त्यस्तै दोस्रो विकेट समेत सोमपालले नै लिएका छन् । पहिलो ओभरमै एक विकेट लिएका सोमपालले पाँचौ ओभरमा दोस्रो विकट लिएका हुन् । सोमपालले दोस्रो विकट लिँदा नामिबियाका स्टेफान बार्ड १८ रनमा आउट भए । दुई विकेटको क्षतिमा नामिबियाले ४४ रन बनाएको छ । आईसीसी विश्व क्रिकेट लिग डिभिजन २ : नामिबियासँग भिड्दै नेपाल
नेपाललाई पाँचौ सफलता : कप्तान पारसले लिए विकेट,काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईअन्तर्गत उद्घाटन खेलमा नेपाल र नामिबियाको खेल जारी छ । टस जितेको नेपालले फिल्डिङ रोजेको छ । १५६ ओभरमा पारस खड्काले पाँचौ विकेट लिएका छन् । यसअघि सोमपाल कामीले दुई विकेट लिइसकेका छन् भने बसन्त रेग्मी र सन्दीप लामिछानेले एकएक विकेट लिएका छन् । १६ ओभर पुग्दा नामिबियाले पाँच विकेटको क्षतिमा ८० रन बनाएको छ । १० ओभरमा नामिबियाको ६४ रन नमिबियाको दुई विकेट गुम्यो आईसीसी विश्व क्रिकेट लिग डिभिजन २ : नामिबियासँग भिड्दै नेपाल
दुई विकेटको क्षतिमा १० ओभरमा नामिबियाको ६४ रन,काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईअन्तर्गत उद्घाटन खेलमा नेपाल र नामिबियाको खेल जारी छ । टस जितेको नेपालले फिल्डिङ रोचेको छ । जारी खेलमा १० ओभरमा नामिबियाले दुई विकेटको क्षतिमा ६४ रन बनाएको छ । नामिबियाको विन्दहोइकस्थित वन्डेरर्स अफिज पार्कमा खेल जारी खेलमा नेपालका बलर सोमपाल कामीले दुई विकेट लिएका हुन् । कामीले नामिबियाका प्रारम्भिक ब्याट्सम्यान एलपी भानलाई शून्यमै आउट गराएका छन् । पहिलो ओभरको तेस्रो बलमै सोमपालले विकेट लिएका हुन् । त्यस्तै दोस्रो विकेटसमेत सोमपालले नै लिए। सोमपालले दोस्रो विकेट पाँचौ ओभरमा लिएका हुन् । नमिबियाको दुई विकेट गुम्यो आईसीसी विश्व क्रिकेट लिग डिभिजन २ : नामिबियासँग भिड्दै नेपाल
नेपाललाई चौथो सफलता : बसन्त रेग्मी र सन्दीप लामिछानेले लिए विकेट,काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईअन्तर्गत उद्घाटन खेलमा नेपाल र नामिबियाको खेल जारी छ। टस जितेको नेपालले फिल्डिङ रोजेको छ। जारी खेलमा १२ ओभरमा नेपाललाई तेस्रो सफलता प्राप्त भएको छ। बसन्त रेग्मीले जेपी कोर्टजेटको विकेट लिएका हुन्। त्यसै सन्दीप लामिछानेले समेत अर्को विकेट लिएर नेपाललाई चौथो सफलता दिएका छन्। सन्दीपको विकेटसँगै नेपालले १३ ओभरमा चार विकेट लिएको छ। नामिबियाले ८० रन बनाएको छ। सन्दीपले १२ ओभरको समाप्तीमा क्रेक विलियमसलाई आउट गरेका हुन्। नामिबियाको विन्दहोइकस्थित वन्डेरर्स अफिज पार्कमा खेल जारी खेलमा नेपालका बलर सोमपाल कामीले दुई विकेट लिएका हुन्। कामीले नामिबियाका प्रारम्भिक ब्याट्सम्यान एलपी भानलाई शून्यमै आउट गराएका थिए। पहिलो ओभरको तेस्रो बलमै सोमपालले पहिलो विकेट लिएका हुन्। त्यस्तै दोस्रो विकेटसमेत सोमपालले नै लिए। सोमपालले दोस्रो विकेट पाँचौ ओभरमा लिएका हुन्। सोमपालले दोस्रो विकट लिँदा नामिबियाका स्टेफान बार्ड १८ रनमा आउट भए। १० ओभरमा नामिबियाको ६४ रन नमिबियाको दुई विकेट गुम्यो आईसीसी विश्व क्रिकेट लिग डिभिजन २ : नामिबियासँग भिड्दै नेपाल
आईसीसी विश्व क्रिकेट लिग डिभिजन २ : नामिबियासँग भिड्दै नेपाल,"काठमाडौं : अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईअन्तर्गत उद्घाटन खेलमा बिहीबार नेपालले आयोजक नामिबियाविरुद्ध प्रतिस्पर्धा गर्दा सुखद नतिजाको अपेक्षा गरिएको छ। नेपालले स्थानीय टोली नामिबियाविरुद्ध राजधानी विन्दहोइकस्थित वन्डेरर्स अफिज पार्कमा नेपाली समयअनुसार १:३० बजेपछि खेल्नेछ। डिभिजन एकमा फर्कंदै एकदिवसीय विश्वकपको अन्तिम चरणको छनोट प्रतियोगितामा पुग्ने अन्तिम अवसरको रूपमा रहेको यस प्रतियोगितामा आफ्नो सम्भावना कायमै राख्न नेपाललाई नामिबियाविरुद्ध सुखद सुरुवात आवश्यक छ। विभिन्न ६ टोलीको सहभागिता रहेको प्रतियोगिताको शीर्ष दुई स्थान हात पार्ने टोली डिभिजन एकमा बढुवा हुनुका साथै अर्काे वर्ष इङ्ल्यान्ड र वेल्सले संयुक्त रूपमा आयोजना गर्ने विश्वकप क्रिकेटको अन्तिम चरणको छनोट प्रतियोगिताका लागि छानिने छन्। सन् २०१५ देखि २०१७ को दुई वर्षको अवधिसम्म चलेको विश्व क्रिकेट लिग च्याम्पियनसिपको शीर्ष चारभित्र अटाउन नसकेपछि नेपाललाई डिभिजन दुईको प्रतियोगिता खेल्नु परेको हो। नामिबियाविरुद्धको खेलमा नतिजाका लागि खेलाडीको प्रदर्शनबाहेक अन्य केही पक्ष पनि महत्वपूर्ण हुन सक्नेछन्। विन्दहोइकको वन्डेरर्स अफिज पार्क नेपाली खेलाडीका लागि परिचित मैदान हो। यद्यपि नेपालले सो मैदानमा अहिलेसम्म जित हात पार्न सकेको छैन। सन् २०१५ मा भएको डिभिजन दुईकै प्रतियोगितामा नेपालले युगान्डाविरुद्धको एक र केन्याविरुद्धको दुई खेल खेलेको थियो, जसमा तीनै खेलमा नेपाल जित हात पार्न असफल भएको थियो। त्यसबेला तेस्रो स्थानका लागि भएको खेलमा समेत केन्यासँग १५ रनले पराजित भएपछि नेपाल डिभिजन एकमा बढुवा हुन असफल भएको थियो। आईसीसीले पछि डिभिजन एकमा बढुवा गर्दै विश्व क्रिकेट लिग च्याम्पियनसिप खेल्ने अवसर दिए पनि सन् २०१७ को डिसेम्बरमा सम्पन्न सो प्रतियोगिताको शीर्ष चारभित्र अटाउन नसक्दा नेपाल संयुक्त अरब इमिरेट्स (यूएई) सँगै फेरि डिभिजन दुईमै घटुवा भएको हो। नेपाल र नामिबियाको टोलीमा एकअर्कासँग यसअघि नै खेलिसकेका खेलाडीको बाहुल्य रहेकाले पनि प्रतिस्पर्धा रोमाञ्चक हुने अनुमान गरिएको छ। नेपालको टोलीमा यसअघि नामिबियाविरुद्ध खेलिसकेका नौ खेलाडी छन्, जसमध्ये सात खेलाडीले नामिबियाविरुद्ध गत मार्चमा नेपालमै भएको विश्व क्रिकेट लिग च्याम्पियनसिपअन्तर्गतको खेलमा खेलेका थिए। नामिबियाको टोलीमा पनि यसअघि नेपालविरुद्ध खेलिसकेका १३ खेलाडी छन्, जसमध्ये नौ खेलाडीसँग नेपालविरुद्ध विश्व क्रिकेट लिग च्याम्पियनसिपमा खेलेको अनुभव छ। यसअघिको नतिजालाई हेर्ने हो भने नमिबियाविरुद्ध नेपाललाई बलियो मान्न सकिन्छ। ५० ओभरको खेलमा अहिलेसम्म खेलेको चार खेलमध्ये नेपालले तीनमा जित हात पारेको छ। पछिल्लो समय नामिबियाविरुद्ध भएका सबै प्रतिस्पर्धामा विजयी रहेकाले यस पटकको नतिजा पनि नेपालको पक्षमा आउने अपेक्षा गर्न सकिन्छ। नेपालले सन् २०१५ को डिभिजन दुई प्रतियोगितामा नामिबियालाई तीन विकेटले पराजित गरेको थियो। नेपालले त्यसपछि विश्व क्रिकेट लिग च्याम्पियनसिपअन्तर्गत गत मार्चमा कीर्तिपुरस्थित त्रिवि मैदानमा भएको दुईमध्ये पहिलो खेलमा पाँच तथा दोस्रो खेलमा तीन विकेटको जित हात पारेको थियो।"

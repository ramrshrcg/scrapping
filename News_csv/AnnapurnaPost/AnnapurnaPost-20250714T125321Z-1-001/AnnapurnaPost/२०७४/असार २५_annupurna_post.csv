शीर्षक,विवरण
मातापिता प्रथम गुरु,"बालबालिकाको पहिलो गुरु मातापिता र बाजेबज्यै हुन् । उनीहरू नै पहिलो गुरु हुन् । उनीहरूबाट सिक्ने कुरा बालमस्तिष्कमा गहिरोसँग टाँसिन्छ । मातापिता नै असल नभई बालबालिकाले असल शिक्षा पाउन सक्तैनन् । यो शिक्षा दिन मातापिता पढेकै हुनुपर्छ भन्ने छैन । असल आचरण र व्यवहार जानेको सुसंस्कृत भए पुग्छ । यो वंशज गुणमा निर्भर गर्नेको कुरा हो, पीडी शिक्षा हो । संस्कार गुण केवल एक योनिबाट मात्र निर्माण हुँदैन । यो गोत्रप्रवर, महर्षि योगी ज्ञानीदेखि संकलित चरित्रहरूको यौगिक गुण हो तथा अनुस्मिृतिको कुल योग हो । अनुस्मिृति त्यो विज्ञान हो, जसले तपार्इंको जन्मजन्ममा गरेका राम्रानराम्रा कामको अभिलेख सन्तुलन हुँदै आउँछ । यो एक प्रकारको बैंकब्यालेन्स जस्तै हो । वंशज जीनमाथि आफूले कति थपिन्छ वा कति घटाइन्छ, त्यसमा निर्भर गर्छ, प्रत्येक आमाबाबुको क्षमता । प्रत्येक जन्ममा गरिने आहारविहार संयम आचरणले जीन सपार्ने र बिगार्ने काम गर्छ । बालकले उसको घरबाट के शिक्षा प्राप्त गर्छ, त्यो उसको जन्मपछिको मात्र नभएर उसैको अघिल्लो जन्मको र त्यसपूर्वका जन्मजन्मान्तरको योगफल हुन्छ । उसको कुलको तह के हो भन्ने कुरा उसैको यसरी निर्मित स्वभावले बताउँछ । पौरस्त्य चरित्रविज्ञानले विवाह गर्दा, पारिवारिक सम्बन्ध गाँस्दा यस कुरालाई बढी ध्यान दिने गर्छ । जातजाति र कुलको कुरा पनि यसैसँग गाँसिएको हुन्छ । मनोविज्ञानअनुसार वातावरण र वंशजको गुण ५०५० प्रतिशत हुन्छ । त्यसलाई एक प्रतिशतभन्दा तल पार्न विवाह गर्दा सात पुस्तासम्मको ट्रेट्स केलाइने गरेको हुन्छ । प्रेम विवाह वा अन्तरजातीय विवाहले यस संस्कार धर्म विज्ञानको विरोधमा काम गर्छ । वैदिक संस्कारले छोइछिटो र जाति प्रथा मान्दैन । कुल या जीन र वातावरणको योगलाई मान्छ । पहिलोको ज्ञान शिशुका मातापिताबाट आउँछ । यही कारण हो एउटै विद्यालयमा एउटै गुरुबाट पढाइएका विद्यार्थीको क्षमत र रुचि फरकफरक पर्छ । विद्यमान भौतिक उपभोक्तावादी मान्यताले निम्न मध्यम उच्च सबै कुलको विनाश गर्छ । आजका सबैखाले विवाह आसुरी हुन् । वैदिक धर्मले यसलाई अवैज्ञानिक र रुढिवादी तथा कामुकताबाट प्रभावित मान्दछ । जीवन धेरै अवस्थामा जटिलतातिर धकेलिनुको कारणमा अज्ञानी, अल्पज्ञानी र उल्टोज्ञानीहरूबाट शक्तिको प्रयोग गर्नुले हो । अझ राज्यको शासन बागडोर हातमा लिनेले त यसलाई नराम्रोसँग पतन गराउँछ । यो जटिल कुरा भएकाले नै हाम्रा पूर्वजले राज्य प्रमुखका रूपमा पारख गरिएको एकै कुलको राजा र राजधर्मको ज्ञान, सीप र क्षमता जनताले निर्धारण गर्थे । आज सत्तामा बस्नेको ज्ञान, सीप र क्षमता भनेको कति पाखुरे बल देखाउन सक्छ भन्नेमा सीमित छ । तिनको शिक्षा, आचरण, नैतिकता, संस्कार कुनै घेराले बाँधेको छैन । फलतः मुढेबल भएको टपरटुइँयाले राज्यशक्ति हत्याएको छ । प्राणी मात्रले ज्ञान, सीप, क्षमता, बुद्धि, विवेक सबै दुई तरिकाबाट आर्जन गर्छन्, वंशज या प्राकृतिक ट्रट्स् र वातावरणीय शिक्षा । पहिलो परमात्माले स्वाभाविक रूपमा दिइने हुन्छ, वरद हुन्छ, जुन सबै प्राणीले प्राप्त गर्छन् । आहार, भोग र आत्मरक्षाको ज्ञान सबै प्राणीमा हुन्छ, जसलाई ज्ञानवादीले परमात्मिक भन्छन् भने विज्ञानवादीले वंशज भन्छन् । पारमात्मिक ज्ञान भित्रबाट बाहिर आउँछ भने वातावरणीय ज्ञान बाहिरबाट भित्र पस्छ । यो ज्ञान दिन कुनै व्यक्ति माध्यम बन्छ, त्यसलाई हामी गुरु भन्छौं । ती गुरुका शिक्षाप्रति पनि धर्म हुन्छन् । गुरुप्रति पनि शिक्षार्थीका धर्म हुन्छन् । त्यसलाई हामी गुरुधर्म भन्छौं । शैवहरू शिवलाई परम गुरु मान्छन्, वैष्णवहरू विष्णुलाई र शिल्पीहरू परमपिता परब्रह्म विश्वकर्मालाई । पीडी शिक्षा आर्जन गर्नेले मातापितालाई ।कुलार्णव तन्त्रअनुसार प्रेम र भक्तिपूर्वक प्रार्थना गर्ने हो भने परम गुरु भौतिक शरीरमा प्रवेश गर्नु हुन्छ । यसैका आधारमा आजसम्म पनि आआफ्ना गुरुलाई सबै शिष्यले मान्ने गर्छन् । पौरस्त्य अध्यात्म संस्कारले गुरुशिष्यको अन्तरसम्बन्धलाई व्यापक गुरुधर्मको रूपमा लिएको छ । पौरस्त्य दर्शनमा नामुद गुरुहरूको ठूलो सूची छ । गोरखनाथ, दत्तात्रयदेखि शंकराचार्य विवेकानन्दसम्म हजारौं गुरुको नामसूची भेटिन्छ ।श्रीरामका गुरु वशिष्ठ, कृपाचार्यदेखि सारा ऋषिहरू, मुनिहरू गुरु हुन् ।श्रीकृष्ण अर्जुनका गुरु हुन् । ब्रह्मसूत्रदेखि १८ पुराणका लेखक वेदव्यास पनि वन्दनीय गुरु हुन् । गुरु परम्पराको यो शृंखला अहिले पनि कायम छ । यी धर्मगुरु हुन् । गौतमबुद्ध, हजरत मुहमद, गुरु नानक जेसस क्राइस्टहरू पनि गुरु हुन् । यी सबैका चेला अनन्त छन् । आचार्य रजनिस, बाल योगेश्वर, राधास्वामी, गुरु गोविन्दसिं, पोपहरू, महावीर वर्धमान, साइबाबा, रामदेव, कृपालुहरू, वैष्णव, वेदान्ती, बौद्ध, जैन, शैव, मुसलमान, पीर र सुफी, इसाई, क्याथोलिक, प्रेटिस्टेन्टहरू सबै गुरुहरू हुन् । यिनीहरू सम्प्रदाय गुरु हुन् । भिन्न मतले अलमल्लिएका भए पनि गुरु हुन् । गुरुहरू विचार, सिद्धान्त, तर्कदेखि भौतिक समुन्नति, सामाजिक मूल्य र मान्यता संरक्षक र बहसकर्ता पनि हुन् । आजभोलिका शिक्षा गुरु यसै तहमा पर्छन् । गुरुहरू भनेको महतत्वका बोधक, आत्मतत्वका मार्गदर्शक हुन् । जसरी ईश्वरले शरीर निर्माण, परिचालनसँगै उसमा केही गुण (टेट्सहरू) र आधारभूत ज्ञान दिएर जन्म दिन्छन्, त्यसै गरेर गुरुले मानव शरीर निखार्ने काम गरेकाले ईश्वरको अर्को रूपमा मानिन्छन्, पुजिन्छन् । गुरुले नै चेतनतत्वको ज्ञान दिन्छन् तथा मानिसभित्र रहेका अल्पज्ञता, अशुद्धता, अज्ञानता, अचेतनता हटाएर ठोस व्यक्तित्व बनाउने माध्यमको रूपमा काम गर्छन् । कुनै मानिसले सांसारिक दुःखबाट मुक्ति पाउने इच्छा राख्छ भने ऊ यस्ता गुरुमा मात्र समर्पित हुनुपर्छ । वास्तवमा गुरु भनेका आध्यात्मिक गुरु नै मानिन्छ । आजभोलि विद्यालय, महाविद्यालय, विश्वविद्यालयमा पढाउने शिक्षकहरू सबै भौतिक गुरु हुन् । भौतिक गुरुले सुख सम्पन्नता प्राप्तिको लागि विधि र प्रविधि सिकाउँछन् । आध्यात्मिक गुरुले परमतत्व साक्षात्कार गर्ने मार्गदर्शन गराउँछन् । वास्तवमा गुरु भनेका आध्यात्मिक गुरु नै मानिन्छ । आजभोलि विद्यालय, महाविद्यालय, विश्वविद्यालयमा पढाउने शिक्षकहरू सबै भौतिक गुरु हुन् । गाडी, जहाज, यन्त्र चलाउन बनाउन सिकाउने पनि गुरु हुन्, भौतिक गुरु । मादक पदार्थ, लागूपदार्थ खान सिकाउने, चोर्न सिकाउने, ठग्न र कालोबजारिया गर्न सिकाउने, मिसावट र घुसखोरी गर्न सिकाउने पनि त गुरु नै हुन् । भूमिगत आततायी गुरिल्ला युद्ध गरेर सशस्त्र युद्ध गरेर विश्वलाई आतंकित बनाइरहने पनि गुरु हुन् । तर यी सबै शुक्रमचार्यीय ज्ञानका उपज दानव, दैत्य, राक्षस र असुरका प्रतीक हुन् । गुरुहरूका भिन्न सम्प्रदाय वा कुल हुनुमा कुनै सूक्ष्मतत्व भिन्न हुन्छ । गौतमबुद्धलाई हिंसा र मूर्ति पूजा मन परेन । उनलाई जरामरणको कूतुहलता पनि जान्न मन लाग्यो । गुरु नानकलाई जात र वर्गमा विभाजित समाज मन परेन । उनले मानव शोषणविरुद्ध तथा समानताको लागि आवाज उठाए । हिमवत्खण्ड र भरतखण्डको उपमहाद्विपीय समाजमा रहेको जन्म र कामको आधारमा फरक देखिने जातिवादको विरोध गरे । ईश्वरले प्राणी मात्रलाई समान प्रेम गर्छ भन्ने स्थापित सिद्धान्तलाई समाजले बिगारेको भनेर त्यसविरुद्ध उनी लागे । उनको आदर्शले करोडौं मानिसको मन छोयो । उनी अब करोडौंका गुरु बनेका छन् । ईश्वर र सत्य सबैका लागि समान हुन्छ । उनको विचार कति प्रभावकारी भयो भने उनको सम्प्रदायको नाम नै शिष्य अथवा शिष्य, शिख हुन पुग्यो । एउटा नैतिक र आत्मिक हुन पुग्यो । यस्ता हजारौं सिद्धान्तका हजारौं गुरु छन् । एउटा सिद्धान्तले निरन्तरता पाएसम्म गुरु निरन्तरता पनि हुने गर्छ । इसाई धर्ममा पोप नै निरन्तर गुरु हुन् । दलाई लामा तिब्बती बौद्ध दर्शनका गुरु हुन् । विश्वभरका सबै जाति, सबै सम्प्रदाय, उपसम्प्रदाय र सभ्यताका मानिसका आफ्नै गुरुहरू छन् । तर ओमकार परिवारका सम्प्रदाय र त्यसबाहिरका यी सम्प्रदायमा ठूलो अन्तर छ । ओमकार बाहिरकाले विश्वलाई वसुधैवम् कुटुम्बकम् मान्छ भने बाहिरकाले विभेद गरेर आततायी कामलाई सघाएका छन् । सबै सही विद्वानले असल र खरब छुट्ट्याउने र पारख राख्ने बेला आएको छ । नेपालका आजका विद्यालयका गुरुलाई पनि गुरुधर्म र विद्यार्थीलाई पनि शिक्षा धर्म सिकाउने बेला आएको छ । अरू प्राणीलाई होइन, मानिसलाई गुरुको आवश्यकता पर्दछ । किनकि मानिसले प्रकृतिले दिएको स्वाभाविक गुण गुमाएको छ । त्यो गुमेकाले उसले बारम्बार भुल्ने गर्छ । उसलाई बारम्बार सम्झाइ रहनुपर्छ । मन शान्ति र सात्विक भाव जगाइराख्नुपर्छ । त्यसैको लागि नै प्रत्येक दिन साँझबिहान नित्य कर्म, गायत्री जप, ध्यान, न्यास, स्वाध्याय, अध्यात्म चिन्तन गराइरहने परम्पराको विकास भएको हो । तर आजको दुर्भाग्य के हो भने जब लर्ड मेकाउले वैदिक आदर्श शिक्षा फालेर भौतिक उपभोक्तावादी शिक्षा इन्डियामा लदाए । नेपाल उपनिवेशी मुलुक नभए पनि छिमेकबाट यहाँ त्यसको प्रभाव पर्यो । फलतः वैदिक मान्यताविपरीत यहाँ पनि सबै शिक्षालय उद्योग, व्यापार प्रतिष्ठानमा बदलिए । गुरु पसले भए र विद्यार्थी ग्राहक । अब गुरुशिष्यको सम्बन्ध बदलियो । त्यसबाट चरित्र, नैतिकता इमानजमान, शान्ति र अमनचयनसमेत नासियो । विश्व नै अशान्त भएको छ, चरित्रहीन भएको छ । यसलाई पुनस्र्थापन गर्नु विश्वकै चासो र चिन्ता हुनुपरेको छ ।"
राष्ट्रिय राजनीतिमा शक्ति सन्तुलन,"गौरवपूर्ण नेपाली परम्पराको प्रयोग र जीवन प्रणालीको अनुशरण गर्दै मुलुकलाई सही दिशानिर्देश गर्नु अहिलेको महत्ववपूर्ण कार्यभार हो । यो कार्यभार पूरा गर्न राजनीतिक दल, सम्बद्ध स्टेट होल्डर र सरोकार पक्षहरूबीच राष्ट्रिय एजेन्डामा आधारित सहमति, सहकार्य, समन्वयसहितको राष्ट्रिय एकताको चरित्र शक्ति सन्तुलनको सम्बोधन जरुरी छ । यसर्थ सर्वदलीय, सर्वपक्षीय सहमतिको आधारमा निर्माण हुने राष्ट्रिय एकताको चरित्र नै शक्ति सन्तुलनको द्योतक हो। यही नै मुलुकलाई उचित दिशानिर्देश गर्ने महत्ववपूर्ण आधार हो । शक्ति सन्तुलनको ऐतिहासिक शृंखला वैदिक शासनकालमा राजा पृथु र विध्वत ब्राह्मण ऋषिमुनीहरूबीच भएको युगीन ब्रह्म विधान लागू गराउने सन्दर्भको एकता संघर्ष र रूपान्तरणसहितको पुनः एकताबद्धताको सम्झौताबाट प्रारम्भ भएको युगीन दृष्टान्तको रूपमा पाइन्छ । जुनजुन मुलुकमा शक्ति सन्तुलनको मर्म र अपरिहार्यतालाई बुझ्न प्रयास गरिएको हुँदैन अथवा यसतर्फ उदासीन व्यवहार प्रहसन गर्न पुग्छन्, ती मुलुकमा शान्ति, स्थिरता समृद्धि र एकता एवं सामाजिक परिवर्तन वास्तवमा दिशाहीन, कमजोर एवं अन्योलपूर्ण परिस्थितिबाट गुज्रन विवश हुन्छन् । युरोपमा क्रिश्चियन धार्मिक अतिवादको रूपमा उदाएको खु्रसेट अत्याचारविरुद्धको फ्रेन्च क्रान्ति होस् अथवा यही विजयको विकसित रूप साम्राज्यवादविरुद्धको पेरिस कम्युनको पहिलो धावा होस् वा यसै निरन्तरतामा लेनिनको नेतृत्वमा छेडिएको रूसी अक्टोबर क्रान्ति वा पृथ्वीनारायण शाह नेतृत्वको नेपाल एकीकरण अभियान, माओको नेतृत्वमा सम्पन्न चिनियाँ जनवादी क्रान्ति, अमेरिका, डेनमार्क, बेलायत, भारत, जापान र अरेबियन मुलुकहरूको सामाजिक आन्दोलनले स्थापित गरेको भूधरातलीय राजनीतिक शक्ति सन्तुलन नै किन नहोस् । यी सबै उदाहरणले राष्ट्रिय राजनीतिमा शक्ति सन्तुलनको मर्म र अपरिहार्यताको बोधगम्यतालाई थप उजागर गर्छ । वर्तमान राष्ट्रिय राजनीति दिशाहीन एवं अन्योलग्रस्त बन्नुको पछाडिको पृष्ठभूमि हेर्ने हो भने तपसिलको समयावधिका राजनीतिक शक्ति सन्तुलनमा आएका उतारचढाव एवं अस्थिरतालाई बुझ्न आवश्यक छ । पृथ्वीनारायण शाहको मृत्यु (विसं १८३१) देखि २०७२ असोज ३ गतेयताको संवैधानिक संक्रमणकाल यी सबै कालखण्डहरूमा नेपाल राजनीतिक अस्थिरता, अन्योलता र अकर्मण्यतामा फसी राष्ट्रिय सहमतिको आधारमा शक्ति सन्तुलनको उचित सम्बोधनको गुनजायस कतै पाइँदैन । यसरी विसं १८३१ यताका सबैखाले राष्ट्रिय राजनीतिक अन्तरविरोधहरूको भुमरीले मुलुकको स्वाभिमान, अखण्डता, सार्वभौमिकतामाथि आँच पुर्याउनुको अलावा मुलुकको आर्थिक, राजनीतिक, सांस्कृतिक र धार्मिक समग्र पक्षको विकासमा वाधाअवरोध सिर्जना गर्यो । लामो समयको राजनीतिक अन्तरविरोध एवं राष्ट्रिय शक्ति सन्तुलनमा आएको विग्रहले मुलुकले आफ्नो भूमि गुमाउनुपर्यो, दरबारका भारदार सभाको प्रपञ्चमा कोतपर्व, भन्डारखाल पर्व जस्ता सामूहिक हत्याकाण्डका शृंखला बेहोर्नुपर्यो । यसरी मुलुकमा देखा परेका समग्र जटिलता चिर्दै राष्ट्रलाई सही दिशानिर्देश गर्न विसं १९९३ मा प्रजापरिषद् गठन भई राणाशासनविरोधी न्याय, समानता, स्वतन्त्रता, अखण्डतासहित राष्ट्रिय सहमति एवं शक्ति सन्तुलनको पक्षपाती प्रजातान्त्रिक आन्दोलनको शंखघोष हुन पुग्यो । परिणामतः २००७ मा प्रजातन्त्रको स्थापना भई राष्ट्रिय राजनीतिले नयाँ मोड लिन पुग्यो । २००७ पछि पनि जनताले, राष्ट्रले अपेक्षा गरेअनुसारको सहमति, सहकार्य र एकताको राजनीतिले मार्गप्रशस्त गर्न सकेन । फलतः राजा, कांग्रेस र राणाबीच अन्तरविरोध चर्कन पुगी उत्कर्षमा राणा, कांग्रेस साम्राज्यवादी केन्द्रमा उभिन पुगे भने राजा महेन्द्रले राष्ट्रिय स्वार्थमा केन्द्रमा राखी २०१७ को घटना गराई आफूलाई राष्ट्रियताको पक्षमा उभ्याए । यस घटनाबाट राजा र दलहरूबीचको अन्तरविरोधले नयाँ मोड लिन पुग्यो । यसै सिलसिलामा विगत २००७ यताका सबैखाले अन्तरविरोधहरूको यथोचित सम्बोधन गरी राष्ट्रिय एकतासहितको शक्ति सन्तुलनको भावना सम्बोधन गर्न विसं २०२५ मा नेकपाका संस्थापक पुष्पलालले राष्ट्रिय सहमतिको आधारमा शक्ति सन्तुलनको उचित सम्बोधनको आधार निर्माण गर्न संयुक्त जानआन्दोलनको दिशाबोध गर्ने प्रयास गरे । संयुक्त जनआन्दोलन र राष्ट्रिय एकतासहितको राष्ट्रिय शक्ति सन्तुलनको दिशाबोध नेपालको राजनीतिको शक्ति सन्तुलन सन्दर्भमा उचित र अनुपम उदाहरण हो । यही दिशानिर्देशबाट २०४६ को संयुक्त जनआन्दोलनले सफल अवतरण गरी तत्कालीन आन्दोलनरत वाममोर्चा, नेपाली कांग्रेस र राजाबीच त्रिपक्षीय शक्ति सन्तुलन कायम भई नेपालको संविधान २०४७ जारी भई लागूसमेत हुन पुगेको ऐतिहासिक दृष्टान्त हाम्रासामु छ । २०४७ का उपलब्धिहरूको कार्यान्वयन पक्षमा रहेका ससाना प्राविधिक कमजोरीको समयमै चिरफार गरी व्यवस्थित गर्न नसकेबाट ती हुर्कंदै गई यसैको आडमा साम्राज्यवादी स्वार्थ केन्द्रले प्रतिक्रान्तिका अभ्यासहरू छेड्न पुगे । यसबाट आत्मसमर्पण वादका थप शृंखलाहरू विकसित हुँदै उत्कर्षमा निरंकुशताको पुनः उदय हुन पुग्यो । तत्कालीन सबैखाले राष्ट्रिय शक्ति केन्द्रहरूबीचको अन्तरविरोध एवं द्वन्द्व व्यवस्थापन गर्न ०६२०६३ को संयुक्त जनआन्दोलन र राष्ट्रिय शक्ति केन्द्रहरूबीचको नयाँ आधारको सुझबुझ पूर्ण सम्झौता प्राप्त उपलब्धि र राजनीतिक शक्ति सन्तुलनलाई नयाँ आधारबाट व्यवस्थित गर्ने अर्को कोसेढुंगा थियो । यस उपलब्धिलाई बद्नाम गर्न, शान्ति प्रक्रिया निस्तेज पार्न र बन्दै गएको राष्ट्रिय एकतासहितको शक्ति सन्तुलन भताभुंग पार्न साम्राज्यवादी योजनामा २०६२ जेठ २३ गते चितवन माडी र २०६३ चैत ७ गते रौतहट गौरलगायतका कथित मधेस आन्दोलनजस्ता जघन्य आपराधिक त्रासदीपूर्ण घटना गराइए । यसको समयमै उचित प्रतिवाद शान्ति प्रक्रियाका पक्षधरहरूले गर्न नसक्नु र यो वा त्यो पाटोमा सम्बन्धितहरू नै जोडिन पुग्नुले मुलुक आक्रान्त अवस्थाका साथ जटिल अवस्थाको आमनेसामने रहँदैउभिँदै आएको जगजाहेर नै छ । यसै परिवेशको परिघटनाहरूको तीतो अनुभवसित जोडिएर घोषित भएको अन्तरिम संविधान २०६३, नेपालको संविधान २०७२ ले अंगीकार गरेका कतिपय मूल्य मान्यता नै राष्ट्रिय अभिमतविरुद्ध खुलारूपले राष्ट्रिय जीवनमा देखिएका छन् । यहीकारण मुलुक अहिले पनि शान्ति, स्थिरता, एकता र समृद्धिसँग जोडिएको स्पष्ट दिशाबोध पाउन नसकी संवैधानिक संक्रमणकालको अवस्थाबाट गुज्रिरहेको छ । शक्ति सन्तुलनको व्यवस्थापन खल्बलिँदै वर्तमान घडीसम्म आइपुग्दा मुलुकले राष्ट्रियता जनतन्त्र जनजीविकाको सवालमा भयावह अवस्थाको सामना गरिरहनुपरेको छ । साम्राज्यवादी एजेन्डा शून्यवादी धर्म निरपेक्षता, राष्ट्रभाषा नेपाली र मातृभाषाविरुद्ध हिन्दी भाषाको अतिक्रमण, नागरिकतामा अंगीकृतवालाको बोलवाला, समानुपातिक विकासको लागि संघीय स्वरूपविरुद्ध, क्षेत्रीय जातीय संघ निर्माणको कुरूप रिहर्सल, असन्तुलित परराष्ट्र नीति, गैरजिम्मेवार निर्वाचन प्रणाली जस्ता विकृतिबाट मुलुक प्रताडित बनिरहेको छ । स्थानीय निर्वाचनबाट प्राप्त उपलब्धिलाई दिशाबोध र शक्ति प्रदान गर्न थाती मुद्दाहरूको सम्बोधन गर्न ठोस प्रयत्नमा दल र सरकार लाग्नु अनिवार्य छ । त्यति मात्र होइन, मूलधारका राजनीतिक दलहरूका केही शीर्ष नेतृत्व एवं केही कार्र्यकर्ताको पंक्ति साम्राज्यवादी स्वार्थसँग जोडिँदै कठपुतली भूमिका निर्वाह गर्दै आआफ्ना पार्टीको केन्द्रीय सत्ता कब्जा गरी मुलुक र जनताविरुद्ध साम्राज्यवादी स्वार्थअनुकूलका अभ्यास र व्यवहारमा लिप्त भइरहेका छन् । मूलधारका राजनीतिक पार्टी र नेतृत्वनिहित स्वार्थ खातिर आफ्नो पार्टीले बोकेको विचार सिद्धान्त, आदर्शबाट क्रमशः च्युत बन्दै रुख छाप माओवादी, गाई छाप एमाले, गोलाकारभित्र हँसियाहथौडा छाप कांग्रेस बनी निष्ठा र आस्थाको राजनीतिलाई तिलाञ्जली दिइरहेका छन् । यस परिवेशमा राष्ट्रिय जनजीवन, भोग, रोग, गरिबी, अशिक्षा, असुरक्षा, बेरोजगार, अन्याय, अत्याचार दमन, शोषण, उत्पीडनको दुश्चक्रबाट प्रताडित छ । समाजमा सद्भाव, विश्वास र सहिष्णुताको खडेरी देखा पर्दै गएको छ । अन्योल, अस्थिरता, अनिश्चितता, निरिहता, वैदेशिक हस्तक्षेप, राष्ट्रिय आत्मसमर्पण, वर्गीय आत्मसमर्पण मौलाउँदै गएको छ । आजको मितिसम्म आइपुग्दा मूलधारका राजनीतिक दलहरू र सम्बन्ध स्टेटहोल्डर शक्ति केन्द्र विद्यमान राष्ट्रिय समस्या हल गर्न अझै पनि गम्भीर चिन्तनमननको अध्यायमा प्रवेश गर्न उत्सुक देखिँदैनन् । लामो समयदेखि मुलुकमा विद्यमान यी यावत् अप्ठेरा चिर्न राष्ट्रिय एजेन्डामा राष्ट्रिय जागरण अभियानसहितको जनदबाबको टड्कारो आवश्यकतामा हामीले निरन्तर जोड दिँदै आएका हौं । यसै सन्र्दभलाई लिएर राष्ट्रिय एजेन्डामा संविधान संशोधन, संविधान कार्यान्वयन र शक्ति सन्तुलनका विषय उठान गरिएका हुन् । स्थानीय तहको निर्वाचन सन्दर्भमा राष्ट्रिय मुद्दा थाती राख्दै लामो समयदेखि कायम स्थानीय जनप्रतिनिधित्वको रिक्तता चिर्न मुलुक अग्रसर भयो । अहिले दुई चरणका निर्वाचन सम्पन्न भइसकेको छ भने तेस्रो चरणको निर्वाचन पनि पहिलेजस्तै विश्वसनीय आधार र मान्यताभित्र सम्पन्न गरी अगाडि बढ्नु मुलुकको हितमा छ । स्थानीय निर्वाचनको अध्याय सम्पन्न हुनासाथ यस उपलब्धिलाई दिशाबोध र शक्ति प्रदान गर्न थाती मुद्दाहरूलाई राष्ट्रिय सहमतिका साथ शक्ति सन्तुलनको मर्मबमोजिम सम्बोधन गर्न ठोस प्रयत्नमा दल र सरकार लाग्नु अनिवार्य छ । राष्ट्रिय सहमति र एकताको ठोस नीति आउन नसकेको वर्तमान परिवेशमा शान्ति, स्थिरता, समृद्धि एवं विकास अघि बढाउन राष्ट्रिय राजनीतिमा नयाँ संरचना राजनीतिक मोडालिटी' निर्माण गर्न मूलधारका राजनीतिक दल र सम्बद्ध स्टेटहोल्डर शक्ति केन्द्रले जिम्मेवार बनी कार्ययोजना निर्माणमा विलम्ब गर्नु हुँदैन । परस्पर विरोधी सैद्धान्तिक मतभेदबाट फुटाऊ र शासन गर होइन, समन्वय, सहमति, सहकार्य, एकता जुटाउने राजनीतिको रूपमा परम्परा र मूल्यहरूमा आधारित लोकतन्त्रको संस्थागत विकास गर्न संविधानको संशोधन र कार्यान्वयन महत्ववपूर्ण पक्ष हो । यसको लागि संविधानको राष्ट्रिय एजेन्डामा संशोधन र राष्ट्रिय राजनीतिमा व्यक्त वा अव्यक्त रूपमा स्टेटहोल्डरको रूपमा रहेको देशभक्त राष्ट्रवादी शक्ति, सदन र सरकारको नेतृत्वमा रहेका मूलधारका राजनीतिक दल, सडकमा रहेका राजनीतिक दलबीच समन्वयात्मक व्यवस्थापनसहितको राष्ट्रिय एकताको सम्बोधन नै मुलुकको शक्ति सन्तुलनको सचेत मार्गचित्र हो । यसको जग त्रिपक्षीय (नेपालभारतचीन) साझेदारी र साम्राज्यावादविरोधी हुनु अनिवार्य छ । न्यौपाने माओवादी केन्द्रका केन्द्रीय सदस्य हुन् ।"
"सिकार हुनुस्, सिकायत नगर्नुस","काठमाडौंमा घर भएका तर अमेरिकी नागरिकता लिएर अमेरिकामै बसोवास गरेका एक नेपाली वर्षको एकचोटी नेपाल आउने गर्दथे । उनको घरमा कोही नबस्ने भएकाले आफू आउँदा पनि आफ्नै नाता, कुटुम्बकहाँ बस्ने गर्दथे । त्यसकारण उनको घर खाली रहने गर्दथ्यो र खाली नै देखिन्थ्यो । तर यसपालि नेपाल आउँदा उनले एउटा वीभत्स परिस्थिति सामना गर्नुपर्यो । भूकम्पले कुनै नोक्सान गरेको थिएन । उनले खाली उनकै नाउँमा लालपुर्जा रहेको घरको स्वामित्वमा आफ्ना भाइबहिनीलाई पनि सामेल गराउन चाहेका थिए । त्यसको लागि उनलाई सरकारी कार्यालयमा जानुपर्यो । त्यहाँ जाँदा उनले थाहा पाए उनको घर अरू कसैले उडाएका रहेछन् । कृत्य गरेर बैंकमा धितो राखेछन् र लाखौं रुपैयाँ ऋण लिएछन् । बैंकले सो घरको किनबेच रोक्का गरेको रहेछ । यो अवस्थामा सो घरको स्वामित्वमा हेरफेर हुन सकेन । यो घटनाको जाँचबुझ गर्दा मालपोत, बैंक आदि कार्यालयमा कृत्य काम भएको पाइएछ । यसको छानबिनमै हप्तौं लागेपछि तीन हप्ताको बिदा लिएर नेपाल आएका मानिसलाई आपत् पर्यो । तर यस्तो जालसाजमा परेको आफ्नो घर नबचाई अमेरिका फर्कने कुरा पनि भएन । उनले बिदा लम्ब्याएर आफ्नो घर बचाए । तर यो क्रममा उनले धेरै झमेलाको सामना गर्नुपर्यो । यसको लागि वकिलको सेवा लिनुपर्यो । अनावश्यक खर्च गर्नुपर्यो । नेपालमा राम्रो नाउँ कमाएका एक सामाजिक सेवकको देहावसान भयो । उनको अन्तिम काजकिरिया गर्नको लागि अमेरिकामा बसोवास गरेका उनका छोरा आए । उनको पनि तीन हप्ताको बिदा थियो । दुई हप्ता काजकिरियामै बित्यो । त्यसपछि उनले पैत्रिक सम्पत्ति आफ्नो नाउँमा नामसारी गर्न चाहे । उनीसित नेपाली नागरिकतासमेत सबै कागजात थियो । तर नामसारीको काम छिटोछरितो किसिमले भएन । मालपोत कार्यालयले अनेक प्रश्न उठाए र झमेला खडा गरिदिए । काम त हुने नै थियो, तर समयमा हुन सकेन र हुन दिइएन । उनलाई हतारो थियो किनभने उनको बिदा सकिन लागेको थियो । उनले कुरा बुझे र पैसा खर्च गर्न तयार भए । बिचौलियाको सहयोग लिए । हजारौं रुपैयाँ घूस खुवाए । काम तुरुन्त भयो । उनी समयमै नेपालबाट उड्न सफल भए । एकजना नेपाली वर्षौं अगाडि विदेशमा बसाइँ सरे । तर उनको हक भोगको सम्पत्ति नेपालमै थियो । उता राम्रो बन्दोबस्त गरिसकेपछि उनी फुर्सदमा नेपालमा आए र आफ्नो सम्पत्ति बेचबिखन गरे । यतिबेलासम्म उनको घरको मूल्य धेरै बढिसकेको थियो र त्यसबापत उनले ठूलै रकम पाए । करोडौं रुपैयाँ पाए । तर प्रश्न रह्यो सो पैसाको प्रयोग कहाँ कसरी गर्ने ? नेपाल बाहिर सो पैसा लिएर जान खोजे । कानुनी रूपले लैजान कठिनाइ पाए । गैरकानुनी रूपले लैजान खोज्दा ठूलो खतरा देखे । कानुनीरूपले बाहिर लैजान सरकारले विदेशी मुद्रामा सटही गर्ने सुविधा दिनुपथ्र्यो, जुन उनले पाउन सकेनन् । केही हजार डलरसम्म आफ्ना परिवारका सदस्यहरूलाई बाहिर पठाउन सक्ने सुविधा सरकारले दिने गरेको छ । तर करोडौं रुपैयाँबराबरको विदेशी मुद्राको रकम पठाउने सुविधा प्रदान गरेको छैन । यस्तो ठूलो रकमको पैसा विदेशी मुद्रामा हुन्डीद्वारा पठाउन सकिन्छ । यही प्रचलनबाट पठाउने पनि गरिँदैछ । तर त्यसमा ठूलो खतरा हुने गर्छ । यो बाटोबाट पठाउँदा पैसा ठगिन पनि सक्छ । हुन्डीको काम विश्वासमा चल्ने हो । हुन्डीवालाले बेइमानी गर्यो भने कानुनी कारबाही हुन सक्दैन । किनभने सो काम गर्ने र गराउने दुवै गैरकानुनी मानिन्छन् र सजायभागी हुन्छन् । नेपालको कुनै कानुनले यो प्रथालाई मान्यता दिएको छैन । यसलाई भारतमा कालोधन्धाको रूपमा लिइन्छ र कालो धन लुकाउने मुख्य साधन रहेको मानिन्छ । त्यसकारण हुन्डीधन्दा प्रचलित भए पनि कानुनको दृष्टिमा गैरकानुनी नै मानिन्छ । यो धन्धाबाट नेपालबाट बाहिर पठाएका मानिसहरूको अनुभव राम्रो नराम्रो दुवै पाइन्छ । जे भए पनि यो भरपर्दो प्रचलन होइन । मानिसहरूले आफ्ना सबै सम्पत्तिलाई यस्तो खतरामा राख्न सक्दैनन् । यसबाट धेरै नेपाली पीडित पाइएका छन् । विदेशमा रहेबसेका नेपालीहरूले नेपालका नेपालीको खोट देखाउँदै प्रायः गाली गर्ने गरेको पाइन्छ । वास्तवमा यसो गर्नु उनीहरूलाई सुहाउँदैन । यहाँ दिइएका उदाहरण आजभोलि प्रायः सुनिने, देखिने र अनुभव गरिने गरिन्छ । यसको कारण नेपालीहरू स्थायीरूपले अरू मुलुकहरूमा बसाइँ सरेकाले हो । विदेशमा बसाइँ सरेका नेपालीले गैरआवासीय नेपालीहरूको संगठन खोलेर नेपालमा आउनजान सजिलो पार्ने, दाहोरो नागरिकता दिलाउने, नेपालमा लगानी गर्न पाउने, नेपालमा सम्पत्ति किन्न पाउने र राख्न पाउने सुविधाको लागि आवाज उठाइरहेका छन् । फलस्वरूप नेपालको संविधानमा गैरआवासीय नेपाली नागरिकता प्रदान गर्न सकिने धारा राखिएको छ । सो धारामा लेखिएको छ विदेशी मुलुकको नागरिकता प्राप्त गरेको दक्षिण एसियाली क्षेत्रीय सहयोग संगठनको सदस्य राष्ट्रबाहेकका देशमा बसोवास गरेको साविकमा वंशज वा जन्मको आधारमा निज वा निजको बाबु वा आमा, बाजे वा बज्यै नेपालको नागरिक रही पछि विदेशी मुलुकको नागरिकता प्राप्त गरेको व्यक्तिलाई संघीय कानुनबमोजिम आर्थिक, सामाजिक र सांस्कृतिक अधिकार उपभोग गर्न पाउने गरी नेपालको गैरआवासीय नागरिकता प्रदान गर्न सकिनेछ । यसै सुविधाअनुसार गैरआवासीय नेपालीहरूलाई पाँच सय डलर लिएर सरकारले परिचयपत्र दिने गरेको छ । उनीहरूलाई नेपाल आउनजान भिसा नलाग्ने सुविधा दिनुका साथै नेपालमा सम्पत्ति खरिद गर्ने र राख्न पाउने सुविधा पनि दिइएको छ । यसबाट गैरआवासीय नेपालीहरूलाई राजनीतिक अधिकारबाट वञ्चित गरिएको छ । त्यसमा कसैको विरोध देखिँदैन । नेपालीहरू आफ्नो उन्नतिको लागि, मजबुरीमा, रिसाएर अथवा नयाँ अवसर पाएर विदेशमा काम गर्न अथवा बसाइँ सरेर गएका हुन्, उनीहरूको केही न केही सम्बन्ध नेपालमा रहिरहन्छ । कसैको सम्पत्तिको कारणले, कसैको परिवारको कारणले या कसैको सामाजिक सम्बन्धको कारणले नेपालको व्यवस्था, कानुन, प्रचलनसित जोडिएको हुन्छ । नेपालको सुव्यवस्था र विकासले जति विदेशमा बसेका नेपालीलाई सुख र शान्ति पुर्याउँछ, उति यहाँको अव्यवस्था, अशान्ति र भ्रष्टाचारले दुःख दिन्छ । त्यसकारण उनीहरूले नेपालको अव्यवस्थाको लागि नेपालीलाई गाली गरेर मात्र सुख पाउँदैनन् । विदेशमा रहेबसेका नेपालीहरूले नेपालका नेपालीको खोट देखाउँदै प्रायः गाली गर्ने गरेको पाइन्छ । वास्तवमा यसो गर्नु उनीहरूलाई सुहाउँदैन । पहिलो कारण उनीहरू पनि नेपाली हुन् र नेपाल जुन हालतमा छ, त्यसको लागि उनीहरू पनि उत्तरदायी छन् । दोस्रो कारण नेपाललाई सुधार्न, बनाउन र विकास गर्नमा उनीहरूको पनि कर्तव्य हो र यसको लागि जिम्मेवार पनि छन् । एसियाका धेरै देशहरू जस्तो दक्षिण कोरिया, चीन र भारतको विकासमा त्यहाँका आप्रवासीहरूको ठूलो भूमिका छ । खालि लगानीको कुरा गरेर र लगानी गरेर मात्र सहयोग गर्न सकिने होइन । नेपालमा भइरहेका क्रियाकलापमा रुचि राखेर, त्यसमा आफ्नो विचार दिएर र यहाँ चलिरहेका गतिविधिमा संलग्न भएर पनि उनीहरूले देन दिन सक्छन् र दिनु पनि पर्छ । नेपालमा आएको राजनीतिक अस्थिरता, त्यसले उत्पन्न गरेको कुशासन, भ्रष्टाचार र अनैतिक गतिविधि समाप्त गर्न अनेक प्रयत्न भइरहेका छन् । युवकहरू संगठित भइरहेका छन्, बुद्धिजीवीहरू छट्पटाइरहेका छन्, महिला आवाज निकालिरहेछन्, सार्वजनिक रूपमा भइरहेका गतिविधि देखिइँदै छन् । उनीहरूलाई नैतिक, आर्थिक, भौतिक अनेक प्रकारको सहयोगको आवश्यकता परेको हुन्छ । स्रोतको कमीले कतिपय संगठन निस्क्रिय भएको र सेलाएर गएको पनि देखिन्छ । उनीहरूलाई सहयोग गर्नु नेपालका नागरिक मात्र होइन, बाहिर बसेका नेपालीहरूको कर्तव्य हो । होइन भने माथि उल्लेख गरेजस्तो नेपाल आउँदा अथवा नेपालसित कुनै कारबाही गर्दा ढिलासुस्ती, भ्रष्टाचार र झन्झटको सिकार हुनुपर्ने हुन्छ । त्यस्तो बेलामा नेपाललाई गाली गर्नुभन्दा आफैंलाई गाली गर्न सिक्नुपर्छ । केही चासो र सहयोग नगर्नेले सिकायत गर्न पनि छोड्नुपर्छ ।"
स्थानीय बजेट र योजना,"संविधानले स्थानीय तहलाई अधिकारसम्पन्न बनाएको छ । यसबाट जनताका अधिक काम स्थानीय स्तरमै हुने भएका छन् । यस अर्थमा अबका स्थानीय तह धेरै हदसम्म स्थानीय सरकार भएका छन् । धेरै कामको लागि अब गाउँसहरका जनता आफ्नो ठाउँबहिर जानुनपर्ने भएको छ । शासन व्यवस्थाको दृष्टिले यो नेपालले मारेको ऐतिहासिक फड्को हो । अब स्थानीय तहले आफ्नो लागि आफैं कानुन बनाउन सक्ने र त्यही कानुनको अधीनमा रही सबैजसो काम गर्न सक्ने भएकाले स्थानीय तह सञ्चालन धेरै मानेमा सरकार सञ्चालनसरह नै हुन्छ । स्थानीय तहलाई एक हदसम्मको न्यायिक अधिकार पनि संविधानले नै दिएको छ । पहिलोपटक र सुरुको अवस्था भएकाले यी सबै कुराको व्यवस्थापन भई काम सुचारु भई जनताले अपेक्षित सुविधा पाउन केही समय अवश्य लाग्नेछ । तर निर्वाचित जनप्रतिनिधिले अनुभव सँगाल्दै जाँदा यो व्यवस्थाको सफलता सुनिश्चित छ । स्थानीय तहको आर्थिक अधिकार अब स्थानीय सरकारले संघीय सरकारले जस्तै आफ्नो लागि आफैं विकास योजना र वार्षिक बजेट तर्जुमा गर्ने, त्यसलाई संघीय सरकारले जस्तै सम्बन्धित गाउँ वा नगरसभामा पेस गर्ने र त्यसमा छलफल तथा पारित गरी त्यसको कार्यान्वयन गर्नेछन् । संविधानको धारा ५९ ले स्थानीय तहलाई यस्तो अधिकार दिएको छ । यसअनुसार आगामी आर्थिक वर्ष २०७४७५ को लागि कम्तीमा पहिलो चरणमा निर्वाचन सम्पन्न भएका स्थानीय तहमा त्यस्तो विकास योजना र बजेट यही असार महिनाको २५ गतेभित्र तर्जुमा गरी पारित गर्न स्थानीय सरकारहरू तत्काल जुट्नुपर्ने भएको छ । बजेट तर्जुमा र त्यसको खर्च प्रणाली अर्थात् कार्यान्वयन प्रणाली संघीय सरकारमा प्रचलनमा रहेको प्रणालीअनुरूप नै हुने व्यवस्था गरिएको छ । योसम्बन्धी ऐन निर्माण भइनसकेको भए पनि नेपाल सरकारले काम नरोकियोस् भन्ने उद्देश्यले स्थानीय तहको सेवा सञ्चालन तथा व्यवस्थापनसम्बन्धी आदेश २०७४ जारी गरेको छ । यो आदेशमा खर्चसम्बन्धी व्यवस्था विस्तृत रूपमा दिइएको छ । संविधानको धारा २२९ मा प्रत्येक स्थानीय तहको संघीय सरकारको सर्वसञ्चित कोषजस्तै एक स्थानीय सञ्चित कोष हुने र त्यसमा स्थानीय तहमा सबै किसिमका स्रोतबाट प्राप्त हुने रकम जम्मा हुने भनिएको छ । साथै स्थानीय तहको सभाले स्वीकृत गरेको बजेट र योजनाअनुसार चालू र पुँजीगत खर्च खाता खोली त्यसबाट आफैंले बनाएको कानुनअनुसार खर्च गर्नुपर्ने भनिएको छ । उपरोक्त आदेशअनुसार स्थानीय तहको कार्यकारी अधिकृत र लेखा प्रमुख वा उनीहरूले खटाएको कर्मचारीलाई खर्च सञ्चालन गर्ने अधिकार दिइएको छ । निजामतीका स्थायी कर्मचारीबाट खर्च सञ्चालन गरिने भएकाले उनीहरूले आर्थिक प्रशासन नियमावली अनुशरण गरी खर्च गर्नेछन् । साथै, सो आदेशले प्रचलित सार्वजनिक खरिद ऐन, २०६३ तथा सार्वजनिक खरिद नियमावली, २०६४ अनुसार खर्च गर्नुपर्ने भनेकाले स्थानीय तहको खर्च व्यवस्थित हुने विश्वास गर्न सकिन्छ । सो आदेशले स्थानीय निकायको प्रयोजनको लागि सवारी साधन खरिद, कार्यालय सञ्चालन, आफ्नै कर्मचारीको तलब, भत्ता, भ्रमण भत्ता तथा अन्य सुविधा र आफ्नै तर्फबाट गरिने निर्माण, विकास तथा आफ्नो भौगोलिक क्षेत्रभित्र आफ्नै स्रोतबाट गरिने विविध किसिमका विकास र व्यवस्थापन कार्य आफ्नै आन्तरिक स्रोतबाट गर्नुपर्ने हुन्छ । यो कोषमा संघीय सरकारबाट वित्तीय हस्तान्तरण भई आउने रकम पनि हुन्छ । तर त्यसमा सर्तहरू हुन सक्छन् । त्यसैले स्थानीय सरकारहरूले आन्तरिक स्रोतबाट यथाशक्य बढी राजस्व परिचालन गर्नैपर्ने हुन्छ । स्थानीय तहको लागि सबैभन्दा चुनौतीपूर्ण कुरा संविधानले स्थानीय तहमा हस्तान्तरण गरेका कर, शुल्क, महसुल आदिबाट व्यवस्थित रूपमा यथाशक्य बढी राजस्व परिचालन गर्नु हुनेछ । किनभने संविधान र उपरोक्त आदेशले र सम्भवतः यससम्बन्धी निर्माणाधीन ऐनले पनि स्थानीय तहहरूले लगाउन पाउने करहरू र गैरकरका सूची मात्र दिएको छ । संविधानले मूल्य अभिवृद्धि कर, भन्सार, आय कर र अन्तशुल्कजस्ता धेरै राजस्व दिने महत्ववपूर्ण करहरू संघसँगै राखेको छ । यी चारवटा करबाट मात्र आर्थिक वर्ष २०७२७३ मा नेपालको कुल राजस्वको ८१२ प्रतिशत र कुल कर राजस्वको झन्डै ९३ प्रतिशत राजस्व प्राप्त भएको थियो । यसरी अन्य करबाट कुल कर राजस्वको केवल सात प्रतिशत मात्र कर राजस्व प्राप्त हुन्छ । यी साना करमध्ये राजस्वको दृष्टिले घरजग्गा रजिस्ट्रेसन शुल्क र सवारी साधन कर प्रमुख छन् । यी दुई करबाट आर्थिक वर्ष २०७२७३ मा क्रमशः १२ अर्ब र सात अर्ब राजस्व प्राप्त प्राप्त भएको थियो । अन्य कर नाम मात्रका कर हुन् । त्यसमा पनि उपरोक्त दुवै करबाट सहरी क्षेत्रमा मात्र बढी राजस्व प्राप्त हुन्छ, जहाँ जमिनको मूल्य बढी हुन्छ, जग्गा खरिदबिक्री बढी हुन्छ र सवारी साधन पनि बढी संख्यामा हुन्छन् । राजस्व बढी परिचालन हुन सक्ने भएअनुसार सहरी क्षेत्रको जिम्मेवारी पनि बढी हुने भएकाले खर्च पनि स्वतः बढी हुने हुन्छ । आवश्यकताअनुसार सहरी क्षेत्रमा पनि पर्याप्त राजस्व परिचालन हुन सक्ने स्थिति छैन । त्यसैले नगरपालिकाले पनि संविधानले दिएका करहरूबाट बढीभन्दा बढी राजस्व परिचालन गर्नुपर्छ । सुरुका वर्षहरूमा त्यसो हुन नसक्ने भए पनि अहिल्यैदेखि नै त्यसको तयारी गर्नुपर्छ । सीमित सहरीकरण भएका गाउँ तथा नगरपालिकाहरूमा आफ्नै हालको अवस्थामा आन्तरिक स्रोतबाट धेरै राजस्व परिचालन हुन सक्ने स्थिति नभएकाले बढी राजस्व परिचालन गर्न सबै किसिमका उपाय गर्नुपर्छ । राजस्व परिचालन बढाउने सन्दर्भमा स्थानीय तहलाई अर्को अप्ठयारो के छ भने उनीहरू सबै कुरामा कर लगाइयो र करका दर पनि बढाइयो भन्ने जनताको सम्भाव्य आलोचनाबाट जोगिनुपर्ने हुन्छ, अन्यथा स्थानीय तह र निर्वाचित पदाधिकारीहरू जनताको नजरमा अलोकप्रिय हुन जानेछन् । त्यसैले करदाताको नाडी छामेर कर लगाउन र करका दर परिवर्तन गर्न सक्नुपर्छ । यी कार्यहरूलाई सहजीकरण गर्न सम्बन्धित मन्त्रालयले बजेट र योजना तर्जुमाका साथै कर प्रणाली विकासको लागि पनि आवश्यक निर्देशिका तत्काल तयार गरी पठाउने नै छ । केन्द्रीय सरकारले बजेट र योजना तर्जुमाका सम्बन्धमा त यस्तो आदेश पठाइ पनि सकेको छ । त्यो निर्देशिकामा बजेट तर्जुमा विधिका सम्बन्धमा विस्तृत रूपमा नै व्यवस्था गरिएको छ । योजना तथा बजेट तर्जुमा गर्न त्यो निर्देशिकाले राम्रै मद्दत गर्नेछ । यसरी स्थानीय तहलाई दिइएका करहरूमध्ये घरजग्गा रजिस्ट्रेसन दस्तुर र घरबहाल कर सबैभन्दा महत्ववपूर्ण छन् । रजिस्ट्रेसन दस्तुरबाट राजस्व परिचालन गर्नमा खास समस्या छैन । तर स्थानीय तहहरूले आफ्नो क्षेत्रभित्रका जग्गाको मूल्यांकन यथार्थपरक बनाउने कुरामा विशेष ध्यान दिनुपर्छ । रजिस्ट्रेसन दस्तुरको सन्दर्भमा घरजग्गाको मूल्यांकनलाई यथार्थपरक मात्र बनाइयो भने पनि यो स्रोतबाट पर्याप्त राजस्व प्राप्त हुनेछ । तर घर बहाल करमा जटिलता छ । यो करलाई प्रभावकारी बनाउन आफ्नो क्षेत्र भित्रका घरहरू कुनकुनमा भाडामा मानिसहरू राखिएको छ भन्ने कुराको सर्वेक्षण गरी यथार्थपरक अभिलेख कार्यालयमा राख्नु जरुरी हुन्छ । त्यसपछि विभिन्न क्षेत्रमा प्रचलित घर भाडाको दर पनि सर्वेक्षणको माध्यमबाट पत्ता लगाउनुपर्छ । घर वा कोठा भाडामा दिँदालिँदा लिखित सम्झौतालाई अनिवार्य गराउनुपर्छ । यो करबाट प्रभावकारी रूपमा राजस्व उठाउन यी कुरा गर्नुको विकल्प छैन । स्थानीय सरकार प्रतिबद्ध भएमा यसो गर्नु कुनै ठूलो कुरा हुँदैन । पहिलोपटक यति महत्ववपूर्ण र जटिल जिम्मेवारी बहन गर्नुपर्ने हुनाले स्थानीय सरकारहरूलाई सुरुमा केही असहज महसुस हुनु स्वाभाविक हो । यसलाई कसैले पनि अस्वाभाविक ठान्नु हुँदैन । साथै यो प्रणालीलाई सफल र प्रभावकारी बनाउनुको विकल्प छैन स्थानीय तहको राजस्व बढाउन मालपोत पनि सहयोगी हुन सक्छ । अहिले मालपोतको दर नगन्य छ । एक ताका सरकारको राजस्वको प्रमुख स्रोतको रूपमा रहेको मालपोत पछिल्ला वर्षहरूमा त्यसको दर घटाउने अभियान चलाइँदा यसबाट अहिले नगन्य मात्रामा मात्र राजस्व उठ्ने गरेको छ । यो दरमा समयसापेक्ष सुधार गरी यसलाई स्थानीय तहको राजस्वको महत्ववपूर्ण स्रोतको रूपमा विकास गर्नुपर्छ । सम्पत्ति कर लगाउँदा भने विचार पुर्याउनुपर्छ । विगतमा यो कर निकै विवादित भएको थियो । त्यसैले यो कर लगाउनुपूर्व राम्रो तयारी गर्नुपर्छ । यो कर लगाउनुपूर्व जनताको राय लिनु पनि उचित हुनेछ । त्यसैगरी स्थानीय तहले लगाउन पाउने दण्ड, जरिवाना, शुल्क, महसुल, दस्तुर आदिका दरहरूको पनि विस्तृत रूपमा पुनरावलोकन गरिनुपर्छ । यी स्रोतबाट प्राप्त हुने राजस्वलाई गैरकर राजस्व भनिन्छ । बजेट तर्जुमा गर्दा यी सबै स्रोतहरूबाट आगामी आर्थिक वर्ष प्राप्त हुन सक्ने राजस्वको अनुमान गर्नुपर्छ । बजेट तर्जुमा गर्दा आय र व्ययको सन्तुलन मिल्दैन । यसमा आयभन्दा व्यय बढी हुनु स्वाभाविक हुन्छ, जस्लाई बजेट घाटा भनिन्छ । यस्तो घाटा सकेसम्म कम हुनुलाई राम्रो मानिन्छ । त्यस्तो घाटा कुन स्रोतबाट थप साधन परिचालन गरी पूर्ति गरिने हो । त्यस्तो स्रोत पनि बजेटमा देखाउनुपर्छ । यस्तो घाटा हालका करका दर बढाएर, नयाँ कर लगाएर रवा कर प्रशासनमा सुधार गरेर अतिरिक्त राजस्व परिचालन गरी पूर्ति गर्ने प्रस्ताव गर्नुपर्दछ । स्थानीय तहहरूले बजेट घाटा पूर्ति गर्न ऋण लिन पाउने व्यवस्था भए पनि आगामी आर्थिक वर्षको लागि ऋण पाउने सम्भावना न्यून छ । त्यसैले केन्द्रबाट हस्तान्तरण भई आउने रकम र आफैंले परिचालन गर्ने राजस्वको आधारमा बजेट तर्जुमा गर्नुपर्छ । पहिलोपटक यति महत्ववपूर्ण र जटिल जिम्मेवारी बहन गर्नुपर्ने हुनाले स्थानीय सरकारहरूलाई सुरुमा केही असहज महसुस हुनु स्वाभाविक हो । यसलाई कसैले पनि अस्वाभाविक ठान्नु हुँदैन । साथै यो प्रणालीलाई सफल र प्रभावकारी बनाउनुको विकल्प छैन । संघीय सरकारलाई स्थानीय तहलाई दिइएका अधिकार फिर्ता लिने बहाना दिनु हुँदैन । स्थानीय सरकारहरूलाई सफल बनाउन सरोकारवाला मन्त्रालयहरूको पनि उत्तिकै ठूलो जिम्मेवारी हुन्छ । आवश्यक ऐन, कानुन, नीति निर्देशन, तदारुकताका साथ बनाइनु त्यस्ता मन्त्रालयहरूको जिम्मेवारी हुन्छ ।"
पैसा तिरेपछि मेसीको जेलसजाय खारेज,बार्सिलोना : स्पेनी क्लब बार्सिलोनाका अर्जेन्टिनी स्ट्राइकर लियोनल मेसी र उनका पिता जर्ज होरासियो मेसीमाथि स्पेनी एक अदालतले लगाएको जेलसजाय खारेज भएको छ । मेसी र उनका पिता जेलसजाय बराबरको अतिरिक्त रकम तिर्न तयार भएपछि स्पेनी अदालतले उनिहरूमाथि लगाएको जेलसजाय खारेज गरेको हो । स्पेनी अदालतले कर छली गरेको आरोपमा मेसी र पिता जर्जमाथि २१ महिनाको जेलसजाय तोकेको थियो । यद्यपि पिता जर्जको सजाय भने पछि १५ महिनामा झारिएको थियो । गत वर्ष कर छली गरेको आरोप पुष्टि गर्दै स्पेनी अदालतले मेसी र उनको आयव्यय सम्हाल्ने पिता जर्जमाथि सो सजाय सुनाएको थियो । स्पेनमा २४ महिनासम्मको जेल सजाय बाहिरै बसेर काट्न मिल्ने व्यवस्था गरिएको छ । त्यसैले मेसी बार्सिलोनाका लागि नियमित खेल्दै आइरहेका थिए । उनका पिता पनि जेलबाहिरै थिए । स्पेनी अदालतले मेसी र उनका पिता जर्जले सन् २००७ देखि ००९ को अवधिमा तीनपटक कर छली गरी स्पेनलाई ४६ लाख अमेरीकी डलर बराबरको नोक्सानी पुर्याएको ठहर गरेको थियो । अदालतले मेसीले विज्ञापनलगायत विभिन्न क्षेत्रबाट गरेको आम्दानी आफ्नो देशमा फर्काउँदा कर छली गरेको जनाएको थियो । बार्सिलोनास्थित सो अदालतको निर्णयलाई गत मेमा स्पेनको उच्च अदालतले समेत सदर गरेपछि मेसी र उनका पिता जर्ज समस्यामा परेका थिए । मेसीले आफूमाथि लागेको जेलसजाय खारेज गर्नका लागि दुई लाख ८७ हजार अमेरिकी डलर तिर्न तयार भएका छन् । उनका पिता जर्जले भने दुई लाख पाँच हजार अमेरिकी डलर तिर्नेछन् । बिहेभोजबाट बचेका खानेकुरा दान हालै विवाहबन्धनमा बाँधिएका मेसी दम्पतीले आफ्नो बिहेभोजबाट बचेको खानेकुरा र सफ्ट ड्रिङ्स' स्थानीय एक सहायतामुखी संस्था रोसारियो फुट बैंकलाई दान गरेका छन् । मेसी यसै साता आफ्नी बाल्यकालदेखिको साथी तथा आफ्ना दुई छोराकी आमा एन्टोनेल्ला रोकुज्जोसँग विवाहमा बाँधिएका छन् । अर्जेन्टिनाको रोसारियोस्थित मेसीको आफ्नो सहरको एक पाँचतारे होटलमा भएको उनको विवाह पार्टीबाट बचेको खानेकुरा मेसी र रोकुज्जोले दान दिएका हुन् । फुड बैंकका निर्देशक पाब्लो अल्ग्रेनले मेसी र उनकी पत्नी रोकुज्जोबाट निकै धेरै परिमाणमा खाद्यवस्तु उपलब्ध भएको बताएका छन् ।
इन्स्ट्राग्रामबाट प्रशस्त कमाइ गर्छन् रोनाल्डो,"लन्डन : सामाजिक सञ्जालको शक्ति दर्शाउने पछिल्लो एक रिपोर्टले इन्स्ट्राग्रामको एउटा तस्बिरबाटै स्पेनी क्लब रियल म्याड्रिडका पोर्चुगिज स्ट्राइकर क्रिस्टियानो रोनाल्डोले लाखौं रकम कमाइ गर्ने देखाएको छ । इन्स्ट्राग्राम सेडुलर्स हुपरले गरेको एक अध्ययनले रोनाल्डोले इन्स्टाग्राममा गरेको एक पोस्टबाटै तीन लाख १० हजार पाउन्ड रकम कमाइ गर्ने गरेको देखाएको हो । यद्यपि इन्स्टाग्राम पोस्टमार्फत प्रशस्तै कमाइ गर्नेमा रोनाल्डोमात्रै पर्दैनन् । इन्स्टाग्रामको एउटा पोस्टमार्फत सर्वाधिक कमाइ गर्ने खेलाडीको सूचीमा रोनाल्डो तेस्रो स्थानमा पर्छन् । रोनाल्डोभन्दा अघि गाईका सेलेना गोमेज शीर्ष स्थानमा छिन् भने मोडल किम कार्दासियन दोस्रो स्थानमा छन् । रोनाल्डो सामाजिक सञ्जालमा सर्वाधिक फ्लोअर्स' भएकामध्ये पर्छन् । रोनाल्डोसँग सामाजिक सञ्जालमा १० करोड ६० लाख फलोअर्स छन् । आफ्नो कामको सिलसिलामा विभिन्न स्थान पुगिरहने रोनाल्डो इन्स्टाग्राममा पनि नियमित रूपमा तस्बिर राखिरहन्छन् । खेलकुदका सर्वाधिक रुचाइने खेलाडीमध्येका रोनाल्डोको नियमित अभ्यास र सामान्य गतिविधिका तस्बिरसमेत सामाजिक सञ्जालमा धेरै रुचाइन्छ । त्यसैले उनी जति पटक इन्स्टाग्राममा तस्बिर राख्छन्, त्यत्तिनै पटक आफ्नो कमाइमा लाखौं रकम थप्छन् । हुपरले सार्वजनिक गरेको रिपोर्टको शीर्ष १० भित्र पर्ने रोनाल्डो मात्र दुई खेलाडीभित्र पर्छन् । इन्स्टाग्रामको एक पोस्टमार्फत लाखौं कमाइ गर्ने खेलाडीको शीर्ष १० भित्रको सूचीमा रोनाल्डो पछि अमेरिकन बास्केटबल खेलाडी लेब्रोन जेम्स परेका छन् । लेब्रोन १०औं स्थानमा छन् । उनी आफ्नो प्रत्येक पोस्टबाट ९३ हजार पाउन्ड कमाइ गर्छन् ।"
काठमाडौं फुटभली संघको नेतृत्वमा हरी महर्जन,"काठमाडौं : राष्ट्रिय खेलकुद परिषद अन्तर्गत रहेको फुटभली संघको काठमाडौं समिति गठन भएको छ । जिल्ला खेलकुद विकास समिति काठमाडौंको सभाहलमा सम्पन्न भेलाबाट हरी महर्जनको अध्यक्षयतामा जिल्ला फुटभली संघ काठमाडौंको नौ सदस्यीय समिति गठन भएको छ । काठमाडौं जिल्ला समिति गठन कार्यक्रमा नेपाल फुटभली संघका अध्यक्ष मनिष जोशी, जिल्ला खेलकुद विकास समितिका अध्यक्ष धुव्रराज न्यौपाने, दक्षिण एशियाली फुटभली संघका महासचिव पुरु जोशी, जिखेविस उपाध्यक्ष एवम फुटभली संघका महासचिव बद्रि भट्राई, लोकतान्त्रिक खेलकुद संघका सदस्य राजु विक्रम थापा, काठमाडौं जिखेविस कार्यालय प्रमुख लिलाराम बस्नेत लगायतले शुभकामना तथा बधाई दिनु भएको थियो। हरी महर्जनको नेतृत्वमा रहेको समितिमा उपाध्यक्ष शेखर डंगोल, सचिव नविन महर्जन, कोषाध्यक्ष अनु सापकोटा, सदस्यहरुमा राजन लामा, सागर कार्की, विष्णु मगर, निरन्जन डङ्गोल, प्रकाश महर्जन लगायत रहेका छन ।"
पाकिस्तानसँग खेल्न भारत डराउँछ',"इस्लामाबाद : पाकिस्तान क्रिकेट बोर्ड (पीसीबी) का अध्यक्ष सहरियर खानले पाकिस्तानसँग द्विपक्षीय क्रिकेट खेल्न भारत डराउने गरेको प्रतिक्रिया दिएका छन् । च्याम्पियन्स ट्रफी विजेता पाकिस्तानी टोलीको सम्मानमा आयोजित कार्यक्रममा पीसीबीका अध्यक्ष खानले भारत चिरप्रतिद्वन्द्वी पाकिस्तानसँग क्रिकेट खेल्न डराउने गरेको बताउँदै भारतलाई पाकिस्तानसँग द्विपक्षीय शृंखला खेल्नका लागि चुनौती पनि दिएका हुन् । आईसीसी च्याम्पियन्स ट्रफीको विजेता हामी भारतलाई यहाँ आएर द्विपक्षीय क्रिकेट खेल्न चुुनौती दिन चाहन्छौं, खानले भने, तर, भारत हामीसँग खेल्दैन, किनभने भारत पाकिस्तानसँग डराउँछ । त्यही कारण आईसीसीको प्रतियोगिता मात्रै खेल्दै आएको छ । खानले अब आईसीसीको प्रतियोगितामा मात्र होइन, द्विपक्षीय खेल खेल्न भारत तयार रहनुपर्ने बताए । उनले भारतका कारण पीसीबीले करोडौं रुपैयाँ घाटा व्यहोर्नु परेको दाबी पनि गरे । उनले सन् २०१५ देखि सन् २०२३ सम्ममा दुुई राष्ट्रबीच पाँचवटा शृंखला खेल्ने सम्झौता भएको र भारतीय क्रिकेट कन्ट्रोल बोर्ड (बीसीसीआई) ले सम्झौता लत्याउँदै आएको दाबी गरे । भारतको असहयोगका कारण घाटा व्यहोर्नुु परेको दाबी गर्दै पीसीबीले बीसीसीआईसँग तीन सय ८७ करोड रुपैयाँ क्षतिपूर्तिको माग पनि गरेको छ । भारत र पाकिस्तानबीच दुईपक्षीय क्रिकेट शृंखला नभएको १० वर्ष बितिसकेको छ । पछिल्लो पटक सन् २००७ मा यी दुई देशबीच एउटा टेस्टको शृंखला खेलिएको थियो । उक्त जुन टेस्ट भारतले जितेको थियो । त्यसपछि यी दुुई देशबीचको राजनीतिक सम्बन्धका कारण क्रिकेट शृंखला हुन सकेको छैन ।"

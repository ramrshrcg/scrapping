शीर्षक,विवरण
सन्तानको दीर्घायुका लागि जितिया,"थारू समुदायको महान् पर्व हो जितिया। महिलाहरू आआफ्ना सन्तानको दीर्घायु, सुखसमृद्घि र मनोकामना पूर्ण गराउन जितियाको व्रत लिन्छन्। थारू समुदायमा जब मान्छे मर्नबाट संजोगवश जोगिन्छ तब भनिन्छ, तिम्री आमाले जितिया व्रत लिएकी हुनाले तिमी बाँच्यौ।' देवी पार्वतीले देवादिदेव महादेवलाई सोधिछन् मृतभुवन (पृथ्वीलोक) मा महिलाले आआफ्ना सन्तानको सफलता, समृद्घि, उन्नति आदिको लागि कुनै व्रतको व्यवस्था छ? उत्तरमा महादेवले सुझाएछन् जितिया। तत्पश्चात् नै सुरु भएको यो व्रत आज पनि यस धरतीमा चलिरहेको छ। विशेषगरी जितिया पर्व नेपालको तराईमा मनाइन्छ। सीमावर्ती भारतका बिहार, उत्तर प्रदेश, छत्तीसगढ, झारखण्ड, मध्यप्रदेशमा पनि यो पर्व मनाइन्छ। यस समुदायका सधवा तथा विधवा महिला आआफ्नै व्यवहार र चलनचल्तीअनुसार श्रद्घा र भक्तिपूर्वक जितिया पर्व मनाउँदै आएका छन्। प्राचीन समयमा सालिकवाहन नामका महाप्रतापि तथा महाधार्मिक राजा थिए। उनकी मसवासी नामकी छोरी थिइन्। छोरी जति सुन्दरी थिइन्, उत्तिकै धार्मिक पनि। उनी हुर्कंदै गइन् र उमेर पुगेपछि राजाले विवाहको कुरा चलाए, तर राजकुमारीले आफू बिहे नगर्ने बताइन्। छोरीको कुरो सुनेर राजा आश्चर्यचकित भए र उनलाई लाखौंपटक सम्झाए, तर मसवासीले मानिनन्। सूर्यले जितुवालाई आशीर्वाद दिएअबदेखि लोकका कुनै पनि विवाहिता महिलाले नियम, निष्ठा तथा श्रद्घाभक्तिपूर्वक जितमहानको पूजा अर्थात् जितिया व्रत गरेमा उनका सन्तति दीर्घायु हुनेछन्। त्यसपछि बल्ल जितुवा हाँसीखुसी घर फर्के र यो वृत्तान्त सबैलाई सुनाए। अन्ततः राजाले मसवासीको इच्छानुसार राजमहल बाहिर कुटी बनाइदिए। तत्पश्चात् राजकुमारी त्यही कुटीमा बसेर साधक जीवन बिताउन थालिन्। उनी हरेक दिन सूर्योदयअगाडि नै नदीमा गई नुहाइधुवाई गरी पूजाआजामा व्यस्त हुन थालिन्। संयोगले एक दिन बिहान उनी ढिला उठिन्। नदीमा पुगी नुहाई आ श्रममा फर्कंदा सूर्य उदाइसकेछ। सूर्यको प्रकाश उनको शरीरमा पर्यो। सूर्यको तेजको प्रभावले उनी गर्भवती भइन्। अविवाहित साध्वी छोरी गर्भिणी भएको कुराले राजा र देशवासी नै चकित परे र रिसले आगो भए। मसवासीले यसबारेमा आफ्नो कुनै दोष नभएको बताइन्, तर उनको कुरो कसैले बुझ्न सकेनन्। उनले अन्ततः एउटा छोरो जन्माइन्। सबै कुरामा आफ्ना साथीहरूलाई जित्ने छोरो जन्मिएकाले उनको नाम जितुवा राखियो। उनका साथीहरू जितुवाको क्षमता देखेर डाह गर्थे। मनमनै अनेर्वा (बुबा नभएका) भनेर जितुवालाई गाली गर्दथे। साथीहरूसँग एउटा खेल खेल्ने क्रममा जितुवालाई उनका बुबाको नाम आवश्यक पर्यो र बुबाको नाम थाहा नपाएकाले उनी समस्यामा परे। पछि आमाले जितुवाका बुबाको नाम सूर्य भनेपछि मात्रै जितुवाले खेलबाट मुक्ति पाए। तर जितुवालाई आफ्नो बुबा सूर्य भएकोमा विश्वास थिएन। अन्नतः उनी सूर्य भेट्न यात्रामा निस्के। केही दिनको बाटो हिँडिसकेपछि सूर्य भगवान्ले विचार गर्न थाले मकहाँ आएपछि त मेरो छोरो जितुवा डढेर भस्म भइहाल्छ। त्यसकारण सूर्यदेव आफैं मानिसको रूपमा जितुवालाई दर्शन दिए र छोरालाई सम्झाएर घर फर्काए। यस क्रममा सूर्यले जितुवालाई आशीर्वाद दिएअबदेखि लोकका कुनै पनि विवाहिता महिलाले नियम, निष्ठा तथा श्रद्घाभक्तिपूर्वक जितमहानको पूजा अर्थात् जितिया व्रत गरेमा उनका सन्तति दीर्घायु हुनेछन्। त्यसपछि बल्ल जितुवा हाँसीखुसी घर फर्के र यो वृत्तान्त सबैलाई सुनाए। यसै सन्दर्भसँग मिल्ने अर्को कथा छ। नर्मदा नदीको शर्वदा घाटमा महिला भेला भएछन्। किनारामा एउटा ठूलो रुख थियो। रुखको टुप्पोमा एउटा चील र फेदमा एउटा स्याल बस्दथ्यो। लामो समय सँगै बस्दा तिनीहरूबीच मित्रता थियो। घाटमा महिलाहरूले जितिया व्रत लिएको रहस्य पनि स्याल र चीलले थाहा पाएछन्। त्यसपछि उनीहरूले पनि व्रत लिने निश्चय गरेछन्। महिलाले छोडेका पूजा साम्राज्ञीहरूबाट चील र स्यालले पनि नदीमा नुहाई व्रत लिएछन्। त्यस रात दर पनि खाएछन्। अष्टमी तिथिमा फेरि महिलाले घाटमा गई विधिपूर्वक जितमहानको पूजाआजा गरेछन् भने जितिया कथा श्रवण गरी व्रत सम्पन्न गरी घर फर्केछन्। चील र स्यालले पनि त्यसै गरेछन्। तर राति स्याललाई साह्रै भोक लागेछ र भोक थेग्न नसकेपछि उसले नजिकैको चिहानमा गाडिएको बालकको शव खाएछ। चिलले यो सबै कुरा थाहा पाएछन्, तर पनि उसले व्रत बिथोलिने भएकाले केही भनेनछ। पछि दुवैजना आफ्नो व्रतको प्रभाव जाँच्न कुम्भ मेला गए र व्रतको प्रभावले चील र स्याल जम्ल्याहा दिदीबहिनी भएर वेदका ज्ञाता भास्कर ब्राह्मणको घरमा जन्म लिएछन्। चील जेठी दिदी सोमता र शिलावती भइन भने स्याल कान्छी बेमता र कर्पुपुरावती भइन्। यी दुवै जवान भएपछि एक राजा र एक धनाढ्यसँग बिहे भयो, तर पूर्वजन्ममा व्रत उल्लंघन गरेकाले कान्छी वेमताले भने सन्तान वियोग खप्नुपर्यो। पछि फेरि उही जितिया व्रत बसेपछि वेमताको जीवनमा समेत वहार आयो। जितिया पर्वलाई भाइबहिनीबीचको स्नेहपूर्ण मिलन पर्वको रूपमा पनि मनाइन्छ। आफन्त, कुटुम्ब र नातेदारबीचको सम्बन्ध प्रगाढ बनाउने एउटा पवित्र पर्व पनि हो। अर्को कुरा, संसारमा सिर्जना भएका वा जन्म लिएका सबै जीवनको बीचमा सम्बन्ध जोडिएको हुन्छ र कुनै एकको विनाश भएमा त्यसको असर सबैलाई पर्छ भने सन्देश जितियाले दिन्छ। जितियासम्बन्धी माथि उल्लिखित कथामा आमा र सन्तानबीचको घनिष्टता पनि उल्लेख छ। त्यस्तै कुनै पनि काम विधि पुर्याएर गरेमा अवश्य पनि सफलता हात पर्छ भन्ने सन्देश यस पर्वले दिनेछ। कथाको अर्को पक्ष हो, यो जगत्मा सबैसँग मिलेर बस्नुपर्छ र सबै वनस्पति र प्राणीको सम्मान गर्नुपर्छ। अझ महत्ववपूर्ण कुरा, कसैले पनि केही कुरामा घमण्ड गर्नु हुँदैन किनकि यस संसारमा वीरभन्दा पनि वीर छन्। जितिया पर्वको पौराणिक कालमा जति महत्वव थियो, आज पनि उत्तिकै छ। तपाईंहामी अरू कसैलाई नहराईकन हार्दिक र आरोग्य जीवन जितिरहौं। आफू पनि जितौं र अरूलाई पनि जिताऔं।"
सूचनाको हक नागरिक अधिकार,"नेपालको संविधानको धारा २७ मा प्रत्येक नेपाली नागरिकलाई सूचना माग्ने र पाउने हकको व्यवस्था गरिएको छ । नागरिकको संवैधानिक हकको प्रत्याभूतिको लागि सूचनाको हकसम्बन्धी ऐन जारी भएको छ । तथापि मुलुकमा अपेक्षितरूपमा सूचना माग्ने र सूचना दिने परिपाटी बसिसकेको छैन। नागरिकले सूचना माग्ने र सार्वजनिक निकायले सूचना दिने काम ती दुई पक्षबीच भई राष्ट्रिय सूचना आयोग बेखबर रहनुपर्ने कानुनी व्यवस्था छ । यति हुँदाहुँदै पनि गत आर्थिक वर्ष ०७४७५ मा २०९ वटा सूचना नागरिकलाई दिइएको जानकारी आयोगमा प्राप्त भएको छ। जिल्ला प्रशासन कार्यालय काठमाडौंसँग सागर जोशीले मायोज तयारी नुडल्समाथि भएको कारबाहीको विवरण माग गर्नुभएको थियो । उक्त कार्यालयले खाद्य प्रविधि तथा गुण नियन्त्रण विभागबाट जिल्ला सरकारी वकिल कार्यालयमार्फत पेस हुन आएको मुद्दामा सो नुडल्समा भ्रमात्मक किसिमले लेबल उल्लेख भएकाले खाद्य नियमावली २०४७ बमोजिम एक हजार जरिवाना गरी सो रकम असुलउपर गरिएको जानकारी दिइएको छ। यसैगरी जिल्ला शिक्षा कार्यालय दैलेखसँग दीपक सिजापतिले जनता आधारभूत विद्यालयको दुईकोठे भवन निर्माणसम्बन्धी सूचना माग गर्नुभएको थियो। उक्त कार्यालयले सोको लागत १० लाख ९८ हजार ५१५ रहेको भनी लागत स्टिमेट र कार्यसम्पादन प्रतिवेदन सूचना मागकर्तालाई उपलब्ध गराएको छ। महिला बालबालिका कार्यालय भोजपुरका कार्यालय प्रमुख पुष्पलता उप्रेतीले आव २०७३७४ मा आन्तरिक भ्रमण गर्दा प्राप्त गरेको दैनिक भ्रमण भत्ता र यातायात खर्च माग भयो। सो कार्यालयले सूचना मागकर्ता धर्मचन्द्र दाहाललाई विभिन्न ८ वटा कार्यक्रममा सहभागी हुन आन्तरिक भ्रमण गरेबापत कुल २७ हजार तीन सय बुझेको जानकारी गराइयो। यसैगरी सन्धिखर्क नगरपालिकासँग मुक्तिनाथ भुसालले मेयर र उपमेयरले पदबहाली गरेको मिति माग गर्नुभएको थियो । सो कार्यालयले उहाँहरूले २०७४ असार २१ गतेबाट कार्यारम्भ गर्नुभएको जानकारी गराइयो। यसैगरी उक्त नगरपालिकाले पार्टेसन, कार्पेटिङ र कम्प्युटर जडान र फर्निचरहरू खरिद गरेको बिल पनि भुसालबाट माग भएको थियो। सोबापत नगरपालिकाले दुई लाख ७४ हजार पाँच सय नब्बे, ८ लाख दुई हजार एक सय तीस र ९ लाख २३ हजार ३ सय ४९ का तीनवटा बिलको छाया प्रति सूचना मागकर्तालाई उपलब्ध गराएको छ। निर्वाचन आयोगसँग शारदा भुसालले साबिकको कानुनी व्यवस्थाबमोजिम दल दर्ता गर्दा आवश्यक पर्ने दस हजार मतदाताको समर्थनयुक्त हस्ताक्षर भेरिफाइड भएको विवरण माग गर्नुभएको थियो। आयोगले निजलाई यससम्बन्धी ६ पृष्ठको विवरण उपलब्ध गराएको थियो। यसैगरी शिक्षक सेवा आयोगसँग पनि विभिन्न व्यक्तिले परीक्षामा हासिल गरेको अंक माग गरिएको थिए। सो आयोगले लिखित परीक्षामा उत्तीर्ण भई अन्तर्वार्ताको लागि छनोट भएका उम्मेदवारको लिखित परीक्षा र अन्तर्वार्तामा हासिल गरेको प्राप्तांक सम्बन्धित व्यक्तिलाई उपलब्ध गराउने व्यवस्था गरेको छ। शारदा भुसालले नेपालको सशस्त्र द्वन्द्वको जानकारी माग गर्नुभएको थियो । शान्ति मन्त्रालयले उहाँलाई सो बखतको मृतक १७८८६, बेपत्ता १५३०, विस्तापित ७९५७१, व्यक्तिगत सम्पत्ति क्षति १७४८४, अपाङ ८१९१, अपहरण ३१४२, आमाबाबु दुवै गुमाएका टुहुरा बालबालिका ६२० र कैद हिरासत २०९४ भनी तथ्यांक उपलब्ध गराएको थियो। नागरिकले सूचना माग्ने र पाउने स्थिति सिर्जना हुँदै गएको छ । यसले लोकतन्त्रको प्राणवायुको रूपमा रहेको नागरिकको सूचना हकलाई सघाउनेछ। यसैगरी शशिविक्रम कार्कीले ललितपुर नगरपालिकासँग पार्किङको ठेक्काबारे सूचना माग गर्नुभएको थियो । सो नगरपालिकाले एकान्तकुनास्थित यातायात व्यवस्था कार्यालयअगाडिको क्षेत्रमा बिजेन डंगोललाई मासिक ७५ हजार ८ सय ३३ रुपैयाँ ३३ पैसाका दरले शुल्क बुझाउने गरी पार्किङ रकम उठाउने ठेक्का दिएको जानकारी गराइएको थियो। अर्थ मन्त्रालयसँग जनकसिंह खड्काले अस्थायी कर्मचारीको सुविधासम्बन्धी सूचना माग गर्नुभएको थियो । उहाँलाई अर्थ मन्त्रालयले तत्कालीन अर्थ सचिवले दस्तखत गरी मन्त्रिपरिषद्मा पठाएको प्रस्ताव र तत्कालीन मुख्य सचिवले मन्त्रिपरिषद्बाट निर्णय भएको भनी प्रमाणित गरेको निर्णयको छाया प्रति उपलब्ध गराएको थियो। यसैगरी राजु ढकालले त्रिभुवन अन्तर्राष्ट्रिय विमानस्थल नागरिक उड्डयन कार्यालयसँग सो कार्यालयले विभिन्न पार्टीसँग गरेको सम्झौताको प्रतिलिपि माग गर्नुभएको थियो। सो कार्यालयले मनी चेन्जर सर्भिस तथा टी, कफी, स्यान्क्स र कन्फेक्सनरी सपको लागि भएका सम्झौताहरूको छाया प्रति उपलब्ध गराएको थियो । साथै सो कार्यालयले विज्ञापनको होर्डिङ बोर्ड राख्ने र ब्युटिफिकेसन गर्ने तथा प्रिपेड ट्याक्सी व्यवसायी सेवा सञ्चालन गर्ने सम्झौताहरू पनि सूचना मागकर्तालाई उपलब्ध गराएको थियो। आपूर्ति मन्त्रालयसँग शशी बिक्रम कार्कीले नेपाल आयल निगम र इण्डियन आयल कर्पोरेसनबीचको सम्झौता र निगमको जग्गा खरिदसम्बन्धी सूचना माग गर्नुभएको थियो, जसमा उक्त मन्त्रालयले नेपाल आयल निगम र इन्डियन आयल कर्पोरेसनबीचको सम्झौतामा काठमाडौंमा हाल नेसनल टेडिङ लिमिटेड रहेको स्थान टेकुमा पेट्रोलियम पदार्थ बिक्री डिपो राख्नेसम्बन्धी कुनै प्रकारको सम्झौता नभएको सूचना दिएको छ। साथै उक्त मन्त्रालयले निगमले झापा, सर्लाही र चितवनका दुई स्थानमा जग्गा खरिदसम्बन्धी जानकारीको विवरण सूचना मागकर्तालाई दिएको छ। यसैगरी छत्रदेव राईले सिँचाइ विकास डिभिजन भोजपुरसँग विभिन्न सूचना माग गर्नुभएको थियो। सो कार्यालयले सूचना मागकर्तालाई कुलो निर्माणको क्रममा सम्पन्न गरेको सम्पूर्ण काममध्ये उपभोक्ता समितिले गरेका काम र मूल्याकंन, ठेकेदारबाट सम्पन्न गरेको काम र मूल्यांकन तथा ठेकेदारसँग डिभिजन कार्यालयले गरेको सम्झौताको प्रमाणित प्रतिलिपि उपलब्ध गराएको छ। माथिल्ला अनुच्छेदमा नागरिकले सूचना माग गरेको र तत्निकायले सूचना दिएका केही प्रतिनिधि पात्र मात्र हुन् । राष्ट्रिय सूचना आयोगकै निर्णयबाट सूचना पाएका दृष्टान्त थुप्रै छन् । उदाहरणको लागि आयोगकै निर्णय पछि आम विद्यार्थीले उत्तरपुस्तिका हेर्न पाएका छन् । लोक सेवा आयोग, शिक्षक सेवा आयोगजस्ता निकायले पनि प्राप्तांक उपलब्ध गराउन थालेका छन्। लगानी बोर्ड र जीएमआरबीच भएको अपर कर्णालीको पडिए सम्झौता मागकर्ताले पाएका छन्। नेपाल र चीनबीच हवाईजहाज खरिद र अनुदानको सम्झौता मागकर्तालाई उपलब्ध गराउन आदेश जारी भएको छ। यसैगरी नेपाल र भारतबीचको पञ्चेश्वर बहुउद्देश्यीय आयोजनाको विधान सूचना मागकर्तालाई उपलब्ध गराउन अर्को आदेश जारी भएको छ। यसैगरी मल्लिक र रायमाझी आयोगका प्रतिवेदन सार्वजनिक गर्न आयोगले आदेश जारी गरेको छ। यसरी नागरिकले सूचना माग्ने र पाउने स्थिति सिर्जना हुँदै गएको छ। कथंकदाचित नागरिकले माग गरेको सूचना सार्वजनिक निकायबाट नदिइएमा आयोगले आदेश गर्ने र सूचना मागकर्ताले पाउने कुरा प्रायः ठोकुवाजस्तै भएको छ। यसरी लोकतन्त्रको प्राण वायुका रूपमा रहेको नागरिकको सूचनाको हकको प्रचलनमा सघाउने सत्पात्र नागरिक र सार्वजनिक निकाय दुवै धन्यवादका पात्र हुन्।"
स्थानीय सरकारले के गर्ने ?,"नेपाली नागरिकको आजको चाहना भनेको आर्थिक वृद्धि, राष्ट्रिय समृद्धि र उठेको स्वाभिमान हो। विगतमा दुई चरणमा स्थानीय तह निर्वाचन सम्पन्न भएका छन्। प्रदेश नम्बर २ को निर्वाचन आगामी असोज २ गते हुँदैछ। करिब डेढ दशकपछि आयोजना भएको स्थानीय तह निर्वाचनमा नेकपा एमालेले पहिलो शक्तिको रूपमा विजय हासिल गरेको छ। यी निर्वाचनमार्फत अभिव्यक्त जनादेशले के कुरा स्पष्ट संकेत गरेको छ भने दलहरूले यस कालखण्डमा राष्ट्रिय राजनीतिमा निर्वाह गरेको अग्रगामी भूमिका, मुलुकमा शान्ति स्थापना, संविधान निर्माण, त्यसको कार्यान्वयन, राष्ट्रिय स्वाधिनताको रक्षा, राष्ट्रिय स्वभिमानको सिर्जना, विकासको अग्रगामी मार्ग तयार गर्न र अन्तर्राष्ट्रिय स्तरमा नेपालको शिर उँचो पार्न लिएको नीति एवं नेतृत्वलाई नागरिकले आशा, भरोसा र विश्वासका साथ जनअनुमोदन गरेका छन्। तसर्थ अबको बाटो जनचाहनाअनुरूप स्थानीय सरकारले सिर्जनशील ढंगबाट आआफ्नो ठाउँको विशेषताबमोजिम विकास र समृद्धिका लागि ढिलाइ नगरी अघि बढ्न जरुरी छ। विकास र समृद्धि भनेको विनातयारी सम्भव छैन। अझ विशेषगरी विषयविज्ञहरूका राय, सल्लाह र सुझावसहित जनप्रतिनिधिद्वारा अनुमोदित नीति, योजना र कार्यक्रम निर्माण गर्न जरुरी छ। विकास र समृद्धिका लागि विज्ञ समूहसहित योजना निर्माण, छनोट, साधन स्रोतको पहिचान र परिचालन, प्राप्त हक अधिकारको कार्यान्वयन एवं तात्कालीन, मध्यकालीन र दीर्घकालीन दृष्टिकोण डकुमेन्ट निर्माणलगायतका विषयमा स्थानीय तहका सरकारहरूले प्राथमिकतामा राखेर अघि बढ्नुपर्छ। आर्थिक विकासको लागि भिन्नभिन्न राजनीतिक दलका आआफ्नै दर्शन र सिद्धान्त छन्। कसैले समावेशी विकासलाई जोड दिइरहेका छन् भने कोही उदारवादी अर्थतन्त्रमा जोड दिँदै त्यसलाई नवउदारवादतर्फ लैजान चाहिरहेका छन्। यिनै भिन्न सिद्धान्त भएका दलका उम्मेदवार नै चुनाव जितेर हाल स्थानीय तहको नेतृत्वकर्ता वा जनप्रतिनिधि बनेका छन्। पार्टीगत दर्शन र सिद्धान्तअनुसार मुलुकको विकास कसरी गर्ने भन्ने दलका उम्मेदवारले चुनावी घोषणापत्रमार्फत जनतामाझ पुर्याइसकेका छन्। अब भने स्थानीय तहका जनप्रतिनिधिले हामी कुनै एउटा पार्टीको प्रतिनिधि मात्र होइनौं, हामी सम्पूर्ण नागरिकको साझा प्रतिनिधि भएर जनसेवामा लाग्नुपर्छ भन्ने सोचका साथ पार्टीका एजेन्डाभन्दा माथि उठेर राष्ट्र र संविधानको एजेन्डालाई लिएर अघि बढ्नुपर्छ। सबै दलले मानेको सहमतिको साझा दस्ताबेज नेपालको संविधान २०७२ हो। यही संविधानले हामीलाई समाजवादउन्मुख अर्थतन्त्र निर्माण गर्ने आधार र अधिकार दिएको छ। त्यसो हुँदा संविधानको खाकाभित्र रहेर संविधानप्रदत्त अधिकारलाई 'मूलमन्त्र' मान्दै स्थानीय विकासलाई अघि बढाउनुपर्छ। संविधानले विकासको लागि हामीलाई सुम्पेको अधिकार र दायित्व, संविधानका मार्गनिर्देशक सिद्धान्तहरू, अन्तर्राष्ट्रियस्तरमा दिगो विकास लक्ष (एसडीजी), नेपालका अन्तर्राष्ट्रिय र राष्ट्रिय विकास प्रतिबद्धताहरू तथा अर्थतन्त्रका अन्य चुनौती केकस्ता छन् ? विकाससँग अर्थतन्त्र कसरी जोडिन्छ भन्ने विषय बुझ्नबुझाउन आवश्यक छ। तसर्थ सिंहदरबारको अधिकार साँच्चिकै गाउँघरमा पुगेको छ भन्ने अनुभूति आधारभूत तहमा दिलाउने गरी जनप्रतिनिधिहरूले भूमिका निर्वाह गर्नु नै अहिलेको विकास र समृद्धिको यात्राको पहिलो खुट्किलो मान्न सकिन्छ। संविधानले दिएका अधिकार तथा स्थानीय प्रतिबद्धताअनुरूप विकास कसरी गर्ने, पाँच वर्षमा केके गर्ने? १० वर्ष, २० वर्षमा मेरो गाउँपालिका, नगरपालिका कस्तो हुन्छ भन्ने योजना बनाई लाग्न सके देश बनाउन सकिन्छ। स्थानीय तहमा नागरिकले जनप्रतिनिधिहरूले नीति, कार्यक्रमलगायत विकास, निर्माण र कार्यशैलीजस्ता पक्षहरूमा कत्तिको सिर्जनशील भएर जिम्मेवारी निर्वाह गरिरहेका छन् भन्ने विषय नजिकबाट चासो र चिन्ताका साथ हेरिरहेका छन्। यी चासो र चिन्ताबारेमा जनप्रतिनिधि हरहमेसा क्रियाशील रही जिम्मेवारी निर्वाह गर्न अग्रसर हुनुपर्छ। स्वयं जनप्रतिनिधिले विषयगत विज्ञहरू राखेर उनीहरूसँग सिक्ने प्राविधिक विषय सिक्ने, बुझ्ने र सोहीअनुरूपको विकास योजना तर्जुमा गर्ने वातावरण बनाउनु आवश्यक छ। खासगरी स्थानीय तहका प्रमुख, उप्रमुखहरूले सम्भाव्य मेघा प्रोजेक्टहरूको सम्भाव्यता अध्ययन गरी आफ्नो विकासको बास्केटमा राखि विभिन्न सम्बन्धित निकायहरू तथा डोनरहरूसँग लबिङ गर्ने सोचलाई विशेष प्राथमिकता दिन सके जनअपेक्षाबमोजिमका विकास निर्माणले तीव्रता पाउन सक्छ। आफ्ना ठाउँका विकास निर्माण र योजनालाई उचाइका साथ प्रस्तुत गर्न सम्भाव्यता अध्ययनसहितका डकुमेन्टहरू साथ राखी अघि बढ्न सके विकास निर्माणले स्पष्ट गन्तव्यका साथ लक्ष्य निर्माण गर्न सक्छ।तसर्थ कतिपय विषयमा आफ्ना अनुभव, ज्ञान तथा सीप पर्याप्त नपुग्न सक्छन्, त्यसको लागि विषेश समय छुट्ट्याएर अध्ययन, चिन्तनमनन र विज्ञहरूसँग सम्पर्क गर्ने बानी विकास गर्न सके जनअपेक्षाबमोजिमको सिर्जनशीलता देखा पर्न सक्छ।नेपाल अल्पविकसित तथा भूपरिवेष्ठित राष्ट्र हो। नेपालीको हाल वार्षिक प्रतिव्यक्ति आय ८२० अमेरिकी डलर छ। पूर्वाधार विकासका काम यथेष्ट हुन नसक्दा देश औद्योगिक विकासमा निकै पछाडि परेको छ। २०४८ सालबाट २०६५ सालसम्म आइपुग्दा उद्योग संख्या १८ प्रतिशतमा घटेको छ र औद्योगिक श्रमिक यस अवधिमा २० प्रतिशतले घटेको छ। मुलुकमा बढ्दो बेरोजगारको कारण युवाको विदेश पलायन व्यापक छ। यसले आयातमा वृद्धि २६८ आर्थिक वर्ष ०६३६४ मा थियो भने ०७२७३ मा ३४४ प्रतिशत पुगेको अवस्था छ र निर्यातमा कमी हुन गई २०६३६४ मा ८२ प्रतिशत थियो भने ०७२७३ मा ३१ प्रतिशत निर्यात घटिरहेको छ। व्यापार घाटा आव ०६३६४ मा १८६ प्रतिशत थियो भने ०७२७३ मा ३१३ प्रतिशतले बढिरहेको देखिन्छ। उत्पादनका साधनमाथिको पहुँच र त्यसको वितरणमा असमानताका कारण गरिबीको गम्भीर दुष्चक्रमा देश फसेको छ। वैदेशिक लगानीको समुचित उपयोगमा कार्यान्वयन पक्ष कमजोर भएकाले आर्थिक अनियमितता र भ्रष्टाचार बढेर गएको छ। यस्तो अवस्था अन्त्य गर्न प्रत्येक स्थानीय सरकारले के गर्ने त? जनप्रतिनिधिले आफ्नो कार्यकालमा देखाउने विकास र प्रगतिसँग सम्बद्ध पार्टीको पनि 'साख' गाँसिएको हुन्छ। त्यसो हुँदा ती पार्टीले पनि स्थानीय तहमा प्रतिनिधित्व गर्ने आफ्ना प्रतिनिधिलाई तालिमलगायत विषयहरूमा सहयोग गर्नु आवश्यक छ। त्यसैगरी जनप्रतिनिधिले गरेका कामको अनुगमनसमेत गर्न सम्बन्धित दलहरूले ध्यान दिनुपर्छ। जनप्रतिनिधिलाई केही सुझाव संविधानले धेरै विषयको व्यवस्था गरेको छ। सरकार स्वयं अधिकार दिने सवालमा उदासीन देखिएको छ। सरकार गठन आदेशको नाममा संकुचित देखिएको छ। स्थानीय सरकारलाई विश्वास गर्न नसकेको, उनीहरूको क्षमता छैन भनेर आफूलाई मात्र क्षमता देख्ने केन्द्रीय नेतृत्वको सरकारमा हाबी भयो। नेपाल सरकारका कर्मचारीहरू स्थानीय तहको सरकारमा उनीहरूलाई सम्झाएर, बुझाएर तिमीले गर्ने सेवा त्यही हो, देश बनाउने हो। सम्भावना त्यही छ। तिम्रो करिअर त्यहींबाट यसरी उठ्छ भन्ने बताइदिने हो भने पनि विकासले अर्कै मोडेलमा काम गर्न सक्छ। संघीय गणतन्त्र आउनुमा कर्मचारीको पनि सहयोग छ। कर्मचारीमा विमति भएको बुँदा के हो भनेर छलफल गर्नुपर्छ। सरकारमा बसेकाहरूले म आदेश दिन्छु, तँ जा भन्नुभन्दा पनि कर्मचारीले काम गर्न जानुपर्छ। तर चित्त बुझाएर पठाउन सक्ने क्षमता सरकारले राख्न सक्नुपर्छ। पहिलोनगरपालिका र गाउँपालिकामा प्रतिनिधि जितेर आएका छन्। उनीहरूमा अदम्य उत्साह देखिएको छ। जुन पार्टीको भए पनि धेरै काम गर्नुपर्छ भन्ने भावना छ। राष्ट्रिय नीतिभित्र हाम्रो कार्यक्रम बनाउनुपर्छ भन्ने सोच उहाँहरूमा आउनुपर्छ। अन्तर्राष्ट्रिय जगत्मा नेपाल सरकारले प्रतिबद्धता जनाएको दिगो विकासको विषय केन्द्रीय सरकारमा मात्र होइन, स्थानीय सरकारमा पनि लागू हुन्छ। त्यसकारण राष्ट्रिय नीतिसँग स्थानीय तहले बनाउने योजना मिल्नुपर्छ। दोस्रो जुनसुकै पार्टीबाट जितेर आएको भए पनि विकासमा सर्वसम्मत वातावरण र सोच बनाउनुपर्छ। पार्टीका घोषणापत्रअनुसार निर्वाचनमा उम्मेदवार बने पनि राष्ट्रिय पुँजी निर्माण र स्थानीय विकास गर्ने मुख्य योजनालाई सर्वसम्मत रूपमा अगाडि बढाउनुपर्छ। समाजवादउन्मुख अर्थतन्त्र, तीनखम्बे अर्थनीति (सहकारी, निजी र सार्वजनिक) को आधारमा स्थानीय विकास कसरी गर्ने भन्नेबारेमा एकमत नहुनुपर्ने कुनै कारण छैन। तेस्रो संविधानले ग्यारेन्टी गरेको विषय र आफ्ना प्रतिबद्धता समेटेर प्रत्येक गाउँपालिका र नगरपालिकाले राष्ट्रिय नीतिभित्र रहेर आफ्नो तहको दृष्टिकोण बनाउनुपर्छ।स्थानीय सरकारले सर्वप्रथम भौगोलिक, सामाजिक, आर्थिक, पूर्वाधारलगायत विषयगतहरूले समेट्ने सम्पूर्ण विषयको यथार्थ वर्तमान स्थिति प्रतिवेदन तयार पार्नुपर्छ। शिक्षा, स्वास्थ्य, खानेपानी, रोजगार, भौतिक पूर्वाधार, सञ्चार, विपत् व्यवस्थापन, वन, सम्पदा, उद्योग, कृषि, व्यापार, खेलकुद, महिला तथा बालअधिकार, सामाजिक सुरक्षालगायतका हरेक क्षेत्रको स्पष्ट वर्तमान तस्बिर त्यस्तो प्रतिवेदनले खिच्न सक्नुपर्छ। यसरी गरिने अध्ययनले त्यस्ता विषयगत वस्तु तथा सेवा विकासको वर्तमान अवस्थाको स्पष्ट तस्बिर देखिन्छ र भविष्यमा कसरी त्यसलाई विकास गर्ने भन्ने नीति, रणनीति र लक्ष्य तय गर्न सकिन्छ।समग्रमा उत्पादक शक्तिको विकासमा प्राथमिकताको नीति र त्यसको कार्यान्वयन गर्नुपर्छ। समतामूलक, विभेदरहित, सामाजिक न्याययुक्त समाज इतिहास, गौरव, सांस्कृतिक पहिचान सामाजिक न्याय, सामाजिक सुरक्षा, पछाडि पारिएका वर्ग रोजगार सिर्जना, उत्पादनमूलक क्षेत्र पहिचान, समग्रमा उत्पादक शक्तिको विकासमा प्राथमिकताको नीति र त्यसको कार्यान्वयनमा जोड दिनुपर्छ। प्राकृतिक स्रोतको नक्सांकन, आधुनिकीकरणमा जोड (भूगोल र चिन्तन, सभ्य र संस्कारयुक्त), जातीय विभेद, छुवाछूत, छाउपडी, महिला हिंसारहित, छोराछोरी तथा तेस्रो लिंगी, वृद्धवृद्धा, अपांगमाथिको भेदभावरहित, भौतिक संरचना, स्थानको विशेषता र पहिचान श्रमको सम्मान र अग्रजलाई कदर, हरियाली विकास, वन्यजन्तु तथा जैविक विविधता संरक्षण, नदीनाला, तालतलैया संरक्षण, फोहरमैलाको व्यवस्थापन, स्रोत परिचालन आकर्षक, योजनाबद्ध र व्यवस्थित बस्ती विकास, विपद् व्यवस्थापन, अनुकूलनता, भूउपयोग नीति, सञ्चालित कार्यको औचित्यका आधारमा निरन्तरता संघ, प्रदेश र स्थानीय तहमा समन्वय र पारस्परिक सहयोग, संविधानले दिएका अधिकार तथा स्थानीय प्रतिबद्धताअनुरूप विकास कसरी गर्ने, पाँच वर्षमा केके गर्ने ? १० वर्ष, २० वर्षमा मेरो गाउँपालिका, नगरपालिका कस्तो हुन्छ भन्ने योजना बनाई लाग्न सके देश बनाउन सकिन्छ। देवकोटा राष्ट्रिय योजना आयोगका पूर्व उपाध्यक्ष हुन्।"
प्रदेश नम्बर२को चुनाव: ओलीको ब्रह्मास्त्र !,"आमबुद्धिजीवी, पत्रकार मित्रहरू, विश्लेषक र अग्रजहरू सोध्दैछन्असोज २ गते तराईमा हुने निर्वाचनमा के हुन्छ ? कसले जित्छ ? कसले हार्छ ? एमाले अन्य प्रदेशमा जस्तै अगाडि नै हुन्छ कि कांग्रेसमाओवादी गठबन्धनले पछार्छ? मधेसी दलले कति गाउँनगरमा जित्लान् ? उनीहरूका समसामयिक प्रश्न र तेस्रो चरणको स्थानीय चुनावले कत्ति पनि आकर्षित गर्न सकेकै छैन। कसले जित्छ र कसले हार्छ भन्ने विषय नै आकर्षक रहेन। महत्वपूर्ण के मात्र भने देशका सात प्रदेशमध्ये ६ वटामा जस्तै २ नम्बर प्रदेशमा पनि चुनाव हुने भयो। मंसिरमा हुने भनिएका प्रदेश र संसदीय निर्वाचनतर्फ ध्यानाकृष्ट हुन थालेको छ। अन्तिम चरणको स्थानीय निर्वाचनमा जनताले पहिलेजस्तै अभिमत दिए परिणाम प्रान्तीय र केन्द्रीय निर्वाचनमा आयो भने के हुन्छ ? अर्थात्, एमालेले स्थानीय निर्वाचनमा पाएजस्तै सफलता पायो भने नेपालले अहिले भोगिरहेका अप्ठ्यारा समाधान हुन्छन् ? नेपालमा स्थायित्व आउँछ? एमालेको पक्षमा जनलहर उर्लिएपछि आत्तिएका कांग्रेस र माओवादीले प्रान्तीय चुनाव र संसदीय निर्वाचनमा कस्तो रणनीति अपनाउलान् ? भारतीयले भनेको मान्लान् ? त्यसले एमाले लहर रोक्न सक्छ? भारतीय संस्थापन पक्षले कांग्रेसमाओवादी एकतालाई सुदृढ गर्दै मधेसी दलहरूलाई पनि यही मोर्चामा एक गराएर मात्रै एमालेको विजयी अभियानलाई पूर्णविराम लगाउन सकिने मत व्यक्त गरिसकेका छन्। तीखो नजर भारतीयहरूको रणनीतिलाई तीखो नजरले हेरिरहेका रणनीतिवाजहरू बोल्न पनि थालिसकेका छन्। राजनीतिशास्त्रका एक प्राध्यापकले भने, माओवादी र कांग्रेसवृत्तका विश्लेषक, टिप्पणीकार र चुनावी रणनीतिवाजहरू भारतीय विचारलाई पुठ दिएर अखबारहरूमा देखिन थालेका छन्। एमाले अध्यक्ष केपी ओलीले भारतीय रणनीति बुझेरै हुनुपर्छ, आफ्ना कुरा जबर्जस्त अगाडि ल्याएका छन्। टीभी, रेडियो र पत्रिकामा पूर्ण अन्तर्वार्तामार्फत गएको साता ओली छाए नै। यसले प्रान्तीय र संसदीय चुनाव कति महत्वपूर्ण हुनेवाला छ भन्ने सकेत गरेको छ।साँच्चै भारतीयहरूले भनेजस्तै कांग्रेस, माओवादी र मधेसीहरूको राजपा मिलेर चुनाव लडे भने उनीहरूले संसद्मा बहुमत पाउन सक्लान् ? सके भने के उनीहरू भारतले भनेबमोजिम संविधान संशोधन गरेर नेपाललाई भारतीय स्याटलाइट बनाउन सफल हुनेछन् ? एमालेको राष्ट्रवादी देशभक्त शक्तिलाई सधैंको लागि किनारा लगाउनेछ ? एकछत्र नेपालमा आफूले चाहेको गर्नेछ? अथवा तीन दल मिल्दा पनि बहुमत ल्याउन सकेनन् र एमालेलाई स्थानीय चुनावमा जस्तै जनताले बहुमत दिए भने के हुन्छ ? भारतले यस्तो अवस्थामा केकस्ता कदम चाल्न सक्छ ? ती प्राध्यापकले भने, 'यस्तो भयो भने भारत तिलमिलाउनेछ र अहिलेसम्म नेपाली जनताविरुद्ध प्रयोग नभएको नेपालको एक मात्र शक्ति (नाम नभनौं) लाई नै उठाउन पनि पछि पर्दैन। तर त्यस्तो कदम कथंकदाचित चाल्यो भने भारतले पनि ठूलै मूल्य चुकाउनुपर्ने अवस्था सिर्जना हुनसक्ने प्रबल सम्भावना छ।ओली भर्सेस अरू सबै? नेपाली राजनीतिले नितान्त नौलो मोड लिइरहेको देखिँदैछ। पढालिखा, विद्वान् र अनुभवी राजनीतिज्ञहरू प्रस्टसँग भन्न सकिरहेका छैनन्, नेपाली राजनीतिको यो मोडको मियो कहाँ छ? को हो त्यो मियो ? तर उनीहरू हाउभाउ र इसारा तथा भावभंगिमाबाट त्यो मियोबारे बताउँछन्, नाम लिन भने हच्किन्छन् ! ओलीलाई आउँदा चुनावमा ठेगान लगाउन, कांग्रेस, माओवादी, मधेसी दलहरुको गठबन्धन गराएर भारतले बेइज्जत बेहोर्नुभ्नदा ओलीले भनेभन्दा बढी काम गरेर देखाए अथवा गर्छु भनेका काम गर्यो भने ओलीको ब्रह्मास्त्रको शक्ति सकिनेछ। यसको कारण के हो? ती राजनीतिक विश्लेषकले भने, यसमा लुकाउनुपर्ने कुरा के छ? यो त जगजाहेर छ नि ! देशको सत्तापक्ष कसलाई रातदिन आलोचना गरिरहेछ ? कसले गर्दा उनीहरूले चाहेको गर्न पाइएन भनेर मुर्मुरिँदैछन् ? प्रधानमन्त्री तथा ठूलो दलका नेता कसको आलोचनामा दिन बिताइरहेछन् ? जनयुद्धका नायक भनिने प्रचण्ड कसको आलोचनामा भुटभुटिइरहेका छन्? देशको संविधान मान्दिनँ भनेर विदेशीको आडमा नाकाबन्दी लगाउने मतियारहरू कसको विरुद्ध धारे हात लगाइरहेछन् ? स्थानीय चुनावलाई देशभर एकैपटक हुन नदिएर लामो समय नेपाल बन्धक बनाउन खोज्ने तथाकथित मधेसी नेताहरू कसको विरुद्ध तथानाम बोलिरहेछन् ? नेपाल आमालाई यही देशमा बसेर कसले रन्डी भनिरहेको छ ? भारतीय सत्तापक्ष कसको विरुद्ध नेपालका पार्टीहरू एकजुट भएर चुनाव लड्नुपर्छ भनिरहेछ? यो सबै एउटै व्यक्तिविरुद्ध लक्षित छ र त्यो अरू कोही होइन, एमाले अध्यक्ष केपी शर्मा ओली हो। ओलीकै अग्रसरतामा संविधानसभाले नेपालको संविधान नब्बे प्रतिशत बढी सदस्यको सहमतिमा घोषणा गर्यो। सुशील कोइराला प्रधानमन्त्री हुँदा नाकाबन्दी सुरु भयो तर मार खेपे ओलीले। ओलीकै नेतृत्वको सरकारले ज्यानमारा भारतीय नाकाबन्दीको डटेर मुकाबिला गर्यो। नेपाली स्वाभिमानी शिरलाई उनले भारतको चरणमा लगेर त्वम् शरणम् गरेनन्। उत्तरी छिमेकी चीनलाई सहमत गराएर नाकाबन्दीको बेला ओलीले पेट्रोलियम पदार्थ भित्र्याए। नेपालमा रेलमार्ग बनाउन चीनसँग सम्झौता मात्र गरेनन् कि उत्तरी सिमानाबाट प्रशान्त महासागरसम्म पुग्ने नाका खोल्न व्यापार पारवहन सम्झौता नै गरे। चीनका राष्ट्रपति सी जिनपिङलाई नेपाल भ्रमण गर्न राजी बनाए। यही कारण ओलीलाई वैधानिक कू गरेर देशीविदेशी मिलेर हटाए। तर पनि ओली आफ्नो अडानबाट एकरत्ति पछि हटेनन्। यही मुद्दा लिएर एमाले जनताबीच स्थानीय चुनावमा गयो र जनताको अभूतपूर्व समर्थन पाएको छ। यसले उसका विरोधीलाई शीतांग पारेको छ। ओलीलाई नेपालभित्र मात्र होइन, विदेशमा बस्ने नेपाली डायस्फोराले पनि विश्वास गरेको छ। देशभक्त, राष्ट्रवादी, विदेशी महाप्रभुसमक्ष नझुक्ने, भारतचीन दुवै छिमेकीसँग स्वाभिमानका साथ भ्रातृत्वपूर्ण सम्बन्ध राखेर अगाडि बढ्ने नेताको रूपमा ओली स्थापित भएका छन्। विदेशीको हैकम, दायाँबायाँ र अपमानपूर्ण व्यवहारको डटेर सामना गर्ने ओलीले शिर ठाडो पारेर आफ्ना विचार र धारणा स्पष्टसँग राखिरहेछन्।जुन कारणले भारतीयहरू ओलीविरुद्ध लागे, उनलाई कसरी नेपाली राजनीतिमा कमजोर बनाउने भनेर भारतीयहरू जति बढी साम, दाम, दण्ड नीति अपनाइरहेछन्, ओली त्यति नै बढी आमजनताको मनमा पुगिरहेका छन्। उनका कदम सत्य सावित भइरहेछन्। भर्खरै नेपालका विदेशमन्त्री कृष्णबहादुर महरा चीन भ्रमणमा गए, उनले चीनसँग तिनै कुरालाई अगाडि बढाए, जसको जग ओलीले हालेका थिए। ओलीले सुरुआत गरेका कामलाई नै महराले निरन्तरता दिए, फेर्न सकेनन्। घटनाहरूबाट सावित भएको छ, ओलीको तीक्ष्णता। भारतमा गएर ओलीले शिर ठड्याएर मोदीसँग जसरी कुरा गरेका थिए, न देउवा न त प्रचण्ड दुवैले मोदीसँग त्यसको छेउ पनि बोल्न र कुरा राख्नै सकेनन्। टीभीबाट प्रत्यक्ष प्रसारण हेरिरहेका नेपालीलाई यसबारे कसैले बताइरहनै परेन। देउवा र प्रचण्डले के गरे, ओलीले के गरे ! भारतको कारण नै भारत नेपालमा बद्नाम भइरहेको छ। पटकपटक फेल खाइरहेको छ। ओलीको पाप भनेको भारतीय नाकाबन्दीसामु नझुक्नु र नेपालको हित, विकास, कनेक्टिभिटी र समृद्धिलाई दृढताका साथ उठाइरहनु र भारतले पटकपटक नाकाबन्दी गरेर नेपाललाई दिइरहने धम्कीको विकल्प खोज्नु र दबाबसामु नगल्नु हो। ओलीको ब्रह्मास्त्र भनेकै यही हो। ओलीको ब्रह्मास्त्र ओलीको ब्रह्मास्त्र फेल गर्ने हो भने भारतले साना छिमेकीहरूमाथिको हस्तक्षेप बन्द गर्नुपर्छ। भुपरिवेष्ठित मुलुकलाई समुद्रसम्म स्वतन्त्र रूपमा जान रोक्नु हुँदैन। नेपालीलाई नेपालीविरुद्ध उचाल्न छोड्नुपर्छ। समृद्धितर्फको नेपालको यात्रालाई सहयोग गर्दै रेल, सडकलगायत कनेक्टिभिटी र विकास निर्माणमा मद्दत गरेर मात्र ओली ब्रह्मास्त्रलाई निस्तेज पार्न सक्छ। तर बेलायती उपनिवेशवादीहरू फर्केपछि आफैंलाई बेलायत ठान्ने भारतीय व्यवहार रहुन्जेल उसले नेपालीको विश्वास पाउन सक्दैन। बीपी गएपछि केपी ओली आएजस्तै अर्को नेपाली आइरहनेछ। ओली पछार्न ओलीकै अस्त्र भारत किन प्रयोग गर्दैन ? त्यसो गरे त ओली आफैं असफल भइहाल्छन् नि ! ती प्राध्यापकले भने, भारतीय प्रधानमन्त्रीले पशुपतिमा तीन करोड मूल्यको चन्दन चढाएर गए, तर कहिल्यै भारतले सुरु गरेका योजना पूरा गर्ने काम गरेनन्। बूढो साँढेले कोरली बाछी ओगटे झैं नेपालमा भारत परियोजनामा सम्झौता गर्छ तर तिनलाई कहिल्यै पूरा गर्दैन ! ठूला परियोजनाका त कुरै छोडौं, गाउँगाउँ गएर भारतीय राजदूतले पैसा बाँडेका भनेका स्कुल आदिका भवनसमेत वर्षौंदेखि बनेका छैनन्। सम्झौता भइसकेका योजना रद्द गरेर कि नेपालले अरू सहयोगी राष्ट्रहरूलाई आमन्त्रण गरेर दिने आँट गर्नुपर्यो होइन भने भारतीयले ठड्याएका साइनबोर्ड हेरेर आफ्नो स्रोतसाधन बगेको हेरिरहनुको च्यापोमा नेपाललाई दक्षिणी छिमेकीले च्यापेर हिरिकहिरिक मात्र बनाइरहेको कसलाई थाहा छैन ? सहयोग गरेको घोषणा गर्छ, न पैसा दिन्छ नत निर्माण गर्छ ! त्यस्ता सहयोगको के मतलब ? त्यसैले ओलीलाई आउँदा चुनावमा ठेगान लगाउन कांग्रेस, माओवादी, मधेसी दलहरूको गठबन्धन गराएर भारतले बेइज्जत बेहोर्नुभन्दा ओलीले भनेभन्दा बढी काम गरेर देखाए अथवा गर्छु भनेका काम गर्यो भने ओलीको ब्रह्मास्त्रको शक्ति सकिनेछ। कांग्रेस, माओवादी र मधेसी दलको समर्थनमा बनेको देउवा सरकार छँदैछ ! होइन, काम केही नगर्ने र नेपालीलाई प्रताडित र बेइज्जत गरेर तीन होइन, चौंतीस दल मिले पनि त्यसले केही नाप्न सक्दैन। ७० वर्षदेखि आफ्नै कश्मीर र पूर्वोत्तर राज्यहरूमा सेना परिचालन गरिरहेको भारत नेपालमा उधारोमा कसरी सफल हुन सक्छ ? भारतसँग मिलेर पञ्चेश्वर योजना बनाएपछि दुवै देशलाई फाइदा हुने ठानेर ओली पनि सम्झौताको पक्षमा रहे। तर महाकालीको पानी हत्याउने भारतीयको प्रपञ्च ओलीले बुझेपछि नै उनको भारतप्रतिको विश्वास बिलाएको हुनुपर्छ। त्यसपछिका घटनालाई क्रमबद्ध भएर हेर्ने नै हो भने ओलीले उत्तरी छिमेकी चीनलाई व्यापार र पारवहन सन्धि गरेर रेल, मेट्रो, औद्योगिक र भन्सार सुविधा, पेट्रोलियम पदार्थ, राजमार्गहरूको निर्माणलगायत कृषि, उद्योग, खनिज, पर्यटन क्षेत्रमा नेपालमा विकास गर्न कन्भिन्स गराएका हुन्। चीनले नेपाललाई सधैं सहयोग गरी पनि रहेको छ। सगरमाथा नेपालको हो, बीपीले भने। चीनले नेपाललाई दियो, कचडा गरेन। दक्षिणतर्फ भारतजत्तिकै लामो उत्तरतिरको सिमामा चीनसँग कहींकतै विवाद छैन, तर भारतले कति ठाउँमा नेपाली भूमि हडपेको छ ? गनिसाध्य छैन। सायद भारतका यी र यस्तै कारणबाट गलित बनेर बीपीले आत्मववृत्तान्त र जेलजर्नलमा मनका बह पोखेका होलान्। उनले भनेका छन्, 'नेपाली नेतालाई हैदराबाद भवनमा लगेर राख्दैमा के हुन्छ ?'"
कोहली र धोनीलाई बोलाउँदै पाकिस्तान,"नयाँदिल्ली: पाकिस्तानमा आठ वर्षपछि फेरि अन्तर्राष्ट्रिय क्रिकेट प्रतियोगिता सुरु भएको छ। सन् २००९ मा श्रीलंकाली टोलीमाथि क्रिकेट मैदानमै आतंकवादी हमला भएपछि पाकिस्तानमा अन्तर्राष्ट्रिय क्रिकेट प्रतियोगिता आयोजना हुन सकेको थिएन। हमलापछि सुरक्षाको कारण देखाउँदै विभिन्न राष्ट्रले पाकिस्तानको भ्रमण रद्द गरेपछि विगत आठ वर्षदेखि अन्तर्राष्ट्रिय प्रतियोगिता हुन नसकेको हो।सन् २०१५ मा जिम्बावेले एकदिवसीय शृंखला खेले पनि त्यसलाई अन्तर्राष्ट्रिय क्रिकेट काउन्सिल (आईसीसी) ले मान्यता दिएन। त्यतिबेला सुरक्षाको कारण देखाउँदै आईसीसीले खेलका लागि अम्पायर र रेफ्रीलाई पाकिस्तान पठाउन अस्वीकार गरेको थियो। उक्त घटनापछि निरास बनेको पाकिस्तान क्रिकेट बोर्ड (पीसीबी) ले पाकिस्तानमा क्रिकेट फर्काउन भारतीय क्रिकेट कन्ट्रोल बोर्ड (बीसीसीआई) सँग सहयोग मागेको थियो। तर, बीसीसीआईले पनि त्यसमा चासो दिएन। आठ वर्षपछि विश्व११ टोली टीट्वेन्टी शृंखला खेल्न पाकिस्तानमा छ । यो अभियानमा आईसीसीले पनि सहयोग गरेको छ । शृंखलाका क्रममा खेलाडीको सुरक्षालाई ध्यानमा राखी उच्च सतर्कता अपनाइएको छ। यो शृंखलापछि पाकिस्तानमा अन्तर्राष्ट्रिय क्रिकेटले पुनः तीव्रता पाउने विश्वास आईसीसीको छ । विश्व११ सँग पाकिस्तानी टोलीले तीनवटा टीट्वेन्टी शृंखला खेल्नेछ। विश्व११ टोलीको नेतृत्व दक्षिण अफ्रिकी कप्तान फाफ डु प्लेसिसले गर्नेछन् । पाकिस्तानमा अन्तर्राष्ट्रिय प्रतियोगिता हुन लागेकोमा यहाँका क्रिकेट प्रशंसक निकै खुसी देखिएका छन्। उनीहरू भारतीय क्रिकेटर विराट कोहली र महेन्द्रसिंह धोनीजस्ता खेलाडीले पनि छिट्टै पाकिस्तानमा खेल्ने सपना देख्न थालेका छन्। आफ्नो भूमिमा अन्तर्राष्ट्रिय प्रतियोगिता हुन लागेपछि हौसिएका पाकिस्तानी प्रशंसकले कोहली र धोनीलाई पाकिस्तान आउन निम्ता पनि दिएका छन्। कोहलीका एक प्रशंसकले 'विराट हामी लाहोरमा तपाईंलाई मिस गरिरहेका छौं । के तपाईं यहाँ आउन सक्नुहुन्न?', भन्दै सामाजिक सञ्जालमा ट्वीट गरेका छन्। उनले विराटको 'जादु' पाकिस्तानमा हेर्न चाहेको बताएका छन्।पाकिस्तानी क्रिकेट टोलीका पूर्वकप्तान साहिद अफ्रिदीले पनि पाकिस्तानमा अन्तर्राष्ट्रिय प्रतियोगिता हुन लागेकोमा खुसी व्यक्त गरेका छन् ।"
नागरिकता नपाएर डिप्रेसनको सिकार बन्दै थिएँ,"सुशील थापामगर नागरिकता दिलाउनका लागि पहल गरिदिने सबैमा आभार प्रकट गर्न चाहन्छु। उहाँहरूको सहयोग र साथ नपाएको भए मैले नागरिकता पाउन सक्ने थिइन्। आफ्नै देशमा अनागरिक भएर बस्नु पर्दाको पीडा राम्ररी अनुभव गरेँ। सातौं राष्ट्रिय खेलकुद प्रतियोगितामा स्वर्ण पदक जितेपछि नागरिकता नभएकै कारणले चारवटा अन्तर्राष्ट्रिय प्रतियोगितामा सहभागी हुन पाइन्। मैले प्रतिस्पर्धा गर्ने ४९ केजी तौलसमूहमा म विजेता भए पनि नागरिकता नभएकाले अरू खेलाडीले नै अन्तर्राष्ट्रिय प्रतियोगितामा भाग लिने अवसर पाए। यसले गर्दा म विस्तारै डिप्रेसनको सिकार बन्दै गएको थिएँ। जति प्रयास गर्दा पनि नागरिकता नपाएपछि मेरो मोरल नै डाउन भइसकेको थियो। राष्ट्रिय टोलीको प्रशिक्षणमा नियमित सहभागी भए पनि नागरिकताको कुरा सम्झँदा खेल्नै मन लाग्दैनथियो। तर सबैको साथ, सहयोग र सद्भावले गर्दा आज नागरिकता पाएको छु। नागरिकता हातमा परेपछि फेरि अर्को गोल्ड मेडल जितेको अनुभव गरेको छु। अब आफ्नो सम्पूर्ण ध्यान खेलमै केन्द्रित गर्छु। आफ्ना लागिभन्दा पनि राष्ट्रका लागि केही गर्ने कोसिस गर्नेछु। खेलकुद क्षेत्रको महत्वपूर्ण उपलब्धि : केशवकुमार विष्ट सुशील थापामगर सातौं राष्ट्रिय खेलकुद प्रतियोगितालगायत थुप्रै प्रतियोगितामा स्वर्ण पदक विजेता खेलाडी हुन्। उनी मुलुकका लागि धेरै सम्भावना बोकेको खेलाडी हुन्। आगामी १३औं दक्षिण एसियाली खेलकुदमा स्वर्ण पदक भित्र्याउनका लागि पनि हामी उनलाई तयार पारिरहेका छौं। तर नागरिकता र राहदानी नभएका कारण हामीले उनलाई वैदेशिक प्रशिक्षण र अन्तर्राष्ट्रिय प्रतियोगितामा सहभागी गराउन पाएका थिएनौं। सुशीललाई नागरिकता दिलाउन करिब ६ महिनादेखि पहल हुँदै आएको थियो। अहिले आएर सम्बन्धित सबै पक्षको सहयोगमा म आफैं व्यक्तिगत जमानी बसेर उनलाई नागरिकता दिलाउन सफल भएका छौं। सुशीलले नागरिकता पाएपछि पासपोर्ट बनाउने छन् र चाँडै नै वैदेशिक प्रशिक्षणमा जानेछन्। त्यसैले १३औं दक्षिण एसियाली खेलकुदलगायत नेपालले सहभागिता जनाउने विभिन्न अन्तर्राष्ट्रिय प्रतियोगितामा विजयी भएर सुशीलले नेपालको झन्डा विश्वसामु फहराउने छन् भन्ने विश्वास लिएको छु। आजको दिन खेलकुद क्षेत्रले हासिल गरेको यो महत्वपूर्ण उपलब्धि पनि हो। आफ्नो सम्पूर्ण जीवन खेलकुदमा अर्पण गरेका खेलाडीलाई सरकारले पनि न्याय गरेको छ। यसका लागि सबैप्रति आभार व्यक्त गर्न चाहन्छु। (अन्नपूर्णकर्मी विष्णु थापासँगको कुराकानीमा आधारित)"
यसरी पाए बक्सिङ खेलाडी सुशीलले नागरिकता,"काठमाडौं : राष्ट्रिय बक्सिङ खेलाडी सुशील थापामगरले लामो दौडधुप र संघर्षपछि बुधबार नागरिकता पाएका छन्। सातौं राष्ट्रिय खेलकुद प्रतियोगिताका स्वर्ण पदक विजेता सुशीलले नागरिकता पाउन नसकेको विषयमा गत चैत १५ गते अन्नपूर्ण पोस्ट्मा समाचार प्रकाशित भएपछि सुरु भएको उनको दौडधुपले बुधबार पूर्णता पाएको हो। काठमाडौंको नक्सालमा बस्दै आएका सुशीलले आमाबुवा दुवैको नामबाट वंशजको नागरिकता पाएका हुन्। राष्ट्रिय खेलकुद परिषद् (राखेप) का सदस्यसचिव केशवकुमार विष्टले व्यक्तिगत जमानी बसेर सुशीललाई नागरिकता दिलाएका हुन्। यसअघि नेपाल बक्सिङ संघ, राष्ट्रिय तथा अन्तर्राष्ट्रिय खेलाडी संघ, राखेप, युवा तथा खेलकुद मन्त्रालय र गृह मन्त्रालयले नागरिकताका लागि सिफारिस गर्दा पनि जिल्ला प्रशासन कार्यालय काठमाडौंले प्रक्रिया नपुगेको भन्दै सुशीललाई नागरिकता दिन आनाकानी गर्दै आएको थियो। बुधबार सदस्यसचिव विष्टको व्यक्तिगत जमानीमा काठमाडौंका सहायक प्रमुख जिल्ला अधिकारी वासुदेव घिमिरेले राष्ट्रिय खेलाडी सुशीललाई नागरिकताको प्रमाणपत्र प्रदान गरे। गृह मन्त्रालय, खेलकुद मन्त्रालय, राखेपलगायतको सिफारिसका आधारमा विशेष निर्णय गरेर सुशीललाई नागरिकता दिइएको जिल्ला प्रशासन कार्यालय काठमाडौंका सहायक प्रमुख जिल्ला अधिकारी वासुदेव घिमिरेले बताए। गृह मन्त्रालय, खेलकुद मन्त्रालय, राष्ट्रिय खेलकुद परिषद्लगायत विभिन्न निकायको सिफारिसका आधारमा विशेष निर्णय गरेर सुशीललाई नागरिकता दिइएको हो, घिमिरेले भने। राखेपका सदस्यसचिव विष्टले सातौं राष्ट्रिय खेलकुद प्रतियोगितालगायत थुप्रै राष्ट्रिय प्रतियोगितामा स्वर्ण पदक जितेको र पर्याप्त सम्भावना बोकेको खेलाडी भएकाले व्यक्तिगत जमानी बसेर सुशीललाई नागरिकता दिलाएको बताए। सुशील थापामगर सातौं राष्ट्रिय प्रतियोगितालगायत थुप्रै प्रतियोगितामा स्वर्ण पदक विजेता र मुलुकका लागि पर्याप्त सम्भावना बोकेका खेलाडी हुन्। आगामी १३औं दक्षिण एसियाली खेलकुदमा स्वर्ण पदक भित्र्याउने उद्देश्यले पनि अहिले हामी उनलाई तयार पारिरहेका छौं तर, नागरिकता नहुँदा वैदेशिक प्रशिक्षण र प्रतियोगितामा सहभागी गराउन पाएका थिएनौं, सदस्यसचिव विष्टले भने, विगत ६ महिनादेखि नागरिकताका लागि विभिन्न निकायबाट पहल हुँदै आएको थियो, आज म आफैं व्यक्तिगत जमानी बसेर नागरिकता दिलाएको छु। आफ्नो तौलसमूहका राष्ट्रिय च्याम्पियन खेलाडी सुशीलले नागरिकता पाएपछि अर्को स्वर्ण पदक जितेको अनुभव गरेको प्रतिक्रिया दिए। धेरै प्रयास गर्दा पनि नागरिकता पाउन नसक्दा डिप्रेसनजस्तो भइसकेको थियो, मेरो आत्मविश्वास पनि गुम्दै गएको थियो, नागरिकताको प्रमाणपत्र लिएपछि निकै खुसी देखिएका सुशीलले जिल्ला प्रशासन कार्यालयमा भने, सबैको साथ, सहयोग र सद्भावले गर्दा नागरिकता पाएँ। नागरिकता हातमा परेपछि फेरि अर्को गोल्ड मेडल जितेको महसुस गरेको छु। उनले आगामी दिनमा आफ्ना लागिभन्दा पनि राष्ट्रका लागि केही गर्ने प्रतिबद्धता समेत व्यक्त गरे। गत पुसमा पूर्वाञ्चलमा आयोजना भएको सातौं राष्ट्रिय खेलकुद प्रतियोगितामा स्वर्ण पदक जितेका सुशीलले नागरिकता पाउन नसकेको विषयमा गत चैत १५ गते अन्नपूर्ण पोस्ट्को प्रथम पृष्ठमा समाचार प्रकाशित भएको थियो। उक्त समाचार प्रकाशित भएलगत्तै तत्कालीन उपप्रधान एवं गृहमन्त्री विमलेन्द्र निधिले त्यसप्रति चासो व्यक्त गर्दै नागरिकताका लागि पहल गर्ने प्रतिबद्धता जनाएका थिए। निधिले सुशीललाई नागरिकता दिलाउन गृहसचिवलाई निर्देशन पनि दिएका थिए। त्यसपछि उनलाई नागरिकता दिलाउने प्रक्रिया अघि बढे पनि उपप्रधानमन्त्रीको वरिष्ठतासम्बन्धी विवादले निधिले राजीनामा दिएपछि गृह मन्त्रालय र जिल्ला प्रशासन कार्यालयका कर्मचारीले आवश्यक प्रक्रिया नपुगेको दाबीसहित सुशीललाई नागरिकता दिन नमिल्ने भन्दै फर्काउने गरे। गत साउन १७ गते त्रिपुरेश्वरस्थित दशरथ रंगशालाको निरीक्षण गर्न पुगेका नवनियुक्त युवा तथा खेलकुदमन्त्री राजेन्द्रकुमार केसीलाई सुशीलले आफूले नागरिकता पाउन नसकेको विषयमा जानकारी गराएका थिए। उनको गुनासो सुनेपछि मन्त्री केसीले राखेपका सदस्यसचिव विष्टलाई सुशीलको नागरिकका लागि तत्काल मन्त्रालयमा सिफारिस गर्न निर्देशन दिएका थिए। राखेपको सिफारिसलगत्तै मन्त्रालयले सुशीललाई नागरिकता दिलाइदिन जिल्ला प्रशासन कार्यालयलाई समेत लिखित पत्र पठाए पनि जिल्ला प्रशासन कार्यालयले आवश्यक प्रक्रिया नपुगेको भन्दै दिन मानेन। पटकपटक जिल्ला प्रशासन कार्यालय धाउँदा पनि सुशीलले नागरिकका पाउन नसकेको विषयमा गत साउन १७ गते अन्नपूर्ण पोस्ट्को खेलकुद पृष्ठमा पुनः फलो अप समाचार प्रकाशित भएको थियो। त्यसपछि मन्त्रालय र राखेपसँगै खेलसँग सम्बद्ध अन्य निकाय र खेलाडीले समेत सुशीलको नागरिकताको विषयमा थप चासो देखाएका थिए। पहिले एक्लै जिल्ला प्रशासन धाउँदै आएका सुशीललाई एसियाली खेलकुदका पदक विजेता दीपक महर्जन र बक्सिङका प्रमुख प्रशिक्षक प्रकाश थापामगरले पनि सहयोग गरे। त्यसपछि सुशीलको फाइल पुनः गृह मन्त्रालय पुगेको थियो। गृहले राखेप र सम्बन्धित मन्त्रालयको सिफारिसअनुसार नागरिकता दिन निर्देशन दिएपछि जिल्ला प्रशासन कार्यालयले राखेपका सदस्यसचिव विष्टलाई व्यक्तिगत जमानी राखेर बुधबार सुशीललाई नागरिकता दिएको हो। आफ्ना बुवाआमाको जन्मस्थान र तीन पुस्ता नखुल्दा तथा आमाबुवाको नागरिकता नहुँदा सुशीलले नागरिकता पाउन सकेका थिएनन्।"
भारतीय खेलाडीमाथि आठ वर्षको प्रतिबन्ध,"नयाँदिल्ली: भारतीय एथलेटिक्स खेलाडी प्रियंका पवारमाथि आठ वर्षको प्रतिबन्ध लगाइएको छ । सन् २०१४ को एसियाली खेलकुदको महिला रिले दौडमा स्वर्ण पदक जितेकी प्रियंकालाई प्रतिबन्धित शक्तिवद्र्धक औषधि सेवन (डोपिङ) परीक्षणमा असफल भएपछि आठ वर्षको प्रतिबन्ध लगाइएको हो। उनलाई हैदराबादमा भएको इन्टर स्टेट एथलेटिक्स च्याम्पियनसिपमा प्रतिबन्धित शक्तिवद्र्धक औषधि सेवन गरेको पाइएपछि प्रतिबन्ध लगाइएको हो।सन् २०१६ जुन २८ देखि जुलाई २ तारिखसम्म भएको उक्त प्रतियोगिताका क्रममा प्रियंकाले प्रतिबन्धित शक्तिवद्र्धक औषधि सेवन गरेको पाइएपछि उनीमाथि अस्थायी प्रतिबन्ध लगाइएको थियो। २९ वर्षीया प्रियंका रियो ओलम्पिकमा चार गुणा चार सय मिटर दौडमा छनोट पनि भएकी थिइन् । तर, डोपिङमा मुछिएपछि उनलाई टोलीबाट हटाइएको थियो।प्रियंकालाई भारतको राष्ट्रिय डोपिङ प्रतिरोधी एजेन्सी (नाडा) ले मंगलबार आठ वर्षका लागि प्रतिबन्ध लगाएको हो। नाडाको नियमअनुसार डोपिङमा दुई पटकसम्म संलग्न रहेको पाइएपछि आठ वर्षदेखि आजीवन प्रतिबन्धसम्म लगाउन सक्ने प्रावधान छ । प्रियंका सन् २०११ मा पनि डोपिङ परीक्षणमा असफल भएकी थिइन। दुई वर्षको प्रतिबन्धपछि उनी सन् २०१३ मा पुनः खेलमा फर्किएकी थिइन्। खेलमा फर्किएपछि उनी विभिन्न राष्ट्रिय प्रतियोगिता र इन्चोन एसियाडमा पनि सहभागी भएकी थिइन्।"
सहज प्रतिद्वन्द्वी भुटानमाथि नेपालको शानदार जित,"काठमाडौं : कप्तान दीपेन्द्र सिंह ऐरी र पुर्व कप्तान सन्दीप लामिछानेको उत्कृष्ट बलिङ प्रदर्शनमा नेपाल मलेसियामा जारी एसियाली क्रिकेट काउन्सिल (एसिसी) यू१९ पुर्वीय क्षेत्र क्रिकेटको सेमिफाइनलमा प्रवेश गरेको छ। नेपालले बुधबार भएको आफ्नो दोस्रो खेलमा भुटानलाई ९ विकेटले पराजित गरेको हो। दोस्रो जितसँगै नेपाल प्रतियोगितामा समूह ए को शीर्ष स्थानमा पुगेको छ। नेपालसँगै सेमिफाइनल पुगिसकेको सिंगापुरको समेत समान चार अंक भए पनि रन रेटमा नेपाल शीर्ष स्थानमा पुगेको हो। समूह ए को सुरुवाती दुई खेलमा पराजय भोगेका भुटान र थाइल्यान्ड भने प्रतियोगिताबाट बाहिरिएका छन्। बिहीबार हुने सिंगापुर र नेपालबिचको खेलबाट समूह ए को विजेता टोलीको टुङ्गो लाग्ने छ। समूह चरणको सुरुवाती दुई खेलमा बलिङ र ब्याटिङमा उत्कृष्ट प्रदर्शन जारी राखेको नेपालले यसै बर्ष आयोजना हुने एसिसी यू१९ एसिया कपको छनोट सम्भावना बलियो बनाएको छ। आयोजक मलेसिया फाइनल पुगेको अवस्थामा प्रतियोगिताको शीर्ष दुई टोली यसै बर्ष मलेसियामा आयोजना हुने एसिया कपका लागि छनोट हुने छन्। मलेसिया फाइनल पुग्न नसकेको अवस्थामा प्रतियोगिताको विजेता एक टोली मात्रै एसिया कपका लागि छनोट हुनेछ। क्वाललम्पुर स्थित किनरारा ओभलमा टस जिती पहिले ब्याटिङ सुरु गरेको भुटानलाई दीपेन्द्र र सन्दीपले कसिलो बलिङ गर्दै २८ ओभरमा ५० रनमै समेटेका थिए। नेपालले उक्त लक्ष्य ८३ ओभरमै मात्र एक विकेट गुमाएर भेट्टाएको थियो। नेपाललाई विजयी बनाउन सुरुवाती ब्याट्सम्यान आसिफ शेखले २१ बलमा अबिजित रहदै २३ रनको योगदान दिए। उनले आफ्नो पालीमा तीन चौका प्रहार गरेका थिए। अर्का सुरुवाती ब्याट्सम्यान सन्दीप सुनार २६ बलमा २१ रन जोड्दै आउट हुँदा तेस्रो क्रमका ब्याट्सम्यान अनिल शा चार रनमा अविजित रहे। सन्दीपले तीन तथा अनिलले एक चौका प्रहार गरेका थिए। सन्दीप र आसिफले पहिलो विकेटका लागि ३९ रनको साझेदारी गरेका थिए। त्यसअघि कप्तान दीपेन्द्रले पाँच तथा सन्दीप लामिछानेले चार विकेट लिँदा भुटान अर्ध सतकको योगफलमै समेटिएको थियो। यी दुई खेलाडीले मिलेर नौं विकेट लिदा बाँकी एक विकेट नन्दन यादवले लिएका थिए। आठ ओभर बलिङ गरेका मध्यम गतिका बलर दीपेन्द्रले २३ रन खर्चिएका थिए। जसमा उनले एक चौका पनि दिएका थिए। सात ओभर बलिङ गरेका सन्दीपले भने सात रन मात्रै दिएका थिए। प्रतियोगितामा निक्कै उत्कृष्ट प्रदर्शन गरीरहेका सन्दीप प्रतियोगिताको सर्वाधिक विकेट लिने खेलाडीको सूचीमा पनि अझै अघि छन्। सोमबार थाइल्यान्डविरुद्धको खेलमा सात विकेट लिएका सन्दीपको विकेटको संख्या ११ पुगेको छ। तीन ओभर बलिङ गरेका नन्दनले एक मेडनसहित मात्र तीन रन दिएर विकेट लिएका थिए। भुटानविरुद्ध विकेट लिन नसकेपछि अन्य बलरहरू रोहित कुमार पौडेल, बिक्रम कुमार भुसाल र पवन सर्राफले पनि उत्कृष्ट प्रदर्शन गरेका थिए। तीन ओभर बलिङ गरेका रोहीतले ६ रन मात्रै दिएका थिए भने तीन ओभर नै बलिङ गरेका पवनले एक मेडनसहित चार रन दिएका थिए। पहिलो पटक यू१९ राष्ट्रिय टोलीबाट खेलेका बिक्रमले पनि उत्कृष्ट प्रदर्शन गरे। आफ्नो डेब्यू खेलमै चार ओभर बलिङ गर्ने अवसर पाएका बिक्रमले विकेट लिन त सकेनन्। यद्यपि एक मेडन सहित ६ रन दिएर किफायती बलिङ गरे। सेमिफाइनल समीकरण पूरा नेपालको जितसँगै प्रतियोगिताको सेमिफाइनल समीकरण पनि पूरा भएको छ। नेपालले भुटानलाई पराजित गरेपछि बुधबार मैदान बाहिरै रहेको सिंगापुर सेमफिाइनलमा पुग्यो भने आयोजक मलेसिया र हङकङ समूह बीबाट यस अघि नै अन्तिम चारमा पुगिसकेका थिए। बुधबार समूह बी अन्तर्गत भएको खेलमा म्यानमारले चीनविरुद्ध १० विकेटको भारी अन्तरको जित हात पारेको छ। बायूमास ओभलमा टस जिती पहिले ब्याटिङ गरेको चिन १११ ओभरमा ३२ रनमै समेटिएको थियो। प्रत्युत्तरमा म्यानमारले १२ ओभरमा बिना क्षति लक्ष्य पार गरेको थियो। म्यानमारलाई विजयी बनाउन पेइङ दानुले अबिजित १४ रन जोडे भने चार विकेट समेत लिए। यस्तै सुरुवाती ब्याट्सम्यान स्वान कोकोले २५ रन जोड्दा ना लीन तुनले पनि चार विकेट लिए।"

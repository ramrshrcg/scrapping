शीर्षक,विवरण
काँठ : बत्तीमुनिको अँध्यारो,"काठमाडौंको तारकेश्वर नगरपालिका ४ मंसिरमा पहिलोपटक बैंकिङ क्षेत्रसँग जोडियो। देशको प्रमुख प्रशासनिक निकायबाट केही किलोमिटर टाढा भएर होइन, नगरपालिका घोषणा भएको तीन वर्षपछि मात्र तारकेश्वरका जनताले स्थानीय स्तरमै बैंकिङ सेवा पाउन थालेका हुन्। साविकका साङ्ला, जितपुरफेदी, काभ्रेस्थली, धर्मस्थली, गोलढुंगा, मनमैंजु र फुटुङ गाविस मिलेर बनेको तारकेश्वर एउटा उदाहरण मात्र हो। राजधानी भनिए पनि राजधानीभित्रका धेरै स्थानीय निकायको अवस्था तारकेश्वरको भन्दा कम छैन। सरकारले १६ मंसिर ०७१ मा ६१ नगरपालिका घोषणा गर्दा काठमाडौंं र भक्तपुरलाई गाविसविहीन बनाएको थियो। विनापूर्वाधार नगरपालिकामा बढुवा भएका काठमाडौंका धेरै काँठ क्षेत्रको समस्या आज पनि जस्ताको तस्तै छ। कच्ची सडक, पूर्वाधारविनाको बस्ती विकास मात्र होइन, स्वास्थ्योपचार र शिक्षामा पनि काँठ क्षेत्रले काठमाडौं महानगरपालिका अर्थात् चक्रपथभित्रको काठमाडौंंमा भर पर्ने बाध्यता यथावत् छ। त्यति मात्र हैन, काठमाडौंमा थुप्रिएका सञ्चारमाध्यमको पहुँचसमेत काँठ क्षेत्रमा कमजोर छ। काठमाडौंको जुम्ला ! गत स्थानीय निर्वाचनमा नागार्जुन नगरपालिकाको मतगणना सञ्चारमाध्यममा आएन। मतगणनाको नतिजा थाहा पाउन चक्रपथ अर्थात् सीतापाइलाबाट तीन किलोमिटर माथि रहेको सीताराम माविमा जानुपर्ने बाध्यता धेरैको थियो। नेपालका दुर्गम भनिएका रोल्पा, रुकुम, जुम्ला र हुम्लाका भन्दा काँठ क्षेत्रका पहुँच सञ्चारमाध्यममा समेत कमजोर देखिन्छ। अहिले मिडियामा आएका चुनाव प्रचारप्रसारका सामग्रीमा पनि काँठको स्थान प्रायः शून्य बराबर देखिन्छ। पछिल्लो जनगणनाअनुसार काठमाडौंमा चार लाख ३६ हजार तीन सय ४४ घर संख्या रहेको देखिन्छ। तीमध्ये चक्रपथबाहिर अर्थात् अहिलेको महानगरबाहिर एक लाख ७४ हजार दुई सय ४० घर रहेका छन्। पछिल्लो समयमा बढ्दो बस्ती विकासका कारण चक्रपथ बाहिरको जनसंख्या मात्र होइन, घरसंख्यासमेत बढेको देखिन्छ। योजनाविना बनेका यस्ता बस्ती विकास मात्र होइन, जग्गा प्लटिङको कामले समेत काँठ क्षेत्रको सामाजिक सांस्कृतिक संरचना ध्वस्त बन्दै गएको छ। सहर बन्ने रहरमा काँठ क्षेत्र पिल्सिएको छ। अर्थशास्त्री डा चन्द्रमणि अधिकारी काँठलाई काठमाडौंको एउटा अंगका रूपमा हेरिँदा यो क्षेत्रको विकासको गति कम भएको बताउँछन्। ५० वर्ष पहिले काँठ साँच्चै बत्तीमुनिको अँध्यारो जस्तो थियो। अहिले भने यो बिस्तारै फेरिँदै गएको छ' अधिकारीले भने, काँठको विकासका लागि बाहिरी चक्रपथ निर्माण मुख्य आधार हो। यससँगै जोडिएर आउने विकासका कामले काँठलाई आधुनिक सहरको रूपमा विकास गर्नेछ।' आगामी चुनावपछि बाहिरी चक्रपथको काम थालिने सहरी विकासमन्त्री दिलनाथ गिरीले बताए। उनले भने, यसका लागि सम्पूर्ण तयारी पूरा भइसकेको छ।' आर्थिक वर्ष ०५५०५६ मा बाहिरी चक्रपथको अवधारणा अगाडि सारिएको थियो। आव ०६२०६३ को बजेट वक्तव्यमा समावेश यो आयोजनासँगै उपत्यकाका तीनै जिल्लाका काँठ क्षेत्रमा व्यवस्थित बस्ती बसाल्ने सरकारी योजना छ। ७१३ किमिको यस्तो बाहिरी चक्रपथ निर्माणका लागि करिब ७२ अर्ब खर्च लाग्नेछ। अर्थशास्त्री अधिकारी दलहरूले काँठ क्षेत्रको विषयलाई सहरी क्षेत्रलाई भन्दा कम चासो दिएको बताउँछन्। उनी भन्छन्, काँठका जनताले पनि सामूहिक रूपमा विकासको माग गर्न सकेनन्। दलले पनि यो क्षेत्रलाई चासो दिएनन्। बदलिएको परिवेशमा अब काँठ क्षेत्रको विकास स्थानीय निकाय वा प्रदेशले हेर्नुपर्छ।' अप्ठ्यारो बाटो काँठको जीवन पहिलेजस्तो छैन। बढ्दो अव्यवस्थित बस्ती विकासले काँठका परम्परा हराउँदै गएका छन्। परम्परागत रूपमा खेतीका लागि खर्पन बोकेर घरखेत गर्ने ज्यापु हराउँदैछन्। उनीहरूले पुर्खादेखि कर्मथलो बनाउँदै आएको खेत बिस्तारै कंक्रिट जंगलमा परिणत हुँदै गएको देखिन्छ। काँठ निर्माणको काम कतिसम्म तीव्र छ भन्ने कुरा चक्रपथ एक फन्को लगाउँदा अनुमान गर्न सकिन्छ। चक्रपथको छेउछाउ मात्र होइन, चक्रपथबाट बाहिर जाने हरेक बाटोमा निर्माण सामग्रीसम्बन्धी पसल देख्न पाइन्छ। बालुवा गिटीको थुप्रोले आधा बाटो छेकेको पाइन्छ, गठेमंगलमा चोकमा ठड्याइने तीतेपातीका बुख्याचाजस्तै। निर्माण सामग्री डिलर एसोसिएसनका अध्यक्ष माणिकरत्न तुलाधर चक्रपथबाहिर ठूलाठूला निर्माण परियोजना भएको बताउँछन्। उनी भन्छन्, चक्रपथबाहिर बढ्दो निर्माण सामग्रीको मागलाई ध्यानमा राखेर चक्रपथभित्रका पसल पनि बाहिर गएका हुन्। अर्कोतर्फ निर्माणको काम चक्रपथ बाहिर बढी मात्रामा भएकाले यस्ता सामानको माग पनि राम्रो छ।' तुलाधरको अनुभवमा चक्रपथ बनेपछि चक्रपथछेउछाउमा निर्माण सामग्रीका पसल खोल्ने काम सुरु भएको हो। त्योभन्दा पहिले चक्रपथबाहिर लगभग खाली थियो', उनले भने, निर्माणको काम नगण्य मात्रामा हुन्थे। अलिअलि सामान सहरका भित्री भागमा रहेका पसलबाट जाने गर्दथ्यो।' मान्छे भन्छन्, काँठ सहर बन्न सक्दैन, सहर काँठ बन्न सक्दैन।' हरेक सहरको वरपर काँठ हुन्छ। अर्थात् सहर बन्न नसकेको तर सहरको रमझमबाट जोगिन पनि नसकेको बस्ती नै काँठ हो। काँठको दुई सम्भावना समानान्तर रूपमा हुन्छन्। पहिलो हो सहरलाई आवश्यक सामान उत्पादन गर्ने। सहरमा उद्योगधन्दा, कलकारखाना चलाउन विभिन्न सरकारी झन्झट व्यहोर्नुपर्छ। वातावरणको कारण देखाएर सहरभित्र उद्योगधन्दा चलाउन असहज हुन्छ। अर्कोतर्फ कतिपय उद्योग ठाउँ अभावकै कारण सहरमा अटाउँदैनन्। काँठले यी दुवै सम्भावनालाई प्रयोग गरेर समृद्धिको बाटो तय गर्न पनि सक्छ। सहरको स्रोत काठमाडौंको काँठले आज पनि तरकारी, पानी र दूध सहरी क्षेत्रलाई बेच्दै आएको छ। खासगरी साग, काउली, गाँजर, मुला जस्ता मौसमी तरकारी मात्र होइन, ग्रिनहाउसमा सबै मौसममा खेती गर्न सकिने गोलभेँडा पनि काँठकै उपहार हो। यतिले मात्र नपुगेर सहरले खाने कुखुराको मासु, अन्डा र च्याउ आपूर्तिमा काँठ सहभागी हुँदै आएको छ। काँठको अर्को बास्नादार उत्पादन फूल पनि हो। तिहारमा काठमाडौंका सडकमा भेटिने सयपत्री र मखमली धेरै हदसम्म काँठका उत्पादन हुन्। पछिल्लो समयमा सप्ताहन्त मनाउनेले पनि काँठलाई रोज्ने गरेका छन्। काठमाडौं क्षेत्र नम्बर ९ ख' का प्रदेशसभा उम्मेदवार धर्मराज गौतमले काँठलाई कृषिमा आत्मनिर्भर बनाउने योजना अघि सारेका छन्। उनी भन्छन्, काँठको सम्भावना तरकारीलगायत कृषिजन्य अनाज उत्पादनमा छ। निर्वाहमुखी खेतीका कारण कृषिबाट फाइदा लिन सकिएको छैन। यसलाई कृषि तालिम केन्द्र सञ्चालन गरेर कृषिलाई व्यावसायिक बनाउनेछौं।' काठमाडौंको कोलाहलबाट केहीबेर यात्रा गर्नेबित्तिकै पुगिने काँठ क्षेत्रको सुन्दरताले धेरैलाई तान्दै आएको छ। काँठमा रहेको हरियाली मात्र हैन, यहाँका खोलानाला, कृषि र गाउँले परिवेशले मान्छेहरूलाई भुलाउँछ। तर यति हुँदाहुँदै पनि केन्द्रको काँठ' किन पछि परेको छ ? सोचनीय विषय हो यो। सरसर्ति हेर्दा काँठ क्षेत्रले अहिलेसम्म आफ्ना सम्भावनाको प्रयोग योजनाबद्ध रूपमा गर्न सकेन। सम्भावनाभन्दा काँठले उपभोगको बाटो रोज्यो। अर्थात् हरेक अन्य सहरका बाहिर रहेका बस्तीले झैं काठमाडौंको काँठले पनि उही पारा पछ्यायो। नेपाल एसोसिएसन अफ टुर एन्ड ट्राभल एसोसिएसन नाटाका अध्यक्ष मधुसूदन आचार्य काँठ क्षेत्रमा पर्यटन विकासको सम्भावना भए पनि पूर्वाधार नभएको बताउँछन्। उनले भने, हामीले अहिले काँठ क्षेत्रमा दुईदेखि ६ दिनसम्मको पर्यटक प्याकेज बनाउन थालेका छौं। धुलो बाटोका कारण यो क्षेत्रमा पर्यटक जानै मन पराउँदैनन्। पूर्वाधार विकास गर्ने हो भने काँठ क्षेत्रले पर्यटकबाट राम्रो आम्दानी गर्न सक्छ।' आयातीत संस्कृतिको रजगज काँठको एउटा नराम्रो पक्ष सम्भावनाको अधिक प्रयोगभन्दा बाहिरबाट आयातीत संस्कृतिमा भुल्नु हो। उससँग पर्याप्त मौलिक संस्कृति, परम्परा र सभ्यता नभएको होइन, तर काँठले त्यसलाई जोगाउने प्रयत्न गरेको छैन। अहिले गुन्दु्रकको अचारसँग मकै, च्युरा र भटमासको खाजा खाने मानिस काँठ क्षेत्रमा बिरलै भेटिन्छन्। घरमा फलेका स्वस्थ परम्परागत खाजको ठाउँमा चाउचाउ र चाउमिनले लिएको छ। काँठमा उत्पादन हुने मकैको प्रयोजन कम भएको छ। कोदो बिरलै खेती गरिन्छ। टाइचिन धानलाई वर्णसंकरले बिस्तारै विस्थापन गर्दैछ। अर्कोतर्फ मौलाएको प्लटिङ र घरजग्गा व्ययसायले उब्जाउयोग्य जमिन त्यसै पनि सक्दैछ। उपभोक्तावादी संस्कृतिमा गाँजिएको काँठ चुनावका बेला सक्रिय देखिन्छ, तर दलहरूले यसको विकासभन्दा भोट बैंक' को रूपमा पञ्चायतकालदेखि प्रयोग गर्दै आएका छन्। राजधानीको घेरा' लाई उपभोग गर्न प्रजातन्त्र र गणतन्त्र किन छुट्थ्यो ? सहर जानेको लर्को काठमाडौंमा सन् १९८० तिर साइकल देखिन थाल्यो। सुरुमा उच्च वर्गकाले प्रयोग गर्ने साइकल बिस्तारै मध्यमवर्गमा झर्यो। चक्रपथ बन्नुभन्दा पहिला काँठ क्षेत्रमा घरभन्दा बढी नर्कटका झाडी र खेत देखिन्थ्यो। चक्रपथले काँठको जीवनलाई केही हदसम्म बाहिर ल्यायो। रोजगारका लागि काँठका मानिस सहर आउने पुरानो चलन हो। मन्त्रालय, संस्थानलगायतका सरकारी अड्डामा काँठका मानिसले सहायक स्तरसम्म (पियन) को जागिर पाउँथे। आधा शतकअघि यस क्षेत्रमा विद्यालय थिएनन्। जसका कारण यहाँका मान्छेले शिक्षित हुने अवसर पनि सहजै पाएनन्। त्यसो हुँदा सहायक स्तरको भन्दा माथिल्लो जागिरमा काँठवासीले आशा पनि गर्न सक्दैनथे। अलि राम्रो गर्नेले सरकारी गाडी चलाउन पाउँथे। गाडी चलाउनेको काँठमा बेग्लै इज्जत थियो। उतिखेर जागिर खान पैदलै जानुपथ्र्यो। काठमाडौंमा साइकल भित्रेपछि सबैजसो जागिरेको सजिलो साधन साइकल भयो। त्यतिबेला काँठबाट सहरमा जागिरका लागि जाने धेरेजसो व्यक्ति सानसँग साइकल चढेर जाने गरेको कीर्तिपुर पाँगाका रमेश महर्जन बताउँछन्। उनी भन्छन्, अहिलेजस्तो गाडी चल्दैनथ्यो। हिँडेर जानुभन्दा साइकल चढेर जान सजिलो हुन्थ्यो। त्यतिबेला आजको जस्तो मोटरसाइकल र कारको प्रचलन थिएन।' पञ्चायतका अन्तिम वर्षहरू अर्थात् सन् १९९० सम्म पनि चक्रपथमा जोडिएका काँठ छिर्ने नाकाहरू बिहान र बेलुका साइकलको लर्को लाग्थ्यो। खेतको आलीमा हिँडाएर र त्यो नहुँदा काँधैमा बोकेरै आफ्नो साइकल सडकसम्म पुर्याउने जमर्को गरिरहेका हुन्थे जागिरेहरू। प्रजातन्त्रको स्थापनापछि खासगरी माओवादीले सशस्त्र द्वन्द्व थालेपछि काँठ क्षेत्रमा जग्गा किनबेचको प्रचलन चल्यो। जग्गा बिक्न थालेपछि काँठ क्षेत्रका धेरै मानिसले साइकल छोडे। सजिलोका लागि धेरैले मोटरसाइकल रोजे। खासगरी तराई आन्दोलनपछि काँठको जग्गा नसोचेको भाउमा बिक्न थाल्यो। मोटरसाइकल चढ्नेहरूले अब बिस्तारै कारमा रुचि देखाए। ग्गाको जगजग ! निर्वाचित भएपछि नागार्जुन नगरपालिकाका मेयर मोहन बस्नेतले एक अवसरमा खुलेरै भने, पहिले गाविस अध्यक्षबाट निवर्तमान भएपछि जग्गाको कारोबार थालें। जग्गा कारोबारबाट पैसा कमाइयो। अब समाज सेवा गर्ने हो।' काँठ क्षेत्रका धेरैको जीवन बस्नेतले भनेजस्तै जग्गाले उचालेको हो। केही वर्ष पहिलासम्म चार आना बेच्दा एउटा मोटरसाइकल किन्न धौधौ पर्ने काठको जग्गा अहिले एकै आनाले कार आउनेसमेत भएको छ। सहरीकरण बढ्दो छ, तर पूर्वाधारसहितको सहरका रूपमा काँठ क्षेत्रलाई विकास गर्नु छ। मेरो क्षेत्रमा प्राविधिक शिक्षा र पर्यटकीय पूर्वाधार निर्माणमा जोड दिएको छु।' केशवप्रसाद पोखरेल, प्रदेशसभाका उम्मेदवार, काठमाडौं ९ ख' काँठको सम्भावना तरकारीलगायत कृषिजन्य अनाज उत्पादनमा छ। निर्वाहमुखी खेतीका कारण कृषिबाट फाइदा लिन सकिएको छैन। यसलाई कृषि तालिम केन्द्र सञ्चालन गरेर कृषिलाई व्यावसायिक बनाउनेछौं। धर्मराज गौतम, प्रदेशसभा उम्मेदवार, काठमाडौं क्षेत्र नम्बर ९ ख' ५० वर्ष पहिले काँठ साँच्चै बत्तीमुनिको अँध्यारो जस्तो थियो। अहिले भने यो बिस्तारै फेरिँदै गएको छ।डा चन्द्रमणि अधिकारी, अर्थशास्त्री काँठका सबै क्षेत्रमा समस्या छन्। भर्खरभर्खर नगरको संरचना बन्न थालेकाले समस्या थुप्रिएका हुन्। हामी समाधानको प्रयासमा छौं।' घनश्याम गिरी, प्रमुख, चन्द्रगिरि नगरपालिकाटिप्पणी काठको जग्गालाई अप्राकृतिक रूपमा बढाउने काम हाउजिङ कम्पनी र जग्गा व्यवसायीले गरेका हुन्। अहिले पनि हाउजिङको ठूलो लगानी काँठ क्षेत्रमै छ। तामझामका साथ घरजग्गाको विज्ञापन गरेर यस्ता हाउजिङ कम्पनीले धेरैलाई काँठ क्षेत्रमा तान्ने गरेका छन्। हाउजिङ हेर्न गएका कतिपय ग्राहकले वरिपरिको जग्गा भनेजति मूल्यमा किन्ने भएकाले काठ क्षेत्रमा जग्गाको मूल्य छोइनसक्नु भएको छ। यहाँ जग्गा कति महँगिएको छ भन्ने एउटै उदाहरणबाट प्रस्टिन्छ : गोकर्णेश्वर नगरपालिकाका प्रमुख सन्तोष चालिसे ठेक्का लागेको सरकारी बाटोसमेत मुआब्जा विवादले बनाउन नसकिएको बताउँछन्। उनी भन्छन्, कसैले एक इन्च पनि जग्गा दिन चाहँदैन। जग्गाका कारण ठेक्का लागे पनि काम गर्नै सकिएन।' जग्गा किचलोका कारण नगरपालिकाले बाटोको मापदण्ड तोके पनि लागू हुन सकेको छैन। यसो हुँदा पनि काँठ क्षेत्रमा हरेक दिन बस्ती विकासको गति बढेको छ। यससँगै बिहान सहर जाने र बेलुका सहरबाट फर्किनेको भित्री काँठका साँघुरा सडकमा भीड नै लाग्छ। बिहान सहर आउने र बेलुका गाउँ' फर्किने प्रचलन काँठमा कायमै छ। साझा समस्या गत स्थानीय निर्वाचनमा नागार्जुन नगरपालिकाका मेयरका उम्मेदवार कृष्णहरि खत्रीले एक घर, एक धारा' को नीति अगाडि सारे। उनी चुनावी अभियानमा सबै घरमा खानेपानीको धारा पुर्याउने वाचाका साथ मतदाताका बीचमा गए। नागार्जुन मात्र हैन, काँठ क्षेत्रमा रहेका सबैजसो नगरपालिकाको साझा समस्या हो खानेपानी। चन्द्रागिरि नगरपालिकाले चालु आवको बजेटमा २१ आयोजना नै खानेपानीसँग सम्बन्धित छन्। खानेपानीको अलावा सडक र ढल व्यवस्थापन काँठको अर्को साझा समस्या हो। यहाँ भएका सबैजसो सडक हिउँदमा धुलो र वर्षामा हिलोका कारण हिँडिनसक्नु हुन्छन्। चन्द्रगिरि नगरपालिकाका प्रमुख घनश्याम गिरी पानी, ढल, बाटो र फोहोर व्यवस्थापन काँठको साझा समस्या भएको बताउँछन्। उनी भन्छन्, काँठका सबै क्षेत्रमा समस्या छन्। भर्खरभर्खर नगरको संरचना बन्न थालेकाले समस्या थुप्रिएका हुन्। हामी समाधानको प्रयासमा छौं।' काठमाडौंमा पानी आपूर्ति गर्दै आएको सुन्दरीजललाई समेत समेटेर बनेको गोकर्णेश्वर नगरपालिकामा पनि पानी समस्या विकराल रूपमा देखा परेको छ। नगरपालिकामा समस्या नै समस्या भएको सन्तोष चालिसेले बताए। उनले भने, एउटा समस्या भएको भए पो समाधान हुन सक्थ्यो। समस्या नै समस्या छन्। कसरी समाधान गर्ने ? काठमाडौं उपत्यकामा देखिएको पानीको दीर्घकालीन समाधानको लागि मेलम्ची खानेपानीको अवधारणा अगाडि सारिएको हो। दुई दशकको चर्चापछि आउँदो वर्षदेखि काठमाडौंमा आउने मेलम्चीको पानी पहिलो चरणमा चक्रपथ बाहिरका जनताले भने प्रयोग गर्न पाउनै छैनन्। काठमाडौं, भक्तपुर र कीर्तिपुर नगरपालिकाका सहरी क्षेत्रमा मात्र पहिलो चरणको पानी वितरण हुने मेलम्ची खानेपानी आयोजनाका सिनियर डिभिजन इन्जिनियर राजेन्द्रप्रसाद पन्तले बताए। उनले भने, दोस्रो चरण अर्थात् सन् १९२१ पछि मात्र मेलम्चीको पानी चक्रपथ बाहिर बाँड्न सकिएला।' सरकारले डिप बोरिङ' खनेर भूमिगत पानीमा प्रतिबन्ध लगाए पनि काँठ क्षेत्रमा अहिले भूमिगत पानीको दोहोन तीव्र गतिमा हुने गरेको छ। पानीको बढ्दो मागलाई पूरा गर्न डिप बोरिङको विकल्प नभएको चन्द्रगिरि नगरपालिकाका प्रमुख गिरीको धारणा छ। उनले भने, हामीले डिप बोरिङको माध्यमबाट सबैभन्दा ठूलो समस्या समाधानको प्रयास गरेका छौं।' काँठ क्षेत्रमा पानीको हाहाकार भए पनि काठमाडौंंमा भएका धेरैजसो खानेपानी अर्थात् बोतल बन्द' पानी उद्योग यही क्षेत्रमा रहेका छन्। नेपाल बोतल वाटर इन्डस्ट्रिज एसोसिएसनका अध्यक्ष सुवास भण्डारी काठमाडौंंमा खपत हुने बोतल बन्द पानी काँठबाटै आउने गरेको बताए। उनले भने हामीले मात्रै हरेक दिन २५ लाख लिटरको हाराहारीमा जार र बोतल पानी उत्पादन गर्दै आएको छौं। चक्रपथबाहिर अर्थात् काँठ क्षेत्रमा रहेका उद्योगले उत्पादन गरेको पानीको प्रमुख बजार भने चक्रपथभित्रको क्षेत्र हो।' भण्डारीका अनुसार भूमिगत पानी, धाराको पानी र ट्यांकरबाट ल्याइएको पानी प्रयोग गरेर यस्ता उद्योग सञ्चालन हुँदै आएका छन्। गोदावरी, शिवपुरी र मातातीर्थतिरका उद्योगले बोतल बन्द पानीका लागि धारा र मूलको पानी प्रयोग गर्छन् भने जोरपाटी, गोंगबु, चाबहिल, सीतापाइला क्षेत्रका उद्योगले भूमिगत पानी प्रशोधन गर्दै आएका छन्। घाट र पानीका कुरा बढ्दो सहरीकरणका कारण फोहोर व्यवस्थापनको काम हुन नसकेका कारण काँठ क्षेत्रमा खोलाहरू बिस्तारै ढलमा परिणत हुन थालेका छन्। विष्णुमती, मनमती र मनहरा जस्ता खोलामा सफा पानी बग्न छोडिसकेको छ। आजभन्दा २० वर्ष पहिला यही खोलाको पानी खान्थ्यौं' रामकोटका अशोक श्रेष्ठ मनमती खोला देखाउँदै भन्छन्, अहिले खोलाको पानी छुन पनि घिन लाग्ने भएको छ।' प्रदूषणका कारण काठ क्षेत्रका खोलाले जैविक विविधता नास भएको मात्र होइन, खोला किनारामा भएका परम्परागत घाटसमेत प्रभावित बनेका छन्। काँठमा बसोवास गर्ने नेवार समुदायका परम्परागत घाट यिनै खोलाछेउमा छन्। घाटैका वरपर बस्ती भएकाले अब लास जलाउनसमेत कठिन भएको बताउँछन् कीर्तिपुर पाँगाका मोहन महर्जन। भन्छन्, खोला त फोहोर भयो भयो, घाटमा मान्छे जलाउन डर लाग्ने अवस्था आयो। घाटैनजिक घर बनाएको छ। हामीले लास जलाउँदा उल्टो गाली गर्छन्।' काठमाडौं ९ ख' बाट प्रदेशसभाका उम्मेदवार बनेका केशवप्रसाद पोखरेल शिक्षा र स्वास्थ्य काँठ क्षेत्रको साझा समस्या भएको बताउँछन्। उनी भन्छन्, सहरीकरण बढ्दो छ, तर पूर्वाधारसहितको सहरका रूपमा काँठ क्षेत्रलाई विकास गर्नु छ। मेरो क्षेत्रमा प्राविधिक शिक्षा र पर्यटकीय पूर्वाधार निर्माणमा जोड दिएको छु।'"
"८८ केजी सुन प्रकरण : चोखिएका प्रहरी, फसेका चालक","रसुवागढी नाका हुँदै चीनबाट अवैधरूपमा काठमाडौं भित्र्याइएको ४३ करोड रुपैयाँ बराबरको ८८ केजी सुन प्रकरणमा सशस्त्र प्रहरी र नेपाल प्रहरीको मिलेमतो रहेको गाडी चालकहरूले दाबी गरेका छन्। सुन भित्र्याउन संलग्न गिरोहका मुख्य नाइके चिनियाँ नागरिकलाई रसुवागढीस्थित भन्सार सुरक्षा बेस टिमुरेमा भीआईपी कक्षमा राखेर सशस्त्र प्रहरीले तस्करीमा समन्वय गरेको उनीहरूको जिकिर छ। सुन तस्करीका मुख्य योजनाकार चिनियाँ नागरिकहरूलाई प्रहरीकै मिलेमतोमा भगाइएको चालकहरूको आरोप छ। ठमेलस्थित काठमाडौं होटेल वन' का सञ्चालक वान विई मिङ र याङ वेन विङलाई प्रहरीले भगाएको गाडी चालक मनोज अधिकारीले बताए। दुई महिनादेखि चिनियाँ नागरिक मिङको निजी चालकका रूपमा काम गर्दै आएका अधिकारी भन्छन्, मलाई पक्राउ गर्नेबित्तिकै ठमेलको होटेलमा साहु सुतिरहनुभएको छ, देखाइदिन्छु भनी पटकपटकभन्दा पनि पक्राउ गर्न प्रहरी गएन। उल्टै प्रहरीले हामीलाई साहु चाहिएको होइन, तँ चुपचाप हिँड् भन्दै कुटपिटसमेत गरे।' चालक अधिकारी आफूलाई फसाइएको बताउँछन्। काठमाडौं होटेल वन' का प्रबन्धक अशोक कुँवरले अचानक बोलाएर आफू टाढै बसी चाबी दिएपछि गाडी स्टार्ट गर्न लाग्दा सादा पोसाकमा रहेका प्रहरीले पक्राउ गरेको उनी बताउछँन्। उनले स्टार्ट गर्न लाग्दा बा १७ च ६४२७ नम्बरको टाटा सफारी गाडीमा ८८ केजी सुन बरामद भएको थियो। गत भदौ १९ गते राति दुई बजे क्षेत्रपाटीमा पार्किङ गरिराखेको सो गाडीको पछाडिको दुवै साइडलाइटभित्र, पछाडिको डिकीमुनि र भित्र बनाइएको बक्समा बिस्कुट आकारको सुन फेला परेको थियो। क्षेत्रपाटीमा एक चिनियाँ होटेलअगाडि पार्किङ गरिराखेको गाडी होटेलमा ल्याउन काठमाडौं होटेल वनका प्रबन्धक कुँवरले आदेश दिएका दिए। तर प्रहरीले आदेश दिएका कुँवरलाई प्रतिवादी बनाएको छैन। मलाई पक्राउ गरेको नौ घन्टापछि बल्ल तेरो साहु कहाँ छ देखा ? ' भन्दै प्रहरीले ठमेलमा लिएर गयो।' चालक अधिकारीले अन्नपूर्णसँग भने, काम गरिखाने व्यक्ति हुँ। मलाई होइन साहुलाई समात्नुस् भन्नेबित्तिकै प्रहरी सक्रिय भएको भए साहुलाई सुतेकै अवस्थामा पक्रिन सक्थ्यो। जानकारी दिनेबित्तिकै साहुलाई पक्रन नजानुले प्रहरीको मिलेमतो भएको प्रस्ट हुँदैन र ? ' प्रहरीको दुई महिना लामो अनुसन्धानमा उक्त सुनको मालिक मिङ दम्पती रहेको देखिएको छ, तर उनीहरूलाई कसैले परिचालन गरेको हुन सक्ने शंका गरे पनि प्रहरीले त्यसको कुनै सुइँको पाउन सकेको छैन। मिङ दम्पतीले ठमेलको ज्याठामा काठमाडौं वन होटेल सञ्चालन गर्दै आएका थिए। संगठित अपराध भएकाले ठूलै समूहको योजनाबद्ध मिलेमतो रहेको अनुसन्धानमा संलग्न प्रहरी अधिकृतहरू बताउँछन्। मिङको स्वामित्वमा रहेको बा १७ च ६४२७ नम्बरको टाटा सफारी गाडीका चालक अधिकारी भन्छन्, भदौ १९ गते रातिराति दुई बजे समात्नेबित्तिकै सबै बताएको थिएँ। तर नौ घन्टापछि मात्र मलाई साहु कहाँ छ देखा ? ' भन्दै होटेलमा लगे, सोधपुछ गरे।' बिहान ११ बजेतिर मात्र प्रहरी मिङको लगानी रहेको काठमाडौं वन होटेल गएका थिए। जिल्ला अदालतको आदेशपछि चालक अधिकारी पुर्पक्षका लागि थुनामा छन्। पक्राउ परेका व्यवसायी मानबहादुर तामाङ रहस्यमय र योजनाबद्ध ढंगले नै ठूलो परिमाणमा सुन ल्याइएको बताउँछन्। अदालतले पाँच लाख धरौटी मागेपछि बुझाएर छुट्ने तयारीमा रहेका तामाङ भन्छन्, गाडी चालकले मलाई होइन, मालिकलाई समाउनुस् भन्दै रोइकराई गर्दा पनि प्रहरी सुन्दैनन् भने अरू कुरा आफैं बुझ्नुस्। सुन मालिक भगाएपछि बल्ल चालकलाई लिएर प्रहरी होटेलमा खोज्न गएको छ।' कांग्रेसबाट रसुवा प्रदेश सभा क्षेत्र नम्बर २ बाट समानुपातिकतर्फ उम्मेदवारमा सिफारिस भएका तामाङबाट जिल्ला अदालतले पाँच लाख धरौटी माग गरेको छ। बरामद भएको सुनका मालिक पान विमिङ, यान वेङविङसँग उनको सम्पर्क हुने गरेको थियो। उनी नेपालचीन केरुङ व्यापार संघका अध्यक्षसमेत हुन्। सुन भित्र्याउने योजनामा सशस्त्र प्रहरीले सहयोग गरेको अर्का चालक दम्बा सान्डु तामाङले बताएका छन्। सशस्त्र प्रहरीले सुन बरामद हुनु चार दिनअघि भदौ १५ गते नै सीमापार चीनतर्फ लैजान आदेश दिएका थिए। उनले अदालतमा गरेको बयान भनेका छन्, मेरो पेसा यही हो। पैसा आउने भएपछि पार गराइदिन्छु भनी सशस्त्र प्रहरीकै चेकपोस्टभित्र रहेको भीआईपी बस्ने स्थानमा बसेका चाइनिज नागरिकसँग भेट गराइदिएका थिए।' ती चिनियाँ नागरिकले गाडी चालक तामाङलाई एक हजार नेपाली रुपैयाँ दिएका थिए। गाडीको टायर धुनका लागि २० युआन दिएपछि उनले सशस्त्र प्रहरी र नेपाल प्रहरीको चेकपोस्ट हुँदै इन्ट्री गराएर सीमा पार पुर्याएका थिए। रित्तो गाडी सीमापार लगेर पछि ८८ केजी सुनसहित काठमाडौं ल्याइएको हो। ३२ वर्षीय तामाङ पनि जिल्ला अदालतको आदेशपछि थुनामा परेका छन्। प्रहरीले भन्सार सुरक्षा बेस टिमुरेमा कार्यरत प्रहरी सहायक निरीक्षक राजनप्रसाद नेपाल, सहायक हबल्दार प्रकाश न्यौपाने, जवान जयबहादुर तामाङ र सरिता खतिवडासँग सोधपुछ गरेको थियो। उनीहरूले भदौ १५ गते दिउँसो तीन बजे उक्त गाडीको इन्ट्री गरेको स्वीकार गरेका छन्। आफूहरूले ड्युटी गर्ने पोस्टमा भीआईपी बस्ने पोस्ट नभएको उल्लेख गर्दै तस्करी भएको सुन पास गराउने कार्यमा आफ्नो संलग्नता नभएको दाबी गरेका छन्। सामान्य खालको प्रतीक्षालय भएको र पत्रपत्रिकाबाट घटनाबारे थाहा पाएको जानकारी उनीहरूले बताएका छन्। चीनतिरबाट गाडी नेपाल ल्याउँदा वा लैजाँदा अनिवार्य चेकजाँच गर्नुपर्दछ, तर ८८ केजी सुन ल्याउँदा किन चेकजाँच भएन ? यो प्रश्नको जवाफ सशस्त्र प्रहरीले दिन नसकेको अनुसन्धानमा संलग्न एक प्रहरी अधिकृतले बताए। महानगरीय प्रहरीपरिसरका प्रवक्ता एसपी रामदत्त जोशी सशस्त्र प्रहरीको कुनै भूमिका नरहेको दाबी गर्छन्। भन्छन्, हाम्रो अनुसन्धानमा सशस्त्र प्रहरीले केही गरेको छैन। सुन तस्करीमा संलग्न रहेको पाइएको भए त प्रतिवादी बनाएर मुद्दा दायर भइहाल्थ्यो नि।' तर अनुसन्धानमा संलग्न अर्का प्रहरी अधिकृत भने सशस्त्र प्रहरीको संलग्नता रहेको स्वीकार गर्छन्। भन्छन्, सुरक्षा निकायकै व्यक्तिलाई प्रतिवादी बनाउँदा जनमानसमा नकारात्मक सन्देश जाला भनेर पनि बढी खोजबिन गरिएन।' उनले सुनका मालिक मिङलाई नै सशस्त्र प्रहरीले भीआईपीसरहको व्यवहार गरेको उनले दाबी गरे। भने, अहिलेसम्मको अनुसन्धानले सशस्त्र प्रहरीले सुनका मालिक मिङसँग भेटघाट भएको देखिएको छ, तर लहरो तान्दा पहरो गर्जन्छ कि भनेर विस्तृत अनुसन्धान गर्न लागिएन।' अर्का चालक दीलिप खड्काले पनि सुन तस्करीमा सशस्त्र प्रहरीले सहयोग गरेको खुलाएका छन्। उनले चीनबाट उक्त सुनवाहक गाडी चलाएर सशस्त्र प्रहरीको गेटसम्म ल्याएर छोडेको बयान दिएका छन्। एक चिनियाँ नागरिकले सीमापार लगिदेऊ भन्दै दुई हजार पाँच सय रुपैयाँ दिएपछि आफूले वारि ल्याइदिएको उनले बताएका छन्। अदालतको आदेशपछि २९ वर्षीय गाडी चालक खड्का पनि थुनामा परेका छन्। प्रतिवादीका तर्फबाट शुक्रबार अदालतमा बहस गर्दै कानुन व्यवसायीले सशस्त्र र नेपाल प्रहरीको संलग्नता रहेकाले अनुसन्धानको दायरामा ल्याउनुपर्ने जिकिर गरेका थिए। अधिवक्ता मनोहर लामिछानेले २२ वटा नाका हुँदै सुन भित्रिएको छ। सुरक्षार्थ खटिएका प्रहरीले के हेरे ? ' भन्दै प्रश्न गरेका थिए। उनले नेपाल प्रहरी र सशस्त्र प्रहरीलाई पनि कारबाहीको दायरामा ल्याउनुपर्ने जिकिर गरेका थिए। परिसरका एसपी जोशी सुन तस्करीमा संलग्न छन् कि भनेर सशस्त्र प्रहरीका तल्ला तहका सुरक्षाकर्मीसँग सोधपुछ गरेको बताउँछन्। चारजना चिनियाँ खोइ ? प्रहरीले अनुसन्धानमा सुन तस्करीमा चारजना चिनियाँ नागरिकको संलग्नता रहेको देखिन्छ। तर मिङ दम्पतीबाहेकका दुई चिनियाँ नागरिकका विषयमा प्रहरीले चासो राखेको छैन। मिङका अलावा सुन तस्करीमा क्षेत्रपाटीमा रहेको ज्याङ ज्याउ होटेलका मालिक झ्याङ होङ ल्याङको समेत संलग्नता रहेको देखिन्छ। प्रहरीले पक्राउ गरेको भनिएको गाडी उनको होटेलअगाडि पार्किङ गरी राखिएको थियो। अर्का चिनियाँ नागरिकले केरुङमा बसेर गाडी पासको व्यवस्था गरेका थिए। गाडीका चालक तामाङलाई उनैले नेपाली एक हजार र गाडी धुन २० युआन दिएका थिए। उनी सशस्त्र प्रहरीको भीआईपी कक्षमा आरामले बसेका थिए। तस्करी गरिएको सुनका मालिक मिङ दम्पती होटेलमा सुतेको थाहा पाएनौं। गाडी चालकले कथा बुनेका हुन्। विस्तृत कुरा महानगरीय प्रहरीपरिसरबाट बुझ्नुस्।' दिवस लोहनी, प्रमुख एसएसपी, महानगरीय अपराध महाशाखा डिटेलमा बोल्न मिल्दैन। रवीन्द्रबहादुर धानुक, प्रमुख एसएसपी, महानगरीय प्रहरी परिसर आन्तरिक बजारको माग अध्ययन नगरी कोटा प्रणाली गर्दा समस्या भइरहेको र यसले तस्करलाई प्र श्रय दिइरहेको छ। भारतमा मागअनुसार आपूर्ति नभएकाले तस्करी बढेको छ। तेजरत्न शाक्य, पूर्व अध्यक्ष, सुनचाँदी व्यवसायी संघ मलाई होइन साहुलाई समात्नुस् भन्नेबित्तिकै प्रहरी सक्रिय भएको भए साहुलाई सुतेकै अवस्थामा पक्रिन सक्थ्यो। जानकारी दिनेबित्तिकै साहुलाई पक्रन नजानुले प्रहरीको मिलेमतो भएको प्रस्ट हुँदैन र ? मनोज अधिकारी, गाडी चालक, बा १७ च ६४२७, टाटा सफारी तर प्रहरीले भने तीनजना चिनियाँ नागकिरलाई मात्र प्रतिवादी बनाएर मुद्दा दायर गरेको छ। अनुसन्धानमा संलग्न प्रहरी भन्छन्, सशस्त्रको भीआईपी कक्षमा बस्ने व्यक्ति मिङ नै हो जस्तो लाग्यो, त्यही भएर तीनजनालाई मात्र प्रतिवादी बनाइएको हो।' तस्करीमा संलग्न भनिएका सबै चिनियाँहरूका विषयमा प्रहरीले चासो नराख्नुको पछाडि लामो समयसम्म तस्करीमा लागेकाको विवरण सार्वजनिक हुन्छ भन्ने डर हो। खासगरी २२ सुरक्षा चेकिङ पार गरेर काठमाडौं आएको सुन ल्याउने गाडीमा कहीं कतै चेकिङ नभएको चालक अधिकारीको बयानलाई आधार मान्ने हो भने प्रहरीको संलग्नतामै तस्करी मौलाएको अर्थ लगाउन सकिन्छ। जवाफविहीन प्रहरी : सबै कुरा बोल्न मिल्दैन ठूलो परिमाणमा सुन काठमाडौं आउँदै गरेको सूचना प्रहरीले पाँच घन्टाअघि नै पाइसकेको थियो, तर प्रहरी सुनका मालिक खोज्नेभन्दा पनि सुन फेला परे कमिसन पाइने लोभमा परेको थियो। भदौ १८ गते राति नौ बजे नै सुराकीमार्फत गाडीको नम्बरसहित प्रहरीले जानकारी पाएको थियो। सूचना पाएको एक घन्टापछि नै प्रहरी परिचालन गरिएको थियो। क्षेत्रपाटीमा होटेलअगाडि पार्किङ गरिरहेको गाडीमा सुन छ भन्ने निश्चित भएपछि ढुकेर बसेको थियो। पाँच घन्टा ढुकेर बस्दा बल्ल एकजना केटो आएर गाडी स्टार्ट गर्न खोज्यो' पक्राउ गर्न गएका एक प्रहरी भन्छन्, पाँच घन्टा ढुकेर बसेको अवस्थामा गाडी साहु को हो ? कहाँ छ' भनेर ध्यान दिएनौं। हाकिमहरूलाई थाहा दियौं, तर ड्राइभरसहित सुनसहितको गाडी समात्न भनेपछि कुरिरह्यौं। नत्र राति दस बजे नै गाडी समातिन्थ्यो।' ड्राइभरलाई कुर्दा बिहानको दुई बजेको थियो। अर्का प्रहरी अधिकृतका अनुसार सुनसहितको गाडी ठमेलतिर छिरेको सुराकी पाइएको थियो। खोज्दै जाँदा पार्किङ गरेको भेटियो। सुन फेला परेपछि पनि प्रहरी तत्कालै सुन मालिकलाई पक्राउ गर्न तम्सिएन। गाडी चालक अधिकारीका अनुसार जानकारी दिँदा उल्टै चुप लाग !' भन्दै प्रहरीले हप्काए। प्रहरीहरू काठमाडौं वन होटेलको साटो र्याडिसन होटेलमा गएर सोधपुछ गरेका थिए। तर परिसरका एसपी जोशी सुरुमा प्रहरी अन्योलमा रहेको स्विकार्छन्। भन्छन्, तत्कालै सुनको मालिक को हो भन्ने पनि थाहा भएन। गाडी कसको हो र त्यसभित्र सुन भएनभएको पनि थाहा भएन। सुन फेला नपरेपछि अनेक उपाय गरियो। बिहानपख मात्र सुन फेला पारियो।' गाडी पक्राउ गरेको तीन घन्टापछि सुन फेला पारिएको उनी बताउँछन्। मुद्दा अदालतमा गइसकेकाले सुन तस्करीमा धेरै बोल्न नमिल्ने बताउँदै महानगरीय अपराध महाशाखाका प्रमुख एसएसपी दिवस लोहनी पन्छिन खोजे। भने, तस्करी गरिएको सुनका मालिक मिङ दम्पती होटेलमा सुतेको थाहा पाएनौं। गाडी चालकले कथा बुनेका हुन्। विस्तृत कुरा महानगरीय प्रहरी परिसरबाट बुझ्नुस्।' परिसरका प्रमुख एसएसपी रवीन्द्रबहादुर धानुक पनि प्र्र्रश्नको जवाफ दिनबाट पन्छिए। भने, डिटेलमा बोल्न मिल्दैन।' तस्करीको कारण : माग धेरै, आपूर्ति थोरै नेपाल अहिले सुन तस्करका सुनौलो भूमि बनेको छ। दुई दशकअघिसम्म नेपालमा लाहुरे, यूएन मिसनमा गएका र विदेशबाट झिटीगुन्टा लिएर आउने व्यक्तिहरूबाट सुन आउने गथ्र्यो। १ माघ २०६३ देखि ओपन जनरल लाइसेन्स एग्रिमेन्ट (ओजिएल) मार्फत कारोबार हुन थालेपछि सुन आयातका स्रोतहरू घटे। अहिले चीन र खाडी राष्ट्रबाट नेपालमा अवैध रूपमा सुन भित्रिने गरेको छ। भन्सार नतिरेर ल्याइने सुन थोरै नेपालमा र अधिकांश भारतमा खपत हुने गरेको छ। माग बढेपछि वैधअवैध रूपमा नै सुन आयात हुन थालेको छ। आन्तरिक बजारको मागअनुसारको आपूर्ति हुन सकेको छैन। फलस्वरूप तस्करी बढेको छ। सर्वाधिक सुन भण्डारण गर्ने विश्वका शीर्ष दस मुलुकमा भारत पर्छ। यही ठूलो बजारकै कारण पनि भारतमा सुन तस्करी बढिरहेको छ। सुनचाँदी व्यवसायी संघका पूर्व अध्यक्ष तेजरत्न शाक्य नेपालमा दैनिक ३५ केजी सुनको माग रहेको बताउँछन्। २५ हजार सुन व्यवसायीहरू रहेकोले चाडपर्व र विवाहको समयमा ५० केजी सुनको माग हुन्छ, तर नेपाल राष्ट्र बैंकले ओजीएलको व्यवस्थाअन्तर्गत विभिन्न वाणिज्य बैंकमार्फत मात्रै सुन आयात गर्न पाउने व्यवस्था गरेको छ। व्यवसायीलाई कोटा प्रणालीबाट दैनिक १५ किलो र चाडपर्वको समयमा पाँच किलो थपेर २० केजी सुन उपलब्ध गराउँदै आएको छ। दैनिक अपुग १५ किलो सुन अवैध कारोबारबाट पूर्ति भइरहेको व्यवसायीहरूको दाबी छ। सुनको झन्डै ६० प्रतिशत खपत काठमाडौं उपत्यकामा हुन्छ। आन्तरिक बजारको माग अध्ययन नगरी कोटा प्रणाली गर्दा समस्या भइरहेको र त्यसले तस्करलाई प्र श्रय दिइरहेको व्यवसायीहरू बताउँछन्। भारतमा पाँच वर्षअघि वार्षिक १२ सय टन सुनको माग रहेको थियो। अहिले भारतीय सरकारले कडा नीति लिएपछि भारतमा मागअनुसार आपूर्ति नभएकाले तस्करी बढेको शाक्य बताउँछन्। चीनबाट तस्करी भएको सुन खपत गर्ने क्षमता नेपालका व्यवसायीमा छैन। भन्सार दर नेपालमा भारतमा भन्दा बढी छ। शाक्य भन्छन्, यसमा मार्जिन धेरै छ। एक किलो भित्र्याउन सके चार लाख २० हजार आम्दानी हुन्छ। यो आम्दानी चानचुने होइन।' यसले गर्दा व्यवसायीहरू नाफा धेरै भएको अन्य क्षेत्रमा लगानीका लागि ठाउँ नपाएकाले पनि सुनमा लगानी गर्न तम्सिएका छन्।' नेपालमा बर्सेनि करिब ३० अर्ब रुपैयाँबराबरको सुन आयात भइरहेको अनुमान छ। तस्करी रोक्न भन्सार दर घटाउनुपर्ने व्यवसायीहरू बताउँछन्। अवैधरूपमा सुनको तस्करी भइरहँदा व्यवसायीहरू डराइरहेका छन्। एकातिर मागअनुसार आपूर्ति भइरहेको छैन। अर्कोतिर तस्करी भएको सुन खरिद गर्दा छापा मार्न सक्ने भय व्यवसायीमा छ। शाक्य भन्छन्, डराईडराई व्यवसाय गर्नु परिरहेको छ।'"
काँठ केवल भोट ब्यांक भयो,"काँठ क्षेत्र समस्याको जन्जालमा फसेको छ। विकास निर्माणका काम अलपत्र छन्। साँघुरो बाटोमा गुड्ने गाडी र त्यसबाट सिर्जित धुलोले पैदल हिँड्न नसकिने अवस्था छ। पानीको समस्या लामो समयदेखि समाधान हुन सकेको छैन। त्यसो भए पनि हामीले हरेक चुनावमा उत्साहित भएर उम्मेदवारहरूलाई भोट दिँदै आएका छौं। भोट माग्ने समयमा उनीहरू हात जोड्दै काँठ क्षेत्रमा आउँछन्, तर चुनाव जितेपछि फर्केर पनि आउँदैनन्। यो क्षेत्रको विकासमा उनीहरूको चासो छैन। हामीलाई केवल भोट बैंकको रूपमा प्रयोग गरेका छन्। काँठ क्षेत्र अझै पछाडि पर्नेछ। यहाँ सबैको केही न केही मात्रामा जग्गा छ। काँठका मान्छेलाई खान लाउन खासै गाह्रो छैन। केही न केही काम पनि गरिराखेका छन्। चुनावको समयमा यहाँका जनता दलको पछि लागे पनि चुनावपछि उनीहरू पनि नेताका घरमा जाँदैनन्। नेताले काँठ क्षेत्रका आफ्नै कार्यकर्ता चिन्दैनन्। नेताकहाँ नधाउने भएकाले चुनावपछि काँठ क्षेत्रको विषय कसैको ध्यानमा पर्दैन। चुनावको बेलामा दलको नजिक भएका मानिस प्रचारप्रसारमा लाग्ने नै भए। भोट दिन गए पनि काँठका धेरै मानिस चुनाव प्रचारप्रसारमा लाग्दैनन्। विकास नभए पनि अहिले त काँठ क्षेत्र नगरपालिका घोषणा भएको छ। करोडौं बजेट आएको छ। नगरपालिका कार्यालयका कर्मचारीले स्थानीयलाई दुःख दिँदैनन्। तर बाहिरबाट आएर यो क्षेत्रमा बस्नेलाई भने एउटा पर्खाल लाउँदा पनि प्रशस्त अवैध पैसा असुल्छन्। चार आना जग्गा किनेर घर बनाउनेले पैसाविना नगरपालिकामा काम गर्नै सक्दैन। अर्थात् हिजोका गाविस र अहिलेका नगरपालिकाका कर्मचारीलाई काँठ क्षेत्र भन्सारभन्दा आकर्षण कमाइ क्षेत्र भएको छ। सरकारबाट आएको बजेट अलिअलि खर्च गरेर जनप्रतिनिधिले दोहोरो फाइदा गरेका छन्। उनीहरूलाई पनि जनताले दुःख पायो भन्नेमा वास्ता छैन। हिजो सर्वदलीय संयन्त्रका नाममा लुटियो। आज जनप्रतिनिधिका नाममा लुटिएको छ। १० लाख बजेटमा पाँच लाखको मात्र काम हुने गरेको छ। पाँच लाख कर्मचारीले मिलेर खान्छन्। यति ठूलो विकृति हुँदा पनि यहाँका मानिसलाई चासो छैन। काँठमा बस्नेहरू २० वर्ष पहिलाको जीवनस्तर बाँच्न छाडिसकेका छन्। आनामा जग्गाको भाउ गर्छन्। चार आना बेच्दा करोड लिन्छन्। मोटर साइकल र गाडी किनेका छन्। विकास निर्माणमा उनीहरूलाई चासो छैन। यो वर्गका लागि जागिर चाहिएको छैन। पहिला यो क्षेत्रका मानिस सुरक्षा निकायमा हबल्दारभन्दा माथि जाँदैनथे। पिउनको जागिर खान्थे। खासै पढेलेखेका थिएनन्। साइकल चढेर पिउनको जागिर खान पाए काँठवासीलाई पुग्थ्यो। त्यसो हुँदा पनि पहिल्यैदेखि यहाँका मानिस अरूको पछि लागेनन्। अरूलाई भेट्न गएनन्। अहिले पनि यो काम उनीहरू गर्दैनन्। हाम्रोमा भने नेतालाई भेटेर पछि नलागेसम्म कुनै क्षेत्रको विकास हुँदैन। २०१६ सालमा काँठबाट सांसद भएका नरबहादुर थापाले यो क्षेत्रको बारेमा चासो राखेनन्। उनको तीन पुस्ता जनप्रतिनिधि भएर काम गरे, तर पनि गाउँको विकासमा उनीहरूको चासो भएन। जनतालाई सीधै दुःख दिनेभन्दा माथि' बाट आएको बजेटमा हालिमुहाली गर्ने सोच उनीहरूमा थियो। अहिले पनि स्थानीय नेताले यहाँका जनतालाई दुःख' दिँदैनन्। त्यसैले होला, काम नगरे पनि चुनावमा भोट माग्न आउँदा मात्रै पनि नेताहरूले भोट पाउने गरेका छन्। (पूर्व कार्यवाहक महालेखा परीक्षक खत्रीसँगको कुराकानीमा आधारित)"

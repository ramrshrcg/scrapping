शीर्षक,विवरण
"राधामाथिको ज्यादती, अभियोजन र क्षतिपूर्ति","अन्तर्राष्ट्रिय नारी दिवस मनाइरहँदा कैलालीको घोडाघोडी नगरपालिकाकी राधा चौधरीले कल्पनातीत बर्बर व्यवहार बेहोरिन्। भोलेबाबा हुँ भन्ने एक हृदयहीन व्यक्ति र उसका मतियारबाट बोक्सीको आरोप लगाउँदै गरिएका उनीमाथिको अमानवीय, क्रूरतम ज्यादतीको निन्दा जति गरे पनि कमै हुन्छ। घटनाका कसुरदार र तिनका मतियारलाई प्रहरीले पक्राउ गरेको, दबाब आएर छोडेको, पुनः पक्राउ गरिएको, मिलापत्र गराउन स्थानीय राजनीतिक नेतृत्व सक्रिय भएको, बोक्सीको आरोपमा गरिएको दुव्र्यवहारमै जिल्ला अदालतबाट म्याद थप भएको जस्ता सूचना प्रवाह भएका छन्। विद्यमान संवैधानिक संरक्षण र फौजदारी कानुनअनुसार केकस्तो कारबाही होला भन्ने चासोको विषय बनेको छ। नेपालको संविधानले अपराधपीडितलाई क्षतिपूर्ति र पुनः स्थापनासहित न्यायको हक मौलिक हकका रूपमा निक्षेपित गरिदिएको छ। सबै अपराधी पत्ता लागे वा नलागे पनि कानुनअनुसार अनुसन्धान र अभियोजन भए वा नभए पनि र मुद्दा चलेर अभियुक्त अदालतबाट कसुरदार ठहरे वा नठहरे पनि र सजाय पाए वा नपाए पनि यो निक्षिप्त हक राधा चौधरीलाई राज्यले उपभोग गराउनैपर्ने दायित्व छ। पीडितलाई गरिने उद्धार, उपकार र न्यायसम्बन्धी संविधानबमोजिमको कानुन अद्यापि नबनेकाले यो दृष्टिबाट राज्यले उनलाई न्याय देला भन्नेमा सन्देह छँदैछ। पीडितलाई गरिने उद्धार, उपकार र न्यायसम्बन्धी संविधानबमोजिमको कानुन अद्यापि नबनेकाले यो दृष्टिबाट राज्यले उनलाई न्याय देला भन्नेमा सन्देह छँदैछ। संविधानको धारा ३८ ले राधालाई अन्य कुराका अतिरिक्त धार्मिक, सामाजिक, सांस्कृतिक प्रचलन वा अन्य कुनै आधारमा हुने कुनै पनि किसिमको हिंसाजन्य कार्य र शोषणलाई दण्डनीय बनाइने र त्यस्तो कार्यको भागीदार बनाइएवापत क्षतिपूर्ति पाउने हक पनि सुरक्षित गरेको छ। यो हकको सन्दर्भमा प्रचलित नेपाल कानुनअन्तर्गत उनका हकमा राज्यले उपचार दिलाउन सक्ने ठाउँ रहेका छन्। यसरी हेर्दा यो घटनाका अभियुक्तहरूउपर बोक्सीको आरोप (कसुर र सजाय) ऐन, २०७२ बमोजिमको मुद्दा सरकारले चलाउनुपर्ने देखिन्छ। बोक्सीको आरोप (कसुर र सजाय) ऐन, २०७२ को दफा ८ ले अभियुक्तहरूलाई थुनामै राखेर मुद्दाको अनुसन्धान र पुर्पक्ष गर्नुपर्ने व्यवस्था गरेको छ। ऐनको दफा १० ले अदालतलाई पीडित र पीडितको परिवारको सुरक्षा र संरक्षणका लागि उपयुक्त बन्दोबस्त मिलाउनेसम्मको अन्तरिम संरक्षणात्मक व्यवस्था गर्न निर्देश गरेको छ। राधाउपर गरिएका हर्कतहरू धामी, झाँक्री, टुनामुना, तन्त्रमन्त्र, झारफुक वा यस्तै अन्य कुनै माध्यमद्वारा बोक्सीको आरोप लगाउन र बोक्सीको आरोपमा कुनै व्यक्तिलाई कुटपिट गर्ने, खोप्ने, डाम्ने, पोल्ने वा रासायनिक, विषालु वा जैविक पदार्थ प्रयोग गरी वा अन्य कुनै किसिमले यातना दिने, मलमूत्र खुवाउने, चारपाटा मुड्ने, नग्न पारी वा नपारी कुनै ठाउँमा घुमाउने वा कुनै किसिमले क्रूर, अमानवीय वा अपमानजनक व्यवहार गर्ने भनी ऐनको दफा ३ माग गरिएका परिभाषाभित्रका छन्। यसैले पहिलो अभियोजन यो ऐनको दफा ३ को कसुर गरेको तथ्यको स्थापनाबाट हुन सक्छ। यसो गर्दा भोलेबाबादेखि ममताप्रसादसम्मका कसुरदार, दुरुत्साहनकर्ता र समूह जम्मा गरी रमिता देखाउने प्रमुख मतियारसम्मलाई अभियोजन गर्नुपर्ने देखिन्छ। सो ऐनअन्तर्गत उल्लिखित परिभाषित अपराधको अभियोजन गर्दा सरकारले कसुरदार (मुख्य, दुरुत्साहनकर्ता र मतियार) हरूलाई तीन वर्षदेखि सात वर्षसम्म कैद र तीस हजारदेखि पचहत्तर हजार रुपैयाँसम्म जरिबाना र पाँच वर्षदेखि आठ वर्षसम्म कैद र पचास हजारदेखि एक लाख रुपैयाँसम्म जरिबानाको सजायका लागि तिनको कसुरको मात्राबमोजिम दाबी लिन सक्ने अवस्था छ। अंगभंग भएको छ भने अंगभंगसम्बन्धी सजायमा थप १० प्रतिशत सजायको पनि दाबी लिन सक्ने अवस्था छँदैछ। ममताप्रसाद र अन्य जनप्रतिनिधि पदाधिकारीका हकमा त सरकारले थप २५ प्रतिशत सजाय पनि दाबी लिनुपर्ने व्यवस्था दफा ११ उपदफा ४ ले गरेको छ। ऐनको दफा १२ ले अदालतले पीडकबाट मुनासिब क्षतिपूर्ति भराइदिनुपर्ने र पीडकबाट भराइने क्षतिपूर्ति पर्याप्त हुन नसकेमा राज्यबाट दिलाउन सक्ने व्यवस्था गरेको छ। अदालतको आदेशले पीडितलाई दिइने क्षतिपूर्ति ६० दिनभित्रै उपलब्ध हुने व्यवस्था ऐनमा छ। यसो भए पनि अदालतले मनगढन्ते हिसाबले क्षतिपूर्ति निर्धारण गर्न सक्दैन। यसका लागि सरकारले भएको क्षति र उपचारमा लागेको खर्च, पीडितको भावी जीवनमा यसले छोड्ने दीर्घकालीन मानसिक भावनात्मक र शारीरिक असरहरूको सूक्ष्म आकलन पनि गर्नुपर्छ र क्षतिपूर्तिको स्पष्ट रकम पनि उल्लेख गरेरै अभियोगपत्रमा दाबी लिनुपर्छ। यहाँ अन्य कानुनअनुसारको थप मुद्दा चलाउन मिल्छ कि मिल्दैन भन्ने प्रश्न पनि छ। यसको सोझो उत्तर हो मिल्छ। अर्को मुद्दा सरकारले मुलुकी ऐनको कुटपिटको महलको १ र २ नम्बर, ज्यानसम्बन्धी महलको १, ८, ९ १०, ११ र १५ लाई संयुक्त आधार बनाई अभियुक्तविरुद्ध ज्यान मार्ने उद्योगमा अभियोजन गर्न सक्छ र गर्नुपर्छ, जसमा १२ वर्षसम्मको कैदको सजायको दाबी लिन सकिन्छ। यस्तै पीडितले भोले बाबाले ५४ हजार संकलन गरेको ठगीमा निजको गिरोह नै सक्रिय रहेको औंल्याएकाले भोले बाबालाई ठगीमा पनि मुद्दा चलाउनुपर्ने दायित्व सरकारी वकिलको रहेको स्पष्ट छ। यसो भए पनि नेपाल सरकारले यी कानुनलाई उपेक्षा गरेर यस्तो अभियोजन अगाडि नबढाई सजिलो तरिकाले पीडकलाई उन्मुक्ति दिलाउने छिद्र पनि कानुनमा छ। त्यो के भने माथिको बोक्सीको आरोपसम्बन्धी कसुर र सजायसम्बन्धी व्यवस्थाको बाटो चटक्कै छोडेर मुलुकी ऐन अदलको महलमा सीमित भएर कारबाहीको औपचारिकता पूरा गर्नू। अदलको महलको १०(ख) मा बोक्सीको आरोपमा गरिएका दुव्र्यवहारलाई निषेध गर्दै सो कसुरमा खालि तीन महिनादेखि दुई वर्षसम्म कैद र पाँच हजार रुपैयाँदेखि २५ हजारसम्म जरिबानाको व्यवस्था गरेको छ। यसमा क्षतिपूर्ति र मतियारलाई हुन सक्ने सजायसम्बन्धी खुलस्त व्यवस्था पनि छैन। त्यसैले कसुरदारहरूको सरकारमा पहुँच पुग्यो भने यसैअनुसार अभियोजन भएर झीनो धरौटीमा कसुरदार तारिखमा बस्ने सम्भावना छ्यांगै छ। सरकारलाई निर्दिष्ट ऐनबमोजिम पीडितले क्षतिपूर्ति प्राप्त गर्ने गरी र कसुरदारले कसुरको मात्राबमोजिमको सजाय पाउने गरी बोक्सीको आरोपसम्बन्धी कसुर र सजाय ऐन २०७२ बमोजिमको एक र मुलुकी ऐनको ज्यानसम्बन्धी महलसमेतका आधारमा ज्यान मार्ने उद्योगको मुद्दाका साथ अभियुक्तहरूलाई न्यायसमक्ष उभ्याउनुपर्छ। न्यायका पक्षपातीले यसका लागि सरकार र पीडितलाई उपयुक्त सहयोग गर्नुपर्छ। भट्टराई अधिवक्ता हुन्"
सेवाप्रवाहमा नैतिक संकट,"सार्वजनिक व्यवस्थापनमा नैतिकताको ह्रास आएको छ यतिबेला। विशेष गरी नागरिकसँग प्रत्यक्ष सरोकार राख्ने सार्वजनिक कार्यालयले सहज तरिकाले सेवासुविधा उपलब्ध गराउन सकेका छैनन्। नागरिकको बढी सम्पर्क हुने कार्यालयमा विचौलिया नभई काम नहुने अवस्था छ। कार्यालयको फाइल झिक्ने, राख्ने, पेस गर्ने, घुस लेनदेन आदि विचौलियाको माध्यमबाट हुने गरेको आम जनगुनासो छ। यस्ता कार्यालयमा सीसीटिभी जडान भएकाले कार्यालयबाहिर नै लेनदेन मिलाउने गरिएको पीडितहरू बताउँछन्। कतिपय अवस्थामा कर्मचारी नै लेनदेनमा संलग्न भई कारबाहीको दायरामा आउने गरेको समेत देखिन्छ। यसले कर्मचारीको नैतिकता र सदाचार धरापमा परेको छ। हाल आएर कतिपय कार्यालयले सेवासुविधा व्यवस्थापन गर्न प्रविधि अपनाई नागरिकलाई सेवा उपलब्ध गराउने समयसमेत तोकेर काम गरेका छन्। घरमै बसेर निवेदन दर्ता गर्न पाइएकाले भ्रष्टाचारमा केही कमी आएको छ। जुन कार्यालयमा गुनासा बढी छन् त्यही कार्यालयमा राजनीतिक नेतृत्व तथा कर्मचारी युनियनले कर्मचारी सरुवालाई दबाब दिने गरेका छन्। कर्मचारी व्यवस्थापनमा निजामती सेवाऐनको भावबमोजिम गर्न सकिएको छैन। कर्मचारी अभावका कारण कतिपय अवकाशप्राप्त कर्मचारीलाई करारमा राख्ने प्रचलन पनि छ। सेवाको चाप बढी भएका कार्यालयमा कार्यालयको नियमित समयभन्दा बढी कार्यसमय बढाउन र शीघ्रतापूर्वक काम गर्ने गरी व्यवस्था पनि गरिएको छ। सार्वजनिक सरोकार राख्ने कार्यालय नै सरकारको ऐना हो। सरकार कसरी सञ्चालन भएको छ, कार्यरत व्यक्ति, पद्धति र सेवाप्रवाहले कार्यालयको छवि मापन हुन्छ। आखिर पद्धतिमा सुधार पनि व्यक्तिले नै गर्ने हो। उक्त संरचनामा अनुशासित, इमान्दार, सदाचार, नैतिकवान कर्मचारी र नेतृत्व छ भने उक्त कार्यालय पनि ठीक र असल हुनुका साथै काम गर्ने जनशक्तिले पनि आफ्नो व्यवसायिक धर्म पूरा गर्छ। जनताका समस्या समाधान गर्न सदैव तत्पर हुनुपर्छ र गुनासो आउनै नदिने व्यवस्थापन शैली अवलम्बन गर्नुपर्छ। तर सरकारी निकायबाट त्यस्तो काम हुन सकेको छैन। नेतृत्व र कर्मचारीले बुझनुपर्ने के हो भने नागरिक सर्वाेच्च कायम राख्न तिनले तिरेको कर वा योगदानबाट हामीले यो अवसर पाएको हो। सेवा नै धर्म हो भन्ने भावना आत्मसात गरी काम गरेमा र कर्म गरे फल पाइन्छ भन्ने नियत सफा भएमा गुनासो व्यवस्थापन सहज हुन सक्छ। सेवाप्रदायकका लागि सेवाग्राही अति विशिष्ट व्यक्ति हो। ऊसँग व्यवहार गर्ने विषय महत्वपूर्ण हो। दिइएको सेवा नै अमूल्य हो भन्ने भावना राखेर काम गरेमा समाधान हुन नसक्ने केही पनि हुँदैन। आफूलाई प्राप्त जिम्मेवारी निष्ठापूर्वक निर्वाह गर्नु नै सच्चा देशभक्ति हो र कर्मयोगीको सच्चा कर्तव्य पनि हो। यदि सेवा प्राप्त गर्ने व्यक्तिले सन्तुष्टि पाएमा आत्मासुखी हुनेछ। सार्वजनिक कार्यालयको प्रतिष्ठा बढाई जनतालाई भरपर्दो सेवा उपलब्ध गराउन सकेमा र नागरिकको संरचनाप्रति विश्वास बढाउन सकेमा त्यस्ता कर्मचारीको सेवा, सम्मान र प्रतिष्ठा समाजले गरिरहन्छ। सरकार, सेवा प्रवाह कार्यमा संलग्न जनशक्ति, नागरिक, सरोकारवाला पक्ष सबैलाई आआफ्नो भूमिका, जिम्मेवारी र कर्तव्यको बोध गराउने गरी नागरिक शिक्षा दिन जरुरी छ। अहिले सार्वजनिक कार्यालयलाई नागरिकमैत्री बनाउन विभिन्न सुशासन ऐन, सूचनाको हकसम्बन्धी ऐनलगायतका कानुन, निर्देशिका र कार्यविधि जारी भई कार्यान्वयनमा छन्। कर्मचारीको आचारसंहिता र नागरिकसँग गरिनुपर्ने व्यवहारबारे तालिम कक्षामा समेत जानकारी गराउने गरिन्छ। लोक सेवा आयोगबाट पाठ्यक्रममै परिमार्जन गरी सुधारका लागि नैतिकता र सदाचारमा अपेक्षित सुधार हुन सकेको छैन। सरकारी निकायमा देखिएका संस्था र पद्धतिगत विकृति हटाई उच्च नैतिकवान र नागरिकप्रति जिम्मेवार, जवाफदेही, उत्तरदायी, नतिजामुखी एवं भरपर्दो संस्थाको रूपमा विकास गराउन र नागरिकमैत्री कार्यालय स्थापना गर्न जरुरी छ। सार्वजनिक सेवा उपलब्ध गराउने कार्यालयलाई नागरिकमैत्री कार्यालयको रूपमा स्थापित गर्न पद्धतिगत एवं व्यवहारगत सुधारको खाँचो छ। नागरिक, सरकार एवं जिम्मेवार कर्मचारीबीच विश्वासको वातावरण बन्न नसक्नु विडम्बना हो। विश्वासको वातावरण निर्माण गर्दै जानुपर्छ। सरकार र नागरिकबीचको अन्तरसम्बन्ध घनीभूत बनाई विश्वासयोग्य एवं विश्वसनीय बनाउन नागरिकसँगै बसी योजना तथा कार्यक्रम छान्ने, बजेट विनियोजन गर्ने, कार्यान्वयन गर्ने, अनुगमन तथा मूल्यांकन गर्दै लैजानुपर्छ। नागरिक र सरोकारवाला पक्षबीचको सहउत्पादनमा कार्यक्रम सञ्चालन गर्दा नागरिकको आवश्यकता, चाहना, अपेक्षा र माग सम्बोधन हुने गर्छ। विगतमा जस्तै सरकार दिने र नागरिक लिने नीतिकै बोलबाला देखियो। त्यसैले जनताको आवश्यकता, अपेक्षा र मागभन्दा आपूर्तिमुखी भएका कारण नागरिक सन्तुष्ट हुन सकेनन्। नागरिकलाई सेवाका बारेमा जानकारी गराउन नवीन सूचना प्रविधिको प्रयोग आवश्यक छ। सूचना प्रविधिको माध्यमबाट सेवाप्रवाहका तरिका र आवश्यक सूचना समयसमयमा अध्यावधिक गर्ने, सूचनालाई सञ्जालीकरण गर्नुपर्छ। कतिपय मन्त्रालय तथा सरकारी निकायले सूचना प्रविधिलाई आत्मसात गरे पनि सूचनाको अध्यावधिक तथा सञ्जालीकरण नगर्दा जनताले सहज र सरल रूपले सूचना नपाएको अवस्था छ। जनताले सूचना प्रविधिको प्रयोग गर्न सक्छन् भन्ने मनसाय राखिएको हुन्छ, तर नेपालमा सूचनाप्रविधिको विकास र विस्तारमा वामे सर्दै गरेकाले जनताको क्षमता कमजोर छ। त्यसैले जनतालाई सूचना प्रविधिको प्रयोेग गर्न सक्ने बनाउनुका साथै गाउँगाउँमा सेवा विस्तार गर्नुपर्छ। सार्वजनिक पदाधिकारी तथा नागरिक दुवैको जिम्मेवारी र उत्तरदायित्वलाई स्पष्ट गर्नुपर्छ। नागरिक र सरकारले सँगै बसेर योजना तर्जुमा तथा कार्यक्रम तयारीदेखि मूल्यांकनसम्म गर्ने र सबैकोे सूचना प्रविधिमा पहुँच पुगे पनि कर्मचारीले समयमा निष्ठापूर्वक एवं इमान्दारी साथ काम गरेनन् र आफ्नो जिम्मेवारी पूरा गरेनन् भने जनताले दुःख पाउँछन्। कर्मचारीलाई पनि कार्य प्रकृतिअनुसार कार्यविवरण बनाई करार सम्झौता गर्ने र वृत्ति विकास (सरुवा, बढुवा, अन्य सुविधा आदि) प्रणालीमा आवद्ध गरी काम गर्ने र नगर्नेबीचको भेद छुट्टिने गरी मूल्यांकन गर्नुपर्ने हुन्छ। यसैका आधारमा कर्मचारीलाई दण्ड, सजाय र थप सुविधा दिनुपर्छ। कार्यसम्पादनका आधारमा सुविधा दिने व्यवस्था लागू गरेमा जथाभावी सुविधा दिने प्रथाको अन्त्य हुनुका साथै काम गर्ने र नगर्नेको मूल्यांकन सहजै हुनेछ। नागरिकले पनि सेवा लिने क्रममा लाइनमा बस्ने, टोकन प्रणालीलाई आत्मसात गर्ने, भ्रष्टाचारविरुद्धका सूचना सरकारलाई समयमा दिने आदि आफ्नो कर्तव्य र भूमिका निर्वाह गर्नुपर्ने हुन्छ। सरकार र नागरिकबीचको दूरी घटाई घनिष्ट सम्बन्धको विकास आवश्यक छ। नेपालमा परम्परादेखि सभागृह, कुमारीचौक, पञ्च भेला आदि नागरिकमुखी सेवाप्रवाह र नागरिकसँग सरकार पुगेको आभास दिलाउन बनाइएका संस्थागत व्यवस्था थिए। यी व्यवस्थालाई समयानुकूल पुनरावलोकन गर्दै अब सरकारले गरेका कामको गतिविधि समय समयमा सार्वजनिकीकरण गर्ने, नागरिक सुनुवाइ गर्ने, गुनासो सुनुवाइ संयन्त्रको विकास गरी जनताका समस्या सम्बोधन गर्दै जानुपर्छ। नागरिक बडापत्रलाई सेवाप्रवाह गर्ने हरेक निकायले सरल स्थानीय भाषामा निर्माण गरी प्रचारप्रसार गर्ने, बडापत्र प्रयोग गर्न सक्नेगरी नागरिक सशक्तीकरणसमेत गर्नुपर्छ। राजनीतिक नेतृत्वपंक्तिमा शिक्षा अपरिहार्य छ। कर्मचारी र नागरिक मात्र सक्षम, जागरुक, सचेत भई एकआपसमा सुमधुर सम्बन्ध राख्दैमा सेवा गुणस्तरीय र प्रभावकारी हुँदैन यसका लागि सार्वजनिक व्यवस्थापनमा संलग्न राजनीतिक नेतृत्वपंक्तिमा समेत सुधारको खाँचो छ। कर्मचारी ट्रेड युनियनको नाममा राजनीति गर्ने कर्मचारीले समेत सेवाप्रवाहमा असर पुर्याएका छन्। सदाचार र इमान्दार भई काम गरिरहेका कर्मचारीलाई तोकिएका आयोजना तथा कार्यालयमा समयावधि भरी काम गर्न नदिने, जथाभावी सरुवा गर्ने, सचिवस्तरका कर्मचारी ट्रेड युनियनका पदाधिकारीलाई उठेर हात मिलाउने तर आफ्नै सहसचिवसँग खुलेर कुरा नगर्ने प्रवृत्ति राजनीतिक प्रभावकै प्रतिफल हो। यसैगरी विचारका आधारमा कसैलाई काखा र कसैलाई पाखा पारी काम गर्ने मन्त्रीको कार्यशैली र संस्कृतिले कर्मचारीको कामप्रति निरन्तरता र निष्पक्षता कमजोर भएको अवस्था छ। यसका लागि पनि राजनीतिक नेतृत्वलाई हस्तक्षेपमुक्त गराउन विभिन्न प्रकारका शिक्षा, अभिमुखीकरण, तालिम दिँदै लैजानुपर्छ। यस्तो कार्यक्रमबारेको जानकारी राजनीतिक दलले आफ्ना कार्यकर्तालाई र निर्वाचित जनप्रतिनिधिलाई सरकारी निकायका विज्ञमार्फत गराउनुपर्छ। यसैगरी टेड युनियनलाई समेत अन्तर्राष्ट्रिय प्रचलन एवं आईएलओको सीमा र परिधिभित्र रही व्यावसायिक कार्य गर्न आचारसंहिता बनाई पूर्ण पालना गराउने व्यवस्था गर्नुपर्छ। राजनीतिक नेतृत्वलाई आफ्नो भूमिका, जिम्मेवारी, कार्यक्षेत्र स्पष्ट पारेमा हस्तक्षेप न्यूनीकरण हुन सक्छ। सुशासन ऐनअनुकूल प्रशासकीय प्रमुखहरूले आफ्नो व्यावसायिक कार्य गर्ने र राजनीतिज्ञले कर्मचारीको विशेषज्ञताको उपयोग गर्ने हो भने सेवाप्रवाहको गुणस्तर वृद्धि हुँदै जानेछ। उपर्युक्त पद्धति, प्रक्रिया र विधिको प्रयोग गरेरमात्र नैतिकता, सदाचारिताको पालना नहुन सक्छ। नैतिक मूल्य, मान्यता, मनोवृत्ति र व्यवहारमा सुधार अहिलेको खाँचो हो। यसका लागि सरकार, सेवा प्रवाह कार्यमा संलग्न जनशक्ति, नागरिक, सरोकारवाला पक्ष सबैलाई आआफ्नो भूमिका, जिम्मेवारी र कर्तव्यको बोध गराउने गरी नागरिक शिक्षा दिन जरुरी छ। कर्मचारीलाई दण्ड र सजायको बोध गराउने, राम्रो काम गर्नेलाई प्रोत्साहन र पुरस्कार दिने, राजनीतिक नेतृत्वले गरेका राम्रा कामको नमुना अन्यत्र प्रसारित गर्ने, भ्यालु सिस्टममा जोड दिने गर्नुपर्छ। नागरिक पनि सचेत भएको अवस्थामा अनुकूल सेवा माग गर्न सक्छन्। सरकारसँग भएको सीमित स्रोतसाधन, सेवाप्रवाह गर्ने जनशक्तिको क्षमताका विषयमा नागरिक पनि पूर्ण जानकार हुनुपर्छ। सार्वजनिक व्यवस्थापनमा आफ्नो लागि आफैं प्रतिनिधि छानी पठाएका मानिसद्वारा सरकार गठन हुन्छ। आफूले कर तिरी आफ्नै लागि सेवा गर्न उनीहरूलाई अधिकार पनि जनताले नै दिएका हुन्छन्। राजनीतिक नेतृत्वले बनाएका नीतिकार्यक्रमको कार्यान्वयन गर्ने जिम्मेवारी कर्मचारीमा हुन्छ। उनीहरू जनताले तिरेको तिरोबाट चलेकाले सदैव सेवाग्राही र नागरिकमैत्री व्यवहार गर्नुपर्छ। तबमात्र सेवा नै धर्म हो भन्ने मान्यताको बोध हुनेछ। गिरी संघीय मामिला तथा सामान्य प्रशासन मन्त्रालयका उपसचिव हुन्।"
चीनमा खराब सम्राटको पुनरागमन,"सन् १९७८ यताको चिनियाँ स्वेच्छाचारी राजनीतिक व्यवस्था अन्य अधिनायकवादी प्रणाली भन्दा फरक देखिन्छ। यसको मुख्य कारण हो चिनियाँ कम्युनिस्ट पार्टीले पछिल्लो शासकलाई ध्यानमा राखेर स्थापना गरेको शासन प्रणाली। यो प्रणालीको मुख्य विशेषता हो, उच्च नेतृत्व तहको समयसीमा। १०१० वर्षको अन्तरालमा तीन पटकसम्म यो समयसीमाको अभ्यास भइसकेको छ। चिनियाँ कम्युनिस्ट पार्टीले गरेको अर्को अभ्यास होनयाँ नेतृत्वको राजनीतिक सामाजिकीकरण र तालिमको अवसर। पार्टीको यो प्रणालीले चीनमा इजिप्ट, जिम्बाबे, लिविया र अंगोलामाजस्तो एउटै शासकले दशकौंसम्म शासन गर्ने खालको स्थिरता रहन दिएन। अब भने यी सबै प्रणाली सन्दर्भविहीन भइसकेका छन् किनभने चिनियाँ राष्ट्रपति सी जिङपिङले राष्ट्रपतिको समयसीमा हटाउने घोषणा गरिसकेका छन्। चिनियाँ जन कंग्रेसको पछिल्लो बैठकले राष्ट्रपति कार्यकालको समयसीमा हटाउने गरी संविधान संशोधन गरिसकेको छ। यसको अर्थ हो सी जीवनभर चीनको शासक हुनेछन्। यो पद्दतिले चीनमा संस्थागत भइसकेको एकतन्त्रीय व्यवस्थालाई एकल शासनमा परिणत गर्ने छ। यो प्रणालीको निर्माण उनले स्थापना गरेको व्यक्तित्वको जगमा भएको छ जसमा सी जिङपिङ विचारधारा को भूमिका छ। उक्त विचारधारा अहिले चिनियाँ संविधानमा निर्देशक सिद्धान्तको रूपमा माओत्सेतुङ विचारधारासँगै राखिएको छ। चीनको संविधानमा उल्लेखित अन्य निर्देशक सिद्धान्त हुन्ः माक्र्सवाद, लेनिनवाद र माओत्सेतुङ विचारधारा। प्रजातान्त्रिक व्यवस्था भए पनि वा नभए पनि कुनै एक व्यक्तिको शक्तिका सीमा घटाउनु कुनै पनि राजनीतिक प्रणालीको सफलताका लागि चुनौतीपूर्ण हुन्छ किनभने जतिसुकै विद्वान र दयालु भए पनि कुनै व्यक्तिविशेष असीमित समयसम्म शासन गर्न योग्य हुँदैनन्। त्यसैले उत्तराधिकारी हरेक अधिनायकवादको कमजोरी बन्ने गरेको छ। फलस्वरुप आवश्यक नियम अभावका कारण सर्वोच्च नेतृत्वको निधन हुनासाथ हिंस्रक शक्तिसंघर्ष हुने गर्छन्। समयसीमाका नीतिहरूका कारण चीन समकालीन रुसभन्दा अगाडि थियो। यस्ता नियमको अभावमा रुसमा अधिनायकवादको खतराको सम्भावना सधैं छ। मानौं, भोली बिहानै कारणवश रुसी राष्ट्रपति भ्लादिमिर पुटिनको निधन भएमा त्यहाँ एउटा ठूलो रिक्तता निर्माण हुनेछ र देशलाई शक्तिशाली एलिटहरूको आपसी झगडामा धकेल्ने छ। यसको साटो निश्चित उत्तराधिकारीको निरन्तरता फाइदाजनक हुन्छ। किनभने, नयाँ विचार र नयाँ पुस्ताले आफ्ना पूर्वजप्रति केही हदसम्म जवाफदेही हुँदै नीतिहरूको पुनरावलोकनको गर्नसक्छ। अहिले सन्दर्भविहीन बनाइएका नीतिहरू यसै आएका थिएनन्। सांस्कृतिक क्रान्तिताका चीनले भोगेको आफ्नै दुखी अनुभवले ती नीति निर्माण गर्न प्रेरित गरेका थिए। कुनै पनि देशमा शताब्दीयौंसम्म परम्परागत स्वेच्छाचारी शासन प्रणालीको निरन्तरता रहने कमजोरीलाई खराब सम्राट समस्या भनिन्छ। स्वतन्त्र न्यायापालिका, स्वतन्त्र प्रेस र निर्वाचित व्यवस्थापिकाजस्ता केही चेक एन्ड ब्यालेन्स (शक्ति सन्तुलन) भएको अधिनायकतन्त्रले शासक असल भएको खण्डमा अभूतपूर्व काम भने गर्न सक्छन्। यसको एउटा उदाहरण हुन् सिंगापुरका पूर्व प्रधानमन्त्री लि क्वान यू जसले आफ्नो देशलाई उन्नतिको बाटोमा डोर्याए। अघिल्ला चिनियाँ शासनहरूको अक्षमता अहिलेको खराब सम्राट उदयको कारण हो। यो उदयले देशलाई भयानक संकटमा धकेल्न सक्छ किनभने उनको कुनै प्रभावकारी सीमा छैन। सांस्कृतिक क्रान्तिले चीनलाई एक पुस्ता पछाडि धकेल्यो र यो भोग्न बाध्य एलिटहरूलाई नराम्ररी तर्सायो। यो पीडादायी अनुभवको पहिलो प्रतिक्रियामा निर्माण भएको थियो  सामूहिक नेतृत्व। देङ स्याओपिङ र चिनियाँ चीनले भोगेको अन्तिम खराब सम्राट थिए माओ त्सेतुङ। माओले चीनलाई विदेशी प्रभुत्वबाट मुक्त त गरे तर दुईवटा भयानक विपत्तिमा धकेले। ती विपत्ति थिएः सन् १९५०को दशकमा सुरु भएको आमूल छलाङ (ग्रेट लिप फरवार्ड) र सन् १९६० को दशकमा सुरु भएको सांस्कृतिक क्रान्ति। सांस्कृतिक क्रान्तिले चीनलाई एक पुस्ता पछाडि धकेल्यो र यो भोग्न बाध्य एलिटहरूलाई नराम्ररी तर्सायो। यो पीडादायी अनुभवको पहिलो प्रतिक्रियामा निर्माण भएको थियो  सामूहिक नेतृत्व। देङ स्याओपिङ र चिनियाँ कम्युनिस्ट पार्टीका तत्कालिन वरिष्ठ नेताहरूले माओलाई जस्तै गरी कुनै पनि व्यक्तिलाई शक्ति सञ्चय गर्न दिने छैनन् भनी प्रतिज्ञा नै गरे। चीनको अपारदर्शी शासन व्यवस्थाले हामीलाई सी जिङपिङले कसरी र किन व्यक्तिगत शासन स्थापित गर्नेगरी शक्ति सञ्चय गरे भनेर आंकलन गर्ने ठाउँ दिँदैन। यसरी शक्ति सञ्चय हुनुको एउटा कारण क्षेत्रीय र मन्त्रीतहका शासकहरूमा शक्ति विभाजित भयो भन्ने चिन्ता हुनसक्छ किनभने ती सहायक शासक भ्रष्ट र केन्द्रबाट नियन्त्रण गर्न नसकिने खालका थिए। यसको एउटा उदाहरण हुन्, चिनियाँ कम्युनिस्ट पार्टीका पूर्व प्रमुख बो झिलाई। अर्को कारण राजकुमारहरू (चिनियाँ कम्युनिस्ट पार्टीका उच्च अधिकारीका सन्तानहरू) प्रतिको क्रोध हुनसक्छ। त्यो किनभने सी जिङपिङ आफैं त्यो कित्तामा पर्दैनथे र जियाङ जमिन र उनका उत्तराधिकारीहरूको मातहत पार्टी प्रवेश गरेका थिए। सी सन् १९७१ मा कम्युनिस्ट युथ लिगमा आबद्ध भएका थिए। सन् १९७३ मा उनले पार्टी सदस्य बन्न १० पटक आवेदन दिनुपरेको थियो। सन् १९७४ मा मात्र उनले पार्टी सदस्यता पाएका थिए। अर्को कारक समयको सामान्य गति नै हो। पूर्वी युरोपमा जस्तै, कठोर तानाशाहीको अनुभवले आम जनतालाई तर्साउँछ र असीमित अधिकारसम्पन्न यस्तो खाले व्यवस्था परिवर्तनको लागि उक्साउँछ। मलाई एकपटक चिनियाँ कम्युनिस्ट पार्टीका उच्च अधिकारीले भनेका थिए, जबसम्म तिमी सांस्कृतिक क्रान्ति कति भयानक विध्वंसकारी थियो भन्ने बुझ्दैनौ तबसम्म समकालीन चीन बुझ्दैनौ। तर, सांस्कृतिक क्रान्तिताका गाउँतिर लखेटिएका नेतृत्वतहको पुस्ता वृद्ध हुँदै गइरहेको छ र नयाँ पुस्तालाई माओको त्यो रक्तरञ्जित इतिहास पढाउन राज्यले कुनै पनि काम गरेको छैन। नयाँ पुस्ताले केवल त्यो समयमा चर्चित पूर्व रातो छजस्ता गीत सुन्छन् र कल्पना गर्छन् ती दिन महान् ऐक्यबद्धता र खुसीका दिन थिए होलान्। चीनमा समयसीमा हटाइएको यो सन्दर्भले संवैधानिक शासन किन ठीक छ भन्ने बताउँछ। चिनियाँ संविधान पार्टीका उच्च तहका नेताले लेखेका हुन्, त्यसैले उनीहरूको निम्ति सीमाहरू छैनन्। यसको तुलनामा, दक्षिण अमेरिकामा प्रशस्त मात्रामा संवैधानिक प्रजातन्त्रहरू छन् जहाँ आश्चर्यजनक रूपमै स्वतन्त्र न्यायालयहरू छन्। अर्जेन्टिना, भेनेजुएला, इक्वेडर, कोलम्बिया र त्यो क्षेत्रका अरु देशका राष्ट्रपतिहरूले पटकपटक आफ्नो समयसीमा बढाउने प्रयास गरे। तर त्यसका लागि उनीहरूले आफ्नो राजनीतिक पुँजी प्रशस्त मात्रामा खर्च गर्नुपर्यो। र, प्रत्येकपटक ती सफल पनि भएनन्। संवैधानिक बन्दोबस्तका कारण समयसीमा बढाउन चाहेर पनि नसकेको एउटा उदाहरण हुन् आल्भारो उरिबे। कोलम्बियाका पूर्व राष्ट्रपति आल्भारो उरिबेले सन् २००९ मा आफ्नो राष्ट्रपतिकाल तेस्रोपटकका लागि बढाउन चाहन्थे तर संवैधानिक अदालतले उनको समयावधि बढाउने कार्यलाई असंवैधानिक भन्दै खारेज गरिदियो। उनले कोलम्बियाका लागि राष्ट्रपति भएर धेरै राम्रा काम गरेका हुनसक्थे तर देशको लागि लोकप्रिय राष्ट्रपति नै भए पनि निश्चित समयपछि शक्तिमा रहन नदिने प्रणाली नै फाइदाजनक हुन्छ। पछिल्लो वर्ष, इक्वेडरका राष्ट्रपति राफेल कोरियाले त्यसैगरी आफ्नो पदावधि बढाउने प्रयास गरे। तर उनका उत्तराधिकारी लेनिन मोरिनोले उनलाई हटाएर प्रजातन्त्रलाई नयाँ जीवन दिए। चीनका समकालीन सम्राट कति खराब छन् भन्ने टुंगोमा पुग्न अझै बाँकी छ। जेहोस्, उनले खुला, पारदर्शी र उदार समाज निर्माण गर्ने धेरै चिनियाँहरूको आशामा कुठाराघात गरेका छन्। उनले देशलाई भन्दा बढी प्राथमिकता पार्टीलाई दिएका छन् र असहमतिहरूलाई कुल्चेका छन्। उनले एउटा यस्तो प्रणाली विकास गरेका छन् जसले देशका नागरिकको दैनिक जीवन नियन्त्रण गर्न जासुसहरू र भारी मात्राको तथ्यांक उपयोग गर्छ। यी सबै कारणले सी जिङपिङ नेतृत्वको चीन संसारलाई एक्काइसौं शताब्दीमा पनि कतिसम्म स्वेच्छाचारी शासन स्थापित हुनसक्छ भन्ने उदाहरण देखाउँदै पतनतिर जानसक्छ। (शीतयुद्ध अन्त्यलगत्तै दि एण्ड अफ हिस्ट्री नामक किताब लेखेर चर्चामा आएका स्ट्यान्डफोर्ड विश्वविद्यालयका प्राध्यापक फ्रान्सिस फुकुयामाको वासिङटन पोस्टमा मार्च ६मा प्रकाशित लेखको भावानुवाद। अनुवादः लक्ष्मण श्रेष्ठ।)"
राष्ट्रपतिले पुनः शपथ लिनुपर्ने कि नपर्ने ?,"विद्यादेवी भण्डारी नेपालको इतिहासमा दोस्रो कार्यकालका लागि राष्ट्रपति पदमा निर्वाचित भएकी छन्। उनको अबको पाँचवर्षे कार्यकाल विवादरहित र सफल रहोस् भन्ने शुभकामना दिन चाहन्छु। तर राष्ट्रपति भण्डारी शपथ ग्रहणका लागि किन हतारिनुभयो, बुझ्न सकिएन। राष्ट्रपतिको शपथ ग्रहण सर्वोच्च अदालतका प्रधानन्यायाधीशबाट हुने व्यवस्था संविधानमा भएकाले संविधानतः शपथ ग्रहण गर्नु ठीकै हो। तर अहिले सर्वोच्चमा देखा परिरहेका फोहोरी राजनीतिले न्यायालय प्रभावित छ। केही दिनपछि समस्याले एउटा निकास पाउने सम्भावना देखिएको थियो। यही बीचमा विवादमा ल्याइएका प्रधानन्यायाधीशबाट राष्ट्रपतिले हतारोमा शपथ नलिएको भए राम्रो हुन्थ्यो। एकदुई दिन शपथ कार्यक्रम पर सार्न पनि सकिन्थ्यो। शीतलनिवासमा शपथ ग्रहण कार्यक्रम चलिरहँदा उता न्यायपरिषद्का सचिवले उमेरको हिसाबले प्रधानन्यायाधीश पदमुक्त भइसकेको जानकारी विज्ञप्तिमार्फत गराएका थिए। यस्तो अवस्थामा राष्ट्रपतिले पुनः नयाँ बहाल हुने प्रधानन्यायाधीशबाट शपथ ग्रहण गर्नुपर्छ कि पर्दैन ? नरनाथ पाण्डे, कावासोती८, नवलपुर"
पैतृक सम्पत्ति सन्ताको हैन राज्यको हुनुपर्छ,"नेपाल र नेपालीको समृद्धिका लागि चिन्तनशील रहनेको संख्या कम छैन। स्वदेश या विदेशमा बसेका जो कसैको मनमा समृद्ध नेपालको सपना छ। तर यसलाई साकार तुल्याउने मार्ग पहिचान गर्न सकिएको छैन। मुलुक समृद्ध तुल्याउने एउटा मात्रै कारक हुन सक्दैन। तर त्यसमध्ये एउटा विषय पैतृक सम्पत्ति पनि हो र पैतृक सम्पत्ति छोरा वा छोरीलाई दिने कानुनको सट्टा सो सम्पत्ति राज्यकोषमा जानुपर्छ भन्ने बहसलाई यस आलेखमार्फत सार्वजनिक गर्न चाहान्छु। राणाकालमा उच्च पदस्थ राणाजीको छोरा जन्मिँदै जर्नेल पदवीसहित जन्मन्थ्यो। यसलाई हामी बौद्धिक वर्गले न्वारानदेखिको बल झिकेर विरोध गर्ने गरेका छौं, तर के हामीले हेक्का गरेका छौं वर्तमान दिनहरूमा एउटा अर्बपति बाबुको छोरो जन्मिँदै अर्बपति भएर जन्मिरहेको छैन ? नेपालमा बैंक वा बिमा कम्पनीजस्ता निजी क्षेत्रबाट सञ्चालित संस्था निकै छन्। ती निकायको अध्यक्षमा अर्बपति लगानीकर्ता नियुक्ति हुनु स्वाभाभिकै हो। तर सो अर्बपति जब बुढो हुन्छ, स्वतः निजको छोरा वा छोरी बाबुको अपुतालीमा अध्यक्ष हुन पुग्छन्। संसारको यो रित सही हो भने सिंहदरबारको सचिवको छोरोलाई सचिव नै दिनुपर्ने र टुँडिखेलको जर्नेलको छोरोले जर्नेल नै पाउनुपर्ने होइन र ? विश्वमै राजनीतिक दलमा आफ्नो अध्यक्ष पदलाई छोरा वा छोरीमा विर्ता बाँड्ने प्रचलन अझै बाँकी छ। आजभोलि यस्तो पद श्रीमतीमा पनि हस्तान्तरण हुन थालेको छ। यी सबैको स्रोत पैतृक सम्पत्ति एकपुस्ताबाट अर्को पुस्तामा सर्ने प्रचलनको लिगेसी त होइन ? नेपालमा नेता र कर्मचारीले घुस खाएर, व्यापारीले जनतालाई ठगेर तथा एनजीओवालाले डलर खेती गरेर सात पुस्तालाई पुग्ने गरी सम्पत्ति जोडे भनेर तीव्र आलोचना गरिन्छ। तर सो सम्पत्ति यसरी पुस्तापुस्तामा नसर्ने कानुन बनाऔं भनेर कोही मुख खोल्दैन किन ? एउटा बाबुलाई लागेको रोग मलाई पनि पुस्तौनी सम्पत्ति झैं सरेर आओस् भन्ने छोरा वा छोरी कहाँ भेट्टिएला ? मेरा बा मरे, मलाई पनि बासँगै चितामा जल्न मन लाग्यो भन्ने छोराछोरी कलियुगमा भेट्टाउने त के, कल्पना गर्नु पनि मुख्याईं हुनेछ। मेरा बा भ्रष्टाचारमा पोलिए, उनी जेलमा छन् तर म उनको घरमा बसेको छु। यसर्थ म बाबुको पीडा कम गर्न भ्रष्टाचारी को संज्ञा लिएर समाजमा हिँड्न चाहन्छु भनेर कसले भन्ला ? बाबुको अपराधमा जेल जान्छु भनेर कसैले भन्ला ? यसरी विश्लेषण गर्दा बाबुको दुःखपीडा छोराछोरीमा सर्न नसक्ने तर सम्पत्ति मात्रै सर्ने कुरा ठीक हो त ? यसमा परिवर्तन भएमा घुस खानेले पनि सात पुस्ताका लागि घुस खानुको सट्टा आफू बाचुन्जेल खपत गर्न सक्नेबराबरको रकम मात्रै कमाउने थियो कि भनी अनुमान गर्न सकिन्छ। विकसित मुलुकमा १६ वा १८ वर्षको उमेर पुगेपछि छोराछोरीले बाबुआमालाई छोडेर जान्छन् भन्ने सुनिन्छ। चराचुरुंगीका बच्चा उड्न सक्ने भएपछि बाबुआमाको गुँडमा फर्केर आउँदैनन्, यो शास्वत सत्य हो। जनावरको बच्चा जन्मिएपछि आफैं उभिएर आमाको दूध चुस्छ। तर मानिसको बच्चालाई आमाले दूध चुसाउँछिन्। यही क्षणबाट मानिस अर्काले बचाइदिए बाँच्ने, आफैं बाच्न नसक्ने निकम्मा प्रमााणित हुन थाल्छ। यस शृंखलामा निश्चित उमेर र पढाइ सकिएपछि बाबुआमाबाट अलग हुनेले बाँच्नका लागि कमाउनुपर्ने हुन्छ। नेता र कर्मचारीले घुस खाएर, व्यापारीले जनतालाई ठगेर तथा एनजीओवालाले डलर खेती गरेर सात पुस्तालाई पुग्ने गरी सम्पत्ति जोडे भनेर तीव्र आलोचना गरिन्छ, तर सो सम्पत्ति यसरी पुस्तापुस्तामा नसर्ने कानुन बनाऔं भनेर कोही किन मुख खोल्दैन ? कमाएर खानेकुरा किन्न, त्यसलाई पकाउन, भाँडा माझ्न र घर सफा राख्न, आफ्नो जीवन साथी रोज्न जान्नुपर्छ। वर्तमान दिनमा नेपालको मध्यमवर्गीय र उच्चवर्गीय परिवारलाई नियाल्दा यी सबै काम आमाबाबुले गरिदिँदा केटाकेटी अक्षम या परजीवीसरह भएका छन्। छोराछोरीले डाक्टर, इन्जिनियर पास गरेर आएपछि जागिर खोज्न जिहजुरी र चाकडी गर्दै हिँड्ने बाबुहरू सर्वत्र भेटिन्छन्। केही वर्षअघि जागिर पाउन, पदोन्नति हुन र तक्मा लाउन फलानाले जुत्ता फटाए भनिन्थ्यो। हिजोआज छोराछोरीको बन्दोबस्त मिलाउँदै कतिपयको जीवन बित्न थालेको देखिन्छ। पछिल्लो महाभूकम्पमा धेरै मानिसको मृत्यु भयो, घर भत्किएर। घरहरू जीर्ण भएका कारण भत्किए। घरको पनि मान्छेको जस्तै आयु हुन्छ। जुन पुस्ताले बनाउँछ, सो पुस्ता पछि घर भत्किनुपर्छ। तर बाबुको अपुतालीमा सम्पत्ति पाउने छोराछोरी बाबुले बनाएकै घरमा बस्छन् र म्याद गुज्रेको घरमा बसी मृत्यु निम्त्याउँछन्। समय गतिशील छ तर पैतृक सम्पत्तिको कारण समाज परिवर्तनलाई आत्मसात् गर्न पछाडि परेको छ। एकहल गोरुसहित बाबुले मृत्युवरण गरेमा छोरो हली हुने लगभग निश्चित छ। सो हली बन्ने छोराको सहपाठी, जसको बाबुको कुनै सम्पत्ति छैन भने निजले आफ्नै आम्दानीले जमिन खरिद गरी गोरुको सट्टा ट्याक्टर किन्छ, जो समयको माग हो। बाजे, बा र नाति एउटै घरमा छन् भने ती घरमा मासिक रक्तस्राव हुने महिलाहरू अझै पनि ४ दिन कुना बस्छन्। तिनको ४ दिनको उत्पादकत्व घट्छ। तर नाति आफैं स्वतन्त्र भएर श्रीमतीसँग एक्लै बसेको छ भने आवश्यक स्वास्थ्य सजगता अपनाउँदै अनावश्यक ४ दिन बार्ने प्रथाबाट उ मुक्त हुन्छ। यी सबै विश्लेषणको एउटै सार हो, छोराछोरीलाई बाबुआमाको सम्पत्तिले अगाडि बढ्न होइन पछाडि धकेल्न मद्दत गरिरहेको छ। यो प्रणालीको बन्धन तोड्नैपर्छ। कसैले जीवनभर मिहेनत र दुःख गरेर कमाएको सम्पत्तिको अधिकार कोसँग हुन्छ भन्ने विषयमा चर्चा गर्नु नै बेकार छ। जसले सम्पत्ति आर्जन गर्छ, उसैले उपभोग गर्छ, गर्न पाउनुपर्छ। आफ्नो सम्पत्ति उपयोग गर्ने अधिकारभित्र रहेर छोराछोरीलाई बाआमाले सम्पत्ति बक्सिस दिन पनि सक्छन्। यसमा सबै सन्ततिलाई समान रूपमा सम्पत्ति बाँड्नुपर्छ भन्ने छैन। आफूलाई बढी ख्याल राख्ने र माया गर्नेलाई बढी दिन सकिन्छ। यसमा छोराछोरीलाई हालको जस्तो बाबुआमाविरुद्ध अंशमुद्दा गर्ने अधिकार हुने छैन। कुनै कारणवश सम्पत्तिका मालिक बाबुआमाको मृत्यु भएमा सो सम्पत्ति कुनै ट्रस्टमा वा स्थानीय तहमा वा राज्य कोषमा राखिनुपर्छ। राज्यकोषमा सम्पत्ति अपुतालीस्वरुप आउने भएपछि राज्यले वृद्धवृद्धालाई पाल्न कुनै आइतबार पर्खिनु पर्दैन। विकसित भनिने मुलुकहरूमा उमेर पुगेपछि छोराछोरी आफैं कमाउने र खानेगरी बाबुआमाको घरबाट निस्किने गर्छन्। बाबुआमा पनि आफ्ना पाखुरी चलाएर कमाउँछन्, खान्छन् र राज्यको सहयोग लिएर बुढेसकाल खुसीले बिताउँछन्। जुनबेला तिनले धर्ती छोड्छन्, सो दिन बुढेसकालमा सघाउने ट्रस्ट वा स्थानीय सरकार वा राज्य ढुकुटीमा उनीहरूको सम्पत्ति हस्तान्तरण हुन्छ। यसले हामी प्रत्येक नागरिकलाई आफ्नै खुट्टामा उभिन र बाँच्न सिकाउँछ।"
विशेष बन्यो पहिलो जित,"काठमाडौं : पपुवा न्युगिनी (पीएनजी) विरुद्ध एकदिवसीय क्रिकेटमा पहिलो जित निकालेसँगै नेपालले एकदिवसीय टोलीको मान्यता प्राप्त गर्दै ऐतिहासिक उपलब्धि हात पारेको छ । उत्कृष्ट बलिङसँगै संयमित ब्याटिङ प्रदर्शन गरेको नेपालले पीएनजीलाई ६ विकेटले पराजित गर्यो । नेपालले यो जितसँगै पीएनजीविरुद्ध अघिल्ला खेलमा बेहोरेको पराजयको बदला समेत लिएको छ । अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिपअन्तर्गत सन् २०१५ को अन्त्यतिर पीएनजीविरुद्ध भएको दुई खेलमध्ये नेपालले दुवै खेल गुमाएको थियो । दुबईमा भएको पहिलो खेलमा नेपाल दुई विकेट र दोस्रो खेलमा तीन विकेटले पराजित भएको थियो । जिम्बावेको राजधानी हरारेस्थित वल्र्ड हरारियन स्टेडियममा टस जितेर पहिले फिल्डिङ रोजेको नेपालले पीएनजीलाई २७२ ओभरमा एक सय १४ रनको सामान्य योगफलमै समेटेको थियो । जवाफमा आएको नेपालले २३ ओभरमै केवल चार विकेट गुमाएर जित पक्का गरेको थियो । नेपाललाई महत्वपूर्ण खेलमा जित दिलाउन अलराउन्डर दीपेन्द्रसिंह ऐरीले बल र ब्याटबाट उत्कृष्ट प्रदर्शन गरे । अफ स्पिन बलिङ गरेका दीपेन्द्रले ४२ ओभरमा मात्र १४ रन खर्चिएर चार विकेट लिए । उनले ब्याटिङमा पनि अविजित ५० रनको योगदान गरे । उनले ५८ बलमा तीन छक्का र एक चौका प्रहार गरे । दीपेन्द्रले २३औं ओभरको अन्तिम बलमा छक्कासहित आफ्नो अर्धशतक पूरा गर्दै नेपालको जित पनि पक्का गरे । दीपेन्द्रले चौथो विकेटका लागि आरीफ शेखसँग ६७ रनको महत्वपूर्ण साझेदारी गरेका थिए । आरिफ ४२ बलमा २६ रन बनाउँदै आउट भए । त्यसअघि नेपालका सुरुवाती बलरहरुले पीएनजीका सुरुवाती ब्याट्सम्यानलाई चाँडै आउट गर्दा नेपालले सहज लक्ष्य पाएको थियो । पीएनजीका लागि चाल्र्स अमिनीले १९ रन बनाए । नेपाली युवा लेग स्पिनर सन्दीप लामिछानेले पीएनजीको चार तथा करण केसी र सोमपाल कामीले एकएक विकेट लिए । नेपालले अब शनिबार सातौं स्थानका लागि नेदरल्यान्ड्सको सामना गर्नेछ । सबैले खुसी मनाउनु पर्छ विनोद दास नेपाली टोलीले प्राप्त गरेको यो उपलब्धिमा म निकै खुसी छु । नेपाली क्रिकेटले हालसम्म प्राप्त गरेकोमध्ये यो सबैभन्दा ठूलो उपलब्धि हो । त्यसैले यो उपलब्धिमा सबैले खुसी मनाउनु पर्छ । वर्षाैंको मेहनतपछि प्राप्त यो खुसीसँगै नेपाली क्रिकेटमा अझ बढी जिम्मेवारी पनि थपिएको छ । यदि ती जिम्मेवारीलाई सही ढंगले सदुपयोग गर्न सकेको अवस्थामा नेपाली क्रिकेटले आगामी चार वर्षमा साँच्चिकै ठूलो उपलब्धि हात पार्नेछ । म खेलाडी हुँदा पनि मेरो देशले एकदिवसीय मान्यता प्राप्त गरोस् भनेर सोच्ने गर्थें । यसैगरी टेस्ट मान्यताको विषयमा पनि हामी सोच्थ्यौं । म आफंै पनि यो सफलताका लागि लालायित थिएँ । अहिले खेलाडीबाट प्रशिक्षकको जिम्मेवारीमा छु । नेपाली टोलीले पहिलो पटक एकदिवसीय टोलीको मान्यता प्राप्त गर्न सफल भएको छ । यो अवस्थामा म खेलाडीको रूपमा जति खुसी हुन्थेँ हुँला, अहिले नेपाली क्रिकेटको समर्थक र प्रशिक्षकको हैसियतमा पनि उत्तिकै खुसी छु । (विनोद राष्ट्रिय टोलीका पूर्वकप्तान हुन् ।)"
क्रिकेटमय सामाजिक सञ्जाल,"काठमाडौं : नेपालको अस्थिर राजनीति किनारा लाग्दै गर्दा न्यायपालिकाभित्रको विवादको विषय बुधबार र बिहीबार खुबै पेचिलो बन्यो । दोस्रो पटक राष्ट्रपतिको शपथ लिएकी राष्ट्रपति विद्यादेवी भण्डारीको शपथग्रहण कार्यक्रम र न्यायाधीशको भूमिकाका विषयले बिहीबार साँझसम्म खुबै चर्चा पायो । तर, दुई दिनको सबै अन्तरकथालाई नेपाली क्रिकेट टोलीको सफलताले एकाएक बिर्साइदिएको छ । केहीबेर अघिसम्म राजनीति र न्यायालयका विषयमा गालीगलौजले रंगिएका सामाजिक सञ्जालका भित्ता एकाएक क्रिकेटमय बन्यो । एकदिवसीय विश्वकप छनोटअन्तर्गत प्ले अफ खेलमा नेपालले पपुवान्युगिनीलाई ६ विकेटले पराजित र नेदरल्यान्ड्सले हङकङलाई ४४ रनले हराएपछि नेपालले एकदिवसीय क्रिकेट टोलीको मान्यता पायो । यस खुसीलाई सामाजिक सञ्जालमा राजनीतिज्ञदेखि सर्वसाधारणसम्मले साटेका छन् । पूर्वप्रधानमन्त्री एवं नेकपा माओवादीका अध्यक्ष पुष्पकमल दाहाल (प्रचण्डले) नेपाल एकदिवसीय मान्यता पाउन सफल भएकोमा खुसी व्यक्त गर्दै भनेका छन् नेपाललाई खेलकुदको क्षेत्रबाट विश्वसामु चिनाउन क्रिकेट टोलीले खेलेको भूमिका प्रशंसनीय छ । हाम्रो यो ठूलो सफलता हासिल गर्न मेहनत गर्ने नेपाली क्रिकेट टिमलाई हार्दिक बधाई तथा थप प्रगतिको कामना । पूर्वप्रधानमन्त्री एवं नेपाली कांग्रेसका सभापति शेरबहादुर देउवाको ट्विट गर्दै खेलाडी र प्रशिक्षकसहित सिंगो नेपालीलाई बधाई दिएका छन् । कांग्रसकै युवा नेता गगन थापाले ट्विटमार्फत नेपाली टोलीलाई बधाई दिँदै भनेका छन् लामो समयको सपना समकार । यसैगरी कांग्रेस नेता रामचन्द्र पौडेलले ऐतिहासिक सफलताका लागि नेपाली क्रिकेटलाई बधाई भन्दै खुसी साटेका छन् । क्यानकी पूर्वसीईओ भावना घिमिरेले टोलीलाई बधाई दिएकी छन् । टोलीका कप्तान पारस खड्काले सबैलाई बधाई दिँदै नेपालीको जित भन्दै गर्व गरेका छन् । क्रिकेट टोलीको फोटो फेसबुकमा पोस्ट गर्दै प्रशिक्षक जगत टमटाले पनि सबै नेपालीसँग खुसी साटेका छन् । एमालेका नेता प्रदीप ज्ञवालीले पनि खुसी साट्दै नेपाली टोलीलाई बधाई दिएका छन् ।"
पारसको कप्तानीमा क्रिकेटको छलाङ,"काठमाडौँ: सन् १९९६ देखि अन्तर्राष्ट्रिय क्रिकेट काउन्सिलका प्रतियोगितामा सहभागी नेपालले क्रिकेटबाट आफूलाई चिनाउन लामो समय कुर्नुपर्यो। नेपाली राष्ट्रिय क्रिकेट टिम सन् १९९६ देखि आईसीसी एसोसिएट सदस्य राष्ट्रको समूहमा रहँदै अन्तर्राष्ट्रिय प्रतियोगितामा सहभागिता जनाइरहेको छ। बिहीबार नेपालले अन्तर्राष्ट्रिय क्रिकेटमा अहिलेसम्मकै ठूलो उपलब्धि हात पारेको छ। नेपालले पहिलोपटक आईसीसी एकदिवसीय टोलीको मान्यता पक्का गर्दै ५० ओभरको क्रिकेटमा ऐतिहासिक उपलब्धि हात पारेको हो। बिहीबार नेपालले पपुवा न्युगिनीलाई ६ विकेटले पराजित गर्दै एकदिवसीय टोलीको मान्यता प्राप्त गर्ने बाटो खोलेको हो। बिहीबारकै अर्का खेलमा नेदरल्यान्ड्सले हङकङलाई ४४ रनले पराजित गरेसँगै नेपालले एकदिवसीय टोलीको मान्यता पक्का गरेको हो। हङकङले नेदरल्यान्ड्सलाई हराएको भए एकदिवसीय टोलीको मान्यता पक्का गर्न शनिबार हुने खेलमा नेपालले हङकङलाई हराउनुपर्ने हुन्थ्यो। पारसको क्रिकेट यात्रा नेपाली जनतामाझ छाप छाड्ने गरी नेपाली क्रिकेटको यात्रा सन् २००९ बाट सुरु भयो। त्यो बेला जब पारस खड्काले नेपाली क्रिकेट टिमको कप्तानी सम्हाले त्यो बेलादेखि नेपाली क्रिकेटले निरन्तर सफलताको खुड्किलो चढिरहेको छ। ३० वर्षमा हिँडिरहेका पारसले आफ्नो सम्पूर्ण समय नेपाली क्रिकेटको समृद्धिका लागि खर्चिरहेका छन्। जब उनको काँधमा नेपाली क्रिकेट टिमको कप्तानीको जिम्मेवारी दिइयो, त्यही बेलादेखि बेलाबखत बाहेक नेपाली क्रिकेट टोलीले निरन्तर सफलताको स्वाद चाखिरहेको छ। डिभिजन ५ बाट थालिएको त्यो कठिन यात्रा पारसको कप्तानीमा बिहीबार वान डे मान्यतासम्म आइपुगेको छ। यु१५ उमेर समूहबाट नेपाली टोलीमा परेका पारस नेपाली क्रिकेट इतिहासकै सबैभन्दा सफल कप्तान बनेका छन्। उनकै कप्तानीमा अब नेपालले चार वर्षका लागि वान डे स्टासको मान्यता पाएको छ। पारसकै कप्तानीमा नेपालले डिभिजन ५ देखि अघि बढ्दै डिभिजन १ सम्म पुगेर बंगलादेशमा भएको टी२० विश्वकप पनि खेलिसकेको छ। जिम्बाब्वेमा भएको विश्वकप छनोटमा सुपर सिक्समा नअटेको नेपाली टोलीले यसअघि निरन्तर हार सामना गर्नुपरिरहेको पपुवा न्यू गिनीलाई पराजित गर्दै वान डे मान्यता लिन सक्यो। नेदरल्यान्डले हङकङलाई पराजित गर्नु पनि नेपालका लागि फाइदाजनक भयो। ३० वर्षे कप्तान पारसले सन् २००२ मा यु१५ एसिया कपमा पहिलोपटक नेपाली टोलीको सदस्यका रुपमा सहभागिता जनाएका थिए। त्यसपछि पारसले सन् २००४ मा बंगलादेशमा भएको यु१९ विश्वकप क्रिकेटमा पहिलो पटक सहभागी हुने अवसर पाए। अनि बने कप्तान सन् २००५ मा पारस उपकप्तान बनेपछि यु१९ क्रिकेट टिमले सन् २००६ मा श्रीलंकामा भएको आईसिसी यु१९ विश्वकप प्लेट च्याम्पियनसिपमा सेमिफाइनलमा दक्षिण अफ्रिकालाई र फाइनलमा न्युजिल्याण्डलाई हराएको थियो। त्यसपछि पारसको कप्तानी यात्रा सुरु भयो। उनले त्यही वर्ष भारतमा भएको यू१७ एसिया कपमा कप्तानको भूमिका निर्वाह गरे। उनकै कप्तानीमा नेपाली क्रिकेट टोलीले यु१९ विश्वकपको खेलमा क्रिकेटको वादशाह मानिने दक्षिण अफ्रिकालाई हारसको स्वाद चखाएको थियो। राष्ट्रिय टोलीको यात्रा पारसले सन् २००४ मै काठमाडौँमा भएको एसिसी इन्टरकन्टिनेन्टल कपमा मलेसियाविरुद्ध राष्ट्रिय टिममा 'डेब्यू' गरे। राष्ट्रिय टोलीमा डेब्यू गरेसँगै उनले कहिल्यै पछि फर्केर हेर्नुपरेको छैन। उनी निरन्तर सफलतातर्फ लम्किँदै गए भने नेपाली क्रिकेट टिमलाई पनि निरन्तर सफलताको सिँढीतर्फ डोर्याइरहे। उनकै कप्तानीमा सफलताको सिँढी चढ्दै नेपाली क्रिकेट टिमले वान डे मान्यता पाउन सफल भएको छ। सन् २००७ मा मलेसियामा भएको एसीसी यु१९ च्याम्पियनसिपदेखि पारसलाई कप्तानीको जिम्मेवारी पाए। कप्तानको जिम्मेवारी पाएलगत्तै उनी त्यही प्रतियोगिताको उत्कृष्ट खेलाडी भए। त्यही वर्ष पारसले 'एसीसी इमर्जिङ प्लेयर अफ द इअर' अवार्ड पनि जित्न सफल भए। उमेर समूहबाटै निरन्तर सफलतातर्फ लम्किरहेका पारसले सन् २००७ मा कुवेतमा गरिएको एसीसी टी२० कप क्रिकेट प्रतियोगिताबाट सिनियर टोलीको उपकप्तानको भूमिका पाए। सुरु भयो विश्वकप यात्रा पारसलाई सन् २००९ मा नेपाली सिनियर राष्ट्रिय टोलीको कप्तान बनाइयो। युएईमा खेलिएको एसिसी टी२० ट्रफीदेखि पारसलाई राष्ट्रिय टोलीको कप्तान बनाइएको हो। कप्तान भएको एक वर्षमै उनले नेपाली क्रिकेटलाई सफलता चखाउँदै सन् २०१० मा काठमाडौँमा सम्पन्न डिभिजन५ मा नेपाल च्याम्पियन बनाउन सफल भए। त्यही प्रतियोगितासँगै नेपालीहरुमा क्रिकेटको क्रेज पनि चुलिँदै गयो। त्यो प्रतियोगिताको उपाधि जिताएसँगै नेपाली खेल प्रेमीमाझ उनको ख्याति चुलिँदै गयो। डिभिजन ५ बाट सुरु भएको यात्रा ९ वर्षमा वान डे मान्यतासम्म पुग्दा पारसले जहिल्यै कप्तानी भूमिका निर्वाह गरेर कयौँ हारको अवस्थाबाट टिमलाई उद्धार गरे। सन् २०१२ मा मलेसियामा खेलाइएको डिभिजन ४ मा पनि पारसले आफ्नो कप्तानीमा नेपाललाई च्याम्पियन बनाए। पारसकै कप्तानीमा त्यही वर्ष नेपाली क्रिकेट टोलीले एसिसी ट्रफी इलाइटको उपाधि पनि उचाल्यो। त्यो प्रतियोगितामा पारस प्लेयर अफ द सिरिज घोषित भए। त्यसपछि सन् २०१३ मा बर्मुडामा नेपाली क्रिकेट टोलीले विश्व क्रिकेट लिग डिभिजन३ खेल्यो। त्यहाँ पनि नेपाली टोली च्याम्पियन बन्यो र, त्यो बेलाका कप्तान पनि पारस नै थिए। त्यसपछि पारसकै कप्तानीमा सन् २०१४ मा नेपाली क्रिकेट टोली आईसिसी टी२० विश्वकपमा पुग्न सफल भयो। जुन नेपालको क्रिकेट इतिहासमा एउटा कोशेढुंगा थियो। पारस कप्तान रहेको टिमले मलेसियामा सम्पन्न आईसिसी विश्व क्रिकेट लिग डिभिजन४ को उपाधि उचाल्यो। त्यसपछि दुबईमा भएको एसिसी एलिट ट्रफी २०१३ को उपाधि पनि नेपालले जित्यो। नेपालमै भएको एसिसी टी२० कप २०१३ को फाइनलमा पनि नेपाली टोली पुग्यो। एसिसीका यी प्रतियोगितामा पारस 'म्यान अफ द सिरिज' घोषित भए। यो कोशेढुंगालाई पनि नेपाली टोलीले बंगलादेशमा यादगार बनाउने कोशिश गर्यो। सन् २०१४ मा पारसको कप्तानीमा नेपाली टोलीले बंगलादेशमा खेलाइएको टी२० विश्वकपमा सहभागिता जनायो। त्यही प्रतियोगितापछि नेपाललाई आईसिसीले टी२० राष्ट्रको मान्यता दियो। टी२० को मान्यता पाएपछि सन् २०१५ मा नेपाले नेदरल्याण्ड्ससँग अन्तराष्ट्रिय सिरिज खेल्यो। पारस 'म्यान अफ द सिरिज' घोषित भए। सन् २०१५ मै नेपालले नामिबियामा डिभिजन२ मा सहभागिता जनायो। त्यसपछि नेपालले विश्व क्रिकेट लिग च्याम्पियनसिपमा सहभागिता हुने अवसर पायो। तर त्यो बेला नेपाल अभागी सावित भयो। हङकङविरुद्ध एउटा खेलमा पराजय र अर्को खेल आँधीले प्रभावित भएपछि नेपाल डिभिजन दुईमा झर्यो। नेपाललाई टी२० विश्वकपसम्म पुर्याएर लोभलाग्दो सफलता दिलाउने भूमिका लामो समय नेपाली क्रिकेट टिमको प्रशिक्षक पुबुदु दासानायकेले खेलेका थिए। कप्तानका रुपमा पारस र अन्य खेलाडीलाई पुबुदुले दिने सकारात्मक ऊर्जा र हौसला नेपाली टिमका लागि औषधि सावित भएको थियो। पारसले पनि पुबुदुकै कारण नेपाली क्रिकेट टोलीले यति ठुलो सफलता चाख्न सकेको बताउँदै आएका छन्। पारसको नेतृत्वमा रहेको टिमले नेपाललाई ट्वान्टी२० विश्वकपमा उभ्याएपछि नेपालमा क्रिकेटको क्रेज ह्वात्तै बढ्यो। अब वान डे मान्यता पाएपछि नेपाली क्रिकेट टिम अझै खारिने विश्वास नेपाली क्रिकेट समर्थकमा छ। मैदान लगायतका भौतिक संरचनाको अभावबीच पनि पारससहितका खेलाडीले आफूलाई निरन्तर माझ्ने प्रयास गरिरहे। १० वर्ष भन्दाअघिबाट बन्न थालेको मुलपानी क्रिकेट ग्राउन्ड अझै पनि तयार भइसकेको छैन। यसबीच पारसले नेपाल खेलकुद पत्रकार मञ्चले प्रदान गर्ने वर्ष खेलाडी उपाधि २०६६ र २०६९ गरी दुर्इ पटक जितिसकेका छन्। अन्तर्राष्ट्रिय क्रिकेटमा २२ वर्षे यात्राका क्रममा नेपाली क्रिकेटले धेरै उतारचढाव बेहोर्यो। सन् २००८ मा डिभिजन५ मा रहेको नेपालले १० वर्षको बीचमा एकदिवसीय मान्यता हासिल गरेको हो। नेपाली क्रिकेट यात्रा सन् १९९६ आईसीसीबाट एसोसिएट टिमको मान्यता सन् २००८ डिभिजन५ मा तेस्रो सन् २०१० डिभिजन५ विजेता सन् २०१० डिभिजन४ मा तेस्रो सन् २०१२ डिभिजन४ विजेता सन् २०१३ डिभिजन३ विजेता सन् २०१३ एकदिवसीय विश्वकप छनोट सन् २०१५ चौथो भएर विश्व क्रिकेट लिग च्याम्पियनसिपमा छनोट सन् २०१८ डिभिजन२ मा दोस्रो हुँदै एकदिवसीय विश्वकप छनोटमा पुग्न सफल सन् २०१८ विश्वकप छनोट पपुवा न्युगिनीलाई हराउँदै एकदिवसीय मान्यता"
पुरुष युगलमा प्रणव र कमल च्याम्पियन,"काठमाडौं : त्रिभुवन आर्मी क्लबका प्रणव खनाल र नेपाल पुलिस क्लबका कमल भण्डारीको जोडी १०औं सहवीर स्मृति खुला लनटेनिस प्रतियोगितामा पुरुष युगलतर्फ च्याम्पियन बनेको छ । हल्चोकमा बिहीबार भएको फाइनलमा उक्त जोडीले ललितपुरका सन्तोष खत्री र जितेन्द्र परियारको जोडीलाई ४६, ६४, १०५ अंकले पराजित गर्यो । इन्टर गभर्मेन्टल सर्भिस स्पर्धाको पुरुष एकलतर्फको फाइनलमा एपीएफका सुरजकुमार श्रेष्ठले आर्मीका उत्तम बोगटीलाई ६३, ७५ अंकले हराउँदै उपाधि हात पारे । यसैगरी ३५ वर्षमाथिको भेन्ट्रान्स युगलतर्फ काठमाडौंका महेश श्रेष्ठ र छेवाङ लामाको जोडीले बाजी मार्यो । महेश र छेवाङको जोडीले फाइनलमा काठमाडौंका विमल गुरुङ र राजु क्षेत्रीको जोडीलाई ७५, ६० अंकले हरायो । ४५ वर्षमाथि भेन्ट्रान्स युगलतर्फको फाइनलमा काठमाडौंका सुवर्ण ढाक्वा र कृष्णराज घलेको जोडीले काठमाडौंकै राजु क्षेत्री र शिवप्रसाद सेढाईंको जोडीलाई ६३, ६३ अंकले हराउँदै पहिलो भयो । ४५ वर्षमाथिको भेन्ट्रान्स एकलतर्फ काठमाडौंका राजु श्रेष्ठ पहिलो भए । फाइनलमा राजुले काठमाडौंकै सिजर गुरुङलाई ६२, ३२ अंकले हराए । रत्नजित र नवीनको जोडी च्याम्पियन त्रिभुवन आर्मी क्लबका रत्नजित तामाङ र नवीन श्रेष्ठको जोडी १४औं कृष्णमोहन स्मृति राष्ट्रिय खुला ब्याडमिन्टन प्रतियोगितामा पुरुष युगलतर्फको उपाधि जितेका छन् । हल्चोकस्थित एपीएफ क्लबको कभर्डहलमा बिहीबार भएको फाइनलमा रत्नजित र नवीनको जोडीले एपीएफ क्लबका दिपेश धामी र विजित थापामगरको जोडीलाई २११६, १९२१, २२ २० ले पराजित गरे । १७ वर्षमुनी पुरुष एकलतर्फको फाइनलमा दार्चुलाका प्रिन्स दाहालले आर्मीका प्रफुल्ल महर्जनलाई २११४, २११९ ले हराउँदै उपाधि जिते । महिला युगलतर्फ एपीएफकी पुजा श्रेष्ठ र शिक्षा श्रेष्ठको जोडीले आर्मीका नङसल तामाङ र अनुमाया राईको जोडीलाई २१२३, २११४, २११६ ले हराउँदै पहिलो भए । ४५ वर्षमाथि भेन्ट्रान्स युगलतर्फ जेष्ठ ब्याडमिन्टन एकेडेमीका नविनबावु श्रेष्ठ र श्याम पराजुली पहिलो भए । उक्त जोडीले ग्यालेक्सी क्लबका राजु भुजु र हरिप्रसाद श्रेष्ठको जोडीलाई २११७, २११७ ले पराजित गरे । मिक्स डबल्सतर्फ एपीएफका पुजा श्रेष्ठ र दिपेश धामीको जोडी पहिलो भए । उक्त जोडीले आर्मीका नङसल तामाङ र रत्नजित तामाङको जोडीलाई १७२१, २११९, २११७ ले हराए । प्रतियोगिता अन्तर्गत पुरुष एकलको फाइनल खेलमा सुक्रबार एपीएफका दिपेश धामी र आर्मीका रत्नजित तामाङ भिड्नेछन् । न्युडायमन्ड र एपीएफबीच फाइनल भिडन्त सशस्त्र प्रहरी महानिरीक्षक पाँचौं राष्ट्रिय खुला महिला भलिबल प्रतियोगिताको उपाधिका लागि शिवम् न्युडायमन्ड एकेडेमी काठमाडौं र नेपाल एपीएफ क्लबबीच भिडन्त हुने भएको छ । हल्चोकस्थित एपीएफ क्लबको कोर्टमा बिहीबार भएको खेलमा न्युडायमन्ड एकेडेमीले नेपाल पुलिस क्लबलाई २५१०, २५२२, २५१३ को सोझो सेटमा पराजित गर्यो । उक्त खेलमा न्युडायमन्ड एकेडेमीकी प्रतिभा माली वुमन अफ दी म्याच घोषित भइन् । अर्को सेमिफाइनल खेलमा एपीएफ क्लबले त्रिभुवन आर्मी क्लबलाई २५९, २५९, २५१० को सोझो सेटमा हरायो । उक्त खेलमा एपीएफकी नेविका चौधरी वुमन अफ दी म्याच भइन् । प्रतियोगितामा ६ टोलीले भाग लिएका थिए । लिग कम नकआउटका आधारमा सञ्चालित प्रतियोगिताबाट समूहका दुई शीर्ष टोली सेमिफाइनलमा पुगेका थिए । प्रतियोगिताको विजेता टोलीले दुई लाख ५० हजार र उपविजेताले एक लाख २५ हजार रुपैयाँ पुरस्कार प्राप्त गर्नेछन् । तेस्रो हुने टोलीले ५० हजार, उत्कृष्ट विधाका खेलाडीले जनही पाँच हजार र सर्वोत्कृष्ट खेलाडीले एउटा स्कुटर पुरस्कार प्राप्त गर्नेछन् ।"
थ्रीस्टार उपाधि नजिक,बुटवल : बलियो प्रतिस्पर्धी मनाङ मर्स्याङदी क्लबलाई पाखा लगाउँदैै थ्रीस्टार क्लब तिलोत्तमा गोल्डकप फुटबलको उपाधि नजिक पुगेको छ । बिहीबार बुटवलमा भएको अन्तिम सेमिफाइनल खेलमा मनाङलाई २१ गोलले पाखा लगाउँदैै थ्रीस्टार उपाधि नजिक पुगेको हो । उपाधिका लागि थ्रीस्टारले नेपाल पुलिससँग प्रतिस्पर्धा गर्नेछ । देवीनगरस्थित एन्फा टेक्निकल सेन्टरको मैदानमा भएको खेलको पहिलो हाफको २३औं मिनेटमा विदेशी खेलाडी फोलोरेङ्कको गोलसँगै पाएको अग्रता कायम गर्न नसक्दा मनाङ फाइनल पुग्नबाट वञ्चित भयो । फोलोरेङकले विशाल राईको पासलाई हेडमार्फत जाली चुमाएका थिए । तर मनाङको अग्रता एक मिनेट पनि टिक्न सकेन । थ्रीस्टारका बुद्ध चेम्जोङले बललाई जाली चुमाउँदै खेललाई बराबरीमा ल्याएका थिए । मनाङका गोलरक्षक विशाल श्रेष्ठलाई बिट गर्दै चेम्जोङले आकर्षक गोल गरेका थिए । पहिलो हाफको ३९औैं मिनेटमा कप्तान नीराजन खड्काको गोलसँगै थ्रीस्टारले २१ को अग्रता बनाएको थियो । खड्काकै गोल निर्णायक बनेपछि थ्रीस्टार फाइनलमा पुगेको हो । खड्काले रेजिन धिमालको क्रसलाई हेडमार्फत पोस्टको दिशा दिएका थिए । खेलको दोस्रो हाफमा दुवै टोलीले पाएका सुनौलो मौका गुमाएका थिए । खेलको अन्तिम समयमा मनाङका विमल बस्नेतले डीबक्समा पाएको सुनौलो अवसर गुमाएका थिए । मनाङका अञ्जन विष्ट घाइते भएर मैदानबाट बाहिरिएपछि मनाङको फाइनल पुग्ने आशा समाप्त भएको हो । मनाङका प्रशिक्षक विनोद महर्जनले खेलाडीले पाएका अवसर गुमाउँदा हार्नु परेको बताए । थ्रीस्टारका प्रशिक्षक मेघराज केसी भने खेलाडीको प्रदर्शनमा सन्तुष्ट देखिए । उनले फाइनलमा अझै सशक्त प्रदर्शन गर्ने बताए । बिहीबारको खेलमा थ्रीस्टारका बुद्ध चेम्जोङ म्यान अफ दी म्याच बने । प्रतियोगिताको फाइनल खेल शनिबार हुनेछ । थ्रीस्टारसँग उपाधिका लागि प्रतिस्पर्धा गर्न लागेको पुलिसले आयोजक रूपन्देही११ लाई सडेन डेथमा हराउँदै फाइनलमा स्थान बनाएको हो । रूपन्देही फुटबल संघको आयोजनामा जारी प्रतियोगिताको विजेताले नगद सात लाख ७७ हजार सात सय ७७ तथा उपविजेताले चार लाख ४४ हजार चार सय ४४ रुपैयाँ प्राप्त गर्नेछन् ।
च्याम्पियन्स लिगः युभेन्ट्स र रियल मड्रिडको भेट क्वार्टर फाइलनमै,काठमाडौँः युरोपियन च्याम्पियन्स लिग अन्तरगत क्वार्टर फाइनल भिडन्तमा स्पेनिस क्लब रियल मड्रिड र इटालीयन क्लब युभेन्ट्स भिड्ने भएका छन् । शुक्रबार गरिएको ड्रमा डिफेन्डिङ च्याम्पियन रियल मड्रिडले कठिन प्रतिद्वन्द्वी युभेन्ट्ससँग क्वार्टर फाइनलमा भिड्ने भएको हो । अघिल्लो सिजन कार्डिफमा भएको फाइनलमा रियलले युभेन्ट्सलाई हराउँदै च्याम्पियन्स लिगको १२ औँ ट्रफी आफ्नो पोल्टामा पारेको थियो । ड्र अनुसार अर्को स्पेनिस क्लब बार्सिलोनाले इटालीयन क्लब रोमसँग प्रतिस्पर्धा गर्नुपर्ने भएको छ । बार्सिलोनाका लागि रोमा तुलनात्मकरुपमा कम्जोर प्रतिद्वन्द्वी हो । त्यसैगरी इङ्लिस क्लबहरु लिभरपुल र म्यानचेस्टर सिटी क्वार्टर फाइनल भिडन्तमा आमने सामने हुने भएका छन् । म्यानचेस्टर सिटी इङ्लिस प्रिमियर लिगको उपाधि नजिक पुगिसकेको छ । जर्मन क्लब बायर्न म्युनिखले स्पेनिस क्लब सेभिललाई क्वार्टर फाइनलको प्रतिद्वन्द्वी पाएको छ ।
ऐतिहासिक छलाङ,"काठमाडौं : नेपालले अन्तर्राष्ट्रिय क्रिकेटमा अहिलेसम्मकै ठूलो उपलब्धि हात पारेको छ। नेपालले पहिलोपटक आईसीसी एकदिवसीय टोलीको मान्यता पक्का गर्दै ५० ओभरको क्रिकेटमा ऐतिहासिक उपलब्धि हात पारेको हो। बिहीबार भएको खेलमा नेपालले पपुवा न्युगिनीलाई ६ विकेटले पराजित गर्दै एकदिवसीय टोलीको मान्यता प्राप्त गर्ने बाटो खोलेको छ। बिहीबारै भएको अर्काे खेलमा नेदरल्यान्ड्सले हङकङलाई ४४ रनले पराजित गरेसँगै नेपालले एकदिवसीय टोलीको मान्यता पक्का गरेको हो। हङकङले नेदरल्यान्ड्सलाई हराएको भए एकदिवसीय टोलीको मान्यता पक्का गर्न शनिबार हुने खेलमा नेपालले हङकङलाई हराउनुपर्ने हुन्थ्यो। नेपाली टोलीले आफ्नो २२ बर्से अन्तर्राष्ट्रिय यात्रामा सन् २०२२ सम्मका लागि अन्तर्राष्ट्रिय क्रिकेट काउन्सिल (आईसीसी) को माथिल्लो स्थानको यात्रा पक्का गरेको छ। यससँगै नेपालले ११ वर्षपछि पुनः सेतो जर्सीमा चारदिवसीय इन्टरकन्टिनेन्टल कप पनि खेल्ने छ। इन्टरकन्टिनेन्टल कप ५० ओभरको क्रिकेटमा एसोसिएट टोलीहरूले खेल्ने आईसीसीको सबैभन्दा ठूलो प्रतियोगिता हो। नेपालले सन् २०१९ देखि २०२१ सम्म हुने इन्टरकन्टिनेन्टल कपमा प्रतिस्पर्धा गर्नेछ। नेपालले यसअघि इन्टरकन्टिनेन्टल कपको सुरुवाती तीन संस्करणमा प्रतिस्पर्धा गरेको थियो। यद्यपि सन् २००६००७ को प्रतियोगितापछि भने नेपाल असफल बन्दै आएको थियो। सन् २०१४ मा टीट्वेन्टी विश्वकप खेलिसकेको नेपालका लागि अवसर र आईसीसीबाट प्राप्त हुने अनुदानको दृष्टिकोणबाट पनि यो निकै ठूलो उपलब्धि हो। नेपालले एकदिवसीय टोलीको मान्यताप्राप्त गरेसँगै आईसीसीबाट आगामी चार वर्षसम्म सात करोड रुपैयाँभन्दा बढी रकम प्राप्त गर्ने छ, जुन नेपाली क्रिकेटको विकासका लागि निकै महत्वपूर्ण हुनेछ। जिम्बावेमा जारी एकदिवसीय विश्वकप छनोट प्रतियोगितामा एसोसिएट टोलीमध्ये शीर्ष तीन स्थानमा रहने (नेदरल्यान्ड्सबाहेक) टोलीले आगामी चार वर्षका लागि एकदिवसीय टोलीको मान्यता पाउने प्रावधान छ। स्कटल्यान्ड र संयुक्त अरब इमिरेट्स (यूएई) ले पनि यही प्रतियोगितामार्फत एकदिवसीय टोलीको मान्यता पाएका छन्। नेपालसँग सन् २०१४ मा पनि एकदिवसीय टोलीको मान्यता प्राप्त गर्ने अवसर थियो। यद्यपि त्यसबेला सहभागी १० टोलीमध्ये नवौं स्थानमा पुगेपछि नेपालले एकदिवसीय टोलीको मान्यता प्राप्त गर्ने अवसर मात्रै गुमाएन, सीधै डिभिजन३ मा घटुवा पनि भयो। नेपाली टोलीलाई पछिल्लो आठ वर्षको अवधिमा डिभिजन५ बाट डिभिजन१ हुँदै एकदिवसीय टोलीको मान्यतासम्म पुर्याउने कप्तान पारस खड्काले पनि सामाजिक सञ्जालबाटै खुसी व्यक्त गरेका छन्। समर्थनका लागि सबैलाई धन्यवाद। वर्षाैंवर्षको दुुःख, संघर्ष, मिहिनेत र त्यागपछि हामी एकदिवसीय टोली बनेका छौं, पारसले ट्विट गरेका छन्, नेपाली क्रिकेटको यो अविश्वसनीय यात्राको साक्षी बन्नुभएका सबैलाई बधाई दिन चाहन्छु। सर्वाधिक सफल कप्तान खेलाडी र नेतृत्वको हैसियतले टोलीलाई एकपछि अर्काे सफलतातर्फ डोहोर्याएका पारस खड्का नेपाली क्रिकेटका सर्वाधिक सफल कप्तान दरिएका छन्। उमेर समूहदेखि नै नेपाली टोलीबाट खेल्दै आएका पारसले नेपाली सिनियर टोलीलाई टीट्वेन्टी विश्वकप मात्रै खेलाएनन्, ५० ओभरको क्रिकेटमा डिभिजन५ देखि डिभिजन१ सम्मको यात्रा गराएका छन्। उनकै प्रदर्शन र नेतृत्वमा नेपाली टोलीले बिहीबार एकदिवसीय टोलीको मान्यता पनि पक्का गरेको छ। नेपाली टोलीका यी सबै सफलतामा कप्तान पारसले मैदानभित्र गर्ने निर्णय मात्रै सफल भएको छैन, बल र ब्याटबाट उनले पुर्याएको योगदान पनि निर्णायक बन्दै आएको छ।"
लोकोमोटिभको पोस्टमा एट्लेटिकोको पाँच गोल,"काठमाडौँः युरोपा लिग फुटबल प्रतियोगिता अन्तरगत क्वार्टर फाइनलका लागि भएको अन्तिम १६ को दोस्रो लेगको खेलमा स्पेनिस क्लब एट्लेटिको मड्रिडले रसियन क्लब लोकोमोटिभ मस्कोविरुद्ध गोलवर्षा गरेको छ । फर्नान्डो टोरेसले २ गोल गरेपछि एट्लेटिकोले लोकोमोटिमाथि एकपक्षीय ५१ को नतिजा निकाल्दै युरोपा लिगको क्वार्टर फाइनलमा स्थान पक्का गरेको छ । एट्लेटिकोका लागि टोरेसले ६५ र ७० मिनेटमा गोल गरे । त्यसैगरी अन्य गोल कोर्या, निग्युज र एन्टेनियो ग्रिजमनको नाममा रह्यो । लोकोमोटिभका लागि एक मात्र सान्तवना गोल र्योबसले गरेका थिए । पहिलो लेगमा ३० को जित निकालेको एट्लेटिको मड्रिड समग्रमा ८१ को एकपक्षीय नतिजासहित युरोपा लिगको अन्तिम आठमा पुग्न सफल भयो ।"
आर्सनल युरोपा लिगको क्वार्टर फाइनलमा,काठमाडौँः युरोपा लिग अन्तरगत अन्तिम १६ को दोस्रो लेगको खेलमा इटालीयन क्लब एसी मिलानविरद्ध ३१ को नतिजा निकाल्दै इङ्लिस क्लब आर्सलन क्वार्टरफाइनलमा प्रवेश गर्न सफल भएको छ । ड्यानी वेलबेकको दुई गोलतको मद्धतमा आर्सनल एसी मिलानविरुद्ध सहज जितसहित युरोपा लिगको अन्तिम ८ मा पुगेको हो । आर्सनलका लागि खेलको ३९ औँ मिनेटमा पहिलो गोल गरेका वेल्बेकले ८६ औँ मिनेटमा पेनाल्टीबाट व्यक्तिगत दोस्रो गोल गरे । आर्सनलका लागि अर्को गोल झाकाले ७१औँ मिनटेमा गरेका थिए । पराजित एसी मिलानका लागि चल्हानाग्लुले खेलको ३५ आँै मिनेटमा अग्रता दिलाउँदै गोल गरेका थिए । तर यो अग्रता वेलबेकले ४ मिनेटमै तोडे । यसअघिको पहिलो लेगको खेलमा २० ले विजयी भएको थियो । प्रिमियर लिगमा खराब प्रदर्शन गरिरहेको आर्सनलले युरोपा लिगमा अन्तिम आठको यात्रा तय गरेपछि म्यानेजर आर्सेन वेंगरले राहतको श्वास फेरेका छन् ।

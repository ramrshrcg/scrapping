शीर्षक,विवरण
गोर्खाल्यान्डको उत्कृष्ट विकल्प : धारा २४४,"गोर्खाल्यान्ड आन्दोलनका क्रममा राजनीतिक दलले जनतालाई आकाश देखाए । अन्त्यमा गएर दलका नेताहरूले भुइँको धुलो चाटे । १९८० को दशकमा यस्तै भयो र २०१० को दशकमा पनि । जनताले जिते, नेता हारे, नराम्रोसँग । दार्जिलिङ गोर्खा पार्वतीय परिषद् (दागोपाप) र गोर्खाल्यान्ड टेरिटोरियल एडमिनिस्ट्रेसन (जीटीए), दुवै असफल भए । विकासलाई डाँडा कटाइदिए । दुई पिढी दार्जिलिङे नानी र युवावर्गको भविष्य नै अँध्यारो भयो । विकासको नाममा झुन्डका झुन्ड बदमास समाजविरोधी तत्वहरू नेताले जन्माए, पाले र जनतालाई डर र आक्रोशले थिचेर भयभीत पारे । गणतन्त्र र गान्धीको नाम लिँदै नेताहरूले मान्छे मारे, घर जलाए, सरकारी सम्पत्ति ध्वस्त बनाइदिए, गाउँघर र समाजमा डरको आगो फैलाइदिए । गोर्खा र गोर्खाल्यान्डको नाममा गोजी भरे, मज्जा गरे र घमण्ड र आडम्बरमा चुर्लुम्म डुबे । हिजोसम्म बाघ हौं भन्ने नेताहरूले आज महा डर र यथेष्ट भय अघि ल्याउने शक्ति बंगाल सरकारसामु घुँडा नै टेकेका छन् । दागोपाप र जीटीए असफल हुने नै थिए । हामीले दुवैपल्ट सम्झौतामा हस्ताक्षर गर्दा नै भनेका थियौं । कारण दुवैमा नेता र पार्टी हामी बाँच्छौं, जनता र गोर्खाल्यान्ड जतासुकै जाओस् भन्ने कुत्सित र निच भावनाले ग्रसित थिए । झुट बोले विकासको आकाश देखाए, आलोचना गर्नेलाई पिटे, धम्काए र मारे पनि । आफ्नै जनतालाई दबाउन, आत्मबल घटाउन र शिथिल बनाउन बंगाल सरकारको भरमग्दुर आड लिए । बंगाल सरकारकै यन्त्रतन्त्र चलाए । पछि गएर बंगाल सरकारले नेता र पार्टीलाई काम नलाग्ने बनाए । नेताले फेरि गोर्खाल्यान्ड मागे, बंगालको विरोध गर्दै जनतालाई हुडक्याए । बंगाल त राज्य हो, सबै बल लगाएर नेता र पार्टी दुवै भत्काइदियो । सीपीएमको सरकारले जे गर्यो, त्रिणामुलको सरकारले पनि त्यही गरेको छ । नेतालाई लुक्नुपर्ने र भाग्नुपर्ने बनाइदिए । एउटा पार्टीले २१ वर्ष यसरी खाइदियो भने अर्को पार्टीले १० वर्ष मासिदियो । ११० वर्षको गोर्खाल्यान्डको मागमा ३१ वर्ष त हाम्रै पार्टी र नेताले स्वाहा पारे । अरूलाई दोष किन दिनु ? गोर्खाल्यान्डको मागलाई छोटो अवधिमा नै लक्ष्यमा पुर्याएर साक्षात बनाउने विकासको मोडल भारतीय संविधानाको धारा २४४ ले दिन्छ । भारतवासी त के बंगालको नेता, पार्टी र प्रशासन समेतलाई थाहा छ कि एकदिन बंगाल दार्जिलिङ डुबर्सबाट छुट्टिनैपर्छ । बंगालको मर्म नै कसरी यो मागलाई टुंग्याइदिनुपर्छ भन्ने हो । त्यसका लागि नेता खेद्ने, पार्टी भत्काउने, जनतालाई डर र त्रासले सताउने, जातीय संगठनलाई टुक्राटुक्रा पार्ने, जे पनि गर्न सक्छ । बंगालले यस्तो खेल खेलिनै रहन्छ । केही नहुँदा विकास नै सुकाइदिन्छ । गाउँघर र सहरका युवापिढीलाई गाउँसहर छोडेर जाने बनाइदिन्छ । दुर्भाग्यवश हाम्रा नेताले पनि यही भाका टिपे, हाम्रा पार्टीले पनि यही गीत गाए । १०४ दिनको बन्दमा जनताले जिते । बंगाल, भारत र विश्व नै चकित भए । नेताले लुकामारी खेल्दा पनि र जनतालाई रणभूमिमा एक्लै लड भनेर अगुवा र नेताले वीरताको इतिहास नै रच्दा पनि, जनता पिटाइ, गोली, अपमान र अधिकारहीन रहँदै सडकमा आए । बंगाल सरकारको सबैभन्दा ठूलो, महत्वपूर्ण र गहकिलो योगदान पनि थियो । गोर्खाल्यान्डका योद्धा हुनसक्ने दुई भावी पिढी जन्माइदिए । अर्थात् बंगाल सरकारले आउँदो ५० वर्षको निम्ति आफैं भारी बोक्यो । गोर्खाल्यान्डको माग पूरा नहुँदा भविष्यका १० जना बंगालका मुख्यमन्त्रीले दार्जिलिङडुबर्सको भारी र बोझ बोक्ने भए । १०४ दिन बन्द हुँदा, सहिद भएका १२ गोर्खाल्यान्डप्रेमी योद्धहरूले बंगाललाई ५० वर्ष पुग्ने दाइजो दिएर गए । अब भारी उतार्ने कि भारी बोकेर ढाड भाँच्ने ? बंगालले आँखै देखेर पनि छ्याङ छयांगे पुलबाट हामफाल्यो । जनताले भीरको चिन्डो भएरै पनि यसपाली भने लठरम्मै पोथी चिन्डोको टुसा मुन्टा पाउलो फेरे । फेरि छैटौं अनुसूचीको कुरा उठ्दैछ । फेरि बौरी उठ्दैछ, एउटा दफ्नाएको मुद्दा । न त्यसको टुप्पो छ, न फेद । बंगाल सरकारले मुख्यमन्त्रीमार्फत नै प्रथम पटक स्पष्ट र परोक्ष ढंगमा भनेको छ कि बंगालले गोर्खाल्यान्ड दिन सक्दैन किनकि यो केन्द्र सरकारको मुद्दा हो । उसले बंगाल सरकार विकास गर्न कटिबद्ध छ पनि भनेको छ । जनताबाट सरसल्लाह समेत मागिएको छ यस विषयमा । हामीले भन्दै आएका छौं, गोर्खाल्यान्ड भारत सरकारले दिन्छ । तेलंगना बनाउँदा जो बाटो अपनायो, त्यसले देखाएको छ कि कुनै राज्यबाट टुक्राएर छुट्टै राज्य बनाउँदा सम्बन्धित राज्यको केही राय नै चाहिँदैन । यसर्थ हाम्रो सम्पूर्ण बल, बुद्धि, संशोधन र ध्यान नै भारत सरकारकहाँ लगाउनुपर्छ । गत केही वर्षमा देशभरका व्यक्ति, पार्टी र संस्थाहरूले नै गोर्खाल्यान्ड हुनुपर्छ र हुन्छ भन्ने दृढ आशा व्यक्त गरेका छन् । यसर्थ गोर्खाल्यान्डको माग भारतव्यापी बनाइनुपर्छ । यस्तो माग उच्चकोटीको, सबैलाई छुने हुनुपर्छ । सबै पार्टी र संस्थाहरू सम्मिलित राष्ट्रिय कमिटी बनाउनुपर्छ । यसबारे हामीले धेरै लेख्यौं, दस्ताबेजसम्म तयार पार्यौं । तर भनेजस्तो गम्भीर, व्यापक, उच्चस्तरीय र दीर्घकालीन राष्ट्रिय समिति भने बनाउन सकेका छैनौं । यसर्थ बंगाललाई विकासका काम गर्न दिऊँ । विकास नपाएरै हाम्रा जनता यतै हुरुरु उनतै हुरुरु भइसकेका छन् । विकास हाम्रो हक हो, संवैधानिक अधिकार हो । हामीलाई विकासबाट वञ्चित राख्न कसैले सक्दैन, यो राष्ट्रिय प्रतिबद्धता हो । विकास नेता, पार्टी र पश्चिम बंगाल सरकारको पेवा होइन । यी विकास दिने र पुर्याउने माध्यम र प्रक्रिया हुन् । दुःखपीडायातना र अविकसित ढाँचा र प्रणालीले निथु्रक्क भिजेका हामी जनताले गत ३५ वर्षमा नेता र पार्टीलाई व्यर्थमा पुज्न थाल्यौं, बंगाल सरकारकहाँ गएर घुँडा टेक्ने भयौं । यो एउटा प्रथा नै भयो, दुःखलाग्दो स्थिति नै भयो । बंगालले किन नहेप्ने फेरि ? आउँदो २१ नोभेम्बर सिलिगुडीमा हुने बंगाल सरकारसँगको वार्तामा अब विकासको गतिलो र व्यापक प्रस्ताव राख्नुपर्छ । दागोपाप र जीटीए दुवै विकासका मोडलहरू भयानक रूपमा असफल भए । अर्को विकासको मोडल के हो ? कुनचाहिँ मोडलले भोलि भारत सरकार र भारतीय जनताले दिने छुट्टै राज्यसँग सहजै मेल खान्छ ? कुनचाहिँ विकासको मोडलले दार्जिलिङ डुबर्सलाई छुट्टै राज्यको ढोकामा नै पुर्याउँछ ? कुनचाहिँ विकास मोडल हो जुन दागोपाप र जीटीएजस्तो प्राणहीन र अस्तित्वहीन हुँदैन, तर भारतीय संविधानभित्र नै गुथेर राख्न सक्छ ? कुनचाहिँ विकास मोडल हो जो भारतमा पहिल्यैबाट संवैधानिक धाराअनुसार नै लागू गरिएको छ ? यी सबै प्रश्नहरूको ठीक उत्तर दिने र गोर्खाल्यान्डको मागलाई छोटो अवधिमैै लक्ष्यमा पुर्याएर साक्षात बनाउने विकासको मोडल भारतीय संविधानाको धारा २४४ ले दिन्छ । यस धाराअन्तर्गत नै आसाममा अहिलेको मेघालय राज्यलाई सन् १९६५ मा अटोनोमस स्टेट अफ मेघालय भनी घोषित गरिएको थियो । तिनताक मेघालय आसामभित्रै थियो र छुट्टै राज्यको माग व्यापक ढंगमा उठ्दा भारतीय संविधानको धारा २४४ मा ए जोडेर, धारा २७५ मा र ए जोडेर र धारा ३७१ मा बी जोडेर यो राज्यभित्रको अर्को स्वायत्त राज्य बनाइएको थियो । त्यस्तो नौलो विकास मोडललाई तिनताकका प्रधानमन्त्री इन्दिरा गान्धीले २ अप्रिल १९७० मा सुरुवात् गरेकी थिइन् । संसद्मा यो नौलो विकासको मोडल पेस गरिँदा धेरैले विरोध गरे । तर गृहमन्त्री वाईवी चहवानले यो अति नै महत्वपूर्ण क्षेत्र बारे विधेयक हो भन्दै, सबै विरोधहरूलाई नकारे । हामीले गोर्खाल्यान्डको माग राष्ट्रिय सुरक्षासँग सम्बन्धित छ किनकि हामीसँग चारवटा अन्तर्राष्ट्रिय सीमाना छन् भनेर राष्ट्रिय स्तरमा तर्क राखिएको कारण पनि यही हो । संसद्मा २२औं संशोधनअन्तर्गत धारा २४४ लाई संशोधन गरिएपछि २४ डिसेम्बर १९६९ मा आसाम रिअर्गनाइजेसन (मेघालय बील) १९६९ पारित गरियो । यस बील विधेयकअन्तर्गत नयाँ विकासको मोडलका लागि चाहिने धारा, अधिकार, क्षमता आदिलाई स्पष्ट पारियो । यस १९६९ को अधिनियमले आसामभित्रै मेघालयलाई एउटा स्वायत्त राज्य भनी घोषणा गरियो । मेघालय स्वायत्त राज्यले निम्न लिखित प्रावधान, अधिकार र क्षमता पायो, आफ्नै विधानसभा र सचिवालय र सदस्यहरू, आफ्नै मुख्यमन्त्री र मन्त्रिपरिषद्, आफ्नै स्पिकरअध्यक्ष, आफ्नै एडभोकेट जेनरल, चुनाव आयोगले नै सबै चुनाव गर्ने अधिकार, राज्यपाल नै विधानसभा सत्रहरूका हकदार र राज्यपालको सम्भाषणबाटै विधानसभा सत्रहरूका सुरुवात् गर्ने अधिकार, विधानसभाका सदस्यहरूले पाउने सबै हक, अधिकार र अन्य सुविधाहरू, आफ्नै नियमकानुन बनाउने अधिकार, आफ्नै कर नियम र अन्य धन सामग्री कोष गठन गर्ने अधिकार, जमिन र जंगलमा (केन्द्रको अधिकारबाहेक) सम्पूर्ण अधिकार, केन्द्र सरकार, आसाम सरकार र विश्वका अनुदानदाताबाट विकास कोस सीधै ल्याइने सकिने अधिकार, भारत सरकारको कनसोलिडेटेड फन्डबाट धनराशी उपलब्ध हुने सुविधा आदि । उक्त राज्यले आफ्नै सबै विभाग र क्षेत्रहरू कायम गर्न पाउने भयो । केही महत्वपूर्ण र विवादित विषयमा मात्र आसाम राज्यको स्वीकृति जरुरी हुने भयो । भारतीय संविधानका सातौं अनुसूचीअन्तर्गत छुट्टै राज्यलाई दिइने ६५ वटा विभागहरूमा ६१ वटा मेघालयले पायो । यसका अलावा, भारतका कम्पट्रोलर अनि एकाउन्ट जेनरल विभागद्वारा हिसाबकिताब आदिको अडिट, केही नमिलेका विषयमा भारत सरकारको सीधा हस्तक्षेप र संवैधानिक सुरक्षाको व्यवस्था पनि भयो मेघालयलाई । त्यतिबेला नै मेघालय राज्य नभइसके पनि उत्तर पूर्वीय परिषद्का सदस्य भयो । विकास गर्ने, विकास ल्याउने र विकासलाई गाउँगाउँ पुर्याउने विषयहरूमा पूर्ण स्वयात्तता पायो, आसाम सरकारसँग सम्बन्ध नराखिकन । मेघालयले यसरी आसामभित्रै बसेर एउटा स्वायत्त राज्यको दर्जा पायो । मेघालयका जिल्ला पहिल्यैदेखि छैटौं अनुसूचीमा गाभिएका भए पनि, आसाम सरकारको छत्रछायामा रहिन्जेल विकास हुनै सकेन । त्यसैले त्यहाँको प्रमुख पार्टी अल पार्टी हिल लिडर्स कन्फरेन्स र नेता क्याप्टन विलियम सांग्माले छुट्टै राज्यको मागलाई सुदृढ बनाए । क्याप्टन सांग्माले नै यस संवैधानिक धारालाई संशोधन गर्ने प्रश्न जोडतोडले उठाएका थिए र स्वायत्त मेघालय राज्य गठन गरेका थिए । स्वायत्त मेघालय राज्य गठन गरिएको दुई वर्षभित्र नै सन् १९७२ मा नै मेघालयलाई आसामबाट छुट्याएर, एउटा अलग्गै राज्य बनाइयो । गोर्खाल्यान्डका जनताले विकास माग्ने हो भने पनि अब उप्रान्त संविधानको धारा २४४ नै माग्नुपर्छ । यसले बंगाल विकासको मुद्दामा कति प्रतिबद्ध र दूरगामी रहेछ भन्ने स्पष्टसँग देखाइदिन्छ । केन्द्रमा भाजपा सरकार छ र संविधान संशोधन गर्दै दार्जिलिङ र डुबर्सलाई बंगालभित्रै स्वायत्त गोर्खाल्यान्ड राज्य बनाउन केही गाह्रो कुरो होइन । यो भएकै कुरा हो । इतिहास, नियम कानुन कागजपत्र सबै संसद् भवनमा, आसाम र मेघालयको उदाहरण छ । यसर्थ २१ नोभेम्बर २०१७ मा बंगाल सरकारसँग हुने वार्तामा नेता र पार्टीले दार्जिलिङ र डुबर्स क्षेत्रमा संविधानको धारा २४४ ए लागू गरिनुपर्छ भन्ने माग राख्नुपर्छ । यदि बंगालले विकासकै कुरा गर्छ भने अबउप्रान्त विकासको मोडल संविधानको धारा २४४ एले दिएको प्रावधान र व्यवस्थाअनुसार नै लागू गरिनुपर्छ । यस प्रस्तावमा अघि बढाउन र संसद्मा बहस हुँदा हुने चर्चा र विवादका बेला चाहिने सामग्री, दस्तावेज र विशेषज्ञको विश्लेषण हामी साधारण जनतासँग छ । हामी तर्क गर्न, लेख्न र बोल्न तयार छौं ।"
के नेपाल साम्यवादी शासनतर्फ जाँदैछ ?,"सय वर्षअघि अक्टोबर महिनामा तत्कालिन रूसको राजधानी सेन्ट पिट्सबर्गमा बोल्सेभिक क्रान्तिको प्रमुख शक्तिको रूपमा रहेको पेत्रोग्राद सोभियतले अन्तरिम सरकारलाई अवज्ञा गर्ने, बोल्सेभिक दलले २० अक्टोबरअगावै अन्तरिम सरकार हटाएर आफ्नै सरकार गठन गर्ने र पार्टीको पोलिटब्युरो गठन गर्नेलगायतका निर्णय गरेर रूसले विश्व इतिहासको बिल्कुलै नयाँ अध्याय रचना गरिरहेको थियो । लेनिन फिनल्यान्डको निर्वासनबाट गुप्तरूपमा सेन्ट पिट्सबर्ग आएका थिए । पार्टीका कतिपय मुख्य नेताहरू तत्काल निर्णायक विद्रोहको लेनिनको प्रस्तावमा सहमत नभएको अवस्थामा लेनिनले भित्रभित्रै आफ्ना समर्थकहरूमार्फत ती नेताहरूमाथि गुप्तरूपमा चर्को दबाब र चुनौती थपिदिएका थिए । सय वर्षअघिको रूसमा जस्तो स्थिति विकास भइरहेको थियो ठीक सय वर्षपछिको अक्टोबर महिनामा नेपालका कम्युनिस्ट पार्टीहरूमाझ त्यस्तै रणनीतिक चलखेल चलिरहेको थियो । नेकपा एमाले र माओवादी केन्द्रबीच समाजवादी राज्यव्यवस्था स्थापनाका लागि पार्टीहरूको एकीकरणलगायतका असम्भव जस्तो लाग्ने चुनावी गठबन्धनसमेत बन्न पुग्यो । केही अरू समानता पनि छन् । रूसमा राजसंस्था अन्त्य गराउनमा जर्मनीको विशेष रणनीतिक रूची थियो र रूसका प्रमुख कम्युनिस्ट नेता भ्लादिमिर लेनिनले जसरी जर्मनीमा शरण र सुरक्षा पाएका थिए, प्रचण्ड र बाबुरामलगायतका माओवादी नेताहरूले भारतमा त्यसैगरी शरण र सुरक्षा पाएका थिए । रूसमा कम्युनिस्ट पार्टीको शक्ति र प्रभाव बढ्दै गएर शासनमा निर्णायक हस्तक्षेप गर्न सकिने अवस्था निर्माण भएपछि अप्रिल १९१७ मा लेनिनलाई गुप्तरूपमा रूस पुर्याउन जर्मनीले नै विशेष रेल उपलब्ध गराएको थियो । अन्तरिम सरकारका गृहमन्त्रालयका उच्च अधिकारीहरू अनुसार बोल्सेभिकलाई आफ्ना विद्रोही गतिविधि सञ्चालन गर्न जर्मन सरकारले धन उपलब्ध गराएको रोबर्ट सर्भिसले दी पेन्गुइन हिस्ट्री अफ मोडर्न रसिया मा उल्लेख गरेका छन् । अर्को कुरा, रूसमा राजसंस्था अन्त्य गराउनमा उदारवादी प्रजातान्त्रिक र समाजवादी दलहरूको भूमिका रहे जस्तै नेपालमा नेपाली कांग्रेसले त्यसको नेतृत्व लिएको हो, तर राजसंस्थालाई संवैधानिक रूपमा कोमामा राखेर भएको संविधानसभाको पहिलो निर्वाचनमा जनतामाझ नेपाली कांग्रेस बढारियो । सशस्त्र विद्रोह, शान्तिपूर्ण आन्दोलन र निर्वाचन तीनवटै मोर्चामा असाधारण सफलतापछि पर्याप्त राजनीतिक र रणनीतिक संयम र समझदारी प्रदर्शन गर्न सकेको भए नेपाल त्यतिखेरै कम्युनिस्ट शासनमा गइसकेको हुने थियो । रूसमा राजसंस्था अन्त्य गर्नमा त्यहाँको सेनाको निर्णायक भूमिका थियो । सेनाले सम्राट निकोलस द्वितीयलाई गरेको असहयोग र उनलाई पदत्याग गर्न दिएको दबाब जस्तै अवस्था तत्कालिन श्री ५ ज्ञानेन्द्रको थियो ।आफ्नो सेनाप्रमुखको तीन महिनाको जागिरको लागि निर्वाचित प्रधानमन्त्रीविरुद्ध बन्दुक उठाउन तयार नेपाली सेना शताब्दीयौंदेखि आफ्नो आस्थाको केन्द्र र परमाधिपतिको रूपमा रहेको संस्थाको पक्षमा एक शब्द बोल्न सकेन र सेना आफ्नै जर्नेलबाहेक कसैको हुँदैन भन्ने नेपोलियनको भनाइलाई पुष्टि गर्यो । तर एउटा कुरो नेपालको हकमा विशिष्ट छ ! नेपाल पूर्णतः संवैधानिक बाटोबाट नै साम्यवादी शासनमा पदार्पण गर्दैछ र त्यस्तो बाटो पूर्ण प्रजातान्त्रिक दलको रूपमा देशविदेशले मान्यता दिएको नेपाली कांग्रेसको नेतृत्वले निर्माण गरिदिएको छ । कांग्रेसको नेतृत्वमा जारी भएको वर्तमान संविधानले समाजवादमाथि प्रतिवद्धता व्यक्त गरेको छ र नेपाललाई समाजवादउन्मुख राष्ट्र घोषणा गरेको छ । अहिलेसम्म विश्वका सबै कम्युनिस्ट मुलुकले आफ्नो संविधानमा राष्ट्रलाई समाजवादी नै घोषणा गरेका छन् । कम्युनिस्ट पार्टीलाई उनीहरूले राज्य सञ्चालनका लागि एकाधिकार दिएका मात्र हुन् । रूसमा १९९१७ मा कम्युनिस्ट पार्टीले शासनलाई बलपूर्वक नियन्त्रणमा लियो । १९१८ मा संविधान घोषणा गर्यो । १९२४ मा अर्को संविधान जारी गर्यो । त्यसपछि १९३६ मा भएको संविधानको संशोधनपछि मात्र धारा १२६ अन्तर्गत कम्युनिस्ट पार्टीलाई विधिवत् राज्य सञ्चालनको एकलौटी जिम्मेवारी दिएको र मुलुकका अन्य सबै संघ, संस्थाहरू कम्युनिस्ट पार्टीप्रति उत्तरदायी रहनुपर्ने व्यवस्था गरेको हो । संक्षेपमा संविधानमा समाजवाद लेखेर कम्युनिस्ट पार्टीलाई राज्य सञ्चालनको एकाधिकारको अभ्यासलाई नै साम्यवादी शासन भनेर चिनिन्छ। नेपालको प्रजातन्त्रलाई भन्दा यहाँको गणतन्त्र, संघीयता, धर्म निरपेक्षताप्रति माया गर्ने र त्यसमा आफ्नो स्वामित्व अनुभव गर्ने भारतलगायतका पश्चिमा मुलुकहरूका शक्तिशाली राजनीतिक र सुरक्षा संयन्त्रहरूको संरक्षकत्वले नेपालको साम्यवादी शासनविरुद्ध बाह्य विरोध र दबाबको स्थितिलाई निर्णायक बन्न दिने छैन । प्रजातान्त्रिक मुलुकहरूले बहुदलीय प्रजातन्त्रअन्तर्गत समाजवादी आर्थिक कार्यक्रमहरूलाई अवलम्बन गर्न सक्छन् । तर संविधानमा समाजवादलाई स्वीकार गर्नु भनेको राजनीतिक समाजवाद हो र त्यो मूलतः साम्यवाद हो । त्यसैले नेपालको संविधानले समाजवादप्रति प्रतिवद्ध भन्नुको अर्थ साम्यवादप्रति प्रतिबद्ध भनेको र समाजवादउन्मुख भनेको साम्यवादउन्मुख हो भनेर बुझ्नुपर्ने हुन्छ । संविधानले नै त्यो व्यवस्था गरेपछि मुलुकलाई साम्यवादी शासनमा लैजानु कम्युनिस्ट पार्टीहरूको संवैधानिक, राजनीतिक र नैतिक दायित्व हो र त्यो नै वास्तवमा संविधानको कार्यान्वयन हो भनेर बुझ्न सकिन्छ । रूसी अक्टोबर क्रान्तिको पृष्ठभूमि रूसी सेना भोड्का तथा मदिराहरूको औधी प्रेमी थियो । सेना परिचालनमा र युद्ध क्षेत्रमा त्यसको असरले गर्दा जापानसँगको १९०४०५को युद्धमा रूस पराजित हुन पुगेको थियो । कुनै एसियाली राष्ट्रद्वारा पराजित हुने पहिलो युरोपेली राष्ट्र हुनुपरेको पीडाले रूसीहरूको राष्ट्रिय मनोबललाई क्षतविक्षत् पारेको थियो । त्यसमाथि जर्मनीसँगको परम्परागत शत्रुताको कारण मध्य युरोपमा रूसी सुरक्षा हितविरुद्ध पनि सम्भावित संकट समाधानको क्रममा फ्रान्ससँग मित्रता कायम गरेर र अफगानिस्तान र इरानको सवालमा बेलायतसँग सम्झौता गरेर सम्राट निकोलस द्वितीय शक्ति सन्तुलनलाई रूसको पक्षमा पार्न सफल भएका थिए । त्यसैले १९०५ को आन्तरिक असन्तुष्टिलाई बलपूर्वक दबाउन उनी सफल भएका थिए । तर पनि १९०५को आन्दोलनपछि निकोलस द्वितीयले जनतालाई प्रतिनिधित्व गर्ने संसद् (डुमा) स्थापना गरे । प्रशिद्ध रूसी इतिहासकार सर्गेई ओल्डेन्बर्गका अनुसार जापानसँगको युद्धको क्रममा निकोलस विभिन्न रूसी प्रान्तहरूको भ्रमणमा जाँदा मदिराको सेवनको प्रभावले गर्दा युद्ध क्षेत्रमा खटिएका सैनिकहरूदेखि समाज र घर परिवारमा परेको अत्यन्त प्रतिकूल असर, सैनिक तथा उनीहरूका परिवारका सदस्यहरूको मानसिक स्वास्थ्यमा आएको गम्भीर समस्याका कारण बालबालिकाको बिल्लीबाठ भएको, मानसिक रोगका अस्पतालहरूमा बिरामीको घुइँचो लाग्ने गरेको र त्यसबाट अन्ततः मुलुकको खेतीपाती, उद्योग, व्यापार व्यवसाय चौपट भएर त्यसबाट उत्पन्न गरिबीको दारुण चित्र देखेर उनी द्रवित भएका थिए । पहिलो विश्व युद्धमा पनि युरोपीय मोर्चामा रूसको प्रदर्शन निराशाजनक थियो । अत्यधिक भोड्काको सेवनबाट त्यस्तो हुन गएको निष्कर्ष विभिन्न क्षेत्रबाट आएपछि निकोलसले भोड्का तथा अन्य मदिराहरूको उत्पादन तथा बिक्रीवितरणमा प्रतिबन्ध लगाए । रूसको राजस्वमा एकतिहाइको योगदान गर्दै आइरहेको मदिराजन्य पदार्थमाथिको प्रतिबन्धले रूसलाई आर्थिकरूपमा ठूलो घाटा लाग्नेमा निकोलसको ध्यानाकर्षण गराइँदा उनले जनताको स्वास्थ्य र कल्याण सर्वोपरी भएकोले त्यसलाई राजस्वमा आउने कमीसँग दाँज्न नसकिने बताएको बारे रूसी बुकर पुरस्कारबाट सम्मानित मिखाइल बुतोभले केही समयअघि एउटा रूसी पत्रिकामा उल्लेख गरेका छन् । प्रतिबन्धपछि, कृषि, व्यापार र उद्योगमा उत्पादकत्व वृद्धि भएको, आपराधिक कार्यमा व्यापक गिरावट आएको, परिवार र समाजमा शान्ति र खुशी बढेको र युद्धमा पनि त्यसको राम्रो परिणाम आउन थालेको बारे बुतोभलगायतका लेखकहरूले उल्लेख गरेका छन् ।तर त्यसबाट रूसी सरकारको बजेटमा ठूलो घाटा हुन आयो । उद्योगपति र जमिन्दारहरूले सम्राट निकोलस समक्ष त्यस्तो प्रतिबन्ध हटाउन दबाब दिए तर निकोलसले सुनेनन् । ब्रिटिस राजनीतिज्ञ र पहिलो विश्व युद्धको अन्तिम कालखण्डमा प्रधानमन्त्री र युद्धपछिको शान्ति प्रक्रियामा नेतृत्वदायी भूमिका निर्वाह गरेका डेभिड लोयड जर्जले त निकोलसको उक्त कदमलाई राष्ट्रिय महानायकत्वको एक्लो दृष्टान्तको रूपमा त्यसको प्रशंसा गरेको इतिहासकारहरूले उल्लेख गरेका छन् । पहिलो विश्व युद्धमा आफ्नो मुलुकको विजयलाई सुनिश्चित गर्न र सैनिकहरूको मनोबल बढाउने उद्देश्यले निकोलस द्वितीयले आफैं युद्धको मोर्चाको नेतृत्व गर्ने निर्णय गरे । निकोलस त्यसरी राजधानी छोडेर युद्ध स्थल, सेनाका ब्यारेक र मुख्यालयमा रहने गरेपछि राजधानीमा दरबार र डुमाका नेतृत्व पंक्तिका माझ चर्को शक्ति संघर्ष सुरु भयो । रूसी संसदका नेताहरूले १९१७ को आरम्भ देखिनै निकोलसलाई संवैधानिक राजतन्त्र स्थापना गरेर सम्पूर्ण राज्य सञ्चालनका जिम्मेवारी जनप्रतिनिधिलाई सुम्पन आग्रह गरिरहेका थिए । तर मुलुक युद्धको अवस्थामा रहेको अवस्थामा त्यस्तो ठूलो राजनीतिक परिवर्तनतिर लाग्नु निकोलसले उचित मानेनन् । पहिलो विश्व युद्ध सुरु हुनेबित्तिकै सर्बियाको पक्षमा ब्रिटेन र फ्रान्ससँगै रूससँगै युद्धमा सहभागी भए । रूस आफैं जर्मनीविरुद्ध युद्धरत थियो र त्यसपछि नै निकोलसका संकटका दिनहरू सुरु भए । निकोलस राजधानी भन्दा चार सय किलोमिटरको दूरीमा रहेको मोगिलेभस्थित सैनिक मुख्यालयमा नै बसेर युद्ध सञ्चालन र अनुगमनमा रहेकै समयमा २३ फेब्रुअरी २०१७ मा राजधानी सेन्ट पिट्सबर्गमा बोल्सेभिक र मेन्सेभिक दलहरूको आयोजनामा खाद्य वस्तुको सहज आपूर्तिको मागलाई लिएर आन्दोलन सुरु भयो । भोड्कालगायत मदिराजन्य पदार्थमाथिको प्रतिबन्धले जनता र सैनिकहरू रुष्ट थिए । त्यस्तो प्रतिबन्धले गर्दा राजस्वमा आएको कमीको कारण प्रहरी र सैनिकहरूले समयमै वेतन पाउनमा समस्या आउन थालेको थियो । युद्धका खर्च त त्यसै छँदै थिए । त्यस अवस्थामा रूसी सरकारले आन्दोलन नियन्त्रण गर्न खटाइएका सेना तथा प्रहरीहरूले स्वयं आन्दोलनकारीलाई हतियार बुझाएर उनीहरूसँग मिसिएको रोबर्ट सर्भिसले आफ्नो रूसी इतिहाससम्बन्धी पुस्तकमा उल्लेख गरेका छन् । पछि आन्दोलनले एकतन्त्रीय शासन अन्त्य गर लगायतका राजनीतिक मागहरू थप्न थाल्यो । आन्दोलन सशक्त बन्दै जान लागेपछि निकोलसको पदत्यागको नारा सुरु गरियो । अन्तरिम सरकार र अक्टोबर क्रान्ति त्यसपछि रूसी संसद् डुमाका प्रतिनिधिले साम्राज्ञी अलेगजेन्ड्रालाई सुरक्षाको हिसाबले राजभवन छोडेर कुनै सुरक्षित स्थानमा जान जनाउ दिए । त्यस्तो जनाउ आउँदा उनका सबै पाँच सन्तान दादुरा र ज्वरोले थलिएका थिए । राजगद्दीको उत्तराधिकारी राजकुमार लामो समयदेखि रक्तरोगबाट पीडित समेत थिए । राजभवनवरिपरी उनीहरूलाई तर्साउने उद्देश्यले बन्दुक पड्काइने गरिएको, राजतन्त्रविरोधी नारा निरन्तर लागिरहेको र दरबारको सुरक्षार्थ रहेका सैनिकहरू दरबारको सुरक्षा जिम्मेवारी परित्याग गरिसकेको क्यारोलिन ह्यारिसले स्मिथसोनियन इन्स्टिच्युटको एउटा प्रकाशनमा उल्लेख गरेकी छन् । अलेगजेन्ड्राले सबै कुरा लेखेर पठाएको पत्र पाएपछि निकोलस रेलबाट राजधानीतिर लागे । तर यता १२ मार्च १९१७ मा रूसी संसद डुमाले अन्तरिम सरकार गठन गर्यो । निकोलस सेन्ट पिट्सबर्ग आइपुग्न एक सय ५० किलोमिटर बाँकी हुँदै सम्राट निकोलसलाई बाटैमा रोक्ने उद्देश्यले सेना र संसद्को उच्चस्तरीय प्रतिनिधिमण्डल पेस्कोभ भन्ने ठाउँमा पुग्यो । डुमाको निर्णय भनेर उक्त प्रमण्डलले निकोलसलाई पदत्याग गर्न गरेको आग्रह पत्र बुझायो । १२ वर्षको रक्तरोग पीडित छोरोलाई राजगद्दी सुम्पनु भन्दा निकोलसले १५ मार्चका दिन आफूले राजगद्दी परित्याग गरेको र आफ्ना भाइ मिखाइल अलेग्जेन्ड्रोभिचलाई राजगद्दीको उत्तराधिकारी घोषित गरेको पत्र पठाए । तर लगत्तै मार्च १८ मा मिखाइलले पनि आफूले राजगद्दी परित्याग गरेको घोषणा गरे । यसरी तीन सय वर्ष पुरानो रूमानोभ राजबंशको शासन मात्रै नभएर युरोपको एउटा प्रमुख राष्ट्रबाट राजतन्त्र सदाको लागि अन्त्य भयो । राजगद्दी परित्याग गरेलगत्तै आफ्नो डायरीमा निकोलसले लेखेका थिए, जताततै छलकपट, कायरता र विश्वासघात । निकोलस सेन्ट पिट्सबर्ग फर्किएपछि अन्तरिम सरकारको तर्फबाट निकोलस समक्ष रूसी सेनाका एक उच्च अधिकारी जनरल लाभार जोर्जिएभिच कोर्निलोभ आए र उनीहरू नजरबन्दमा रहेको जनाऊ दिए। निकोलसको गद्दी त्यागपछि काउन्ट जिओर्जी एभ्गेन्येभिच लभोभको नेतृत्वमा अन्तरिम सरकार गठन भयो । तर पेत्रोग्राद सोभियत नामक सेना र श्रमिकहरूको क्रान्तिकारी संगठनले अन्तरिम सरकारको कार्य सञ्चालनमा दैनिक अवरोध पुर्याउन थाल्यो । अन्तरिम सरकारले हरेक निर्णय गर्दा पेत्रोग्राद सोभियतसँग परामर्शबिना गर्न नपाइने उनीहरूको उर्दी थियो । त्यसविरुद्ध जान सक्ने अवस्था अन्तरिम सरकार थिएन । उक्त अवस्थालाई चित्रण गर्दै अन्तरिम सरकारका मन्त्री र पछि प्रधानमन्त्री अलेग्जेन्डर केरेन्स्कीले रूसी संसद्द्वारा गठित अन्तरिम सरकारसँग बैधता छ तर सत्ता र शक्ति छैन, पेत्रोग्राद सोभियतसँग वैधता छैन, तर सत्ता र शक्ति छ भनेका थिए । २ जुन १९१७ मा एउटा रूसी राजनीतिक सम्मेलनमा बोल्सेभिक नेता भ्लादिमिर लेनिन सहभागी थिए । तर सुरुको दिन लेनिनको बोल्ने पालो आएन । दोस्रो दिन हुलाक, आकासवाणी मन्त्री र पछि गृहमन्त्री इरक्ली सेरेटलीले आफ्नो मन्तव्यको क्रममा रूसमा कुनै राजनीतिक दल एक्लैले सम्पूर्ण राज्यशक्ति नियन्त्रणमा लिएर राज्य सञ्चालनको दायित्वग्रहण गर्न सक्षम नरहेको अवस्थामा दलहरूमाझ सहकार्य र समझदारीको औचित्य बताए । त्यसपछि बोल्नका लागि १५ मिनेट समय पाएका लेनिनले सेरेटलीतर्फ इंगित गर्दै भनेरूसमा हाम्रो दलसँग त्यो क्षमता छ, हामी कुनै पनि क्षण मुलुकको राज्यसत्ता आफ्नो हातमा लिन सक्छौं । लेनिनले त्यसो भन्दा रोबर्ट सर्भिस लिखित लेनिन अ बायोग्राफी मा उल्लेख भएअनुसार सभाका अधिकांश स्रोताले लेनिनको भनाइलाई उपहासमा उडाए । सभास्थल हाँसो र अट्टहासले गुन्जियो । तर केही महिनापछाडि भने त्यसरी हास्ने पालो लेनिन र बोल्सेभिकहरूको थियो । पहिलाको उपहास भय र त्रासमा अनुवाद भएको थियो । लेनिन नेतृत्वको बोल्सेभिक दलले रूसको गृहयुद्ध पनि जित्यो र पहिलो विश्व युद्धमा पनि विजय प्राप्त गर्यो । लभोभ सरकारले स्थिति नियन्त्रणमा लिन नसकेपछि जुलाइमा अलेगजेन्डर केरेन्स्कीकै नेतृत्वमा समाजवादी सरकार गठन भयो । तर उक्त सरकारले पनि स्थिति नियन्त्रणमा लिन सकेन । जताततै चोरी, लुटपाट, दैनिकजसो विरोधीको नाउमा गरिने बर्बर हत्या,मारपिटले आक्रान्त रूसी जनता सरकारमा जोसुकै आओस् तर मुलुकमा शान्तिले बाँच्न पाइयोस् पक्षमा पुगेपछि अक्टोबर २५ मा लेनिनको नेतृत्वको बोल्सेभिक दलले पेत्रोग्राद सोभियतको सहयोगमा केरेन्स्की सरकार पल्टाएर आफ्नै नेतृत्वको सरकार स्थापना गर्यो । केरेन्स्की भागेर निर्वासनमा गए । रूसमा राजतन्त्र उन्मूलनमा लेनिन र बोल्सेभिकहरूको भन्दा अन्य उदारवादी प्रजातान्त्रिक दलहरूको निर्णायक भूमिका थियो, तर राजतन्त्र समाप्त भएपछि बोल्सेभिकहरूको मूल शत्रु उदार प्रजातन्त्रवादी र समाजवादीहरू बनेका थिए । सोभियत कम्युनिस्ट पार्टीमा रूपान्तरित बोल्सेभिक दलको नेतृत्वमा भएको रक्तपातपूर्ण गृहयुद्धमा सबै उदारवादी प्रजातान्त्रिक दल र समर्थकहरू सखाप भए । अक्टोबर क्रान्तिपछि २०२२ सम्म चलेको गृहयुद्ध र त्यसको कारण उत्पन्न अकाल र महामारीको परिणामस्वरूप सेना र सर्वसाधारण गरी करिब एक करोड मानिसको हत्या र मृत्यु भएको अध्ययनहरूले बताएका छन् । गएको स्थानीय तहको निर्वाचनको परिणामको आधारमा भन्ने हो भने आउने मंसिर १० र २१ को निर्वाचनपछि नेपालमा कम्युनिस्ट गठबन्धनले सहज बहुमत ल्याउने बलियो सम्भावना नकार्न सकिन्न। त्यस्तो बहुमत आएपछि स्वाभाविकरूपमा एमाले र माओवादीभित्रका प्रजातान्त्रिक मूल्यहरूमाथि आस्था राख्ने प्रमुख नेता र कार्यकर्ताहरू राजनीतिकरूपमा छेउ लाग्ने र कट्टरपन्थी कम्युनिस्टहरू दुवै दलमा निर्णायक भएर आउने देखिन्छ । जुन उद्देश्यले नेपालमा गणतन्त्र, संघीयता, धर्मनिरपेक्षता भित्र्याउने उनीहरूको सहयोग रह्यो त्यो यत्तिमै सीमित छैन भनेर बुझ्नैपर्छ दुवै पार्टीको एकीकरण गराएर सरकार गठन गराउने र त्यस्तो सरकारले कानुनतः अन्य पार्टीका सांसदहरूलाई आफ्नो पक्षमा आउने सहज बाटो बनाउने र संविधान संशोधनसमेत गरेर कम्युनिस्ट नीति र कार्यक्रम लागू गराउन सक्दछन् । एमाले र माओवादी केन्द्रको एकतापछि उक्त दलमा नयाँ नेतृत्व आउने अवस्थामा विप्लव र वैद्य नेतृत्वका कम्युनिस्ट पार्टी पनि त्यसमा जोडिन आउने सम्भावना प्रवल देखिन्छ । विधिवत् सम्पन्न निर्वाचनबाट साम्यवादी व्यवस्थामा हुने रूपान्तरणप्रति मुलुकबाहिर शक्तिशाली विरोध देखिएला, तर त्यताका साम्यवादी दल र साम्यवादप्रति झुकाव राख्ने समाजवादी दलहरू नेपालको त्यस्तो रूपान्तरणको पक्षमा ज्यान छोडेर लाग्ने अवस्था नकार्न सकिन्न । नेपालको प्रजातन्त्रलाई भन्दा यहाँको गणतन्त्र, संघीयता, धर्म निरपेक्षताप्रति माया गर्ने र त्यसमा आफ्नो स्वामित्व अनुभव गर्ने भारतलगायतका पश्चिमा मुलुकहरूका शक्तिशाली राजनीतिक र सुरक्षा संयन्त्रहरूको संरक्षकत्वले नेपालको साम्यवादी शासनविरुद्ध बाह्य विरोध र दबाबको स्थितिलाई निर्णायक बन्न दिने छैन । कारण प्रष्ट छजुन उद्देश्यले नेपालमा गणतन्त्र, संघीयता, धर्मनिरपेक्षता भित्र्याउने उनीहरूको सहयोग रह्यो त्यो यत्तिमै सीमित छैन भनेर बुझ्नैपर्छ । भट्टराई नेपाल इन्स्टिच्युट फर स्ट्र्याटजिक स्टडिज (निस)सँग सम्बद्ध छन् ।"
दक्षिण एसिया र वासिङ्टनको साख,"चीनमा शक्तिशाली मानिएका राष्ट्रपति सी चिनफिङको दोस्रो कार्यकाल प्रारम्भको पूर्वसन्ध्यामा अमेरिकी विदेशमन्त्री रेक्स टिलरसनले चीनले साँध बाँडेका दक्षिण एसियाली तीन मुलुक भारत, पाकिस्तान र अफगानिस्तानको उच्च महत्वका साथ भ्रमण गरे । गत अगस्ट २२ मा आफ्नो दक्षिण एसिया तथा अफगानिस्तान नीतिमा १८० डिग्रीको हेरफेर गरेको वासिङ्टनका विदेशमन्त्री टिलरसनको उक्त भ्रमणको तात्पर्य पाकिस्तानलाई तालिवानलगायतका आतंकवादी संगठनलाई सुरक्षित स्वर्ग प्रदान गरेकोमा सचेत तुल्याउँदै आर्थिक सहायता रोक्ने धम्की दिनुमात्रै थिएन । न त अफगानिस्तानलाई आर्थिकविकास सहायता उपलब्ध गराउने सम्बन्धमा छलफल गर्नुमात्रै थियो । यी सँगै एसिया प्रशान्त क्षेत्रमा बढ्दै गएको चीनको आर्थिकसामरिक प्रभावको पखेटा काट्ने हतियार उजाउने रणनीतिको खोजी गर्नुका साथै अफगानिस्तानमा स्थिरता बहालीको लागि अमेरिकालाई निसर्त सघाउँदै आएको भारतलाई वासिङ्टनको भरपर्दो साझेदारको निम्ति थप नजिक ल्याउने सरोकारमा पनि केन्द्रित थियो । अमेरिकी चासोको रूपमा रहेको अन्तर्राष्ट्रिय आतंकवाद, राष्ट्रनिर्माण र आणविक हतियार फैलावट तथा त्यस्ता हतियारको व्यापार आदि यही क्षेत्रमा केन्द्रित देखिन्छ । विविध सुरक्षा जटिलताबीच दक्षिण एसियाले अमेरिकी सुरक्षामा आरनको काम गरिदिएको बुझाइ वासिङ्टनको हो । हुन त दक्षिण एसिया चीन, रूस र अमेरिका यी तिनैको चासोको केन्द्र रहँदै आएको हो । यसमध्ये वासिङ्टनले पछिल्लो समय दक्षिण एसियाका अधिकांश मुलुकमा कम्युनिज्मको छाया झांगिन थालेको निष्कर्ष पनि निकालिसकेको हुनुपर्छ । यसैको उपचार खोज्नकै लागि पनि वासिङ्टनको पछिल्लो सक्रियता उत्कर्षमा पुगेको ठम्याउन सकिन्छ । सी चिनफिङले चिनियाँ शासनको बागडोर सम्हालिसकेपछि चीनको जनसेनाको थप आधुनिकीकरण भयो र विश्वका जुनसुकै सेनासँग पनि मुकाबिला गर्ने हैसियतमा विकसित हुन पुग्यो । अर्कोतर्फ, चीनले वन बेल्ट वन रोड इनिसिएटिभमार्फत चीनपाकिस्तान आर्थिक कोरिडोरको निर्माण गरेर बंगलादेशको चट्गाउँ र श्रीलंकाको हम्बानटोटामा बन्दरगाह निर्माण गरिसकेको छ भने नेपाललाई पनि बेल्ट एन्ड रोड अभियानको एक हिस्साका रूपमा मनाउन भ्याइसकेको छ । यसबाहेक चीन बंगलादेशचीनभारतम्यानमार जोड्ने आर्थिक करिडोरमा समेत अघि बढिसकेको छ । फलतः बेइजिङको हरेक खाले क्षेत्रीय पकडको हिस्सा जब्बर बनेको देखिन्छ । चीनको यस अभियानको खिलापमा उभिनको निम्ति पनि वासिङ्टनलाई यस क्षेत्रमा चल्मलाउन आवश्यक देखिएको हो । भुटानमा चीनको पहुँच त्यति सहज नभए तापनि हिन्द महासागर र भारतसितको साँधमा आर्मपिटको हैसियतामा रहेको बंगलादेश चीनको लागि त्यस्तो भूराजनीतिक महत्वको मुलुक हो जसको सहयोगबिना चीनले यस क्षेत्रमा आफ्नो मेरिटाइम सिल्क रोड अभियानलाई मूर्तरूप दिन सक्दैन । यही कारण पनि वासिङ्टन पछिल्लो समय बंगलादेशमाथि आफ्नो आर्थिक हैसियत निर्माणमा अघि बढेको देखिन्छ । हालै ट्रान्स प्यासिफिक साझेदारीबाट हात झिकिसकेपछि आर्थिकव्यापारिक हिसाबकिताबबाट पूर्वी एसियामा वासिङ्टन दाँत झिकिएको शेर जस्तै भएको महसुस गरिरहेको सन्दर्भमा गत अगस्टमा अफगानिस्तान र दक्षिण एसिया नीति सार्वजनिक गर्दै ट्रम्पले पाकिस्तानको खरो आलोचना गरे । सँगै, भारतसितको आर्थिक सम्बन्धलाई थप सघन बनाउनुपर्नेमा पनि जोड दिए । टिलरसनले पनि आफ्नो भ्रमणका क्रममा दिल्ली आइपुगेपछि चीन र पाकिस्तानलाई विभाजक शक्तिको संज्ञा दिँदै हालै दुई अर्ब अमेरिकी डलरबराबरको कच्चा तेल अमेरिकाबाट आयात गर्ने निधो गरेको भारतसितको न्यानोपन खोजेका थिए । सँगै, वासिङ्टनको पछिल्लो दक्षिण एसिया नीति तालिवानलाई राजनीतिक वैधताको निम्ति अघि बढ्न दबाब दिने अस्त्रसमेत भएको जिकिर गर्न भ्याए । खासगरी, दक्षिण एसियाली शक्ति केन्द्रको रूपमा रहेको भारत र उदाउँदो विश्वशक्ति चीनबीच दोक्लाममा बढेको भूराजनीतिक तिक्ततापछि दक्षिण एसियामा वासिङ्टनको चासो थप उकासिएको हो । वासिङ्टनको खास चासो आफ्नो सुरक्षा सरोकारको सम्बोधन र चीनसितको व्यापारघाटाको न्यूनीकरण हो । यसैलाई कार्यान्वयन गर्ने ठोस रणनीतिको निम्ति पनि यस क्षेत्रमा वासिङ्टनलाई आफ्नो मजबुत हैसियत निर्माण गर्नु पर्ने आवश्यकता देखिएको हुन सक्छ । हुन त, शक्ति राजनीतिको विगत हेर्ने हो भने, शीतयुद्धकालीन समयमा पाकिस्तानलाई अमेरिकाले यस क्षेत्रमा आफ्नो प्रभाव विस्तारको लागि सेतुको रूपमा उपयोग गरेको थियो । तर, पछिल्लो दशक चीनसितको पाकिस्तानी हिमचिमले वासिङ्टन झस्केको हुन सक्छ । तसर्थ, शक्ति समीकरणको सामरिक मूल्यमा पाकिस्तान वासिङ्टनको लागि महँगो सावित हुनु धेरै कारण हुन सक्छन् । जसमध्येको एक आर्थिक गणित पनि हो । स्वतन्त्र बजारतर्फ ढल्किँदै गरेको भारत चीनलाई टक्कर दिन चाहने विश्वकै उदाउँदो अर्थतन्त्र पनि हो । सन् १९९८ मा दिल्ली तथा इस्लामाबादले आणविक परीक्षण गरेपछि त्यही आणविक मुद्दाले पनि यस क्षेत्रको चासोलाई खिपेको हो । यहाँनेर, तन्किँदो क्षेत्रीय आर्थिक आयतन र इस्लामिक अतिवादको विरोधी स्वरले पनि यस क्षेत्रको सामरिक समीकरणमा सन्तुलित वैचारिक आधार निर्माणमा सघाएको बुझाइ वासिङ्टनको होला । तर, अमेरिकी स्वार्थले ठोस आकार तब ग्रहण गर्ने छ, जब दक्षिण एसिया आर्थिक रूपले सबल अनि राजनीतिक रूपले स्थिरताको बाटोमा अग्रसर हुनेछ। पछिल्लो समय, भूराजनीतिक पक्षले नवशक्तिकेन्द्र निर्माणको नीति अख्तियार गरेर बदलिँदो विश्व राजनीतिक व्यवस्थाका आयाम उपर हावी भएको जरुरै छ । सामरिक गणितको कोणबाट हेर्दा अन्तर्राष्ट्रिय शक्ति सन्तुलनको समीकरण बहुधु्रवीयताको विकाससँगै थप जटिल बन्दै गइरहेको देखिन्छ । शक्ति समीकरणको यही पल्लामा सन्तुलन कायम गर्नकै लागि पनि वासिङ्टनलाई आफ्नो सामरिक सरोकार बढी गाँसिएको दक्षिण एसियामा आफ्नो उपस्थिति सघन तुल्याउनु रणनीतिक अपरिहार्यताको माग हो । किनभने, चीन आर्थिक तथा सैन्य शक्तिकै बलमा उकासिएर महाशक्ति बन्दै गरेको मुलुक हो । एकपटक शीतयुद्धकालको विश्व परिदृश्यलाई नै हेरौं । उतिबेला भारतको आर्थिक तथा राजनीतिक हैसियतमात्रै कमजोर थिएन, उसले अंगीकार गरेको असंलग्न विदेश नीति अँगालेको थियो । त्यसकारण पनि भारतलाई वासिङ्टनले सामरिक सहकार्यको निम्ति उतिबेला उपयुक्त पात्र नठानेको होला । तर, पछिल्लो दशक दक्षिण एसियामा चीनको मजबुत उपस्थितिले वासिङ्टनको टाउको दुखाइरहेको छ । यसैकारण पनि उसले दिल्लीलाई बेइजिङको काउन्टर ब्यालेन्स गर्न सक्ने रणनीतिक पात्रको रूपमा ठम्याएको हुनुपर्छ । अर्कोतर्फ, शीतयुद्धको अन्त्यपश्चात् वासिङ्टनलाई दक्षिण एसियामा आफ्ना रणनीतिक पखेँटा फिँजाउने कार्यमा पाकिस्तानले निसर्त सघाएको थियो । तैपनि, सन् २००० को सेप्टेम्बरमा अटलबिहारी बाजपेयीले गरेको अमेरिका भ्रमणपश्चात् तत्कालीन वासिङ्टनको विश्वास पात्रको ट्याग पाकिस्तानी पोल्टाबाट दिल्ली आफूले हत्यायो । त्यसलगत्तै सन् २००५ मा बुस प्रशासन र मनमोहन सिंहबीच हस्ताक्षरित आणविक सम्झौताले दिल्लीप्रति अमेरिकी विश्वासलाई प्रगाढ बन्न सघायो र बाजपेयीले कोरेको सम्बन्धको आयाममा उचाइ थपिदियो । त्यसभन्दा अघि वासिङ्टनको विदेशी नीतिमा दिल्लीले कुनै अर्थपूर्ण हिस्सा राख्दैनथ्यो, न त आर्थिक विस्तारको सवालमा दिल्ली वासिङ्टनको आँखामा पर्न सकेको थियो । पूर्वाधार कूटनीतिलाई रणनीतिक औजार बनाएर यस क्षेत्रमा आफ्नो प्रभाव फैलाएको बेइजिङ दक्षिण चिनियाँ सागरसँगै हिन्द महासागरमा पनि आफ्नो बलियो उपस्थिति बढाएको छ । यसबाट भाउन्निएको वासिङ्टन उसलाई तह लगाउनका निम्ति एउटा रणनीतिक पात्रको खोजीमा थियो । त्यही भएर पनि चीनसित पौंठेजोरी खेल्न तम्सिएको भारत वासिङ्टनको लागि उपयुक्त लाग्नु स्वाभाविक हो । विश्व शासनको बहुस्तरीय दायरामा दिल्लीलाई आफ्नो काबुमा राख्न सकेको खण्डमा दक्षिण एसियाली क्षेत्रको शक्ति तराजुमा सन्तुलन कायम गरी वासिङ्टनका आफ्ना सुरक्षा चासोको सवाललाई सहजतापूर्वक सेफ ल्यान्डिङ गराउन सकिने ठम्याइँ ह्वाइट हाउसले गरेको हुनुपर्छ । किनभने, वासिङ्टनको नीद हरेको अलकाएदाको आधार इलाका नै दक्षिण एसिया हो । त्यसो त, सेप्टेम्बर ११ को वासिङ्टन हमलापछि दक्षिण एसियालाई हेर्ने अमेरिकी नीतिमा रणनीतिक बदलाव आइसकेको छ । त्यसको पछाडिको कारण भारतपाकको बढ्दो तनावमा आणविक हतियारको प्रयोगलाई रोक्दै यस क्षेत्रमा रहेका आणविक हतियारको प्रयोगसम्बन्धी ज्ञानको प्रसारलाई निरुत्साहित गर्नु पनि हुन सक्छ । दक्षिण एसियाले लामो समयसम्म मूलधारको सामरिक पौठेजोरीमा कुनै हिस्सा राख्दैनथ्यो । तर, पछिल्लो दशक बढ्दो भूराजनीतिक महत्वसहतिको शक्ति राजनीतिकै कारण यस क्षेत्र वासिङ्टनको रणनीतिक आधार इलाकामा परिणत भएको हो । दक्षिण एसियालाई वासिङ्टनले हेर्ने तटस्थ नीति नभए तापनि ट्रम्प प्रशासनले वासिङ्टनदिल्ली सम्बन्धलाई भने उच्च महत्व दिएको छ । त्यसको लागि आणविक सहकार्यलाई पेच बनाएर वासिङ्टनले अख्तियार गरेको दिल्लीसितको सम्बन्धको सघनतामा आर्थिकव्यापारिकभन्दा बढी दक्षिण एसियामा वासिङ्टनको मजबुत सामरिक हैसियत विस्तारको रणनीतिक कदमको रूपमा अथ्र्याउन सकिन्छ ।"
एसिया कप छानोट फुटबल : फिलिपिन्ससँग नेपालको बराबरी,"काठमाडौं : एएफसी एसिया कप छनोट फुटबलबाट बाहिरिइसकेको नेपालले फिलिपिन्ससँगको दोस्रो खेलमा गतिलो प्रदर्शन गरेको छ। समूहमा बलियो फिलिपिन्सलाई नेपालले मंगलबार घरेलु मैदानमा गोलरहित बराबरीमा रोक्यो। यसअघि फिलिपिन्समा खेलिएको अवे खेलमा नेपाल ४१ गोलले पराजित भएको थियो। एन्फा टेक्निकल सेन्टरको मैदानमा भएको खेलमा नेपालले फिलिपिन्सलाई कडा टक्कर दियो। फिलिपिन्सले पहिलो हाफमा चारवटा पोस्ट प्रहार गरेको थियो। फिलिपिन्सको प्रहारमा नेपालका गोलरक्षक किरन चेम्जोङ बाधक बनेका थिए। ३३औं मिनेटमा फिलिपिन्सको सशक्त प्रहारलाई नेपालका रक्षक रोहित चन्दले उत्कृष्ट बचाउ गरे। दोस्रो हाफमा नेपालले पाँचवटा पोस्ट प्रहार गरेको थियो। ५५औं मिनेटमा अञ्जन विष्ट खाली पोस्टमा गोल गर्नबाट चुकेका थिए। फिलिपिन्सका गोलरक्षक अगाडि बढेको अवस्थामा अञ्जनले खाली पोस्टमा गरेको ब्याक हिल प्रहार पोस्टबाहिर परेको थियो। भरत खवासले पनि दुईवटा आर्कषक मौका गुमाए। ६४औं मिनेटमा भरतलाई नवयुग श्रेष्ठले स्थानान्तरण गरेका थिए। ७८औं मिनेटमा विमल घर्ती पनि पोस्ट नजिक चुकेका थिए। फिलिपिन्सले खेलको अन्तिमसम्म गोल फर्काउने प्रयास गर्यो तर सफल भएन। ७५औं मिनेटमा किरनको स्थानमा मैदान छिरेका नेपालका अर्का गोलरक्षक विकेश कुथुले पनि उत्कृष्ट खेल खेले। ८३औं मिनेटमा फिलिपिन्सका इएइन राम्सेको प्रहारलाई विशाल राईले गोल लाइनबाट बचाएका थिए। अतिरिक्त समयमा फिलिपन्सिको अर्को प्रहारलाई नेपालका विशाल राईले गोल लाइनबाट फर्काएपछि दुवै टोलीले अंक बाँडेका थिए। आफ्नो समूहको खेलमा नेपाल यसअघि यमनसँग गोलरहित बराबरीमा रोकिएको थियो। यसैगरी नेपाली टोली ताजकिस्तानसँग २१ र ३० गोलले पराजित भएको थियो। खेलपछि नेपालका प्रशिक्षक ग्योतुकी कोजीले फिलिपिन्ससँग आफ्ना खेलाडीले राम्रो खेलेको प्रतिक्रिया दिए। उनले जगजितलाई टोलीमा राखिए पनि आफूले यसअघि उनको खेल नदेखेको हुँदा उनलाई नखेलाएको बताए। फिलिपिन्सका प्रशिक्षक थोमस डोलेले नेपालले सोचेभन्दा धेरै राम्रो खेलेको बताए। आज जितेको भए हाम्रो छनोट यात्रा पक्का हुन्थ्यो। बराबरी नतिजाका कारण छनोटका लागि अझ पर्खनुपर्ने भयो, थोमसले भने। समूहमा एफमा नेपालसहित फिलिपिन्स, यमन र ताजकिस्तान रहेका छन्। नेपाल पाँच खेल सक्दा दुई अंकका साथ तालिकाको अन्तिम स्थानमा छ। नेपालले समूहगत चरणको अन्तिम खेल अब यमनसँग आगामी वर्षको मार्च १८ मा उसैको मैदानमा खेल्नेछ। फिलिपिन्स नौ अंकसहित तालिकाको शीर्ष स्थानमा छ। समूहमा समावेश प्रत्येक टोलीसँग होम एन्ड अवे प्रणालीमा खेलिने छनोट प्रतियोगिताका शीर्ष दुई टोली सन् २०१९ मा यूएईमा आयोजना हुने एसिया कपका लागि छनोट हुनेछन्। एसिया कप छनोट : नेपाल र फिलिपिन्सबीच फुटबल (लाइभ)"
नेपालले मलेसियालाई ८ विकेटले हरायो,"काठमाडौं : मलेसियामा जारी एसीसी यू१९ एसिया कप क्रिकेट प्रतियोगितामा नेपालले मलेसियालाई ८ विकेटले हराएको छ । मलेसियाले दिएको ४६ रनको लक्ष्य भेट्टाउन नेपालले ५३ ओभरमा ५१ रन बनाएको थियो । मलेसियाको घरेलु मैदान बायुमास ओभलमा जारी खेलमा नेपालले टस जितेर फिल्डिङ रोजेको थियो । नेपालले फिल्डिङ रोजेपछि व्याटिङमा उत्रिएको मलेसियाले १५३ ओभरमा सबै विकेट गुमाइ ४५ रन बनाएको थियो । सुरुमा निकै आक्रमक व्याटिङ गरेको मलेसियाले ५४ ओभरमा ३३ रन बनाउँदा पहिलो विकेट गुमाएको थियो । ११।६ ओभरमा ४१ रन बनाउँदा ९ विकेट गुमाएको थियो भने ४५ रन बनाउँदा सबै विकेट गुमायो नेपालका लागि सन्दीप लामिछानेले सर्वाधिक ५ विकेट लिए । दिपेन्द्रसिंह ऐरी र साहब आलमले समान २२ विकेट लिए भने अनिकुमार शाहले १ विकेट लिएका थिए । नेपालका लागि अनलिकुमार शाहले १५ बलमा २६, दीपेन्द्र ऐरीले ३ बलमा १२, आसिफ शेखले १४ बलमा ४, भीम सार्की १ बलमा तीन रन बनाएर लक्ष्य सहजै भेट्टाए । वर्षाका कारण खेल अवरुद्ध भएपछि २४ ओभरमा झारिएको थियो । शनिबार बंगलादेशसँगको पहिलो खेलमा २ विकेटको हार व्यहोरेको नेपाली युवा टोलीले आइतबार बलियो प्रतिद्वन्द्वी भारतलाई १९ रनले पराजित गरी इतिहास रच्न सफल भएको थियो । एसीसी यू१९ एसियाकपमा ८ राष्ट्रले प्रतिस्पर्धा गरिरहेका छन्। नेपाल रहेको समूह एमा नेपालसहित भारत, बंगलादेश र मलेसिया रहेका छन् भने समूह बी मा श्रीलंका, अफगानिस्तान, पाकिस्तान र युएई रहेका छन्। शनिबार बंगलादेशसँग नेपाल २ विकेटले पराजित भएको थियो ।"
"एसिया कप क्रिकेट : नेपाल सेमिफाइनलमा, भारत बाहिरियो",काठमाडौं : एसीसी यू १९ एसिया कप क्रिकेटको सेमिफाइनलमा प्रवेश गरेको छ। मंगलबार भएको समूह चरणको आफ्नो तेस्रो तथा अन्तिम खेलमा मलेसियालाई ८ विकेटले पराजित गर्दै नेपाल समूह उपविजेताका रुपमा सेमिफाइनलमा पुगेको हो। नेपाल यो प्रतियोगितामा सेमिफाइनल पुगेको पहिलो पटक हो। समूह 'ए' मा बंगलादेश तीन खेलबाट ६ अंक जोडेर समूह बिजेता बनेको छ। तीन खेलबाट चार अंक जोडेको नेपाल समूह उपविजेता बनेको छ। मंगलबार भएको अर्को खेलमा बंगलादेशले भारतलाई ८ विकेटले पराजित गरेपछि नेपालको सेमिफाइनल यात्रा सहज बनेको हो। भारत यसअघिका तीन वटै संस्करणको विजेता हो। पहिलो संस्करणमा पाकिस्तानसँग संयुक्त विजेता बनेको भारतले अघिल्ला दुई संस्करणमा विजयी हात पारेको थियो। आफ्नो पहिलो खेलमा बंगलादेशसँग २ विकेटको झिनो अन्तरले पराजित भएको नेपालले दोस्रो खेलमा अर्को टेस्ट मान्यता प्राप्त भारतलाई १९ रनले हराएको थियो। मंगलबारको खेलमा १३ रनको अन्तरमा १० विकेट लिएपछि नेपालले पहिला ब्याटिङ गरेको मलेसियालाई ४५ रनमा समेटेको थियो। नेपालका स्पिनर सन्दीप लामिछानेले ४३ ओभरमा ८ रन खर्चिएर ५ विकेट लिए। यसैगरी कप्तान दीपेन्द्रसिंह ऐरीले २ ओभरमा एक मेडन राखेर १ रन खर्चिदै २ विकेट लिए। यता वर्षाकै कारण नेपाल र मलेसियाबीचको खेल छोट्याएर २४ ओभरमा झारिएको थियो । नेपालले ४६ रनको झिनो लक्ष्य ५१ ओभरमा २ विकेट गुमाएर भेट्टाएको थियो। प्रारम्भिक ब्याट्सम्यान अनिलकुमार शाह २६ रनमा अविजित रहे। कप्तान ऐरीले ३ बलमा २ छक्काको सहयोगमा १२ रन बनाएर पेबिलियन फर्किए। मंगलबारको खेलमा बंगलादेशले भारतले दिएको १८८ रनको लक्ष्य २८ ओभरमा २ विकेट गुमाएर पूरा गर्यो । बंगलादेशका प्रारम्भिक ब्याट्सम्यान पिनाक घोस ८१ रनमा अविजित रहे । मध्यक्रमका मोहमद ताबहिद रिद्धी ४८ रनमा अविजित रहे । मोहमद नाइम शेख ३८ र कप्तान मोहम्मद शेफ हसन १६ रनमा आउट भए । पहिलो विकेटका लागि ८२ रनको साझेदारी गर्दै बंगलादेशले जितको आधार बलियो बनाएको थियो । बर्षाका कारण ५० ओभरको खेललाई ३२ ओभरमा छोट्याइएको थियो । एसिया कप क्रिकेट : नेपालले सेमिफाइनलमा अफगानिस्थानसँग खेल्ने
मलेसियाले नेपाललाई दियो ४६ रनको लक्ष्य,"काठमाडौं : मलेसियामा जारी एसीसी यू१९ एसिया कप क्रिकेट प्रतियोगितामा मलेसियाले नेपाललाई ४६ रनको लक्ष्य दिएको छ । बायुमास ओभलमा जारी खेलमा नेपालले टस जितेर फिल्डिङ रोजेको थियो । नेपालले फिल्डिङ रोजेपछि व्याटिङमा उत्रिएको मलेसियाले १५३ ओभरमा सबै विकेट गुमाइ ४५ रन बनायो । सुरुमा निकै आक्रमक व्याटिङ गरेको मलेसियाले ५४ ओभरमा ३३ रन बनाउँदा पहिलो विकेट गुमाएको थियो । ११६ ओभरमा ४१ रन बनाउँदा ९ विकेट गुमाएको थियो भने ४५ रन बनाउँदा सबै विकेट गुमायो नेपालका लागि सन्दीप लामिछानेले सर्वाधिक ५ विकेट लिए । दिपेन्द्रसिंह ऐरी र साहब आलमले समान २२ विकेट लिए भने अनिकुमार शाहले १ विकेट लिए। वर्षाका कारण खेल अवरुद्ध भएपछि २४ ओभरमा झारिएको छ । शनिबार बंगलादेशसँगको पहिलो खेलमा २ विकेटको हार व्यहोरेको नेपाली युवा टोलीले आइतबार बलियो प्रतिद्वन्द्वी भारतलाई १९ रनले पराजित गरी इतिहास रच्न सफल भएको थियो । नेपाललाई समूह चरण पार गर्न आजको खेल जित्नै पर्ने अवस्था छ । एसीसी यू१९ एसियाकपमा ८ राष्ट्रले प्रतिस्पर्धा गरिरहेका छन्। नेपाल रहेको समूह ए मा नेपालसहित भारत, बंगलादेश र मलेसिया रहेका छन् भने समूह बी मा श्रीलंका, अफगानिस्तान, पाकिस्तान र युएई रहेका छन्। शनिबार बंगलादेशसँग नेपाल २ विकेटले पराजित भएको थियो ।"
एसीसी यू १९ एसिया कप : नेपालमलेसिया भिड्दै,"काठमाडौं : मलेसियामा जारी एसीसी यू१९ एसिया कप क्रिकेट प्रतियोगितामा हाल नेपालले घरेलु टोली मलेसियासँग प्रतिस्पर्धा गरिरहेको छ । बायुमास ओभलमा जारी खेलमा नेपालले टस जितेर फिल्डिङ रोजेको छ । वर्षाका कारण खेल अवरुद्ध भएपछि २४ ओभरमा झारिएको छ । अपडेटः ११ औ ओभरमा अठौं विकेट र १२ औ ओभरमा ९ औ विकेट गुमेको छ । नेपालले १० औं ओभरमा पाचौंं विकेट र ११ औ ओभरमा छैटौं र सातौं विकेट लिएको छ । ११ ओभर सकिँदा मलेसियाको स्कोर ४० रन रन छ ७ विकेटको क्षतिमा आठौं ओभरमा नेपालले चौथो विकेट लिन सफल भएको छ । मलेसियालेले ३ रन बनाउँदा ४ विकेट गुमाएको छ । शनिबार बंगलादेशसँगको पहिलो खेलमा २ विकेटको हार व्यहोरेको नेपाली युवा टोलीले आइतबार बलियो प्रतिद्वन्द्वी भारतलाई १९ रनले पराजित गरी इतिहास रच्न सफल भएको थियो । नेपाललाई समूह चरण पार गर्न आजको खेल जित्नै पर्ने अवस्था छ । एसीसी यू१९ एसियाकपमा ८ राष्ट्रले प्रतिस्पर्धा गरिरहेका छन्। नेपाल रहेको समूह ए मा नेपालसहित भारत, बंगलादेश र मलेसिया रहेका छन् भने समूह बी मा श्रीलंका, अफगानिस्तान, पाकिस्तान र युएई रहेका छन्। शनिबार बंगलादेशसँग नेपाल २ विकेटले पराजित भएको थियो । अहिले समूह 'ए' कै बंगलादेश र भारत पनि भिडिरहेका छन् । बंगलादेशले टस जिती फिल्डिङ रोजेपछि भारत व्याटिङ गरिरहेको छ ।"
एएफसी एसिया कप छनोट: फिलिपिन्ससँग प्रतिष्ठाको लडाइँ,"काठमाडौं: एएफसी एसिया कप छनोट फुटबलबाट बाहिरिइसकेको नेपालले मंगलबार घरेलु मैदानमा फिलिपिन्ससँग प्रतिस्पर्धा गर्दैछ । यसअघि फिलिपिन्ससँगको अवे खेलमा ४१ गोलको हार खेपेको नेपालका लागि यो खेल प्रतिष्ठाको लडाइँ हुनेछ । नेपालले यसअघि गत चैतमा फिलिपिन्ससँग खेलेको थियो । सातदोबाटोस्थित एन्फा मैदानमा हुने खेल नेपालले आफ्नो स्तर सुधारका लागि खेल्ने टोलीका प्रशिक्षक ग्योतुकी कोजीले बताए । फिलिपिन्स समूहको बलियो टोली हो । घरेलु मैदानको फाइदा लिँदै हामी फिलिपिन्सलाई रोक्ने प्रयास गर्नेछौं,' सोमबार आयोजित पत्रकारसम्मेलनमा कोजीले भने । फिलिपिन्सका प्रशिक्षक थोमस डोलेले नेपालसँगको खेल आफ्ना लागि निकै महत्वपूर्ण रहेको बताए । हामी थप तीन अंक खोस्ने प्रयास गर्नेछौं । नेपालले पछिल्लो समय खेलमा सुधार गरिरहेको छ तर, अघिल्लो चरणमा पुग्न हाम्रा लागि जित आवश्यक छ । खेलाडीले शतप्रतिशत मेहनत गर्नेमा म विश्वस्त छु,' थोमसले भने । नेपाली टोलीका कप्तान अनिल गुरुङले फिलिपिन्सविरुद्धको खेल आफ्नो लागि विशेष रहेकोले यसलाई स्मरणीय बनाउने बताए । छनोटअन्तर्गत ताजकिस्तानविरुद्धको अघिल्लो खेलमा टोली बाहिर राखिएका अनिललाई यसपटक भने समावेश गरिएको छ । अनिलले यही खेलपछि अन्तर्राष्ट्रिय फुटबलबाट सन्न्यास लिने तयारी गरेका छन् । यो राष्ट्रिय टोलीमा उनको ५०औं क्याप हुनेछ । पछिल्लो १० वर्ष राष्ट्रिय टोलीमा रोजाइका स्ट्राइकर अनिलले नेपालका लागि नौ गोल गरेका छन् । यसपटक अनिलसँगै मिडफिल्डमा जगजित श्रेष्ठले पनि पुनरागमन गरेका छन् । केही समय टोलीमा नदेखिएका जगजित अस्ट्रेलियामा व्यावसायिक फुटबल खेल्दै आएका थिए । प्रशिक्षक कोजीले सोमबार नै अनिल र जगजितसहितको २३ सदस्यीय टोलीको घोषणा पनि गरेका छन् । टोलीमा तीनजना गोलरक्षक, सातजना रक्षक, आठजना मिडफिल्डर र पाँचजना स्ट्राइकर रहेका छन् । गोलरक्षकमा किरण चेम्जोङ, विकेश कुथु र विशाल श्रेष्ठ छन् । रक्षकमा विराज महर्जन, रोहित चन्द, अनन्त तामाङ, कमल श्रेष्ठ, जितेन्द्र कार्की, राजेन्द्र रावल र दिनेश राजवंशी छन् । यसैगरी मिडफिल्डमा सुजल श्रेष्ठ, विशाल राई, विक्रम लामा, अञ्जन विष्ट, जगजित श्रेष्ठ, हेमन गुरुङ, हेमन्त थापामगर र सुनील बल छन् । स्ट्राइकरमा अनिल गुरुङ, विमल घर्तीमगर, भरत खवास, नवयुग श्रेष्ठ र जर्ज प्रिन्स कार्की रहेका छन् । नेपाली टोली एक महिनाअघि खेलिएको महत्वपूर्ण खेलमा ताजकिस्तानसँग ३० गोलले पराजित हुँदै छनोट चरणबाटै बाहिरिएको थियो । ताजकिस्तानविरुद्ध उसैको मैदानमा खेलेको नेपालले पहिलो हाफमा एक र दोस्रो हाफमा दुई पेनाल्टी गोल खाएको थियो । त्यसअघि नेपाली टोली ताजकिस्तानसँग घरेलु मैदानमा २१ गोलले पराजित भएको थियो । नेपाल सम्मिलित समूह एफ' मा फिलिपिन्स, यमन र ताजकिस्तान छन् । समूहमा नेपालले चारवटा खेल खेलिसकेको छ । नेपालले यसअघिका खेलमा एउटा पनि जित हात पार्न सकेको छैन । गत जेठमा घरेलु मैदानमा खेलिएको खेलमा नेपाली टोली यमनसँग गोलरहित बराबरीमा रोकिएको थियो । समूह एफ' मा रहेको नेपाल एक अंकका साथ अन्तिम स्थानमा छ । तालिकाको शीर्ष स्थानमा आसीन फिलिपिन्सको आठ अंक छ । यमन र ताजकिस्तानले ६६ अंक बटुलेका छन् । नेपालले समूहगत चरणको अन्तिम खेल यमनसँग आगामी वर्ष मार्च १८ तारिखमा उसैको मैदानमा खेल्नेछ । समूहमा समावेश प्रत्येक टोलीसँग होम एन्ड अवे' प्रणालीमा खेलिने छनोट प्रतियोगिताका शीर्ष दुई टोली सन् २०१९ मा यूएईमा आयोजना हुने एसिया कपका लागि सीधै छनोट हुनेछन् ।"
"एसिया कप छनोट : नेपाल र फिलिपिन्सबीच फुटबल, दोस्रो हाफ सुरु (लाइभ)","काठमाडौं : एएफसी एसिया कप छनोट फुटबलबाट बाहिरिइसकेको नेपालले मंगलबार घरेलु मैदानमा फिलिपिन्ससँग प्रतिस्पर्धा गर्दैछ। पहिलो हाफमा गोलरहित बराबरीमा टुंगिएको खेलको दोस्रो हाफ सुरु भएको छ। यसअघि फिलिपिन्ससँगको अवे खेलमा ४१ गोलको हार खेपेको नेपालका लागि यो खेल प्रतिष्ठाको लडाइँ बनेको छ । नेपालले यसअघि गत चैतमा फिलिपिन्ससँग खेलेको थियो। सातदोबाटोस्थित एन्फा मैदानमा जारी खेलमा नेपालले रक्षात्मक प्रदर्शन गरिराखेको छ। नेपाली टोलीका कप्तान अनिल गुरुङ ले यही खेलपछि अन्तर्राष्ट्रिय फुटबलबाट सन्न्यास लिने तयारी गरेका छन् । यो राष्ट्रिय टोलीमा उनको ५०औं क्याप हुनेछ । पछिल्लो १० वर्ष राष्ट्रिय टोलीमा रोजाइका स्ट्राइकर अनिलले नेपालका लागि नौ गोल गरेका छन् । यसपटक अनिलसँगै मिडफिल्डमा जगजित श्रेष्ठले पनि पुनरागमन गरेका छन् । केही समय टोलीमा नदेखिएका जगजित अस्ट्रेलियामा व्यावसायिक फुटबल खेल्दै आएका थिए । नेपाली टोली एक महिनाअघि खेलिएको महत्वपूर्ण खेलमा ताजकिस्तानसँग ३० गोलले पराजित हुँदै छनोट चरणबाटै बाहिरिएको थियो । ताजकिस्तानविरुद्ध उसैको मैदानमा खेलेको नेपालले पहिलो हाफमा एक र दोस्रो हाफमा दुई पेनाल्टी गोल खाएको थियो ।त्यसअघि नेपाली टोली ताजकिस्तानसँग घरेलु मैदानमा २१ गोलले पराजित भएको थियो । नेपाल सम्मिलित समूह एफ मा फिलिपिन्स, यमन र ताजकिस्तान छन् । समूहमा नेपालले चारवटा खेल खेलिसकेको छ । नेपालले यसअघिका खेलमा एउटा पनि जित हात पार्न सकेको छैन । गत जेठमा घरेलु मैदानमा खेलिएको खेलमा नेपाली टोली यमनसँग गोलरहित बराबरीमा रोकिएको थियो । समूह एफ मा रहेको नेपाल एक अंकका साथ अन्तिम स्थानमा छ । तालिकाको शीर्ष स्थानमा आसीन फिलिपिन्सको आठ अंक छ । यमन र ताजकिस्तानले ६६ अंक बटुलेका छन् । नेपालले समूहगत चरणको अन्तिम खेल यमनसँग आगामी वर्ष मार्च १८ तारिखमा उसैको मैदानमा खेल्नेछ । समूहमा समावेश प्रत्येक टोलीसँग होम एन्ड अवे प्रणालीमा खेलिने छनोट प्रतियोगिताका शीर्ष दुई टोली सन् २०१९ मा यूएईमा आयोजना हुने एसिया कपका लागि सीधै छनोट हुनेछन् ।"
अनिल गुरुङको सुखद बिदाइ,"काठमाडौं :फुटबल मैदानमा भद्र र शालिनता भन्दा अभद्रको चर्चा बढी हुन्छ। अनिल गुरङ नेपाली फुटबलका यस्ता भद्र र शालिन पात्र हुन्। जसले मैदानमा सधैँ आफुलाई मिहिनेती र अनुशासित खेलाडीमा उभ्याए। नेपाली सिनियर राष्ट्रिय टोलीमा एक दशक एउटै लयमा देखिएका अनिलले फुटबललाई धेरै दिए। फुटबलले उनलाई सर्वस्व दियो र उत्तिकै चर्चित पनि बनायो। नेपाली फुटबलको चर्चाकै शिखरमा रहेका ३० बर्षीय स्ट्राइकर अनिलले राष्ट्रिय टोलीबाट मंगलबार सन्यास लिएका छन्। राष्ट्रिय टोलीबाट ५० खेल खेलेका अनिलले फिलिपिन्ससँगको खेलसँगै सन्यास लिएका हुन्। नेपाली फुटबलको हेटक्वार्टर एन्फा मैदानमा मंगलबार फिलिपिन्स र नेपाली टोली भिड्दा खेल ८१ औं मिनेटमा चल्दै थियो। अनिल मैदानबाहिर वार्मअफ गर्दै थिए। अनिलका हजारौं सर्मथक प्यारापिटमा अनिल अनिल भनेर कराउँदै थिए। अनिलले सन्यास लिने विषय यसअघि नै सबैलाई थाहा थियो। अनिल राष्ट्रिय टोलीमा ५० औं क्याप पुर्याएर सन्यासको घोषणा गर्न यस अघिनै आतुर थिए। उनी पछिल्लो समय यसैको पर्खाइमा थिए। ८१ औं मिनेटमा सुजल श्रेष्ठको स्थानमा मैदान छिरेका अनिलले १० मिनेट खेल्दै राष्ट्रिय टोलीलाई विट मारेका छन्। खेल सकिने वित्तिकै अखिल नेपाल फुटबल संघ (एन्फा) ले अनिलको विदाईमा कार्यक्रम गर्यो। अनिललाई एन्फाका अध्यक्ष नरेन्द्र श्रेष्ठले कोट लगाई दिए र प्रशंसा पत्र प्रदान गरे। त्यसपछि अनिललाई एन्फा पदाधिकारी र उनका खेलाडी साथीले विदाई गरे। आफ्नो विदाईलाई भब्य र सुखद मानेका अनिलले जाँदाजाँदै खेलाडीलाई सुझाव दिदै भनेमिहिनेत गर्दै गयो भने मेरो स्थानमा तिमिहरु हुनेछौं। हामीले नेपाली फुटबललाई माथि लैजान धेरै मिहिनेत गर्नुपर्छ। एन्फाको विदाई पछि मैदानलाई ढोगेर भावुक बनेका अनिलले यही मैदानमा आफुले धेरै पसिना बगाएको र यसैले आफुलाई चिनाएको बताए। पोखरामा हुर्कदै गर्दा मैले यो स्थानमा आउँला भन्ने सोचेको थिइन। मेरा बाबा र आम म लाई लाहुले बनेको देख्न चाहन्थे। तर, म लाहुरे बनिन। फुटबलमा लाख्दा दुःख र सुख बराबर नै भयो। मैले नेपाली फुटबललाई जति दिएँ धेरै दिन सकें जस्तो लाग्छ। फुटबलले पनि मलाई मान, सम्मान र सत्तुष्टि दियो। मेरी आमा पनि म बाट खुशी हुनुहुन्छ। मलाई विश्वास छ, मेरा बाबा बिलबहादुर गुरुङ (स्वर्गीय) ले पनि माथिबाट मलाई राम्रो गर्यो भन्दै हुनुहुन्छ, अनिलले भने। उनले आफुलाई यस स्थानसम्म पुयाउन पोखराको सहारा एकेडेमी, सहारा युके, एन्फा, समर्थक र मिडियाले ठूलो सहयोग गरेको बनाए। नेपाली टोलीको कप्तानको ब्यान्डसँगै सन्यास लिएका अनिलले घरेलु फुटबल भने खेल्ने बताएका छन्। फुटबलमै अझ धेरै गर्न बाँकी छ। लिग फुटबलमा अझै राम्रो खेल्न सक्छु। त्यो सँगै सानो ब्यवसायक पनि गरिरहेको छु। तर लिग नहुँदा खेलाडीलाई गाह्रो भएको छ, अनिलले भने। संयोग बस जर्सी नम्बर १० लगाएर मैदानमा भिड्दै आएका अनिलका लागि १० नम्बर पनि निकै फाप्यो। उनले राष्ट्रिय टोलीबाट १० बर्ष खेले। सन् २०१० को विश्वकप अन्तर्गत सन् २००७ मा ओमनसँग खेलिएको विश्वकप छनोट खेलबाट राष्ट्रिय टोलीमा डेब्यु गरेका अनिलले सन् २०१७ सम्म आइपुग्दा १० बर्ष खेल्दै नौ गोल गरे। यदि उनले अन्तिम खेलमा गोल गरेको भए राष्ट्रिय टोलीका लागि उनको गोल संख्या पनि १० नै हुने थियो।"
एसिया कप क्रिकेट : नेपालले सेमिफाइनलमा अफगानिस्तानसँग खेल्ने,काठमाडौं : मलेसियामा जारी एसीसी यू १९ एसिया कप क्रिकेटको सेमिफाइनल नेपालले अफगानिस्तानसँग खेल्ने भएको छ। अफगानिस्तान समूह बी को विजेता भएपछि नेपालको प्रतिद्वन्द्वी तय भएको हो। नेपाल समूह ए को उपविजेता बनेर सेमिफाइनल पुगेको हो। सेमिफाइनल शुक्रबार हुने छ। अर्को सेमिफाइनलमा पाकिस्तान र बंगलादेश भिड्ने छन्। बंगलादेशले भारतलाई हराएपछि नेपाल सेमिफाइनलमा
एसीसी यू१९ एसिया कप : नेपालमलेसियाको खेल वर्षाले रोकियो,काठमाडौं : एसीसी यू १९ एसिया कप अन्तर्गत नोपल र मलेसियाको खेल वर्षाले रोकिएको छ । स्थानीय समय अनुसार ९ः३०(नेपाली ७ बजे) बजे खेल सुरु हुने भनिए पनि वर्षाका कारण टस हुन सकेको छैन् । बायुमास ओभलमा हुन गइरहेको खेल नेपालका लागि महत्वपूर्ण रहेको छ । सेमिफाइनल यात्राका लागि नेपालाई जितको आवश्यकता छ । वर्षाका कारण एसीसी यू१९ का अन्य खेल पनि प्रभावित भएका छन् । यूएइ र अफगानिस्तानबीचको खेल पनि सुरु हुन सकेको छैन । भारत र बंगलादेशबीचको खेल पनि छैटौं ओभरको खेल चलिरहँदा वर्षाका कारण अवरुद्ध बनेको छ ।
यू१९ यूथ एसिया कप: नेपालको नजर सेमिफाइनलमा,"काठमाडौं: एसियाली क्रिकेट काउन्सिल (एसीसी) यू१९ युथ एसिया कप क्रिकेट प्रतियोगिताअन्तर्गत महत्वपूर्ण खेलमा नेपालले मंगलबार आयोजक मलेसियाको सामना गर्दैछ । प्रतियोगिताको समूह ए' बाट सेमिफाइनल यात्रा तय गर्न नेपाललाई मलेसियाविरुद्ध जित निकाल्नु पर्नेछ। आइतबार टेस्ट टोली भारतको युवा टोलीविरुद्ध प्राप्त ऐतिहासिक जितसँगै मनोबल उच्च बनाएको नेपालको सेमिफाइनल सम्भावना सोमबार बंगलादेशले आयोजक मलेसियालाई दुई सय ६२ रनको भारी अन्तरले पराजित गरे सँगै केही कठिन बनेको छ । तर, मलेसियालाई ठूलो अन्तरले हराउन सके नेपालको सेमिफाइनल सपना पूरा हुनेछ। मंगलबार वायुमास ओभलमा नेपालले मलेसियासँग प्रतिस्पर्धा गरिरहँदा भारत र बंगलादेश पनि रोयल सेलङगोर क्लबमा आमनेसामने हुनेछन् । यो खेलमा बंगलादेशले भारतलाई पराजित गरेको अवस्थामा नेपाल मलेसियालाई झिनोअन्तरले पराजित गरे पनि प्रतियोगिताको अन्तिम दुईमा पुग्न सक्षम हुनेछ । भारतले जित हात पारेको अवस्थामा भने नेपालले मलेसियालाई आफ्नो खेलमा पराजित गरेर मात्रै सेमिफाइनल यात्रा सम्भव नहुन सक्छ। मंगलबारको खेलमा भारत र नेपालले जित हात पारेको अवस्थामा बंगलादेशसहित तीनै टोलीको समान चारचार अंक हुनेछ । यो अवस्थामा रन रेटको आधारमा सेमिफाइनल पुग्ने टोलीको टुंगो लाग्नेछ । त्यसैले मलेसियाविरुद्ध ठूलो अन्तरको जितले नेपाललाई पहिलो पटक युथ एसिया कपको अन्तिम चारमा पुर्याउनेछ । सन् २०१२ बाट सुरु भएको यूए एसिया कपमा नेपालले हालसम्म समूह चरण पार गर्न सकेको छैन। पहिलो खेलमा बंगलादेशविरुद्ध डक वर्थ लेविस नियमका आधारमा अन्तिम ओभरमा दुई विकेटले पराजित भएको नेपालले दोस्रो खेलमा आइतबार भारतलाई १९ रनले पराजित गर्दै सेमिफाइनल प्रवेशको सम्भावना जीवितै राखेको थियो । आइतबारको जित नेपालले अन्तर्राष्ट्रिय क्रिकेटमा भारतको कुनै पनि टोलीविरुद्ध हात पारेको पहिलो जित थियो । भारतविरुद्धको जितसँगै हौसिएको नेपाली टोलीका लागि मलेसिया सहज प्रतिद्वन्द्वी हो। उमेरसमूहको प्रतियोगितामा सुरुआतबाटै हावी रहँदै आएको नेपालले यो प्रतियोगितामा मलेसियासँग अहिलेसम्म पराजय बेहोरेको छैन । त्यसमाथि पछिल्लो पाँच महिना यता भएको दुई प्रतियोगितामा नेपालले मलेसियालाई ठूलो अन्तरले पराजित गरिसकेको छ । गत जुलाईमा सिंगापुरमा भएको अन्तर्राष्ट्रिय क्रिकेट काउन्सिल (आईसीसी) यू१९ विश्वकपको एसियाली छनोटअन्तर्गत भएको खेलमा नेपालले मलेसियालाई पाँच विकेटले पराजित गरेको थियो। त्यसपछि गत सेप्टेम्बरमा मलेसियामै भएको यसै प्रतियोगिताको छनोट (एसीसी यू१९ पश्चिम क्षेत्रको प्रतियोगिता) खेलमा त नेपालले मलेसियालाई १० विकेटको भारीअन्तरले पराजित गरेको थियो । त्यसैले मंगलबारको खेलमा पनि नेपाली युवा टोलीले यस्तै प्रदर्शनसँगै आफूलाई प्रतियोगिताको सेमिफाइनलमा पुर्याउने अपेक्षा गरिएको छ । खेल नेपाली समयअनुसार बिहानको ७ बजेपछि सुरु हुनेछ।"

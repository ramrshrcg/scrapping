शीर्षक,विवरण
कांग्रेसमा नेतृत्व हस्तान्तरणको बहस,"नेपाली कांग्रेसमा नेतृत्व हस्तान्तरणको माग बहसको विषय बनेको छ। यो स्वाभाविक छ। कांग्रेसमा मात्र नभई समग्र नेपाली राजनीतिमा एकपटक स्थापित भएपछि सधैंभरि नेता बनिरहने प्रवृत्ति छ। ०४६ मा प्रजातन्त्र स्थापनापछि उदाएका नेताकै हातमा अहिलेको राजनीति छ, तर मुलुकले फड्को मार्न सकेको छैन। यसले उनीहरूको नेतृत्व प्रभावकारी छैन भन्ने देखाइसकेको छ। कम्युनिस्ट पार्टीहरूमा यो स्वाभाविक भए पनि कांग्रेसका लागि सुहाउँदो होइन। कुनै व्यक्ति राजनीतिमा स्थापित भइरहन ऊ विलक्षण हुनुपर्छवैचारिक र नेतृत्व क्षमताको हिसाबले। नेताहरू त्यस्तो क्षमताका आधारमा पनि टिकिरहेका होइनन्। २००३ मा स्थापित कांग्रेसमा अहिलेसम्म जम्मा आठजना व्यक्ति सभापति भएका छन्। पार्टीको ७० वर्षको जीवनमा आठजना व्यक्ति सभापति हुनुले नेतृत्व विकास र हस्तान्तरण सहज ढंगले नभएको देखाउँछ। नेतृत्व हस्तान्तरण किन ? ०५१ को मध्यावधि निर्वाचनमा एमालेभन्दा कांग्रेस पछाडि परेपछि गिरिजाप्रसाद कोइरालाले संसदीय दलको नेतामा उम्मेदवारी दिएनन्। थोरै भए पनि नैतिकताको ख्याल गरेको देखियो। शेरबहादुर देउवाले ४९ वर्षको उमेरमा संसदीय दलको नेता र ५० वर्ष हुँदा प्रधानमन्त्री हुने अवसर पाए। २०६४ को संविधानसभा निर्वाचनमा कांग्रेस माओवादीभन्दा धेरै पछाडि परिसकेपछि गिरिजाप्रसादले नै संसदीय दलको नेता बन्ने रुचि देखाएनन्। शेरबहादुर र रामचन्द्र पौडेलबीच प्रतिस्पर्धा भयो। पौडेल संसदीय दलको नेता बने। अहिले सभापति देउवाले त्यति नैतिकता पनि देखाउन चाहेनन्। उनको नेतृत्वमा निर्वाचनमा जाँदा कांग्रेसको नराम्ररी हार भयो तर पनि उनी संसदीय दलको नेता बनेका छन्। उनले लोभ त्याग्न सकेनन्। उनी सर्वसम्मत रूपमा संसदीय दलको नेता बनेको भए राम्रो हुन्थ्यो। त्यसो हुन नसक्दा अर्को पुस्ताको नेतालाई सर्वसम्मत बनाउन कोसिस गरेको भए राम्रो सन्देश जान्थ्यो। देउवा र अर्का शीर्ष नेता रामचन्द्रको पुस्ताले एउटा योगदान गरिसकेको छ। संविधान जारी गर्दा सुशील कोइरालासँगै उनीहरूको पनि महत्वपूर्ण भूमिका थियो। त्यस्तै चुनाव गरेर संविधान कार्यान्वयन प्रक्रियामा लैजान देउवा र पौडेलको ठूलो योगदान छ। उनीहरूले प्रजातन्त्रको लडाइँमा पनि ठूलो त्याग र योगदान गरेका छन्। तर उनीहरूको क्षमताले मात्र नेपाली राजनीतिमा प्रतिस्पर्धा गर्न सकिँदैन भन्ने हालैको चुनाव परिणामले देखाइसकेको छ। त्याग गरेवापत उनीहरूले प्रशस्त अवसर पनि पाइसकेका छन्। निर्वाचनमा कांग्रेस नराम्रोसँग पराजित हुँदैछ भन्ने थाहा हुँदाहुँदै पनि देउवा चुनावमा होमिन डराएनन्। पार्टी हारे पनि मुलुकलाई जिताउन हिम्मत गरेका देउवा पार्टीलाई जिताउन आफू पछाडि हट्न भने सकेनन्मानेनन्। अब त झन् कांग्रेसको भूमिका चुनौतीपूर्ण छ। कांग्रेस संघीय र कुनै पनि प्रादेशिक सरकारको सत्तामा छैन। स्थानीय सरकारमा पनि कांग्रेसको तुलनात्मक रूपमा थोरै ठाउँमा नेतृत्व छ। कांग्रेसको अबको भूमिकाले मात्र आगामी चुनावमा उसको प्रदर्शन निर्धारण गर्छ। देउवा र पौडेलको पुस्ताले अबको चुनौतीलाई सामना गर्न सक्तैन। देउवा र पौडेलपछिको पुस्ताले पनि विगतमा गरेको त्यागको क्षतिपूर्ति स्वरूप नेतृत्व गर्ने चाहना राखेको छ। त्यो पुस्ता पनि अन्तर्राष्ट्रिय मापदण्डअनुसार युवा भन्न सकिने पुस्ताको भने छैन। त्यस्तो चाहनालाई अस्वाभाविक भन्ने अवस्था पनि छैन। पुस्ता हस्तान्तरणको यो मागले चुनावपछि गति पाएको हो। त्योभन्दा पहिला पनि यस्ता माग उठेका थिए। तर निर्वाचनमा नराम्रो पराजयपछि कारण खोज्न समीक्षा गरिनुपर्ने माग उठेका छन् र यो स्वाभाविक छ। यसमा केन्द्रीय समितिका सबैले जिम्मेवारी लिनुपर्छ तर निर्णय प्रक्रियामा बढी हावी भएको मूल नेतृत्वले बढी नै जिम्मेवारी लिनुपर्छ। चुनावमा कांग्रेसले राम्रो नतिजा ल्याएको भए मूल नेतृत्वमाथि यस्तो आलोचना गर्न गाह्रो हुन्थ्यो। यति धेरै दबाब दिन गाह्रो हुन्थ्यो। कांग्रेस हार्नुको मुख्य कारण वाम गठबन्धन बन्नु हो। तर चुनावको मुखमा बनेको त्यो बलियो गठबन्धनसँग जुध्न कांग्रेसले बृहत् रणनीति बनाउन नसकेकै हो। कांग्रेसले लोकतान्त्रिक भनिएको गठबन्धनका अन्य दलहरूलाई सहयोग गर्यो तर उनीहरूले कांग्रेसलाई सहयोग गरेनन्। जस्तोकांग्रेसले मकवानपुरमा कमल थापालाई र उनका पार्टीका मुख्य नेताहरूलाई पनि सहयोग गर्यो तर थापाको राष्ट्रिय प्रजातन्त्र पार्टी झापा जिल्लाभरि वाम गठबन्धनसँग मिल्यो। कांग्रेसले नयाँ शक्तिका बाबुराम भट्टराई, संघीय समाजवादी फोरमका उपेन्द्र यादव, अशोककुमार राई आदि अनि राष्ट्रिय जनता पार्टी (राजपा) नेपालका महन्थ ठाकुरलाई सहयोग गर्यो तर धनुषामा राजपाका उम्मेदवार राजेन्द्र महतो कांग्रेसका विमलेन्द्र निधीविरुद्ध लडे। कांग्रेसले नेतृत्व गरेको भनिएको लोकतान्त्रिक गठबन्धनले कांग्रेसलाई फाइदा भएन। पंक्तिकार तनहुँको प्रदेशसभा निर्वाचनमा जम्मा पाँच भोटले पराजित भयो। त्यो निर्वाचन क्षेत्रमा नयाँ शक्ति पार्टीले तीन सय पाँच, राप्रपाले दुई सयभन्दा बढी र लोकतान्त्रिक गठबन्धनकै राप्रपा (प्रजातान्त्रिक) ले पनि दुई सयभन्दा बढी मत ल्याएका थिए। उनीहरूलाई कांग्रेसले सहयोग गर्यो तर उनीहरूबाट सहयोग पाएन। यसरी विभिन्न तरिकाले रणनीतिक रूपमा कांग्रेस पछाडि पर्यो। मूल नेतृत्वका कमजोरी सभापति देउवाले कम्युनिस्टको शासन आयो भने रुन पनि पाइँदैन भने तर जनताले त्यसलाई विश्वास गरेनन्। कांग्रेसले एमाले, माओवादीलगायत कम्युनिस्टहरूसँग मिलेर बारम्बार सरकार सञ्चालन गरेको छ। भरतपुर महानगरपालिकाको निर्वाचनमा माओवादीकी उम्मेदवारलाई मेयरमा जिताउन कांग्रेसले कतिसम्म सहयोग गर्यो जगजाहेरै छ। उनीहरूसँग कांग्रेसले सहकार्य गरुन्जेल ठीक नत्र अधिनायकवादी हुन्छन् भन्ने तर्क जनताले नपत्याउनु स्वाभाविकै हो। कम्युनिस्टहरूविरुद्ध प्रचारलाई प्रभावकारी बनाउन पनि सकेन कांग्रेसले। कम्युनिस्ट गठबन्धनले स्थिरता र समृद्धिको झूटो नारा दियो तर कांग्रेसले त्यसलाई चिर्न सकेन। मुलुकलाई स्थिरतातर्फ लैजान कांग्रेसको ठूलो योगदान थियो। कम्युनिस्ट नेतृत्वको सरकारले स्थिरता दिएका छैनन्। कांग्रेसले सशस्त्र युद्धमा रहेका माओवादीलाई शान्तिप्रक्रियामार्फत मूलधारको शान्तिपूर्ण राजनीतिमा ल्यायो। पहिलो संविधानसभा निर्वाचनमा कम्युनिस्टहरू बलिया शक्ति भए, उनीहरूको सरकार बन्यो तर उनीहरूले संविधान जारी गर्न सकेनन्। दोस्रो संविधानसभा निर्वाचनपछि कांग्रेस सबैभन्दा ठूलो दल बनेपछि मात्रै सुशील कोइरालाको नेतृत्वमा गठित सरकारले उत्तरदक्षिण फर्किएका दलहरूलाई एकै ठाउँमा ल्याएर संविधान जारी गर्यो। संविधान जारी भएपछि यसका विरुद्धमा विभिन्न आन्दोलन भए। ती सबैमा समन्वयकारी भूमिका खेलेर स्थानीय तह, प्रदेशसभा र प्रतिनिधिसभा निर्वाचन गराउन कांग्रेस सफल भयो। त्यसको नेतृत्व शेरबहादुर देउवाले गरे र त्यो उनको ठूलो उपलब्धि हो। केपी ओली प्रधानमन्त्री भएका भए चुनाव भएर संविधान कार्यान्वयनमा जान सक्तैनथ्यो। पुष्पकमल दाहालबाट पनि यति समन्वयकारी भूमिका अपेक्षा गर्न सकिँदैनथ्यो। यसरी नेपाली राजनीतिलाई स्थिरता दिने काम कांग्रेसले गरेको छ। यस्ता योगदानलाई प्रभावकारी रूपमा प्रचार गर्न सकेन कांग्रेसले। संविधानको विरोधमा मधेसमा आन्दोलन हुँदा त्यसको समर्थनमा भारतले गरेको नाकाबन्दीका बेला कांगे्रस त्यसकोे विरुद्धमा जोडदार रूपमा बोलेको जनताले महसुस गर्न सकेनन्। त्यसलाई आपूर्ति अवरोधमात्रै भनियो। यसले गर्दा राष्ट्रियताप्रति कांग्रेसको दृष्टिकोणमा अन्योल देखियो। प्रतिस्पर्धी दलहरूले कांग्रेसको राष्ट्रियता सम्बन्धमा प्रश्न उठाउन पाए। राजदूत नियुक्तप्रकरणमा गल्ती भयो। राजदूत सिफारिस गरेको व्यक्तिको नाम फिर्ता लिनुपर्ने भएपछि पार्टीभित्र र बाहिर गम्भीर प्रश्न उठेकै हो। त्यस्तै प्रहरी महानिरीक्षक नियुक्तिप्रकरणमा कांग्रेस विधि मिचेर व्यक्तिको पछि लागेको आरोप लाग्यो। सधैं न्यायिक सर्वोच्चताको वकालत गर्ने पार्टी प्रधानन्यायाधीशविरुद्धको महाभियोगप्रकरणमा मुछिन पुग्यो। इतिहासमा गौरव भविष्यमा केन्द्रित कांग्रेसले समाज र परिस्थितिसुहाउँदो एजेन्डा पस्किन सकेको छैन। कांग्रेस र यसका शुभेच्छुकहरूको बैठक र कार्यक्रममा अधिकांश कनिष्ठदेखि वरिष्ठसम्मले ०७ देखि ०७०७२ सम्म कांग्रेसले प्रजातन्त्रलोकतन्त्रका लागि लडेको बताउँछन्। कांग्रेसको इतिहासप्रति गौरवबोध गर्छन्गराउँछन्। यो स्वाभाविक भए पनि अहिलेको युवा पुस्ताले वर्तमानमा कसले के डेलिभर गरेको छ हेरिरहेको छ। भविष्यप्रति आशा जगाउने राजनीति खोजिरहेको छ। उनीहरू इतिहास गाथाभन्दा पनि ०७५ वा ०८४ सालमा नेपाल कस्तो बन्छ भन्ने दृष्टिकोण र योजना सुन्न चाहिरहेका छन्। कांग्रेस इतिहासको गौरव गर्दै वर्तमान र भविष्यकेन्द्रित दल बन्नु आवश्यक छ। लोकतन्त्र ल्याउन र जोगाउन आफ्नो भूमिकाको व्याख्या गरेर मात्र कांग्रेसले जनमत आकर्षण गर्न सक्ने अवस्था छैन। नेपालमा राणाशासन, निरंकुश राजतन्त्र र पञ्चायतविरुद्ध लड्न, कम्युनिस्टहरूको लोकतन्त्रीकरण गर्न र लोकतन्त्र संस्थागत गर्न कांग्रेसको जरुरत थियो। अहिले कम्युनिस्टहरूको लोकतन्त्रीकरण भइसकेको छ। उनीहरूले पनि लोकतन्त्रका लागि लडेका छन् र लड्न सक्छन्। कांग्रेस जनताका लागि आवश्यक शक्ति हुनुपर्छ। नत्र जनताले कांग्रेसलाई भोट किन हाल्ने ? सैद्धान्तिक वैचारिक स्पष्टता ०१५ सालमा कांग्रेस उसका मुद्दाहरूमा स्पष्ट थियो। सामन्त, किसान, महिला, दलित, भूमिसुधार, वनजंगललगायत स्रोत व्यवस्थापनलगायतमा कांग्रेस स्पष्ट थियो, धारिलो थियो। अहिले कांग्रेस वैचारिक रूपमा स्पष्ट छैन। उदाहरणका लागि यो दल समाजवादी हो तर यस्तो दृष्टिकोणअनुरूपको व्यावहारिक नीति र कार्यक्रम कांग्रेसले पस्किन सकेको छैन। अहिले कांग्रेस यस्ता विषयमा स्पष्ट छैन। समग्रमा नेपालका सबै दलहरू सैद्धान्तिक र वैचारिक रूपमा स्खलित हुँदै गइरहेका छन्। कांग्रेस पनि यसको अपवाद होइन। कांग्रेसका नीति र रणनीतिहरू सैद्धान्तिक र वैचारिक आधारमा कमै बन्छन्। यस्त विषयमा गहन छलफल गरेर निष्कर्षमा पुग्ने परिपाटीको विकास गर्न आवश्यक छ। कांग्रेसले अवलम्बन गरेको सैद्धान्तिक लाइनका बारेमा समेत विभिन्न नेताहरूबाट फरकफरक विचार आउँछन्। संविधान जारी गर्न नेतृत्वदायी भूमिका भएपछि कांग्रेसले गणतन्त्र, धर्म निरपेक्षता र संघीयता स्विकारेको मान्नुपर्छ तर कतिपय नेताहरू सार्वजनिक रूपमा नै यस्ता प्रतिबद्धताविरुद्ध बोलेर हिँड्न थालेका छन्। यसरी मनलाग्दी बोल्दा कांग्रेस वैचारिक रूपमा स्पष्ट नभएको सन्देश जान्छ। कांग्रेसमा सैद्धान्तिक र वैचारिक परिमार्जन आवश्यक छ। संगठनलाई आधुनिकीकरण गर्नु जरुरी छ। विधानलाई समयसापेक्ष र पार्टीलाई विधानकेन्द्रित बनाउन आवश्यक छ। कतिपय अवस्थामा सभापति र सहमति पार्टीको विधानभन्दा माथि हुने अवस्था छ। पार्टीका अगाडि यस्ता धेरै चुनौती छन्। कांग्रेसले नराम्रोसँग पराजय बेहोरेको छ चुनावमा, तर यो नेतृत्व विभिन्न बहानामा पराजय स्वीकार गर्न नै तयार छैन। यस्तो नेतृत्वबाट के अपेक्षा गर्ने ? अहिले कांग्रेसकै नेतृत्वमा राजनीतिक संक्रमणको अन्त्य भएको छ। कांग्रेसको रुचि र नीतिअनुसारको राजनीतिक पद्धति स्थापित र संस्थागत भएको छ। तर त्यसको नेतृत्वमा कांग्रेस नहुनु विडम्बनापूर्ण छ। तर यो पद्धति असुरक्षित भएको अवस्था छैन। हुन त कम्युनिस्ट गठबन्धनको अहिले झन्डैझन्डै दुईतिहाइ बहुमत छ संसदमा। उनीहरूले एउटै कम्युनिस्ट केन्द्र बनाउने भनेका छन्। उनीहरूले चाहेको कुरा गर्न सक्ने अवस्था पनि छ। तर उनीहरूको चाहना संविधानसँग बाझिने भए भने कांग्रेसका लागि त्यो स्वीकार्य हुँदैन। त्यसका विरुद्धमा लड्न तयार हुनुपर्छ। एमाले र माओवादी केन्द्रको सातबुँदे सहमति हेर्दा नेपालको शासकीय व्यवस्थालाई खासै खतरा देखिँदैन। राजनीतिक संक्रमणको अन्त्यपछि अब राजनीति स्थिरता र समृद्धि केन्द्रित हुनेछ। यसका लागि कांग्रेसले एजेन्डा ल्याउनैपर्छ। कृषिको आधुनिकीकरण, जलविद्युत् विकास, पर्यटन प्रवद्र्धन, ब्रेन ड्रेन र लेबर ड्रेनको भयावह समस्याको समाधान जस्ता जल्दाबल्दा विषय राजनीतिको प्राथमिकतामा पर्नुपर्छ। राष्ट्रियतालाई बदलिँदो परिवेशमा कसरी परिभाषित गर्ने, परराष्ट्र नीति कसरी सञ्चालन गर्ने यी विषयमा छलफल गर्नुपर्नेछ। नत्र यो संविधानले निर्दिष्ट गरेको अवधारणाभित्र राजनीतिक पद्धति भइन्जेल लोकतन्त्रका लागि बोल्न खासै आवश्यक छैन। किन छोड्न चाहँदैन पुरानो पुस्ता ? नेतृत्व हस्तान्तरणको यो बहसमा पुरानो पुस्तालाई अपमानपूर्वक विस्थापित गर्न खोजिएको होइन। अभिभावकजस्तो बनेर प्रक्रियागत ढंगले नेतृत्व हस्तान्तरण हुने वातावरण मूल नेतृत्वले बनाइदेओस् भन्ने माग हो। अहिलेका चुनौतीको सामना गर्ने क्षमता मूल नेतृत्वसँग नभएकाले क्षमता देखाउन सक्ने अर्को पुस्तामा नेतृत्व सरोस् भन्न मात्र खोजिएको हो। कांग्रेस नेतृत्वले पटकपटक मुलुकले जित्छ भने पार्टी पराजित हुने गरी निर्णय पनि गरेको छ। जस्तो२०६४ को पहिलो संविधानसभा निर्वाचनका बेला कांग्रेस हार्ने थाहा हुँदाहुँदै पनि गिरिजाप्रसाद कोइराला चुनाव गर्न हिच्किचाएनन्। त्यो निर्वाचनमा कांग्रेस दोस्रो भए पनि पहिलो दल माओवादी कांग्रेसभन्दा धेरै अगाडि थियो। गएको प्रतिनिधिसभा र प्रदेशसभा निर्वाचनमा पनि कम्युनिस्ट गठबन्धन बनेपछि कांग्रेस नराम्रोसँग पराजित हुँदैछ भन्ने थाहा हुँदा पनि देउवा चुनावमा होमिन डराएनन्। संविधान कार्यान्वयनको चरणमा तीनै तहको चुनाव गराउने काम चुनौतीपूर्ण थियो। देउवा नेतृत्वको सरकारले संयमतापूर्वक र शान्तिपूर्ण रूपमा निर्वाचन सम्पन्न गरायो। तर पार्टीलाई जिताउनका लागि आफू पछाडि हट्न भने उनी सकेनन्मानेनन्। यसका विभिन्न कारण हुन सक्छन्पहिलो, पार्टीको नेतृत्वमा नरहने हो भने मुलुकमा महत्वपूर्ण भूमिकामा रहन नसकिने नेतृत्वको आकलन हुन सक्छ। त्यसले उनीहरूलाई सधैं पार्टीको नेतृत्वमा रहिरहन प्रेरित गरेको हुन सक्छ। दोस्रो, पार्टीका कार्यकर्ताले त्यस्ता पुराना नेताहरूका विरुद्धमा दबाबकारी आवाज उठाउन सक्दैनन्। उनीहरूले नेतालाई पहिला गरेको योगदान र त्यागका आधारमा हेर्छन्। उनीहरूको विरोध गर्नु अपमान गर्नु हो भन्ने ठान्छन्। त्यसैले पनि नेतृत्व परिवर्तन गर्न गाह्रो हुन्छ। तेस्रो, धेरै लामो समय लोकतान्त्रिक पद्धतिका लागि लडेको पार्टी भए पनि कांग्रेस नेतृत्वमा अधिनायकवादी र सामन्ती प्रवृत्ति छ। नेतृत्वमा गएपछि आसेपासे र नजिकका व्यक्तिहरूको समूह बन्छ र बनाइन्छ। यस्तो समूहले स्वार्थका कारण पनि नेतृत्व टिकिरहोस् भन्ने चाहन्छ। चौथो, पार्टीमा सिद्धान्त, विचार, नीति र रणनीति बनाउने विषय गौण हुन गयो। यसको आधारमा नेतृत्व छानिने विषय पनि गौण भयो। उदाहरणका लागि बाह्रौं महाधिवेशनमा सुशील कोइराला र शेरबहादुर देउवा सभापतिका उम्मेदवार थिए तर उनीहरू वैचारिक र सैद्धान्तिक आधारमा प्रतिस्पर्धा गरेका थिएनन्। उनीहरूका दस्ताबेजका आधारमा उम्मेदवार भएकै थिएनन्। तेह्रौं महाधिवेशनमा शेरबहादुर देउवा, रामचन्द्र पौडेल र कृष्णप्रसाद सिटौलाबीचको प्रतिस्पर्धा पनि त्यस्तै थियो। अहिलेसम्म कांग्रेस नेपाली राजनीतिको मियो जस्तो बन्यो। २०४६ पछि कांग्रेस सत्ता राजनीतिमा व्यस्त रहेकाले उसलाई पार्टीको आन्तरिक पक्षको बारेमा छलफल गर्न धेरै समय मिलेन। चुनाव गर्ने, संविधान जारी गर्ने, माओवादीलाई शान्तिप्रक्रियामा ल्याउने काम कांग्रेसको नेतृत्वमा भए। चुनौतीसँग जुध्न नेतृत्व हस्तान्तरण अहिलेको चुनावले नेपाली राजनीतिमा कांग्रेसको भूमिकालाई बेसरी खुम्च्याएको छ।कांग्रेसलाई नेतृत्वमा नपुर्याएर मतदाताले सच्चिने मौका दिएका छन्। संघीय र प्रादेशिक सरकार र स्थानीय तहमा पनि कांग्रेसको भूमिका कमजोर भएको छ। यसलाई चुनौतीको रूपमा लिएर कांग्रेस आन्तरिक सुधारमा लाग्नुपर्छ र यसलाई धारिलो र जनजीविकासँग जोडिएको शक्ति बनाउनुपर्छ। कांग्रेसमा युवापुस्ताले भूमिका नपाएको होइन। देउवा ५० वर्षको उमेरमा त प्रधानमन्त्री नै भएका थिए। त्योभन्दा अगाडि नै उनी पार्टीको केन्द्रीय सदस्य र गृहमन्त्री भइसकेका थिए। खुमबहादुर खड्का पार्टीको केन्द्रीय सदस्य हुँदा ३२ वर्षका थिए। महेश आचार्य अर्थ राज्यमन्त्री हुँदा त्यस्तै ३२३३ वर्षका थिए। तर नेतृत्वमा पुगेपछि स्थायी रूपमा नै त्यहाँ बस्न चाहने प्रवृत्ति देखियो। अहिले विश्वव्यापी रूपमा राजनीतिमा ऊर्जावान् युवा नेताको उदय हुँदैछ। फ्रान्स, अस्ट्रिया, न्युजिल्यान्ड, क्यानडालगायतका मुलुकमा अहिले पनि युवा नेतृत्व छ। बाराक ओबामा, बिल क्लिन्टन अमेरिकाको राष्ट्रपतिमा निर्वाचित हुँदा उनीहरू ४५ वर्षकै हाराहारीमा थिए। तर ती युवासँग विचार थियो। युवा मात्र भएर हुँदैन, वैचारिक हिसाबले पनि सबल हुन जरुरी छ। कांग्रेसमा अब भने त्यस्तो दृष्टिकोण र क्षमता भएको अर्को पुस्ताले नेतृत्व पाउन सक्ने लक्षण देखिएको छ। हुन त पुरानो पुस्ताले सजिलै नेतृत्व हस्तान्तरण गर्दैन। त्यसका लागि उनीहरू अनिच्छुक छन्। कांग्रेसको पुरानो पुस्ता उनीहरूको परिवारभित्र र समूहभित्रको व्यक्तिलाई नेतृत्वमा पुर्याएर लिगेसी स्थापित गर्ने सुरमा छन्। नेतृत्व निवेदन दिएर प्राप्त हुने विषय होइन, त्यसका लागि संघर्ष गर्नुपर्छ। कांग्रेसभित्रको युवापुस्ता त्यसको तयारीमा छ। यो पुस्तालाई नेतृत्व लिनबाट रोक्न पुरानो पुस्तालाई कठिन छ। पार्टीलाई गतिशील र प्रभावकारी बनाउन नेतृत्व हस्तान्तरण नगरी सम्भवै छैन। अहिले कांग्रेसको युवापुस्ता सम्भावना बोकेको छ। सम्भावना बोकेर आएको छ। उनीहरू सिद्धान्त, विचार र एजेन्डामा आधारित भएर पार्टीलाई अगाडि बढाउन दृढ छन्। उनीहरूले नेतृत्व हस्तान्तरणलाई तार्किक निष्कर्षमा पुर्याउन खोजेका छन्। अहिले त्यो सम्भावना झन् प्रबल भएर गएको छ।"
ओली सरकार र दुईतिहाइको धुन,"अहिले प्रतिनिधिसभामा एमालेको १२१ स्थान र माओवादी केन्द्रको ५३ स्थान गरी कम्युनिस्ट गठबन्धन सरकारलाई कम्फोर्टेबल मेजोरेटी भएकाले प्रधानमन्त्री केपी ओलीले फागुन २७ गते सदनको विश्वास प्राप्त गर्न कुनै कठिनाइ छैन। तर एमाले र माओवादी केन्द्रका शीर्षनेता प्रतिनिधिसभामा दुईतिहाइ बहुमत पुर्याउने कसरतमा लागेका हुन् त ? उनीहरूको रणनीतिबारे राजनीतिक विश्लेषकहरूसमेत अहिले रनभुल्लमा परेको देखिँदो छ। मन्त्रिपरिषद्लाई पूर्णता दिन बाँकी राखेर यसरी कम्युनिस्ट गठबन्धनको दुईतिहाइको खोजी वास्तवमै शंकास्पद लाग्दछ र यसबाट खासगरी प्रमुख प्रतिपक्षी दल अत्तालिएको अवस्था छ। आमनिर्वाचनमा ऐतिहासिक हार बेहोरेको प्रमुख प्रतिपक्षी नेपाली कांग्रेस पाएजति मोर्चामा कम्युनिस्ट गठबन्धनलाई भंग गराउन भरमग्दुर कोसिसमा हुनु अस्वाभाविक होइन। यसको परिणामस्वरूप प्रधानमन्त्री ओलीको सरकारलाई राजनीतिक तथा आर्थिकरूपमा अप्ठ्यारो पारेर कर्नरिङ गर्न कांग्रेस नेतृत्वको पूर्ववर्ती कामचलाउ मन्त्रिपरिषद्ले अन्तिम दिनसम्म पनि सहीगलत सबै प्रकारका बोझ नयाँ सरकारलाई बोकाउने भ्याएसम्मको प्रयास गरेकै हो। यस्ता कुराले राजनीतिक प्रणाली र राज्य सञ्चालनका परिपाटी प्रदूषित पारिएका छन्। ओली सरकार गठन हुनासाथ आफ्ना कार्यकर्तालाई विरोधमा सडकमा उतार्ने र त्यसबाट पनि चित्त नबुझी राष्ट्रपतिको सम्मानित संस्थालाई न्यायिक कठघरामा उभ्याउने कामले प्रमुख प्रतिपक्षी दलको अधैर्य, अराजनीतिक र असहिष्णु स्वभाव परिलक्षित गरेको छ। राष्ट्रपतिले गरेका कार्यसम्पादनलाई लिएर कुनै पनि अदालतमा मुद्दा नलाग्ने गरी उन्मुक्ति दिने कानुन बनाउने पूर्ववर्ती सरकारकै पक्षधरबाट राष्ट्रपतिको कामकारबाहीलाई लिएर मुद्दा दायर गरिनु हास्यास्पद लाग्छ। सरकारलाई निर्वाधरूपमा काम गर्ने वातावरण तयार गर्ने उद्देश्यले सत्तासीन कम्युनिस्ट गठबन्धनका दलहरूले संविधानमा संशोधन गर्ने आकांक्षा राखेको बुझिन्छ। तर यथार्थ के हो भने अहिलेको संसदीय समीकरणमा वस्तुतः कम्युनिस्टहरू मात्रैले संविधान संशोधन गराउन सक्दैनन्। मधेसपक्षीय दलहरूलाई सरकारमा सामेल नगरी दुईतिहाइ बहुमत पुग्ने सम्भावना छैन। मधेसी दलहरू सरकारमा सामेल भएमा भने प्रधानमन्त्री ओलीको कम्युनिस्ट सरकारले वास्तविक रूपमा लेफ्टिस्ट सरकारको स्वरूप ग्रहण गर्नेछ र यसरी बन्ने वमपन्थी सरकारलाई प्रतिनिधिसभामा संविधान संशोधन गर्न र महाभियोग प्रस्तावको अभ्यास अघि बढाउन ढोका उघार्नेछ। प्रदेश र संघीय सरकारबीच सूत्रबद्धरूपमा स्रोतसाधनको वितरण राष्ट्रिय प्राकृतिक स्रोत तथा वित्तीय आयोगमार्फत नगरिएसम्म न त प्रदेश सरकारहरूले अपेक्षित गति नै लिन सक्छन्, न त प्रदेशहरूबीचको विद्यमान विकास र समृद्धिको खाडल नै पुर्न सकिन्छ। फाइदाका रूपमा यसबाट कचल्टिएको मधेसी समस्या सम्बोधन गर्न र संवैधानिक पदाधिकारीलाई पदीय परिसिमनमा अनुशासित राख्न सहयोग पुर्याउने नै छ। तर दुईतिहाइ बहुमतको उद्देश्य राम्रो भए पनि यस्तो संसदीय हतियारले बहालवाला सरकारलाई अधिनायकवादी बन्न उत्प्रेरित गर्ने खतरा पनि त्यत्तिकै बढाउनेछ। विश्वयुद्धअघि जर्मनीमा यही भएको इतिहास साक्षी छ। अहिले समय बदलिएको छ, पुस्ता बदलिएको छ। यसर्थ, आमूल परिवर्तनका लागि दुईतिहाइ बहुमत पुर्याउने एमाले र माओवादी केन्द्रका प्रयत्न प्रत्युत्पादक हुन सक्ने सम्भावना पनि त्यत्तिकै नभएको होइन। कांग्रेसले आउँदो आमनिर्वाचनसम्म यही विषयलाई राजनीतिक मुद्दाका रूपमा सडकमा उछाल्ने र सडकलाई नै प्रतिपक्षी दलको पुनरागमनका लागि बलियो प्लेटफर्म बनाउने सुनिश्चित छ। प्रधानमन्त्री ओलीले पदभार ग्रहण गरेका २० दिनभित्र राज्य सञ्चालनका लागि चाल्न थालेका कदम दूरगामी महŒवका हुनुका साथै प्रधानमन्त्री ओलीको इच्छाशक्तिको समेत परिचायक बनेका छन्। यी कदमले नेपाललाई स्थिरता, सुशासन, विकास र समृद्धिको गन्तव्यमा पुर्याउने सम्भाव्यताको ढोका उघारेको छ। प्रधानमन्त्री कार्यालयको संरचनागत पुनर्संगठन, प्रधानमन्त्री कार्यालयका लागि छुट्टै मन्त्रीको व्यवस्था, थिंक ट्यांक गठनको व्यवस्था, प्रदेश समन्वय महाशाखाको गठनका साथै प्रधानमन्त्री कार्यालयअन्तर्गत नै सूचनाको स्रोत राष्ट्रिय अनुसन्धान विभाग रहने व्यवस्था आदिबाट विकास र राष्ट्रिय सुरक्षासम्बन्धी तथ्यपरक नीति तयार पार्न देशको प्रमुख कार्यकारिणीलाई सहयोग पुग्न जानेछ। ब्रिटिश इन्डियाको ढाँचामा कायम निजामती सेवालाई चुस्तदुरुस्त पार्न टार्गेटेड परफरमेन्स (लक्षित कार्य प्रगति) का आधारमा मूल्यांकन गर्ने परिपाटी सुरु गरिनु उपयुक्त हुन्छ। प्रादेशिक प्रहरी र प्रादेशिक निजामती सेवा गठन गर्ने कार्य पनि तत्कालै गर्नुपर्ने देखिन्छ। प्रदेशहरूको नामकरण र राजधानी राख्नेबारे संघीय सरकारले मार्गनिर्देशित गर्ने मात्र होइन, प्रदेशप्रदेशबीच अन्तरद्वन्द्व बढ्ने र असमानुपातिक विकास हुने थिति बसाल्न दिइएमा कालान्तरमा राष्ट्रिय एकतामा असर पर्न सक्छ। स्थानीय तहहरूबीचमै र प्रदेशहरूबीचमै करका दरहरूमा ठूलो अन्तर भएमा कर बढी ठेकिएका क्षेत्रबाट जनता करका कम दर भएका क्षेत्रतिर बसाइँ सर्ने सम्भावना रहन्छ। प्रदेश र संघीय सरकारबीच सूत्रबद्धरूपमा स्रोतसाधनको वितरण राष्ट्रिय प्राकृतिक स्रोत तथा वित्तीय आयोगमार्फत नगरिएसम्म न त प्रदेश सरकारहरूले अपेक्षित गति नै लिन सक्छन्, न त प्रदेशहरूबीचको विद्यमान विकास र समृद्धिको खाडल नै पुर्न सकिन्छ। प्रधानमन्त्री कार्यालयअन्तर्गत नै विकास कार्यको अनुगमन गर्ने सशक्त प्रबन्ध र भ्रष्टाचार नियन्त्रण गर्ने निकायहरूको व्यवस्थापनलगायतका कार्यका साथै सबै फ्रन्टलाइन कार्यकारी निकायहरू जस्तै राष्ट्रिय योजना आयोगजस्ता विभिन्न आयोगहरू, परराष्ट्र अध्ययन प्रतिष्ठान र राष्ट्रिय जनजाति प्रतिष्ठान जस्ता प्रतिष्ठानहरू र रेडियो नेपाल विकास समिति जस्ता विकास समितिहरूमा प्रधानमन्त्रीको भिजन लाई यथार्थमा अनुवाद गर्न सक्ने टिम को आवश्यकता खट्केको छ। त्यस्तो टिम सँग प्रधानमन्त्रीको भिजन लाई राजनीतिक ढंगबाट ड्राइभ र कार्यान्वयन गर्ने क्षमताको हुनुपर्छ, जुन सक्षम सरकार सञ्चालनको पूर्वसर्त नै हो। यसका लागि सम्पूर्ण राजनीतिक नियुक्ति बहालवाला सरकारको विशेषाधिकारको रूपमा रहने परिपाटी विकसित गरिनुपर्छ, जुन कुरा संयुक्त राज्य अमेरिका, संयुक्त अधिराज्य र भारत जस्ता लोकतान्त्रिक देशहरूमा प्रचलित छ। यसैले पूर्ववर्ती मन्त्रिपरिषद्ले गरेका राजनीतिक नियुक्तिलाई नयाँ मन्त्रिपरिषद्को निर्णयद्वारा ब्ल्यांकेट रूपमा खारेज गर्ने वा प्रतिनिधिसभाद्वारा कानुन पारित गरेर नयाँ सरकार विधिवत् गठन भएपछि त्यस्ता राजनीतिक नियुक्तिहरू खारेज हुने अटोमेटिक मेकानिज्म (स्वचालित प्रणाली) अपनाउनेतर्फ ओली सरकारले आँट गरेर अघि बढ्न सकेन भने यो सरकार पनि विगतका सरकारहरूले झैं आफ्नै चुनावी घोषणापत्र कार्यान्वयन गर्न सक्ने छैन र कुहिरोको काग बन्नेछ। विश्वका कुनै पनि प्रधानमन्त्रीलाई विरलै मात्र इतिहासले अहिलेको जस्तो समानान्तर रूपमा स्थानीय, प्रदेश र संघ सबै तहमा विधायिकी बहुमतसहितको ऐतिहासिक अवसर दिएको पाइन्छ। कार्यपालिकाको अधिकार र क्षेत्रलाई संकुचित पार्ने प्रकृतिका संवैधानिक निकायहरूमा संवैधानिक परिषद्को सिफारिसमा पदाधिकारी र राजदूत नियुक्ति हुने हालको संवैधानिक व्यवस्थामा संशोधन गर्नु वाञ्छनीय छ। प्रधानमन्त्री र सरकारलाई जननिर्वाचित प्रतिनिधिसभाबाहेकका नानाथरीका निकायहरूले सेन्सर गर्ने विद्यमान परिपाटीको अन्त्य हुनुपर्छ। जनताको अभूतपूर्व विश्वास आर्जन गरेको प्रधानमन्त्रीको हातखुट्टा बाँधेर देशको नेतृत्वलाई फितलो, कमजोर र निष्प्राण बनाउन खोज्नु राष्ट्रिय सुरक्षाका दृष्टिमा पनि उचित मान्न सकिँदैन। सम्भवतः सरकारका लागि दुईतिहाइ बहुमत पुर्याउने कम्युनिस्ट गठबन्धन सरकारको प्रयास यही कारणले जरुरी छ। पूर्वप्रधानमन्त्री शेरबहादुर देउवाको टिम लाई लिएर वर्तमान प्रधानमन्त्री ओलीले गन्तव्यमा गाडी पुर्याउन भने सक्ने छैनन्।"
मुलुक हरिकंगाल त हुँदैन ?,"मुहमद विन तुगलक दिल्लीको गद्दीमा बसे। उनलाई के लाग्यो भने हजारौं वर्षदेखि भारतको राजधानी रहेको दिल्लीभन्दा दौलतावाद राज्यको केन्द्रमा पर्छ। उनले राजधानी दौलतावाद सार्ने शाही हुकुम जारी गरे। मन्त्रीहरू, जागिरदारहरू सेनापति, सेना, व्यापारी र सहरबासी सबै दौलतावाद बसाइँ सर्नुपर्छ। बसाइँसराइ गर्ने, त्यहाँ घर बनाउने, सारा खर्च सरकारी खजनाबाट दिइनेछ। नयाँ राजधानी दौलतावादमा नयाँ सरकारी भवनहरू सुल्तानको दरबार, सेनापति, सेनाका ब्यारेकहरू मन्त्रीहरू बस्ने भवनहरू, अड्डाअदालतहरू सबै बनाउनुपर्ने भयो। ठूलो फजुल र अनियन्त्रित खर्चले राज्यको खजना रित्तिँदै गयो। दक्षिण आन्द्र तेलंगानादेखि उत्तरपूर्व बंगालसम्म २२ वटा विद्रोह भए। नयाँ राजधानी बनाउने र कर्मचारी जागिरदार सार्ने १० वर्ष लामो चक्करमा खजाना खाली भइसकेको थियो। विद्रोह दबाउन खर्च पुगेन। मुहमद विन तुगलकले फेरि साविक दिल्ली नै राजधानी सार्ने र सबैलाई फर्केर आउने फरमान जारी गरे। तर ठाउँठाउँमा सुरु भएका विद्रोह दबेनन् र ती इलाकाहरू स्वतन्त्र राज्य वा अर्कै राज्यमा मिसिन थाले। मुगलहरूले पनि आक्रमण थाले। भागेर निकै पर थट्टा भन्ने ठाउँ जाँदाजाँदै बाटोमै मुहमद बिन तुगलकको मृत्यु भयो। किरात वंशको शासन होस् चाहे लिच्छवी, चाहे मल्ल, हजार वर्ष काठमाडौं उपत्यका एउटै नेपाल राज्य थियो, सबै सन्तानलाई माया गर्न यक्ष मल्लले एउटै राज्य राख्नुपर्छ भन्ने राज्य धर्म छोडेर राज्य विभाजित गरेर तीनवटै छोरालाई अलगअलग तीन राज्य भक्तपुर, ललितपुर र कान्तिपुरका राजा बनाए। सानो गोरखाका राजा पृथ्वीनारायण शाहले एकपछि अर्को छिमेकी ससाना राज्यहरू जित्दै अन्त्यमा काठमाडौं, पाटन र भक्तपुरमा अलगअलग समय आक्रमण गरी जिते र मल्ल वंशको शासन अन्त्य भयो। सानो गोरखाबाट पूर्व, पश्चिम र मध्य सबै भूभागका राज्यहरूको एकीकरण गरेर पहिलेभन्दा धेरै बलियो भएको नेपालले भारतीय उपमहाद्वीपका सानाठूला राज्यहरू जित्दै इस्ट इन्डिया कम्पनीको साम्राज्यमा गाभ्दै अगाडि बढिरहेको ब्रिटिस सेनाले काठमाडौं प्रवेश गर्न साढे बाह्र कोस (२५ माइल) मात्र बाँकी रहेका बेला सिन्धुलीगढीमा किल्ला बनाई बसेका नेपाली सेनाले आक्रमणकारी आफूभन्दा धेरै आधुनिक हतियार भएको ब्रिटिस सेनालाई हराएर धपाए र नेपालको स्वतन्त्रताको रक्षा गरे। १०११ वर्षअघि २०६३६४ सालमा नेपालको सम्पूर्ण तराई (मेचीदेखि महाकालीसम्म) मधेस एक प्रदेशमा विभाजन गर्न छिमेकी प्रोत्साहन र लगानीमा हिंसात्मक र आतंकवादी गतिविधि प्रारम्भ गरियो। मधेसी जनअधिकार फोरम नेपाल, तराईमधेस लोकतान्त्रिक पार्टी शान्तिपूर्ण तर फासिस्ट प्रकृतिको जनता तर्साउने लाठीवादी जुलुस प्रदर्शन गर्न थाले र एक सयभन्दा बढी जयकृष्ण गोइत, ज्वाला सिंह, तराई कोब्रा, तराई टाइगर, तराई भाइरस नामक अल्पशिक्षित नेतृत्व भएका गिरोहहरूले तराईमा पहाडे धपाउन हत्या, अपहरण, फिरौती र आतंकका अनेकौं वितन्डा मच्चाए। तीनचार वर्ष सीमापारि भारतमा सुरक्षित आ श्रय लिई तराईमा यस्ता खाले विद्रोह चलाइराखे। भित्रैभित्र काठमाडौंको भारतीय दूतावास र वीरगन्जको कन्सुलेट जनरलले नेपाली कांग्रेस, नेकपा एमाले अरू पार्टीका पनि दोस्रो, तेस्रो तहका तराईका नेताकार्यकर्ताका छोराछोरीलाई मेडिकल र इन्जिनियरिङको छात्रवृत्ति भारतमा प्रदान गर्ने ग्यारेन्टी, पार्टी चलाउन, आन्दोलन गर्न र चुनाव लड्न आर्थिक मद्दत गर्ने भन्दै महिनाबारी नै दिएर उनीहरूलाई विभाजित गरेर तथाकथित मधेसवादी दलका नेताहरूको रूपमा स्थापित गरियो। अर्कोतिर भारतीय सरकार र नेपालस्थित भारतीय राजदूतले ठूलो दबाब दिई बेलाबेला गिरिजाप्रसाद कोइरालासँग यस्ता नेताहरूसँग वार्ता र सम्झौता गरायो। तर तराईतिर भन्छन्, लकडीको हाँडी एकपटक मात्र चुलोको आगोमा चढ्छ। नेपालको संविधान बन्दा सबै तराईमधेस प्रदेश एउटै मानेर सम्झौता गर्न जति भारतले दबाब दिए पनि नेताहरूले मान्न सकेनन्। तर ६ वटा प्रान्त सबै जातजातिको प्रान्त बनाए पनि जातीय आधार विभाजित गरी प्रान्त नम्बर २ बनाउने काम गरे। सातमध्ये ६ प्रान्तमा बाहुन, क्षेत्री, नेवार, यादव, झा, सिंह, कायस्थ, थारू, मुसहर, बाँतर, राजवंशी, ताजपुरिया, राई, लिम्बु अर्थात् सबै जातजातिका नेपालीको हुने बनाइयो। तर प्रान्त नम्बर २ तिनीहरूभन्दा पृथक् प्रकृतिको बनाइयो। प्रान्त नम्बर २ हिटलरलाई तुष्ट गर्न जर्मन भाषी सुडेन्टेन्डल्यान्ड चेकोस्लाभाकियाबाट चुडेर छुट्ट्याइएको झझल्को हो भनी लेखिएको लेख यसै दैनिकमा दुई वर्षअघि (०७२ पुस १९ ) पंक्तिकारको लेख प्रकाशित छ। एक दिनमा ३५ करोड, एक वर्षमा ३६५ दिनले गुणा गर्दा १२ हजार सात सय ७५ करोड हुन्छ। यो स्थितिमा देशलाई कतिन्जेल राखिरहने ? समृद्ध नेपालको परिकल्पना यही अवस्था कायम राखेर सम्भव होला ? वर्तमान सत्ताधारी वा शासन संयन्त्र चलाउने नेताहरूलाई झूटो हाउगुजी देखाउन खोजेको होइन, तर सचेत गर्न अवश्य खोजेको हो। जनता हेर्दै छन् र पत्रकारहरू लेख्दैछन् कि देशको अथतन्त्र टाट पार्दै उच्च पदस्थहरू देश र जनतालाई बर्बाद गर्ने काम आज गर्दैछन्। यस बर्बादीको मेलामा राज्यका तीनै सर्वोच्च अंग, कार्यपालिका, न्यायपालिका र व्यवस्थापिका मिलेर जे गरेर हुन्छ, जस्तोसुकै काम गरेर हुन्छ डर नमानी पाएको देश बर्बाद गर्ने काम भयो। जनताको करबाट जम्मा भएको राजस्वले नपुगी विदेशी आर्थिक सहायता मागेरै भए पनि कसैले पार्टीगत र कसैले व्यक्तिगत स्वार्थ पूरा गरे। दिनरात धेरै सम्पत्तिको मालिक बने। आज हेरौं केन्द्रदेखि प्रान्त, नगर र स्थानीय गाउँसम्म संघीयताका नाममा भ्रष्टाचारको विकेन्द्रीकरण भइरहेको महसुस हुन थालेको छ। सार्कमै सबैभन्दा गरिब देशमध्ये पर्छन् नेपाल र अफगानिस्तान। देशको यो हालत हुँदा पनि गरिबीको अध्ययन गर्ने नाममा बहालवाला सचिव र केही निर्देशकसहित १० जना नेपालभन्दा सात गुणा बढी जीडीपी भएको थाइल्यान्ड र दुई गुणाभन्दा बढी भएको भियतनाम भ्रमणमा गएछन्। यो र यस्ता भ्रमणमा मात्र दुई अबै स्वाहा पारिएका खबर हामी पढ्न विवश छौं। सायद सरकार चलाउने नेताहरूलाई यसबारेमा खासै चासो र चिन्ता छैन। गरिबीका नाममा देशलाई झनै गरिब बनाउने यस्ता खेल कहिलेसम्म खेलिरहने ? अन्तरिम आदेशहरूका कारण ६१ अर्ब करअसुली प्रभावित छ, साढे २२ अर्ब रुपैयाँ बिदेसिएको छ। राष्ट्रबैंकले वर्षौंदेखि रोक्का गरेको दुई अर्ब ४० करोड फुकुवा गरेका समाचार हामीले पढिरहेका छौं। केही समयअघि देशकै प्रमुख भनिएका दुई ठूला राजनीतिक दल नेपाली कांग्रेस र माओवादी केन्द्रका सर्वोच्च नेताहरू मिली उनीहरूको मनोमानीअनुसार नहिँडेको वा चाहना नमानेको भन्दै प्रथम महिला प्रधानन्यायाधीश सुशीला कार्कीविरुद्ध व्यवस्थापिकासंसद्मा महाअभियोग प्रस्ताव दर्ता गराए। महाभियोगको विपक्षमा उभिएर ठूलोमध्येको अर्को दल एमालेले उचित निर्णय लियो। त्यसो भनेर हिजोको कुनै राम्रो कामले आजको मौनता वा निस्क्रियतालाई क्षम्य बनाउँदैन। हालै दैनिक ३५ करोड राजस्व लुट शीर्षकमा प्रकाशित समाचार पनि पढ्नुपर्यो। एक दिनमा ३५ करोड, एक वर्षमा ३६५ दिनले गुणा गर्दा १२ हजार सात सय ७५ करोड हुन्छ। यो स्थितिमा देशलाई कतिन्जेल राखिरहने ? समृद्ध नेपालको परिकल्पना यही अवस्था कायम राखेर सम्भव होला ? मुलुक संघीयतामा प्रवेश गरेको छ। सात प्रदेश बनाई सातै प्रदेशमा निर्वाचनमार्फत नयाँ सरकार गठन भएका छन् संविधानतः। स्थानीय सरकारहरू पनि बनेका छन्। संघीयता कार्यान्वयन प्रक्रिया चलिरहेको छ। नेताहरूका अनुसार सिंहदरबारको अधिकार गाउँगाउँमा पुर्याइएको छ, जनतालाई आभास गराउन नसके पनि। त्यसो त संघीय सरकारको प्रधानमन्त्री कार्यालयलाई शक्तिशाली बनाउने प्रयत्न पनि भइरहेका छन्। यसले संघीयताको अवधारणालाई मूर्तरूप दिन सक्छसक्दैन त्यो त भविष्यका गतिविधिमा निर्भर रहन्छ। समृद्धिको कुरा चर्को रूपमा उठाइएको छ। एउटा सानो उदाहरण हेरौं। एउटा पूर्वाधार खडा नभएको सानो नगरपालिकाको मेयरले महिनाको ३५ हजार तलब, एउटा गाडी इन्धन, ड्राइभर खर्च, मसलन्द, पन्ध्र सय रुपैयाँ प्रतिबैठक भत्ता पाउने व्यवस्था छ। उपमेयरले २५ हजार तलबसाथै स्कुटी, इन्धन र बैठक भत्ता हरेकपटक १५ सय। एक गाउँपालिकाको अध्यक्षले मासिक २० हजार तलब लिन थालेको पनि समाचारमा आएको छ। यस्ता निकायहरू ७ सय ५३ छन्। अब हिसाब गरौं साधारणतर्फ कति खर्च हुने भयो त ? त्यसमा घुस, भ्रष्टाचार र पाएको ठाउँमा लुट्ने हाम्रो पुरानो प्रवृत्ति कायम रह्यो भने हालत के होला ? गाउँ, नगरहरूको यस्तो खर्च प्रारम्भ छ भने प्रान्तीय गभर्नर, प्रान्तीय मुख्यमन्त्री, प्रान्तीय मन्त्री, सांसदहरूको तलब घरभाडा, भ्रमण भत्ता, बैठक भत्ता, आवश्यक भवन र अरू सामान खरिद हेर्ने हो भने मुलुकले धान्न सक्ला ? यसबारेको सालाना खर्च पारदर्शीरूपमा किन सार्वजनिक नगर्ने ? केही व्यक्तिले यसबारेको खर्च विवरण मुलुकले धान्न नसक्ने कुरा विगतदेखि नै लैख्दै आएका छन्। एकातिर सरकारी खर्च गण्डकी नदीको पानी बगे झैं बग्दैछ भने अर्कोतिर त्योभन्दा ठूलो भ्रष्ट आदेश र निर्णयहरू कोसीको पानी जस्तैगरी बगिरहेका छन्। वर्तमान संविधानको जसरी कार्यान्वयन भइरहेको छ, यसअघि हुँदै आएको छ त्यसले नेताहरूलाई करोडपतिबाट अर्बपति बनाई मुलुकलाई हरिकंगाल बनाउने त होइन ?"
झापा गोल्डकप : पुलिसलाई आर्मीको झट्का,"बिर्तामोड : जर्ज प्रिन्स कार्कीको फ्री किक गोलको मद्दतले त्रिभुवन आर्मी क्लब झापामा जारी तेस्रो रमपम झापा गोल्डकपको सेमिफाइनलमा प्रवेश गरेको छ । बिर्तामोडको डोमालाल राजवंशी रंगशालामा भएको गोल्डकपको आर्मीले नेपाल पुलिस क्लबलाई १० गोलले हरायो । ४३औं मिनेटमा पुलिसका रक्षक अजित भण्डारीले आर्मीका नवयुग श्रेष्ठलाई डी एरिया नजिकै फल गरेका थिए । त्यसपछि प्राप्त फ्री किकलाई आर्मीका कार्कीले पोस्टको दिशा दिएका थिए । कार्कीले पोस्टको देब्रे बार च्याप्दै गरेको प्रहार गोलमा परिणत भएको थियो । त्यही एकमात्र गोलको मद्दतले त्रिभुवन आर्मी सेमिफाइनलमा प्रवेश गरेको हो । सेमिफाइनलमा आर्मीले डिफेन्डिङ च्याम्पियन मनाङ मस्र्याङ्दी क्लबसँग प्रतिस्पर्धा गर्नेछ । खेल अवधिभर पुलिसले आर्मीलाई दबाबमा राखेको थियो । यद्यपि आक्रमण फितलो बन्दा पुलिसका लागि स्कोर भने हुन सकेको थिएन । १४औं मिनेटमा पुलिसका कप्तान भरत खवासले गरेको हेड पुलिसका गोल रक्षक शत्रुघ्न चौधरीले पञ्च गर्दै फर्काए । १८औं मिनेटमा पुलिसका दिनेश राजवंशीले फ्लिक गरेको बल फितलो हुँदा आर्मीका गोलकिपर विकेश कुथुले सजिलै विफल पारेका थिए । २७औं मिनेटमा आर्मीका नीरकुमार राईले गरेको प्रहार पोस्टको केही माथिबाट बाहिरिएको थियो । ३०औं मिनेटमा पुलिसका रेजिन सुब्बाको हेड पनि बाहिरियो । ५९औं मिनेटमा पुलिसले डीएरिया बाहिरबाट पाएको फ्री किक आर्मीका डिफेन्सले गोल लाइनबाट बचाएका थिए । ६५औं मिनेटमा भरत खवासको क्रस पासमा जर्ज प्रिन्स कार्कीले गरेको हेड पुलिसका गोलकिपर शत्रुघ्न चौधरीले बचाएका थिए । ८२औं मिनेटमा अजित भण्डारीले गरेको हेड बल विकेश कुथुले बचाएका थिए । लगत्तै पुलिसको अर्को प्रहार पनि विकेशले बचाएपछि पुलिसले बराबरी गर्ने अवसर गुमाएको थियो । खेलको अतिरिक्त समयमा पदम तामाङले पाएको अवसर गुमाउँदा आर्मी गोलअन्तर बढाउन चुकेको थियो । खेलको म्यान अफ दी म्याच आर्मीका गोलकर्ता जर्जप्रिन्स कार्की घोषित भए । उनले २५ हजार रुपैयाँ पुरस्कार पाए । खेलपछि आर्मीका प्रशिक्षक चुनबहादुर थापाले आफ्ना केही खेलाडी घाइते भएका कारण अपेक्षित खेल पस्कन नसकेको बताए । खेलमा जित निकाल्नु महत्वपूर्ण हुन्छ । पुलिससँगको जित हाम्रो लागि सहज हो, चुनबहादुरले भने । पुलिसका प्रशिक्षक अनन्त थापाले पुलिसले नयाँ टोली बनाएकोले प्रदर्शनमा अनुभवको कमी देखिएको बताए । खेलाडीले पाएको अवसर सदुपयोग गर्न नसक्दा हार बेहोर्नु पर्या, अनन्तले भने । गोल्डकप विजेताले १२ लाख ५० हजार र उपविजेताले ६ लाख रुपैयाँ पुरस्कार पाउनेछ । शुक्रबारको झापा११ र थ्रीस्टार क्लबबीच प्रतिस्पर्धा हुनेछ ।"
नेपालको दुई विकेट लिएका जिम्बाब्वेका क्रिकेटर प्रतिबन्धित,"एजेन्सी: अन्तरराष्ट्रिय क्रिकेट परिषद (आईसीसी) ले जिम्बाब्वेका तीब्र गतिका बलर ब्रायन भिटोरीको बलिङमा प्रतिबन्ध लगाएको छ । आईसीसी विश्वकप छनौट अन्तर्गतको खेलमा भिटोरीले गरेको बलिङ एक्सनलाई अवैध ठहर गर्दै आईसीसीले भिटोरीलाई प्रतिबन्ध लगाएको हो । आईसीसी क्रिकेट विश्व कप छनोट २०१८ को आयोजक समितिले भिटोरीको बलिङ एक्सनलाई अवैध ठहर गर्दै प्रतिबन्ध लगाएको हो । भिटोरीले नेपालविरुद्धको खेलमा जिम्बाब्वेका लागि २ विकेट लिन सफल भएका थिए । उनले ८ ओभर बलिङ गर्दै ४६ रन खर्चेर नेपाललाई झट्का दिएका थिए । आइतवार नेपालविरुद्ध खेलिएको अप्रसारित खेलपछि आईसीसीका अधिकारीहरुले बायाँ हाते २८ वर्षीय तीब्र गतिका बलरविरुद्ध रिपोर्ट गरिएको थियो । त्यसपछि भिटोरीको बलिङमा आईसीसीले यी वर्ष तेस्रो पटक प्रतिबन्ध लगाएको हो । आईसीसी अवैध बलिङ विनियमको अनुच्छेद ३६२ अनुसार, मंगलवार अफगानिस्तानविरुद्ध भएको खेलमा भिटोरीको बलिङ एक्सनको भिडियो कैद गरिएको थियो । उनको बलिङको भिडियो फुटेजमा इभेन्ट प्यानलका हेलेन बायन र मार्क किङ्गलाई जिम्मा लगाइएको थियो । पीटीआईका अनुसार जाँचपछि इभेन्ट प्यानलले भिटोरीको बलिङ एक्सन अवैध रहेको ठहर गर्दै अनुच्छेद ६५ अनुसार अन्तरराष्ट्रिय क्रिकेटमा उनको बलिङलाई प्रतिबन्धित गरिएको हो । भिटोरीको बलिङमाथि आईसीसीद्वारा अनुमोदित परीक्षा केन्द्रमा उनले आफ्नो बलिङको आँकलन गराउँदैनन् तबसम्म अवैध मानिनेछ । आईसीसीले वैद्य ठहर नगरुन्जेल उनले मैदानमा उत्रिन पाउने छैनन् । यसैबीच इभेन्टको प्राविधिक कमिटीले विश्वकप छनोटका लागि जिम्बाब्वेको टिममा भिटोरीको सट्टा रिचर्ड नगारावालाई सामेल गर्न अनुमति दिएको छ ।"
एन्फाद्वारा स्ट्राइकर अनु सम्मानित,"काठमाडौं : अखिल नेपाल फुटबल संघ (एन्फा)ले अन्तर्राष्ट्रिय नारी दिवसलाई बुधबार महिला फुटबल दिवसको रूपमा मनाएको छ । एसियाली फुटबल महासंघ (एएफसी)ले हरेक वर्ष मार्च ८ को दिनलाई एएफसी महिला फुटबल दिवसका रूपमा मनाउँदै आएको छ । यस वर्ष एएफसीमा आबद्ध विभिन्न ३० देशमा फुटबल खेलसम्बन्धी फेस्टिवल, प्रतियोगिता, वर्कसप, सेमिनार र स्किल क्लिनिक लगायतका कार्यक्रम गरी महिला फुटबल दिवस मनाइएको एएफसीले जनाएको छ । यस वर्षको कार्यक्रममा २३ हजार महिलाले प्रत्यक्ष सहभागिता जनाएका छन् । यसैगरी एन्फाले पनि सातदोबाटोस्थित एन्फा मुख्यालयमा विभिन्न स्कुलका छात्रा र राष्ट्रिय महिला टोलीबीच २० मिनेटको मैत्रीपूर्ण फुटबल खेल आयोजना गरेको थियो । सोही अवसरमा एन्फा अन्तर्गतको महिला समितिले नेपाली राष्ट्रिय महिला टोलीकी कीर्तिमानी स्ट्राइकर अनु लामालाई २५ हजार रुपैयाँ र सम्मानपत्रबाट सम्मान गरेको छ । अनुको नाममा अन्तर्राष्ट्रिय ३५ गोलको कीर्तिमान छ । अनुलाई कार्यक्रमकी प्रमुख अतिथि एवं प्रदेश नम्बर ३ की उपसभामुख राधिका तामाङले सम्मान गरिन् । कार्यक्रममा एन्फाका पदाधिकारी, प्रशिक्षक, खेलाडी लगायतको उल्लेख्य उपस्थिति थियो ।"
सुपर सिक्स पुग्ने नेपालको सम्भावना जीवितै,"काठमाडौं : आईसीसी एकदिवसीय विश्वकप छनोट क्रिकेटको बिहीबार जिम्बाबेमा खेलिएको स्कटल्यान्डविरुद्धको खेलमा नेपाल चार विकेटले पराजित भएको छ । एक सय ५० रनको मध्यम लक्ष्य पछ्याएको स्कटल्यान्डले ५१ बल बाँकी रहँदै जित हात पार्यो । लगातार दोस्रो खेलमा पराजित भए पनि नेपालको सुपर सिक्स चरणमा पुग्ने सम्भावना भने जीवितै छ । आफ्नो पहिलो खेलमा नेपाली टोली जिम्बाबेसँग पराजित भएको थियो । स्कटल्यान्डलाई जित दिलाउन कप्तान कायल कोइट्जरले अविजित ८८ रन बनाए । एक सय ३६ बलको सामना गरेका कोइट्जरले तीन छक्का र सात चौका हिर्काए । क्रेग वालेन्सले १७, कालुम म्याकलिडले १५ र म्याथु क्रसले १४ रन बनाए । नेपालका वसन्त रेग्मी र सन्दीप लामिछानेले दुईदुई विकेट लिए । ललितनारायण राजवंशी र दीपेन्द्रसिंह ऐरीले पनि एकएक विकेट हात पारे । त्यसअघि टस जितेर पहिले ब्याटिङ रोजेको नेपालले लगातार विकेट गुमाउँदा निर्धारित ५० ओभर पनि खेल्न सकेन । नेपाली टोली ४७४ ओभरमै केवल एक सय ४९ रन बनाउँदै अलआउट भयो । नेपालको पालिमा कप्तान पारस खड्काले सर्वाधिक ६३ रन बनाए । वसन्त रेग्मीले अविजित २४ रनको योगदान गरे । ७५ बल खेलेका पारसले १० चौका प्रहार गरे । ५१ बल खेलेका वसन्तले एक चौका हिर्काए । यसैगरी सोमपाल कामी १८, रोहितकुमार पौडेल १५ र सन्दीप लामिछानेले ६ रन बनाए । प्रारम्भिक ब्याट्सम्यान ज्ञानेन्द्र मल्लले एक र दिलीप नाथ चार रनमा आउट भए । स्कटल्यान्डका बलर स्टुवार्ट ह्वाइटिंगमले तीन विकेट लिए । सफ्यान सरिफ र अलास्दायर इभन्सले दुईदुई तथा रिची वेरिङ्टोन र टम सोलले एकएक विकेट हात पारे । लगातार तीन खेल जितेको स्कटल्यान्ड ६ अंकसहित समूह बीको पहिलो स्थानमा छ । नेपालले सुपर सिक्स चरणमा पुग्ने आफ्नो बाँकी दुई खेलम अफगानिस्तान र हङकङलाई हराउनुपर्नेछ भने अन्य टोलीको नतिजामा पनि भर पर्नुपर्नेछ । समूह ए र बीका शीर्ष तीनतीन टोलीले सुपर सिक्स चरणमा पुगेर विश्वकप छनोट र एकदिवसीय टोलीको मान्यताका लागि प्रतिस्पर्धा गर्नेछन् । नेपालले शनिबार अफगानिस्तान र सोमबार हङकङसँग प्रतिस्पर्धा गर्नेछ ।"

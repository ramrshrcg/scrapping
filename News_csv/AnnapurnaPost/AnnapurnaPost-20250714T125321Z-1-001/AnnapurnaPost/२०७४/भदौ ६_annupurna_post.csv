शीर्षक,विवरण
बाढीपहिरोको क्षति घटाउने सात उपाय,"नेपालमा यस वर्ष पनि बाढीपहिरोका कारण लाखौं जनता प्रत्यक्षपरोक्ष प्रभावित भएका छन् । भूकम्प र नाकाबन्दीले थिलथिलो बनाएको देशलाई बाढीपहिरोले थप पिडा दिइरहेको छ । बाढीका कारण केही दिनको अन्तरालमा सयौं मानिसले ज्यान गुमाएका छन् । शव अन्त्येष्टि गर्ने जमिन समेत नभएर एक नाबालकलाई नदिमै बगाउनु परेको भन्नेजस्ता घटनाले धेरैको मन रुवाएको छ । वर्षेनी बाढीपहिरोबाट ठूलो जनधनको क्षति हुने गर्छ तर पनि न्यूनीकरणका लागि ठोस कदम चालिएका छैनन् । प्राकृतिक प्रकोप नेपालमा मात्र नभई संसारका विकसित देशहरूमा समेत हुने गर्छन्, तर सरकारले उचित ध्यान दिएको खण्डमा क्षति न्यूनीकरण गर्न सकिन्छ । वर्षेनी बाढीपहिरो आउँछ भन्ने जानकारी सरोकारवालालाई हुन्छ तर पनि उद्धार र राहतमा हुने ढिलासुस्तीले जनधनको धेरै क्षति हुने गरेको छ । बाढीपहिरोको रोकथामबारे गम्भीर बहस गर्न अब ढिलाइ गर्ने छुट कसैलाई छैन, किनकि प्राकृतिक प्रकोप आफैंले भन्दा पनि मानिसले बनाएका भौतिक संरचना र प्राकृतिक स्रोतको अवैज्ञानिक दोहनले गर्दा निम्तिने गर्छ । यसले गर्दा जनधनको ठूलो क्षति हुन्छ । भारतले पूर्व मेचीदेखि पश्चिम महाकालीसम्म केन्द्र वा स्थानीय स्तरमा स्वीकृति लिएर या जबर्जस्ती हेपेर बनाएका बाँध, अग्ला सडकलगायतका संरचनाका कारण पनि नेपालको भूभागमा वर्षेनीबाढीले धेरै क्षति भइरहेको छ । यद्यपि आकाशे पानी निकासका लागि उचित ढलको व्यवस्था नहुनु, नदीनालाको जग्गा अतिक्रमण गरेर तिनीहरूलाई सानो कुलोमा सीमित पारिनु, अनियन्त्रित ढंगले नदीबाट ढुंगा र बालुवा निकालिनु, चुरेलगायतका क्षेत्रमा बन जंगलको विनाश, जलवायु परिवर्तन र अवैज्ञानिक प्राकृतिक दोहनजस्ता अन्य कारण पनि उत्तिकै जिम्मेवार छन् भन्ने कुरालाई नजरअन्दाज गरेर दीर्घकालीन सामाधान खोज्न सकिँदैन । देशको हित र छिमेकीको अहित नहुने गरी जलविद्युत्, सिँचाइलगायतका संरचना बनाउने वा बनाउन अनुमति दिने राजनीतिक नेतृत्वलाई मात्र सत्तामा पुर्याउने कर्तव्य जनताले पूरा नगरेसम्म हामी सधैं निम्छरो राष्ट्रका रूपमा रहिरहनेछौं । कोशी ब्यारेज, शारदा ब्यारेज, गण्डक ब्यारेजलगायतका दर्जनौं बाँधका कारण नेपाली भूभाग वर्षेनी डुबानमा पर्ने गरेका छन्, तर भारतले बनाएका संरचनाका कारण मात्र नेपालको भूभाग डुबानमा पर्ने कुराको चर्को वकालत वा विरोध गर्ने दुवै प्रवृत्ति भने गलत हुन् । बाढीपहिरो, भूकम्प वा अन्य प्राकृतिक प्रकोप भएको बेला केही दिनसम्म क्षति कम गराउने उपायबारे छलफल हुने गर्छन् तर ती छलफल कर्मकाण्डमा नगई सीमित हुने गरेका छन् । कष्ट भएको बेला रोएर वा चिच्याएर मात्र नहुने भएकाले यस वर्षबाट युद्धस्तरमा प्रकोप न्यूनीकरणका लगि आवश्यक सबै काम गर्नुपर्छ । पहिलो, प्राकृतिक हिसाबले बगेर जाने खोलानालाको पानी रोकेर वर्षेनी डुबान हुने गरी बनाइएका संरचना भत्काउनुपर्छ । नेपालमा मात्र नभई बाँधका कारण भारतमा समेत धेरै जनधनको क्षति हुने गरेको तथ्यलाई मध्यनजर गर्दै दुवै देशको हितलाई ध्यानमा राखेर मात्र कुनै पनि संरचना बनाइनुपर्छ । प्राकृतिक स्रोतको अत्याधिक दोहन हुँदा वा खोलाको पानी बगेर जाने प्रकृतिको नियमलाई बाधा पर्ने गरी संरचना बनाउँदा भविष्यमा त्यसले झनै बढी क्षति पुर्याउन सक्छ भन्ने तथ्य दुवै देशले हेक्का राख्नैपर्छ । कुनै पनि राष्ट्रले नेपालका भूभागमा असर पर्ने गरी जबर्जस्ती संरचना बनाउने प्रयास गरे वा भएको संरचना भत्काउन मानेनन भने र वार्ताबाट सामाधान ननिस्किए अन्तर्राष्ट्रिय अदालतको ढोका ढकढकक्याउन समेत पुग्नुपर्ला । त्यतिमात्रै होइन, विगतमा जानअन्जान गरिएका नेपालको हितविपरीतका सन्धि खारेज गरेर नयाँ परिवेशअनुसार सम्झौता गर्नका लागिसमेत नेताहरूले खुट्टा कमाउनु हुँदैन । दोस्रो, विज्ञहरूको अध्यनबाट बाढीपहिरोको अत्यन्त जोखिम भएको भनिएका ठाउँमा मानव बस्ती बस्न दिनु हँुदैन । जोखिमयुक्त ठाउँमा बसोबास गर्नेलाई सुरक्षित ठाउँमा स्थानान्तरण गरिएन भने वर्षेनी जनधनको क्षति हुने निश्चित छ । उक्त ठाउँ जंगल, पोखरी वा अन्य प्रयोजनका लागि आवश्यकताअनुसार प्रयोग गर्नुपर्छ । प्रकोपमा वा अन्य सेवासुविधा दिन पनि सहज हुने गरी एकीकृत बस्ती बसाउन राज्यले विषेश ध्यान दिनुपर्छ । तेस्रो, सडक, पुल, घर वा कुनै पनि भौतिक संरचना सम्भावित प्राकृतिक प्रकोपको जोखिमबाट बच्नेगरी बनाउनुपर्छ । आज भूकम्पप्रतिरोधी संरचना बनाउन सकिने प्रविधि छ । वर्षेनी बाढी आएर डुबानमा पर्ने हाम्रो देशमा पनि सडकपुल बनाउँदा विशेष ध्यान दिनु आवश्यक छ, किनकि बाटो वा पुल नै क्षतिग्रस्त भएमा प्रकोपको समयमा उद्धार र राहतका लागि पीडितमाझ पुग्न कठिन हुन्छ । साथै, सही समयमा सूचना नपाएका कारण झन् बढी जनधनको क्षति हुने भएकाले मौसमको अनि बाढीपहिरोको पूर्व जानकारी दिने नवीनतम प्रविधि पनि भित्र्याउनुपर्छ । भूउपयोगसम्बन्धी नीति बनाएर अव्यवस्थित जग्गा प्लटिङ नियन्त्रण गर्नुपर्छ । प्लटिङ गरेर खोलानालालाई सानो कुलो बनाउने र उक्त प्राकृतिक दोहन गर्नेलाई नरोक्ने सम्बन्धित निकायका अधिकारीलाई दण्डित गर्नुपर्छ । चौथो, आकासे पानी भण्डारण गर्ने प्रणाली विकास गर्न सके डुबान कम हुनुका साथै खाने पानी र सिँचाइका लागि समेत त्यसलाई प्रयोग गर्न सकिन्छ । सहरमा आकासे पानीले निकास पाउने गरी आधुनिक ढलको व्यवस्था गर्ने, चुरे क्षेत्र संरक्षण गर्ने, बाढीपहिरोबारे यथाशीघ्र जानकारी दिन प्रभावित क्षेत्रका सबै मोबाइलमा एसएमएस पठाउने, स्थानीय रेडियो वा टिभिमा घटनाबारे वा सम्भावित जोखिमबारे जानकारी दिनेलगायतका काम गर्नुपर्छ । पाँचौं, बाढीपहिरोपछि विभिन्न सरुवा रोगहरूले महामारीको रूप लिने सम्भावना हुने भएकाले शौचालय, चौपाया र मनिसका शवको उचित व्यवस्थापन, शुद्ध खानेपानीलगायतमा विषेश ध्यान दिन आवश्यक छ । छैटांै, नेपाल सरकारलाई कुनै पनि प्रकोपका बेला निर्धक्क भएर पैसा, जिन्सी वा अन्य सहयोग गर्न सकिने वातावरण बनाउनुपर्छ । अहिले देशविदेशबाट बाढीपीडितका पक्षमा सहयोग जुटिरहेको छ तर सरकारको विश्वसनीयतामाथि शंका लागेर धेरै व्यक्ति तथा संस्थाहरू आफंै पीडितमाझ पुगेर वा कुनै विश्वसनीय संस्थामार्फत सहयोग गर्न उचित ठानिरहेका छन् । यसअघि भूकम्पपीडितका लागि आएको राहत गोदाममा थन्क्याउनु र कुहाएर फाल्नु, राहत सामग्री मिलेमतोमा बेचेको कुरा बाहिर आउनु, वास्तविक पीडितले नभई पहुँचवालाले धेरै राहत पाउनु, सांसदहरूले त्रिपालमा समेत गिद्धे नजर लगाएका खबरहरू सामाजिक सञ्जालमा आउनुलगायतका कारणले गर्दा पनि मान्छेहरूले सरकारी तथा अन्य गैरसरकारी संयन्त्रलाई समेत विश्वास नगर्ने वातावरण बनेको हो । कतिपय संस्थाहरू यसै मेसोमा आफूखुसी गर्न र हिनामिना गर्न नपाइने त्रासले राहतमा एकद्वार प्रणालीको विरोध गरिरहेका छन् । सबै पीडितले बिनाविभेद राहत पाउनुपर्छ तर सरकारले गुमाएको विश्वास काम देखाएर फिर्ता गर्नुपर्छ । राष्ट्र विपत्मा भएको बेला सक्दो सहयोग जुट्नु सबल पक्ष हो तर विगतमा पनि राहत सामग्री पीडितमाझ पारदर्शी ढंगले नपुर्याएका कुनै व्यक्ति वा संस्थालाई भने सहयोग गर्नु उचित हुँदैन । सातैाँ, सबै नागरिकको गाँस, बास, कपास, शिक्षा र स्वास्थ्यजस्ता आधारभूत आवश्यकताको ग्यारेन्टी गर्नु सरकारको दायित्व हो । तत्काल प्रकोपमा परेका गाउँबस्तीमा सरकारी स्तरमै अग्ला भवन बनाई हस्तान्तरण गर्न सके कमसेकम त्यस क्षेत्रका बासिन्दाले भोलिका दिनमा बाढीकै कारण ज्यान गुमाउनुपर्ने अवस्था आउने थिएन । यति गर्न नसके पनि कम्तीमा सरकारले एउटा वडामा प्राकृतिक प्रकोपका बेला आ श्रय लिन मिल्ने गरी एउटा अग्लो घर बनाउनु उचित हुन्छ । त्यस्तो राहत घर' लाई सामान्य अवस्थामा प्रहरी चौकी वा अन्य सरकारी कामका लागि प्रयोग गर्न सकिन्छ । त्यस घरमा आवश्यक खाद्यान्न,साना डुंगा, डुबानमा जोगिनका लागि टायरलागयतका राहत र उद्धार सामग्रीको भण्डारण पनि गर्नुपर्छ । त्यस्तै, आर्थिक रूपमा सम्पन्न व्यक्तिहरूलाई डुबानबाट जोगिने गरी घरको जग अग्लो पार्नुपर्ने खालका मापदण्ड ल्याउनु उचित हुन्छ । संसारले भारतले नेपालमा नाकाबन्दी गरेको बताइरहँदा नेपालकै आन्तरिक आन्दोलनका कारण आपूर्तिमा समस्या आएको भन्दै भारतको बचाउ गर्ने नेपालका केही कथित नेता र बुद्धिजीवी अहिले भारतले बाँधेको बाँधका कारण समस्या आएको भन्न डराइरहेका छन् । बस्ती जोखिममा परेको भन्दै सुस्ता तथा एवं अन्य स्थानका बाढी प्रभावित जनताले आक्रोशित भएर बाँध भत्काउने प्रयास समेत गरेका छन् । शक्ति राष्ट्रहरूको निकृष्टताको मात्रा धेरैथोरै मात्र हुन सक्छ तर इतिहासमा सधैं शक्तिशाली राष्ट्रहरूले साना देशलाई अनेक ढंगले दुःख दिएका छन् । नेपाल स्वतन्त्र देश हो, तर पटकपटक नेतृत्व तहमा पुगेकाहरूले नेपाल र नेपाली जनताको हितविपरीत अनेक सन्धिसम्झौता गरेका छन् । साम, दाम, दण्ड, भेदबाट विचलित नभई नेपालको हित र छिमेकी राष्ट्रहरूको पनि हित वा अहित नहुने गरेर मात्र जलविद्युत्, सिँचाइलगायतका संरचना बनाउने वा बनाउन अनुमति दिने राजनीतिक नेतृत्वलाई मात्र सत्तामा पुर्याउने कर्तव्य जनताले पूरा नगरेसम्म हामी सधैं निम्छरो राष्ट्रका रूपमा रहिरहनेछौं ।"
"बाटो बिराएको बिद्यार्थी आन्दोलन सच्याउने उपाय : खल्तीका नेता छोडौ,जनमतलाई रोजौ","२१ औँ राष्ट्रिय सम्मेलनको पूर्वसन्ध्यामा अखिल क्रान्तिकारीको इतिहासमा पहिलोपटक नेतृत्व चयन नयाँ विधिबाट गर्ने बहस शुरु भएको छ । अन्तिमसम्म बहस, कता जान्छ, यकिन गर्ने अबस्था छैन् । तर, पनि अहिले नेतृत्व चयनको विषयमा जुन बहस भैरहेको छ, संगठनको जीवन, क्षमतावान नेतृत्व विकास र विद्यार्थी आन्दोलनका लागि सुःखद छ । सुःखद यसकारण कि क्वाटर बाट नभएर नेतृत्व हल बाट चयन गर्ने बाटोमा संगठन जान थालेको छ । इतिहासमै पहिलो पटक अखिल क्रान्तिकारीमा चुनावी प्रक्रियाबाट नेतृत्व चयनको कार्यविधि तयार भएको छ । सम्मेलनमा प्रतिनिधि बनेका सवै विद्यार्थीलाई आन्तरिक चुनाव लागिसकेको छ । तर, नेतृत्व चयनपूर्व हामीले गर्नुपर्ने केही यस्ता कार्यभार छन्, त्यसको सही दिशा तयार गरेरमात्र हामी नेतृत्वमा केन्द्रित हुनुपर्ने अबस्था छ । भावी अध्यक्ष को भनेर सवै छलफलमा जुटेका छन् । मुख्य प्रश्न किन भावी अध्यक्ष ? भन्ने हो । र, प्रश्नको जवाफ खोज्ने हो । राष्ट्रिय सम्मेलनबाट नेतृत्व चयन प्राविधिक कुरा मात्रै होइन । यो आउँदो समयानूकल संगठन निर्माण गर्ने कुरा हो र चुनौतिलाई स्वीकार गर्न सक्ने कुशल नेतृत्व चयनको विषय पनि हो । समग्रमा यो संगठनको भविष्यसँग जोडिएको विषय हो । संगठनको भविष्य, आन्दोलनका एजेन्डा र शैक्षिक क्षेत्रको सुधारमा संगठनको भूमिका सुनिश्चत गर्ने थलो हो, राष्ट्रिय सम्मेलन । तर, दूर्भाग्य नीतिमा भन्दा नेतृत्वमा बढी बहस हुने खतरा देखिन थालेको छ । नीति र नेतृत्ववीचको सन्तुलनसहितको राष्ट्रिय सम्मेलनबाट क्रान्तिकारीको विरासतसहितको संगठन बनाउन सक्छौँ र नेतृत्व चयन गर्न पनि । राष्ट्रिय सम्मेलनबाट हामीले गर्नुपर्ने केही महत्वपूर्ण कार्यभार छन् । यी कार्यभार पुरा गर्न सक्ने नेतृत्व चयन हाम्रो आबश्यकता हो । उदारणका लागि अहिलेको अबस्थामा सरकारी क्याम्पसको तूलनामा नीजि क्याम्पसमा विद्यार्थी सख्या निकै धेरै छ । नीजि स्कूलमा विद्यार्थीको केन्द्रीकरण छ । तर, त्यहाँ विद्यार्थी संगठन छैनन् । कमिटी बनेका छैनन् । त्यहाँ नेतृत्व बनेको छैन् । नीजि कलेजमा रहेका धरै विद्यार्थीलाई नेपालको राजनीतिक इतिहास, विद्यार्थी संगठनको महत्व र यसको विरासतवारे बताउने संयन्त्र हामीकहाँ बनेका छैनन् । सवै विद्यार्थी संगठन सरकारी क्याम्पसमा केन्द्रित छन् । एक किसिमले विद्यार्थी संगठन र आन्दोलन एकातिर छ भने विद्यार्थीहरु अर्कोतिर छन् । यो अन्तरविरोधको समाधान हाम्रो २१औं राष्ट्रिय सम्मेलनको मुद्दा हुनुपर्छ । यहीँ खालको कार्यक्रम हामीले दिन सक्नुपर्छ । दीर्घकालीन महत्वका शैक्षिक आन्दोलनबाट विद्यार्थी संगठनहरु भाग्न खोजेको महशुस हुन्छ । विद्यार्थीहरु त्यसबेला सडकमा देखिन्छन्, जतिबेला नीजि स्कूलले शुल्क बृद्धि गर्छन । विद्यार्थी नेताहरु त्यसबेला सडकमा आउँछन्, जतिबेला तेलको मुल्य बृद्धि हुन्छ । मतलव प्राविधिक कुरामा विद्यार्थी संगठन अल्झिरहेका छन् । तर, शिक्षाको पुनसर्रंचनासहितका नीतिगत र दीर्घकालीन महत्वका विषयमा विद्यार्थी संगठनहरुले पेचिलो आन्दोलन गरेको पाइँदैन । परिणाम स्वरुप नेपालमा पार्टीको इतिहास भन्दा पुरानो र लामो इतिहास रहेको विद्यार्थी आन्दोलन शैक्षिक एजेन्डामा धेरै पछाडि छ । क्रान्तिकारीले यस्ता मुद्दाको नेतृत्व गर्न सक्ने नीति र भावी नेतृत्व खोज्नुपर्छ । यो परीक्षणमा पास वा फेल जे हुन्छौँ, अखिल क्रान्तिकारीको भविष्य यहीँबाट तय हुन्छ । यूवाहरु सधै विद्रोही बन्नुपर्छ भन्ने मान्यता छ । तर, हाम्रो विद्यार्थी संगठनहरुमा यूवापनको अभाव देखिन्छ । सर्मपणवादी सोच र दास प्रवृतिका शिकार बन्ने अबस्था छ्, विद्यार्थी संगठन र तिनका नेताहरुमा । यो घेरा तोड्ने नीति र नेतृत्व यतिबेलाको आबश्यकता हो । उदारणका लागि माउ पार्टी सत्तामा रहँदा सडकबाट टाँढा हुने र पार्टी विपक्षीमा हुँदा आबश्यकता भन्दा पनि उपस्थितिका लागि सडकमा देखिने विद्यार्थी आन्दोलनको समस्या छ । पार्टीसँगै सत्तापक्ष र विपक्षी हुने विद्यार्थी आन्दोलनले सही दिशा दिन सक्दैन । यो तोड्ने हैसियत र क्षमताको नेतृत्व आज सवै विद्यार्थी संगठनमा चाहिएको छ । शेरबहादुर देउवाले गरेका खराव निर्णयको विरोधमा नैनसिंह महरले सडकमा आएर नारावाजी गर्ने हैसियत भएको नेविसंघ सम्भव छ कि छैन ? केपी ओलीले गरेका सवै जायजनाजायज निर्णयलाई नविना लामाले सहर्ष स्वीकार गर्नुपर्ने परिस्थिति छ । प्रचण्डका निर्णयको सकुर्लरमात्र पढ्ने सीमाबाट नरेन्द्र न्यौपाने बाहिर निस्कन सक्छन कि सक्दैनन् ? यो पेचिलो प्रश्नको जवाफसहित हामीले राष्ट्रिय सम्मेलनबाट नयाँ नेतृत्व चयन गर्न सक्छौँ कि सक्दैनौँ, हाम्रो सामु आएको यक्ष प्रश्न हो । यसका लागि सही मुद्दाको पहिचान पहिलो आबश्यकता हो र ती मुद्दा लागु गर्न सक्ने क्षमतावान नेतृत्वको खोजी समाधान हो । विद्यार्थी आन्दोलनमा निर्णय क्षमता चाहिन्छ । सही समयमा सही निर्णयको अपेक्षा गरिएको हुन्छ । तर, नेपालका विद्यार्थी संगठनहरुले आफ्नो अनुकुलता खोज्ने समस्या छ, जसले समग्र शिक्षा नीतिमा फेरबदल र विद्यार्थी हितमा सहयोग गर्दैन । उपयुक्त समयमा उपयुक्त निर्णय विद्यार्थी नेतृत्वको क्षमतासँग जोडिन्छ । उदारणका लागि डागोविन्द केसी प्रकरणमा विद्यार्थी संगठनहरुको भूमिका प्रभावकारी देखिएन् । डाकेसीले उठाएका माग शिक्षासँग जोडिएका छन्, ती माग जायज वा नाजायज के हुन ? यो बहसको विषय हुन सक्छ । तर, विद्यार्थी संगठनहरुले माग जायज वा नाजायज के हुन भनेर निक्र्यौल निकाल्न सक्नुपर्छ र आफुलाई त्यहीँ तरिकारले उभ्भाउनुपथ्र्यो । तर, यसमा पछाडि देखिए । विद्यार्थी आन्दोलनमा कहीँ न कहँ समस्या छ भन्नेमा पूर्वविद्यार्थी नेताहरु गगन थापा र रवीन्द्र अधिकारीहरुका भनाईले संकेत गर्छन । जस्तो कि, केही समय अगाडि गगन थापाले विद्यार्थी संगठन असान्र्दभिक भएको टिप्पणी गरेर नयाँ बहस अगाडि सारेका थिए । उनी आफै विद्यार्थी आन्दोलनका बलमा यो उचाईँमा पुगेका नेता हुन् । उनले यो विषय यत्तिकै उठाएका होइनन्, बरु आजका विद्यार्थी संगठनमा देखिएका समस्यालाई संकेत गरेका हुन् । त्यस्तै एमाले नेता रवीन्द्र अधिकारीले सार्वजनिक कार्यक्रममा विद्यार्थी र शिक्षक संगठन विघटन गर्नेसम्मको अभिव्यक्ति दिए । यहीँ तरिकाले विद्यार्थी संगठन चल्ने हो भने यस्ता संगठन आबश्यक नहुँने उनको भनाईले आजका विद्यार्थी संगठनमा रहेका समस्याहरुको संकेत गरेको रुपमा हेरिनु नै उपयुक्त हुन्छ । थापा र अधिकारी दुवै आफ्ना जमानाका सडक आन्दोलनबाट उदाएका यूवा नेता हुन् । ती दुई नेताको भनाईको संकेत आजका विद्यार्थी संगठन र नेतृत्वमा रहेकाहरुले बुझ्नुपर्छ । शिक्षाको विकेन्दिीकरणमाथि विद्यार्थी संगठनको ध्यान पुगेको छैन् । जस्तो कि, केही अनौपचारिक तथ्याङ्कलाई मान्ने हो उच्च शिक्षा अध्ययन गर्ने करीव ५३ प्रतिशत विद्यार्थी काठमाडौंमै छन् । त्रिभुवन विश्वविद्यालयका ६१ आंगिक मध्ये २२ वटा क्याम्पस काठमाडौंमै छन् । पहिलो कुरा देशको सवैभन्दा ठूलो विश्वविद्यालयका हरेक जिल्लामा आंगिक क्याम्पस छैनन् । कर्णाली अंचलभर एउटा मात्र आंगिक क्याम्पस छ । शिक्षाको यस्तो असमानुपातिक विषय आज विद्यार्थी संगठनमा पेचिलो मुद्दा छैन् । राज्यले शिक्षामा गरेको लगानीको सदुपयोगमाथि बहसमा विद्यार्थी संगठनको अगुवाई हुन सकेको छैन् । राज्य लगानी गरेका शैक्षिक संस्थाप्रति नभई नीजि कलेजतिर विद्यार्थी आर्कषण बढ्दै जानु हामीले निर्माण गर्न खोजेको शैक्षिक वातवरणको विरुद्ध छ । अहिलेको शिक्षा प्रणालीले युवा जनशक्तिहरू पलायन गराईरहेको छ । यस्तो शिक्षाले मुलुकको सामाजिकआर्थिक रूपान्तरण गर्न सम्भव छैन् । शिक्षा क्षेत्रमा राज्यले गरेको लगानीबाट उत्पादित जनशक्तिहरू अर्काे मुलुकले विना लगानी उपयोग गरेर तीव्र आर्थिक विकास गरिरहेका छन् । यसमा हामीले चासो दिने कि नदिने ? पुल्चोक क्याम्पसका इन्जिनियर अमेरिका र युरोपतिरजाने । चिकित्सा शास्त्र अध्ययन संस्थान (आइओएम) बाट उत्पादित डाक्टरहरु विदेश भासिने । यस्तो खालको शिक्षा प्रणालीमा हामीले कहिले सुधार गर्ने ? यो आफै हुँदैन । कसै न कसैले दवावको राजनीतिक शुरु गर्नुपर्छ । प्लस टू पढेर विदेश जानेहरु त कति छन कति, देशमै केही गर्नसकिन्छ भनेर उनीहरुलाई आश्वत पार्न सक्ने विद्यार्थी संगठन भएनन् । हामीले यो बहस गर्ने कि नगर्ने ? मानव पुँजी निर्माण र यसको उच्चतम उपयोग समुन्नत राष्ट्रका लागि अनिवार्य शर्त हो । यसको लागि गुणस्तरीय शिक्षा अपरिहार्य हुन्छ । गुणस्तरीय शिक्षामार्फत मानव पुँजी निर्माण र यसको उच्चतम उपयोगबाट मात्र मुलुकले समृद्घि हासिल गर्न सक्छ । राज्यको प्राथमिकता सबैमा शिक्षाको पहुँच पुर्याएर मुलुकलाई समुन्नत राष्ट्रमा रूपान्तरण गर्नका लागि शिक्षा क्षेत्रमा लगानी बढाउन जरुरी छ । यस तर्फ विद्यार्थी संगठनले सरकार र आफ्ना माउ पार्टीमाथि दवाव बढाउनुपर्ने अबस्था छ । हामीलाई आज वैज्ञानिक, प्राविधिक, व्यावसायिक एवं उद्यममूलक शिक्षा चाहिएको छ । शैक्षिक संस्थामा आवश्यक पूर्वाधारमा ध्यान दिनुपर्ने अबस्था छ । अखिल क्रान्तिकारीको विरासत गरीव, किसान, मजदुर र सीमान्तकृत समुदायका छोराछोरीको शिक्षा र भविष्यसँग जोडिएको छ । यो संगठनका मुद्दा ती समुदायको हित अनुकल हुनुपर्छ । माओवादीले जनयुद्ध शुरु गर्दा सहीद भएकाको छोराछोरी अहिले कलेज तहको विद्यार्थी छन् । उनीहरु आफै पनि २१औं सम्मेलनमा प्रतिनिधि छन् । उनीहरु अखिल क्रान्तिकारी कस्तो बनाउने भन्ने बहसमा आफै सहभागी हुँदैछन् । सम्मेलनको प्रतिनिधिका रुपमा उनीहरुको सम्मेलनप्रति गहिरो चासो रहनेछ । यसकारण विगतमा उठाइएका मुद्दाबाट क्रान्तिकारी पछाडि हट्न सम्भव छैन । सम्मेलनको ध्यान यहाँ पनि जान जरुरी छ । र, नेतृत्व चयनकै कुरा गर्दा हामीसँग धेरै सीमा पनि छन् । नेविसंघ र अखिलले प्रयोग गरेको सम्पूर्ण चुनाव बाट हामी बच्नुपर्छ । पैसाको बलमा, शक्तिको बलमा नेतृत्व हत्ताउने रोग संगठनमा प्रवेश गराउनु हुँदैन । यसले विकृत मात्र निम्ताउँछ । चुनाव निर्मम हुन्छ । सम्मेलनमा चिटिक्क परेको र आर्थिक रुपले सवल उम्मेदवार र दूरदराजको संघर्षपूर्ण जीवन विताएको अर्को उम्मेदवारवीचको अस्वभाविक प्रतिस्पर्धाबाट संगठनलाई बचाउनुपर्ने अबस्था छ । हामीले यो निर्मम चुनावको खतराबाट बच्ने विकल्प दिन सक्नुपर्छ । यसको सही विधि भनेको इमान्दार र क्षमतावान नेतृत्व चयन हो । सम्मेलनले इतिहासको सम्मान गर्दै भविष्यको जोखिमसँग जुध्न सक्ने नेतृत्व पनि छान्नुपर्नेछ । यो वीचमा धेरै कुरा बदलिएका छन्, त्यसको छाया संगठनमा देखिनुपर्छ । शिक्षा क्षेत्रमा देखिएका विकृति एवं विसंगतिहरू हटाउनका लागि वर्तमान शिक्षा प्रणालीमा आमूल सुधारको खाँचो पर्छ । यो सुधार गर्न सक्ने हैसियत भएका विद्यार्थी संगठन आजको आबश्यकता हो । र, संगठनहरुमा यस्तो मोर्चाको नेतृत्व अखिल क्रान्तिकारीले गर्न सक्नुपर्छ । यो मोर्चा सम्माल्ने नेतृत्व हामीले दिन सक्नुपर्छ । लेखक अखिल क्रान्तिकारीमा केन्द्रीय सचिव हुन् ।"
खोइ भारत भ्रमणका एजेन्डा ?,"प्रधानमन्त्री शेरबहादुर देउवा यही भदौ ७ गते पाँचदिने औपचारिक भारत भ्रमणमा जाँदै हुनुहुन्छ । भारतसँग हाम्रो सम्बन्ध व्यापक छ र समस्या पनि धेरै छन् । प्रधानमन्त्रीको भ्रमणप्रति सर्वसाधारण जनतादेखि बुद्धिजीवीसम्मले व्यापक चर्चा र चासो देखाएका छन् । नेपालले संविधान जारी गरेकोमा दण्डस्वरूप भारतले गरेको नाकाबन्दीपछि नेपाली जनमत भारतप्रति बढी सशंकित बनेको छ । कसैको सनकको भरमा मात्र यो नाकाबन्दी गरिएको थियो वा त्यसको अन्तर्यमा अर्कै कुरा । भारतसँग यति गहिरो सम्बन्ध भएको नेपाल र यहाँका जनतामाथि भारतले नाकाबन्दी थोपर्नुको कारणबारे अहिलेसम्म केही भनेको छैन । ढिलोचाँडो भारतले नेपाली जनतालाई यस बारेमा भन्नैपर्छ । आपूहरूले अकारण पाएको दुःख नेपाली जनताले बारम्बार सम्झी रहनेछन् । जतिसुकै चित्त दुखे पनि हामी भारतसँगको भूगोल बदल्न सक्दैनौं, मौसमले हामीलाई छुट्याउँदैन । यस पटकको बाढीले नेपाल र भारतका लाखौं जनता प्रभावित भएका छन् । कुनै बेला प्रकृतिले कृपणता देखाएर सुक्खा भयो भने पनि यसैगरी दुवैतर्फका जनता प्रभावित बन्दछन् । जनताजनताका बीचको सम्बन्धले मात्र होइन, प्रकृतिले पनि हामीलाई एक अर्कासँग जोडेको छ । प्रधानमन्त्रीको भारत भ्रमणलाई लिएर यति धेरै चासो लिनु अन्यथा पनि होइन । प्रधानमन्त्रीको भ्रमणको एजेन्डा औपचारिक रूपमा सार्वजनिक भएको छैन । अनौपचारिक रूपमा जानकारी भएअनुसार हाम्रा प्रधानमन्त्री एजेन्डाको पोको नै बोकेर भारत जाँदै हुनुहुन्छ । नेपालका प्रधानमन्त्रीबाट भएका अतीतका भ्रमणले पनि देखाएका छन् कि जति धेरै एजेन्डा भयो, उपलब्धि त्यति नै थोरै हुन्छन् । धेरै एजेन्डामध्ये जुनजुन एजेन्डा भारतलाई आफ्नो अनुकूल लाग्छ, त्यसलाई स्वीकार गरेर बाँकी एजेन्डा दुवैतर्पका अधिकारीका बीच छलफलद्वारा तय गरिनेछ' भन्दै छाडिन्छ । प्रधानमन्त्री देउवाले इतिहासको यो पाठलाई मनन गरेर भारतसँग स्पष्ट अडान राख्दै बाढीबाट हुने गरेको डुबान र यसअघि भएका द्विपक्षीय सहमति कार्यान्वयनका लागि कुरा गर्नुभयो भने त्यो नै उहाँको कार्यकालको सबभन्दा महत्वपूर्ण उपलब्धि हुनेछ । उदाहरणका लागि, प्रधानमन्त्री शेरबहादुर देउवा पहिलो पटक भारत भ्रमणमा जाँदा भएको महाकाली सन्धि २० वर्ष भयो, तर सन्धि अझै कार्यान्वयनमा आएको छैन । यो सन्धि नेपाल र भारतबीचको जलस्रोतको उपयोगमा कोशेढुंगा' हुने विश्वास नेपाली जनताले गरेका थिए । पहिलोपटक तल्लो तटीय अधिकारको ग्यारेन्टी' गरिएको थियो महाकाली सन्धिमा । उक्त सन्धिमा विद्युत् उत्पादनपछिको पानीको रोयल्टी नेपालले पाउने उल्लेख गरिएको छ । यसपछि नेपाल र भारतबीच हुने जलविद्युत्सम्बन्धी सन्धिमा यही नजिर बन्ने आशंका गर्दै भारतले कुनै ठुला सन्धिहरू कार्यान्वयन गरेको छैन । यो सन्धिपछि बंगलादेशले यसैलाई नजिरको रूपमा स्वीकार गरेर टिस्टाको पानीको बाँडफाँटको प्रश्न उठाउँदा भारतीय अधिकारी बैठक नै छाडी उठेर हिँडे । त्यसपछि भारत र बंगलादेशका अधिकारीहरूका बीच पानीलाई लिएर कुनै सम्झौता भएको छैन । केही समयअघि बंगलादेशकी प्रधानमन्त्री शेख हसिना भारतको भ्रमणमा आउँदा उनको भव्य स्वागत भयो, नागरिक अभिनन्दन नै गरियो । प्रधानमन्त्री मोदीले हसिनाको मुरीमुरी प्रशंसा' गरे । त्यसको जवाफमा प्रधानमन्त्री मोदीको प्राथमिकताभित्र परेको कनेक्टीभिटी' को समर्थन गर्दै बंगलादेशकी प्रधानमन्त्री हसिनाले नेपाल, भुटान र बंगलादेशबीच विद्युत् व्यापारको प्रस्तावमा भारतको सहयोगको अपेक्षा राखेको प्रसंग उठाउँदा भारतले कुनै जवाफ दिएन । भुटानको जलविद्यु्त्मा भारतले जसरी एकाधिकार कायम गरेको छ, नेपालसँग पनि भारत त्यस्तै एकाधिकार चाहन्छ । गएको वर्ष नै सम्पन्न विद्युत् विकास सम्झौतामा भारतले जुन सर्त राखेको छ त्यसलाई स्वीकार गर्ने हो भने हामी भारतसँग जलविद्युत्को सवालमा भुटानकै हैसियतमा पुग्ने छौं । यसो हुँदा भारतले नचाहेका ठूला जलविद्युत् आयोजनाहरू नेपालमा बन्ने छैनन् । तराईका अधिकांश जिल्ला बाढी र डुबानको चपेटामा परेको बेला हुन लागेको प्रधानमन्त्रीको भारत भ्रमणलाई चासोका साथ हेरिएको छ । भारत सरकारले विगत १५ वर्षदेखि सीमावर्ती क्षेत्रमा बाँध निर्माण गर्दा सप्तरी जिल्लामा खाँडो, जिता, भलुवाइ, महुली लगायतका नदी र कोशीको पानीले तिलाठी, रामपुरा, मल्हनिया, कोइलाडी, मधेपुरालगायत बस्ती टापुमा परिणत भएका छन् । भारत सरकारले सीमावर्ती क्षेत्रमा १५ वर्षदेखि पक्की बाँध निर्माण गर्दै आएको छ । कुनौली बोर्डरदेखि तिलाठीको पश्चिम भागसम्मको चार किलोमिटर लामो बाँधमा एक ठाउँमा मात्र पानी निकास हुने संरचना बनाएको छ । खाँडो खोला व्यवस्थापनसम्बन्धी १४ करोडको योजना भारतीय पक्षले सहमति गरे पनि प्रशासनिक स्तरमा स्वीकृति नदिँदा कार्यान्वयन हुन नसकेको नेपाली पक्षको भनाइ छ । पश्चिम बाँकेमा पर्ने लक्ष्मणपुर बाँधलाई लिएर नेपालमा धेरै चर्चा भयो, तर भारतले वर्षाको बेला ढोका नखोली दिँदा यसबाट हजारौं विघा जमिन डुवानमा पर्ने र त्यहाँका मानिसले ठूलो क्षति सहनु परेको छ । पश्चिम महाकालीदेखि पूर्व मेचीसम्म भारतले १० गजाभित्र बनाएका बाँध र पक्की सडकले नेपाली भूमि डुवानमा पर्ने गरेको भारतलाई थाहा नभएको होइन, हामीले दह्रोसँग उसँग कुरा नराख्दा उसले यस विषयलाई सुनेको नसुन्यै गरेको छ । भारत भ्रमणमा नेपालले राख्ने विषयका बारे केही दिनपहिले पूर्व प्रधानमन्त्रीहरू झलनाथ खनाल, पुष्पकमल दाहाल र अन्य नेताहरूसँग प्रधानमन्त्रीले छलफल गर्दा सबैले बाढी नियन्त्रणलाई प्राथमिकतामा राख्न सुझाव दिएका छन् । बाढी नियन्त्रणको विषयमा भारतसँग समाधानमुखी हुनुपर्नेमा सबै एकमत देखिएका छन् । नेताहरूको दोस्रो सुझाव छ, भारतले नेपालको विकासमा प्रतिबद्धता जनाउने तर त्यसलाई पूरा नगर्ने भारतको यस्तो हेपाहा व्यवहारले नेपाली जनतामा उसको विश्वसनीयतामा धेरै क्षति पुगेको छ । यसप्रति गम्भीर हुन प्रधानमन्त्रीले भारतीय प्रधानमन्त्रीसमक्ष स्पष्ट कुरा राख्नुपर्छ । भारतको व्यवहार नै भएको छधेरै क्षेत्रमा हात हाल्ने, तर पूरा नगर्ने र अरूलाई पनि गर्न नदिने । भारतसँगको कुराकानीपछि नै नेपाली व्यापारीले ग्यास आयात गर्ने बुलेट किने । तर बुलेट किनेपछि व्यापारीलाई ग्यास निर्यात गर्न दिनमा भारतले अड्चन लगाइ राखेको छ । यसैगरी योभन्दा पहिले नै भएको विशाखापटनम बन्दरगाहा उपयोगको विषयमा भारतले सहयोग गर्यो भने प्रधानमन्त्रीको भ्रमणको अर्को ठोस उपलब्धि हुनेछ । नेपाली जनता भारतको अहित चाहँदैनन् । हामीलाई विश्वास छ, भारतीय जनता पनि नेपालको अहित चाहँदैनन् तर भारतीय संस्थापन र कतिपय नेताहरूको व्यवहारमा त्यो आत्मीयपनाको महसुस नेपाली जनताले गर्न पाएका छैनन् । यतिबेला शेरबहादुर देउवा प्रधानमन्त्री मात्र नभएर नेपाली कांग्रेसको सभापति पनि हुनुहुन्छ । भारतले पनि स्वीकार गरेको कुरा हो, नेपाली कांग्रेस भारतप्रति सद्भाव राख्ने पार्टी हो, तर भारतको व्यवहार सधैं नेपाली नेता र नेपाली कांग्रेसप्रति सम्मानजनक रहने गरेको छैन। आवश्यक परे कांग्रेसलाई प्रयोग गर्ने नत्र वास्ता नगर्ने । त्यसको पछिल्लो उदाहरण हो, गिरिजाबाबुसँग गरेको व्यवहार ०६२०६३ को आन्दोलनपछि प्रधानमन्त्रीको हैसियतमा गिरिजाबाबु भारत भ्रमणमा जाँदा भारतीय प्रधानमन्त्री मनमोहन सिंह स्वयं विमानस्थलमा आएर स्वागत गर्दै एसियाका महान नेता' पनि भने, तर तिनै गिरिजाबाबु पहिलो संविधानसभाको चुनावपछि दिल्ली जाँदा मनमोहन सिंहले भेटसम्म दिएनन् । ठूलो अपमान सहेर फर्कनुभयो कोइराला । उहाँका निकटवर्तीका अनुसार त्यसपछि उहाँमा आत्मग्लानी भएको थियो । आफ्ना सहोदर दाजु बीपी र स्वयं आफैं पनि भारतमा बसेर राजनीति गर्दा भारतले गरेको अपमानजनक व्यवहारलाई पनि बिर्सेर उहाँले भारतसँग दोस्तीको हात बढाउन खोज्दा आफ्नो स्वार्थपूर्ति भएपछि भारतले उहाँसँग गरेको व्यवहारबाट आत्मग्लानी हुनु स्वाभाविक थियो । शेरबहादुरजी बेलाबेलामा भन्ने गर्नुहुन्छ, म गिरिजाबाबुको असली चेलो हुँ ।' गुरुले भोगेको त्यो अपमानबाट पाठ सिक्दै भ्रमणका अवसरमा देउवाले नेपालको हितमा स्पष्ट अडान लिनुभयो भने इतिहासमा उहाँको नाम स्मरणीय रहनेछ । प्रधानमन्त्री बन्दैमा या भारत भ्रमण गर्दैमा महान नेता' हुने हो भने त उहाँ स्वयं चारपटक प्रधानमन्त्री भइसक्नुभयो र भारतको भ्रमण पनि गर्नुभयो । नेपालका नेताहरूले बिर्सनु नहुने विषय हो, भारतले बीपीसँग गरेको व्यवहार । भारतको स्वतन्त्रता आन्दोलनमा संलग्न हुँदा उहाँ गिरफ्तारीमा पर्नुभयो । मोतीहारी जेलमा राजेन्द्र प्रसाद (भारत स्वतन्त्रता भएपछिका प्रथम राष्ट्रपति) सहितका नेताहरूसँग जेल बस्नुभयो । तर ०७ सालको क्रान्तिदेखि नै बीपीले जुन राष्ट्रवादी अडान लिनु भयो, सोही कारण मोहन शमशेरले प्रधानमन्त्रीबाट राजीनामा दिएपछि कांग्रेसको केन्द्रीय कार्य समितिको सर्वसम्मतीले बीपी प्रधानमन्त्री बन्नुपर्छ भन्ने निर्णय गर्यो । सो प्रस्ताव लिएर गणेशमान र किसुनजीले राजा त्रिभुवनलाई भेट्न जाँदा उनले भने, नेहरू चाहँदैनन् त्यसकारण म बीपीलाई प्रधानमन्त्री बनाउन सक्दिनँ ।' त्यसपछि मातृकाप्रसाद प्रधानमन्त्री बने । नेपाली जनता र नेताहरूले पनि भुल्न नहुने अर्को कुरा हो, भारतमा संकटकाल घोषणा भएपछि बनारस, पटनास्थित बीपीको सम्पर्क कार्यालयको खानतलासी लिने र उहाँहरूमाथि निगरानी गर्न थालेपछि बीपी राष्ट्रिय मेलमिलापको नीति लिएर नेपाल फर्कनुभयो । त्यसपछि पनि भारतीय प्रधानमन्त्री श्रीमती इन्दिरा गान्धीसँग उहाँको राम्रो सम्बन्ध भएन । जनमत संग्रहमा बहुदल हराउन भारतले खेलेको भूमिकाले पनि बीपीको भारतीय संस्थापनसँगको सम्बन्ध झन् खराब भयो । आजीवन भारतको पक्षमा सकारात्मक भूमिका खेल्ने नेताहरूको निधनमा दुई शब्दको शोक वक्तव्य जारी नगर्ने भारतीय प्रचलनविपरीत नेपालको हितको पक्षमा कडा अडान लिने बीपीको निधनमा भने स्वयं इन्दिरा गान्धीले वक्तव्य जारी गर्दै समवेदना व्यक्त गरिन् । यसबाट प्रष्ट हुन्छ, नेपालको पक्षमा अडान राख्दा त्यो कसैको विरोध हुने रहेनछ । त्यस्ता नेतालाई नेपाली जनताका साथै मित्र राष्ट्रहरूले पनि सम्मान व्यक्त गर्दा रहेछन् । कहिल्यै भुल्न नहुने इतिहासको यो पाठ अहिलेका नेताहरूको निम्ति पनि मननीय छ । प्रधानमन्त्री देउवाले इतिहासको यो पाठलाई मनन गरेर भारतसँग स्पष्ट अडान राख्दै बाढीबाट हुने गरेको डुबान र यसअघि भएका द्विपक्षीय सहमति कार्यान्वयनका लागि कुरा गर्नुभयो भने त्यो नै उहाँको कार्यकालको सबभन्दा महत्वपूर्ण उपलब्धि हुनेछ ।"
भारतचीन सम्बन्ध र नेपालको भूराजनीतिक जटिलता,"सन् १९९० मा सोभियत संघको विघटन र शीतयुद्धको समाप्ति पछि विश्व एकध्रुवीय भएको व्याख्या अगाडि आएको थियो । तर विश्व राजनीतिले अहिले बहुध्रुवीय बाटो समातेको छ । हाम्रा दुई ठूला छिमेकी देशहरु भारत र चीन आफैमा बहुध्रुवीय विश्वको एकएक केन्द्र हुने प्रयत्नमा छन् । दुबै देशसँग ठूलो भूभाग, जनसंख्या र अर्थतन्त्र छ । दुबै देश एकअर्काका लामो समयदेखिमा प्रतिस्पर्धी पनि हुन् । हामी यी दुई देशका बीचमा छौं । तसर्थ हाम्रो भूराजनीतिक जटिलता बिशिष्ट प्रकारको छ । पछिल्लो चरणमा चीनले वन बेल्ट, वन रोड इनिसिएटिभको अवधारणा अगाडि सारेको छ । उत्तरतिरबाट नेपालका विभिन्न नाकाहरुसम्म चिनियाँ मोटरबाटो र रेल आइपुग्दैछन । तर भारत चीनको यो योजनाबाट खासै सन्तुष्ट छैन । भारतले अहिलेसम्म ओबिओआरआई मा सहमति जनाएको छैन । भारत त्यसो भएमा हिमालय दक्षिणमा आफ्नो बजार घट्ने र चीनको प्रभाव फैलिने भयमा छ । ठीक यही मनोवैज्ञानिक समस्याका बीच भुटानको दोक्लाम द्वन्द्व सामुन्ने आएको छ । केही वर्ष अघि भारत र चीनले नेपालको सहमति विनै नेपालको लिपुलेकलाई द्विदेशीय व्यापारिक मार्गका रुपमा विकास गर्ने आपत्तिजनक सहमति गरेका थिए । आज उनीहरु भुटानको दोक्लाम क्षेत्रलाई आधार बनाएर एकअर्काप्रतिको मनोवैज्ञानिक द्वैषलाई व्यक्त गरिरहेका छन् । भारतसँग नेपालका कयौं द्धिपक्षीय समस्याहरु छदैछन, लेपुलेकबारेको सहमतिले भारतचीन दुबैको नेपालप्रतिको दृष्टिकोणलाई संदिग्ध बनाउँछ । भुटानी सार्वभौमसत्ताको सम्मान गर्नु चीन र भारत दुबै देशको उत्तिकै दायित्व हो । तर शक्तिराष्ट्र बन्ने महत्वाकांक्षाको रणनीतिक आधार बन्न सक्ने जुनसुकै विषयमा दुबै देशले आफ्ना धैर्यता र मर्यादाहरु गुमाउन सक्ने जोखिम बढेको छ । यस्तो अवस्थामा नेपालले आफ्नो भूराजनीतिक जटिलतालाई गम्भीरतापूर्वक बुझ्न सक्नु पर्दछ । बहुतै सचेत र शान्त कुटनीति अबलम्बन गर्न सक्नु पर्दछ । नाजायज विषयको डटेर प्रतिरोध गर्न सक्नु पर्दछ । देशभित्रका आन्तरिक द्वन्द्व र राजनीतिक समस्याहरुको अबिलम्ब समाधान गरी देशलाई एकताबद्ध पार्न सक्नु पर्दछ । अरुले चलखेल गर्न सक्ने ठाउँ कसैका लागि पनि बाँकी छोड्न हुन्न । भारत र चीन दुबै तर्फका संभावना र संवेदनशीलतालाई बुझी नेपाललाई दुई ठूला अर्थतन्त्रबीचको गतिशील पुल बनाउने नीतिलाई दृढतापूर्वक कार्यान्वयन गर्दै जानु पर्ने हुन्छ । नयाँ शक्ति नेपालको राजनीतिक दस्तावेजबाट । नोट प्रधानमन्त्री शेरबहादुर देउवाको औपचारिक भारत भ्रमण हुन लागेको सन्दर्भमा सान्दर्भिक लागेकोले यो सामग्री यहाँ प्रस्तुत गरिएको छ ।"
नरेन्द्र मोदीमा डोभाल प्रभाव,"दोस्रो विश्व युद्धपछिको जटिल राष्ट्रिय र अन्तर्राष्ट्रिय परिस्थितिमा विदेश नीति, आन्तरिक र बाह्य सुरक्षा चुनौती र दायित्वहरूबारे गहन अध्ययन, अनुसन्धान र विश्लेषण गरी राष्ट्रपतिलाई सल्लाह दिने उद्देश्यले अमेरिकी राष्ट्रपति ह्यारी ट्रुमनले १९४७ मा राष्ट्रिय सुरक्षा परिषद् गठन गरेका थिए । उनका उत्तराधिकारी ड्वाइट आइजनहावरले १९५३ मा पहिलो राष्ट्रिय सुरक्षा सल्लाहकार नियुक्त गरे। हेनरी किसिन्जर जस्ता विश्व राजनीतिका मर्मज्ञ साथै ब्रेन्ट स्कोक्रफ्ट, जिबिग्न्यु ब्रिजेन्सकी, कोलिन पावेल जस्ता विदेश नीति, कूटनीति र सुरक्षा मामिलाका दिग्गजहरूले राष्ट्रिय सुरक्षा सल्लाहकारको रूपमा विश्व राजनीति, कूटनीति र रणनीतिक परिवेशलाई नयाँ दिशा दिए । त्यसबाट आफू पनि बदलिए र अमेरिका र दुनियालाई पनि बदले । पीभी नरसिंह रावले भारतको आवश्यकता र उसको आकार, क्षमता र प्रभावअनुरूपको आर्थिक विकास र समृद्धिको ढोका खोले । मुलुकको आर्थिक सामथ्र्य बढ्नु भनेको उसका सुरक्षा चुनौती र आवश्यकताको पनि विस्तार हो । त्यसैले रावले सुरु गरेको भारतको विकास र समृद्धिको मार्गलाई निरन्तरता दिन अटलबिहारी बाजपेयीले सुरक्षा र विदेश नीतिमा नयाँ क्षितिज उघार्नु आवश्यकता देखे । १९९८ मा आणविक युद्ध क्षमता आर्जन गर्ने राष्ट्रहरूको सूचीमा सामेल भए । शीत युद्धको समाप्ति र सोभियत संघको विघटनले भारतले दुई दशकदेखि प्राप्त गर्दै आएको अघोषित सुरक्षा छाता हराएको थियो । त्यसले मूलतः एसिया र पूर्वी युरोपमा नयाँ भूराजनीतिक र रणनीतिक परिवेश निर्माण गरायो । अमेरिका सर्वशक्तिमान राष्ट्र बन्यो । ऊता पाकिस्तानको आणविक क्षमता र चीनको आर्थिक, राजनीतिक र सैनिक क्षमतामा असामान्य विस्तार हुँदै गएपछि भारतका आन्तरिक र बाह्य सुरक्षा चुनौतीहरू झनझन् जटिल बन्दै गए । त्यस अवस्थामा जुनसुकै प्रभाव, क्षमता र दक्षताको राजनीतिक व्यक्तिका लागि पनि राष्ट्रिय सुरक्षाका भिन्न जटिल पहलुहरूमा प्रवेश गर्न र तिनलाई उचित निष्कर्षमा लैजान सम्भव नहुने भएकोले भाजपाले आफ्नो १९९८ को निर्वाचन घोषणा पत्रमा राष्ट्रिय सुरक्षाका विभिन्न पक्षहरूबारे निरन्तर अध्ययन र विश्लेषण गर्ने, राजनीतिक तथा आर्थिक सुरक्षा खतराबारे सरकारलाई निरन्तर परामर्श दिने उद्देश्यको राष्ट्रिय सुरक्षा परिषद् स्थापना गर्ने प्रतिवद्धता व्यक्त गरेको थियो । अगस्ट २०१४ का नरेन्द्र मोदीलाई नेपालले कसरी प्राप्त गर्ने ? भारतले तिनै मोदीलाई कसरी उपलब्ध गराउने ? यो दुई प्रश्नको उत्तर नेपाल र भारतले एक अर्कालाई दिन सके भने र त्यही अनुभव भारतले अन्य छिमेकीहरूसँग साझेदारी गर्न सकेमा भारतको विश्वशक्ति बन्ने मार्गमा क्षेत्रले बलियो सहयोग गर्न नसक्ने कुनै कारण देखिँदैन । निर्वाचनमा भाजपा विजयी भएपछि बाजपेयी सरकारले १९९९ मा राष्ट्रिय सुरक्षा परिषद्को गठन गयो । लामो कूटनीतिक पृष्ठभूमिबाट भारतको विदेश सचिव र मुख्यसचिव समेतको अनुभव हासिल गरेका पुगेका ब्रजेश मि श्रलाई भारतको पहिलो राष्ट्रिय राष्ट्रिय सुरक्षा सल्लाहकार हुने सौभाग्य जुट्यो । उक्त सरकारमा मि श्र बाजपेयीपछिका दोस्रा शक्तिशाली मानिस मानिन्थे । बाजपेयीपछि मनमोहन सिंह प्रधानमन्त्री भए तर प्रधानमन्त्रीको शक्ति र सत्तामा कांग्रेस अध्यक्ष सोनिया गान्धीको शक्तिशाली साझेदारी रहेको अवस्थामा प्रधानमन्त्रीका राष्ट्रिय सुरक्षा सल्लाहकारहरूको शक्ति र प्रभाव स्वाभाविक रूपमा नियन्त्रित हुन पुगेको थियो । तर नरेन्द्र मोदी प्रधानमन्त्री भएपछि उनका राष्ट्रिय सुरक्षा सल्लाहकार अजित डोभालले ब्रजेश मि श्रले भन्दा पनि बढी शक्ति र प्रभाव उपयोग गरिरहेका जानकारहरूले बताउने गरेका छन् । अमेरिकी साप्ताहिक ब्लुमबर्गमा नतालिए ओबिको पियर्सनले सेप्टेम्बर १९, २०१६मा डोभाललाई भारतको दोस्रो शक्तिशाली व्यक्ति बताएकी छन् । विश्वका सबै प्रमुख राष्ट्रहरूमा बृहत सञ्जाल बनाएको अमेरिकी पत्रिका बिजिनेस इनसाइडरमा इन्डिया ब्युरोले १९ सेप्टेम्बर २०१६ मा उल्लेख गरेअनुसार पनि डोभाल मोदीपछिका भारतका सर्वाधिक शक्तिशाली व्यक्ति हुन् । भारतको विदेश नीतिमा राष्ट्रिय सुरक्षा सल्लाहकारको हैसियतको एउटा उदाहरण हेरौं प्रधानमन्त्री अटलविहारी उदार भारतीय हिन्दु राष्ट्रिय चेतनाका प्रवक्ता थिए र नेपाली राजसंस्था प्रशंसक र प्रवल समर्थक थिए । तर प्रचण्ड र बाबुराम भट्टराईले ब्रजेश मि श्रसमक्ष नेपालका राजाहरू भारतको सुरक्षा र विकाससम्बन्धी महत्वपूर्ण हितहरूको विपक्षमा रहेकाले राजालाई हटाउन भारतले सहयोगगरेमा आफूहरू सधैं भारतका त्यस्ता हितहरूको पक्षमा रहने लिखित कबुलियतनामा गरेपछि ब्रजेश मि श्र नेपालमा राजसंस्था अन्त्य गर्न र माओवादीहरूलाई सहयोग र संरक्षण दिन तयार भए र बाजपेयीलाई समेत त्यसमा सहमत गराएको सिद्ध हुन आउँछ । विष्मयको कुरा के छ भने, प्रचण्ड र बाबुरामसँग बाजपेयी सरकारले नेपालबाट राजसंस्था अन्त्य गर्न माओवादीहरूसँग गुप्त सहमति गरेकोबारे भाजपाका वरिष्टतम् नेता तथा सरकारमा बाजपेयीपछिका दोस्रो वरियताका नेता तथा तत्कालिन भारतीय उपप्रधान र गृहमन्त्री लालकृष्ण आडवाणीलाई पनि रत्तिभर थाहा नभएको कुरा २००८मा प्रकाशित उनको पुस्तक माई कन्ट्री माई लाइफले बताउँछ । प्रधानमन्त्रीप्रति प्रत्यक्ष उत्तरदायी राष्ट्रिय सुरक्षा सल्लाहकार र रअका प्रमुखको कुरै छोडौं स्वयं गृहमन्त्रीप्रति उत्तरदायी हुने इन्टेलिजेन्स ब्युरोले समेत मि श्रको प्रभाव र दबाबमा रहेर सोबारे आफ्नो तालुक मन्त्रीलाई जानकारी नगराएको देखियो । बुझ्नुपर्छ, नेपालबाट राजसंस्था हटाउन माओवादीलगायतका राजसंस्थाविरोधी शक्तिहरूसँग सहकार्य गर्ने भाजपा सरकारले अवलम्बन गरेको नीतिलाई नै पछि आएर मनमोहन सोनिया सरकारले कार्यान्वयन गरेको हो । मोदीको विदेश नीतिमा डोभाल डक्ट्रिनको संयोजन क्षेत्रका हरेक मुलुकहरूसँगको भारतको सम्बन्धमा सुरक्षाको पक्ष प्रवल बनेर आउने गरेकोले राष्ट्रिय सुरक्षा सल्लाहकारहरूको भूमिका र शक्तिमा वृद्धि भइरहेको छ ।१९ सेप्टेम्बर २०१६ मा अमेरिकी साप्ताहिक ब्लुमबर्गले भारतीय हित र सरोकारमा सहयोगी धारणा नराख्ने र छिमेकीहरूका प्रति कठोर नीति अवलम्बन गर्ने कट्टर राष्ट्रवादी छविका भारतीय राष्ट्रिय सुरक्षा सल्लाहकार अजित डोभाललाई जासुसी साहित्यका मिथक बनेका जेम्स बण्ड जस्तै बताएको छ । उत्तर पूर्वी भारतको विद्रोही गतिविधिलाई अन्त्य गर्नेदेखि लिएर जरनैल सिंह भिन्डरावाले नेतृत्वको सिखहरूको आतंककारी समूहविरुद्धको भारत सरकारको सैन्यकारबाहीको सफलताका लागि डोभालले केन्द्रीय भूमिका निर्वाह गरेको बताइन्छ । भित्र वा बाहिरबाट मुलुकले सामना गरेका हरेक संकट समाधानको जुनसुकै जिम्मेवारी र जस्तोसुकै खतरा सामना गर्नका लागि पनि डोभाल सधैं तम्तयार रहने गरेको जानकारहरू बताउँछन् । पाकिस्तानमा एउटा मुसलमानको रूपमा भेष बदलेर सात वर्ष बस्नेक्रममा आफ्नो पहिचान लुकाउन उनले प्लास्टिक सर्जरी गरेको ब्लुमबर्गले उल्लेख गरेको छ । भारतको आन्तरिक जासूसी संगठन इन्टेलिजेन्स ब्युरोको प्रमुखको पदबाट अवकास पाएपछि विवेकानन्द इन्टरनेसनल फाउन्डेसनको स्थापना र सञ्चालन गरेर बसेका डोभाल २०१४मा भएको भारतको संसदीय निर्वाचनमा नरेन्द्र मोदीका निकट सहयोगी थिए । मूलतः डोभाल डक्ट्रिन भनेको आफ्ना महत्वपूर्ण रणनीतिक उद्देश्यहरूका लागि भारतले सैनिक रणनीति अवलम्बन गर्नु हो । अब्जर्भर रिसर्च फाउन्डेसनका लागि बेदव्यास मोहन्तीले गएको जुलाई २० मा लेखेअनुसार भनेको भारतका क्षेत्रीय हितहरूमाथि फरक नपर्ने अवस्थामा मात्रै छिमेकीहरूसँगको सम्बन्धमा कूटनीतिलाई प्राथमिकता दिनु हो । पाकिस्तानसँगको सम्बन्धमा भारतको कठोर दृष्टिकोण र डोक्लाम तनावमा भारतले अवलम्बन गरेको नीति डोभाल डक्ट्रिनअनुरूप भएको मोहन्तीको धारणा छ । २८ अक्टोबर २०१५ मा फ्रन्टलाइनमा एजी नुरानीले उल्लेख गरेअनुसार डोभाल डक्ट्रिनअन्तर्गत भारतीय सुरक्षाका तीन मोड छन्पहिलो प्रतिरक्षात्मक मोड, दोस्रो प्रतिरक्षात्मकआक्रामक मोड र तेस्रो, आक्रामक मोड । भारतको तुलनामा पाकिस्तानका रणनीतिक दुर्वलताहरू धेरै भएकोले भारत जब प्रतिरक्षात्मक मोडबाट आक्रामकप्रतिरक्षाको मोडमा प्रवेश गर्दछ त्यसलाई पाकिस्तानले सामना गर्न नसक्ने पुग्ने डोभालको भनाइ छ । उनी भन्छन्पाकिस्तानले अब कुनै मुम्बई घटना घटायो भने त्यसको मूल्य उसले बलुचिस्तानबाट चुक्ता गर्नेछ । अगस्त २०१५मा एउटा सम्बोधनमा डोभालले भनेका छन्भारतले आफ्नो क्षमता भन्दा निकै थोरै बल प्रयोग गर्ने गरेको छ । उनका अनुसार भारतले आफ्नो क्षमताभन्दा कम र बढी शक्ति प्रयोग गर्न खोज्नु हुन्न, तर आफ्नो क्षमतामा विस्तार गरेर आफ्नो प्रहारलाई शक्तिशाली बनाउन पनि छोड्नु हुँदैन । उनी भन्छन् भएको शक्ति प्रयोग नगर्नु र शक्ति नहुनु बराबर हो, गोजीमा ५० हजार भएर पनि भोकै मर्नु बरावर हो । डोभाल व्यक्तिगत नैतिकता र राज्यको मूल्य प्रणालीमा भिन्नता देख्दछन् । राज्य अत्यावश्यक छ, तसर्थ राज्यरक्षा अपरिहार्य र सर्वोपरी छ । त्यसैले, व्यक्तिगत नैतिकता राज्य र समाजको बृहत हितमा बाधक बन्न सक्दैन । आत्मरक्षाका लागि जुनसुकै साधन र माध्यम प्रयोग गर्न पनि राज्य स्वतन्त्र छ । डोभाल कानुनलाई अक्षरमा भन्दा आशयमा बुझ्ने गर्दछन् । नियम, कानुन र पारम्पराको बन्धनबाट मुक्त रहेर मुलुकको सर्वोच्च हितलाई सुनिश्चित गरिरहनु डोभालको प्राथमिकता रहने गरेको छ । भनिन्छ, सुरक्षा मामिलामा डोभालको विराट अनुभव, विलक्षण कार्य क्षमता, विश्वसनीयता र उच्चस्तरको देशभक्तिका कारण अन्य राष्ट्रिय सुरक्षा सल्लाहकारको तुलनामा डोभालले धेरै शक्ति र प्रभाव उपयोग गरिरहेका छन् । त्यसैले भारतको विदेश र रक्षा नीतिमा डोभालको बलियो पकड छ । विदेश सचिव सुब्रमन्यम जयशंकर डोभालको निकट सहयोगीको भूमिका निर्वाह गरिरहेका छन् । मुलुकको विदेश नीतिलाई आन्तरिक स्थिरता, समृद्धि र सुरक्षामा केन्द्रित गर्ने मोदीको लक्षमा उनका राष्ट्रिय सुरक्षा सल्लाहकारको असाधारण निष्ठा र क्षमताको संयोजन भएको छ । भारतको विदेश नीति र खास गरेर दक्षिण एसियाई नीतिमा मोदीले सुरुमा उत्साहजनक आरम्भ गरेका थिए । तर छिट्टै अजित डोभालको नेतृत्वमा विदेश मन्त्रालयको कर्मचारीतन्त्र र सुरक्षा संयन्त्रले त्यसलाई साविककै स्थितिमा लगिदिए । मोदीको क्षेत्रीय रणनीतिक परिवेश र नेपाल मोदी असाधारण सम्भावना बोकेका राजनेता देखिन्छन् । छोटै अवधिमा उनी भारतको एउटा प्रान्तको मुख्य मन्त्रीबाट विश्व नेता बन्न पुगेका छन् । त्यसैले तीन वर्षको कार्यकालमा मोदीबारे भारत र विदेशमा जति पुस्तकहरू लेखिएका छन्, अन्तर्राष्ट्रिय समाचारमाध्यमहरूमा उनीबारे जति सामग्रीहरू प्रकाशित छन्  त्यति सम्भवत अर्को कुनै भारतीय प्रधानमन्त्रीबारे लेखिएन । अमेरिकाको ब्रुकिङ इन्स्टिच्युटको इन्डिया सेन्टरले गत मे महिनामा आयोजित एउटा अन्तरक्रियाको निष्कर्षअनुसार मोदीको विदेश नीति व्यक्तिगत महत्वाकांक्षाबाट प्रेरित छ । साथै विदेश नीतिलाई वैचारिक आग्रहबाट मुक्त राख्न र राष्ट्रिय हितको प्रमुख साधन बनाउनमा उनको सम्पूर्ण ध्यान केन्द्रित छ । उदय महुर्कर लिखित र यसै वर्ष प्रकाशित मार्चिङ् विथ अ बिलियन मा उल्लेख भएअनुसार प्रधानमन्त्री हुनेबित्तिकै नरेन्द्र मोदीले भारतीय विदेश नीति र कूटनीतिलाई बिल्कुलै नयाँ ऐतिहासिक गन्तव्य निर्धारण गर्न इतिहासकै सबैभन्दा ठूलो आक्रामक कूटनीतिक अभियान आरम्भ गरेका थिए । सोअनुरूप विश्वका प्रमुख शक्ति राष्ट्रहरूसहित भारतका लागि राजनीतिक, आर्थिक, संस्कृतिक, सुरक्षा,व्यापारिक र रणनीतिक महत्व राख्ने सबै सानाठूला सबै मुलुकहरूको सूची तयार गरियो । ती मुलुकमा भ्रमण गर्न सम्बन्धित मन्त्रीहरू खटिए । उनीहरूलाई मोदीको विश्व दृष्टिअनुरूप भारतको अधिकतम् राष्ट्रिय हित सुनिश्चित हुनेगरी सम्बन्ध विस्तार गर्न र त्यस्ता प्राथमिकताका क्षेत्रका मुलुकका कुनै मन्त्री वा प्रमुख नेतासँग निकट मित्रता स्थापना गरेर त्यस्तो सम्बन्धमार्फत ती मुलुकहरूमा रणनीतिक सम्बन्ध विस्तार गर्न निर्देशन दिइएको थियो । गौत्तम मुखर्जीले पायोनियरमा उल्लेख गरेअनुसार मे २०१४ मा शपथ ग्रहणदेखि अगस्ट २०१६ को अवधिमा प्रधानमन्त्री मोदी र विदेशमन्त्री सुषमा स्वराजले एक सय पचास मुलुकको भ्रमण गरेका थिए । अन्य केन्द्रिय मन्त्रीहरूले ६८ मुलुकको भ्रमण गरे । तर भारतको प्रमुख राष्ट्रिय समस्या र चुनौती भनेको उसको छरछिमेक हो । हरेक मुलुकसँगको द्विपक्षीय सम्बन्धमा तेस्रो पक्षको संलग्नतालाई स्वीकार नगर्ने भारत सात दशकदेखि पाकिस्तानलगायत दक्षिण एसियाका आफ्ना छिमेकीहरूसँगको सम्बन्धमा चीनसँग जोडेर हेर्ने विरोधाभासपूर्ण कूटनीतिक र रणनीतिक नीति अवलम्बन गरिरहेको छ । आफ्नो मुलुकलाई स्वतन्त्र रूपमा हेर्ने भारतीय नीति नहुन्जेल क्षेत्रका अन्य मुलुकहरूले पनि स्वाभाविक रूपमा चीनसँगको सम्बन्धमा भारतलाई जोडेर नै हेर्ने गरिरहेका छन् । त्यसले क्षेत्रमा विश्वास र सद्भावको वातावरण निर्माण हुन दिएको छैन । विश्वको प्रमुख राजनीतिक, आर्थिक र सैनिक महाशक्तिको हैसियतमा उक्लिसकेको चीनसँगको सम्बन्ध वर्तमान र भविष्यका लागि पनि भारतको विदेश र रक्षा नीतिको सबैभन्दा ठूलो चुनौती हो । विश्वको सर्वाधिक शक्तिशाली राष्ट्र अमेरिकाले वर्तमानमा प्रदर्शन गरिरहेको आन्तरिक राजनीतिको चरित्र तथा विदेश र रक्षा नीतिमा देखाएको अनिश्चितताले उसका साविकका सामरिक साझेदार राष्ट्रहरू समेत अन्यौलमा रहेको अवस्थामा भारतका लागि अमेरिका त्यति ठूलो रणनीतिक भर र बल नहुन सक्दछ । त्यसैले भारतले चीन र रूससँग मित्रतापूर्ण सम्बन्ध राखेरै मात्र अमेरिकासँगको सम्वन्धमा नयाँ क्षितिज उघार्न सक्ने देखिन्छ । आम नेपालीको मनमा एउटा प्रश्न छअगस्ट २०१४ मा प्रधानमन्त्रीको रूपमा नरेन्द्र मोदी नेपालमा आउँदा उनी नेपाली जनताको मन मष्तिष्कमा असाधारणरूपमा प्रिय र सम्मानित छवि निर्माण गर्न सफल भएका थिए । तर तिनै मोदी कसरी तीन महिनापछि नेपाल आउँदा बिल्कुलै फरक भएर आए ? अझ मधेसकेन्द्रित दलहरूसँग रणनीतिक मोर्चाबन्दी गर्दै भूकम्पले थिलथिलो बनाएको नेपाललाई आर्थिक नाकाबन्दी लगाउन पनि पछि हटेनन्, किन ? बुझ्न सकिन्छ मानव सभ्यता जत्तिकै पुरानो नेपाल र भारतबीचको सम्बन्ध कुनै राजनीतिक विचार, दर्शन र मान्यता भन्दामाथिको हो । पहिलो भ्रमण अवधिमा नेपालभारत माझको सामाजिक, सांस्कृतिक र धार्मिक सम्बन्धको गहनतालाई गहिरो आध्यात्मिक चेतनाका मोदीको मन र मुटुलाई आप्लावित गरिरहेको थियो । नेपालको संसद्मा उनले त्यसैलाई अभिव्यक्ति दिए र नेपाली जनताको हिरो बन्न सकेका थिए । तर तीन महिनापछि मोदी प्रधानमन्त्री भएर आए । दीर्घकालीन रणनीतिक लक्ष बोकेर नेपाल आए । अजित डोभाल र अन्य सुरक्षा निकायको बोस भएर आए ।साथै के पनि हो भने, आफ्नो निर्वाचन क्षेत्रका लागि स्कुल र कलेजका भवन, सानातिना विकास संरचना र एम्बुलेन्सका लागि आर्थिक सहयोग र छोराछोरी तथा निकट नातेदारका लागि विभिन्न विषयमा छात्रवृत्तिको लागि दूतावास धाउने मन्त्री, सांसद र अन्य माथिल्ला नेताहरूले मोदीको जनकपुर, लुम्बिनी र मुक्तिनाथ भ्रमण र केही छात्राहरूलाई साइकल वितरण गर्ने कार्यक्रमलाई सफल हुन दिएनन् । ती स्थानहरूमा मोदीको भ्रमणले हासिल हुने बहुपक्षीय उपलब्धि र निर्माण हुने अवसरहरूबारे नेपाल सरकार र यहाँको राजनीतिक क्षेत्रले बुझेन । सम्भवतः नेपालको कुनै राजनीतिक क्षेत्र मोदीको असाधारण लोकप्रियताबाट तर्सियो । अगस्ट २०१४ का नरेन्द्र मोदीलाई नेपालले कसरी प्राप्त गर्ने ? भारतले तिनै मोदीलाई कसरी उपलब्ध गराउने ? यो दुई प्रश्नको उत्तर नेपाल र भारतले एक अर्कालाई दिन सके भने र त्यही अनुभव भारतले अन्य छिमेकीहरूसँग साझेदारी गर्न सकेमा भारतको विश्वशक्ति बन्ने मार्गमा क्षेत्रले बलियो सहयोग गर्न नसक्ने कुनै कारण देखिँदैन । भट्टराई नेपाल इन्स्टिच्युट फर स्ट्रयाटिजिक स्टडिज (निस) सँग सम्बद्ध छन् )"
रियल म्याड्रिड र बार्साको सुखद सुरुआत,"बार्सिलोना: स्पेनिस ला लिगा फुटबलमा लामो समयदेखि आफ्नो प्रभुत्व जमाउँदै आएका दुई क्लब रियल म्याड्रिड र बार्सिलोनाले नयाँ सिजनको लिगमा पनि सुखद सुरुआत गरेका छन् । आफ्नो पहिलो खेलमा साबिक विजेता रियलले डेपोर्टिभो ला कोरुनालाई उसैको मैदानमा ३० गोलले हरायो भने अर्को खेलमा साबिक उपविजेता बार्सिलोनाले घरेलु मैदानमा रियल बेटिसमाथि २० गोलको जित हासिल गर्यो। स्पेनिस सुपर कपको बार्सिलोनाविरुद्घको खेलमा दोस्रो पहेँलो कार्ड पाएपछि उक्त निर्णयप्रति असहमति जनाउँदै रेफ्रीलाई धकेलेको आरोपमा पाँच खेलको प्रतिबन्ध भोगिरहेका स्टार खेलाडी क्रिस्टियानो रोनाल्डो बिना नै मैदानमा ओर्लिएको रियलका लागि गारेथ बेलले उत्कृष्ट प्रदर्शन गरे। खेल सुरु भएको २०औं मिनेटमै बेलले टोलीका लागि पहिलो गोल गरेका थिए। यसैगरी २७औं मिनेटमा कासेमिरोले रियलको अग्रतालाई दोब्बर बनाएका थिए । युरोपियन च्याम्पियनसमेत रहेको रियलका लागि तेस्रो गोल भने ६२औं मिनेटमा टोनी क्रुजले गरेका थिए। निर्धारित समयको खेल सकिनुभन्दा एक मिनेटअघि ला कोरुनाका फ्लोरिन एन्डोनले पेनाल्टी प्रहारको अवसरलाई सदुपयोग गर्न सकेनन्। खेलको अन्तिम समयमा रियलका अनुभवी खेलाडी सर्जियो रामोस दोहोरो पहेँलो कार्ड पाउँदै मैदानबाट बाहिरिएका थिए। त्यसअघि उनले ५३औं मिनेटमा पहिलो कार्ड पाएका थिए। घरेलु मैदानमा ओर्लिएको बार्सिलोनाले भने आत्मघाती गोलबाट खेलमा अग्रता लिएको थियो । खेल सुरु भएको ३६औं मिनेटमा रियल बेट्सिका एलिन टोस्काबाट आत्मघाती गोल भएको थियो। त्यसको तीन मिनेटपछि नै बार्सिलोनाका लागि सर्जी रोबर्टोले दोस्रो गोल गरेका थिए। बार्सिलोना आफ्ना प्रभावशाली खेलाडीहरूको अनुपस्थितिमै मैदानमा ओर्लिएको थियो। बार्सिलोनाका ब्राजिलियन स्टार नेमार यो सिजन कीर्तिमानी रकममा फ्रान्सेली क्लब पेरिस सेन्ट जर्मन (पीएसजी) मा आबद्ध भए। यसैगरी अर्का अनुभवी खेलाडी लुइस स्वारेज पनि घाइते भएका कारण टोलीमा थिएनन्। जारी सिजनको लिगमा हालसम्म पाँच टोलीले मात्र आफ्नो पहिलो खेलमा सफलता हात पार्न सकेका छन्। पहिलो खेलमै विजयी हुँदै समान तीनतीन अंक जोडे पनि गोलअन्तरका आधारमा रियल पहिलो, बार्सिलोना दोस्रो, रियल सोसिएडाड तेस्रो, लेगानेस चौथो र भ्यालेन्सिया पाँचौं स्थानमा छन्।"

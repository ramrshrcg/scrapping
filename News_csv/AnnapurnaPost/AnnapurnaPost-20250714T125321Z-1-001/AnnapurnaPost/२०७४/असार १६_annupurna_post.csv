शीर्षक,विवरण
स्वदेशी हात्ती बाह्य निर्देशित माहुते,"नेपालको राष्ट्रियता, स्वतन्त्रता र समृद्धिको चाहना या लक्ष राख्ने नेपाली कवि, साहित्यकार र लेखकहरूले मुलुकलाई सुन्दर, शान्त र विशालका रूपमा चित्रण गरे । दुई ठूला ढुंगाबीचको यो तरुल' को संवेदनशीलता र स्वतन्त्रता अनि जीवन्त जीवन या स्वयं अस्तित्व सहज कुरा हैन, यो पृथ्वीनारायण शाहले भनेको र धेरैको बुझेको कुरा हो । अनि त्यही सेरोफेरोमा प्रश्न उठ्नु अस्वाभाविक थिएन । चीन र भारत दुई विशाल छिमेकीका बीचमा रहेको यो सानो मुलुक सुन्दर होला, दुई छिमेकीले सहयोग गरे भने शान्त पनि रहला, तर विशाल' कसरी बन्ला त ? त्यो आशंका या तर्कलाई सुन्दर र शक्तिशाली रूपमा महाकवि लक्ष्मीप्रसाद देवकोटाले चित्त बुझ्ने गरी सम्बोधन गरेका थिए, के नेपाल सानो छ ? ' नामक निबन्धमार्फत । सानो आकारको सौन्दर्य बखान गर्दै उनले ममता र वात्सल्यको केन्द्र शिशु अनि दृष्टिको केन्द्र अर्थात् आँखाको नानीको महत्ववले तिनीहरूको विशालता स्थापित गरेका छन् । त्यसै क्रममा उनले अर्को महत्ववपूर्ण तर्क प्रस्तुत गरे, हात्तीको आकार विशाल हुन्छ तर त्यसलाई नियन्त्रणमा राख्ने माहुते' लाई हात्तीभन्दा सानो मानिनु हुँदैन । यो कोरा तर्क थिएन । तथ्य, विश्वास, प्रतिबद्धता र मान्यताबाट निर्देशित निष्कर्ष थिए, आफ्नो मुलुकबारे । हाल नेपालको राजनीतिमा नेतृत्वदायी भूमिका खेलेकाहरूले नेपालको महानता, विशालता, त्यसको शान्त र सुन्दर आयाम अनि क्षेत्रीय र अन्तर्राष्ट्रिय मञ्चमा उसको सान्दर्भिकता स्वीकार नगरेको मात्र हैन, त्यसको पूर्णरूपमा अवमूल्यन गर्दै आएका छन् । आन्तरिक राजनीतिमा समेत नेपाललाई माहुते हैन, हात्तीमा रूपान्तरण गर्दै बाहिरबाट माहुते खोज्ने परम्परा स्थापित गर्ने प्रयास भइरहेको छ । बाह्रबुँदे र मधेस आन्दोलनमा बाह्य निर्देशन या मध्यस्थता स्विकार्नेहरूले नेपाली राजनीतिज्ञहरूले मुलुकलाई माहुतेबाट हात्तीको दर्जामा रूपान्तरण गर्ने कोसिस गरेका हुन् । विगत एक दसकमा त्यस अर्थमा उनीहरू केही हदसम्म सफल भएका पनि छन् । तर मुलुकको सर्वकालीन स्वतन्त्र हैसियतमा गर्व गर्ने नेपालीहरूले छिट्टै यो कुरा बुझ्न थालेका छन् र फेरि सुन्दर, शान्त, विशाल' नेपाल निर्माणमा आफ्नो भूमिका खोज्न थालेका संकेतहरू देखा परेका छन् । माओवादी अध्यक्ष पुष्पकमल दाहालले निर्वाचनको समयमा एउटा राजनीतिक अभिव्यक्ति दिए, जुन देवकोटाको के नेपाल सानो छ' निबन्धको सारबाटै निर्देशित थियो । उनले भने, नेपाली कांग्रेस र एमाले हात्ती हुन् र माओवादी माहुते । दोस्रो संविधानसभाको निर्वाचनपछि संसद्मा तेस्रो पार्टीमा झरेको छ, उनको पार्टी । तर ११ वर्षयताको नेपालको राजनीतिमा नेपाली कांग्रेस र एमाले दुवैले आफूलाई हात्तीको रूपमा र माओवादीलाई माहुतेका रूपमा स्विकारे । नेपाली कांग्रेस र एमालेभित्र धर्म निरपेक्षता, गणतन्त्र र संघीयताबारे कुनै बहस भएन । माहुतेको निर्देशन र त्यसमा आधारित राजनीतिक गन्तव्य स्वीकार नगरेमा प्रतिगामी मानिने डरले दुई ठूला संसदीय पार्टीहरू त्रस्त रहिरहे । माहुतेसँग कुनै किसिमको प्रश्न गर्ने साहस र राजनीतिक चरित्र नेपाली कांग्रेस र एमालेले प्रदर्शन गरेनन् । माहुतेको रूपमा १० वर्षको भूमिगत राजनीति र सशस्त्र विद्रोह समाप्त गरी नेपाली राजनीतिक क्षितिजमा बाह्रबुँदेमार्फत उठाएका माओवादीलाई यी दुई पार्टीले सोध्ने हिम्मत पनि गरेनन् कि के नवोदित माहुतेको गन्तव्य नेपाललाई सुन्दर, शान्त र विशाल बनाउन हो त ? या देखिएका माहुतेलाई अरू कसैले निर्देशित गर्दैछ ? माओवादीले सशस्त्र विद्रोह या बन्दुक अनि छिमेकको समर्थनमा गणतन्त्रको नारा उठाउँदा बयलगाडा चढेर अमेरिका पुगिँदैन' भन्ने अभिव्यक्ति दिएका केपी ओलीले समेत नयाँ माहुतेको एजेन्डा स्वीकार गरे चुपचाप । बाह्रबुँदेका मध्यस्थकर्ताले हैन, नेपाली जनताको प्रत्यक्ष संलग्नतामा राजनीतिक एजेन्डाको अनुमोदन खोजिनुपर्छ, ह्विपबाट डामिएका ९० प्रतिशतले हात उठाएकै भरमा संविधान पारित भएको मानिनु हुँदैन भन्ने आवाज कतैबाट नआउनुको पछाडि अर्को कारण थियो, सभासद्हरूको टाउको झुकेको थियो । तर जतिसुकै कमीकमजोरी भए पनि संविधान बनाउने सार्वभौम दायित्व नेपाली जनता र उनीहरूको हो भन्ने मान्यता स्थापित गराउन नचाहेरै भए पनि भारतले एउटा ठूलो भूमिका खेल्यो । नेपालको संविधानलाई उसले मान्यता नदिँदा संविधानको अर्थ हुँदैन भन्ने निष्कर्षबाट ऊ निर्देशित भयो । त्यो खतरनाक प्रयोगपछि जनताबाट पराजित केही मधेसकेन्द्रित नेताहरूले घोषणा गरेको नाकाबन्दीलाई अनुमोदन गरेर भारत सरकारले नेपाली जनतालाई स्वाभिमानको इतिहास नबिर्सन बाध्य बनायो । नेपाललाई माहुतेको स्थानबाट हात्ती बनाउन भूमिका खेलेका नेताहरू कसैले नाकाबन्दी' को विरोध नगरे पनि जनताले त्यसलाई नाकाबन्दीसँगै बाह्रबुँदेजस्ता समर्पणवादी नीतिको स्वाभाविक परिणति माने । सम्भवतः त्यो बेला प्रधानमन्त्रीको हैसियतमा रहेका ओलीले आफूलाई नेपाली जनताको त्यो स्वाभिमानपूर्ण सामूहिक भावनासँग जोड्न सके । त्यसैले राजनीतिक बाध्यतामा रहेको तराईमधेस लोकतान्त्रिक मोर्चाका नेताहरूबाहेक उनलाई त्यसबेला कसैले आलोचना गरेन, गर्न सकेनन् । नाकाबन्दीको त्यो चरणमा चीनसँग व्यापार विविधीकरण र परिवहनसँगै इन्धन आपूर्ति अनि वेल्ट एन्ड रोड इनिसिएटिभमा हस्ताक्षर जस्ता कदममा उनले माहुतेको हैसियत दिलाए आफैंलाई नेपालको सर्वोच्च कार्यकारीको रूपमा । सम्भवतः बाह्रबुँदेमा उनले हस्ताक्षर नगरेकाले त्यो कदम उठाउन सके । पुष्पकमल दाहालले एमाले र नेपाली कांग्रेसलाई हात्ती भन्नु अस्वाभाविक र नाजायज हैन । तर नेपाली हात्तीलाई कजाउन नेपाली एजेन्डा बोकेको नेपाली माहुते आवश्यक हुन्छ । ओलीपछि प्रधानमन्त्री बनेका दाहालले हालै पदबाट राजीनामा दिएपछि विभिन्न मुलुकसँगै भारतबाट पनि स्याबासी पाए, उनको नेतृत्वको सरकारले भारत र चीनसँग सन्तुलित सम्बन्ध सञ्चालन गरेकोमा ।भारतको यो अभिव्यक्तिलाई उसले अतीतमा नेपालबारे गरेको टिप्पणीको आधारमा विश्लेषण गर्ने हो भने एउटा निष्कर्षमा सहजै पुग्न सकिन्छ । त्यो हो चीनसँग बढेको नेपालको निकटता, सम्बन्धको घनीभूतीकरण र विविध आयामलाई बेवास्ता गर्न ऊ बाध्य छ । किनकि नेपालमा चीनको बढ्दो उपस्थिति भारतको कूटनीतिक असफलताको स्वाभाविक परिणाम हो । विगत ११ वर्षमा अर्थात् बाह्रबुँदेपछि नेपालमा उत्पन्न राजनीतिक अनिश्चितता र अन्योल अनि बाह्य उक्साहटका आधारमा नेपाली जनतालाई भूमिका नदिए र ल्याइएका गणतन्त्र, धर्मनिरपेक्षता र संघीयताको अपनत्व हुन नसक्नुमा भारतको त्यसबेलाका केही शक्तिशाली कूटनीतिज्ञहरूलाई दोष दिनेहरूको संख्या बढ्दो छ नेपालमा । अहिले राष्ट्रिय जनता पार्टी नेतृत्वले भारतबाट ठगिएको महसुस गर्दा उनीहरू स्वयं नै संघीयताको पक्षमा कति उभिन सक्लान् ? भन्ने प्रश्न उठेको छ । अर्थात् अब यो मुद्दा पनि सघन रूपमा जनताका बीच बहसमा लगेर मात्र सर्वस्वीकार्य हिसाबले टुंगिन सक्छ । दाहालले एमाले र नेपाली कांग्रेसलाई हात्ती भन्नु अस्वाभाविक र नाजायज हैन । तर नेपाली हात्तीलाई कजाउन नेपाली एजेन्डा बोकेको नेपाली माहुते आवश्यक हुन्छ । विगत ११ वर्षमा नेपाललाई हात्ती बनाए पनि नेपाली एजेन्डा बोकेका नेपाली माहुतेहरू मुलुकले पाएन । नेपाली जनताको अनुमोदन खोज्ने प्रयाससम्म गरेनन् ती माहुतेहरूले । राष्ट्रपति बन्नैको लागि गणतन्त्रको नारामा लोभिएका गिरिजाप्रसाद कोइरालालाई उनका अति हितकारी मित्र कृष्णप्रसाद भट्टराईले चेतावनी दिएका थिए, संघीयता' गणतन्त्र र धर्म निरपेक्ष जस्ता आयातित एजेन्डा' मा नजान । ओलीले त्यति भन्न त सकेनन्, तर बयलगाडाबाट त्यहाँ पुग्न सकिन्न सम्म भनेका थिए । नेपाललाई सुन्दर, शान्त र विशाल बनाउन पक्कै पनि असल माहुतेको आवश्यकता छ, तर माहुतेको मुलुकप्रति बफादारी र जनताप्रति समर्पणको भाव हुन आवश्यक छ । स्थानीय निर्वाचन दोस्रो चरणले जनताको मताधिकारद्वारा स्वदेशी माहुतेको छनोट हुनेछ । बाह्रबुँदेका हात्ती र माहुतेहरूले नवनिर्वाचित प्रतिनिधिहरूको हैसियतको अवमूल्यन गर्ने या उनीहरूलाई आफ्ना अरौटे' मान्ने गल्ती गरे भने त्यसले उनीहरूको शीघ्र पतन सुनिश्चित गर्नेछ । वास्तवमा दोस्रो चरण (स्थानीय तह) निर्वाचनले बाह्रबुँदेको औचित्य र नेपाली राजनीतिमा ११ वर्षदेखि चलिआएको बाह्य खटन समाप्त पार्न महत्ववपूर्ण भूमिका खेल्नेछ ।"
गोर्खाल्यान्ड : आगोभित्रको अर्को आगो,"भारतीय संविधानअन्तर्गत दार्जिलिङ संसदीय क्षेत्र र डुबर्स इलाका समेटेर एउटा छुट्टै राज्यको माग फेरि प्रभावशाली ढंगमा माथि आयो । भारतका विभिन्न प्रान्त र विदेशमा बसेका दार्जिलिङ डुबर्सका रैथानेहरूले यस मागलाई अझै तीव्रता प्रदान गर्न विभिन्न प्रकारका जुलुसहरू निकाल्दैछन् । सामाजिक सञ्जाल मागको तर्कवितर्कले विक्षिप्त छन् । दार्जिलिङ पहाडी क्षेत्र पूर्णतया बन्द भएको लगभग दुई सप्ताह नै भयो । स्थिति गम्भीर एवं चिन्ताजनक भए पनि गोर्खाल्यान्डको अन्तिम संघर्षमा सबैसबै होमिएका छन् । हुन पनि हो, भारत स्वतन्त्र भएपछि ७० वर्षमा राष्ट्रमा २९ वटा राज्यहरू बनिसके, तर यो ११० वर्ष पुरानो माग भने अझै पनि थाँतीमा नै छन् । कयौं मानिस सहिद भए । सायद राष्ट्रभित्र नै अलग राज्य मागको आन्दोलनमा यतिका संख्यामा कहीं पनि सहिद भएका छैनन्। दार्जिलिङमा हिलमेन्स एसोसिएसनले अंग्रेजको शासनकालदेखि नै यो बंगालदेखि छुट्टिएर एउटा अलग प्रशासनयुक्त माग उठाएपछि विभिन्न वर्ष र दशकमा यस मागलाई अघि राखियो । भारत स्वतन्त्र भएपछि संविधानसभा (कन्स्टिच्युसन एसेम्बली) मा डम्बरसिंह गुरुङ र अरिबहादुर गुरुङले अखिल भारतीय गोर्खा लिग पार्टीलाई प्रतिनिधित्व गर्दै यी माग पुनः दोहोर्याए । भारतीय गोर्खाहरूले भारतको स्वतन्त्रता संग्राममा दिएको व्यापक योगदानदेखि राष्ट्र निर्माणमा खेलेको भूमिकालाई अघि राख्दै यो माग राखियो । पछि १९५५ मा राज्य पुनर्गठन आयोगसमक्ष पनि दार्जिलिङलाई अलग राज्य दिइनुपर्छ भन्ने कुरो स्पष्टरूपमा अघि राखियो । यस मागलाई प्रान्त परिषद्ले १९७० को दशकमा गोर्खा राष्ट्रिय मुक्ति मोर्चाले १९८० को र गोर्खा जनमुक्ति मोर्चाले २००० को दशकमा आआफ्नै तरिकाले गहकिलो ढंगमा राष्ट्र अघि राखे । गोर्खाल्यान्ड मागको चारपाँचवटा गहिरो औचित्य छ । प्रथम नै हो, भारतीय गोर्खाहरूको राष्ट्रिय चिनारी आधुनिक भारत निर्माणमा योगदान । राष्ट्रिय चिनारीमा एउटा घातक तत्वव भारत र नेपालबीचको सन् १९५० को शान्ति अनि मैत्री सन्धि नै बनेर गयो । यस सन्धिको धारा ६ र ७ अन्तर्गत दुई देशका नागरिकहरू कुनै रोकटोकबिना नै एकअर्काको राष्ट्रमा प्रवेश मात्रै नगरेर बसोवास गर्नेजस्ता अनेक अधिकार प्राप्त गर्न सक्ने भए । भारतीय गोर्खाहरू भारतीय नागरिक भए पनि आफ्नै राज्य नभएकाले यस सन्धिअन्र्तगत आएका नेपालका नागरिकहरू र राष्ट्रियता बोकेकाहरू यी दुवैलाई भाषा, संस्कृति, रंगरूप आदिको आधारमा एउटै डोकोमा हाल्ने प्रथा नै बस्यो । नेपाली नागरिक र भारतीय गोर्खाहरूबीच अलग पहिचान र राजनीतिक वैभिन्यता छुट्ट्याउन नसकेका कतिपय भारतीय राज्यहरूमा भारतीय गोर्खाहरूलाई पनि विदेशीको बोराभित्र हालिदियो । भारतमा दशकौं र कोही त शताब्दीदेखि बसेका र जन्मेका भारतीय गोर्खाहरूले नै उत्तरपूर्वी क्षेत्र आसाम, नागाल्यान्ड, मेघालय, अरुणाचल प्रदेश निर्माण गर्नमा यति व्यापक योगदान दिए पनि जबजब त्यहाँ विदेशीहरूलाई खेद्ने र उखेल्ने आन्दोलन भयो तब भारतीय गोर्खा र सन्धिअन्तर्गत आएका नेपाली नागरिकलाई एउटै थुन्चेमा हाले र रातारात डाँडा कटाइदिए । नेपालका नागरिकहरू आफ्नो राष्ट्र र गाउँ फर्के । भारतीय गोर्खा कहाँ जाने, आफ्नो राज्य नै छैन । छरपस्टै भए यिनीहरू । यिनीहरूले भोगेका यातना कसैले सुनेनन् । त्यति मात्रै कहाँ हो र लिउन्जेल वीर गोर्खा' जब दिने समय आयो नेपाल के हो अपना देश वापस जाओ' भन्न थाले । प्राकृतिक प्रकोपमा वितरण गरिने ससाना वस्तुहरूसमेतमा यस्ता भेदभाव राखिन थाले । कसले सम्झाउने दुई प्रकारका नेपालीभाषी छन् भनेर ? एउटा भारतीय गोर्खा आफ्नै देशको नगारिक र अर्को सन्धिअन्तर्गत अस्थायी ढंगमा भारत आएका नेपालका नगारिक । भारत सरकारले यो कुरो ध्यानमा राखे पनि तल्लो स्तरमा रहेका जिल्ला र गाउँका सरकारी अधिकारहरूलाई १९५० को सन्धिबारे केही थाहा नै छैन । नागरिकता र राष्ट्रियताबारे अबोध यी अधिकारीले जनता जनार्दनलाई पनि अनभिज्ञताको छाता ओढाइदिए । आज भारतमा लगभग दुई करोड बंगलादेशी नागरिकहरू अवैध रूपमा रहिआएका छन् । यति पश्चिम बंगाल राज्य नभएको भए बंगाली भाषी जातिको पनि यही अवस्था हुने थियो । चिनारीको गहिरो संकटमा भारतीय बंगालीहरू पनि पर्थे र पस्थे । आसाममेघालयबाट जब विदेशीको नाममा भारतीय बंगाली र बंगलादेशी बंगालीलाई एउटै डोकोमा हाली घर र खेतबारीसमेत डढेलो लगाउँदा, दुवै नागरिकता भएका बंगालीहरूलाई पश्चिम बंगाल सरकारले आ श्रय दिए, घर, जमिन बसालिदिए र राजनीतिक र मानव अधिकार सबैले सुसज्जित पारिदिए । तर खेदिएका भारतीय गोर्खाहरू बिल्लीबाठ भए । आज पनि मनिपुर र मिजोराममा भारतीय गोर्खाहरूलाई पछिल्लो श्रेणीको सूचीमा हाल्न त कुरै छैन, चुनाव लड्ने संवैधानिक अधिकारबाट पनि त्यहाँका बासिन्दाले यिनीहरूलाई वञ्चित राख्ने प्रयास गर्छन् । भारतमा कुनै कुनामा बिहारीलाई अप्ठ्यारो पर्नासाथ बिहार सरकार बोलिहाल्छ । तर दक्षिणमा तामिल, उता पश्चिममा गुजराज र महाराष्ट्र र यता पूर्वमा मनिपुर र नागाल्यान्डले भारत त के विश्वको कुनै पनि कुनामा आफ्ना राज्यवासीलाई साह्रोगाह्रो परेको खण्डमा हारगुहार दिन्छन्, भारत सरकारलाई हस्तक्षेप गर्ने आह्वान गर्छन् । तर भारतीय गोर्खाहरूका राज्य नभएकाले यिनीहरूले जहिल्यै पनि भीरको चिन्डो उधो न उभो' भएर बाँच्नुपर्छ । सिक्किमका मुख्यमन्त्रीहरू भारतीय गोर्खाहरू हुन् र भारतीय गोर्खाहरूका हक, अधिकार र चिनारीको प्रश्नहरूमा सदैव सावधान र तत्पर रहन्छन् । तर उनीहरूको ऐतिहासिक, राजनीतिक र घरेलु कारणले सम्पूर्ण भारतीय गोर्खाहरूका निम्ति सदैव लड्न सक्दैनन्, कटिबद्धता रहेर पनि । चिनारीको प्रश्नको एक प्रमुख कारण नै १९५० को सन्धि हो भन्दै १९८० को दशकमा गोर्खा राष्ट्रिय मुक्ति मोर्चाले यस सन्धिको धारा ६ र ७ लाई १९८७ मा कालिम्पोङमा जलाउँदा, धेरै भारतीय गोर्खाहरू गोली हत्याको सिकार भए । पछि १९८८ को त्रिपक्षीय सम्झौताअन्तर्गत भारतीय गोर्खाहरूको नागरिकता र राष्ट्रियताको सम्मान गर्दै भारत सरकारले एउटा नोटिफिकेसन पनि जारी गर्यो । दार्जिलिङ गोर्खा पार्वतीय परिषद्मा गोरामुमोले गोर्खा' शब्द जोड्यो र २०१२ को अर्को त्रिपक्षीय सम्झौताअनुसार गोजमुमोले गोर्खाल्यान्ड' शब्द जोड्यो । भारतीय चिनारीको खोज र समाधानअन्र्तगत नै भारतीय गोर्खाहरूले आफ्नो मातृभाषा नेपालीलाई भारतीय संविधानको आठौं अनुसूचीमा गाभ्न लगभग ४० वर्ष देशव्यापी संघर्ष र आन्दोलन गरे । सन् १९५६ मा देहरादुनका कर्मठ भाषा सामाजसेवी आनन्द सिंह थापाले यो माग प्रथमपटक उठाएपछि यो संघर्ष र आन्दोलन भारतव्यापी भयो । दार्जिलिङमा स्थापित अखिल भारतीय नेपाली भाषा समितिले यस मागलाई द्रूत गतिमा अघि बढाए । भारतका तीनताकका प्रधानमन्त्री मोरारजी देशाईंले १९७७ सालमा नेपाली भाषा विदेशी भनेर भाषा समितिको एक प्रतिनिधिमण्डललाई भनेपछि उनी १९७९ मा दार्जिलिङ भ्रमणमा आउँदा भयानक प्रतिवाद र विरोध जुलुस भएको थियो । नभन्दै सिक्किमका तिनताकका मुख्यमन्त्रीको छत्रछायाँमा भारतीय नेपाली राष्ट्रिय परिषद् गठन भएपछि भाषा आन्दोलन अझै तीव्र भयो । भाषा आन्दोलनको लागि पदयात्रा, बोट क्लबमा जुलुस, संसद्मा वाई नेपाली' पुस्तिकाको वितरण आदि सबै भए । गोरामुमोले नेपालीलाई होइन, गोर्खा भाषालाई मान्यता दिनुपर्छ भन्दै अर्को चुलो बनाएर आगो दन्काए । सबै वाल्लै परे, मुखैमा आएको गाँस पनि खोसिन लाग्यो भनेर सबैले थकथक माने । भाग्यवश हाम्रा सांसदहरू अहिलेको जस्तो जाति र क्षेत्रदेखि बाहिरका थिएनन् । जातिभित्रैका आफ्नो मातृभाषालाई माया गर्ने भाषा संग्रामीहरू थिए । गोरामुमोले पठाएको अजातीय र अक्षेत्रीय सांसदको दाल गलेन । अन्त्यमा अगस्त १९९२ मा नेपाली भाषाले भारतीय संविधानमा मान्यता पायो । यो एउटा चिनारीको प्रश्नलाई समाधान गर्ने ठूलो मञ्च तयार भयो । भारतका पैसाको नोटमा नेपाली भाषाले पनि स्थान पायो, एक सय रुपैयाँ' भनेर । एउटा भव्य विजय थियो । भारतीय गोर्खाहरूको चिनारीको अर्को अहं र अगम पक्ष हो यिनीहरूले अरू जातिसरह भारतीय राजनीति, अर्थनीति, कूटनीति आदिमा खेल्न नसकेको भूमिका । यसको प्रमुख कारण हो भारतीय गोर्खाहरूमा शिक्षाको कमी । भातदालडुकुजाँड रक्सीजेठीकान्छीमजामौज नाच गीतयुद्ध र वीरताखेल आदिमा धेरै ध्यान दिए भारतीय गोर्खाहरूले तर शिक्षा र ज्ञानलाई लत्याए । अरू जातिले भारतीय गोर्खाहरूलाई यसरी उछिन्यो । अरू आईएएस कूटनीतिज्ञ, पुँजी निवेशक, उद्योगपति, मन्त्री, सचिव, डाक्टर, इन्जिनियर र प्रोफेसर भए पर्याप्त संख्यामा र आआफ्ना जातिजातक्षेत्र र राज्य सम्हाले, हुर्काए र विकसित तुल्याए । भारतीय गोर्खाहरू फाटफुट यस्ता पदहरूमा पुगे र ठूलो र ह्वात्तै केही गर्न सकेनन् । गत एकदुई दशकमा भने भारतीय गोर्खाहरू धेरै संख्यामा अघि आएका छन् पत्रकारिता, शिक्षण, न्याय व्यवस्था, सुरक्षा व्यवस्था, राजनीतिक, प्राविधिक, खेलकुद, साहित्य आदिमा धेरै नाम कमाउन थालेका छन् । कुनचाहिँ आगो निभाउने बंगाल सरकारले ? यो घर, कारखाना र जंगलमा लागेको आगो होइन, यो त मन, मस्तिष्क र मुखमा लागेको आगो हो । यो आगो दमकलले निभ्दैन, पुलिसको गोलीले निभ्दैन, साम्प्रदायिकता फैलाएर पनि निभ्दैन । यो आगो केवल भारतीय संविधानमा गोर्खाल्यान्डलाई तीसौं राज्य घोषित भएको सुसमाचारले निभ्छ । अर्कोतिर भारतीय गोर्खाहरूले जागरुक भई राष्ट्र निर्माणमा आफूले दिएको योगदानको मूल्यांकन होस् भन्दै माग गहकिलै ढंगमा उठाएका छन् । गोर्खाल्यान्डको मागको औचित्य यो पनि हो । स्वतन्त्रता संग्राममा अहं भूमिका निर्वाह गरेका थिए । तर खोइ बंगालले छापेको बंगालको स्वतन्त्रता संग्रामीको पुस्तकमा एउटै भारतीय गोर्खाको नाम छैन । सिमानामा आफूलाई राष्ट्रको निम्ति आहुती दिने गोर्खा सैनिकको निम्ति एउटै संग्रहालय र अभिलेखागर छैन । सन् १८९७ मा एसियाको सबैभन्दा पहिलो जलविद्युत् परियोजना दार्जिलिङको सिद्राबुङ पावर हाउस ध्वस्त भएर गए । बंगालले सुभाष चन्द्र बोसको गाथा गाउँछ, तर नेताजी वोससँगसँगै भायलिन बोकेर आजाद हिन्द फौजलाई संगीत दिने भारतीय गोर्खा रामसिंह ठकुरीले चाहिँ गाथाबिनै निधन भएको कुरो ख्यालै गर्दैन । भारतीय गोर्खाहरू प्रायः सबैमा सायद दोस्रो वा तेस्रो पिँढी हो, शिक्षा ज्ञानको क्षेत्रमा । गोर्खाल्यान्ड पाँच दशकअघि पाएको भए, भारतीय गोर्खाबाटै भारतका प्रधानमन्त्री वा राष्ट्रपति भइसक्ने थिए । कारण शिक्षा र ज्ञानले महत्वव पाउने थियो । मुख्यमन्त्री भए भारतीय गोर्खाहरूका । सिक्किमका मुख्यमन्त्रीहरूले धेरै गरे । हालका मुख्यमन्त्रीले त गोर्खाल्यान्डको मागलाई वैतरणी पार गराउन भारतका गृहमन्त्रीसमेतलाई पत्र लेखेर एउटा नयाँ र ऐतिहासिक अध्याय थपिदिए । यस सराहनीय कार्यको बंगालले भत्र्सना गर्नु स्वाभाविक हो । यसमा किञ्चित विचलन हुनु हुँदैन भारतीय गोर्खाहरू किनकि बंगालका हालका मुख्यमन्त्रीलाई अर्को सानो राज्यको मुख्यमन्त्रीले नै टक्कर दियो । भारतीय गोर्खाहरूको एकता र राष्ट्रप्रेमको योभन्दा ठूलो उदाहरण सायद हुँदैन, राजनीतिक क्षेत्रमा । यो लेख त केवल चिनारीबारे एउटा सानो झ्याल खोलेर हेरेको मात्रै हो । गोर्खाल्यान्डको ढोका खोलेर हेरे त्यसभित्र शोषणको क्रन्दन छ, इतिहास भत्काएको पाटापाटामा लेखिएको रेकर्ड छ, प्रकृति र प्राकृतिक सम्पदालाई बलजफ्ती व्यापार, वाणिज्य गरेको रामायण नै छ, गोर्खाल्यान्डमा बस्ने बंगाली, कोचेमेचे, गोर्खा, बिहारी, मारवाडी भोटे, लाप्चे क्रिस्तान, आदिवासी, मुसलमान, हिन्दु र बुद्धिस्टले दशकौं भोगेका पीर, यातना, अशान्तिको महाभारत नै छ । यही गोर्खाल्यान्डको मागभित्र भारतीय राष्ट्रिय सुरक्षालाई खतरामा डुबाउने बंगाल सरकारका कार्यहरू सम्मिलित छन् । कुनचाहिँ आगो निभाउने बंगाल सरकारले ? यो घर, कारखाना र जंगलमा लागेको आगो होइन, यो त मन, मस्तिष्क र मुखमा लागेको आगो हो । यो आगो दमकलले निभ्दैन, पुलिसको गोलीले निभ्दैन, साम्प्रदायिकता फैलाएर पनि निभ्दैन । यो आगो केवल भारतीय संविधानमा गोर्खाल्यान्डलाई तीसौं राज्य घोषित भएको सुसमाचारले निभ्छ । कारण गोर्खाल्यान्डको आगोभित्र अर्को आगो छ ।"
दुई सन्तानको बाबु भएपछि बिहे गर्दै मेसी,"ब्युनस एयर्स : दुई सन्तानका अभिभावक बनिसकेका अर्जेन्टिनी फुटबल खेलाडी लियोनल मेसी र उनकी प्रेमिका एन्तोनेल्ला रोकुज्जो वैवाहिक बन्धनमा बाँधिने भएका छन् । मेसी र रोकुज्जो शुक्रबार अर्जेन्टिनाको रोसारियो सहरमा वैवाहिक बन्धनमा बाँधिने कार्यक्रम छ । त्यसका लागि उनीहरूले दुई सय ५० जनाभन्दा बढी पाहुनालाई निम्त्याएका छन् । बाल्यकालदेखिका साथी रहेका मेसी र रोकुज्जोका दुई छोरा छन् । अर्जेन्टिनाको राजधानी ब्युनस एयर्सबाट तीन सय किलोमिटर उत्तरपश्चिममा हुन लागेको मेसीको विवाहमा सर्वसाधारणलाई भने प्रवेश निषेध गरिएको छ । मेसीले आफ्ना पाहुनाका लागि पाँचतारे होटल बुक गरिसकेका छन् । उनले आफ्नो विवाहका लागि अर्जेन्टिनी राष्ट्रिय टोली तथा बार्सिलोनाका सहकर्मीलाई निम्ता दिएको जनाइएको छ । मेसीले बार्सिलोनाबाट नेमार, लुइस स्वारेज, जेरार्ड पिकेलगायतका खेलाडीलाई बोलाएको अर्जेन्टिनी मिडियाले जनाएका छन् । यसैगरी कोलम्बियन गायिका तथा पिकेकी श्रीमती साकिरालाई पनि मेसीले पाहुनाका रूपमा बोलाएका छन् । वैवाहिक कार्यक्रममा सहभागी हुन पाहुना आउने क्रम सुरु भइसकेकाले होटल र त्यस वरपरको सुरक्षाव्यवस्था कडा बनाइएको छ । मेसीको विवाहको व्यवस्थापनको जिम्मेवारी हेरिरहेको होटलले पाहुनाका लागि विशेष सुविधा उपलब्ध रहेको जनाएको छ । होटलले जनाएअनुसार सबै पाहुनाका लागि हेयर ड्रेसरको सुविधा निःशुल्क उपलब्ध गरिएको छ । साथै उनीहरूका बच्चालाई पनि मनोरञ्जनको विशेष व्यवस्था गरिएको छ । एक सय ५० जना पत्रकारलाई मात्रै मेसीको विवाहको समाचार संकलनको अनुमति दिइएको छ । यद्यपि ती पत्रकारलाई सीमित ठाउँमा मात्रै पुग्ने अनुमति दिइने बताइएको छ । मेसी र रोकुज्जोले आफूहरूलाई प्राप्त हुने सबै उपहार लियो मेसी फाउन्डेसनका लागि सहयोगस्वरूप हस्तान्तरण गर्ने बताएका छन् । यसै साता आफ्नो ३०औं जन्मदिन मनाएका मेसी विवाहका लागि रोसारियो पुगिसकेका छन् । मेसी एक मध्यमवर्गीय परिवारमा हुर्किएका हुन् । रोकुज्जो भने मेसीका नजिकका साथीको काकाकी छोरी हुन् । त्यसैले मेसी र रोकुज्जो सानै उमेरदेखि एकअर्काको नजिक रहेर हुर्किएका हुन् । उनीहरूबीच प्रेमसम्बन्ध भने सन् २००० को अन्त्यबाट मात्रै सुरु भएको हो । रोकुज्जोकी नजिककी साथीको सडक दुर्घटनामा मृत्यु भएपछि मेसी सान्त्वना दिन अर्जेन्टिना पुगेका थिए । त्यसपछि उनीहरूबीचको सम्बन्ध प्रेमीप्रेमिकामा परिणत भएको थियो । त्यसपछि रोकुज्जो पनि स्पेनमै बसाइँ सरेकी थिइन्, जहाँ उनीहरूका दुई छोरा जन्मिए । अहिले उनीहरूका जेठो छोरा थिएगो चार वर्ष र कान्छो छोरा माटियो एक वर्ष पुगेका छन् । मैदानमा सधैं जादुमयी प्रदर्शन गर्ने मेसी पाँचपटकका फिफा वर्ष खेलाडी हुन् । फुटबलप्रेमीका लागि असाधारण देखिने मेसीले भने आफूलाई सधैं साधारण व्यक्तिका रूपमा प्रस्तुत गर्दै आएका छन् । मेसीले मैदानमा विपक्षी खेलाडीसँग झगडा गरेको दृश्य विरलै देख्न पाइन्छ । क्यामेराअघि उनी सधैं लजाएर हिँडेको देखिन्छ । तर, उनका सहकर्मी भने मेसी मैदानबाहिर बिल्कुलै फरक रहेको बताउँछन् । 'मेसी महान् फुटबलर हुन् तर मैदानबाहिर र भित्र उनको व्यवहार निकै फरक छ', बार्सिलोनामा कुनै समय मेसीसँगै व्यावसायिक फुटबल खेलेका मेक्सिकन खेलाडी जोनाथन डस सान्तोस भन्छन्, 'उनी साथीभाइसँग जिस्किरहन्छन् । हामीलाई थुप्रै चुट्किला पनि सुनाउँछन् । उनी मैदानबाहिर बिल्कुलै फरक छन् ।'"
कन्फिडेरेशन कप फाइनलमा जर्मनीचिली भिडन्त,"काठमाडौं : विश्वविजेता जर्मनी रुसमा जारी फिफा कन्फिडेरेशन कपको फाइनलमा पुगेको छ । बिहीबार राति भएको सेमिफाइन खेलमा मेक्सिकोसँग ४१ गोल अन्तरको फराकिलो जित निकाल्दै जर्मनी फाइनलमा पुग्न सफल भएको हो । खेलमा जर्मनी पुरै हावी भएको थियो । खेलको सुरुवातमै जर्मनका तर्फबाट छ्रैटौं र आठौं मिनेटमा लियोन गोरेत्काले गोल गरी जर्मनलाई २० ले अग्रता दिलाए । पहिलो हाफमा २० ले अग्रता बनाएको जर्मनका लागि ५९ औं मिनेटमा वेर्नरले गोल गरी अग्रता तेब्बर पारे। मेसिक्काका तर्फबाट ८९ औं मिनेटमा फेबियनले एक सान्त्वना गोल फर्काए । त्यसको दुई मिनेट नवित्दै इन्जुरी समयमा जर्मनका युनेसले गोल गरेपछि जर्मन ४१ को सानदार जित निकाल्न सफल भयो । जर्मनले अब फाइनलमा चिलीको सामना गर्नेछ । बुधबार रातिको खेलमा पोर्चुगललाई ट्राइब्रेकरमा ३० ले हराउँदै चिली फाइनलमा पुगेको हो । अब २ यी दुई बीचको फाइनल खेल पिटरस्वर्ग रंगशालामा २ जुलाईमा हुनेछ भने फाइनल खेल भन्दाअघि २ जुलाइमै तेस्रो स्थानका लागि पोर्चुगल र मेक्सिको बीचको खेल स्पार्टस्क रंगशाला, मस्कोमा हुनेछ ।"

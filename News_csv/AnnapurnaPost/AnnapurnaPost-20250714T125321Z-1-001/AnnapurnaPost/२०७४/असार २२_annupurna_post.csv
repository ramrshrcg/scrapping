शीर्षक,विवरण
"सावधान, जनप्रतिनिधि कर्मचारी बन्लान् !","दोस्रो चरणको स्थानीय निर्वाचन सकिएपछि २ नम्बर प्रदेशमा मात्र अब निर्वाचन हुन बाँकी छ । देशका ७५ मध्ये ६७ जिल्लाका स्थानीय निकाय जनप्रतिनिधिले भरिएका छन् । यसअघि २० वर्षदेखि चुनाव भएन भनिन्थ्यो, अब जसको मुखमा पनि तिनले केकस्तो र कसरी काम गर्छन् भन्ने चासो व्याप्त छ । साँच्चै जनप्रतिनिधिले अब सुचारु रूपमा जनताले अपेक्षा गरेअनुसारका काम अगाडि बढाउलान् ? पहिलो चरणको स्थानीय निर्वाचनको परिणाम आइ नै सक्यो र दोस्रो चरणको निर्वाचन परिणाम आउने क्रम पनि अन्तिम चरणमा पुगिसकेको छ । तेस्रो चरणको चुनाव हुन अझै दुई महिना बढी लाग्ने भएकाले त्यतिन्जेल चुनाव भइसकेका जनप्रतिनिधिहरू हात बाँधेर बस्ने कुरा भएन । न त पार्टीहरू नै जनतालाई दिएका कार्यक्रम कार्यान्वयन गर्ने योजना नबनाई त्यत्तिकै रहन सक्छन् । त्यसो भए गर्ने के त ? पार्टीहरू के गर्दैछन् ? जनप्रतिनिधि के सोच्दैछन् ? आम जनता अर्थात् स्थानीय निकायका जनप्रतिनिधि चुनेर पठाउने मतदाता के अपेक्षा गरिरहेका छन् ? कहींकतैबाट खोजीनीति र चासो राखिएको पाइनु त के देखिएको सम्म पनि छैन ! के यस्तो तरिका र शैलीबाट जनता सन्तुष्ट होलान् ? नुवाकोट जिल्लाको साविकको पञ्चकन्या गाविसका पूर्व अध्यक्ष राम थापा, त्रिभुवन विश्वविद्यालयमा ट्याक्सेसन पढाउन छोडेर ०५४ सालमा गाविस अध्यक्षका निम्ति चुनाव लडे र जिते पनि । उनले भने, अहिले गाउँ होस् वा नगरमा निर्वाचन जित्नेहरू प्रायः नयाँ छन् । केही पुराना पनि छन्, तर तिनीहरूले राज्य पुनर्संरचनाका नाउँमा गाउँनगरमा भएको हुँडलहाँडलले गर्दा आफूकहाँ छु र मैले कसरी काम गर्ने हो भन्ने मेलोमेसो पाउन पनि गाह्रो भएको देख्छु म ! उनले अलमलको गाँठो फुकाउँदै भन्न थाले, अनुभवी र क्षमता भएकाहरू आफूलाई ठूला ठान्न थाले किनभने विगतको स्थानीय तहको शून्यतामा संविधानसभाको चुनाव लडेर वा केन्द्रीय तहमा पुग्ने महत्वाकांक्षा बोकेर स्थानीय तहको निर्वाचनमा उम्मेदवार बनेनन् । चुनावमा सहभागी नै नबनेपछि गाउँनगरको जिम्मेवार हुने कुरा भएन । उनीहरू अहिले पनि प्रान्तीय र संसदीय चुनावको लागि आफूलाई जगेडा राखिरहेका छन् । चुनाव जित्नेहरू अनुभव र जनतासँग सामना गर्नुपर्ने सवालमा कोरा नै छन् । उनीहरूका लागि परिवर्तित सन्दर्भको गाउँनगरपालिका स्टिभ जब्सले बनाएको आइफोन र मार्क जुकरबर्गले बनाएको फेसबुक असाध्यै उपयोगी छ, तर के गर्नु ? हाम्रा बाले त्यो चलाउनै सक्दैनन् । किनभने ती अत्याधुनिक सिर्जनात्मक सूचना प्रविधिलाई उहाँहरूले सञ्चालन गर्न सक्ने गरी सिकाइदिने सिर्जनात्मक मानिस नै छैनन् । अनि जति अत्याधुनिक प्रविधि भए पनि त्यसको के उपयोगिता भनेजस्तै हो अहिले संघीयताको स्थानीय निकाय । राम थापाले भनेजस्तै नेपालको संविधानले स्थानीय निकायहरूलाई अधिकारसम्पन्न नै पारेको छ । अझ पूर्वप्रधानमन्त्री पुष्पकमल दाहाल प्रचण्डको शब्द सापटी लिएर भन्ने हो भने, सिंहदरबार नै गाउँमा पुर्याएको छ । तर सिंहदरबार सञ्चालन गर्नेहरूको ताल बीबीसीको साझा सवालको अन्तर्वार्ताले उदांग पारि नै सक्यो भने कान्छा मामाको भांग्राको धोती कसले सम्हाल्ने ? त्यो न प्रत्यक्ष प्रसारण हुन्छ न त कसैले थाहै पाउँछ ! संविधानको अनुसूची ८ अन्तर्गतको स्थानीय अधिकारहरूको सूची नै २२ वटा छ, जसमा प्रहरी सञ्चालनदेखि खानेपानी, जलविद्युत्, वैकल्पिक ऊर्जा, भाषा संस्कृति र ललितकला, पशु र कृषि, घरजग्गा रजिस्ट्रेसन, लालपुर्जा वितरण, अभिलेख अदालत, सडक, सिँचाइ, विकास आयोजना सञ्चालन, अनेक खालका ट्याक्स र शुल्क संकलन, शिक्षा, स्थानीय बजार र एफएम रेडियो सञ्चालनसम्म अहिले केन्द्र, क्षेत्र र जिल्लाले गरिरहेका काम पर्छन् । तर स्थानीय पुनर्संरचनाले चार हजार पैंतीस सयमा रहेका गाउँनगरपालिकाको संख्यालाई साढे सात सयमा झारेको छ । यसको लागि पहिलेका गाविसलाई एउटा वडा तोकिएको छ । नगरपालिकामा बेपत्ता गाविसहरूलाई जोडेर क्षेत्रफल विस्तार गरिएको छ । संघीय संरचना भनेर कागजमा अनेक थोक गरिएको छ, तर स्थानीय निकायमा त्यसको एउटा दम्सो पनि देखिँदैन । भएकाहरू भत्काइएको छ । स्थानीय विकासका सचिवले यिनीहरू खान र कमाउन नै आएका भोगवादी हुन् भन्ने प्रमाणित गर्न खोजे । गाउँनगरपालिका प्रमुख गाडी र अरू सुविधा मर्काउन नै दत्तचित्त रहेको खुलासा कर्मचारीले नै गरेका हुन् । पहिला गाविसनगरका वडाहरू पायक पर्ने ठाउँमा हुन्थे । गाविस कार्यालय नै पूरै गाउँ वा नगरको बीच पर्ने गरी राखिएका थिए । अब पुरानालाई कायम नगरेर नयाँ राख्ने होडमा उसलाई नजिक र अर्कालाई टाढा भन्ने विवादले गर्दा केन्द्र निश्चित छैन । यसले गर्दा 'माछी काँडे डाँडैमा घर सार' भन्ने गीत झैं भएका छन् गाउँनगरका कार्यालय ! घरमा साँझको दियो बालेर आउँछु वा गाईभैंसी दुहेर आइहाल्छु वडामा काम गर्दै गर भनेर मानिसहरू व्यवहार गरिरहेका गाउँनगरपालिका कार्यालयहरू माछाको डाँडीको काँडैमा जस्तो जताबाट गए पनि उकालो चढ्नुपर्ने अनकन्टार ठाउँमा राख्न लागेपछि कसैको पनि त्यससँग सामीप्यता र आफ्नोपन होलाजस्तो देखिँदैन । त्यसबाहेक गाउँनगरपालिका भनेर कर उठाएर कमाउनेदेखि अरू विभिन्न काम थपेर लादिएको छ । तर पूर्वाधार नै नबनीकन राखिएका यी प्रावधानले कसरी काम गर्न सक्छन् ? गम्भीर समस्या नयाँ नेतृत्वमाथि उत्पन्न भएको छ । यो उसको लागि अहिले नखाऊँ भने दिनभरिको सिकार, खाऊँ भने कान्छाबाबुको अनुहार बन्न पुगेको छ । पहिलेका स्थानीय निकाय आफूले गर्नुपर्ने काम 'लाइन एजेन्सी' अर्थात् सरकारी कार्यालयहरूको सहयोग र समन्वयमा गर्ने गर्दथे, तर संघीयताको नाउँमा पाँचवटा कार्यालयबाहेक अब अरू जिल्लामा नरहने छैनन् । त्यो सहयोग र समन्वयबाट गाउँनगरपालिकाका पदाधिकारी वञ्चित हुन सक्छन् । जिल्लामा न्यायालय, प्रजिअ, प्रहरी, कोलेनिका र जिल्ला समन्वय समिति मात्र रहने भएकाले हाल जिल्लामा रहेका कार्यालयहरू भविष्यमा रहने छैनन् । अनि भौतिक पूर्वाधार, शिक्षा, स्वास्थ्य, खानेपानीको अभावमा स्थानीय निकायका नवनिर्वाचित पदाधिकारीहरूले कसरी काम अगाडि बढाउन सक्लान् ? यसको लागि ठूलो गृहकार्य र नेतृत्व पनि सक्षम हुनुपर्ने आवश्यकता छ । अक्षम नेतृत्वको आदेश कसले मान्ला ? भनौं न, पूर्वाधार बनाउन नै अहिले निर्वाचित भएका पदाधिकारीले आफ्नो कार्यकालमा सम्पन्न गर्ने सक्ने देखिँदैन । यसको लागि युद्धस्तरमा काम गर्दा पनि भ्याउनै सम्भव छैन । तर मत दिएर निर्वाचित गराउने जनताका अपेक्षा एकदमै धेरै छ । यसरी हेर्ने हो भने त, यी निर्वाचित पदाधिकारीले सशरीर स्थानीय निकाय बनाउने त के, एउटा जीव बनाउन र त्यसमा सास भर्न पनि सक्दैनन् । यसले जनप्रतिनिधिको योग्यतामाथि प्रश्न उठ्ने मात्र होइन, संघीयताको भविष्य पनि अन्धकारमा पर्ने देखिन्छ । स्थानीय निकायका पदाधिकारीहरूको संख्या, चुनिएर आउनेहरूको हैसियत र उनीहरूको भनिएको अधिकारको बाँडफाँट पनि केटाकेटी पाराको देखिन्छ । भनौंन, उपप्रमुख भनेर अधिकांश ठाउँमा महिला त पुगेका छन्, तर त्यहाँ लैंगिक प्रतिनिधि पुगेपछि सम्पन्न गरिनुपर्ने कामकुरा स्वतः पूरा हुन्छन् र ? त्यसको लागि योग्यता, क्षमता र काम गर्न सक्ने, परिचालन र व्यवस्थापन गर्न सक्ने सीपको पनि आवश्यकता पर्छ । अहिले चुनिएका भनिएका प्रत्येक प्रमुख, वडाध्यक्ष, सदस्यहरू तथा उपाध्यक्षले कसरी संविधानले दिएका जिम्मेवारी पूरा गर्न सक्छन् ? जबकि बिर्सन नहुने यथार्थ के भने प्रान्तीय र संसदीय प्रतिनिधि बन्न अलिकति जान्नेसुन्ने र क्षमता तथा योग्यता भएकाहरू स्थानीय निकायमा उम्मेदवार नै बनेनन्, चुनिने त के कुरा ?काँधमा फुली र पाखुरामा फित्ता भएको हबल्दारलाई मात्र सलाम ठोक्ने र हवस् साहब भन्ने हाम्रो संस्कृतिमा म्यादी प्रहरीलाई कसले सलाम ठोक्छ यहाँ ? स्थानीय निकायबारे अध्ययन गरिरहेका एक अध्येताले अहम् सवाल गरे । हुन पनि जिल्ला सदरमुकाम र गाउँमा जाँदा देखियो, राष्ट्रिय पार्टीहरू कांग्रेस होस् वा एमाले अथवा माओवादी केन्द्र सबैको आन्तरिक केमेस्ट्रीको रसायन यही नै हो । कर्मचारीतन्त्र ! पन्ध्रपन्ध्र वर्ष स्थानीय निकाय एकलौटी रूपमा सुमरेर बसेका कर्मचारीहरू जनप्रतिनिधिलाई आफ्नो भाग खान आएको प्रतिस्पर्धी ठानिरहेका छन् । हिजोसम्म जिल्ला हाँकेर गाडी कुदाएर र अनेक प्रोजेक्ट चलाएर हालीमुहाली गरेका हाकिम सा'बहरूको नजरमा जनप्रतिनिधि भनेका उनका भाग लुट्नेहरू नै हुन् । यिनीहरू चुनिएर आएकाले आफूहरू प्रदेश र केन्द्रका साना कोठामा खुम्चिनुपरेको र स्रोतसाधनहरूमा अर्कैले हालीमुहाली चलाउने भएकोमा भित्रभित्र क्रूद्ध छन् । स्थानीय विकासका सचिवले यिनीहरू खान र कमाउन नै आएका भोगवादी हुन् भन्ने प्रमाणित गर्न खोजे । गाउँनगरपालिका प्रमुख गाडी र अरू सुविधा मर्काउन नै दत्तचित्त रहेको खुलासा कर्मचारीले नै गरेका हुन् । यस्तो अवस्थामा स्थानीय निकायमा निर्वाचित भएर आउनेहरूले कसरी ती निकायलाई जनअपेक्षाअनुसारको उत्तरदायी बनाउन सक्छन् ? स्थानीय निकाय चलाउने योग्यता र सीप भएकाले उनीहरू चुनिएर आएका पनि होइनन् । सत्य कुरा के भने पार्टीले टिकट दिएकाले उनीहरू पार्टीको जनशक्ति र आफ्नो धनशक्तिको प्रभावले चुनावमा विजयी बनेका हुन् । धेरै कम जनप्रतिनिधिहरू मात्र स्थानीय निकाय सञ्चालन गर्ने योग्यता राख्छन् भन्न अन्कनाउनु पर्दैन, यो जगजाहेर नै छ । तर चुनाव जितेका जनप्रतिनिधि पार्टीको तर्फबाट चुनिएका भने पनि खासमा उनीहरूको गलामा पार्टीले पूरै दाम्लो बाँध्न सकेको छैन । चुनाव जित्ने व्यक्तिले अरू विभिन्न कारणले गर्दा पार्टीको टिकट पाएको हो र जित्नको लागि पनि अरू फ्याक्टरहरूले महत्वपूर्ण भूमिका निर्वाह गरेको सबैसामु छरपस्ट छ । ढुंग्रो नलुकाईकन चुनाव जित्ने जनप्रतिनिधिका बारेमा भन्ने हो भने उनीहरूको घाँटीमा पार्टीको जुन दाम्लो झुन्डिएको देखिन्छ । वास्तवमा त्यो दाम्लो चोकेमा बाँध्ने स्थितिमा छैन किनभने दाम्लो चुँडिएको छ । खासमा घाँटीमा बेरिएको तर टुटेको दाम्लो भएकाले पार्टीसँग पनि चुनाव जित्ने जनप्रतिनिधिलाई आफूले चाहेको बेला बाँध्न सक्ने हैसियत छैन । यतिको केटालाई छोरी दियो भने रुखमुनि लगेर भए पनि पाल्छ भन्ने विश्वासमा छोरी अन्माएर पठाउँथे । अहिले पार्टीले टिकट दिएको उम्मेदवारमाथि पार्टीलाई नै त्यति विश्वास हुने गर्दैन । किनभने अहिलेका जनप्रतिनिधि अनेक कारणले पार्टीको उम्मेदवार हुने गर्छन् । कतिपय त पैसाको बिटो बुझाएर टिकट हात पारेर जितेका पनि छन् । त्यसैले आफूले उम्मेदवार बनाएर चुनाव जिताएका व्यक्तिमाथि पार्टीको पूरा पकड हुन छोडेको छ । किनभने पार्टी नेतृत्व भनेको अहिले संगठनमा त्यस्तो हली मात्र हो, जो गोरुलाई हहहहह मात्र भन्न सक्छ, पुच्छर निमोठ्न र डन्डी हान्न सक्दैन । न त दानापानी नै खुवाउन सक्छ । बरु हली नै गोरुले मासिक दानापानी खुवाउने आशामा रहिरहेको देखिन्छ । सिर्जनात्मक सोच दिन सक्ने हली पार्टीमा शिला खोज्नुपर्ने अवस्थामा पुगिसकेका छन् । खरदार हुनलायक व्यक्ति पनि अब पार्टी खोज्दा पनि नभेटिने हुन सक्छ ।नेतृत्वमा हेर्नुस् त, अधिकांश धामीझाँक्री बनेर फलाक्न सक्ने व्यक्ति मात्र पुगेका छन् । केही योग्य पनि होलान्, तर ती अपवाद मात्र हुन् । झाँक्रीले भगवान् कोइराला, रामकण्ठ मकाजु, उपेन्द्र देवकोटा, अशोक बाँस्कोटाजस्ता लायक डाक्टर पार्टीमा आए भने उसको ढ्यांग्रो नारायणहरि हुन्छ । त्यसैले पार्टीमा जो विद्वान्, योग्य भनेर बसिरहेका छन्, ती पार्टीका झाँक्रीको फ्यांग्लाको फेर समातेर मात्र टिकिरहेका छन् । रोपेको तीन महिनामै फल्न त घिरौंलो नै हुनुपर्छ । अर्कालाई बेर्दैबेर्दै लहरो छानोमा गएर पनि घिरौंलो फल्छ । तर सक्षम नेता हुन त ३६ वर्ष नभई गगन थापा, घनश्याम भुषाल, कुलमान घिसिङ, जनार्दन शर्मा, विश्वप्रकाश पनि यो देशमा चिनिएनन् ! सावधान, जनप्रतिनिधि कर्मचारी नबनून् !"
तथ्यांकको उचित उपयोग तथा दुरुपयोग,"तथ्यांकहरूको उपयोगबारे होसियारीका साथ विश्लेषण गरी त्यसको यथार्थ सारमा ध्यान दिनुपर्ने भएको छ । कतियप तथ्यांकको गहिरिएर अर्थ निकाल्नु आवश्यक छ । उदाहरणस्वरूप हालको आर्थिक वर्ष २०७३७४ को वृद्धिदर सात प्रतिशतको लगभग रहने अनुमान सबै स्रोतहरूले गरेका छन् । साथै यस वृद्धिको एक मुख्य कारणमा आव २०७२७३ भूकम्प र भारतीय नाकाबन्दीले गर्दा ०४ प्रतिशतले मात्र वृद्धि भएको सानो आकारको राष्ट्रिय उत्पादनको आधारसँग तुलना गर्दा देखिएको हो भन्ने तथ्यलाई भने धेरैले बिर्सिएको देखिन्छ । अन्य कारणमा राम्रो मनसुन र भूकम्पले भएको क्षतिको पुनर्निर्माणमा भएको खर्च हो भन्ने पनि आत्मसात् गरिनुपर्छ । पक्कै पनि यसमा बिजुलीको आपूर्तिमा सुधारले खेलेको भूमिकालाई पनि मान्नुपर्छ । तर त्यसैको आधारमा आगामी वर्ष पनि त्यस्तै वृद्धिदर कायम रहन सक्ने अनुमान केलाउनैपर्छ। निर्वाचनको रमझम र खर्चले बजेटमा खर्च त बढ्ला, तर यसले कति राजनीतिक अस्थिरता जन्माउने हो त्यो भन्न सकिन्न । त्यस्तै आव ०७२७३ मा यदि हाम्रो नियमित ४५ प्रतिशतको राष्ट्रिय आय वृद्धिदर कायम रहन सकेर राष्ट्रिय आयको अलि ठूलो आधार भएको भए, निश्चय पनि आव २०७३७४ को वृद्धि सात प्रतिशत देखिने थिएन भन्ने कुरा पनि बुझेकै तथ्य हो । आआफ्ना पालामा आर्थिक वृद्धिदर बढी रहेको, बढी लगानी भएको, बढी प्रतिशत पुँजी तथा विकास खर्च भएको आदि देखाउने सबै राजनीतिक दल र नेताहरूको प्रवृत्ति नै हो । अब आगामी वर्ष पनि राष्ट्रिय आयको वृद्धिमा यी सबै कारकहरूबाट उत्तिकै योगदान होला भन्न सकिन्न । मनसुनको भर हुँदैन । त्यस्तै बिजुलीको आपूर्तिमा यस वर्षजस्तै थप सुधार नयाँ जलविद्युत् योजनाहरूको निर्माण सकिए मात्र हुने हो । प्राविधीकरणको व्यवस्थापनमा सुधार भनेको एकपटकको सुधार हो । यस वर्षको सुधारमा प्राधिकरणका नयाँ कार्यकारी निर्देशक कुलमान घिसिङ कडाइका साथ प्राधिकरणमा भएका अनियमितता तथा भ्रष्टाचार हटाउन लागिपरेका र यसमा विभागीय मन्त्रीको पूर्ण सहयोग प्राप्त गर्न सकेकाले नै हो । हाम्रो अस्थिर राजनीतिक वातावरण र छिटोछिटो सत्ता परिवर्तनको सन्दर्भमा आगामी आवमा पनि थप सुधार हुने आशा गर्न सकिँदैन । नयाँ विभागीय मन्त्री पनि निवर्तमान मन्त्रीजस्तै आफ्ना कार्यकर्ताको दबाबबाट मुक्त रहने र प्राधिकरणका वर्तमान कार्यकारी निर्देशक कायम रहे मात्र ठूलो उपलब्धि हुनेछ । थप बिजुली आपूर्तिका अन्य कारकमा बढेको आन्तरिक उत्पादन, भारतबाट आउने बिजुलीका लागि नयाँ प्रसारण लाइन निर्माणको काम पूरा भएकोले भारतीय आपूर्तिमा सुधार हो । यी सबै उपलब्धि लामो अवधिका सबै सरकारका प्रयासबाट भएका हुन् । नयाँ आवमा पनि ती सबै कारकबाट थप बिजुली प्राप्त हुने आशा गर्न सकिन्न । चमेलिया र कुलेखानी तेस्रो विद्युत् आयोजनाहरूको निर्माण आगामी आवमा पूरा हुने कार्यतालिका छ । ती दुइटाको जम्मा उत्पादन क्षमता ४४ मेगावाट हो । त्यसबाट केही राहत हुन सक्छ । नयाँ विभागीय मन्त्री पनि निवर्तमान मन्त्रीजस्तै कार्यकर्ताको दबाबबाट मुक्त रहने र प्राधिकरणका वर्तमान कार्यकारी निर्देशक कायम रहन सके मात्र पनि ठूलो उपलब्धि हुनेछ । हाम्रो अस्थिर राजनीतिक वातावरण र छिटोछिटो सत्ता परिवर्तनको सन्दर्भमा आगामी आवमा पनि थप सुधार हुने आशा गर्न सकिँदैन । विभिन्न क्षेत्रका पैरवीकर्ताहरूबाट आआफ्ना क्षेत्रमा लगानी प्रतिशतमा कम भएको (शिक्षा, स्वास्थ्य, महिला विकास) बारे व्यापक टिप्पणी गरिन्छ । नेपालको सन्दर्भमा यसपालि समग्र सरकारी खर्चको लगानीमा शिक्षाको अंश प्रतिशतात्मक रूपमा घटेको भनेर टिष्पणी आएको पनि देखियो । तर नेपालमा पूर्वाधार, बाटोघाटो, बिजुली आपूर्ति आदिको स्थिति कमजोर रहेकाले अबको दशकमा पूर्वाधार विकासमा ठूलो लगानी गर्नुपर्ने देखिएको छ । सडक र बिजुली नयाँनयाँ स्थानमा पुगेपछि त्यहाँ औद्योगिक विकासको र व्यावसायिक कृषिको सम्भावना बढ्ने, रोजगारका अवसर सिर्जना हुने र शिक्षा र स्वास्थ्यको स्थिति पनि सुध्रिँदै जाने अनुभवले देखाएकै छ । अहिले पनि जहाँजहाँ बत्ती र बाटो पुगेका छन्, त्यहाँ शिक्षक र डाक्टरहरू उपलब्ध हुने भएकाले शिक्षा र स्वास्थ्यको स्तर पनि उकासिएको उदाहरण छन् । अहिलेका जलविद्युत् योजनाहरूमा स्थानीयको सामुदायिक विकास र रोजगारका लागि लगानीको केही रकम छुट्ट्याउनुपर्ने प्रावधान पनि छन् । त्यस्तै निजी क्षेत्रका परियोजनाहरूले पनि सेयरको केही प्रतिशत स्थानीयको लागि छुट्ट्याउनुपर्ने प्रावधान छ । त्यसैले हामीले प्रतिशतात्मक वृद्धि अथवा अंशहरूको कुरा गर्दा यस्ता तथ्यांकमा भर पर्नुभन्दा विनियोजित रकम क्षेत्रगत कार्यक्रमको लागि पर्याप्त छ कि छैन त्यो हेर्नुपर्ने हुन्छ । कतिपय विकसित अथवा विकासोन्मुख देशहरूमा बजेटको ठूलो अंश सैनिक सामग्री उत्पादन तथा संकलनमा खर्च गरिने तर शिक्षा, स्वास्थ्य र महिलासहित विपन्न वर्गको आवश्यकता पूर्ति गर्नेतर्फ खर्च घटाउँदै लगिएको देखिएको छ । खास गरेर २०८० को दशकदेखि विकसित देशहरूमा यस्ता प्रवृत्ति देखिँदै गएका छन् । प्रतिशतात्मक तुलनाहरू यस्ता प्रवृत्तिको विश्लेषणमा सान्दर्भिक हुन्छन् । हाम्रोजस्तो देशमा भने शिक्षा, स्वास्थ्य, महिला र सामाजिक सुरक्षामा चालू खर्चको कति प्रतिशत जाने गरेको छ त्यसतर्फ ध्यान दिनुपर्छ । त्यस्तै सरकारले गरेका प्रतिबद्धता जस्तो कि महिला हिंसाको अन्त्य र महिलालाई यथोचित न्याय दिने संयन्त्रको विकास सन् २०३० सम्ममा गरिसक्नुपर्ने उद्देश्य पूर्ति गर्न पर्याप्त बजेट विनियोजन गरिएको छ कि छैन, त्यसको विश्लेषण गरिनुपर्ने हुन्छ । शिक्षा र स्वास्थ्यमा पनि पूर्वाधारको त्यत्तिकै सान्दर्भिकता छ । त्यस्तै समयसमयमा समग्र राष्ट्रिय उत्पादनमा बंैक तथा वित्तीय क्षेत्रको अनुदानको प्रतिशतात्मक अंश घटेको भनेर चिन्ता व्यक्त गरिएको पनि देखिन्छ । तर वित्तीय क्षेत्रको मूल आधार उत्पादन क्षेत्र हो । र यसको मुख्य उद्देश्य उत्पादन क्षेत्रलाई सहयोग गर्ने रहनुपर्छ । तर आजको संसारमा वित्तीय क्षेत्र उत्पादक क्षेत्रसँग छुट्टिँदै गएको र पुँजीको अन्तर्राष्ट्रिय स्थान्तरणमा विशेष रोकतोक नरहने तर श्रमिकहरूको आवतजावतमा कडा बाधाअड्चन रहने गरेकाले वित्तीय क्षेत्रले आफ्नै अन्तर्राष्ट्रिय स्वतन्त्र अस्तित्व बनाउँदै लगेको छ । आर्थिक राजनीतिक गतिविधिमा अलिकति तलमाथि हुनासाथ त्यसको पहिलो असर वित्तीय बजारमा हुने र यो समयसमयमा संकटमा पर्दै समग्र अर्थव्यवस्थालाई संकटमा पार्न सक्छ । जस्तो कि सन् २००८ मा अमेरिकाबाट सुरु भएको वित्तीय संकटले समग्र अन्तर्राष्ट्रिय अर्थव्यवस्थालाई धरापमा पारेको अहिलेसम्म राम्रोसँग उकासिन सकेको छैन । समग्र राष्ट्रिय आम्दानीमा वित्तीय क्षेत्रको प्रतिशतात्मक अनुदान कम हुँदै गएर यथार्थ आर्थिक क्षेत्रको अंश बढ्नु भनेको राम्रो कुरा हो । यसमा किन चिन्ता ? अर्को महत्वपूर्ण यस्तै सूचक मुद्रास्फीतिको दर हो । आधार वर्षमा जस्तो गत वर्ष १५ प्रतिशतको मूल्यवृद्धि भएर यस वर्ष ३४ प्रतिशत रह्यो भने यसलाई निकै सकारात्मक रूपमा हेरिन्छ । यो सकारात्मक पनि हो । तर यसले जनजीवनमा जनताको क्रयशक्तिमा आएको ह्रासलाई आपूर्ति गर्दैन । जस्तो कि दुई वर्षमा जनताको क्रयशक्तिमा १८१९ प्रतिशतले ह्रास आइसकेको हुन्छ । के यस्तो ह्रासलाई पूर्ति गर्ने गरी प्रतिव्यक्ति आम्दानी बढेको छ त्यो प्रश्न महत्वपूर्ण हुन जान्छ । नत्र भने नेताहरू समग्र राष्ट्रिय आयमा ६७ प्रतिशतको वृद्धि र मूल्यवृद्धि ३४ प्रतिशत रहेमा खुसी हुनुपर्ने आधार कमजोर हुन्छ । त्यसैले वास्तवमा प्रतिव्यक्ति आय स्थिर मूल्यमा ल्याएर तुलना गरिन्छ । अनि मात्र यसको यथार्थ प्रकाशमा आउँछ । त्यस्तै विप्रेषणको वृद्धिदर घटेको कुरामा पनि हामी चिन्तित देखिन्छौं । ख्याल राख्नुपर्ने कुरा विप्रेषणको स्तर घट्ने हो । तर यसमा वृद्धिदर घट्ने कुरा हुन्छ । एकातिर हाम्रो युवा जनशक्तिको पलायनले भर्खरै मात्र यथार्थमा महत्व पाउन थालेको कृषिको आधुनिकीकरणमा श्रमशक्तिको अभावले पारेको असरबारे ध्यान दिँदैनौं । माओवादी जनयुद्ध र गत वर्ष अर्थव्यवस्थाको सामान्य गतिविधिमा पनि भूकम्प र भारतीय आर्थिक नाकाबन्दीले ल्याएको विचलनले गर्दा युवा शक्तिको बढेको पलायनको दरलाई कायमै राख्न चाहन्छौं ? के हाम्रो अर्थतन्त्रले गति लिन सकेमा जनशक्तिको आवश्यकता हाम्रो आफ्नो देशलाई हुँदैन ? युवाहरू नेपालमै बसे भनेर चिन्तित हुनुपर्ने किन ? हो, हामीलाई परिवर्तित मुद्राको सञ्चिती विकास गति बढाउन आवश्यक छ । हो, अन्तर्राष्ट्रिय व्यापारमा घाटा बढ्दै जानु पक्कै पनि चिन्ताको विषय हो । तसर्थ हामीले त्यसलाई महत्व दिनुपर्छ । तर हामी सधैंजसो निर्यात बढाउने मात्र कुरामा ध्यान दिइराखेका देखिन्छौं । के यो जायज हो ? के आजको जस्तो विलासिताका सामान किन्न, सामान्य चमेना पनि आयात गरेर खान नयाँनयाँ मोटरसाइकल तथा कार र मोबाइलको उदार आयतको लागि चाहिएको हो ? तिनको माग घटाउन विप्रेषणबाट भित्रिएको आम्दानीलाई ती आम्दानी खर्च गरिने वस्तुहरूको उत्पादनमा वृद्धि, कमसेकम सरल प्रतिशोधित खाद्यवस्तुहरूको आयात विस्थापनबारे सोच्ने बेला आएन ? पर्यटकहरूको मागलाई दृष्टिगत गरी नेपालमै बन्न थालेका प्रशोधित खाद्यवस्तुहरूको उत्पादनलाई प्रोत्साहन र सहयोग गर्नेतर्फ सोचिनु पर्दैन ? हो, आजको जमानामा विश्व बजारबाट अलग भएर बाँच्न सकिन्न, हाम्रो जस्तो सानो बजार भएको देशले सबै आफ्नो आवश्यकता आफैं आपूर्ति गर्न सक्तैन, तर अब केकेमा सकिन्छ त्यसतर्फ सोच्ने बेला भएन ?"
कठिन परिस्थितिमा न्यायिक नेतृत्व,"सर्वोच्च अदालतले नयाँ नेतृत्व पाउने बेला छ । प्रत्येक नेतृत्व परिवर्तन हुँदा न्याय अझ बढी छिटो, छरितो सुलभ होला, भन्ने अपेक्षा गरिन्छ । न्यायिक नेतृत्व परिवर्तनलाई प्रमुख मिडियाहरूले समेत समाचार मात्र नबनाएर सम्पादकीयमा नै स्थान दिएका हुन्छन् । न्यायिक नेतृत्व परिवर्तनसँग गाँसिने सुधारको अपेक्षा कुनै एक व्यक्तिको मनोगत आधार र भावना होइन । आधार संविधानको धारा १३६ हो । धारा १३६ मा 'नेपालको न्याय प्रशासन प्रभावकारी बनाउने अन्तिम जिम्मेवारी' प्रधानन्यायाधीशमा हुनेछ भन्ने व्यवस्था छ । यस्तो व्यवस्था अमेरिका, बेलायत भारतको संविधानमा छैन । धारा १३६ भनेको प्रधानन्यायाधीश भएँ, जसरी पनि ६५ वर्ष पूरा गर्नु छ सुधार देखा जाएगा ६५ वर्ष बितिहाल्छ भन्ने सोच होइन, मैले पूर्ववर्ती नेतृत्वबाट सम्हालेको अवस्थाभन्दा केही न केही सुधार गरिएको न्याय प्रशासन मेरो उत्तराधिकारीलाई हस्तान्तरण गर्ने मेरो नैतिक मात्र होइन, संवैधानिक कर्तव्य भनेर सम्झनुपर्ने व्यवस्था हो । सुधार एक निरन्तर प्रक्रिया हो । प्रभावकारी न्याय प्रशासनको लागि सबै समस्या पहिचान गरी सबै कार्यान्वयन गर्न कुनै पनि एक नेतृत्वलाई समय पर्याप्त हुँदैन । तर प्रत्येक नेतृत्वलाई 'प्रभावकारी न्याय प्रशासने' को मार्गचित्र कोरी सुरुवात गर्न 'मेरो समय छोटो' भनी समयलाई दोष दिन मिल्दैन । हामीकहाँ अमेरिकामा जस्तो नेतृत्वमा बाहिरबाट नियुक्त गरिँदैन । भारतमा जस्तो वरिष्ठतम्लाई नै नेतृत्वमा नियुक्ति गरिन्छ । धारा १२९(३) नेतृत्वमा बाहिरी प्रवेशविरुद्धको ग्यारेन्टी हो । भारतको संविधानमा हाम्रोजस्तो धारा १२९(३) नभए पनि सन् १९९३ को जजेज केस २ अर्थात् सुप्रिम कोर्ट एड्भोकेट अन् रेकर्डको मुद्दाको फैसलामा इजलास आफैंले रेसियो डेन्डी निकाली छोटो रेसियो डेन्डीमा वरिष्ठतम् न्यायाधीश प्रधानन्यायाधीश हुने भनिएको छ । नेतृत्वमा पुग्ने वरिष्ठतम् न्यायाधीश न्याय प्रशासन प्रभावकारी बनाउने भिजन सम्पन्न हुनुपर्छ र नेतृत्वमा पुग्नासाथ भिजन लागूको सुरुआत गर्न समय वाधक हुँदैन । संविधानले 'प्रभावकारी न्याय प्रशासन' को भिजनविहीन वरिष्ठतम् न्यायाधीश कल्पना गरेको छैन । अबको नेतृत्वले कठोर समयमा नेतृत्व सम्हाल्नुपर्नेछ । न्यायपरिषद् कस्तो हालतमा छ, न्याय प्रशासन कस्तो हालतमा छ र सुशीला कार्कीविरुद्धको महाभियोग प्रस्तावको आरोप पनि अब नियुक्त हुने प्रधानन्यायाधीशलाई आफैं वरिष्ठतम् सदस्य हुँदा पनि थाहा हुने कुरा हो । भर्खरै अवकाश प्राप्त प्रधानन्यायाधीशको विभिन्न अन्तर्वार्ताबाट धेरै सुधार आवश्यक देखिन्छ । उहाँले अन्तर्वार्तामार्फत व्यक्त गर्नुभएका बाधाअप्ठ्यारा उहाँको पालाको भन्दा उहाँभन्दा अगाडिको समस्या क्रमशः सर्दैसर्दै आएका समस्या होलान् । उहाँले आफूले देखेका र भोगेका समस्या पारदर्शी ढंगबाट सार्वजनिक गरिदिनुभयो, अरूले गरेनन् । प्रत्येक नेतृत्व परिवर्तनमा समाजले प्रभावकारी न्याय प्रशासन आशा राख्नु स्वाभाविक हो । तर नेतृत्व परिवर्तनमा कुनै सुधार नहुने हो भने नेतृत्वप्रति मात्र होइन, न्यायपालिकाप्रति नै जनआस्था कम हुन्छ । त्यसैले गत केही वर्षयता नेतृत्व परिवर्तनले सम्बन्धित व्यक्तिलाई लाभ हुन्छ, तर संस्थालाई केही लाभ हुँदैन भन्ने सोच विकास भएको छ । अब नयाँ नेतृत्वले यसलाई मनन गर्नैपर्छ । न्यायपरिषद् जोगाऔं र सुधारौं जोगाउन र सुधार्नुपर्ने कारण छन् । नयाँ नेतृत्वले न्यायपरिषद्लाई जोगाउने र त्यसको बनावटमा सुधार गर्न ठूलो चुनौतीको रूपमा लिनुपर्छ । हर क्षेत्रमा राजनीतीकरण हुने र राम्रो मान्छे होइन । हाम्रो मान्छे खोज्ने नेपालमा २०४७ सालमा संविधान लेखिँदाको दिनमा भन्दा आजको दिनमा न्यायपरिषद् झनै आवश्यक छ । एक पर्यवेक्षकको हैसियतले लेखकले हेर्दा अध्यक्षको हैसियतले कल्याण श्रेष्ठ र वरिष्ठतम सदस्य सुशीला कार्कीले जुन प्रकारले न्याय परिषद्को औचित्य समाप्त गरे, त्यसले गर्दा 'प्रभावकारी न्याय प्रशासन' को अभिन्न अंग न्यायपरिषद्को सुधारमा कठिन मात्र होइन, न्यायपरिषद्को अस्तित्व नै खतरामा पर्न सक्छ । बेलायतका विश्व प्रसिद्ध न्यायमूर्ति अलफ्रेड थमस डेनिङ जसलाई 'लर्ड डेनिङ' भनेर चिनिन्छ । उहाँले सन् १९७७ को गोरिएटविरुद्ध युनियन अफ पोस्टल वक्र्सको मुद्दामा 'वी यु एभर सो हाइ, द ल इज एबोभ यु' भन्नुभयो । यसको अर्थ 'तपाईं जतिसुकै उच्च भए पनि तपाईंभन्दा माथि कानुन छ' कानुनको अगाडि सबै बराबर हुन्छ भन्नुभयो । बेलायतकै अदालतले सन् १९८० मा डुपोर्ट स्टिलको मुद्दामा लर्ड डिप्लकले प्रत्येक नागरिक र न्यायाधीश सबैले संसद्ले बनाएको कानुन मान्नुपर्छ भन्नुभयो । यो भनाइ प्रजातन्त्र भनेको 'व्यक्तिको सरकार होइन कानुनको सरकार' भन्ने अमेरिकी धारणासँग मेल खान्छ । हामीकहाँ लर्ड डेनिङ र लर्ड डिप्लकको भनाइ काम लागेन । हामीकहाँ 'ल इज नट एबोभ यु विकज यु आर एबोभ ल' भन्ने मानसिकता न्यायपरिषद्को औचित्य समाप्त गर्ने कामले नै देखायो । भर्खरै लागू भएको नेपालको संविधान २०७२' लाई टोल सुधार समितिको विधान' को दर्जामा र न्यायपरिषद्लाई 'टोल सुधार समितिको पाँच सदस्यीय कार्यकारी परिषद्को' दर्जामा सजिलैसँग झारी संविधानको अपमान गरे । बरु 'टोल सुधार समितिको विधान' विपरीत 'कार्यकारी परिषद्ले' कुनै निर्णय गरेको भए वार्षिक साधारणसभामा सेयरवालाहरूबाट त्यसको विरोध हुने थियो । तर संविधानको ठाडो उल्लंघन हुँदा कसैलाई मतलब भएन । संविधान र 'वि यु एभर सो हाई यु आर एभव ल' लाई नमानेपछि कानुनी शासन विवादरहित न्यायाधीश नियुक्ति र प्रभावकारी न्याय प्रशासन प्राथमिकता पर्ने नै भएन र यस्तो भएपछि बहालवाला नेतृत्वले उत्तराधिकारी नेतृत्वलाई केही न केही सुधारिएको प्रभावकारी न्याय प्रशासन हस्तान्तरण गर्नुपर्छ भन्ने संवैधानिक व्यवस्थाले काम नगर्नु स्वाभाविक हो ।यु यस वर्ल्ड ह्युमन राइट रिपोर्टले नेपालको न्यायपालिका संविधानले बलियो बनाए पनि न्यायपालिकामा राजनीतिक भागबन्डामा न्यायाधीश नियुक्ति र एनजीओ प्रवेश भनेर त्यसै भनेको छैन । संविधान लागू गर्दा ठूला दलले तराईमधेसी दललाई पछि संशोधन गरी उनीहरूका माग पूरा गरौंला, हाललाई जारी गरिहालौं भनेर दिएको आश्वासन त आज पूरा भएको छैन भने न्यायपालिकासम्बन्धी यी कुरा सजिलै संशोधन हुन सक्दैन । राजनीतिक प्रणाली अमेरिकाको जस्तो प्रेसिडेन्सियल वा बेलायतको जस्तो पार्लियामेन्टरी प्रणालीमा जस्तो भए पनि प्रजातन्त्र र स्वतन्त्र न्यायपालिका एकअर्काका पूरक हुन् । खारेज भएको संविधानको धारा ११६ मा भएको जस्तो वर्तमान संविधानमा कुनै धारा आधारभूत संरचना नभए पनि आईसीसीपीआरमा नेपाल पक्ष बनेको र यूएन मानव अधिकार परिषद्मा नेपाल सक्रिय सदस्य भएको र वर्तमान संविधानले प्रस्तवना र 'नेपाल राज्यको परिभाषा' मा लोकतन्त्रात्मक नेपाल भनेकाले कुनै दलले निर्वाचनमा दुईतिहाई बहुमत ल्याए पनि लोकतान्त्रिक शासन व्यवस्थामा न्यायपालिकीय स्वतन्त्रता अपहरण गर्ने गरी संविधान संशोधन गर्ने अन्तर्राष्ट्रिय कमिटमेन्ट र नैतिक रूपले पनि आँट गर्न सक्दैन । तर न्यायपरिषद् त्यस्तो होइन । न्यायपरिषद् न्यायपालिका होइन । स्वतन्त्र न्यायपालिका प्रजातन्त्रको आधारभूत संरचना मानिन्छ तर न्यायपरिषद्लाई मानिँदैन । भारतको सर्वोच्च आदलतले १९७३ मा केशवानन्द भारतीको मुद्दामा संविधानको आधारभूत संरचना पहिचान गरी स्वतन्त्र न्यायपालिका संविधानको आधारभूत संरचना मानी स्वतन्त्र न्यायपालिकामा बन्देज लाग्ने गरी विधायिकी अधिकारअन्तर्गत संविधान संशोधन हुन सक्दैन भन्यो । जतिसुकै प्रजातान्त्रिक देश भए पनि राज्यको महत्वपूर्ण र संवेदनशील न्यायाधीश पदमा नियुक्त गर्ने अधिकार कार्यपालिकामै रहनुपर्छ भन्ने राजनीतिक चाहना हुन्छ । अमेरिका र भारत दुई स्थापित प्रजातान्त्रिक देश हुन् । अमेरिकामा पदमा बहाल रहँदा मृत्यु भएको सर्वोच्च अदालतका न्यायाधीश स्कालियाको पदपूर्तिको लागि पूर्व राष्ट्रपति ओबामाको मनोनयन मेरिक गाल्यान्डलाई अर्कै दलको राष्ट्रपतिले मनोनयन गरेकाले सुनुवाइ नै नगरी सिनेटले मनोनयन निरर्थक गरे । ट्रम्प राष्ट्रपति भएपछि गोर्सस नियुक्ति गरेको घटना र भारतमा १९९३ देखि अदालतद्वारा बनाएको कलेजियम खारेज गर्न एनजेएसी एक्टबाट यो प्रमाणित हुन्छ । तर भारतको सर्वोच्च अदालतको पाँचजनाको संवैधानिक इजलासले एनजेएसी कानुनलाई असंवैधानिक घोषणा गरी १९९३ को कलेजियमलाई पुनस्र्थापित गर्यो । तर हामीकहाँ संविधानले नै व्यवस्था गरी उपहार दिएको न्यायपरिषद् अध्यक्ष र वरिष्ठतम सदस्यले नै औचित्व समाप्त गर्ने काम गरे । न्यायपरिषद्भित्रबाटै औचित्य समाप्त गरेपछि त्यही निहुँमा कुनै दिन कुनै दलले दुईतिहाई बहुमत ल्यायो भने वा दुई दल मिली न्यायपरिषद्को अस्तित्व संवैधानिक तरिकाबाट समाप्त गरेमा पनि अनौठो मान्नुपर्ने छैन । किनकि त्यस्तो भए पनि स्वतन्त्र न्यायपालिका समाप्त भयो भन्न मिल्दैन । त्यसैले नयाँ नेतृत्वले न्यायपरिषद् जोगाउनुपरेको छ । न्यायपरिषद् आवश्यक छ । न्यायपरिषद् हुँदा त न्यायाधीश नियुक्ति यस्तो भाँडभैलो र विवादित बन्छ भने न्यायपरिषद्को सट्टा न्यायाधीश नियुक्ति पुनः कार्यपालिकामा पुर्याए के होला ? नेतृत्वले परिषद्को वर्तमान सदस्यमा परिवर्तनको अभियान चलाउनुपर्छ । खासगरी प्रधानमन्त्रीको प्रतिनिधि राजनीतिक दलसँग सम्बन्धित व्यक्ति हुन सक्ने सम्भावनाले नियुक्तिमा राजनीतिक प्रभाव पर्छ । त्यसैले यसको विकल्प नेतृत्वले सोच्नुपर्छ । संवैधानिक इजलास संविधानको व्याख्या सर्वोच्च अदालतको प्रमुख काम हो । महत्वपूर्ण संवैधानिक विवाद संवैधानिक इजलासबाट हेरिन्छ । संवैधानिक इजलास त्यतिबेलाको न्यायपालिका र संविधानसभा २ बीचको गिभ एन्ड टेकको उपज हो । सार्वजनिक भएको कुरा हो रेडिसन होटेलमा न्यायपलिकाको नेतृत्वसहितको टोलीले प्रमुख राजनीतिक दलको नेतालाई भेटी संवैधानिक अदालत गठन नगर्न त्यसको सट्टा सर्वोच्च अदालतमा नै एक संवैधानिक इजलास गठन गर्छौं भनेर गिभ एन्ड टेक गरेपछि संविधानसभाले न्यायपालिकाको अनुरोध मानेर प्रस्तावित संवैधानिक इजलास मस्यौदाबाट हटायो । इजलास गठन प्रधानन्यायाधीशको अधिकार हो । इजलास गठन संविधानमा राख्ने कुरा होइन । संवैधानिक इजलाससरहकै 'विशेष इजलास' सर्वोच्च अदालत ऐनअन्तर्गत बनेको नियमावलीमा राखिएको थियो । यही नियम संशोधन मात्र गरे पुग्ने थियो । प्रधानन्यायाधीश नै संवैधानिक इजलासको अध्ययक्ष हुनुपर्ने व्यवस्था संविधानमा राख्दा प्रधानन्यायाधीशले हेर्न नमिल्ने मुद्दा आयो भने इजलास डेडलक हुने । कजलिस्ट तोक्ने र कस्तो मुद्दा कसलाई तोक्ने न्यायपरिषद्ले भन्ने कुरा होइन । यस्तो अधिकार प्रधानन्यायाधीशमा रहनुपर्छ । धारा १३७ आज जेजस्तो अवस्था छ, त्यसलाई अक्षरशः व्याख्या गर्ने हो भने गठित संवैधानिक इजलासमा कन्फिक्ट अफ इन्टेस्ट वा अन्य कारणले कुनै न्यायाधीशले कुनै मुद्दा हेर्न मिलेन भने पुनः न्यायपरिषद्को बैठक बसी सदस्य हेरफेर नगरी मुद्दा सुनुवाइ हुन सक्दैन । यसमा सुधार हुनुपर्छ । न्यायिक अख्तियार दुरुपयोग अनुसन्धान आयोग न्यायपालिकामा हुने भ्रष्टाचारमा अनुसन्धान गर्न अख्तियार दुरुपयोग अनुसन्धान आयोगलाई छिराउन हुँदैन । वर्तमान व्यवस्थाअनुसार न्याय परिषद्लाई न्यायिक भ्रष्टाचारमा अनुसन्धान गर्ने अधिकार दिँदा त्यस्तो कार्य आफ्नो मुद्दामा आफैं न्यायाधीश हुनु हुँदैन भन्ने मान्य प्राकृतिक न्यायको सिद्धान्तविपरीत हुन्छ र संविधानले न्यायपरिषद् वा न्यायाधीशलाई पब्लिक प्रोसेक्युटर बनाउने व्यवस्था नै गरेको छैन । न्यायपालिकामा हुने भ्रष्टाचारमा न्यायाधीश एवं न्यायपालिकामा कार्यरत न्याय सेवाका कर्मचारीको लागि छुट्टै स्वतन्त्र 'न्यायिक अख्तियार दुरुपयोग अनुसन्धान आयोग' संविधानमा व्यवस्था हुनुपर्छ । न्यायपालिकामा भ्रष्टाचार छ भन्ने कुरा हालै अवकाश हुनुभएका प्रधानन्यायाधीशको अन्तर्वार्ताबाट पनि देखिन्छ । न्यायपालिकामा भ्रष्टाचार छ भन्न हिच्किचाउनु पर्दैन । वास्तविकता स्विकार्न हिम्मत गर्नुपर्छ । नेपाली समाजमा बिचौलिया छन् । बिचौलिया र विकृतिविहीन न्यायपालिका बनाउन पूर्वप्रधानन्यायाधीश अनुपराज शर्माले समिति नै गठन गर्नुभएको हो । उक्त काम प्रभावकारी न्याय प्रशासन बनाउने कदमको सुरुआत हो । रामप्रसाद श्रेष्ठले त्यसैलाई निरन्तरता दिएर न्यायपालिका उचाइमा पुर्याए । न्यायाधीश भएर पनि अदालतमा भ्रष्टाचार छ भनेर बोल्नुहुन्छ र ? भन्ने मानसिकताबाट नेतृत्वलागायत सबै मुक्त हुनुपर्छ । भ्रष्टाचार र बिचौलियाहरू एकअर्काका परिपूरक हुन् । बिचौलियाबाटै न्यायपालिका बद्नाम हुन पुगेको हो । लेखक विदेशमा अध्ययन गर्दा अभ्यास अदालतमा न्यायाधीशको भूमिका निर्वाह गर्दा मुद्दाका पक्षहरूले न्यायाधीशहरूलाई प्रभाव पार्न खोज्छन् । त्यसबाट मुक्त हुनुपर्छ भनी निर्देशकले 'इफ यु क्यान वाइ अ जज ह्वाइ हायर अ लयर' भन्ने पनि हुन्छ भन्नुभएको थियो । त्यसैले नेतृत्वले मात्र होइन, समग्र न्यायपालिकाले नै सुशासन र कानुनी शासन रक्षाको स्तम्भ न्यायाधीश भएकाले न्यायपालिकामा हुन सक्ने भ्रष्टाचार नियन्त्रणको लागि स्वतन्त्र निकाय 'न्यायिक अख्तियार दुरुपयोग अनुसन्धान आयोग' गठनको व्यवस्थाको लागि अभियान चलाउनुपर्छ । सुझाव गरिएको सबै व्यवस्था व्यापक छलफल गरी संविधान संशोधन गरी संविधानमा समावेश गर्ने व्यवस्थाहरू हुन् । संविधानको पहिलो मस्यौदा सुझावको लागि सार्वजानिक भएको थियो । 'प्रभावकारी न्याय प्रशासन' मा देखिएका यस्ता केही व्यवस्था हटाउन त्यतिबेलाको नेतृत्वले धारा १३६ को जिम्मेवारीलाई ध्यानमा राखी भारको सर्वोच्च अदालतले एजजेएसी एक्ट हटाउन संवैधानिक संघर्ष गरेको जस्तो हामीकहाँ पनि नेतृत्वले आफ्ना १४ जना ब्रदर जजेज र बारका वरिष्ठ कानुनव्यवसायीहरूसहित भएर संविधानसभासँग संवाद गरी मिलाउनुपर्ने थियो । संविधानको अवस्था हेर्दा संविधान लागू गर्दा ठूला दलले तराईमधेसी दललाई पछि संशोधन गरी उनीहरूका माग पूरा गरौंला, हाललाई जारी गरिहालौं भनेर दिएको आश्वासन त आज पूरा भएको छैन भने न्यायपालिकासम्बन्धी यी कुरा सजिलै संशोधन हुन सक्दैन । अब नेतृत्व परिवर्तनको बेला छ । भारतको चर्चित प्रधानन्यायाधीश जेएस बर्माले न्यायाधीशले प्रेस वक्तव्य होइन, फैसला जारी गर्नुपर्छ भन्नुभएको थियो । त्यस्तै हामीकहाँ पनि प्रस्तावित प्रधानन्यायाधीशले 'म भाषण होइन काम गरेर देखाउँछु' भन्नुभयो । त्यसैले आशा गरौं उहाँबाट 'प्रभावकारी न्याय प्रशासन र न्यायपालिकीय स्वतन्त्रता' लाई अझ उचाइमा पुर्याउनु हुनेछ । केसी पूर्व न्यायाधीश हुन्"
उच्च शिक्षामा बेथिति,"नेपालको उच्च शिक्षामा आशातीत प्रगति हुन सकेको छैन । विश्वविद्यालयहरू राजनीतिक पार्टीको कार्यकर्ताको भर्तीकेन्द्र जस्तो बनेका छन् । विश्वविद्यालय अनुदान आयोग थिलोथिलो पारिएको छ । यो देशमा प्राज्ञिक व्यक्तित्वको अभाव होइन, राजनीतिक इच्छाशक्तिको खडेरी लागेको छ । राजनीतिबिनाको प्राज्ञिक व्यक्तिको कल्पनै गरिन्न । यसले गर्दा उच्च शिक्षामा बेथिति बढेको छ । विश्वविद्यालय अनुदान आयोग उच्च मर्यादित संस्था हो भन्ने बुझ्न धेरै पर जानुपर्दैन, भारतलगायत सार्क मुलुक मात्र हेरे पुग्छ । नेपालमा भने भर्खरै नियुक्त आयोग सदस्य हेर्दा थाहा हुन्छ, यसको मर्यादा र गरिमा राख्न सकिएन, राजनीतिक झोले कार्यकर्ता भए पुग्यो । विश्वका ख्यातिप्राप्त देशहरू र दातृराष्ट्रले त्यो देशको शिक्षा दिने निकाय कस्तो छ भनेर प्रथमतः हेरिने ठाउँ अनुदान आयोग नै हो, तर हाम्रो दुर्भाग्य ! मुलुक संघीय संरचनामा गए पनि सम्पूर्ण निर्वाचित निकाय बनिनसकेकाले एउटा नगरपालिका वा गाउँपालिकाले सम्पूर्ण विश्वविद्यालयलाई नीति निर्देशन दिने र कार्य सम्पादन गर्न सक्ने अवस्था छैन । प्रान्तीय तथा केन्द्रीय सरकारको लागि कुनै प्रक्रिया नै थालनी नभएको अवस्थामा गलत सूचना प्रवाह भइदिँदा भ्रम सिर्जना हुन्छ । यो निर्णय प्रभावकारी रूपमा कार्यान्वयन हुनै सक्दैन । समयको मागअनुकूल आधुनिक र गतिशील शिक्षा प्रदान गर्नु राज्यको दायित्व र कर्तव्य हो । तर हाम्रो शिक्षा नीतिले उद्देश्य परिपूर्तिमा सहयोग पुर्याउनुको सट्टा राजनीतिक स्वार्थकेन्द्रित पद्धतिलाई सघाएको छ । उच्च शिक्षा राजनीतिक वृत्तमा प्राथमिकताको क्षेत्रमै पर्न सकेन । फलस्वरूपः नेतृत्व तहमा शैक्षिक अराजकता मौलाउँदै गयो । कानुन र विधिको शासनलाई अराजक भीडतन्त्रले नियन्त्रणमा लियो । आधारभूत तथा सर्वसुलभ र गुणस्तरीय शिक्षा सबै नागरिकको पहुँचबाहिरको विषय बन्न पुग्यो । कतिपय विश्वविद्यालयका पदाधिकारी विषयमा प्रवेश नै नगरी केवल जागिरे मनोवृत्तिमा रमाउन थाले । मानवीय मूल्यमान्यतामा ह्रास आई विरोधाभासपूर्ण मानसिकताले जरो गाड्न थाल्यो । अरूप्रति दोषारोपणमै अमूल्य समय खर्चन थालियो । विश्वविद्यालय र कलेजहरूको सम्बन्ध जग्गा खरिदबिक्रीजस्तो लेनदेनमा केन्द्रित बन्न पुग्यो । यसले गर्दा पदीय जवाफदेहिताको पूर्णतः अभाव देखियो । शिक्षकले नपढाए हुने, विद्यार्थी कक्षामा आए हुने, नआए पनि हुने, कर्मचारी काममा आए हुने नआए पनि हुने, फितलो अनुगमनले गर्दा विश्वविद्यालय शिक्षा औपचारिकतामा सीमित बन्न पुगेको छ । समयसापेक्ष पाठ्यक्रम परिमार्जन, नियमित पठनपाठन गराउने दिशामा रत्तिभर ध्यान दिन सकेनन्, दिएनन् । अस्पष्ट शैक्षिक गन्तव्य, समयसापेक्ष शिक्षाको अभाव, कमजोर परीक्षा प्रणाली व्यापक अनियमितता आदि कारणले स्वच्छ शैक्षिक वातावरण बन्न सकेन । अहिले जिम्मेवारी सुम्पिएका विश्वविद्यालयका पदाधिकारी केवल प्राज्ञिक लज्जाको प्रतीक मात्र बनेका छन् । यस्तो अवस्था कहिलेसम्म कायम राख्ने? विश्वविद्यालयका उत्पादनलाई विश्व प्रतिस्पर्धी नभई बेरोजगारको कारखाना बनाइँदैछ । यति ठूलो लगानीलाई किन उपहासको विषय बनाइँदैछ ? बेरोजगार उत्पादनकै लागि किन अर्बौं खर्चने राज्यले ? जर्मनीमा एउटा भनाइ छ, 'बेबकुफ र समझदारले कसैको पनि नोक्सान पुर्याउँदैन, तर केही पागल र बुद्धिमान बढी खतरनाक हुन्छ ।' के नेता र प्राज्ञिक नेतृत्व लिने मान्छे यस्तै हुन् त ? कुनै बेला पोखरा विश्वविद्यालयलाई राम्रो मानिन्थ्यो, तर अहिले गैरकानुनी सम्बन्धन नीतिको पक्षपोषण गर्ने गरेको आरोप लाग्न थालेको छ । त्यसैले कतिपय सम्बन्धन प्राप्त कलेजहरू यस्तो प्रवृत्तिविरुद्ध कानुनी उपचार खोज्न अदालत धाउन थालेको पाइन्छ । मौनताको घुम्टो कति दिनसम्म ओड्ने भनेर कानुनी सहायता लिएर आत्मसम्मान महसुस गरेका छन् । तिनीहरूको इच्छाशक्ति विश्वविद्यालयका पदाधिकारीको अरुचिको विषय बन्न पुग्यो । ०७१ कात्तिक ११ मा उपकुलपतिसहित २३ जना पदाधिकारी अख्तियारको कारबाहीमा परेपछि थला परेको पोखरा विश्वविद्यालय अपारदर्शी र स्वार्थकेन्द्रित बन्दै गएको आभास हुन थालेको छ । मापदण्ड नपुगेका कलेजहरूले सम्बन्धन पाउन थालेकैले पूर्वाधार पुगेका कलेजहरू अदालत धाउन बाध्य भए । अनुगमन र मूल्यांकनको पर्वाह हुन छोड्यो । हुकुमी शैलीमा कलेजहरूमा कोटा वितरण हुन थाले । प्राज्ञिक शून्यताको जोखिम बढ्न थाल्यो । विश्वविद्यालयका उपकुलपति तथा रजिस्ट्रारजस्तो जिम्मेवार व्यक्तिबाटै निश्चित व्यक्ति र संस्थाप्रति कुण्ठापूर्ण व्यवहार हुन थालेको आभास भइरहेको छ । विश्वविद्यालय नेतृत्वबाट कसैप्रति पूर्वाग्रह र प्रतिशोधपूर्ण व्यवहार हुनु हुँदैन । यसको प्रभाव तत्कालको लागि केही कजेल र कलेजका संस्थापकमाथि परे पनि दीर्घकालमा विद्यार्थीको भविष्यमाथि पर्नेछ । यसतर्फ विश्वविद्यालय सचेत र सजग भएन भने त्यसको कठोर मूल्य चुकाउनुपर्नेछ । यस्तै गतिविधि रहिरहने हो भने अन्तर्राष्ट्रिय मान्यताप्राप्त डिग्री कहिले पाउने हाम्रा विद्यार्थीले ? कहिले विश्वप्रतिस्पर्धी बन्ने, आफ्नो सपना कसरी पूरा गर्ने, कहिले ठूलो नेतृत्वकर्ता बन्ने ? नेतृत्वको व्याख्या गर्न जति सजिलो छ त्यति नै असल नेतृत्व दिन कठिन छ । त्यसैले पदाधिकारीको विश्वविद्यालय हँकाइ 'मरुभूमिमा छरेको बीउ र मूर्खलाई दिएको ज्ञान' जस्तै बनेको छ । उनीहरूमा सोच्ने, सम्झाउने र बुझाउने शक्ति नै छैन भने त्यस्ताले दिएको नीति निर्देशन कसरी मान्न सकिन्छ ? शैक्षिक गतिविधि, अनुसन्धान तथा अन्वेषणमा हामी विश्वका सात हजार विश्वविद्यालयभन्दा तल छौं, सायद यो तथ्यांक उनीहरूलाई थाहा छैन । समयसापेक्ष पाठ्यक्रम सुधार्न सकेनौं या भएकोलाई समेत 'फ्यासिलिटेड' गर्न सकेका छैनौं । प्राध्यापक तथा विद्यार्थीले अनुसन्धानलाई मुख्य विषय बनाउन नसक्नु नेतृत्वकर्ताको कमजोरी हो । राज्यसँगै शैक्षिक मुद्दा नै भएनन्, मुख्य एजेन्डा नै भएन, बहसको विषय नै बनेन । उन्माद र घमण्डभित्र यस्ता शैक्षिक मुद्दा रुमलिन पुगे । अहिले जिम्मेवारी सुम्पिएका पदाधिकारी केवल प्राज्ञिक लज्जाको प्रतीक मात्र बनेका छन् । यस्तो अवस्था कहिलेसम्म कायम राख्ने ? विश्वविद्यालय शैक्षिक केन्द्र बनाउने कि राजनीतिक थलो, राज्यले तत्काल निरूपण गर्नुपर्छ ।"
राष्ट्रपति रनिङ सिल्ड आजदेखि,"काठमाडौं : राष्ट्रिय खेलकुद परिषद् (राखेप)को आयोजनामा नवौं राष्ट्रपति रनिङ सिल्ड तथा विद्यालय खेलकुद प्रतियोगिता बिहीबारदेखि सुरु हुँदैछ । केन्द्रीय स्तरको यो प्रतियोगितामा भलिबल, एथलेटिक्स, कबड्डी, तेक्वान्दो, कराते, उसु, फुटबल र क्रिकेट गरी आठ खेलमा प्रतिस्पर्धा हुने राखेपअन्तर्गत खेलकुद प्रतियोगिता तथा योजना विभागका प्रमुख एवं राष्ट्रपति रनिङ सिल्ड सञ्चालन तथा व्यवस्थापन समितिका सचिव मीनकुमार शर्माले जानकारी दिए । सबै खेलमा पाँच विकास क्षेत्रबाट एक सय ४२ का दरले सात सय १० खेलाडी सहभागी हुनेछन् । क्रिकेटमा छात्र टोली मात्र सहभागी हुनेछ । एथलेटिक्स र फुटबल त्रिपुरेश्वरस्थित दशरथ रंगशाला, भलिबल राखेपको कभर्डहल, कबड्डी कीर्तिपुर, तेक्वान्दो पेप्सीकोलास्थित कोटेश्वर तेक्वान्दो डोजाङ, कराते लैनचौरस्थित राष्ट्रिय टेबलटेनिस प्रशिक्षण केन्द्र, उसु त्रिपुरेश्वरस्थित राखेपको सेमी कभर्डहल तथा क्रिकेट कीर्तिपुर क्रिकेट मैदानमा खेलाइनेछ । टिम च्याम्पियनले २५ हजार, उपविजेताले २० हजार र तेस्रो हुनेले १५ हजार रुपैयाँ प्राप्त गर्नेछन् । एथलेटिक्स, भलिबल र कबड्डीको पदकलाई मात्र निश्चित अंक प्रदान गरी समग्रमा टिम च्याम्पियनको घोषणा गरिनेछ । व्यक्तिगत स्पर्धामा शीर्ष तीन स्थान हात पार्नेले क्रमशः तीन हजार, दुई हजार र एक हजार रुपैयाँ पाउनेछन् । त्यस्तै पहिलोदेखि तेस्रो हुने टिमका प्रत्येक खेलाडीलाई क्रमशः एक हजार पाँच सय, एक हजार र पाँच सय नगद पुरस्कार प्रदान गरिनेछ । राष्ट्रपति विद्यादेवी भण्डारीले एक समारोहबीच प्रतियोगिता उद्घाटन गर्ने कार्यक्रम छ । तीनदिने प्रतियोगिताको सम्पूर्ण तयारी पूरा भएको प्रमुख शर्माले जानकारी गराए ।"
फुुटबलर स्वारेजको सालिक तोडफोड,लन्डन : उरुग्वेका फुुटबलर लुुइस स्वारेजको सालिक उनकै गृहजिल्ला साल्टोमा तोडफोड गरिएको हो । स्पेनी क्लब बार्सिलोनाबाट व्यावसायिक फुुटबल खेल्दै आइरहेका स्वारेज सहकर्मी तथा अर्जेन्टिनी स्ट्राइकर लियोनल मेसीको विवाहमा सहभागी भइरहेका बेला सालिक तोडफोड भएको हो । उनको सालिक सडकमा ढलिरहेको अवस्थामा फेला परेको थियो । स्पेनको दैनिक अखबार एएसकेका अनुुसार तोडिएको सालिकसँगै भेटिएको पत्रमा म मेसीको विवाहमा गएको छुु र चाँडै नै फर्किनेछुु भन्ने व्यहोरा लेखिएको थियो । मैदानमा केही न केही हर्कत गरेर चर्चामा आइरहने स्वारेज मैदान बाहिर भने निक्कै शालीन रूपमा प्रस्तुुत हुुन्छन् । मैदानबाहिर कुुनै खराब व्यवहार प्रस्तुुत नगर्ने स्वारेजको सालिक कस्ले तोडफोड गर्यो भन्ने बारे अहिले चर्चा सुुरु भएको छ । उरुग्वे प्रहरीले सालिक तोडफोड गर्ने व्यक्ति वा समूहको खोजी गरिरहेको जनाएको छ । यद्यपि अहिले पत्ता लाग्न सकेको छैन ।
फिफा वरीयतामा नेपाल एक स्थान खस्कियो,"काठमाडौं : विश्व फुटबल महासंघ (फिफा) को नयाँ वरीयताक्रममा नेपाल एक स्थान तल झरेको छ। अघिल्लो महिना विश्व वरीयतामा एक सय ६९ औं स्थानमा रहेको नेपाल फिफाले बिहीबार सार्वजनिक गरेको नयाँ वरीयतामा एक स्थान तल झर्दै एक सय ७० औं स्थानमा पुगेको हो। गत जुनमा एएफसी एसिया कप छनोट अन्तर्गत घरेलु मैदानमा भएको खेलमा यमनसँग गोलरहित बराबरी खेलेको नेपालले एक अंक थप गरे पनि वरीयतामा सुधार गर्न भने सकेन। फिफाको नयाँ वरीयता अनुसार नेपाल दक्षिण एसियामा भने पाँचौं स्थानमा यथावत रहेको छ। नेपालभन्दा अघि भारत, माल्दिभ्स, अफगानिस्तान र भुटान रहेका छन्। दक्षिण एसियामा शीर्ष स्थानमा रहेको भारतले आफ्नो वरियतामा चार स्थान सुधार गर्दै ९६ औं स्थानमा उक्लिएको छ। पछिल्लो २१ वर्षमा भारत पहिलोपटक सबैभन्दा राम्रो वरीयतामा पुगेको हो। भारत अघिल्लो महिना एक सयौं स्थानमा रहेको थियो। त्यसैगरी दक्षिण एसियामा दोस्रो स्थानमा रहेको माल्दिभ्स एक सय ४२औं वरीयतामा छ। यस्तै अफगानिस्तान एक सय ५५ औं, भुटान एक सय ६४औं स्थानमा छ। फिफाको नयाँ वरीयतामा नेपालभन्दा तल बंगलादेश एक सय ९०, श्रीलंका एक सय ९७ र पाकिस्तान २०० औं स्थानमा रहेका छन्। फिफाले जारी गरेको नयाँ वरीयतामा विश्व विजेता तथा कन्फिडेरेसन कप विजेता जर्मनी शीर्ष स्थानमा पुगेको छ। यस्तै ब्राजिल दोस्रो स्थानमा झर्दा अर्जेन्टिना तेस्रो स्थानमा छ। त्यस्तै पोर्चुगल चौथो, स्वीजरल्याण्ड पाचौं, पोल्यान्ड छैटौं, चिली सातौं, कोलम्बिया आठौं, फ्रान्स नवौं र बेल्जियम दशौंमा स्थानमा छन्।"

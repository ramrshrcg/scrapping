शीर्षक,विवरण
सिंहदरबारमुखी चरित्र,"एकदशक लामो संक्रमणकालीन उहापोह, संघर्ष, अनिश्चितता, शंकाउपशंका, अग्रगमन र प्रतिगमनबीचको तीव्र राजनीतिक संघर्ष आदिको भुमरी झेल्दै र लहडिया प्रचारमुखी समूहहरूका बम र बारुदको आतंकबीच संघीय तथा प्रादेशिक सभाको निर्वाचन सम्पन्न भएको छ । यसबाट नेपाली जनताले केही हदसम्म राहतको सास फेरेका छन्, यद्यपि विगतको कालो छायाबाट वातावरण अझै मुक्त भइसकेको छैन । यी निर्वाचनबाट जनताले गरेको अपेक्षा आफ्नो ठाउँमा छन्, तिनको जवाफ भविष्यले दिने नै छ । तर आजको लागि एउटा जटिल संक्रमणकालीन अवस्था अन्त्य भएको छ र यसबाट जनतालाई केही राहत अवश्य मिलेको छ । निर्वाचनपश्चात् देशको राजनीति नयाँ चरणमा प्रवेश गरेको छ । निश्चित छ नयाँ परिवेशले देशसामु नयाँ चुनौती पनि प्रस्तुत गर्नेछ । यो स्वाभाविक प्रक्रिया हो । समाज विकासको कुनै पनि चरण समस्या र चुनौतीविहीन हुँदैन । तर अबका चुनौती हिजोको भन्दा भिन्न चरित्रका र विशेषगरी जनजीविकाको जनचाहना, आर्थिकसामाजिक असमानता, क्षेत्रीय विभेद तथा विभाजित सामाजिक मनोविज्ञानका उपज हुनेछन्, जसको समाधान भाषण वा सपना बाँडेर होइन कार्यकुशलता र व्यवहारबाट गर्नुपर्ने हुन्छ । नेतृत्वपंक्तिको कौशल, दूरदर्शिता र इमानदार प्रयासबाट मात्र यस्ता चुनौती पार गर्न सकिन्छ । निर्वाचनबाट जनताले स्थानीय निकायदेखि केन्द्रीय निकायसम्मको सत्ता कम्युनिस्टहरूका हातमा सुम्पेको छ । यो शान्तिपूर्ण तथा जनादेशबाट सत्ता प्राप्त गर्न चाहने कम्युनिस्टहरूका लागि लक्ष्य प्राप्तिको बिन्दु हो । आउँदा दिनहरूमा यो नेतृत्व श्रमजीवी वर्गप्रति कति इमानदार रहन्छ र श्रमजीवी वर्गको निधि पार्टीको हैसियले समाज परिवर्तन को लक्ष्यतिर कति इमादार र दृढप्रतिज्ञ रहन्छ वा रहँदैन, कार्यदिशा त्यसअनुरूप लिन्छ वा लिँदैन, सफलता वा विफलता त्यसैमा निर्भर रहनेछ । विगत दस वर्षमा सत्तामा रहेको बेला वा सत्तामा निर्णायक शक्तिको रूपमा रहेको बेला यिनको चरित्र के थियो, मतदाताले त्यसलाई मतदानको मुख्य कसौटी नबनाएर कम्युनिस्टप्रतिको विश्वास र आस्थाको भरमा मतदान गरेका छन्, यो कम्युनिस्टप्रतिको उनको पवित्र आस्था र विश्वासको रूपमा अभिव्यक्त भएको छ । राजनीतिक नेतृत्व यस कसौटीमा खरो उत्रिन्छन् वा उत्रिँदैन हेर्न बाँकी छ । तर अहिलेलाई, जीवनभर कम्युनिस्ट आस्था, माक्र्सवादी चिन्तन, समाजवाद तथा कम्युनिस्ट एकताप्रति समर्पित पंक्तिकारजस्तो व्यक्तिका लागि यो अवस्था खुसीको क्षण अवश्य हो । तर वास्तविक खुसी त्यसबेला हुनेछ जब नयाँ राजनीतिक नेतृत्वले व्यावहारिक रूपमा समाजवादउन्मुख आर्थिक संरचनातिर पाइला चाल्नेछ । यद्यपि विगत निर्वाचनहरूमा पनि यस देशका मतदाताले निरन्तर कम्युनिस्टहरूका पक्षमा मतदान गरेकै हुन् र समष्टिगत रूपमा संसद्मा बहुमत रहेकै पनि हो तर पारस्परिक द्वन्द्वका कारण त्यो बहुमत कारगर भएन । अहिले एकताको घोषणासहित एउटै मञ्चबाट निर्बाध लडेर पछि अवस्था भिन्न छ । यो अवस्था कायम रहेमा यसले अवश्य नै सकारात्मक परिणाम दिनेछ । कम्युनिस्टहरू र समर्थकहरूले यस परिणामलाई बहुदलीय निर्वाचन प्रणालीको एउटा सामान्य परिघटनाको रूपमा हेर्नु हुन्न भन्ने मान्यता हो । यस परिणामले एकतर्फ कम्युनिस्टहरूलाई आफ्नो कार्यक्रमसहित योजनाबद्ध रूपले सनैसनै समाजवादतिर अड्न सकिने बलियो आधार दिएको छ भने अर्कोतर्फ हाम्रो आजको सन्दर्भमा (वा विश्वकै भन्दा पनि) केही आधारभूत नयाँ अवस्था प्रस्तुत गरेको छ, जसमा केही तात्कालिक राजनीतिक महत्वका प्रश्न जोडिएका छन् भने केही दार्शनिक र वैचारिक तथा व्यावहारिक पक्षसँग जोडिएका प्रश्न, केही वर्तमान ऐतिहासिक चरणमा समाजवादी क्रान्ति र त्यसको सार, व्यावहारिक कार्यान्वयनको पक्ष र वाहक शक्ति तथा केही नेपालको कम्युनिस्ट आन्दोलनको विचार र विगत व्यवहारसँग जोडिएका छन्, जसले सैद्धान्तिक र व्यावहारिक पक्षमा गम्भीर छलफलको माग गर्दछ पहिलो कुरा, यसले श्रमजीवी वर्गको राज्यसत्ता हतियारको बलमा मात्र प्राप्त हुन्छ भन्ने जडसूत्रवादी अवधारणाको व्यावहारिक रूपमा नै खण्डन गरेको छ । अहिले सत्ता, केही अपवादबाहेक एकलौटीरूपमा कम्युनिस्टहरूका हातमा आएको छ । यो आफंैमा कमसेकम एसिया महाद्वीपका लागि नयाँ आयाम हो । यद्यपि निर्वाचनकै माध्यमबाट वामपन्थीहरू सत्तामा पुगेका अवस्था नदेखिएका होइनन्, विशेषगरी दक्षिण अमेरिकी देशहरूमा । तर ती देशहरूको आर्थिकसामाजिक विकासको स्तर, मजदुर आन्दोलनको इतिहास र अनुभव आदिले त्यहाँको अवस्था हामीभन्दा भिन्न छन् । हाम्रो आफ्नै सन्दर्भमा पनि पटकपटक कम्युनिस्टहरूले शासन गरेकै हुन् । तर, देशको संक्रमणकालको जटिलताले उत्पन्न गरेको अवस्थाले आजको जस्तो सहजता थिएन । आज अवस्था भिन्न छ, अब बहानाको गुन्जाइस छैन । पूर्वाधार निर्माण प्रक्रियामा निष्ठावान् कार्यकर्ताको संलग्नता सुनिश्चित गर्न पार्टीको शुद्धीकरण आवश्यक छ । तब मात्र राजनीतिक नेतृत्वले यो ऐतिहासिक जिम्मेवारी पूरा गर्न सक्नेछ । दोस्रो कुरा, यस घटनाले विशेष अवस्था र सामाजिक परिस्थितिमा मध्यम वर्गले पनि राजनीतिलाई वाम दिशामा मोड दिन सक्छ भन्ने देखाएको छ । हामीले यस उपलब्धिको संरक्षण गर्दै कालान्तरमा समाजवाद निर्माणको सफल प्रयोग गर्न सक्यौं भने यसले समाजवादी क्रान्ति र त्यसको नेतृत्वकारी शक्तिबारेको आजसम्मको प्रस्थापनालाई विस्थापन गर्नेछ । माक्र्सवादको मूलसार आफ्नो मुक्तिका लागि श्रमजीवी वर्गले आफ्नै राज्यसत्ता कायम गर्नुपर्छ भन्ने हो । हाम्रो सन्दर्भमा अहिले त्यो कम्युनिस्टहरूका हातमा छ र यो आधारभूत रूपमा निम्नमध्यम वर्गको मतबाट । यद्यपि सरकार कम्युनिस्टको हातमा हुनु र श्रमजीवी वर्गको राज्यसत्ता हुनु चारित्रिक रूपले भिन्न अवस्था हुन्, तर श्रमजीवी वर्गको अग्रणीय दस्ता र राजनीतिक नेतृत्वकारी अंग का हैसियतले कम्युनिस्ट नेतृत्वले यस अवस्थालाई श्रमजीवी वर्गको सत्तामा संक्रमण गराउनु सक्छ । किनकि अबका परिवर्ततको प्रक्रिया माथिबाट तल को दिशामा काम गर्छ अर्थात् उपरी संरचनाले आधारलाई परिवर्तन गर्ने हो । सत्ता प्राप्त गर्नुपूर्व परिवर्तनका लागि दबाब तलबाट माथिको दिशामा काम गर्छ भने सत्ता प्राप्तिपछि यो विपरीत दिशामा काम गर्छ । तर यो राजनीतिक नेतृत्वको वैचारिक निष्ठा र नैतिकतामा निर्भर गर्छ । तेस्रो कुरा, यस निर्वाचनले हाम्रो समाजका विभिन्न वर्गीय स्वार्थ, सामाजिक अवस्था, संस्कृति, संस्कार र मान्यता भएका यावत् वर्ग, तपको संयुक्त वर्गीय शक्तिलाई जन्मदिएको छ । यो हामीले भन्दै गरेको वर्गीय संयुक्त मोर्चा को स्वतस्पूर्त संगठित रूप हो । यसलाई अखण्डित राख्न सके यो अग्रगमनको पृष्ठशक्ति हुनेछ । अहिले यस संयुक्त शक्तिले सत्ता ती पार्टीहरूका हातामा सुम्पेको छ, जसका दर्शन र मान्यताको मूल उद्देश्य, समाजको विश्लेषण होइन, समाज परिवर्तन गरी वर्गविहीन शोषणविहीन समाज निर्माण गर्नु हो । जुन परिवर्तन का लागि श्रमजीवी वर्गले विगत दुई शताब्दीदेखि हजारौं आन्दोलन, विद्रोह र रक्तरञ्जित युद्ध लड्दै अएका हुन् र कतै विजय, कतै पराजयका साथै आम नरसंहारको अवस्थासमेत बेहोर्दै आएका हुन् । हाम्रै सन्दर्भमा पनि विगत ६ दशकभन्दा बढी बलिदानपूर्ण संघर्षका साथै झापा विद्रोहदेखि दसबर्से सशस्त्र संघर्षसम्मका हिंसात्मक आन्दोलन यसै सत्ताका लागि भएका हुन् । अहिले शान्तिपूर्ण निर्वाचनबाट सहजरूपमा त्यो लक्ष प्राप्त भएको छ । कारणविना कुनै परिणाम आउँदैन यो सार्वभौम सत्य हो । प्रश्न उठ्छ यस परिघटनाको कारक तत्व के त ? के यो आम मतदाताद्वारा माक्र्सवाद र कम्युनिस्ट सिद्धान्तको स्वीकृति र साम्यवादप्रतिको प्रतिबद्धताको अभिव्यक्ति हो ? तर विश्वको वर्तमान अवस्था, हाम्रो सामाजिक आर्थिक विकासको स्तर र चेतनाकोे स्तरमा यस्तो निष्कर्ष सही हुने छैन । मेरो विचारमा यो दार्शनिक स्वीकृति वा वैचारिक पक्षधरताको परिणामभन्दा पनि विगतको अन्योल, अस्थिरता, बेथिति, भ्रष्टाचार आदि विरुद्ध मध्यम वर्गको एकमुष्ट मौन विद्रोह हो । तर जे भए पनि वस्तुगत यथार्थ हो सत्ता कम्युनिस्टका हातमा छ र आफ्नो लक्ष्यप्रति इमानदार भएर सुझबुझ र संयमित भएर काम गरेमा यसले समाजवादतिरको बाटो प्रशस्त गरेको छ । तर संकल्प हाम्रो हुनुपर्छ । सत्य हो पपुलर मतको आधारमा हेर्ने हो भने पक्षविपक्षमा झन्डै आधाआधाको स्थिति छ । तर हाम्रो वर्तमान कार्य समाजवाद होइन, त्यसतर्फ प्रस्थानका लागि पूर्वाधार निर्माण गर्नु हो । अर्को शब्दमा भन्ने हो भने जनकल्याणकारी आर्थिकसामाजिक आधार तयार गर्ने हो र यो कार्यक्रम कार्यान्वयन गर्दा प्रतिपक्षमा रहेको आधा भागबाट विरोध होइन समर्थन नै प्राप्त हुनेछ र यसबाट वामशक्तिले थप बल नै पाउनेछ । तर एउटा कुरा स्पष्ट बुझ्न आवश्यक छ, त्यो के भने कम्युनिस्ट पार्टी सत्तामा पुग्नु भनेको सर्वहारा वर्गको अधिनायकत्व होइन । श्रमजीवी वर्गको सरकार र श्रमजीवी वर्गको राज्यसत्ता दुइटा भिन्न अवस्था हुन् । विगतका बचकाना गल्ती दोहोर्याउनु घातक हुनेछ । सर्वहारा वर्गको न्यूनता र स्वतन्त्र राजनीतिक शक्तिको रूपमा स्थापित भई नसकेको तथा सुस्पष्ट समाजवादी विचारबाट शिक्षित र वर्ग संघर्षको अनुभवबाट दीक्षित नभएको हाम्रो जस्तो देशमा मतदान प्रक्रियाबाट कम्युनिस्टहरूले एकलौटी रूपमा राज्यसत्ता प्राप्त गर्नु नेपालको राजनीतिक परिवर्तनको इतिहासमा नौलो आयम त हो नै, यसका साथै निर्वाचनको माध्यमबाट समाजवादमा संक्रमणको व्यावहारिक अभ्यासका सम्भावन प्रस्तुत गर्ने घटना पनि हो। क्रान्तिका अन्य रूपबाट सत्ता कब्जा गरी समाजवाद निर्माणका अनुभव हामीसँग छन्, तर संसदीय बाटो भएर समाजवादी क्रान्ति सम्पन्न गर्नु र समाजवाद निर्माण गर्न सकिने कुरा सैद्धान्तिक रूपमा स्विकारिएको भए पनि व्यावहारिक रूपमा यसको अनुभव विश्वमै छैन । हामी सफल भयौं भने यो विश्वकै लागि नौलो बाटो हुनेछ । अर्को कुरा, निम्न पुँजीवादी समाजवादको परिकल्पना माक्र्सका पूर्ववर्ती चिन्तकदेखि नै चल्दै आएको हो, जसलाई माक्र्सले सर्वहारा वर्गको क्रान्ति र वैज्ञानिक समाजवाद निर्माणका लागि घातक मान्दै मजदुर आन्दोलनलाई त्यसबाट मुक्त गर्नु त्यसविरुद्ध कडा वैचारिक संघर्ष गरेको इतिहास छ । यहाँ त प्रश्न विचारधाराको मात्र होइन, निम्न पुँजीवादी मध्यम वर्ग नै यसको संवाहक शक्ति बनेको छ । भोलि त्यसको रूप के होला व्याहारमा देखिन बाँकी नै छ । अगाडिका चुनौती सत्ता प्राप्त भएको छ, यो अति महत्वपूर्ण पहिलो पाइला हो तर गन्तव्य टाढा छ । यस बाटो भएर समाजवादमा संक्रमण सैद्धान्तिक रूपमा सम्भव त छ, तर व्यवहारमा सजिलो छैन । सत्ता प्राप्त हुँदैमा देशले स्वतः समाजवादको दिशा लिँदैन । वैचारिक रूपले परिपक्व, व्यावहारिक रूपमा लचक, लक्ष्यप्रति समर्पित र दूरदृष्टि भएको नेतृत्वले मात्र त्यस सीमासम्म क्रान्तिलाई डोर्याउन सक्छ । यो चुनौतीपूर्ण काम हो । त्यसका लागि आत्मनिर्भर अर्थतन्त्रको विकास, भ्रष्टाचारमुक्त र दक्ष प्रशासन, सबल तथा समर्पित नेतृत्वको आवश्यकता पर्छ, जसले परिवर्तनका पूर्वाधार खडा गर्न सकियोस् । यो संक्रमणकाल लामो हुनेछ । तर आजलाई सर्वोपरि महत्व हो । यस सत्तालाई पाँच वर्ष टिकाउनु र त्यस दौरान निर्माण गरिने सामाजिकआर्थिक परिवर्तनले क्रान्तिलाई निरन्तरता दिन आधार तयार गर्नु । एकतर्फ यसै विन्दुबाट राज्यसंयन्त्रमा व्यापक परिवर्तनको आवश्यकता हुनेछ भने अर्कोतर्फ तत्कालै राज्यसत्ताको पुरानो संयन्त्र ध्वस्त गर्ने चिन्तन वामपन्थी दुस्साहसवाद हुनेछ । अर्कोतर्फ कुनै पनि बहानामा असामाजिक काला शक्ति र माफियातन्त्रसँग जोडिएको प्रशासनिक यन्त्रलाई यथावत् राखी अर्थोपार्जन र बाहुबलको स्रोतका रूपमा संरक्षण दिँदै रहने हो भने सत्ता प्राप्तिको कुनै अर्थ हुँदैन । तर लामो समयसम्म यिनैसँग सहवास गरेको राजनीतिक नेतृत्वबाट कति आशा गर्ने ? भ्रष्टाचारमुक्त समतामूलक, लोकतान्त्रिक समाज जनताको चाहना हो, यसलाई नजरअन्दाज गर्न मिल्दैन । आजको अवस्था निर्वाचनको पूर्वसन्ध्यामा वाम शक्तिहरूबीच एकताका सन्देशको परिणाम हो । फलस्वरूप वामशक्तिले राज्यसत्ताको उपरी संरचनाको एउटा तर प्रमुख पक्ष कार्यपालिका र व्यवस्थापिकामा करिबकरिब एकलौटी कब्जा गरेको छ । यसबाट मोटामोटी रूपमा आम जनताको वामप्रतिको रुझान व्यक्त भएको छ, तर यो निम्नमध्यम वर्गीय जग हो । यस एकतालाई कायम राख्नु र प्रगतिशील गणतान्त्रिक शक्तिहरूसम्म यसको दायरा फराकिलो गर्नु अर्को चुनौती छ । अर्थतन्त्रलाई स्वावलम्बी दिशा दिनु, परमुखापेक्षी चिन्तनबाट मुक्त र आत्मबलसहितको राजनीतिक नेतृत्वको विकास अर्को समस्याको रूपमा छ । सबल राजनीतिक नेतृत्व नभए देशले समाजवादउन्मुख बाटो लिन सक्दैन । राजनीतिक नेतृत्वका साथै भ्रष्टाचारमुक्त पेसेबर प्रशासनयन्त्रको आवश्यकता हुन्छ । जगजाहेर छ भ्रष्टाचार, कालाबजारीया र माफियातन्त्रको यो सञ्जाल विगतदेखि आजसम्म यहाँको राजनीतिक नेतृत्वकै संरक्षण र प्रोत्साहनमा पालितपोषित मात्र होइन, तिनका आयस्रोतदेखि कार्यकर्ताको पालनपोषण तथा सत्तामा पुग्ने साधनसमेत रहँदै आएको छ । यसबाट मुक्ति पाउनु अर्को ठूलो चुनौती हो । पार्टीगत रूपमा हेर्ने हो भने सबभन्दा ठूलो चुनौती पार्टी शुद्धीकरणको हो । अनैतिक, भ्रष्ट तथा व्यक्ति स्वार्थमा लिप्त पार्टी पंक्ति क्रान्तिकारी नेतृत्वलाई शक्ति बन्न सक्दैन, यो तथ्य हो । अहिले सत्ता प्राप्त गरेका पार्टी पंक्तिमा यस्तै जमातको हालीमुहाली छ । समाजवाद उन्मुखताको अर्थ समाजवादमा संक्रमणको आधार तयार गर्नु हो । तर आजका समर्थक र कार्यकर्ताको ठूलो भाग एनजीओकरण भएको, भ्रष्टाचार तथा व्यक्तिगत स्वार्थमा डुबेको र सिंहदरबारमुखी छ । यसलाई जनमुखी र सिद्धान्तनिष्ठ बनाउन पार्टी पंक्तिको शुद्धीकरण अहं पक्ष हो । यो सिद्धान्तभन्दा पनि व्यवहारगत पक्ष हो । पूर्वाधार निर्माण प्रक्रियामा निष्ठावान् कार्यकर्ताको संलग्नता सुनिश्चित गर्न पार्टीको शुद्धीकरण आवश्यक छ । तब मात्र राजनीतिक नेतृत्वले यो ऐतिहासिक जिम्मेवारी पूरा गर्न सक्नेछ।"
वास्तविक विकास नै गर्ने हो भने,"विगत तीनचार महिनादेखि नेपाली जनताले ठूलाठूला विकासे भल बगेको देख्न पाए । त्यसो त असारको अन्त्यतिर विकास र पैसा खोलो र खहरे पनि जनताले विगत कयौं दशकदेखि देख्दै आएका हुन् । यो आलेखको अभीष्ट विकास भएन भन्ने होइन, विकास समयसापेक्ष ढंगबाट गतिशील हुने हुनाले विगत ६७ दशकमा नेपालजस्तै दयनीय स्थिति भएका छरछिमेकी मुलुक जस्तै चीन र भारत, दकोरिया, थाइल्यान्ड, मलेसिया, श्रीलंकाको आजको उन्नति देख्दा आम सचेत नागरिकलाई आफ्नो स्थितिप्रति किन खिन्नता पैदा हुन्छ ? प्रश्न त्यही मात्र हो । विकास के हो ? एउटा सानो उदाहरण लिऊँ एउटै उमेर (४० वर्ष) एउटै उचाइ भएका दुईजना साथी छन्, तर तिनीहरूको गोलाकार फरक छ । एउटाको गोलाकार ४० इन्चको छ । अर्को साथीको ३० इन्च मात्रै छ । ४०४० को साथी छिटो र छरितो नभएर थुप्रै औषधिसमेत आवश्यकता बढ्दै छ भने ४०३० को साथीको शारीरिक एवं मानसिक स्थिति उर्वर छ । अहिले नेपालमा भइराखेको विकास पनि त्यही ४०४० को स्थिति जस्तै छ हेर्नाेस् काठमाडौं उपत्यकाको कथित विकास । छ र कुनै गुणात्मक उपलब्धि ? विकास भनेको शरीरको एउटा अंग बढ्नु जस्तै होइन, जसरी व्यक्तिको समग्र भौतिक एवं भावनात्मक स्थितिमा गुणात्मक परिवर्तन र परिमाणात्मक अवयव हो, त्यसरी नै सरल भाषामा भन्नुपर्दा विकास भनेको देशका पूर्व, पश्चिम, उत्तर र दक्षिण सबैतिरका जनताले आआफ्ना आधारभूत आवश्यकताको गुणात्मक उपयोग र उपभोग गर्न सक्नु भन्ने हो । वर्तमान नेपालको मानचित्रले समतामूलकभन्दा पनि विभेद र विभाजनयुक्त आर्थिक क्रियाकलाप उन्मुख भइराखेको स्पष्ट इंगित गर्दछ । विकासका निम्ति आर्थिक उन्नति आवश्यक छ । अब एडम स्मिथको भाषामा भन्नुपर्दा पँजी, कामदार र प्राकृतिक स्रोतहरू, आर्थिक वृद्धिका निम्ति आवश्यक कारक हुन् । एक्काइसौं शताब्दीमा आएर एडम स्मिथ सम्झँदा धेरैलाई पुरातनपन्थी लाग्ला तर वास्तविकता के हो भने नेपाली अर्थतन्त्र अझै पनि त्यही स्थितिमै छ । फेरि माक्र्सका सूत्र घोकेर राजनीति गर्नेहरूको आफ्नै रटान पनि छन्, जनवादी आर्थिक क्रान्तिको दिन पर्खेर बसेका पचासौं वर्ष भइसक्यो ? वामपन्थी मित्रहरूलाई थाहा नै छ कार्लमाक्र्सले एडम स्मिथको आर्थिक सूत्रलाई खण्डन गरेका छैनन् । माक्र्सको ध्यान सिर्फ मुनाफा को वितरण र श्रमको उचित दाम सम्बन्धी हो । नेपाली कम्युनिस्टहरूले आफ्ना चेला चपेटालाई के बुझाएका छैनन् भने अर्थ उपार्जन नगरी कसरी नाफा बाँड्ने भनेर ? राष्ट्रिय ढुकुटी बाँड्ने एउटा परम्परा त छँदै छ, त्यसबाहेक अहिलेको राजनीति राष्ट्रिय स्रोतसमेत बाँड्न पछि परेको छैन । प्राकृतिक स्रोत कुनै पनि मुलुकको राष्ट्रिय उन्नतिका निम्ति त्यहाँ उपलब्ध हुने प्राकृतिक स्रोत एवं सम्पदा जस्तै जमिनलगायत जल, जंगल आदिको भूमिकालाई एडम स्मिथको शास्त्रीय दर्शनले स्थापित गरेको हो । तर हामीकहाँ प्रकृतिमाथि राजनीतिक दल र तिनका व्यक्तिको चरम बलात्कार सबैको आँखा अगाडि छ । कुनै बेला हरियो बन, पञ्चको धन बन्यो, त्यसपछि नेपालका नदी र खोला राजनीतिक दल र तिनका नेताको झोला बनेको छ । बूढीगण्डकी त सबैभन्दा पछिल्लो पात्र मात्रै हो । अब नदी, खोला, बगरमा उपलब्ध ढुंगा, बालुवाको कुरै नगरौं किनकि जहाँ जसको शक्ति छ त्यहाँ त्यसैको कब्जा छ । राजनीतिक धन्धा गर्नेहरूले मुलुकको जमिन, जल, जंगलको आर्थिक, पर्यावरणीय र सामाजिक महत्व बुझेर रणनीतिगत विकासका नीति र कार्यक्रम कार्यान्वयन गर्ने संस्थागत प्रयत्न गरिदिएको भए नेपाल नेपालीको मात्रै नभएर संसारको धेरैथरी जैविक सम्पदाको स्वर्ग बन्ने थियो । तर अफसोच, नदी र खोला त सकियो, अब हिमाल पनि बेचे भने आश्चर्य छैन । दिगो विकासको नारा आफैंमा पुरानो भइसक्यो, तर नेपालको जमिनमा आधारित अर्थतन्त्रमा तात्विक सुधार आएन । किसानले न आफ्ना उत्पादनको उचित दाम पाए न त मानवीय सम्मान नै । सहरमा जसले जतिसुकै अर्थाेपार्जन गरे पनि रुपैयाँ, डलर वा पाउन्ड कसैले खाँदैनन् । देशभित्र जमिन बाँझो राख्दै भट्टी वा पाँचतारे होटेलमा चाउचाउ खाएर पनि मुलुकको जमिनमा आधारित अर्थतन्त्र उँभो लाग्दैन । राजनीतिक धन्धा गर्नेहरूले मुलुकको जमिन, जल, जंगलको आर्थिक, पर्यावरणीय र सामाजिक महत्व बुझेर रणनीतिगत विकासका नीति र कार्यक्रम कार्यान्वयन गर्ने संस्थागत प्रयत्न गरिदिएको भए नेपाल नेपालीको मात्रै नभएर संसारको धेरैथरी जैविक सम्पदाको स्वर्ग बन्ने थियो । तर अफसोच, नदी र खोला त सकियो, अब हिमाल पनि बेचे भने आश्चर्य छैन । जनशक्तिमजदुर एडम स्मिथको भाषामा कामदार वा कार्ल माक्र्सको शब्दमा मजदुर वा आधुनिक परिभाषाअनुसार जनशक्तिमानवीय संसाधनपुँजी जे भने, यदि अंग्रेजी शब्द कोषको आधार मान्दा खेतबारीमा काम गर्ने किसानदेखि सिंहदरबारका सचिव, मन्त्री एवं राष्ट्रपति पनि लेबर फोर्स भित्र पर्छन् किनकि ती सबैले काम गरेर दाम लिएका छन् । समकालीन राजनीतिका साम्यसमाजपुँजीवादमध्ये जसले जे वादको वकालत गरे पनि मुलुकको रोजगार बढेको छैन, किनभने त्यस्ता निम्ति उद्यमशीलता चाहिन्छ । उद्यमशीलता किन बढेन भनेर दलका घोषणापत्र हेर्नु बेकार छ, त्यसको निम्ति आवश्यक तत्वहरू जस्तै ज्ञान, विज्ञान, बजार, पुँजी, प्रविधिलगायतका विषयका नीतिगत वैचारिक मन्थन कहिल्यै भएको छैन । फेरि मानवीय संसाधनको प्रमुख हिस्सा बोकेका शैक्षिक अनुष्ठानहरू राजनीतिक प्रयोगशालामा परिणत भइसकेका छन् । मानवीय पुँजीको विकास, व्यवस्थापन र परिचालन अनि ज्ञान र सीपका भोको जनशक्तिलाई समान अवसर दिन सक्यो भने मुलुक कसरी विभिन्न किसिमका उद्यमशीलताको विकास हुन्छ भनेर दक्षिण कोरिया, जापान, चीन, भारतमा नै हेर्न सकिन्छ । अलिपर स्विजरल्यान्डले आफ्ना घडीहरूमा जुन विश्वव्यापी ख्याति र तुलनात्मक लाभ लिइराखेका छन्, त्ससका निम्ति पहिलो खुटकिलो साना स्तरका उद्यमशीलता नै थियो । तर हाम्रो कन्तवियोग अर्कै छ, आफ्ना जनशक्तिमा आश्रित श्रम र त्यसको दाम र सेवा नभएर सिंगै श्रमशक्ति नै निर्यात गर्ने विकासे नीतिले ग्रसित छ मुलुक, जहाँ दक्ष, अर्धदक्ष र अदक्ष सबैथरी जनशक्ति छिटोभन्दा छिटो मुलुक छोड्न आतुर देखिन्छन्, किनभने अहिलेको नयाँ पुस्ता अर्थात् सन् २००० को वरिपरि जन्मेका सहस्राब्दी पुस्तालाई राजनीतिक भाषण, शासन र दलाली होइन, आफ्नो भविष्यको निम्ति चिन्ता हुन्छ र देखिन्छन् । राज्यले गुणस्तरीय ज्ञान आर्जनमा समान अवसर प्रदान गरिदिएको भए स्थिति फरक हुने थियो तर राजनीति नै कसरी स्थापित भएको छ भने अधिकांश जनताका छोराछोरीलाई राजनीतिक मजदुर मात्रै बन्न योग्य प्रमाणपत्र थमाइएको छ । मानवीय संसाधन पुँजीको गुणस्तरीय अभिवृद्धि नगरेसम्म नेपालमा उद्यमशीलता, उत्पादकत्व, कार्यक्षमता, बजार र समाजको वास्तविक विकास हुन सक्दैन तर त्यसको पहिलो आवश्यकता वर्तमानको कथित शिक्षा एवं नीति, कार्यक्रमको पूर्णआमूल परिवर्तन हो । सबैभन्दा पहिलो छलाङ भनेको वर्तमानको शिक्षा, महिला, गरिबी र खेलकुद मन्त्रालयहरूलाई मानवीय संसाधन मन्त्रालय मा रूपान्तरण गर्दै प्राथमिकदेखि उच्च शिक्षामा मौलिकताअनुरूप देशमा अर्धदक्ष र दक्ष जनशक्तिको उत्पादन र खपतसम्बन्धी ठोस रणनीतिगत कार्ययोजनाको खाँचो हो । आर्थिक पुँजी एडम स्मिथको आफ्नो वेल्थ अफ नेसन मा पुँजीवादको वकालत गरेका छैनन् तर पनि तिनीलाई उद्यमशीलताको पिता मानिन्छ किनकि तिनले स्वतन्त्र बजार र अदृश्य हातहरू जस्ता अमूर्त सोचको प्रार्दुभाव गरेका थिए । उता कार्ल माक्र्सको दास क्यापिटल को पहिलो परिच्छेदको पहिलो हरफमै पुँजीपतिको प्रयोग गर्दै स्वतन्त्र उद्यमशीलताको सट्टामा उत्पादनमा राज्यको सामूहिक स्वामित्वको वकालत गरेका थिए । माक्र्सवादका बारेमा तर्कवितर्क आआफ्ना ठाउँमा छन्, तर त्यसको प्रयोग गरेको सोभियत रूस अन्ततः पूर्णतः असफल भएको छ । त्यसको असफलताको एउटा कारण आर्थिक अर्थात् राष्ट्रिय पुँजीको दुरुपयोग थियो । अर्थात् जुन अनुपातमा उत्पादन गर्दै गयो, त्यसको निम्ति लाग्ने लागत मूल्य बढ्ने र कार्यदक्षता घट्ने कारणले राज्यले धान्न नै नसक्ने स्थितिमा पुगेको थियो । त्यही स्थिति नेपाल सरकारको स्वामित्वमा रहेका अधिकांश संस्थान, कार्यालय एवं कलकारखानाको थियो र छ । सम्भवतः संघीयता पनि त्यस्तै पो हुने हो कि ? भर्खरै सन् २०१४ मा पेरिस स्कुल अफ इकोनोमिक्स का प्रोफेसर थोमस पिकेटीले आफ्नो एक्काईसौं शताब्दीमा पुँजी पुस्तकमा पुँजीलाई नयाँ किसिमले परिभाषित गरेका छन्, जसअनुसार पुँजी भन्नाले देशको राष्ट्रिय आम्दानी, सम्पत्ति र जनताको धनदौलतको समष्टिलाई ठान्छन् । पिकेटीका अनुसार नेपालको खुद पुँजी नकारात्मक पनि हुन सक्छ किनभने त्यहाँ बढ्दै गएको आर्थिक विसंगति महालेखाका वार्षिक प्रतिवेदनदेखि सौरभको असंगति (२०७३) सम्मले स्पष्ट पुष्टि गरेको छ । त्यसो त नेपालमा पुँजीको अभाव सधैं रह्यो । राष्ट्रिय एकीकरणपछि राष्ट्रिय अचल सम्पत्तिहरू पनि चल सम्पत्तिको रूपमा प्रयोग गरिन्थ्यो र छ । सन् १९६० देखि विदेशी साहुहरूको उपस्थिति बढ्दै गएको देखिन्थ्यो, यद्यपि नेपाली अर्थतन्त्रको मौलिक आधार भौतिक कारोबारी व्यापार थियो । अहिले सन् २००० देखिको सरदर तथ्यांक कस्तो रह्यो भने वार्षिक आर्थिक वृद्धिदरले पाँच प्रतिशत नाघेको छैन, मुद्रास्फ्रीति करिब १० प्रतिशत रह्यो, व्यापार घाटा करिब ७७ अर्ब छ र अन्तर्राष्ट्रिय ऋण १६ अर्ब डलर पुगिसकेको छ । यी यावत् विसंगति हुँदाहुँदै नेपाली अर्थतन्त्र बचाउने भनेको स्वदेशी किसान, विदेशी पर्यटक र विदेशमा गएका जनशक्ति (स्वदेशी रोजगार ? ) नै हो । उपरोक्त आँकडाले इंगित गरेको पक्ष भनेको राष्ट्रिय खुद पुँजीको सही आँकडा छैन ? नेपालमा माक्र्सवादको सूत्र पढ्नेपढाउने वामपन्थीले राष्ट्रिय पुँजी निर्माणभन्दा वितरणमै ध्यान दिने गर्दछन्, जसले गर्दा समृद्धिका नाममा गरिबी वितरण गरिन्छ । आर्थिक वृद्धिका निम्ति उपरोक्त अवयवहरूको अलावा प्रविधि र संस्थाहरूको अहम् भूमिका हुन्छ । अब प्रविधिको प्रयोग गरेर उत्पादकत्व एवं कार्यक्षमता बढ्नुपर्नेमा प्रविधिले नै अधिकांश मानिसलाई उपयोग गरेको छ । प्रविधिको प्रयोग गर्ने सही मनसाय भएको भए काठमाडौंको यो हविगत हुने थिएन किनकि सन् १९९२ देखि नै काठमाडांै उपत्यकाका भित्री सहरमा वायु प्रदूषणको प्रकोप विश्व स्वास्थ्य संघको निर्देशिकाभन्दा धेरै थियो । फेरि प्रविधि भन्ने चीज आफैं खुरुखुरु भित्रिँदैन । त्यसको निम्ति उद्यमशीलता, पुँजी, सीप र ज्ञान चाहिन्छ । त्यस्तै सामान्य प्रविधि र प्राविधिक ज्ञानको कमीले गर्दा काठमाडांैका जनताले विषादीयुक्त तरकारी र त्यो पनि अचाक्ली पैसा तिर्नुपरेको छ भने उता किसानले पनि न आफ्नो उत्पादनको उचित दाम नै पाएका छन् । बजार र प्रविधिको अभावमा त्यसरी स्रोत खेर गइरहेका किन कसैले देख्दैनन् ? एवंरीतले नेपालको गरिबीको दुश्चक्र तोड्दै समग्र उन्नति र सन्तुलित विकासका निम्ति अर्थराजनीतिक एवं सामाजिक संस्थाहरू को स्थिति पनि नाजुक देखिन्छ । उदाहरणका लागि देशको करिब दुईतिहाइ जनसंख्या बैंकिङ सेवा र सुविधाबाट टाढा देखिन्छन् । काठमाडैांमा २३ किमिमा एउटा बैंक भेटिन्छ, जब कि मुलुकका कयांै जिल्लामा एउटा बैंक भेट्न एक सय किमिको यात्रा तय गर्नुपर्ने हुन्छ । अब संस्था भन्नाले भौतिक संरचना मात्रै हैनन् । त्यसअन्तर्गत देश र जनतासँग सरोकार राख्ने यावत् आयाम संविधान, ऐन, नियम, कानुन, निर्देशिका, योजनादेखि सामाजिक सभ्यता, संस्कार एवं सांस्कृतिक चालचलन सबै समेटिन्छन् । भर्खरैको चुनावमार्फत स्थापित स्थानीय सरकारहरू पनि नयाँ संस्थाहरू हुन् । हुन त राजनीति गर्नेहरू भन्ने गर्छन्, सिंहदरबारको अधिकार जनतामा पुग्यो जुन अर्थ सत्य हो किनभने स्थानीय सरकारहरू संस्थागत दृष्टिले या त अन्धा छन् या त लंगडा बनाइएका छन् । किनभने स्थानीय सरकारहरूको निम्ति आवश्यक ऐन, नीति, नियम निर्देशिका, स्रोत र जनशक्ति अझै पनि सिंहदरबारमै छ । तसर्थ स्थानीय सरकारहरूलाई नेपालको वास्तविक विकासमा सहभागी बनाउने हो भने सबैभन्दा पहिला राष्ट्रिय योजना आयोगलाई पूर्णतः खारेज गरेर हरेक स्थानीय सरकारमा योजना बनाउने, वार्षिक बजेट र कार्यक्रम तय गर्न स्रोत र साधन उपलब्ध गराउनुपर्ने हुन्छ । केन्द्रीय स्तरमा पाँचबर्से योजनाको कुनै औचित्य छैन । यदि छ भने जल, जमिन, जंगल, पूर्वाधार, आधारभूत आवश्यकतासम्बन्धी रणनीतिगत नीति र कार्यक्रमको आवश्यकता छ । जुनसुकै दल वा वादको झोला बोके पनि प्रजातन्त्र, विकास र आर्थिक समुन्नतिको संस्थागत विकासका निम्ति स्थानीय सरकारहरूलाई यावत् अधिकार, स्रोत, साधनले सम्पन्न गर्नुपर्ने हुन्छ किनभने तिनीहरू विकास र समृद्धिका इन्कुवेटर हुन् । आशा गरांै अन्डा चोर्ने प्रवृत्तिको अन्त्य हुनेछ ।"
बिजुलीमा गर्जो टार्ने प्रवृत्ति घातक,"नेपाल र भारतबीच आगामी बिहीबारदेखि जलस्रोतऊर्जा सचिवस्तरीय संयुक्त स्थायी समिति (जेएसटीसी) को बैठक हुँदैछ । दुई देशबीच तीन वर्षअघि विद्युत् व्यापार सम्झौता (पीटीए) ले परिकल्पना गरेको यो ब्युरोक्रेटिक संयन्त्रको बैठक ६६ महिनामा बस्ने भनिए पनि नियमित हुन सकेको छैन । गत नोभेम्बर २१ र २२ मा नयाँदिल्लीमा हुने भनिएको बैठक स्थगित भएको थियो । आगामी बैठकमा नेपालतर्फको मुख्य एजेन्डा दोस्रो अन्तरदेशीय सीमापार प्रसारण लाइन निर्माणसम्बन्धी हो । विशेष गरेर भारतसित पीटीए भएपछि ऊर्जाको आयातनिर्यातका लागि महत्वपूर्ण मानिएको यो पूर्वाधार निर्माणसम्बन्धी दुवै देशबीच भिन्न राय र सिद्धान्त छन्। नेपालले ढल्केबरमुजफ्फपुर प्रसारण लाइन निर्माणपछि प्राप्त गरेको ज्ञान, अनुभव र पाठले दोस्रो प्रसारण लाइन निर्माणमा पहिलेको गल्ती दोहोर्याउन चाहँदैन । ढल्केबर मुजफ्फपुर प्रसारण लाइन विशुद्ध व्यापारिक तवरमा निर्माण भयो । २०६३ सालमा दुई देशबीच सुरुमा सीमापार प्रसारण लाइन सरकारी तह (जीटुजी) मा निर्माण गर्ने भनिएपछि नेपालका एजेन्टहरूका स्वार्थले गर्दा व्यापारिक तवरमा बन्न पुग्यो । जसले गर्दा यसको प्रसारण शुल्क (ह्विलिङ चार्ज) तथा यति परिमाणको बिजुली प्रवाह हुनैपर्ने ग्यारेन्टी (१२ सय मेगावाट) गरिनुपर्ने प्रावधानका कारण नेपालले वर्षायाममा बिजुली नल्याए पनि शुल्क भने तिरिरहनुपर्ने भयो। नेपालले ढल्केबरबाट बिजुली ल्याएबापत भारतीय कम्पनीलाई वर्षको एक अर्ब २५ करोड रुपैयाँ तिर्नुपर्छ । जबकि बिजुली आयात भयो जम्मा ८० मेगावाट । अर्थात् ८० मेगावाट बिजुली ल्याउँदाको शुल्कबापत मात्र एक अर्ब रुपैयाँभन्दा बढी तिर्नुपर्ने गरी मोडालिटी तय गरियो । दुवै पक्षबीच प्रसारण शुल्क बाँडफाँट गर्ने संयन्त्र नै भएन, एकलौटी प्राधिकरणको थाप्लोमा मात्र पारियो । जबकि यसलाई सरकारी तह अर्थात् भारतीय खण्डको भारत सरकारले र नेपालतर्प यहाँको सरकारी लगानीमा निर्माण भइदिएको भए बिजुली आयात महँगो पर्ने थिएन र दुवै देशबीच वास्तविक सहयोगको आदानप्रदान हुन्थ्यो । ढल्केबरबाट फाइदा लिएको भारतले यही मोडालिटी दोस्रो प्रसारण लाइन (न्यु बुटवलन्यु गोरखपुर) मा अपनाउन चाहन्छ । यसका लागि यसअघि भएका बैठकमा दुवै पक्ष आआफ्ना अडानमा रहेकाले सहमति हुन सकेको छैन । आगामी बुधबार र बिहीबार हुने बैठकमा पनि यो विषयले प्रधानता पाउने देखिन्छ । नेपाल र भारतबीच विद्युत् ग्रिड सिंक्रोनाइजेसनका हिसाबले पनि यो मुद्दा महत्वपूर्ण छ । किनभने भारतीय बिजुलीमा निर्भर नेपालको प्रणालीलाई अझ विश्वसनीय बनाउन पनि विविध स्थानबाट प्रसारण लाइन जोडिनुपर्छ भन्ने प्राविधिक मान्यता छ । एकतिरको ग्रिड फेल भएको अवस्थामा अर्कोतिरबाट भरपर्दो आपूर्ति सुनिश्चित गर्न मात्र नभई दुई देशबीच सम्पन्न विद्युत् व्यापार सम्झौताको मर्म कार्यान्वयन गर्न पनि दोस्रो प्रसारण लाइन आवश्यक भएको नेपालले तर्क गर्दै आइरहेको छ । पाँच वर्षअघि नै नेपालले बुटवलगोरखपुर खण्डलाई जोड दिँदा भारतले ढल्केबरकै सकिएको छैन, त्यो पूरा भएपछि मात्र दोस्रोमा जान सकिने जनाउ दिएकाले यो अहिलेसम्म सैद्धान्तिक बहसकै विषय बनेको हो, जसमा भारतलाई भन्दा नेपाललाई हिउँदको मागरूपी गर्जाे टार्न हतार भएको छ । नेपाली पक्षको माग बढी भएको महसुस गरेको भारतले आफ्नो हात माथि रहेको ठान्दछ । उसैले भनेबमोजिम हुनुपर्ने अडान राख्दै आएको कारण पनि यही हो । कुल १३० किलोमिटर लम्बाइको यो प्रसारण लाइन नेपाल खण्डमा ३० किलोमिटर मात्र पर्छ । अघिल्लो वर्ष (फेब्रुअरी २०१७) काठमाडौंमा भएको जेटीसीको बैठकले यो पूर्वाधारको विस्तृत परियोजना प्रतिवेदन (डीपीआर) तय गरेको थियो, जसमा यसको मोडालिटी अन्तिम टुंगो लगाउन बाँकी थियो। आन्तरिक कलहका कारण जलविद्युत्मा अपेक्षित विकास गर्न नसकेकाले दालचामलदेखि रायोको सागसम्म उतैबाट आयात भइरहेको सन्दर्भमा बिजुली पनि उतैबाट ल्याउनु नीतिनिर्माता र नेताहरूका लागि कुनै ठूलो र नौलो कुरा होइन । नेपालले पहिलो प्रसारण लाइन निर्माणको मोडालिटी तय गर्दा भएको गल्ती दोस्रोमा गर्न चाहँदैन । अर्थात् दोस्रो प्रसारण लाइन सरकारी तहबाटै भएमा नाफाघाटाको सबाल आउँदैन र दुई देशबीच वास्तविक परस्पर सहयोगी व्यवहारमै देखिने तर्क गर्दै आएको छ । भारत भने व्यापारिक तवरबाटै गर्न चाहन्छ । ऊ यसमा गरिएको लगानी उठ्ने (पे ब्याक) ग्यारेन्टी खोज्छ । नेपाल र भारतले संयुक्तरूपमा तयार गरेको प्रसारण लाइनसम्बन्धी गुरुयोजनाले सन् २०२२ पछि नेपालले भारतमा बिजुली निर्यात गर्ने उल्लेख छ । दीर्घकालीन एकीकृत प्रसारण लाइन योजना ले सन् २०१८१९ मा नेपाललाई करिब एक हजार मेगावाट बिजुली (हिउँदमा) अपुग हुने, त्यसपछि २०२१२२, २०२५ र २०३५ मा नेपालमा क्रमशः पाँच हजार सात सय, १३ हजार दुई सय र २४ हजार नौ सय मेगावाट जगेडा बिजुली हुने अपेक्षा गुरुयोजनाले गरेको छ । सन् २०३५ सम्ममा नेपालले २५ हजार मेगावाट बिजुली निर्यात गर्ने र यसका लागि ११ वटा सीमापार प्रसारण लाइन बिन्दु पहिचानसमेत गुरुयोजनाले गरेको छ । यही गुरुयोजनाले सन् २०१८१९ को हिउँदयाममा नेपाललाई अपुग हुने बिजुलीलाई लक्षित गर्दै ४०० केभीको दोस्रो प्रसारण लाइन (न्यु बुटबलन्यु गोरखपुर) निर्माण गर्ने परिकल्पना गरेको हो । यसरी नेपाल र भारतको संयुक्त प्राविधिक टोलीले तयार गरेको गुरुयोजनामै नेपालबाट योयो समयमा यतियति बिजुली भारतमा निर्यात हुने भनेर उल्लेख नै गरिसकेपछि पनि पुनः भारतले उक्त प्रस्तावित प्रसारण लाइनले बोक्ने बिजुलीको ग्यारेन्टी माग्नु आपैंमा न्यायोचित छैन । जबकि उक्त गुरुयोजनालाई सचिवस्तरीय बैठक जेएसटीसीले अनुमोदनसमेत गरिसकेको छ । भारतले पनि नेपालबाट दुई हजार मेगावाट बिजुली ल्याउने भनेर त्यसअनुसारको तयारी गरिरहेको छ । यो अवस्थामा भारतले पुनः क्यापासिटी बुक गर्नैपर्छ भनेर लिएको अडान उचित देखिँदैन । नेपाल र भारतबीच सरकारी तहमा थुप्रै पूर्वाधारमा संयुक्त वा एकल लगानी भइरहेका छन् । शिक्षा, स्वास्थ्य, सडकजस्ता पूर्वाधारमा भारतले सरकारी तहबाट निर्माण गर्दा हुने तर बिजुलीमा भने नहुने ? जबकि भारतीय विदेश मन्त्रालयकै अनुदानमा उसले रक्सौलपरवानीपुर १३२ प्रसारण लाइनको क्षमता विस्तार गरेको हो । तर जसरी हुन्छ नेपालले भनेअनुसार हुनै नदिने भारतको पुरानै नीति हो । विशेष गरेर जलस्रोत र ऊर्जा क्षेत्रमा उसले भनेकै अनुसार भए मात्र कार्यान्वयन हुने नत्र नहुने अवस्था छ । प्रसारण लाइनको सन्दर्भमा पनि यो लागू भएको देखिन्छ । भारतले आफ्नो अहमता प्रदर्शन नगर्ने हो भने दुई देशबीच यथार्थ र वास्तविक धरातलमा आधारित भएर विद्युत्मा सहकार्य सम्भव छ । कुल दुई लाख ५० हजार मेगावाट जडित क्षमता भएको भारतमा दुईतिहाइभन्दा बढी गैरनवीकरणीय ऊर्जा (कोइला, फर्नेस आयल आदि) को अंश छ । हालै भारतको सर्वाेच्च अदालतले पेट्रोकोकबाट बिजुली उत्पादन गर्न पूर्ण प्रतिबन्ध लगाएको छ, जसको असर नेपालमा आयात हुने बिजुलीमा पनि परिसकेको छ । आज नभए पनि भोलिका दिनमा भारत नवीकरणीय ऊर्जामा जानैपर्ने बाध्यता छ । तर भुटानकै मोडेलअनुसार नेपालको बिजुली लिने सपना भारतका लागि तत्काल पूरा हुने अवस्था छैन । किनभने गत वर्ष भारतको विद्युत् मन्त्रालयले जारी गरेको सीमापार विद्युत् व्यापारसम्बन्धी फरमानरूपी निर्देशिकाको नेपालले विरोध गरिसकेको छ । उक्त फरमान रद्द नगर्ने हो भने दुई देशबीच यथार्थमा विद्युत्को कारोबार हुन सक्दैन । किनभने भारतको उक्त निर्देशिका बिजुली आयातभन्दा पनि नेपालका ठूला र प्रमुख खोलानाला कब्जा गर्ने दिशाबाट प्रेरित भएको देखिन्छ । भारतले यस्तो रणनीति र दाउपेच छोड्यो भने नेपालमा बर्खायाममा उत्पादन हुने बिजुली आयात गर्न सक्छ, जसले उसको प्रदूषण नियन्त्रणमा समेत सघाउ पुर्याउँछ । नेपाल र भारतको विद्युत् खपत प्रवृत्ति पनि सहकार्यका लागि उपयुक्त देखिन्छ । भारतमा बिजुली चाहिएको बेला यहाँ बढी उत्पादन हुने र यहाँ बढी खपत भएका बेला उता कम खपत हुने प्रवृत्तिले सहकार्य अघि बढाउने देखिन्छ । एउटा उदाहरण हेरौं, नेपालको बर्खायाममा उत्पादन हुने बिजुली पूर्णरूपले यहीं खपत हुँदैन । यही पिरलोले अहिले विद्युत् प्राधिकरणले टेक एन्ड पे (खपत नभए पनि पैसा तिर्ने) विद्युत् खरिद सम्झौता (पीपीए) गर्न पुनः छोडेको छ । प्राधिकरणको दृष्टिकोणबाट त्यो उचित हो । राज्यले बिजुली खपत गर्ने रणनीति नअपनाएसम्म प्राधिकरण एक्लैले खपत गर्न सक्दैन । यहाँ खपत भएर बढी भएको बिजुली भारत निकासी गर्ने हो भने नेपालका खोल्साखाल्सीका बर्खे बिजुली पनि खपत हुने अवस्था छ । तर भारतको रणनीति नेपालको बिजुली होइन, यहाँको पहाडी खोंच हो, जहाँ ठूला प्रमुख बाँध बनाउन सकिन्छ कालान्तरमा । ऊर्जा क्षेत्रमा दुवै देशका जनताको हितका लागि सहकार्य आवश्यक देखिए पनि भारतीय ब्युरोक्रेसीको मानसिकताले राजनीतिक रूपमा जति सहमति भए पनि हाललाई सम्भव देखिँदैन । नेपालले यही न्यु बुटपलन्यु गोरखापुर प्रसारण लाइन खण्डको निर्माण मोडालिटीमा अहिलेसम्म लिँदै आएको अडान स्वागतयोग्य छ । किनभने विगतमा यस्तै अडान नलिएका कारण भारतको हात माथि र हाम्रो हात तल पर्दै आएको हो । जसरी पञ्चेश्वरमा महाकालीको पानीमा नेपालले आफ्नो हक खोजिरहेको छ, त्यही शैली प्रत्येक जलस्रोत र ऊर्जाका सबालमा अपनाउन जरुरी देखिएको छ । नेपाल र भारतबीच वर्षैाँदेखि बिजुलीको कारोबार र आदानप्रदान हुँदै आइरहेको छ । नेपालको आन्तरिक कलहका कारण जलविद्युत्मा अपेक्षित विकास गर्न नसकेकाले दालचामलदेखि रायोको सागसम्म उतैबाट आयात भइरहेको सन्दर्भमा बिजुली पनि उतैबाट ल्याउनु नीतिनिर्माता र नेताहरूका लागि कुनै ठूलो र नौलो कुरा होइन । भएका सस्ता आयोजना विदेशीलाई बेच्ने र अड्काइरहने आपू थप उत्पादन गर्न नसकेपछि भारतबाट ल्याउनुको विकल्प पनि रहेन । नीतिनिर्माताका ध्यान र उद्देश्यजति खोलानाला बेचबिखन गर्ने र यहाँको गर्जाे टार्ने सबैभन्दा उत्तम उपाय भनेकै भारतीय बिजुली हो भन्दै त्यसअनुसारको बन्दोबस्ती गर्ने कृत्य नियमित हुँदै आइरहेको छ । नेपालका ऊर्जा अधिकारीले यो दोस्रो प्रसारण लाइनमा खुट्टा कमाउँछन् कि राष्ट्रिय हितमा अडिग रहन्छन्, त्यो हेर्न धेरै बाँकी छैन ।"
"बार्सिलोनाको अपराजित यात्रा कायमै, रियल मड्रिड ११ अंकले पछि",काठमाडौं : स्पेनिस लालिगा अन्तरगत गएराति भएको खेलमा शीर्ष स्थानमा रहेको बार्सिलोनाले डिपोर्टिभो ला कोरुनामाथि ४० को सानदार जित हासिल गरेको छ । बार्सिलोनाको फराकिलो अन्तरको जितका लागि सुआरेजले २ र पाउलिन्होले २ गोल गरे । बार्सिलोनाले एक पक्षीय दबदबा बनाएको खेलमा सुआरेजले २९ औं र ४७ औं मिनेटमा गोल गरे भने पाउलिन्होले ४१ औ र ७५ औं मिनेटमा गोल गरे । जितसँगै १६ खेलबाट ४२ अंकसहित शीर्ष स्थानमा रहेको बार्सिलोना दोस्रो स्थानको यथ्लेटिको मड्रिडभन्दा ६ अंकले अगाडि छ । १६ खेल मध्ये १३ मा जित र ३ मा बराबरी खेलेको बार्सिलोना ला लिगाको यस सिजनमा अपराजित छ । यथ्लेटिको मड्रिडले पनि १६ खेल नै खेलेको छ । निरन्तर दोस्रो स्थानमा रहेको भ्यालेन्सिया शनिबारको खेलमा एआइबरसँग २१ को हार व्यहोरेपछि १६ खेलबाट ३४ अंक रहँदा तेस्रो स्थानमा झरेको छ। शनिबार नै भएको खेलमा अलाभेजलाई १० ले पराजित गरि ३६ अंकका साथ यथ्लेटिको मड्रिड दोस्रो स्थानमा उक्लिन सफल भएको हो । १५ खेल खेलेको रियल मड्रिड ३१ अंकसहित चौथो स्थानमा सीमित भएको छ। आइतबार नै भएका ला लिगाका अन्य खेलमा गिरोनाले गेटाफेलाई र भिल्ला रियलले सेल्टा भिगोलाई समान १० पराजित गरे भने लस पाल्मस र स्पानियोलले २२ को बराबरी खेले ।
एभरेस्ट प्रिमियर लिग क्रिकेट आजदेखि,"काठमाडौं : एभरेस्ट प्रिमियर लिग (ईपीएल) क्रिकेट सोमबारदेखि काठमाडौंमा सुरु हुँदैछ । कीर्तिपुरस्थित त्रिविको खेलमैदानमा सञ्चालन हुने प्रतियोगितामा सहभागी ६ टोलीले विभिन्न ६ सहरका नाममा प्रतिस्पर्धा गर्नेछन् । सहभागी टोलीमा काठमाडौं किङ्स११, ललितपुर प्याट्रियट्स, भैरहवा ग्लाडिएर्टस, विराटनगर वारियर्स, पोखरा राइनोज र चितवन टाइगर्स रहेका छन् । प्रतियोगिताको उद्घाटन खेलमा काठमाडौं किङ्स११ र ललितपुर प्याट्रियट्सबीच प्रतिस्पर्धा हुनेछ । आयोजकले प्रतियोगिताको सम्पूर्ण तयारी पूरा भएको पनि जनाएको छ । आइतबार आयोजित पत्रकारसम्मेलनमा सहभागी टोलीका कप्तान, मार्की खेलाडी र मालिकले ईपीएल ट्रफीसमेत सार्वजनिक गरे । ट्रफी सार्वजनिक कार्यक्रममा ईपीएलका सञ्चालक आमिर अख्तरले ठूलो मेहनतपछि ईपीएललाई अन्तर्राष्ट्रिय क्रिकेट काउन्सिल (आईसीसी)ले मान्यता दिएको बताए । नेपाली क्रिकेटलाई आईसीसीले निलम्बन गरेपछि घरेलु क्रिकेटमा संकटमा छ । यस्तो अवस्थामा आयोजना हुन लागेको ईपीएलले खेलाडी र युवा जमातमा उत्साह थपेको छ । हामी ईपीएललाई सर्वाधिक हेरिने घरेलु प्रतियोगिता बनाउन चाहन्छौं, कार्यक्रममा आमिरले भने । यसैगरी विराटनगर वारियर्सका सञ्चालक अनुज अग्रवालले घरेलु स्तरमा क्रिकेट ठप्प भएको अवस्थामा ईपीएलले खेलाडीको व्यावसायिकतामा होस्टेमा हैंसे गर्न लागेको बताए । उनले ईपीएल क्रिकेट खेलाडीका लागि आफ्नो प्रतिभा देखाउने उपयुक्त थलो बन्नुका साथै यसले विभिन्न सहरकेन्द्रित समाजलाई एकै थलोमा जोड्ने प्रयास गरेको पनि बताए । नेपाली राष्ट्रिय टोलीका उपकप्तान एवं ललितपुर प्याट्रियट्सका कप्तान ज्ञानेन्द्र मल्लले ईपीएल नेपाली क्रिकेटका लागि नयाँ आयाम भएको बताए । खेलाडीको हिसाबले प्रतियोगिता खेल्न पाउनुमात्र खुसी होइन । यसले घरेलु क्रिकेटमा सम्भावनाको ढोका पनि खोलेको छ । विदेशी खेलाडीको आगमनले सबैलाई उत्साहित बनाएको छ, मल्लले भने । मल्लले आफ्नो टोलीमा युवा र अनुभवी खेलाडीको संयोजन भएकोले राम्रो नतिजा निकाल्ने दाबी पनि गरे । यसैगरी काठमाडौं किङ्सका कप्तान श्रीलंकाली खेलाडी फर्विज माहरुफले पहिलो पटक नेपालमा आएर खेल्न पाउँदा निकै खुसी लागेको बताए । ईपीएलले नेपाललाई क्रिकेटको नयाँ गन्तव्य बनाउनेछ । टोलीमा रहेर अभ्यास गर्न पाउँदा निकै खुसी लाग्यो । यहाँका युवा खेलाडी निकै प्रतिभावान् पाएँ । प्रतिस्पर्धीको हिसाबले म आफ्नो टोलीलाई जिताउने कोसिस गर्नेछु । मलाई थाहा छ, ईपीएलको भिडन्त प्रतिस्पर्धात्मक हुनेछ, माहरुफले भने । भारतका क्रिकेट कमेन्टेटर अरुणलालले ढिलै भए पनि नेपालमा आईसीसीको मान्यता प्राप्त क्रिकेट लिग हुनु गौरवको विषय भएको प्रतिक्रिया दिए । यसले नेपाली खेलकुदमा आमूल परिवर्तन ल्याउनेछ । खेलकुद अर्को पुस्ता र देशका लागि पनि हो । यसले निजी क्षेत्रलाई पनि आकर्षित गरेको छ । ईपीएलले नेपालमा क्रिकेट संस्कृति निर्माणमा सहयोग पुग्नेमा दुविधा छैन, उनले भने । पहिलो संस्करणमा सामान्य रूपमा सञ्चालन भएको ईपीएलको दोस्रो संस्करण भप्य रूपमा आयोजना गरिन लागिएको हो । गत असारमा ईपीएलको घोषणा भएसँगै यसले क्रिकेट खेलाडीमा समेत उत्साह थपेको छ । ईपीएलमा ६ सहरमा फ्रेन्चाइज टोलीबाट बोलकबोल गरिएका र अनिवार्य तीनजना विदेशी खेलाडीले प्रतिस्पर्धा गर्नेछन् । टोलीमा एकएकजना मार्की खेलाडी र ट्यालेन्ट हन्ट बाट अनिवार्य एक जना स्थानीय खेलाडी राख्नुपर्ने प्रावधानले ईपीएललाई थप रोचक बनाएको छ । प्रतियोगितामा स्वदेशी र विदेशीगरी एक सय जना खेलाडीको सहभागिता रहनेछ । १३ दिनसम्म चल्ने प्रतियोगिताको विजेता टोलीले २१ लाख रुपैयाँ पुरस्कार प्राप्त गर्नेछ । यसैगरी उपविजेता टोली र अन्य विधाका खेलाडीले समेत आकर्षक पुरस्कार हात पार्नेछन् । प्रतियोगिताको एपी वान एचडी टेलिभिजनले प्रत्यक्ष प्रसारण गर्नेछ । यो प्रतियोगितालाई टीभीएसले मुख्य प्रायोजन गरेको छ । सहभागी टोलीलाई पनि विभिन्न कर्पोरेट हाउसले साथ दिएका छन् ।"
इपिएल क्रिकेट : ललितपुर प्याट्रियट्सको विजयी सुरुवात,"काठमाडौँ : राजधानीमा सोमबारदेखि शुरु एभरेष्ट प्रिमियर लिग (इपिएल) टीट्वान्टी क्रिकेट प्रतियोगिताको उद्घाटन खेलमा ललितपुर प्याट्रियट्स विजयी भएको छ । कीर्तिपुरस्थित त्रिवि क्रिकेट मैदानमा भएको खेलमा टस जितेर बलिङ रोजेको ललितपुरले काठमाडौँ किङ्स इलाभेनलाई सात विकेटले पराजित गरेको हो । काठमाडौँले दिएको ९० रनको लक्ष्यलाई ललितपुरले १६३ ओभरमा तीन विकेट गुमाउँदै पुरा गर्यो । ललितपुरका लागि भारतीय खेलाडी जयकिसन कोल्सावालाले अविजित ४४ रनको योगदान दिए । उनले ४७ बलमा दुई छक्का र चार चौका प्रहार गरे । कप्तान ज्ञानेन्द्र मल्लले २० र राजवीर सिंहले १४ रन बनाए । बलिङतर्फ काठमाडौँका लागि श्रीलंकन खेलाडी अक्षु फर्नाण्डोले दुई तथा सोमपाल कामीले एक विकेट लिए । त्यसअघि ब्याटिङ गरेको काठमाडौँले १८३ ओभरमा सबै विकेट गुमाउँदै ८९ रन बनाएको थियो । काठमाडौँका लागि अमित श्रेष्ठले सर्वाधिक २७ रन जोडे । उनले २८ बल खेल्दै चार चौका प्रहार गरे । अक्षु फर्नाण्डोले १५, सोमपाल कामी १४ तथा कप्तान महरुफ फरवेज र सुबोध कुमारले सातसात रन बनाए । बलिङतर्फ ललितपुरका लागि सुबोध भाटीले चार, ललितनारायण राजवंशीले तीन, मेहबुव आलमले दुई र योगेश नागरले एक विकेट लिए । प्रतियोगितामा ललितपुरका ललितनारायण म्यान अफ दी म्याच घोषित भए । उनले १० हजार पुरस्कार पाए । मंगलबार पहिलो खेल चितवन टाइगर्स र पोखरा राइनोजका बीच तथा दोस्रो खेल विराटनगर वारियर्स र ललितपुर प्याट्रियट्सका बीच हुनेछ ।प्रतियोगिताको विजेताले २१ लाख पुरस्कार प्राप्त गर्नेछ ।"

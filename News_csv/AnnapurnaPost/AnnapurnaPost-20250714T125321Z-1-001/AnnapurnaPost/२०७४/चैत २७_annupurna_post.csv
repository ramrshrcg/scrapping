शीर्षक,विवरण
भारतीय जल रणनीतिको चेप र नेपाल,"एकजना मानिसलाई पिउनका लागि दिनको दुईतीन लिटर पानी भए पुग्छ। नुहाइधुवाइ र सफाइ आदि अन्य आवश्यकताका लागि दुई सय लिटर भए पर्याप्त हुन्छ। तर अन्तर्राष्ट्रिय स्तरका विभिन्न अध्ययनहरूलाई आधार मानी भारतका विख्यात जल रणनीति विज्ञ ब्रह्म चेल्लानीले वाटरः पिस एन्ड वार नामक पुस्तकमा उल्लेख गरेअनुसार एकजना साकाहारी मानिसको दैनिक भोजनमा साधारणतया सात सय १२ लिटर पानी उपयोग भएको हुन्छ, जबकि एक मांसाहारी व्यक्तिको त्यस्तो भोजनमा भने दैनिक पाँच हजार नौ सय आठ लिटर पानी खर्च भएको हुन्छ। अर्थात एकजना मानिसले दिनमा प्रत्यक्षपरोक्ष एक हजारदेखि छ हजार लिटरसम्म पानी उपयोग गर्दछ। विश्व आर्थिक मञ्चको एउटा अध्ययनअनुसार एक किलोग्राम खाद्यान्न उत्पादन गर्न कम्तीमा एक हजार दुई सय लिटर र औद्योगिक स्तरमा एक किलोग्राम मासु उत्पादन गर्न २० हजार लिटर पानी चाहिन्छ। जनसंख्या बढ्दै जाँदा र मुलुकले आर्थिक विकास र समृद्धिको स्तर आर्जन गर्दैगर्दा खाद्यान्नसहित बढी पानी खपत गर्ने तरकारी, दूध फलफूल र मासुको उपभोग बढ्दै जाने भएकोले उसलाई बढी भन्दा बढी पानी आवश्यक हुँदै जान्छ। नेपाल भन्दा भारत क्षेत्रफलमा २२ गुणा र जनसंख्यामा ४४ गुणा ठूलो छ, प्रतिव्यक्ति आम्दानी दोब्बरभन्दा बढी छ। आर्थिक र सैनिक सामथ्र्यको तुलना नै हुँदैन। तर स्वच्छ पानीको भण्डारको हकमा नेपालभन्दा भारत दुई गुणा पनि ठूलो छैन। विश्वको कुल स्वच्छ पानीको भण्डारमध्ये नेपालसँग २,२७ प्रतिशत छ र भारतसँग चार प्रतिशत। तर नेपालसँग उपलब्ध पानीको स्रोतलाई उपयोग गर्ने साधन र क्षमता दुवै छैन। भारतको गंगानदीको बहावको वर्षायाममा ४६ प्रतिशत र सुक्खायाममा ७१ प्रतिशत स्रोत नेपालका नदीनाला हुन्। भारतको सबैभन्दा ठूलो जनसंख्याको केन्द्र र अन्न भण्डारका रूपमा रहेका उत्तर भारतका जीवनाधार तिनै नदी हुन्। भारत सरकारद्वारा तयार पारिएको एक प्रतिवेदनलाई उद्धृत गर्दै ब्रिटिस दैनिक डेली मेलले १७ जुन २०१४ मा दिएको जानकारीअनुसार भारतको एकचौथाइ कृषि क्षेत्र मरुभूमि बनिसकेको छ र एकतिहाइ खेतीयोग्य जमिन बाँझो पल्टिँदै गइरहेको छ। पानीको यो स्थिति भविष्यमा भारतको एकता, सुरक्षा र समृद्धिका लागि सबैभन्दा ठूलो चुनौती बन्दै छ। भारत जस्तो ठूलो र शक्तिशाली मुलुकको चर्को जल आवश्यकताको दबाब विभिन्न स्वरुप र चरित्रमा नेपाल जस्तो कमजोर क्षमताको मुलुकको राजनीति, अर्थतन्त्र र समाज हुँदै राज्य सुरक्षामाथि स्वभावतः पर्न जान्छ र परिरहेको छ। प्रधानमन्त्री केपी ओलीको भारत भ्रमणको अवसरमा प्रकाशित संयुक्त विज्ञप्तिमा नेपाललाई समुद्रसँग जोड्ने सवालमा आन्तरिक जलमार्ग विकासमा भारतले नेपाललाई सहयोग गर्ने उल्लेख छ। नेपालका कोशी, कर्णाली र नारायणी नदीमा त्यस्तो जलमार्ग विकासको सम्भावना भएको विज्ञहरू बताउने गर्छन्। तर त्यस्तो जलमार्ग विकासका लागि निरन्तर एउटा परिमाणको पानीको बहाव सुनिश्चित गराउन नेपालमा ठूलाठूला बाँध र जलाशय निर्माणद्वारा नियमित जलआपूर्ति पहिलो आवश्यकता बन्न जान्छ। नेपालका नदीहरूमा त्यस्ता बाँध र जलाशय निर्माण गरी भारतका जल आवश्यकता पूरा गर्ने भारतीय लक्ष र नेपालको जलमार्गका अपेक्षा यहाँ जोडिन आउँछ। तर नेपाल र भारतमाझका विगतका जलअभ्यासहरूले त्यसलाई सहज बन्न दिने अवस्था देखिँदैन। १२ फेब्रुअरी १९९६ मा दुई मुलुकका प्रधानमन्त्रीको स्तरमा हस्ताक्षरित एकीकृत महाकाली सन्धिको कार्यान्वयनमा दुईदशक भन्दा लामो अवधिमा एक पाइलो अघि नबढिरहेको अवस्थामा सो सन्धिका आलोचकहरूले त्यतिखेर नै उक्त सन्धिको मूल उद्देश्य महाकाली नदीमा कुनै अन्य विद्युत् वा सिँचाइ परियोजना निर्माण हुनबाट रोक्नु थियो भनेको कुरालाई यहाँ स्मरण गर्न सकिन्छ। नेपाली कांग्रेससमेत सहभागी रहेको प्रचण्डको नेतृत्वको सरकारले मे २०१७ मा गोर्खा र धादिङ जिल्लाको सीमानामा पर्ने बूढीगण्डकीमा एक हजार दुई सय मेगावाटको मुलुककै सबैभन्दा ठूलो जलविद्युत् परियोजना निर्माणको जिम्मा चीनको गेजुवा वाटर एन्ड पावर कम्पनीलाई दियो। बेल्ट रोड अभियानमा नेपालको सहभागितालाई सरकारी प्रतिवद्धता प्राप्त भएलगत्तै चिनियाँ कम्पनीलाई प्राप्त उक्त दुई अर्ब ५० करोड डलरको निर्माण परियोजनाको ठूलो रणनीतिक महत्व भएको विश्लेषण गरिएको थियो। तर छ महिनापछि प्रचण्डको दलसमेत सहभागी भएको र नेपाली कांग्रेसका नेता शेरबहादुर देउवा नेतृत्वको सरकारले उक्त ठेक्का रद्द गर्यो। तत्कालीन प्रतिपक्षी दलका नेता तथा एमाले अध्यक्ष खड्गप्रसाद ओलीले निर्वाचनपछि आफ्नो दलको नेतृत्वको सरकारले उक्त परियोजना निर्माणको कार्य पुनः उक्त चिनियाँ कम्पनीलाई नै दिने घोषणा गरेका थिए। भारत र चीनबीचको रणनीतिक प्रतिस्पर्धाको दबाब डाभोस (स्विट्जरल्यान्ड) को वल्र्ड इकोनोमिक फोरमको एसियाली संस्करणको रूपमा फिलिपिन्सका राष्ट्रपति फिडेल रामोस, अस्ट्रेलियाका प्रधानमन्त्री बब हक र जापानी प्रधानमन्त्री मोरिहिरो होसोकावाद्वारा १९९८ मा प्रस्तावित भएअनुसार चीनको हाइनान प्रान्तको तटीय सहर बोआओमा मुख्यालय रहने गरी २७ फेबु्रअरी २००१ मा बोआओ फोरम फर एसियाको उद्घाटन भएको थियो। जापान र अस्ट्रेलियादेखि दक्षिण एसियाका २६ मुलुकका तत्कालिन र पूर्व राष्ट्र तथा सरकार प्रमुखहरूको समेतको उपस्थिति रहेको उक्त उद्घाटन समारोहमा चिनियाँ राष्ट्रपति जियाङ् जेमिनको निमन्त्रणामा विशिष्ट अतिथिका रूपमा नेपालबाट राजा वीरेन्द्रको उपस्थिति रहेको थियो। त्यसपछिका वार्षिक सम्मेलनहरूमा नेपालका पूर्व राजा ज्ञानेन्द्र, पूर्व राष्ट्रपति डा रामवरण यादव र प्रधानमन्त्रीहरूको सहभागिता रहने गरेकोमा यस वर्ष भारत भ्रमणको कारण जनाएर नेपालले आफ्नो उच्चस्तरीय सहभागिता जनाएन। यसलाई प्रधानमन्त्री ओलीको भारतसँगको सम्बन्धमा आएको निकटताको रणनीतिक असर भनेर बुझ्न सकिन्छ। भारत भ्रमणमा गएकै दिन भारतीय प्रधानमन्त्री नरेन्द्र मोदीले नेपालका प्रधानमन्त्री ओलीलाई चीनले नेपालमा निर्माण गर्ने जलविद्युत् परियोजनाबाट उत्पादित बिजुली भारतले किन्न नसक्ने जानकारी गराउनेबारे इन्डियन एक्सप्रेसले उल्लेख गरेको थियो। स्मरणीय छ, बूढीगण्डकी, अरुण र पश्चिम सेती जस्ता ठूला परियोजनाहरूबाट उत्पादित बिजुलीको बजार मूलतः भारत र भारत भएर बंगलादेशमात्रै हुन सक्ने देखिएको अवस्थामा भारतले बिजुली नकिन्ने अवस्थामा ती परियोजनाहरू भारतलाई नै जिम्मा लगाउनु वा निर्माण रोक्नुको विकल्प सम्भवतः नेपालसमक्ष नहोला। के पनि विचारणीय छ भने नेपालको सामान्य विद्युत् आवश्यकता हाल निर्माणाधीन अन्य परियोजनाहरूले नै धान्ने क्षमता राख्ने अवस्थामा खर्बौंको आन्तरिक वा वाह्य ऋण लिएर त्यस्ता बजार सुनिश्चित नभएका ठूला परियोजनाहरूमा खर्च गर्नु भनेको मुलुकलाई टाट उल्टाउनु हो। ओली भ्रमणको क्रममा विकास भएका नयाँ परिवेशमा भारत र नेपालबीच नेपाल विद्युत् प्राधिकरण र चाइना थ्री गोर्जेज इन्टर नेसनल कर्पोरेसनद्वारा संयुक्तरूपमा निर्माण गर्ने सम्झौता भएको बैतडी, बझाङ, डोटी र डडेलधुरा जिल्लाका भूभागमा विशाल जलाशय निर्माण गरेर उत्पादन हुने विद्युत् परियोजनाको सञ्चालन र सफलताबारे थप आशंका उठ्ने नै भए। भारत जलस्रोत विकास र उपयोगमा आक्रामक रणनीति अवलम्बन गरिरहेको छ। २००२ मा प्रधानमन्त्री अटलविहारी बाजपेयी सरकारले एक सय २० अर्ब अमेरिकी डलर लागतमा उत्तर भारतका नदीहरूलाई ३० वटा जलवहाव परिवर्तन परियोजनाअन्तर्गत तीन हजार जलाशयमार्फत करिब १५ हजार किलोमिटर लामा नहरहरूबाट सम्पूर्ण भारतमा बृहत सिँचाइ र खानेपानी सुविधा विस्तार गर्ने लक्ष अघि बढायो। विभिन्न वातावरणवादी संस्था र अन्य सरोकार समूहको विरोध र लामो अदालती लडाइँ छिचोल्दै सर्वोच्च अदालतले २०१२ मा दिएको दोस्रो आदेश र मे २०१४ मा नरेन्द्र मोदीको नेतृत्वमा सरकार गठन भएपछि उक्त परियोजनाले पुनः नयाँ गति लिएको छ। हिमालबाट बग्ने नदीहरूलाई एकीकृत प्रणालीअन्तर्गत विकास गरेर ३० हजार मेगावाट बिजुली उत्पादन गर्ने र चार करोड हेक्टर जमिनमा सिँचाइ सुविधा पुर्याउन भारतमा प्रस्तावित १६ वटा नदी संयोजन परियोजनाहरूमध्ये पाँच प्रमुख परियोजनाहरूमा नेपालका नदीहरू जोडिन आउँछन्। दक्षिण एसियामा बग्ने अधिकांश महानदीहरूको मुहान तिब्बतमा रहेको, त्यस्ता परियोजनाहरू निर्माणका लागि आर्थिक सहयोग गर्ने सामथ्र्य राख्ने चीनलाई त्यस्ता परियोजनाहरूमा प्रत्यक्षपरोक्षरूपमा संलग्न गराउन सकियो भने त्यसले भारत र चीनसहित दक्षिण एसियामा परस्पर विश्वास र सहयोगमा आधारित एकता, शान्ति र समृद्धिका नयाँ इतिहास निर्माण हुने छ। नेपालका नदीहरूका पानीलाई चुरे महाभारतबीचको क्षेत्रमा र अन्य उपयुक्त पहाडी भूभागमा ठूलाठूला जलाशय निर्माण गरी त्यहाँबाट ऊर्जा उत्पादन साथै बृहत नहर सञ्जाल निर्माण गरी आफ्नो मुलुकको जल आवश्यकतालाई व्यवस्थापन गर्ने लक्ष भारतको छ। यी परियोजनाहरूलाई मोदी सरकारले एक्काइसौं शताब्दीको भारतको कृषि, जनजीवन र औद्योगिकरणको प्राणशक्ति मानेको छ। स्वाभाविक रूपमा यसलाई उसले आफ्नो नेपाल रणनीतिको केन्द्रमा राखेको छ। नेपालको मधेस राजनीतिमा भारतको जल रणनीतिक लक्ष्य मिसिएको बुझ्न सकिन्छ। तर मधेस राजनीतिले नेपाली समाजमा ल्याएको विभाजनले मधेस राजनीतिको केन्द्रमा रहेका सप्तरीदेखि पर्सासम्मका चुरे दक्षिणको भूभागलाई एउटा प्रदेश त बनाइदियो तर भारतका जलसुरक्षा र सरोकारका लागि बाँध र जलाशय निर्माणका लागि महत्वपूर्ण भूभाग भने चुरे र महाभारतबीच र महाभारत उत्तरका अन्य प्रदेशका भूभागहरू पर्न गए। त्यसैले नेपालको केन्द्रीय सरकारमाथि आवश्यकताअनुरूप राजनीतिक र रणनीतिक दबाब निर्माण गर्न मात्रै उक्त प्रदेशको लाभ भारतलाई प्राप्त हुने भएकोले पछिल्ला दिनहरूमा भारतको नेपाल रणनीतिमा प्रत्यक्षरूपमा केही परिवर्तन दृष्टिगोचर भएको देखिन्छ। तर नेपालमा आफ्नो जल रणनीतिको लक्ष प्राप्त गर्न सफल नहुन्जेल मधेस कार्डलाई पनि सुरक्षित राख्ने मनशायले प्रधानमन्त्री ओलीको भ्रमणको अन्त्यमा प्रकाशित संयुक्त विज्ञप्तिको पाँचौं बुँदामा घुमाउरो कूटनीतिक भाषाको प्रयोग गरेर भारतले मधेस राजनीतिको एउटा पक्षको रूपमा आफूलाई उभ्याएको छ प्रधानमन्त्री ओलीलाई त्यसमा सहमत गराउन पनि सफल भएको छ। अन्नपूर्ण पोस्ट्का अनुसार प्रधानमन्त्री ओलीको भ्रमणको क्रममा दुई देशबीचको रक्षा र सुरक्षा विषय पनि गहन छलफल भएको बताइएको छ। स्पष्ट छ, भारतले नेपालसँग उठाउने त्यो रक्षा र सुरक्षाको सवाल चीनलक्षित छ। नेपाल भारत जलस्रोत विकासको मोडेल अमेरिकाका टेनेसी र मिसिसिपी नदीले जोडेका सात दक्षिणी राज्यहरूमा जलमार्ग, तटबन्ध, बन विकास, बाढी नियन्त्रण, विद्युत् उत्पादन, कृषि, उद्योग तथा व्यापार विकासको उद्देश्यले स्थापना गरिएको टेनेसी भ्याली अथोरिटीद्वारा सञ्चालित परियोजनाहरू संसारकै सफलतमहरूमा गणना हुन्छ। अमेरिकाको आजको विकास र समृद्धिमा ती परियोजनाहरूको महान् योगदान रहेको बताइन्छ। ४ अगस्ट १९५१ मा त्यतिखेरका चर्चित अमेरिकी पत्रिकाको लियर्स विक्लीमा डेभिड लिलिएन्थलको अनोदर कोरिया इन दी मेकिङ् शीर्षकमा भारत र पाकिस्तान सम्बन्धमा एउटा ऐतिहासिक लेख प्रकाशित थियो। भारत र पाकिस्तानको विभाजन हुँदा अंग्रेज सरकारद्वारा सिन्धु नदीको पानी उपयोग सम्बन्धमा कुनै सम्झौता भएको थिएन। मुख्य बाँध भारतीय भूमिमा रहेकोले १९४८ मा भारतले पाकिस्तान जाने केही पानी रोकिदियो। केही समयको विवाद र तनावपछि पानी यथावत पठाउन भारत सहमत भयो तर भविष्यका कठोर सम्भावनाले लिलिएन्थलको ध्यान सिन्धु नदीतर्फ खिचिएको थियो। लिलिएन्थल आणविक ऊर्जा आयोग र टेनेसी उपत्यका प्राधिकरणका प्रथम अध्यक्ष थिए। त्यसैले उनको लेखले अमेरिकी राष्ट्रपति ह्यारी ट्रुमनलगायत अमेरिकी र विश्व बैंकका उच्चाधिकारीहरूको गम्भीर ध्यानाकर्षण गरेको थियो। विश्व बैंकका तत्कालिन अध्यक्ष युजिन ब्ल्याकले भारतीय प्रधानमन्त्री जवाहरलाल नेहरू र पाकिस्तानी प्रधानमन्त्री लियाकत अलि खानलाई पत्र लेखी सिन्धु नदीको पानी बाँडफाँट व्यवस्थापनमा विश्व बैंकको सहयोगको प्रस्ताव राखे र भारत र पाकिस्तान दुवैले त्यसलाई अनुमोदन गरे। लिलिएन्थल र विश्व बैंकको विराट नैतिक प्रभाव, परामर्श र प्राविधिक सहयोगको परिणामस्वरूप १९ सेप्टेम्बर १९६० मा सिन्धु नदी जल उपयोगसम्बन्धी सन्धिमा भारतको तर्फबाट प्रधानमन्त्री जवाहरलाल नेहरू र पाकिस्तानको तर्फबाट राष्ट्रपति अयुव खाँले हस्ताक्षर गरे। लिलिएन्थलले भारत र पाकिस्तानका प्रचूर कृषि सम्भावना भएका विराट मैदानी भागमा सिँचाइ सुविधा पुर्याउने सिन्धु नदी सन्धिले समय क्रममा टेनेसी भ्याली अथोरिटीकै स्वरूप लिन सक्ने र त्यसले दुई मुलुकबीच विद्यमान तनाव र शत्रुतालाई स्थायी मित्रतामा रुपान्तरण गर्ने सम्भावना देखेका थिए। उक्त सन्धिअन्तर्गत पानी उपयोगका संरचनाहरू निर्माणमा विश्व बैंकमार्फत अमेरिका, बेलायत, जापान, पश्चिम जर्मनीलगायतका मुलुकहरूको आर्थिक सहयोग रहेकोले उक्त सन्धिले शक्तिशाली अन्तर्राष्ट्रिय संरक्षणसमेत पाएको थियो। त्यसले न्याय र निष्पक्षताको एउटा मानदण्ड पनि कायम गरेको थियो। त्यसैले भारत र पाकिस्तानबीचका अनेकौं युद्ध, तनाव र दबाबका स्थितिमा पनि दुई मुलुकबीच पानी उपयोग सम्बन्धमा कुनै व्यवधान आउन दिएको छैन। अमेरिकी पत्रिका दी एटलान्टिकको नोभेम्बर १९६० को अंकमा उल्लेख भएअनुसार सो सन्धिसम्बन्धी सबै छलफल र निर्णय प्रक्रियाहरूमा विश्व बैंकका उपाध्यक्ष सर विलियम आइफिलको सशक्त र प्रत्यक्ष नेतृत्व रहेको थियो। सबै पक्षले मागेको र अपेक्षा गरेको जति सबै पाउने कुनै राम्रो अन्तर्राष्ट्रिय सन्धि हुनै सक्दैन भन्नेमा विश्वस्त आइफिलले आफ्नो प्रभाव र क्षमता उपयोग गर्दै नेहरू र अयुब खाँ स्तरका नेताहरूलाई सन्धिमा सहमत गराएका थिए। विश्व बैंकको नैतिक दबाब र दुवै मुलुकको बृहत्तर हितको लागि विश्व समुदायसमक्ष शान्ति र समझदारी प्रदर्शन गर्न नसकेको देखिने भयले नेहरू र अयुव खाँ दुवै सचेत थिए। इजरायल, जोर्डन र प्यालेस्टाइनी सरकार जस्ता शत्रुतापूर्ण सम्बन्ध भएका मुलुकहरूबीच पानी उपयोग र सहयोग सम्बन्धमा सफल सन्धि र सम्झौता भएका छन् र तिनको निरन्तर पालना भइरहेको छ। पानीसम्बन्धी बलिया, प्रेरक र न्यायपूर्ण संरचनाहरूले मात्र राष्ट्र वा समुदायहरूमाझ शान्ति, एकता, विश्वास र समझदारी विकास गराएका र हुर्काएका छन्। स्वयं नेपाल र भारतका गाउँघरले शताब्दीयौंदेखि पानी उपयोग सम्बन्धमा आदर्श मूल्य, संस्कृति, संरचना र अभिप्रेरणाहरूका अभ्यास गरेका छन्। तर नेपाल र भारतबीच जलस्रोत सम्बन्धमा भएका असन्तुलित अभ्यासहरूले नयाँ सम्भावनाहरूलाई छेकिरहेका छन्। त्यसैले सिन्धु नदीको हकमा जस्तै भूमिका नेपाल र भारतको हकमा विश्व बैंक र एसियाली विकास बैंकले खेल्न सक्छन्। भारतसमेत सदस्य रहेको चिनियाँ नेतृत्वमा स्थापित र भारतले पनि ऋण अनुदान लिएको एसियाली पूर्वाधार विकास बैंक र सांघाई सहयोग संगठन जस्ता संस्थाहरूको नैतिक, प्राविधिक र आर्थिक सहयोगमा पनि नेपाल, भारत, भुटान र बंगलादेशका एकीकृत जलस्रोत विकास र उपयोगका संरचनाहरू निर्माण गर्न सकिन्छ। दक्षिण एसियामा बग्ने अधिकांश महानदीहरूको मुहान तिब्बतमा रहेको, त्यस्ता परियोजनाहरू निर्माणका लागि आर्थिक सहयोग गर्ने सामथ्र्य राख्ने चीनलाई त्यस्ता परियोजनाहरूमा प्रत्यक्षपरोक्षरूपमा संलग्न गराउन सकियो भने त्यसले भारत र चीनसहित दक्षिण एसियामा परस्पर विश्वास र सहयोगमा आधारित एकता, शान्ति र समृद्धिका नयाँ इतिहासहरू निर्माण हुनेमा आशंका नरहला। भट्टराई नेपाल इन्स्टिच्युट फर स्ट्र्याटिजिक स्टडिज (निस) सँग सम्बद्ध छन्।"
एकताबाट भाग्ने छुट एमालेमाओवादीलाई छैन,"नेपालका वामपन्थीलाई फुट्न मात्रै सिपालु भनेर व्यंग्य गर्ने गरिएको छ। नियति पनि त्यस्तै छ। २००६ सालमा नेकपा स्थापना हुँदा संस्थापक सदस्य कतिजना थिए भन्नेमा अहिलेसम्म विवाद छ। पुष्पलाल र मनमोहन अधिकारीकबीचको टकरावले २००९ सालदेखि विभाजन सुरु भयो। २०१७ साल पुग्दा आधा दर्जन कम्युनिस्ट पार्टी बनिसकेका थिए। केशरजंग रायमाझी शाही कम्युनिस्ट बनिसकेका थिए। उनी बाँचुन्जेल दरवारको निगाहमा रहे। २०२८ सालताका पुष्पलाल, निर्मल लामाहरूले नेतृत्व गरेको केन्द्रीय न्युक्लियस नेपाली कांग्रेस लगायत दलसँग कार्यगत एकता गरेर जानुपर्छ भन्ने नरमपन्थी लाइनमा थिए भने मोहनचन्द्र अधिकारी, सिपी मैनाली, केपी शर्मा ओलीहरू रहेको कोअर्डिनेशन केन्द्र मान्छे नकाटी, सामन्त नकाटी खाँटी कम्युनिस्ट हुन नसक्ने भन्दै हतियारवद्ध सशस्त्र आन्दोलनको वकालत गर्थे। उनीहरू आफ्नो पार्टीको अध्यक्ष पनि चिनियाँ कम्युनिस्ट पार्टीका अध्यक्ष माओत्से तुङ नै हुन् भन्थे। कालान्तरमा २०४२२०४३ सालतिर उनीहरु माले भए। वर्गसंघर्ष र सर्वहारा वर्गको अधिनायकत्व परित्याग गर्ने घोषणा गरे। जनयुद्ध हुनै नसक्ने र २०२८ सालको सशस्त्र विद्रोह इतिहासको सबैभन्दा ठूलो भूल थियो भनेर संश्लेषण गरे। उता नरमपन्थी संशोधनवादी भनिएको न्युक्लियस चाहिँ मशाल बनेर सशस्त्र क्रान्तिको पक्षपाती बन्यो। यो बीचमा नेपाली कम्युनिस्ट आन्दोलन र पार्टीहरूको आन्तरिक जीवनमा धेरै ठूला ठूला फुट, विभाजन र आरोपप्रत्यारोप भयो। २०४८ सालसम्म आइपुग्दा नेकपा माले र मार्क्सवादी मिलेर नेकपा एमाले बन्यो भने मशाल, सर्वहारावादी श्रमिक संगठन र विद्रोही मसाल मिलेर नेकपा एकता केन्द्र बन्यो। यसको महामन्त्री प्रचण्ड बने। यसरी २०२८ सालमा झापा विद्रोहको असफलताबाट आत्तिएको एमाले संशोधनवादी धारमा पतन भएको थियो। सन् १९९० मा सोभियत संघको विघठनबाट आत्तिएर जनताको बहुदलीय जनवादको रुपमा 'युरो कम्युनिज्म' को नेपाली संस्करणलाई नेपाली कम्युनिस्ट पार्टीको राजनीतिक कार्यदिशाका रुपमा प्रस्तुत गरे जसलाई जबज अर्थात् जनताको बहुदलीय जनवाद भनेर नामाकरण गरियो। त्यसमा भएको मूल कुरा भनेको कम्युनिस्ट पार्टी पनि बहुदलीय प्रतिस्पर्धा गर्नु पर्छ, सर्वहारा वर्गको अधिनायकत्व सम्भव छैन, शान्तिपूर्ण प्रतिस्पर्धाबाटै समाजवादमा पुगिन्छ, पुँजीवादी सुधार, वर्गसमन्वयबाटै समाजवादमा पुगिन्छ, भन्ने रहेको छ। उता नेकपा माओवादीले २०५२ सालबाट जनयुद्ध सुरु गरेर २०५७ सालमा नेपाली मौलिकताको राजनीतिक कार्यदिशामा थप विकास गर्दै २०६० को दुम्ला बैठकले एक्काइसौँ शताव्दीमा जनवादको विकास भन्ने नयाँ राजनीतिक कार्यक्रम प्रस्तुत गर्यो, जुन विशुद्ध नेपाली मौलिकतामा हुर्कँदै गरेको वर्गसंघर्षको संश्लेषण थियो। यो प्रसँग यहाँ यस कारण उध्रित गरेको हुँ कि नेपालको वर्तमान राजनीतिक परिवर्तनमा वामराजनीतिको कुन विचार र कार्यदिशाले महत्वपूर्ण भूमिका खेलेको छ र अब नेपाली वामपन्थी आन्दोलनको निर्देशक सिद्धान्त के हुने भनेर बहस गर्न आवश्यक भएको छ। यस कारण कि नेपालमा वाम आन्दोलनको नेतृत्व गरेका दुई ठूला पार्टी नेकपा एमाले र नेकपा माओवादी केन्द्रबीच अभूतपूर्व पार्टीएकताको प्रकृया अघि बढेको छ, निकट भविष्यमै यसले साकार रुप लिदै छ। विचार, नीति र कार्यदिशाबारे स्पष्ट र घनिभूत बहस गरेर स्पष्ट नभइकन कम्युनिस्ट पार्टीका कुनै पनि नेता कार्यकर्ता कुनै पनि आन्दोलनमा सितिमिति होमिदैनन्, होमिनु हुदैन। वामपन्थीहरु कार्यन्वयनभन्दा पहिला योजना र योजना पहिला घनिभूत बहसको पक्षधर हुन्छन्। यस कारण विगतमा फरक फरक पार्टीमा फरक फरक विचार, नीति, कार्यदिशा र मान्यताका साथ राजनीतिक अभियानमा संलग्न नेताकार्यकर्ताबीच एकता हँदा ती कुराहरुमा नूयनतम भए पनि एकरुपता भएन भने त्यो एकता, एकता नभएर नयाँ बिग्रहको बिजारोपण हुनेछ। एमालेको पोखरा महाधिवेशनमा मदन भण्डारीले प्रस्तुत गरेको जनताको बहुदलीय जनवाद : एक राजनीतिक कार्यक्रम भन्ने अवधारणालाई अहिले एमालेले नेपाली वामपन्थी आन्दोलनको अद्भूत सिद्धान्त भनेर परिभाषित गरेको छ। जबकि एमालेकै कतिपय नेताले यसलाई युरोकम्युनिज्म्को नेपाली संस्करण मात्रै भएको र यसले नेपाली वामपन्थी आन्दोलनलाई सही दिशा दिन नसक्ने भनेर आलोचना गरेका छन्। यसले २०४७ सालमा राजालाई अधिकारसम्पन्न बनाइएको संविधानलाई संसारकै सबैभन्दा उत्तम र अद्वितिय भन्दै राजासँग खुसामदी गरेको छ। सरकार बनाउने र भत्काउने खेलमा लाग्नु सिवाय उसले समाजवाद निर्माणका लागि आवश्यक एउटा पनि पूर्वाधार निर्माणमा कुनै काम गरेको देखिदैन। के सामन्ती राजतन्त्रलाई बलियो बनाएर नेपालमा समाजवाद ल्याउन सकिन्थ्यो त ? २०५० सालदेखि २०७२ सालको संविधान निर्माणको प्रकृयासम्म र अहिलेसम्म पनि एमालेको चरित्र संदेहपूर्ण र भूमिका अकर्मण्यतामै सीमित भएका कारण वर्तमान परिवर्तन जबजका कारण भएको भनेर भ्रम पाल्नु जगहसाई सिवाय केही होइन। यसरी एमालेका नेताहरुले आफैलाई समेत गुमराहमा राखेर गरेको राजनीतिले वाम एकतालाई दीर्घजीवन देला भनेर विश्वास गर्ने आधार रहँदैन। पार्टी एकताको प्रकृया अघि बढिरहेको र त्यसका लागि साझा विधान, दस्तावेज निर्माण हुदै गरेको, साझा संगठनको अवधारणा बन्दै गरेको वर्तमान अवस्थामा दुबैतिरका नेता र कार्यकर्ताको भावना, क्षमता, लगानी र मनोविज्ञानलाई उचित सम्मान हुने ढंगले मिलाउन आवश्यक छ। यसमा दुबै पक्षले आडम्बर र मैमत्ता देखाउनु हुदैन। ठूलोसोनो, बलियोकमजोर, धेरैथोरै इतयादि विषयलाई अवरोध बन्न दिनु हुँदैन। २०४८ सालमा तत्कालिन मालेले मनमोहन अधिकारीको मार्क्सवादीसँग एकता गर्दा मालेको १० प्रतिशत पनि थिएन मार्क्सवादीको संगठन र शक्ति। तर त्यसबेला बराबरीको हैसियतमा एकता भएको थियो। आफ्नै इतिहासको यो महान नजीरबाट एमाले तर्किन मिल्छ ? के इतिहासलाई जवाफ दिनु पर्दैन ? दश वर्षसम्म जनयुद्धको कहर पार गरेर परिवर्तनको नेतृत्व गरेर एजेण्डाका हिसावले समेत सफल राजनीतिक पार्टीका रुपमा स्थापित पार्टी, चुनावका हिसावले पनि सफल दलका हिसावले एमालेले माओवादीलाई बराबरीको हैसियतमा एकता गर्न हिचकिचाउनु एकता नचाहनु भन्ने अर्थ लाग्नसक्छ। एकता गर्न नचाहने शक्तिका रुपमा इतिहासमा दर्ज हुन एमालेलाई छुट छैन। एमाले र माओवादी दुबै पार्टी परिवर्तनको लागि इतिहासमा विभिन्न समयमा संघर्षको एउटा एउटा विरासत बनाएका पार्टी हुन्। अहिले पनि दुबै पार्टीको साझा लक्ष्य रहेको छ। दुबैको उद्देश्य समाजवाद रहेको छ। सो प्राप्तिका लागि हिजो फरक फरक बाटो झगडा गर्दै हिँडे, अब एउटै बाटो मिलेर हिड्न चाहन्छन्, हिँड्नुपर्ने अवस्था आएको छ, नेपाली जनताको आदेश छ। यस्तो अवस्थामा परिवर्तनका लागि दुबैले भए गरिएका सबै आन्दोलनका इतिहासलाई स्वीकार गर्नुपर्छ, गर्वसाथ आत्मसात गर्ने हिम्मत गर्नुपर्छ। कसैको पनि विगतलाई सरापेर मात्रै भविष्यको बाटो सुखमय बनाउन खोज्नु कोरा कल्पना मात्रै हो। एउटाले अर्कोको इतिहासलाई सम्मान गर्नुमा नै भावनात्मक एकताको मर्म अन्तरनिहित रहेको छ। एकले अकोको विगतलाई अस्वीकार गरेर कुनै पनि पार्टीबीच एकता हुन सक्दैन। त्यो त एउटाले आफ्नो विगतप्रति पश्चाताप गर्दै घिटघिटाएर आत्मसमर्पण गर्न जाने वा पार्टी प्रवेश गर्ने जस्तो तुच्छ काम मात्रै हुन जान्छ। जुन अहिले दुई पार्टीबीचमा हुन गइरहेको एकतासँग कतैबाट पनि मेल खादैन। नेपालमा राजनीतिक परिवर्तनका लागि सशस्त्र जनआन्दोलन वा जनयुद्धको आवश्यकता २००७ सालमा र २०५२२०६३ सालमा भएको जनयुद्धले प्रमाणित गरिसकेका छन्। २०२८ सालमो तत्कालिन कम्युनिस्ट पार्टी कोअर्डिनेशन केन्द्रले झापाबाट सशस्त्र जनयुद्धको जग हाल्ने कोसिस गरेको थियो। विचार र योजना परिपक्व नहँदा त्यसले सही दिशा र गति लिन सकेन। यसैको साकार स्वरुप २०५२२०६३ सालको जनयुद्ध थियो। जसका कारण नेपालमा सताव्दीयौंदेखिको सामन्ती राजतन्त्र समाप्त भएर संघीय लोकतान्त्रिक गणतन्त्र स्थापना सम्भव भयो। झापा बिद्रोहको उठान गलत थिएन, तरिका मात्रै गलत थियो भनेर एमालेले त्यसबेला गरेको आन्दोलनको माओवादीले गर्वसाथ त्यसको सम्मान गरेको छ। २००७ सालको राजनीतिक परिवर्तनको, सशस्त्र मुक्तियुद्धको नेपाली कांग्रेसले अहिलेसम्म पनि गर्वसाथ अपनत्व लिन्छ। तर एमाले २०२८ सालको असफल विद्रोहको स्वामित्व लिन किन तयार हुँदैन ? किन त्यसलाई इतिहासको गल्ती मान्ने लगुताभाष देखाउछ ? यो विषय बिडम्वनापूर्ण छ। यसर्थ यसले नेपालमा राजनीतिक परिवर्तनका लागि अग्रगामी नेतृत्व गरेको सहयोद्धापार्टीको इतिहासलाई नामेट पार्ने मनोविज्ञान पालेर एकताको हात बढाउनु हुदैन। त्यो त एउटा हातमा तरबार लुकाएर अर्को हातमा घाँस राखेर बाख्रालाई बोलाए झैं हुँदैन र ? राजनीतिमा गरिने काम पारदर्शी र स्पष्ट भए जनतामा त्यस्तो दलको विश्वास सधैं बर्करार रहने छ। इतिहास साक्षी छ, दम्भ र घमण्ड देखाउने, अरुको अस्तित्वलाई स्वीकार नगर्नेको राजनीतिक इतिहास जनताले गुगलमा खोज्नुपर्ने बनाइदिएका छन्। यो एमाले र माओवादीका नेताहरुलाई राम्रोसँग थाहा छ। समानताको आधारमा पार्टी एकता गर्ने कुरामा दुबै पार्टी एकमत हुन आवश्यक छ। समानताका आधारमा एकता गर्न नचाहने एकताबिरोधी ठहरिनेछ र उचित समयमा जनताले उसलाई दण्डीत गर्नेछन्। विचारको कुरा इमानदारीसाथ अहिलेको परिवर्तन माओवादीले लिएको लाइन र सशक्त ढंगले उठाएका नारा नै स्थापित भएका कारण त्यसलाई मान्न एमालेले हिचकिचाउनु हुदैन। बरु अब यसपछिको वैचारिक पथप्रदर्शक सिद्धान्त के हुने भन्ने विषयमा पार्टीमा व्यापक वहस चलाउन सकिन्छ। आखिर जित सत्यको हुन्छ भन्नेमा हामी सबै सहमतै छौं भने किन डराउने ? महाधिवेशनपूर्वको अहिलेको दस्तावेजमा माओवादी सिद्धान्तमा आधारित भएर लडिएको नेपाली मौलिकताको जनयुद्धलाई सम्मान गर्न हिचकिचाउँदा कतै अपराध त हुने होइन भनेर एमालेका नेताहरुले बेलैमा सोच्दा पछि पछुताउनु नपर्ला। आधासरो नेपालीको जीवन र भावना जाडिएको नेपाली मौलिकताको जनयुद्ध, जसले यत्रो परिवर्तनको नेतृत्व गर्यो, यसै छाडेर अघि बढ्नु अपराध नै हो। जनताले यसको जवाफ एमालेसँग पनि माग्नेछन्। आजसम्मको एमालेका नेताहरूको काम गर्ने शैली, सोचाई र निर्णयप्रकृया हेर्दा उनीहरू पार्टी एकता भन्दा पनि एमालेमा माओवादीको विलयको मनोविज्ञानमा रहेको पाइन्छ। मिलेर चुनाव लडेपछि आएको सकारात्मक परिणामपछि बामगठबन्धनबाट जनताले धेरै ठूलो आशा राखेका छन्। एकता मागेका छन्। यसविपरीत एकले अर्कोलाई पेल्ने, हेप्ने र घोक्र्याउने शैलीमा प्रस्तुत हुँदा जनचाहनामा कुठाराघात हुने देखिन्छ। यसर्थ, अहिलेको अवस्थामा एमाले र माओवादीका नेताहरुलाई नेपाली जनताको एउटा मात्रै आग्रह छ, दम्भ त्यागेर सहअस्तित्वका आधारमा इतिहासप्रति उच्च सम्मान गर्दै समृद्ध भविष्यको यात्रामा मिलेर सहयात्रा गरून्। एकताबाट भाग्ने बहाना कसैले पनि नखोजून्। एकताबाट भाग्ने छुट कसैलाई छैन।"
अन्धभक्तिले जन्माउँछ फासीवाद,"प्रधानमन्त्री खड्गप्रसाद ओलीले भारत भ्रमणअघि दिएको एक अन्तर्वार्तामा भने, उत्तरदक्षिण रेल, रक्सौलकाठमाडौं रेल, केरुङकाठमाडौं रेल, काठमाडौंपोखरा रेलमार्ग बन्ने पक्का छ। काठमाडौंमा मेट्रो रेल अनि पूर्वपश्चिम रेल गुड्छ, त्यो पनि निकट भविष्यमै। यसो भन्दा उनले अन्तर्वार्ता लिने पत्रकारलाई आफूले बोलेको यो वाक्य नकाटिदिन सजग गराएका छन्। सो खबरदारीले उनको रेलआशक्ति मात्रै देखाउँदैन बरु आफ्ना योजना सफल हुनेमा सन्देह नगर्न उर्दी पनि दिन्छ। गफ ज्यादा गर्ने, काम नगर्ने भन्नेहरूको नाम टिपेर राख्ने र रेल गुडेपछि उनीहरूलाई एकपटक निःशुल्क रेलसयर गराउने उनको ओठे जवाफ अर्को सोचनीय विषय हो। कारण, उनी जस्तोसुकै आलोचनालाई अस्वीकार गर्ने धुनमा छन्। ओली र उनका सहयात्रीले स्थापित गरेको समृद्धिकथ्यको आलोचना गफ मात्रै गर्ने, काम नगर्ने मा सीमित छैन। बरु शक्ति सम्पन्न प्रधानमन्त्री र वाम गठबन्धनले फत्ते गर्ने ती काम हरू कति जनमुखी हुन्छन् भन्नेमा आलोचकहरूले चासो व्यक्त गरेका छन्। विकासका सपना विपनामा बदलिँदा कतै त्यो विपना आफैंमा कहालीलाग्दो हुने त होइन भनेर प्रश्न गरिरहेका छन्। रेल गुड्न असम्भव छ भनेर कसैले ठोकुवा गरेका छैनन्। ती भविष्यमा गुड्ने रेलका लिकमा सामान्य मान्छेका शिक्षा, स्वास्थ्य र सम्मानजनक जिन्दगीका सपनाहरू चकनाचुर हुने त होइनन् भनेर सोधिरहेका छन्। ठूला सपनाको गलपासोमा फसेर पर्यावरणमा कल्पनै नगरेका दुःख थुप्रिन थाले के गर्ने भनेर सोच्न झक्झक्याउँदैछन्। रानीपोखरी र खोकनाका अनेक संस्करणहरू दोहोरिँदै जाने सम्भावना कत्तिको छ भनेर आकलन गर्दैछन्। आफ्ना सम्पदा र पहिचान जोगाउन खोज्नेहरू आन्दोलित भए भने ओली सरकारको अहंकार कसरी व्यक्त होला भनेर सोचिरहेका छन्। उनीहरूले समृद्धि प्राप्तिका अनेक प्रक्रियामा नेपालका विविध समुदायले हुर्काएका सभ्यता, सांस्कृतिक धरोहरलगायत ऐतिहासिक महत्वका संरचना ध्वस्त नहोउन् भनेर बेलैमा सचेत गराउन खोजेका हुन्। एकथरि आलोचकले चर्चित विकासे कथ्यका वर्गीय सार बुझ्न चाहेका छन्। आखिर, रेललगायतका विकासका अन्य सपना पूरा हुँदा कुन वर्ग र समुदायले सबैभन्दा बढी लाभ उठाउला र कति मानिसहरू यस्ता लाभ उठाउनबाट वञ्चित होलान् ? को हुन् यी आलोचक ? सामाजिक भनिने डिजिटल सञ्जालमा व्यक्त प्रतिक्रिया मात्रै हेरेर कसैले आकलन गर्न खोज्यो भने ओलीका आलोचक जति सबै विदेशी प्रभाव र पैसामा विकेका देशद्रोही जस्ता देखिन सक्छन्। यी सबै देशविरोधी षड्यन्त्रमा सामेल खलनायकका रूपमा चित्रित गरिएका छन्। सीमान्तकृत समुदायका अधिकार र पहिचानका कोणबाट समृद्धिका संकथनमा प्रश्न उठाउने जति सबै देशमा अस्थिरता पैदा गर्ने पश्चिमा मुलुकका गोटी हुन् भनेर प्रचार गरिएको छ। समावेशीता र उचित प्रतिनिधित्वका हरेक सवाललाई संवेदनशील विषयमा गरिएको हस्तक्षेपका रूपमा व्याख्या गरिएको छ। राष्ट्रसंघ जस्ता संस्थाबाट यस्ता विषयमा गराउन खोजिएको अध्ययनलाई मुलुक र संविधानविरुद्धको षड्यन्त्र भनेर लाञ्छित गर्ने उद्यम फस्टाएको छ। यस्ता अवाञ्छित आलोचनाका कारण संविधान, समावेशीता र विकासबारे आलोचनात्मक अध्ययन गर्ने स्पेस खुम्चन थालेको छ। सरकार आफैं यस्ता अध्ययन गराउने मामलामा उत्साहित छैन, गैरसरकारी संस्थामार्फत गरिएका कुनै पनि अध्ययनलाई अवैध र षड्यन्त्र भनेर त्याज्य तुल्याउन सहज भएको छ। वर्गीय प्रश्नलाई मुख्य मानेर समृद्धिका कथानकमाथि सन्देह गरिरहेका आलोचकहरू एमालेमाओवादी एकतालाई नरुचाएको एउटा सानो झुण्ड हो भन्ने बुझाइ व्याप्त छ। मोहन वैद्य र नेत्रविक्रम चन्दका कार्यकर्ताले मात्रै यस्ता आलोचना गरेका हुन् भनेर बेवास्ता गर्न खोजिएको छ। माओवादी केन्द्रबाट असन्तुष्ट गोपाली किराँती र आहुतिले गरिरहेका तर्क हुन् भनेर सहजै मुन्टो बटार्न सहज भएको छ। वर्ग र समुदायगत हितका कोणबाट आलोचना गर्नेहरू कुनै राजनीतिक दलमा आबद्ध नभएका र सत्ता राजनीतिको घनचक्करमा नफसेकाहरू धेरै छन्। साथै, आलोचनात्मक विमर्शलाई लोकतन्त्रको सौन्दर्य मान्नेहरू यस्ता विमर्शमा अग्रसर भएका देखिन्छन्। माथि भनिएका नेता र कार्यकर्ताले मात्रै त्यस्ता आलोचना गरिरहेका छन् भनेर बुझ्नु गलत हुनेछ। अरू राजनीतिक दल र ती दलका नेतृत्वको बुझाइमा खोट देखाएर आफूलाई सही साबित गर्न मात्रै यस्ता आलोचना गरिएका होइनन्। निहत्था आलोचकले व्यक्तिगत लाभहानिको सवाल मात्रलाई सर्वोपरी नठानी गरेका आलोचना कुनै अमुक नेता वा पार्टीलाई जबर्जस्त असफल बनाउनका लागि हुँदैनन्। बरु वस्तुगत अध्ययन र गहिरो चिन्तनमार्फत सम्भावित ठूला बेइमानी र गडबडीबारे बेलैमा सचेत गराउने उद्देश्यले प्रश्न उठाइएका हुन्छन्। अहिलेलाई बेवास्ता गर्न उति अप्ठ्यारो नभए पनि, यी प्रश्नहरूले कहिल्यै खेद्न छोड्ने छैनन्। पराजित मानसिकताले ग्रसित कांग्रेसका क्षुब्ध कार्यकर्ताले वाम गठबन्धनप्रति देखाएको दलीय रोष जस्तो सहजै पन्छाउन मिल्ने होइनन् सबै आलोचना। आलोचकविरुद्ध प्रहार स्वतन्त्र विद्वान र पत्रकारका भेषमा मैदानमा उत्रेका ओलीका जबर्जस्त समर्थकहरू र ओलीसत्ताबाट व्यक्तिगत लाभ उठाउन चाहानेहरू ओलीका आलोचकहरू माथि विषवमन गर्छन्। आलोचकहरू सबैलाई विदेशी दलाल भनेर लाञ्छित गर्नेहरूमा सबैभन्दा अग्रपंक्तिमा यिनै स्वनामधन्य विद्वानहरू देखिन्छन्। साथै, सञ्चारमाध्यम र सत्तामा बलियो प्रभाव राख्ने मानिसहरू समेत व्यक्तिगत रिस र ईष्र्याका कारण प्रश्न उठाउन खोज्ने जोकोहीलाई बद्नामी गराउन उद्यत रहेको बुझ्न अप्ठ्यारो छैन। त्यसमाथि सामाजिक सञ्जालको सहज उपलब्धताले यस्ता काममा सघाउ पुयाएको छ। प्रचण्ड र ओली जस्ता आफूलाई वामपन्थी र लोकतान्त्रिक दावी गर्ने नेताहरू बौद्धिक आलोचनाबाट सधैं त्रस्त देखिनु सुखद् होइन। अन्धभक्तहरूबाट वशीभूत हुनु आफैंमा समस्या हो। तर त्यो भन्दा ठूलो खतरा स्वतन्त्र सञ्चारमाध्यम, बौद्धिक र स्वतन्त्र पत्रकार नै सत्ताधारी जस्तो देखिनु हो। लोकतन्त्रमा सत्ताधारीहरू र सत्ताका समर्थकहरू सहिष्णु भएनन् भने सत्ता फासीवादी बन्छ। भारतमा जनताद्वारा अनुमोदित भएर सर्वशक्तिमान प्रधानमन्त्री बनेका नरेन्द्र मोदीका सबै आलोचकहरू सत्ताधारीका तारो भएका छन्। आलोचनात्मक सामग्री प्रकाशन गर्ने साना न्युज पोर्टलदेखि मोदीसत्ताको आलोचना गर्ने निहत्था बौद्धिकहरू आँखाका कसिंगर बन्न थालेका छन्। दलित, मुस्लिम र सीमान्तकृत समुदायप्रति हिन्दुवादी सत्ताका समर्थकहरू चरम असहिष्णु बन्दै गइरहेका छन्। मोदीको सत्तारोहणपछि भएका बौद्धिक र सीमान्तकृत समुदायका निहत्था मानिसको हत्याको तथ्यांक नै फासीवादको सग्लो प्रमाण हो। नेपालमा अवस्था यति विकराल बनेको छैन। तर स्वतन्त्र आलोचना, अध्ययन र अभिव्यक्तिका लागि वातावरण बनाउन अहं भूमिका खेल्नुपर्ने बुद्धिजीवी, पत्रकार र सञ्चारमाध्यममा चर्को राष्ट्रवादको ज्वरो सवार हुन थाल्नु सुखद् होइन। अन्य घृणा मा आधारित सवर्ण राष्ट्रवाद र वर्चश्वशालीलाई आलोचनाभन्दा माथि राख्न खोज्ने प्रयत्नले लोकतन्त्र सर्वथा कमजोर बनाउने छ। संविधान, संघीयता, समावेशी जस्ता जेसुकै विषयमा पनि स्वतन्त्र अनुसन्धान, टिप्पणी, आलोचना गर्न पाउने अधिकार सुरक्षित नहुँदा यी कुनै पनि विषयबारेको ज्ञान समेत पर्याप्त हुँदैन। शक्ति अभ्यास गरिरहेका सत्ताधारीको आलोचना गर्नु जरुरी हुन्छ। कारण, शक्ति अभ्यासका क्रममा ठूला गल्ती र अपराध हुने सम्भावना प्रचुर हुन्छ। सत्ता सञ्चालकहरूले गर्ने गल्तीका दूरगामी असर हुन सक्छन् र असर भोग्नेहरूको संख्या ठूलो हुन सक्छ। निर्वाचनबाट व्यापक समर्थन जुटाएर शक्तिशाली बनेका शासकहरूको वैधतालाई प्रयोग गरेर तिनका निकटस्थ सानो झुण्डले आफ्ना अवाञ्छित चाहना प्रयोग गरेका उदाहरण प्रशस्त भेटिन्छन्। त्यसमाथि निर्वाचन परिणामले कमजोर तुल्याइदिएको प्रतिपक्षी मत सधैं त्याज्य मत हुँदैन, सो मतको वास्ता नगर्नु लोकतन्त्रको आधारभूत मान्यताविपरीत हुन्छ। बहुसंख्याको अहंकारले वशीभूत भएर शक्तिशाली तप्काले अल्पमतलाई पूर्णतया दबाएका दृष्टान्त पनि प्रशस्तै छन्। त्यसैले आलोचनात्मक खबरदारी आवश्यक मानिन्छ। नेपालमा आलोचनाको तेबर भुत्ते बनाउने प्रयत्न जारी रहेकाले भारतको नियति भोग्न नपर्ला भन्न सकिन्न। ओली र उनका अन्धभक्तहरू नेकपा एमालेका अध्यक्षका रूपमा खड्गप्रसाद ओलीले पार्टीभित्रका आलोचकलाई कमजोर बनाउन हरसम्भव प्रयत्न गरेको एमाले कार्यकर्ताहरू बताउँछन्। लोकतान्त्रिक पद्धति अभ्यास गर्ने पार्टीमा अध्यक्षको आलोचना हुनु स्वाभाविक हो। गुटगत राजनीति हावी हुँदासमेत आलोचनाको पारो बढ्ने नै भयो। उनको आलोचना गर्ने ल्याकत भएका अर्को गुटका बौद्धिक नेताहरूप्रति उनी सधैं क्षुब्ध हुन्छन्। कतिपय सार्वजनिक अभिव्यक्तिहरू उनको यस्तो क्षुब्धताका प्रमाण हुन्। निर्वाचनपछि संसद् र सरकारमा रहेका पद बाँडफाँटका क्रममा पार्टी अध्यक्षका रूपमा उनले देखाएको रवैयाले दिक्दार भएर उनी तानाशाह र फासीवादी बन्दै गएको आरोप लगाउनेहरू एमालेमै छन्। पार्टीभित्रका फरक मतप्रति देखाएको असहिष्णुता अब सत्ता सञ्चालनमा देखिन थाले अवस्था चिन्ताजनक बन्नेछ। आफ्नो आलोचना गर्ने बौद्धिकहरूबारे उनले सधैं क्षुद्र टिप्पणी गर्ने गरेका छन्। सत्तारोहणपछि पनि आलोचना गर्नेहरूको धज्जी उडाउन उनी पछि परेका छैनन्। अन्धसमर्थकले ओलीका हरेक क्षुद्र टिप्पणीलाई गतिलो खुराक बनाउने गरेका छन्। सत्ताको दम्भले फुलेका अन्धभक्तलाई उनका यस्ता खुराकले उत्ताउलो र असहिष्णु बनाउँछ। त्यस्तो उत्ताउलोपन र असहिष्णुता आलोचकको व्यक्तिगत बद्नामीमा रुपान्तरण हुन्छ। यो क्रम अब अझै बढ्नेछ भन्ने अनुमान गर्न सकिन्छ। सत्ताबाट अवाञ्छित लाभको लोभमा सार्वजनिक अन्धभक्ति देखाउनेहरूलाई हौस्याउने क्रम बढ्दै गएमा उनका आलोचकहरू सकसपूर्ण अवस्थामा पुग्नेछन्। आलोचनाबाट पूर्णतया उन्मुक्ति दिइएका शासकहरू कसैले घोषणा नगरी र कसैले सोझै आरोप नलगाई फासीवादी बन्नेछन्। सबैले सर्वशक्तिमान भएको घोषणा गरेका प्रधानमन्त्री केपी ओली विकास र समृद्धिको बहानामा आलोचनामुक्त बन्न खोज्नु खतराको संकेत हो। समृद्धिका रंगीन संकथनमा बेरिएर फासीवाद सवार नहोला भन्न सकिन्न। यति सामान्य सत्य लोकतन्त्रका लागि सम्पूर्ण ज्यान अर्पण गरेको दावी गर्ने नेताले नबुझेका छैनन् होला। बुझेका छन् भने सबभन्दा पहिले उनी आफ्ना अन्धभक्तबाट जोगिनुपर्छ, आलोचनामुक्त बनाउन खोज्ने हर प्रयत्नबाट आफूलाई जोगाउनुपर्छ। आलोचकहरूलाई निर्वाध आलोचनाको वातावरण बनाउन उनी आफैं अग्रसर हुनुपर्छ। सस्ता तुक्बन्दी र ओठेजवाफका छर्राले आलोचकलाई चुप लगाउन उनी आफैं अग्रसर भए भने उनका अन्धभक्तहरू हौसिएर उनैलाई बर्बाद बनाउनेछन्। अन्त्यमा, प्रचण्ड र ओलीजस्ता आफूलाई वामपन्थी र लोकतान्त्रिक दावी गर्ने नेताहरू बौद्धिक आलोचनाबाट सधैं त्रस्त देखिनु सुखद् होइन। अन्धभक्तहरूबाट वशीभूत हुनु आफैंमा समस्या हो। तर त्यो भन्दा ठूलो खतरा स्वतन्त्र सञ्चारमाध्यम, बौद्धिक र स्वतन्त्र पत्रकारहरू नै सत्ताधारी जस्तो देखिनु हो। राजनीतिक स्थिरता र समृद्धिका नाममा सत्ताको आलोचना हुन नदिने प्रपञ्च रच्नु लोकतन्त्र र सिंगो समाजका लागि घातक हुनेछ।"
डीपीएलमा स्थानीय टोलीको दबदबा,"धनगढी : धनगढीमा जारी धनगढी प्रिमियर लिग (डीपीएल) मा स्थानीय टोलीहरूले दबदबा कायम राखेका छन। ६ वटा टोलीको सहभागिता रहेको डीपीएलमा महेन्द्रनगर युनाइटेड, सीवाईसी अत्तरिया र टिम चौराह धनगढी गरी तीनवटा टोली क्वालिफायर चरणमा प्रदेश गरेका छन्। यसका साथै काठमाडौं गोल्डेन्स पनि शीर्ष स्थानमा रहँदै क्वालिफायरमा प्रवेश गरेको छ। काठमाडौं पाँच खेलमा नौ अंकका साथ अंकतालिकाको शीर्षस्थानमा यथावत् रहेको छ। महेन्द्रनगर ६ अंकका साथ तेस्रो स्थानमा छ। टिम चौराह धनगढी समान ६ अंक भए पनि राम्रो रनरेटका भएकोले दोस्रो स्थानमा रहेको छ। मंगलबारको पहिलो क्वालिफायर खेल काठमाडौं गोल्डेन्स र टिम चौराहबीच हुनेछ। दोस्रो खेल महेन्द्रनगर युनाइटेड र सीवाईसी अत्तरियाबीच हुनेछ। पहिलो क्वालिफायर खेलमा जित्ने टोली सीधै फाइनल प्रवेश गर्नेछ भने पहिलो क्वालिफायरको उपविजेता र दोस्रो क्वालिफायरको विजेताले फाइनलका लागि एलिमेटर खेल्नेछन्। तीनवटा स्थानीय टोली क्वालिफायरमा परेकाले फाइनलमा दुवै स्थानीय वा कम्तीमा पनि एउटा टोली पुग्ने पक्का भएको छ। स्थानीय नामका टोली क्वालिफायर पुगे पनि ती टोलीमा विदेशी खेलाडीहरू र राष्ट्रिय टोलीका खेलाडीहरूको कसिलो खेल भइरहेको छ। महेन्द्रनगर युनाइटेडमा विनोद भण्डारीले नेतृत्व प्रदान गरेका छन् भने सीवाईसी अत्तरियामा सुवास खकुरेललाई चोट लागेपछि प्रदीप ऐरीले नेतृत्व सम्हालेका छन। ज्ञानेन्द्र मल्लको कप्तानीमा रहेको काठमाडौं गोल्डेन्स र सोमपाल कामीको नेतृत्वको टिम चौराह धनगढीले पनि राम्रो प्रदर्शन गरिरहेका छन्। डीपीएलमा सहभागी तीनवटै स्थानीय टोली क्वालिफायरमा पुगेपछि यस क्षेत्रका खेलप्रेमी र टिमका ओनर (मालिक)हरू पनि हौसिएका छन्। साबिक विजेता टिम चौराहका एकजना लगानीकर्ता पुष्कर ओझा भन्छन् तीनवटै टोली क्वालिफायरमा पुगेपछि धनगढीमा क्रिकेटको क्रेज जबर्जस्त रूपमा बढेको छ। उनले धनगढीमा क्रिकेटको बढ्दो क्रेजले एउटा अन्तर्राष्ट्रिय स्तरको क्रिकेट मैदानका लागि सरोकारवाला पक्षलाई दबाब दिने काम गरेको बताए। उनले भने, डीपीएलमा यूएईका कप्तान रोहन मुस्तफा, हङकङका कप्तान बाबर हयातजस्ता राष्ट्रिय टोलीका कप्तानहरू खेलिरहेका छन्, अझ भारतको आईपीएल र रणजी ट्रफी खेलेका खेलाडीहरूको जमघटले धनगढी क्रिकेटमय बनेको छ उनले भने। क्रिकेट संघको अस्तित्व नभएका बेला भएको डीपीएलका माध्यमबाट सुदूरपश्चिमको पहिचानका लागि लगानी गरेको महेन्द्रनगर युनाइटेडका सञ्चालकमध्येका एकजना सुशील श्रेष्ठ बताउँछन्। यो प्रतियोगिताले ७ नम्बर प्रदेशलाई अन्तर्राष्ट्रिय रूपमा चिनाएको छ, धनगढीको प्रमोसन भएको छ, यही होस् भनेर हामीले व्यावसायिकभन्दा पनि समाजका लागि केही गर्नुपर्छ भनेर लगानी गरेका हौं श्रेष्ठले भने। सीवाईसी अत्तरियाका लगानीकर्ता नरबहादुर राई पनि खेलका माध्यमबाट यस क्षेत्रको प्रवद्र्धनका लागि लगानी गरेको बताउँछन्।"
पल्सर स्पोर्टस् अवार्ड जेठमा,"काठमाडौँ : नेपाल खेलकूद पत्रकार मञ्चले प्रदान गर्ने पल्सर स्पोर्टस् अवार्ड आगामी जेठमा हुने भएको छ ।नेपाल खेलकूद पत्रकार मञ्चद्वारा मंगलबार आयोजित पत्रकार सम्मेलनमा खेल क्षेत्रमा अतुलनीय योगदान पुर्याउनुका साथै अन्तर्राष्ट्रिय क्षेत्रमा नेपाललाई चिनाउन मद्दत गर्ने खेलाडी एवं प्रशिक्षकलाई आगामी जेठ ४ गते सम्मान गर्ने कार्यक्रम रहेको मञ्चका अध्यक्ष महेश आचार्यले जानकारी दिए । विगतका वर्ष जस्तै यसपटक पनि पल्सर स्पोर्टस् अवार्डमा वर्षको उत्कृष्ट खेलाडी पुरुष, महिला, युवा, प्रशिक्षक, पिपुल्स च्वाइस अवार्ड, पारा एथलिट, स्पेसल अवार्ड र लाइफटाइम एचिभमेन्ट अवार्ड गरी आठ विधामा उत्कृष्ट हुने खेलाडीलाई सम्मान गरिनेछ । हंसराज हुलासचन्द्र एण्ड कम्पनीले उक्त सम्मान कार्यक्रमको लागि यसपटक २० लाख बराबरको सहयोग गर्ने भएको छ । पत्रकार सम्मेलनमा कम्पनीका निर्देशक अभिमन्यु गोल्छा र मञ्चका अध्यक्ष आचार्यले सम्झौता पत्रमा हस्ताक्षर गरे । उक्त सम्झौता नवीकरण मात्र हो । कम्पनीले मञ्चसँग आठ वर्षको लागि यसअघि नै सम्झौता गरिसकेको छ । कम्पनीका निर्देशक गोल्छाले देशलाई अन्तर्राष्ट्रियस्तरमा चिनाउने सबैभन्दा उपयुक्त माध्यम खेलकूद भएकाले यसले आम जनतालाई एकतामा बाँध्ने कामसमेत गर्ने विचार व्यक्त गरे ।रासस"
रियललाई उछिन्दै भ्यालेन्सिया तेस्रो स्थानमा,म्याड्रिड : रियल म्याड्रिडलाई पछि पार्दै भ्यालेन्सिया स्पेनिस ला लिगा फुटबल तालिकाको तेस्रो स्थानमा उक्लिएको छ। आइतबार राति खेलिएको खेलमा स्पान्योललाई १० गोलको झिनो अन्तरले पराजित गर्दै भ्यालेन्सिया अंक तालिकाको तेस्रो स्थानमा उक्लिएको हो। ला लिगामा ३१औं चरणको खेलपछि भ्यालेन्सियाको ६५ अंक पुगेको छ भने रियलको ६४ अंकमात्र छ। आइतबार राति नै भएको अर्को खेलमा रियल छिमेकी प्रतिद्वन्द्वी एट्लेटिको म्याड्रिडसँग ११ को बराबरीमा रोकिएपछि भ्यालेन्सियाले त्यसको फाइदा उठाएको हो। भ्यालेन्सियाले आफ्नो मैदानमा भएको खेलमा स्पेनिस स्ट्राइकर रोड्रिगोको एकमात्र गोलमा महत्वपूर्ण जित हात पारेको हो। रोड्रिगोले खेलको सातौं मिनेटमै हेडिङ गोलमार्फत टोलीलाई १० ले अघि बढाएका थिए। उनले निकै नजिकबाट प्राप्त बललाई गोलमा परिणत गराएका हुन्। त्यसपछिको समयमा दुवै टोलीबाट गोल नहुँदा भ्यालेन्सियाले आगामी सिजनका लागि युरोपेली च्याम्पियन्स लिगको छनोटको सम्भावनासमेत बलियो बनाएको छ। रोड्रिगोले पछिल्लो पाँच खेलमा ६ गोल गरेपछि भ्यालेन्सियाले लगातार पाँचौं खेलमा जित हात पारेको हो। स्प्यान्योल भने लगातार तेस्रो खेलमा जितविहीन बनेको छ। ३१ खेलबाट ३६ अंक बटुलेको स्प्यान्योल अंक तालिकाको १५औं स्थानमा छ। रियलले भने आफ्नै मैदानमा दोस्रो हाफको सुरुमा बनाएको १० को अग्रतालाई खेलको अन्त्यसम्म जोगाउन नसक्दा अंक बाँड्नु पर्यो। रियललाई क्रिस्टियानो रोनाल्डोले खेलको ५३औं मिनेटमा अघि बढाएका थिए। गारेथ बेलले दिएको लामो पासलाई नियन्त्रणमा लिँदै रोनाल्डोले टोलीका लागि गोल गरेका थिए। रोनाल्डोका लागि यो आफ्नो खेल जीवनको ६ सय ५०औं गोल बन्यो। एट्लेटिकोका एन्टोइन ग्रिजम्यानले त्यसको चार मिनेटपछि नै गोल गरेपछि रियल बराबरीमा रोकिएको हो। भिटोलोको क्रसमा पेनाल्टी एरियाबाट सशक्त प्रहार गर्दै ग्रिजम्यानले गोल गरेका थिए। रियल र एट्लेटिकोको बराबरीको नतिजाले शीर्ष स्थानको बार्सिलोनालाई पनि फाइदा पुगेको छ। दोस्रो स्थानको एट्लेटिकोसँगको दूरी ११ अंकमा पुगेसँगै बार्सिलोनाले उपाधि जित्ने पनि लगभग पक्काजस्तै भएको छ। अर्को खेलमा रियल सोसिएडाडले गिरोनालाई ५० को फराकिलो अन्तरले पराजित गर्यो भने लेभान्तेले पनि लस पाल्मसलाई २१ ले हरायो। ३१ खेलबाट ३७ अंक बनाएको सोसिएडाड तालिकाको १२औं स्थानमा उक्लिएको छ।
डीपीएल : टिम चौराहा धनगढी फाइनलमा,"धनगढी : टिम चौराहा धनगढी धनगढीमा जारी धनगढी प्रिमियर लिग (डीपीएल)को दोस्रो संस्मरणको फाइनलमा प्रवेश् गरेको छ । प्लेअफ अन्तरगत मंगलबार बिहान भएको  पहिलाे क्वािलपफयर खेलमा खेलमा काठमाडौं गोल्डेन्सलाई लाई १ विकेटले हराउँदै फाइनलमा प्रवेश गरेको हो । काठमाडौं गोल्डेन्सले दिएको १२८ रनको लक्ष्य धनगढीले एक बल बाँकी छँदा ९ विकेट गुमाएर भेट्टायो। धनगढीले टस जितेर बलिङ रोजेपछि काठमाडौं गोल्डेन्सले पहिले व्याटिङ गरेका थियो । निर्धारित २० ओभरमा ९ विकेट गुमाएर १२७ रन बनाएको थियो । धनगढीका लागि रोहन फुस्ताफाले सर्वाधिक ३३ रन बनाए । त्यसैगरी शंकर रानाले २८, सोनु तामाङले १४ र सुनिल धमलाले १३ रन बनाए । काठमाडौंका लागि सनी पटेल, साहब आलम र रसिद खानले धनगढीको २२ विकेट लिए। सुसन भारी र ललित राजवंशीले ११ विकेट लिए । पहिले व्याटिङ गरेको काठमाडौंका लागि कप्तान ज्ञानेन्द्र मल्ले सर्वाधिक ३८ रन बनाए । अमित श्रेष्ठले ३६, पुष्प थापाले १६ र भुपेन्द्र थापाले १० रन बनाए अन्य व्याट्सम्यानले दोहोरो अंकको स्कोर बनाउन सकेनन । धनगढीका लागि सोमपाल कामी र ललित भण्डारीले २२ विकेट लिए । सामान्य लक्ष्य पछ्याएको धनगढीले सुरुमा राम्रो व्याटिङ गरे पनि अन्त्यमा लगातार विकेट गुमाउँदा दबाबमा परेको थियो । ७ विकेटको क्षतिमा अन्तिम ओभरमा १० रन आवश्यक रहेको धनगढी लगातार दुई विकेट गुमाउन पुग्दा मुस्किल अवस्थामा पुगेको थियो । अन्तिम २ बलमा ६ रन आवश्यक भएकोमा समसाद शेखले छक्का प्रहारी गरी टोलीलाई जित दिलाए । इलिमिनेटर खेल अन्तरगत हाल महेन्द्रनगर युनाइटेड र सीवाइसी अत्तरियाबीच जारी छ । इलिमिनेटर खेलकाे विजेताले फाइनल प्रवेशका लागि बुधाबार दोस्रो क्वालिफायर खेलमा काडमाडौं गोल्डेन्ससँग प्रतिस्पर्धा गर्नेछ भने पराजित टिम प्रतियोगिताबाट बाहिरिनेछ ।"
तीन तहको खेलकुद संरचना तयार,"काठमाडौं : राष्ट्रिय खेलकुद परिषद् (राखेप)ले संघीय नेपालमा खेलकुद गतिविधिलाई सञ्चालन गर्न तीन तहको प्रशासनिक संरचना तयार पारेको छ। राखेपले चार महिनाअघि सदस्य गंगाबहादुर थापाको संयोजकत्वमा गठित समितिले केन्द्र, प्रादेशिक र स्थानीय तह गरी तीन प्रकारको संरचनाको प्रतिवेदन तयार पारेको हो। समितिले केन्द्रमा राष्ट्रिय खेलकुद परिषद्, सातवटै प्रदेशमा प्रादेशिक खेलकुद परिषद् र जिल्ला खेलकुद समन्वय समिति गरी तीन तहको प्रस्ताव मन्त्रालयलाई पठाएको जानकारी समितिका सदस्य एवं राखेपका प्रशासन विभाग प्रमुख वासुदेव आचार्यले दिए। ड्राफको बारेमा राखेपको बोर्डले निर्णय गर्न बाँकी छ, त्यसपछि मन्त्रालय हुँदै क्याबिनेटमा जाने हो। ड्राफको बारेमा मन्त्रालयलाई समेत जानकारी छ, आचार्यले भने। संरचनाका विषयमा टुंगो लगाइए पनि हालसम्म नेपाली खेलकुद खेलकुद विकास ऐन२०४८ अनुसार चल्दै आएको र पुरानो संरचना पनि सोही ऐन अनुसार बनेकाले पहिला ऐन नै संशोधन गर्नुपर्ने अवस्था रहेको आचार्यले बताए। संरचनाको बारेमा एकखाले सहमति बने पनि ऐन संशोधन गर्न मन्त्रालयले फेरि राखेपलाई निर्देशन दिएको छ। राखेपले फेरि गंगाबहादुर थापाकै संयोजकत्वमा ऐन संशोधन मस्यौदा तयारी समिति बनाएको छ। यो समितिले फेरि सरोकारवाला निकायसँग छलफल गरी ऐनको मस्यौदा तयार पार्नेछ। ऐनले संरचनाको खाकालाई काट्न वा फेरबदल गर्न पनि सक्छ, आचार्यले भने। उनका अनुसार नियमतः मस्यौदा तयार भएको एक वर्षभित्र ऐन बनाइसक्नु पर्छ। अन्यथा मस्यौदा स्वतः खारेज हुने प्रावधान छ। त्यसैले राखेपलाई सकभर छिटो मस्यौदा तयार पार्नुपर्ने बाध्यता छ। राखेपले खेल क्षेत्रका विज्ञहरूको सुझावका आधारमा संरचनाको खाका तयार पारेको हो। समितिमा राखेपअन्तर्गत सबै विभागका प्रमुखलाई समेटिएको थियो। समितिले खेलकुदको प्रशासनिक संरचना, कर्मचारी व्यवस्थापन, चलअचल सम्पत्ति, कार्यक्रम, बजेट र कार्यविवरणका विषयमा पनि छलफल गरी प्रतिवेदन तयार पारेको हो। यसअघि खेलकुद केन्द्रमा (राखेप), पाँच विकास क्षेत्रमा (क्षेत्रीय खेलकुद विकास समिति) र जिल्लामा (जिल्ला खेलकुद विकास समिति) को रूपमा सक्रिय थियो। नयाँ संरचनामा युवा तथा खेलकुद मन्त्रालयको भूमिका के हुने, मन्त्रालय र परिषद्को काम, कर्तव्य र अधिकारका बारेका अझै स्पष्ट गर्न नसकेकोले ऐन आएपछि मात्र किटान गर्न सकिने अवस्था छ। राखेप तालिम तथा प्रशिक्षक विभाग प्रमुख रिम रानाभाट राखेपको संरचना नयाँ ऐनले निर्देशन गरेपछि मात्र लागू हुने बताउँछन्। राखेप यसअघि ऐनअनुसार निर्दिष्ट भएको संस्था हो। अहिले पनि राखेपको खेलकुद गतिविधि मौजुदा कानुनअनुसार चलेको छ। हामीले पुरानै संरचनाअनुसार काम गरिरहेका छौं, रानाभाटले भने। २०१५ सालमा तत्कालीन शिक्षामन्त्री परशुनारायण चौधरीको अध्यक्षतामा राष्ट्रिय स्वास्थ्य तथा खेलकुद परिषद् गठन भएको थियो। शिक्षा मन्त्रालयअन्तर्गत गठन भएको राखेप २०४७ सालको संविधानअघि २०२१ सालमा बनेको खेलकुद विकास ऐनको आधारमा चलेको थियो। त्यसपछि २०४८ सालको ऐनका आधारमा खेलकुदमा कर्मचारी व्यवस्थापन, खेलकुद गतिविधि सञ्चालन, भौतिक संरचना निर्माण, कार्यक्रम र बजेट तर्जुमा लगायतका काम हुँदै आएको छ।"
स्पोर्टस् सिटी इटहरी,"इटहरी : क्षेत्रीय रंगशाला सुनसरीमा बनाउने भनेर बजेट भाषणमा समेटिएपछि धरान, इटहरी र इनरुवावासी आफ्नो ठाउँमा रंगशाला बनाउनुपर्ने मागसहित आन्दोलनमा ओर्लिए। उनीहरूले रंगशालाका लागि आफूहरूसँग पर्याप्त जग्गादेखि पूर्वाधारसम्मका प्रमाण पनि पेस गर्न भ्याए। ठूला नेताकहाँ गएर लबिङ गर्न मात्र होइन, सडक नै तताए। आन्दोलनपछि धरान र इटहरी रंगशालाले थोरै बजेट पाए। अहिले भने इटहरी रंगशाला नमुना रंगशालाको रूपमा विकास भएको छ। इटहरीको एउटै रंगशालामा फुटबल, भलिबल, ब्याडमिन्टन, कराँतेलगायतका दर्जन बढी खेलका पूर्वाधारहरू तयार भएका छन्। इटहरीलाई देशकै सुविधासम्पन्न स्पोर्टस् सिटी बनाउने गरी काम सुरु भएको छ। इटहरी नै घर भएका राष्ट्रिय खेलकुद परिषद् (राखेप) का सदस्यसचिव केशवकुमार विष्टले नै इटहरीलाई स्पोर्टस् सिटी बनाउने घोषणा गरेका थिए। पूर्वाधार र खेल गतिविधिमा इटहरी खेलकुदमय बन्नुको एउटा कारण यो पनि हो। राखेपको सहयोग र स्थानीय उपभोक्ता समितिको लगानीमा इटहरी रंगशालामा करोडौंको लागतमा खेल पूर्वाधार अहिले पनि धमाधम बनिरहेका छन्। इटहरी रंगशालामा झण्डै एक दर्जन खेलका आधुनिक भवनहरूको निर्माण कार्य भइरहेको छ। यी पूर्वाधार निर्माण गर्न राखेपले करोडौं रुपैयाँ लगानी गर्दैछ। चार करोड रुपैयाँ लगानी भइसकेको जिल्ला खेलकुद विकास समिति सुनसरीका अध्यक्ष अनुरोध थापाले बताए। उनी भन्छन्, खेलकुदका लागि इटहरी हबकै रूपमा विकसित हुँदैछ।' रंगशाला रहेको क्षेत्रमा अन्तर्राष्ट्रियस्तरको पाँचवटा कोर्टसहितको ब्याटमिन्टन कर्भडहलका लागि २५ लाख रुपैयाँ लगानी भइसकेको छ। यस्तै निर्माण सकिन लागेको भलिबलको कोर्ट र प्यारापिटका लागि एक करोड रुपैयाँ खर्च हुने अनुमान गरिएको छ। यसभित्र चर्पीलगायत पूर्वाधारसमेत पर्छन्।यस्तै तेक्वान्दोको इन्डोर भवनका लागि तीन करोड रुपैयाँ लागत अनुमान गरिएको छ। भलिबलको इन्डोर एकेडेमीको लागि सात करोड रुपैयाँ खर्च हुने बताइएको छ, जुन अहिले टेन्डर प्रक्रियामा छ। राखेपको सहयोग र स्थानीय उपभोक्ता समितिको लगानीमा इटहरी रंगशालामा करोडौंको लागतमा खेल पूर्वाधार अहिले पनि धमाधम बनिरहेका छन्। इन्डोर क्रिकेट ट्रेनिङ हलको समेत निर्माण सुरु गरिएको छ। कराँते ट्रेनिङ हलका लागि ७५ लाख र बक्सिङ एकेडेमीका लागि एक करोड लागत अनुमान गरिएको छ। दुवैको लागि काम सुरु पनि भइसकेको छ।फुटबल ग्राउन्डका लागि चारतले प्यारापिटको निर्माण कार्य भइरहेको छ। प्यारापिटका लागि मात्र १२ करोड रुपैयाँ लाग्ने बताइएको छ। प्यारापिट अन्तर्राष्ट्रियस्तरको हुने अनुरोध थापाले बताए। यस्तै ज्येष्ठ नागरिकका लागिसमेत खेलकुद भवन निर्माण भइरहेको छ। यसको लागि सवा करोड रुपैयाँ लागत अनुमान गरिएको छ। रंगशालाभित्रै होस्टेल बनाउन इस्टिमेट तयार गर्ने काम पनि भइरहेको छ। बुद्धिचाल खेलको लागि ५० लाख रुपैयाँको भवन, भारोत्तोलनका लागि पनि ५० लाखको भवन र उसुको लागि एक करोड रुपैयाँ लागतको भवन पनि रंगशालामा बन्नेछन्।यस्तै सदस्यसचिव विष्टले इटहरी उपमहानगरसँग जग्गा पाए विदेशी सहयोग जुटाएर पनि क्रिकेट स्टेडियम बनाउने योजना समेत रहेको बताए। इटहरीमा खेल पूर्वाधारहरू मात्र बनिरहेका छैनन्, पछिल्लो समय राष्ट्रिय तथा अन्तर्राष्ट्रिय प्रतियोगितासमेत धमाधम भइरहेका छन्। निर्माणाधीन रंगशालामै सातौं राष्ट्रिय खेलकुद भएको इटहरीमा पुस र माघमा मात्रै पाँचवटा राष्ट्रिय र अन्तर्राष्ट्रियस्तरका प्रतियोगिता भइसकेका छन्।१२औं आईएफटीसी अन्तर्राष्ट्रिय तेक्वान्दो च्याम्पियनसिप गत पुसमा आयोजना गरियो। यो प्रतियोगितामा १२ देशका खेलाडी सहभागी थिए। यस्तै पीएलओ यू१९ राष्ट्रिय इटहरी प्रिमियर लिग क्रिकेट र ११ लाख पुरस्कार राशिको मदन भण्डारी मेमोरियल इटहरी गोल्डकप पनि माघमा आयोजना गरिएको थियो। फुटबल प्रतियोगिता हेर्न एकै दिन दश हजार दर्शक रंगशाला पुगेपछि धेरैले टिकट उभिएरै पनि खेल हेरेका थिए। निजीस्तरबाटै पनि खेलकुद पूर्वाधार खेलाडीका लागि करिअर बनाउने गतिलो माध्यम भए पनि इटहरीमा भने ब्याडमिन्टन सौखिनहरूको खेलको रूपमा कामकाजी र व्यावसायिक पुस्तामाझ लोकप्रिय छ। यो वर्गमा व्यावसायी, सरकारी जागिरे, प्रहरीदेखि सभासद्सम्म पर्छन्। अझ मोटोपन घटाउने र व्यायामको रूपमा ब्याडमिन्टन हाई प्रोफाइल'हरूका लागि सजिलो खेल पनि हो। सुनसरीका पूर्वसांसद् रेवतीरमण भण्डारी शारीरिक कसरतका लागि ब्याडमिन्टन खेल्छन्। सांसद हुँदा र इटहरीमा बस्दा उनी अक्सर बिहान इटहरी ब्याडमिन्टन क्लबमै भेटिन्थे। अहिले पनि उनले ब्याडमिन्टन र्याकेट छाडेका छैनन्। इटहरी रंगशालामा झण्डै एक दर्जन खेलका आधुनिक भवनहरूको निर्माण कार्य भइरहेको छ। यी पूर्वाधार निर्माण गर्न राखेपले करोडौं रुपैयाँ लगानी गर्दैछ। खेल खेल्नु स्वास्थ्यका लागि आवश्यक छ, त्यसमाथि मलाई खेलमा रुचि पनि छ', उनी भन्छन्। इटहरी ब्याडमिन्टन क्लबको आफ्नै भवन छ। यो भवन क्लबले सहयोगी दाताहरू जुटाएर बनाएको हो। आफू सभासद् भएपछि भण्डारीले केही रकम जुटाइदिए पनि बाँकी ठूलो रकम स्थानिय दाताहरूबाट संकलन गरिएको हो। इटहरी ब्याडमिन्टन क्लबले आफ्नो भवन २०७१ सालदेखि सञ्चालनमा ल्याएको हो। क्लबका अध्यक्ष मणि गुरुङका अनुसार ब्याडमिन्टन हल डेढ कठ्ठा जग्गामा बनेको छ। जग्गा र हलको सम्पत्तिको मूल्यांकन झण्डै एक करोड रुपैयाँ बराबरको छ। इटहरीमा दुईवटा भवनमा निजीस्तरबाट ब्याडमिन्टन कोर्ट निर्माण गरिएको छ। त्यसमध्ये एउटा सिंगल कोर्ट र अर्को डबल कोर्टका छन्। इटहरी ब्याडमिन्टन क्लबबाहेक इटहरीस्थित बिउबिजन कार्यालयभित्र रहेको रक्तमाला ब्याडमिन्टन पनि युवाहरू खेल्ने गर्छन्। यस्तै सगरमाथा ब्याडमिन्टन क्लब नाम दिएर केही युवाले इटहरीमा निजीस्तरबाट ब्याडमिन्टन भवन बनाएर सञ्चालन गरेका छन्। इटहरीकै आँपगाछीमा पनि सडकछेउ निजीस्तरमा सिंगल कोर्टको ब्याडमिन्टन भवन सञ्चालनमा छ। इटहरीकै खनारमा रहेको एउटा उद्योगको गोदाममा समेत केही समय ब्याडमिन्टन खेल सञ्चालन गरिएको थियो। खेल्ने इच्छा पूरा गर्न स्थानिय खे ले निजी तथा सामुदायिक तहबाट कोर्टसहितको हल बनाएका हुन्।"

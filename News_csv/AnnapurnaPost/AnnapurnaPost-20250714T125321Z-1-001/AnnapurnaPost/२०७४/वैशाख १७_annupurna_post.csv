शीर्षक,विवरण
तिनकुने जग्गा अधिग्रहणको विवाद र स्थायी समाधान,"त्रिभुवन अन्तर्राष्ट्रिय विमानस्थल नजिकै रहेको कोटेश्वर तिनकुने भुराजनीतिक दृष्टिले निकै महत्वको क्षेत्र हो । विदेशी बिशिष्ठ व्यक्ति तथा पर्यटकहरुले देशको प्रशासनिक, राजनीतिक तथा पुरातात्विक क्षेत्र प्रवेश गर्ने प्रमुख मार्गमा रहेको यस ठाँउ गत ४३ वर्षदेखि मुआब्जा विवादले लथालिङ्ग अवस्थामा छ । कानूनतः मुआब्जा विवाद नसुल्टाइ स्थायी संरचना वनाउन सरकारले सक्ने छैन । काठमाडौं महानगरपालिकाले एक महिनाभित्र तिनकुनेमा दुवो रोपेर हरियाली बनाउने कार्यक्रम अन्तर्गत गत चैत्र २८ गते एक सार्वजनिक सूचना प्रकासित गरेर हालसम्म मुआब्जा नबुझेका जग्गाधनीलाइ निवेदन दिन आब्हान गरेको छ । सोहि अनुसार मुआब्जा लिन बाँकी जग्गाधनीहरूले महानगरमा वैशाख ८ गते संयुक्त निवेदन दर्ता गरेका छन । मआब्जा विवाद सुल्ट्याउन महानगर तथा जग्गाधनीको तर्फवाट ३ ३ जना सदस्य रहने वार्ताटोली पनि गठन गरिएको छ । भुराजनीतिक महत्वको तिनकुने सुधारका लागि जग्गाधनीहरू सहयोगी देखिएपनि उनीहरू समयानुकुल मुआब्जा प्राप्त गर्ने कुरामा ढुक्क हुन सकेका छैनन् । त्रिभुवन अन्तर्रािष्ट्रय बिमानस्थल, चत्रपथ र अरनिको राजमामार्ग निर्माणका क्रममा पटक पटक यस क्षेत्रको सयौँ रोपनी जग्गा सरकारले अधिग्रहण गरिसकेको छ । विस २०२८ साल देखि सुरू भएको यो क्रम अझै जारी छ । हालै कोटेश्वर पूर्व १४० रोपनी जग्गा अन्तर्रािष्ट्रय विमानस्थल विस्तारको लागि अधिग्रहण गरिदैछ । संभवतः राज्यबाट विकास निर्माणको लागि सबै भन्दा बढि जग्गा अधिग्रहण गरिएको क्षेत्र कोटेश्वर नै हो । यसलेखमा भने तनिकुने जग्गा अधिग्रहणका श्रृंखला मुआब्जा विवादवारे चर्चा गरिएको छ । तिनकुने भित्रको ५३ रोपनी जग्गामध्ये सडक सिमाना कटाउदा मुआब्जा वितरण गर्नु पर्ने करिव ४६ रोपनी जग्गा छ । छापाहरूमा आएको जस्तो ८० प्रतिशतले मुआब्जा बुझिसके भन्ने सरकारी प्रचार पूर्णत गलत हो । क्षेत्रफलको हिसावमा करिव आधाले मात्र मुआब्जा लिएका छन् । बाँकी आधाले मुआब्जा लनि बाँकी नै छ । त्यसैले जनताका जायज मागलाइ राज्यले संवोधन गर्नु पर्दछ । तिनकुने अधिग्रहणको प्रयास र मुआब्जा विवादको श्रृखंला पञ्चायत सरकारकै पालामा पञ्चायत स्मारक वनाउने भनेर वि सं २०३१ जेठ १४ गते नेपाल राजपत्रमा तिनकुने अधिग्रहण गर्नेु सूचना प्रकाशित भएको थियो । २०३१ सालमा ३५ रोपनी अधिग्रहण गरेर ४ हजार रुपैयाँ प्रतिरोपनीका दरले मुआब्जा लिन सूचना जारी भए पनि तोकिएको मुल्य जग्गा धनीहरुलाइ चित्त नबुझेको कारण रोकियो । फेरी २०४० मा प्रतिरोपनी ८० हजार रुपैयाँ मूल्यांकन भयो । त्यसलाइ पनि जनताले स्विकारेनन। आफ्नो जग्गा २६ वर्षसम्म सरकारले ओगटेर राखेको र प्रचलित बजार मुल्य अनुसार मुआब्जा पनि नदिएको भनेर तिनकुनेका जग्गाधनी विसं २०५७ सालमा न्याय खोज्न सर्वोच्च अदालत गए । सर्वोच्चले मुआब्जा दिन नसक्ने भए जग्गा फिर्ता दिन सरकारका नाममा अन्तरिम आदेश जारी गर्यो । त्यसपछि अदालतको आदेश पालना गरेको जस्तो देखाउन हतार गरेर विसं २०५९ सालमा सरकारले प्रति आना ३ लाख २० हजार मुआब्जा घोषणा गर्यो । जुन प्रचलित बजार मुल्य भन्दा निकै कम थियो । नेपालको जग्गा प्राप्ति ऐन, २०३४ अनुसार जग्गाको क्षतिपूर्ति कायम गर्दा स्थानीय खरिद बिक्रीको दर पनि हेर्नुपर्ने हुन्छ । तर सरकारले विसं २०५९ सालमा तिनकुनेको मुआब्जा तोक्दा स्थानीय जग्गा खरिद बिक्री दरलाई पूर्ण बेवास्ता गरेकाले जग्गाधनीले मुआब्जा लिन अस्वीकार गरे । २०५९ सालतिर तिनकुने क्षेत्रमा सडक छेउको जग्गा प्रतिआना ५० लाख रुपैया सम्ममा बेचविखन भइरहेको थियो । मार्मिक कुरा के छ भने सरकारले एकतर्फि मुआब्जा निर्धारण २०५९ सालमा त गर्यो तर जग्गाधनीलाइ मुआब्जा लिन आउ भनेर २०६२ सालमा मात्रै काठमाण्डौ महानगरपालिकाले सूचना निकाल्यो । मुआब्जाको लागि ३१ वर्षसम्म कुर्दा आजित भइसकेका केहि जग्गाधनी विभिन्न बाध्यताका कारण मुआब्जा लिन महानगर गएपनि वजेट छैन भनेर फर्काइयो । ५ वर्ष पुरानो जग्गाको मुल्याङन दर अनुसार महानगरले विसं २०६४ मा मात्र मुआब्जा दिन सुरू गर्यो । राज्यले आफुहरूलाइ अन्याय गरेको बुझेर पनि त्यसवेला मुआब्जा बुझेका मध्धे केही आफ्नो मोहियानी हक शेषपछि हस्तान्तरण नहुने अबस्थाका, केही बैकको ऋणमा डुवेका र अन्य पारिवारिक र आर्थिक कारणले समस्यामा परेकाहरू थिए । उल्लेखित घटनाक्रम अनुसार प्रष्ट हुन्छ कि सरकारले तिनकुनेको सम्वन्धमा छलकपट गरेको छ । हालै तिनकुने नजिकै वाग्मती किनाराको जग्गा अधिग्रहण गर्दा वाग्मती सभ्यता एकीकृत विकास समितिले प्रति आना ४४ लाख मुआब्जा दिने घोषणा गरेको छ। यसै महिना कोटेश्वर पूर्व अन्तर्रा्ष्ट्रिय विमानस्थल विस्तार आयोजनाले सडक छेउको जग्गालाइ प्रति आना ३३ लाख मुआब्जा दिने निर्णय गरेको छ । तर महानगर तिनकुने भित्रको जग्गा आनाको ३ लाख २० हजार मुआब्जा निर्धारण गरेर वसेको छ । तिनकुनेका जनतालाइ पञ्चालतले सुरू गरेको अन्यायको श्रीङखला प्रजातन्त्र र गणतन्त्रमा आइपुग्दासम्म पनि तोडिएको छैन । तिनकुने राजनिति तिनकुने मुआब्जा विवाद कायमै रहेको बेला तत्कालिन भूमिसुधार मन्त्री तथा एमाले नेता राधाकृष्ण मैनालीले विसं २०५२ सालमा जग्गाधनीको नामको लगत मालपोत कार्यालयवाट काट्न लगाएका थिए । उनले सडक सिमाना पनि ८५ फिट निर्धारण गरे । जुन निर्णयलाइ सर्वोच्च अदालतले पछि विसं २०५७ सालमा उलटाइदियो । मन्त्री मैनालीको कारण मुआब्जा पीडित जग्गाधनी र सरकार विच दुरी वढाउने काम गर्यो र यो प्रक्रियालाइ थप जटिल वनायो । विसं।२०५८ साल पुसमा भएको सार्क सम्मेलनको लागि तिनकुनेलाइ सुन्दर वनाउन भनेर तत्कालिन शेरबहादुर देउवा सरकारवाट तिनकुनेमा पहिलो पटक डोजर लगाउने काम भयो । त्यस अगाडी विसं २०३१ सालमा जग्गा अधिग्रहण गर्ने सरकारी घोषणा भएपनि २७ वर्षसम्म जग्गाधनीहरूले खेति गर्दै आएका थिए । पटक पटक यो मुआब्जा विवाद अर्थ मन्त्रालय पुगेपनि सबैजसो अर्थमन्त्रीहरू तिनकुनेको विषयमा नकारात्मक हुदाँ जनताले न्यायसंगत मुआब्जा पाएनन । प्रत्येकपटक चुनाव आउदा सबै राजनैतिक दलले तिनकुनेको विवाद मिलाउने प्रतिवध्धता जनाउछन तर त्यो नारामा मात्र सिमित हुन्छ चुनाव सकिएपछि । कोटेश्वर नै वस्ने नेकपा एमालेका नेता माधव कुमार नेपाल प्रधानमन्त्री हुदाँ विसं २०६७ सालमा तिनकुने मुआब्जा विवाद मिलाउन क्याविनेट स्तरको निर्णयवाट एउटा कार्यदल बन्यो तर त्यसको प्रतिवेदन हालसम्म लागू गरिएन । काग्रेस नेता प्रकाशमान सिंह स्थानिय विकास मन्त्री हुदाँ २०७२ सालमा फेरि तिनकुने मुआब्जा विवाद समाधान हुने आशा जग्गाधनीहरुले गरेका थिए तर तत्कालिन स्थानिय विकास सचिव सोमलाल सुवेदी ९जो हाल मुख्य सचिव पनि छन०को असहयोगको कारण त्यसले पनि मुर्तरूप लिन सकेन । त्यसपछि केपि ओली सरकारका कोटेश्वर निवासी कानून मन्त्री तथा एमाले नेता अग्नि खरेलको अग्रसरतामा तिनकुनेमा सरकारी दर अनुसार आनाको ३० लाख मुआब्जा दिने प्रस्ताव आएको थियो तर त्यो मुल्याङकन पनि स्थानिय वजार मुल्य अनुसार नभएको भनि पूर्व वडा अध्यक्ष नवराज पराजुली लगायत अन्य जग्गाधनीहरूको विरोधको कारण कार्यान्वन हुन सकेन । त्यस समयका अर्थमन्त्री विष्णु पौडेलपनि जग्गाधनीलाइ न्यायोचित मुआब्जा दिने विषयमा सकारात्मक थिएनन् । अधिकांस समय संसदीय निर्वाचनमा एमालेले चुनाव जितेको यस क्षेत्रबाट उम्मेदार हुदाँ वर्तमान राष्ट्रपती विधा भण्डारीले समेत तिनकुनेको मुआब्जा विवाद सल्टाउने प्रतिवध्धता गरेकी थिएन तर त्यसले पनि सार्थक रूप लिन सकेन् । यसरी पंचायत सरकारले सुरू गरेको तिनकुनेको जग्गा अधिग्रहण विवाद फेरि राप्रपाले नै नेतृत्व गरेको स्थानिय विकास मन्त्रालयमा पुगेको छ । भनिन्छ । मन्त्री कमल थापा पनि यसमा सकारात्मक छैनन । समाधानको बाटो मालपोत कार्यालयले तोकेको आर्थिक वर्ष २०७३ को मूल्य अनुसार तिनकुनेमा सडकले छोएको जग्गाको न्यूनतम सरकारी मूल्य ३२ लाख प्रतिआना छ । सरकारले २०६२ सालमा तिनकुनेको जग्गा अधिग्रहण गर्दा सडक छेउ ८२ फिट सडक सिमा निर्धारण गरेको थियो । तर पछि अरनिको राजमार्ग तर्फ सडक सिमाना ७५ फिट कायम हुने सर्वोच्च अदालतले आदेश जारी गर्यो । त्यस्तै तिनकुनेको चक्रपथ र उत्तरपट्टीको बाटोको हकमा समेत सडक किनारासम्मै मुआब्जा पाउनु पर्ने माग जग्गाधनीहरूको छ । त्यसैले समग्रमा यसरी हुन आउने थप ११ रोपनी जग्गाको अधिग्रहण गर्न अझै बाँकी छ तिनकुनेमा । अर्को समस्या पहिला अधिग्रहणमा परेको तर हालसम्म मुआब्जा नबुझेका १४ रोपनी जग्गाको मुआब्जा पुनःमुल्याङन गर्नु पर्ने छ । दुबै प्रकृतिको गरेर हाल तिनकुनेमा २५ रोपनी जग्गाको मुआब्जा दिन अझै बाँकी छ । जग्गाधनीहरूले सरकारी मालपोतको मुल्य र चलनचल्तिको वजार मुल्यको औसतमा हुन आउने मुल्य मुआब्जा निर्धारण गरोस भन्ने माग गरेका छन । हाल महानगर पनि जग्गाधनीको यस मागमा सकारात्मक नै देखिन्छ । अतः मन्त्रिपरिषदबाट २०६७ सालमा गठित कार्यदलले स्थानिय विकास मन्त्रालयमा पेश गरेको प्रतिवेदन बमोजिम र जग्गा प्राप्ति ऐन, २०३४ अनुसार मुआब्जा वितरण पश्चात तिनकुनेमा स्थायी संरचना निर्माण गरि महानगरको चेहरा फेर्न सरकारले पहल गर्नु पर्दछ ।"
कहाँ छ न्यायालय ?,"विसं २०७३ को अन्त्यमा नेपाली कांग्रेसले पार्टी केन्द्रीय कार्यसमितिको माइन्यूटमा सर्वोच्च अदालतको प्रहरी प्रमुखसम्बन्धी आदेशका सन्दर्भमा 'कार्यकारीको क्षेत्राधिकारमाथि न्यायपालिकाले हस्तक्षेप गरेको' भन्दै भत्र्सनायोग्य निर्णय लेखियो । देशको सबैभन्दा ठूलो र पुरानो पार्टीको केन्द्रीय समितिको निर्णय पुस्तिकामा न्यायपालिकाको भत्र्सना गरेर निर्णय लेखिनु, त्यो पनि स्वतन्त्र न्यायपालिको हिमायती युरोपेली विश्वविद्यालयको डिग्री हासिल गरेका सभापति शेरबहादुर देउवाले त्यसको अगुवाइ गर्नु आफैंमा आश्चर्यजनक छ । त्यसभन्दा दुई कदम अगाडि बढेर कांग्रेस महामन्त्री डाशशांक कोइरालाले न्यायपालिकालाई संसदको मातहतमा नराखेर गल्ती गरियो भन्ने अभिव्यक्ति दिनुभयो । डाकोइराला त्यही न्यायपालिकाको बारेमा यति कडा टिप्पणी गरिरहेका थिए, जुन न्यायपालिकाले उनका पिता बीपीको प्राणरक्षा गरेको थियो । उनले स्वयं एक किशोरका रूपमा पिताजीको जीवन रक्षाका लागि न्यायालयसँग त्यसबेला कति भरोसा गरेका थिए होलान् ? उनका काका गिरिजाप्रसादले शाहीकालमा सर्वोच्च अदालतलाई 'नारायणहिटीमा सारे हुन्छ' भन्दै त्यस्तै कडा अभिव्यक्ति दिएका थिए । जसमाथि अदालतको अपहेलनाको मुद्दा पनि चल्यो, तर ठहर भएन ।कांग्रेस न्यायालयप्रति पूर्वाग्रही छ वा न्यायालय कांग्रेससँग कठोर छ । कांग्रेस धारका वकिल यसबारेमा सार्वजनिक बहसमा उत्रने हिम्मत गर्दैनन् । एकै समयमा अदालत र पार्टीको चाकडी गर्नुपर्ने दोहोरो अभिनयमा बाँच्न विवस छन् ती विद्धानहरू । दुई दसकअगाडि सर्वोच्च अदालतको आदेशका विरुद्ध सडकमा आन्दोलन गर्ने तात्कालिन एमाले युवा आज आफूलाई स्वतन्त्र न्यायपालिकाको पहरेदार भनिरहेको यिनै आँखाले देख्नुपरेको छ । संविधान निर्माण प्रक्रियामा ठीक पाँच वर्षअघि न्यायपालिकालाई संसदमातहतमा राख्नुपर्छ भन्ने तात्कालिन एमाओवादी शान्तिप्रक्रियाका बारेमा न्यायालयले लिएको कठोर र पूर्वाग्रही नीतिको चपेटामा परेको छ । आजको औसत माओवादी कार्यकर्ता न्यायालयदेखि तर्सन्छ, सकेसम्म उ अदालती विवादमा फस्न चाहँदैन । परम्परा र परिवर्तनको अन्तरद्वन्द्वमा न्यायालय हमेशा परम्परावादी धारमा उभियो समाज, राजनीति, संसद र कार्यपालिकाले परिवर्तन खोजिरहेको बेला न्यापपालिका पुरानो कित्तामा उभिएर समानान्तर सत्ता चलाएको सायदै धेरैलाई मन परेको छैन । तर बोल्ने हिम्मत कोसँग छ ? थोरै तलमाथि परे मानहानी सहनुपर्छ, त्यसैले धेरैलाई भ्रम पर्छ, अदालतका बारेमा नबोलेकै बेस । पछिल्लो पटक न्यायपालिकाको बारेमा केही सार्वजनिक बहसको थालनी भएको छ । सायद रणनीतिक रूपमा सर्वोच्च अदालतको नेतृत्व आफूमाथि उठेका प्रश्नको जवाफ दिनेगरी आफ्ना पूर्व र बहालवाला न्यायाधीशलाई यो मोर्चामा उतारिरहेको छ । पूर्व न्यायाधीश गौरीबहादुर कार्की र बहालवाला न्यायाधीश विनोदमोहन आचार्यको लेखमार्फत व्यक्त धारणाको अधिवक्ता माधव बस्नेतले दिनु भएको जवाफले यो बहस थप पेचिलो भएको छ । पंक्तिकार पनि उक्त बहसमा सामेल हुनु आफ्नो धर्म सम्झन्छ । को कति पानीमाथि ? एकथरी भ्रममा बाँच्नेहरूका लागि नेपालमा प्रधानन्यायाधीशका रूपमा कल्याण श्रेष्ठको उदय विश्वनाथ उपाध्यायको पछिल्लो र सबैभन्दा सशक्त कडी थियो भन्ने बुझाइ छ । तर जब हामी तथ्य हेर्दै जान्छौं र त्यसले हामीलाई फरक निष्कर्षमा पुर्याउँछ । विश्वनाथ नेपाली न्यायपालिकाका एक बिर्लाकोटीका न्यायाधीश हुनुहुन्थ्यो । आफैंले मस्यौदा गरेको संविधानको आफैं व्याख्या गर्न पाउने एक यस्ता भाग्यमानी न्यायाधीश हुनुहुन्थ्यो, जस्तो अमेरिकामा जोन मार्सल थिए । विश्वनाथमा एउटा अद्वितीय किसिमको न्यायिक समझदारी थियो । पार्टी राजनीतिमा सक्रिय व्यक्तिलाई दलीय भागबन्डामा न्यायाधीश बनाएपछि न्यायाधीशहरूले फैसलाबाट राजनीति गर्ने नै भए । यसका लागि न्यायपालिका मात्रै जिम्मेवार छैन, कोटा, कमिसन, सम्बन्ध र शक्तिको दुरुपयोगबाट कार्यकर्तालाई न्यायाधीश बनाउने पार्टी र नेताहरू उत्तिकै जिम्मेवार छन् । पंक्तिकार उहाँको भदौ १२ को विवादास्पद फैसलाको आलोचना गर्ने व्यक्तिमध्येको एक हो । तथापि एउटा न्यायाधीशका रूपमा विश्वनाथको स्थान सम्माननीय नै छ । त्यसपछिका धेरै प्रधानन्यायाधीश मात्र पदका सम्माननीय छन् । जसले न्यायिक स्वतन्त्रता, निष्पक्षता, तटस्थता र निर्भिकता बुझेकै थिएनन् वा तीनले बारबार त्यसमा सम्झौता गरेका थिए । कल्याण श्रेष्ठ प्रधानन्यायाधीश हुँदा रणनीतिक रूपमा सयौं दोहोर्याई पाउँ मुद्दाको निर्ममतापूर्वक घाँटी रेटियो । मुद्दाको संख्या घटाएर उहाँ महान् न्यायाधीश हुनुभएको हो भने पंक्तिकारको भन्नु केही छैन । अन्यथा बेन्चमा वकिलहरूलाई कम इन्टरटेन गर्ने र विषय वस्तु छिटोछिटो बुझ्न सक्छु भन्ने मनोरोगले उहाँको क्षमतालाई ह्रास गरिरहेको थियो । उहाँको चटकिपनको सिकार नेपालको न्यायालय वर्षौं हुनुपर्ने छ । उहाँले सर्वोच्च अदालतमा नियुक्त गरेका उत्तराधिकारी र भविष्यमा पालो कुरिरहेका माननीयहरूलाई हामीले झेल्नु जो छँदैछ । उहाँका सबै फैसलाहरूको पुनरावलोकनको निस्सा नदिने गरी जेठ २४ भित्रै कामकारबाही सकियो भने कम्तीमा पंक्तिकार आश्चर्यचकित हुने छैन । सम्माननीय सुशीला कार्कीको पालामा उच्च अदालतको न्यायाधीश नियुक्ति, लोकमानसिंह कार्कीको नियुक्ति बदर र प्रहरी प्रमुख विवादको विषयलाई उहाँको सक्षमताका रूपमा जेठ २४ आसपासमा केही टिप्पणी प्रकाशित हुनेछन् । त्यो त्यति आश्चर्यको विषय भएन, आश्चर्य त के हो भने उहाँमा प्रधानन्यायाधीशका रूपमा न्यायिक समझदारी, सक्षमता, तटस्थता, संविधानवाद र शक्ति पृथकीकरण जस्ता अवधारणागत विषयमा वैचारिक अन्यौल कायम छ । उहाँ कुनै मुद्दामा 'रेडिकल' केहीमा 'डग्म्याटिक' र केहीमा 'एर्नाकिस्ट' देखिनु हुन्छ । सबैभन्दा टिप्पणीयोग्य विषय यो हो कि उहाँले आफ्नो पालामा सर्वोच्च अदालतमै गुट चलाउनुभयो । महत्वपूर्ण मुद्दामा उहाँले आफ्ना वरिष्ठ न्यायाधीशलाई पाखा लगाएर बेन्च तोक्नुभयो (उदाहरणका रूपमा न्यायाधीशहरू गोपाल पराजुली, दीपकराज जोशी र चोलेन्द्रशमशेरलाई महत्वपूर्ण राष्ट्रिय चासोका मुद्दामा बेन्च नतोकिनु) । आफ्ना वरिष्ठ सहकर्मीप्रतिको प्रधानन्यायाधीशको अविश्वास र पूर्वाग्रहले उहाँको कार्यकाललाई एउटा गुटको प्रधानन्यायाधीशमा बदलेको दुःखान्त इतिहास समयक्रममा लेखिनेछ । पछिल्ला प्रधानन्यायाधीशहरूबाट कम्तीमा पनि आफ्ना सहकर्मीप्रति यति घोर अविश्वास हुने छैन भन्ने आशा गर्न सकिन्छ । जुडिसियल पोलिटिक्स अदालत र सेना प्रायः परम्परागत धारमा उभिँदा आनन्द मान्ने प्रकृतिका हुन्छन् । राजनीति र समाजले कोर्स परिवर्तन गरेका बेला यी निकाय परिवर्तनको पक्षमा नउभिँदा मुख्य अंगबीच द्वन्द्व बढ्छ । भारी विवादका बीचमा पनि खिलराज रेग्मीले निर्वाचन सम्पन्न गराउनुभयो, त्यो प्रशंसायोग्य काम भयो, तथापि एउटा प्रधानन्यायाधीश मन्त्रिपरिषद् अध्यक्ष भएसँगै नेपालमा सत्ता परिवर्तनको खेलमा हमेशा न्यायालय पनि एउटा 'कि एक्टर' हो भन्ने कुरा तय नै भयो । त्यसैले हरेक प्रधानन्यायाधीश बेन्चबाट वा बेन्चबाहिरबाट कार्यकारी र संसदसँग सिगौरी खेल्न चाहन्छ । संक्रमणकालका जटिलतामा सहयोगी हुनुपर्ने न्यायालय नै खेलाडी भइदिएपछि न्यायपालिकीय राजनीति विस्तार हुने नै भयो । जसले स्वतन्त्र न्यायपालिकाको अवधारणाको खिल्ली उडाउँछ । त्यसमाथि पार्टी राजनीतिमा सक्रिय व्यक्तिलाई दलीय भागबन्डामा न्यायाधीश बनाएपछि न्यायाधीशहरूले फैसलाबाट राजनीति गर्ने नै भए । यसका लागि न्यायपालिका मात्रै जिम्मेवार छैन, कोटा, कमिसन, सम्बन्ध र शक्तिको दुरुपयोगबाट कार्यकर्तालाई न्यायाधीश बनाउने पार्टी र नेताहरू उत्तिकै जिम्मेवार छन् । आफ्ना निश्चित स्वार्थका आडमा उच्च अदालतको न्यायाधीश नियुक्तिमा शेरबहादुर देउवाको भूमिका स्वीकार्ने न्यायालयको नेतृत्वले प्रहरी प्रमुख नियुक्तिमा देउवा वा प्रधानमन्त्री प्रचण्डसँग टक्कर लिनु कुनै सैद्धान्तिक असहमति नभई 'जुडिसियल पोलिटिक्स' को एउटा भद्दा दाउपेच हो । त्यो दाउपेचमा न्यायपालिका दुई कदम अगाडि सरेर एक कदम पछाडि हटेको छ । आखिरी राज्य व्यवस्थाको एउटा अंगका रूपमा हामी संविधान र कानुनद्वारा बाँधिएका छौं । हाम्रा अधिकार र भूमिका सीमित छन्, संविधानको व्याख्या गर्ने अधिकारले हामीलाई अरू निकायभन्दा असीमित शक्ति दिएको पनि होइन भन्ने गरी न्यायालयलाई 'रियलाइजेसन' हुनु जरुरी छ । प्रस्तुत लेखको शुभारम्भमै डा शशांकको अभिव्यक्तिलाई यस अर्थमा जोड दिन खोजिएको हो कि उहाँ स्वयं परम्परावादी शक्तिले रुचाएकामध्येको एक सम्भावित भावी प्रधानमन्त्री हुन् र न्यायालय पनि त्यही धारको प्रतिनिधित्व गर्दछ । आजको न्यायालयको भूमिकाबारे प्रगतिशील, क्रन्तिकारी, परिवर्तनकारी शक्तिहरूमात्रै आलोचक छैनन् स्वयं परम्परावादी शक्ति पनि कठोर आलोचक छन् । त्यो नै न्यायपालिकाका लागि बढी खतरा छ । त्यसो भए न्यायालय कसको पक्षमा छ ? यो खोजीनीतिको प्रश्न हो, अध्ययन र बहस यसैमा हुन जरुरी छ, अहिलेलाई यति मात्र भन्न सकिन्छ कि, न्यायालय तीव्र वैचारिक संकटको भूमरीमा रन्थनिएको छ र यसका फैसलामा सैद्धान्तिक दिवालियापन झल्किरहेको देख्न सकिन्छ ।"
धुर्मुससुन्तलीको अनुकरणीय काम,"सीताराम कट्टेल (धुर्मुस) र कुञ्जना घिमिरे (सुन्तली) फाउन्डेसनले नयाँ वर्षको दिन ५३ वटा सुविधासम्पन्न घरसहितको एकीकृत नमुना बस्ती मुसहर समुदायलाई हस्तान्तरण गर्यो । उक्त घर फाउन्डेसनले काम सुरु गरेको ९५ दिनभित्र सम्पन्न गरेर मुसहर परिवारलाई हस्तान्तरण गरेको हो । नयाँ वर्षका दिन नयाँ घर पाउँदा प्रफुल्लित देखिन्थे मुसहरहरू । छोटो समयमै सुविधासम्पन्न बस्ती निर्माण गरेका कट्टेल दम्पत्तिको प्रशंसा सायद शब्दमा गर्दा थोरै होला । मुलुकमा चारैतिर विखण्डनको बीउ मौलाइरहेका बेला धुर्मुससुन्तली फाउन्डेसनले एकताको सन्देश दिएको छ । उनीहरूबाट सरकारले पनि केही सिक्नुपर्छ । भूकम्प गएको दुई वर्ष बितिसक्दा पनि न पीडितको अवस्थामा सुधार आउन सकेको छ न त पुनर्निर्माणले गति लिन सकेको छ । त्यसैले समाज सेवालाई फेसनको रूपमा लिने धेरैका लागि फाउन्डेसनको काम अनुकरणीय बन्न सक्छ । पुस्तौंदेखि पछि पर्दै आएका मुसहरहरू अति विपन्न परिवारमा गनिन्छन् । उनीहरूले छोएको पानी खानसमेत अरू समुदायका मानिस हिच्किचाउँछन् । गरिबी, अशिक्षा, रोग र भोकबाट ग्रसित मुसहरका लागि नयाँ वर्ष साँच्चिकै नयाँ बन्यो । उनीहरूमा खुसीको सीमा रहेन । त्यसैले त धुर्मुससुन्तली दम्पत्तिलाई रामसीताको पगरी गुथाए उनीहरूले । उक्त बस्तीका प्रत्येक घरमा चर्पी, खानेपानीका ट्यांकी, खाना पकाउने ग्यास आदि सेवा उपलब्ध छ । ढल, पानी, बिजुली, सडकलगायत सुविधा त स्वाभाविक भइहाल्यो । त्यस्तै प्रतिक्षालय, बगैंचा, भ्यु टावर पनि उपलब्ध छ । सामाजिक अभियन्ता कट्टेल दम्पत्ति सबैका लागि प्रेरणा पात्र बनेका छन् । धेरै व्यक्ति देखाउनका लागि मात्र समाज सेवाको नाटक गर्छन्, तर उनीहरूले साँच्चिकै गरेर देखाए । लगन र इमान्दारिता भयो भने थालेको कामले पूर्णता पाउँदो रहेछ भन्ने प्रमाण पनि हो एकीकृत नमुना बस्ती ।काभ्रेको पहरी गाउँमा २० एकीकृत बस्ती निर्माणबाट प्रेरणा पाएका धुर्मुससुन्तली जोडीले गिरानचौरमा दोस्रो चरणको नमुना बस्ती निर्माण गरिसकेका छन् । सशक्त पक्ष भनेको उनीहरूले ठूल्ठूला भाषण भन्दा पनि नतिजा ल्याएर देखाए, जसका कारण अरूको जीवनमा परिवर्तन ल्याउन सफल भए । यति छोटो समयमै बस्ती निर्माण गरेर उनीहरूले उदाहरण नै प्रस्तुत गरे । यसबाट सरकारले केही सिक्नैपर्छ । सधैं राजनीतिक खिचातानी र ढिलासुस्तीमा अल्झिरहने सरकारका लागि यो गतिलो पाठ हुन सक्छ । भूकम्प गएको दुई वर्ष बितिसक्दा पनि पीडितले अझै उचित राहत र पुनर्निर्माणको कार्यक्रम पाएका छैनन् । पुनर्निर्माण र राहतमा भएको ढिलासुस्तीले भूकम्पपीडितको जीवन झनै कष्टप्रद बन्दैछ । कत्तिको त सरकारबाट राहत पाउने आशा नै मरिसक्यो । भूकम्पपश्चात भएको सम्मेलनमा दाताहरूले नेपालको पुनर्निर्माणका लागि ४ खर्ब ४० अर्ब रुपैयाँ सहयोग गर्ने प्रतिबद्धता गरेका थिए । नेपालले झन्डै अनुमान गरिएभन्दा दोब्बर सहयोगको प्रतिबद्धता आएको थियो । तर प्राप्त रकम पनि सरकारी ढिलासुस्ती र राजनीतिक खिचातानीकै कारण खर्च हुन सकेको छैन । त्यसको प्रत्यक्ष मारमा भूकम्पपीडित नै परेका छन् । भूकम्पपश्चात यहाँ थुप्रै एनजीओ आइएनजिओ सहयोगका लागि आए, तर पीडितका समस्या यथावत रहे । भूकम्पपछि राहत र पुनस्र्थापनाका लागिप्रभाभित क्षेत्रमा खटिएका विभिन्न संघसंस्था, एनजीओ, आईएनजीओको काम पारदर्शी नहुँदा उनीहरूको उद्देश्यमै प्रश्न चिन्ह खडा भएको छ । ती संघसंस्थाले गर्ने भड्किलो खर्चले भूकम्पपीडितको राहत कार्यक्रम ओझेलमा परेको छ । भूकम्पपश्चात थुप्रै राष्ट्रिय तथा अन्तर्राष्ट्रिय संघसंस्थाले भड्किलो खर्च गरे । केही संघसंस्थाले एउटा हेलिकप्टर २५ सय डलर तिरेर पनि चलाए । जब कि अरूबेला त्यसको त्यही प्रयोजनका लागि एक हजार डलर मात्र तिर्नुपदथ्यो । त्यस्तै बिभिन्न संघसंस्थाले अन्तर्राष्ट्रिय 'एक्स्पर्ट' ल्याउने नाममा थुप्रै रकम खर्च गरे । त्यस्ता एक्स्पर्ट र कन्सल्ट्यान्टको तलब दिनको एक हजारदेखि १० हजारसम्म हुन्थ्यो । अनि त्यसमा हुने भ्रष्टाचार त अलग भयो । गोष्ठी, सेमिनार, होटेल र यातायत खर्च त छँदै छ । यसरी राहतको लागि आएको अधिकांश रकम संघसंस्था, एनजीओे, आईएनजीओले आफैं खर्च गर्छन् । वास्तविक पीडितको हिस्सामा आउन जाने रकम कति होला, आफैं अनुमान लाउन सकिन्छ । हाइटीमा भूकम्पपश्चात ३५ बिलियन डलर राहत कोषमा जम्मा भएको थियो । त्यसको व्यवस्थापन ९६ प्रतिशत आईएनजीओले लिएको थियो । त्यहाँ बलियो सरकार नहुँदा प्रायः सबैजसो रकम हिनामिना भयो । सबैजसो रकम आफ्नो प्रशासनिक र अन्य प्रायोजनका लागि खर्च गरे ती आईएनजीओले । न्युयोर्कस्थित प्रोपब्लिकाले जनाएअनुसार भूकम्पपछि अन्तर्राष्ट्रिय रेडक्रस सोसाइटीले करिब १ ५ डलर भ्रष्टाचार गर्यो । तीन एकाइले त्यति धेरै रकम छवटा शौचालय निर्माणमा मात्र खर्च गरी बाँकी रकम आफैंले सिध्याय । यही व्याप्त भ्रष्टाचारको कारण हाइटीको अवस्था पहिलाभन्दा अझै दयनीय छ यतिबेला पनि । टाइम म्यागेजिनले जनाएअनुसार अझै पनि त्यहाँ भत्केका घर जस्ताकोतस्तै छन्, पीडितहरू टेन्टमै बाँच्न विवस छन् । संयुक्त राष्ट्र संघको विश्व खाद्य कार्यक्रमको वर्षेनी ४ बिलियन डलर राहत कार्यक्रम हुन्छ । सन् २००९ मा जम्मा १० मिलियन डलर मात्र क्यास सहयोग भयो, यसको संख्या बढाउने लक्ष्य लिएको थियो कार्यक्रमले । यसरी सिधै प्रभावित मानिसलाई सहयोग गर्दा रकमको सदुपयोग हुन्छ । भूकम्पपश्चात नेपालमा विदेशमा बस्नेहरूले रकम संकलन गरेर एनजीओ र आईएनजीयोमार्फत पठाए, तर अधिकांश रकम पीडितसामु पुगेन । थुप्रै एनजीओ, आईएनजीओ आएर फोटो खिचे, सपना बाँडे, झुटो आश्वासन दिए, रिपोर्ट बनाए रकम कुम्ल्याए अनि गए । त्यसैले त समाज सेवा फेसन भयो । सेवाभाव भन्दा पनि अरूलाई देखाउने र आफू ठूलो बन्ने प्रवृत्ति बढ्दो छ । भूकम्पपछि पनि राहतका नाममा थुप्रै संघसंस्था आए तर उनीहरूले आफ्नो स्वार्थपूर्ति गरे, अनि गए । त्यसैले धुर्मुससुन्तली फाउन्डेसनबाट सरकार र समाज सेवालाई देखावटी फेसनका रूपमा लिनेहरूले केही पाठ सिकुन् भन्ने सन्देश दिन खोजेको हो, पंक्तिकारले । आखिर लगन र इमान्दारिताका साथ केही काम गरियो भने सम्भव हुँदो रहेछ भन्ने सन्देश पनि यो आलेखको हो । जय धुर्मुससुन्तली । हाइलाइट मुलुकमा चारैतिर विखण्डनको बीउ मौलाइरहेका बेला धुर्मुससुन्तली फाउन्डेसनले एकताको सन्देश दिएको छ । उनीहरूबाट सरकारले सिक्नुपर्छ ।"
स्थानीय सरकार किन चाहियो ?,"देश स्थानीय तह निर्वाचन दौडमा हेलिएको छ । करिब बीस वर्षपछि आमूल परिवर्तनको नयाँ संरचनामा स्थापित स्थानीय तह निर्वाचनमा संलग्न भएर आफ्नै घरआगनमै सरकार चुन्न आतुर नेपाली मतदाता खुसीले पुलकित भएका छन् । एक युगमा एकपटक आउने क्रान्ति अर्थात परिवर्तनसँगै भित्रिने सुनको बिहानी नेपाली घरआगनमा २०६२०६३ को शान्तिपूर्ण जनआन्दोलनले भित्र्याएपछि जनताका प्रतिनिधिमार्फत पुनस्र्थापित संसदले निर्माण गरेको आन्तरिम संविधानबाट राजतन्त्र अन्त्य गर्दै जनता र राष्ट्रले संघीय लोकतान्त्रिक गणतन्त्र प्राप्त गर्यो । पहिलो संविधानसभा चुनावपछि राजतन्त्रको विधिवत अन्त्यसँगै मुलुकले नेपाली जनताको सन्तानलाई पहिलोपटक राष्ट्रपति निर्वाचित गरी राष्ट्राध्यक्ष बनायो । पहिलो निर्वाचित संविधानसभाले संविधान जारी नगरे पनि दोस्रो निर्वाचित संविधानसभाले मुलुक कचिंगल, विरोध, अवरोध र वैदेशिक हस्तक्षेपसमेतलाई परास्त गर्दै नेपालको नयाँ संविधान निर्माण गरी घोषणा गर्योव । त्यही संविधानले नयाँ तालिकासहित संविधान कार्यान्वयनको मार्गचित्र निर्धारण गर्यो । लोकतन्त्रको जीवन र स्पन्दन निर्वाचन हो । संविधानले दिशा निर्देश गरेको संघीय लोकतान्त्रिक गणतन्त्रको जीवनको आत्मा पनि निर्वाचन नै हो । संविधानले तीन तहको सरकारको स्वरूप तयार गरेसँगै संक्रमणको यो चरणमा पहिलो प्राथमिकतामा जनताको घरआगनमै स्थानीय सरकारको निर्वाचन परेको छ । संक्रमण सधैं तरल रहन्छ । राजनीति सबै नीतिमध्येको जेठो नीति भएर नै यसले अन्धकारबाट उज्यालो पहिल्याउँदै, अप्ठेराबीच सजिलो खोज्दै विवाद र कचिंगलबीच एकता र मिलाप रोज्दै जनता, समाज र राज्यलाई गतिशील बनाउँछ । राजनीतिक, सामाजिक, आर्थिक र सांस्कृतिक परिवर्तनको निम्ति राजनीतिक पार्टीहरूको संवाहक, सारथि दलका नेता तथा कार्यकर्ता नै हुन् । नेता तथा कार्यकर्ताको कोरा चिन्तन, काँचो व्यवहारमा तब मात्र परिपक्वता आउँछ जब जनताको केन्द्र भागमा बसेर जनताकै निम्ति, जनताबाटै चुनिएर, जनताकै लागि आफैं जनताको सच्चा वारिस भएर समस्या र अन्तरविरोधलाई आत्मबोध गरी समाधान गर्न सक्ने क्षमता राख्न सक्छ । व्यावहारिक कुशलता देखाउन सक्ने सक्षम प्रतिनिधि मात्र जनताको परिपक्क प्रतिनिधि बन्न सक्छ । आज विश्वको कुनै पनि देशमा जम्मा दुइटा स्रोत विद्यमान छन् । देशमा मात्र होइन, प्रदेश र स्थानीय तहमा पनि मात्र दुइटा स्रोत छन् प्राकृतिक र मानवीय स्रोत । तब मात्र देश समृद्ध हुन्छ जब यसको प्राकृतिक स्रोतलाई प्रविधि हस्तान्तरण गरेर कमर्सियल प्रोडक्टिभिटीमार्फत व्यावसायिक उत्पादन र आर्थिक उत्पादकत्व आर्जन गर्न सक्छ । जस्तो पानीलाई प्रविधि अर्थात टर्वाइन दिएपछि व्यावसायिक जलविद्युत् उत्पादन हुन्छ । मानिसलाई पनि प्रविधि हस्तान्तरण गरेपछि उसबाट आफैं व्यावसायिक उत्पादन सुरु हुन्छ । मानवीय स्रोतलाई प्रविधि हस्तान्तरण भनेको शिक्षा हस्तान्तरण गर्नु हो । शिक्षामा पनि औपचारिक, अनौपचारिक, विशेष र व्यावसायिक शिक्षा आदि । उसलाई शिक्षाले प्रविधि दिन्छ र त्यो प्रविधिले ऊ स्वावलम्बी बन्छ र आफैं आर्थिक उत्पादकत्व वृद्धि गर्न सक्छ । एउटा परिवारको सन्तान हुर्काउन, बढाउन र शिक्षित बनाउन उसको अभिभावकले जिम्मेवारी दायित्व र जवाफदेही पालना गर्दा त्यो परिवारको सन्तानले आफ्नो स्कुल, समाज, प्रदेश र देशको अलावा विश्व समुदायमा प्रतिस्पर्धा गरी आफूलाई सक्षम सावित गरेका हजारौं उदाहरण छन् । हामी पनि त्यसैमध्येका एक हौं । एउटा अभिभावकत्व ग्रहण गर्ने जनप्रतिनिधिले आफ्नो सरकारको सीमांकनभित्र रहेको कार्य क्षेत्रमा सबै समुदायलाई शिक्षित, सवल, सक्षम र रोजगार बनाउने जिम्मेवारी उसको काँधमा हुन्छ । आज मुलुकमा आर्थिक समृद्धिको मधुर संगीत सबैको ओठमा गुन्जिएको छ । यसले हामी प्रफुल्ल छांै । तर आर्थिक समृद्धिको साझेदार वा हिस्सेदारको पहिचान गरिँदैन । आज समाजको मूल प्रवाहबाट बहिस्कृत, शिक्षाका कारण, जातीय, धार्मिक र भाषिक विभेदको कारण, वर्गीय शोषण र आर्थिक उत्पीडनका कारण, दुर्गम क्षेत्र सेवासुविधाविहीन भूगोलका कारण र अवसरको अभावमा पछि परेका सम्पूर्ण सार्वभौम नेपाली नागरिकलाई त्यो पछौटे अवस्थाबाट विकास, प्रगति, उन्नति र समृद्धिको मूल मार्गमा ल्याउने वातावरण कायम गर्नु आवश्यक छ । तर समृद्धिका सपना, नीति तथा कार्यक्रम, त्यसको कार्यान्वयन र कार्य पद्धतिको अभावमा हामी गरिबीको पीडाले मडारिएका छौं । हामी देश छोडी विदेशतिर रन्थनिएर दौडिएका छौं । विडम्बना हामी कि जवानी सकेर फर्किन्छौं, कि रित्तै वा स्वास प्रस्वास रोकिएको निर्जिव शरीर लिएर फर्कनु हाम्रो नियति बनेको छ । तर समृद्धि देश विदेशमा चहारेर खोज्ने नभई यही गाउँको सरकारले यही ठाउँमा रोजेर दिन सक्छ र दिनुपर्छ । प्राकृतिक स्रोत साधनलाई देशका नागरिकको साझा सम्पतिको रूपमा स्वीकार गरिएको सार्वभौमसत्ता जनतामा निहित भएको संवैधानिक व्यवस्थाले सबै राष्ट्रको अधिनायकत्व सम्पूर्ण जनतामा रहेकोले देशमा रहेको प्राकृतिक स्रोतमा हरेक जनताको अंश छ । त्यसैले प्राकृतिक स्रोतलाई जनतामाझबाट बनेको समाजबीच सामुदायिकीकरण आवश्यक छ । स्थानीय सरकारले आफ्नो कार्यक्षेत्रभित्र रहेको प्राकृतिक स्रोतलाई सामुदायिकी करण गर्दै त्यसमा प्रविधि हस्तान्तरण गरेर कमरर्सियल प्रोडक्टिभिटीमार्फत व्यावसायिक उत्पादनमा सामुदायिक आर्थिक उपार्जनमा समाजका सबै सदस्यलाई समावेस गर्न सक्नुपर्छ । उत्पादनको लाभ समुदायबीच न्यायिक वितरणको व्यवस्था गनुपर्छ । वितरणबाट प्राप्त लाभले समुदायको आर्थिक समृद्धि उचो बनाउनु स्थानीय सरकारको दायित्व हुनुपर्छ । स्थानीय सरकारले निमुखालाई न्याय र बेरोजगारलाई रोजगारी प्रदान गरिएको सूचांक स्थापित गर्नुपर्छ । स्थानीय निर्वाचनमा पार्टीहरूले आफ्ना कार्यकर्तालाई प्रतिनिधि बन्न, चुन्न, चुनिन इजाजत दिने प्रक्रियाको सुरुवात हुन थालेको छ । आज राजनीतिक दलले चुन्न, चुनिन प्रतिनिधि उठ्न इजाजत दिनुअघि दलहरूले आआफ्ना कार्यकर्ताको क्षमता मापन गर्नुपर्छसिर्जनात्मक ढंगले परिस्थिति र समस्याको पहिचान गर्न सक्ने र समस्याको जटिलतालाई सहजतामा ल्याएर आफैं जनताकै केन्द्र भागमा बसेर जनतामाझ सहजीकरणको विधिमार्फत जनतालाई परिचालन गर्न सक्ने गरी । जनताकै पहल कदमीमा समाज परिवर्तनका आर्थिक सांस्कृतिक, राजनीतिक, सामाजिक, शैक्षिक, जनस्वस्थ्य, सुरक्षा, सञ्चार,यातायात, उद्योग वाणिज्य तथा मानवीय जीवनसँग अभिन्न गासिने नयाँ आधारभूत आवश्यकता पूरा गर्न सक्ने । समाज परिवर्तनको अवरोध लैंगिक,जातीय र वर्गीय विभेदजस्ता पछौटे चिन्तन र व्यवहार त्याग्दै गतिशील समयसापेक्ष दिगो र समृद्धि उन्मुख परिवर्तनको अगुवा बन्न सक्ने योग्य नेताकार्यकर्तालाई चुन्निने योग्यताको इजाजत दिएर जनतामाझ पठाउन सक्नुपर्छ । जुन पार्टीले समाजको माग,जनताको स्वन्दन र आवाज बुझेर आफ्नो पार्टीबाट चुनिने उम्मेदारीको इजाजत दिन्छ, उसले समाज,जनता र आफ्नै पार्टीको समेत भविष्य उज्यालो र दिगो बनाउन सक्छ । उसले जनता र समाजबाट अनुमोदित बन्ने अवसर पाउँछ । उम्मेदवारको जित मात्र पार्टीको निम्ति अन्तिम अस्त्र होइन । जितपछि उसले आफ्नो सीमांकनभित्रको सरकारको कार्यक्षेत्रभित्र संविधानप्रदत्त अधिकारको अधिकतम उपयोग गर्दै जनताका समस्याको पहिचान र समाधानमा उसले देखेका सपनामा आधारित विपना निर्माणमा साझेदारीको नेतृत्व शैलीले उसको अस्तित्वको पहिचान गर्छ । त्यसैले जनताको दरकार सक्षम स्थानीय सरकार अपरिहार्य देखिएको हो । पौडेल गाउँपालिका महासंघका केन्द्रीय सचिवालय सदस्य हुन् ।"
"बार्सिलोना र रियल दुवैको जित, उपाधि होड रोमाञ्चक",काठमाडौं : शनिबार राती भएका ला लिगा अन्तर्गतका खेलमा उपाधि होडमा रहेका बार्सिलोना र रियल मड्रिय दुवै आआफ्ना खेलमा जित निकाल्न सफल भएका छन् । दुवैको जितपछि उपाधि होड झनै रोमाञ्चक बनेको छ । शनिबार रातिको खेलमा शीर्ष स्थानमा रहेको बार्सिलोनाले स्पानियोललाई ३० ले पारजित गरेको छ । बार्सिलोनाको जितका लागि लुइज सुवारेजले दुर्इ गोल गरे भने इभानले एक गोल गरे । पहिलो हाफमा बराबरीमा रोकिएको बार्सिलोनाले दोस्रो हाफमा तीन गोल गर्न सफल भयो । सुवारेजले ५० औं र ८७ औं मिनेटमा गोल गरे भने इभानले ७६ औं मिनेटमा गोल गरे त्यसैगरी शनिबार राति नै भएको अर्काे खेलमा उपाधिको बलियो दावेदार रियल मड्रिडले बलियो टोली भ्यालेन्सिया माथि २१ को जित निकाल्यो । रियलको जितका लागि क्रिष्टियानो रोनाल्डो र मार्सेलोले एकएक गोल गरे । रोनाल्डोले खेलको २७ औं मिनेटमा गोल गर्दै खेलमा अग्रता बनाएका थिए । ८२ औं मिनेटमा भ्यालेन्सियाका पारेजोले गोल गर्दै खेललाई बराबरीमा पफर्काए । तर त्यो बराबरी धेरै समय टिक्न सकेन ८६ औं मिनेटमा रियलका लागि मार्सेलोले गोल गरेपछि रियल जितको हकदार बन्यो । दुवैको जित पछि समान ८१ अंक भएको छ । गोल अन्तरका आधारमा बार्सिलोना अगाडि भएपनि रियलले एक खेल कम खेलेको छ ।
अन्नपूर्ण कर्पारेट ब्याडमिन्टनको बुटवलमा छनौट चरणका खेल सुरु,"बुटवलः अन्नपूर्ण इन्टरनेशनल कर्पारेट व्याडमिण्टन प्रतियोगिताको चौथो संस्करणको छनौट प्रतियोगिता बुटवलमा सुरु भएको छ । प्रतियोगिताको भव्य समारोहकाबीच रुपन्देहीका प्रमुख जिल्ला अधिकारी विनोद प्रकाश सिंहले उद्घाटन गर्नुभयो । सो अवसरमा बोल्दै प्रजिअ सिंहले मिडिया हाउसले खेलकुदको विकासका लागि गरेको काम प्रसंसनीय भएको बताउनुभयो । प्रत्येक क्षेत्रमा खेलाडीहरु अवसर नपाएर खेलबाट बञ्चित हुने गरेको भन्दै उहाले यस्ता प्रतियोगिताहरुले खेलाडी उत्पादनमा महत्वपूर्ण सहयोग गर्ने बताउनुभयो । यो खेलाडीहरुका लागि महत्वपूर्ण अवसर हो, उहाले भन्नुभयो यस्ता प्रतियोगिताहरुको नियमितता आवश्यक छ । दायरा पनि बढाउदै लैजानुपर्छ । उहाले क्षेत्रीय छनौट प्रतियोगिताका लागि बुटवल छनौट गरेकोमा उहाले अन्नपूर्ण मिडियालाई धन्यवाद समेत दिनुभयो । कार्यक्रममा बोल्दै बुटवल ब्याडमिन्टन क्लवका अध्यक्ष पिताम्बर ज्ञवालीले बुटवलमा खेलाडीहरुको उत्पाद्न बढ्दै गएको र यस्तो प्रतियोगिताले खेलाडीलाई थप उर्जा प्रदान गर्ने बताउनुभयो । बुटवलमा हुने प्रतियोगिताले सिंगो पश्चिम क्षेत्रका प्रतिनिधित्व गर्ने बताउनुभयो । त्यस्तै अन्नपूर्ण मिडिया नेटवर्कका क्षेत्रीय संयोजक मनोज बस्नेतले पत्रकारितसंगै समाजको विकासका लागि अन्नपूर्ण मिडियाले नियमित रुपमा कार्यक्रमहरु ग्रिरहेको बताउनुभयो । उहाले काठमाडौंमा मात्रै सीमित रहेको कर्पोरेट ब्याडमिन्टन मोफसलका खेलाडीहरुको प्रोत्साहनका लागि क्षेत्रीय स्तरमा ल्याइएको बताउनुभयो । उहले आगमी दिनहरुमा ब्याडमिन्टन अझै बढी क्षेत्रमा फैलाउदै धेरैभन्दा धेरै खेलाडीलाई सहभागी गराइने बताउनुभयो । अन्नपूर्ण मिडिया नेटवर्कका बुटवल एरिया इन्चार्ज रामबन्धु पौडेलको अध्यक्षता भएको कार्यक्रमको सञ्चालन अन्नपूर्ण संवाददाता लक्ष्मण पोखरेलको गर्नुभएको थियो । कार्यक्रममा इलाका प्रशासन कार्यालय बुटवलका प्रमुख कृष्ण प्रसाद भण्डारी, पश्चिम क्षेत्रीय टाफिक प्रहरी कार्यालयका प्रहरी उपरीक्षक कृष्णहरि शर्मा, प्रहरी नायव उपरीक्षक अवदेश विष्ट, बुटवल व्याडमिन्टन क्लवका निवर्तमान अध्यक्ष इन्द्रलाल श्रेष्ठ, जिल्ला खेलकुद विकास समितिका कोषाध्यक्ष कृष्ण थापा, रुपन्देही उद्योग संघका अध्यक्ष दिनेश राज रेग्मी, अन्र्तराष्ट्रिय अम्पायर तथा खेलका रेफ्रि किरण कारञ्जित, खेल संयोजक पंकज ज्ञवाली लगायतले शुभकामना मन्तव्य दिनुभएको थियो । आजदेखि तीन दिनसम्म चल्ने प्रतियोगितामा ७० टिमको प्रतिष्पर्धा हुनेछ । प्रतियोगिताका बिभिन्न समूहका विजेता र उपविजेता नगद पुरस्कार सहित काठमाण्डौंमा हुने फाइनल खेलमा सहभागि हुन पाउनेछन् । प्रतियोगिता बुटवल माझगाउ स्थित नवदिप कर्भडहलमा भइरहेको छ । आज पहिलो चरणका खेल हुने रेफ्रि कारञ्जितले बताउनुभयो ।"
नेपालगन्जमा कर्पोरेट ब्याटमिन्टन सुरु,"नेपालगन्जः अन्नपूर्ण मिडिया नेटवर्कले आयोजनामा आइतबारदेखि नेपालगन्जमा अन्नपूर्ण पोष्ट इन्टरनेशनल कर्पोरेट ब्याडमिन्टन प्रतियोगिता सुरु भएको छ । राष्ट्रिय खेलकुद परिषद(राखेप)का कोषाध्यक्ष एव ओलम्पियन सुरेन्द्र हमालले पानसमा बत्ति बाली खेलको उद्घादन गर्नुभएको थियो । उदघाटन समारोहमा बोल्दै हमालले अन्नपूर्णद्धारा अन्तराष्ट्रिय ब्याडमिन्टन आयोजना गरेर खेलकुद जगतमा स्वर्णिम अक्षरले लेख्ने काम गरेको बताउनुभयो । उहाँले निजी क्षेत्र खेलकुदमा नलागेसम्म खेलकुद क्षेत्रका विकास हुन नसक्ने बताउनुभयो । उहाँले भन्नुभयोे जबसम्म निजी क्षेत्र खेलकुदमा लगानी गर्न सक्दैन तब सम्म खेल क्षेत्रको विकास सम्भव छैन।' नेपालगन्ज हुन गइरहेको आठौ राष्ट्रिय खेलकुदको प्रतिक्षामा नेपालगञ्जबासी आतुर रहेको उहाँको भनाई थियो । उहाँले राष्ट्रिय प्रतियोगिताको तयारीको लागि पुर्वाधार निर्माणको तयारी भइरहेको बताउनुभयो । अन्नपूर्ण पोष्टको मध्य तथा सुदुरपश्चिम क्षेत्रीय कार्यालय नेपालगन्जमा प्रमुख प्रेम केसीको अध्यक्षतामा भएको उद्घाटन समारोहमा नेपालगन्ज उद्योग बाणिज्य महासंघका केन्द्रीय सदस्य कृष्ण प्रसाद श्रेष्ठ, क्षेत्रीय खेलकुद विकास समितिका अध्यक्ष भिम वली, व्याटमिन्टन एसियन एम्पायर एव प्रतियोगिताका रेफ्रि उदय अर्याल,राष्ट्रिय प्रशिक्षक जयन्त श्रेष्ठ, ब्याटमिन्टन संघ बाँकेका सल्लाहकार होम पाण्डे, नेपाल पत्रकार महासंघ बाँके पूर्व अध्यक्ष शुक्रऋषि चौलागाई लगायतको उपस्थीति रहेको थियो । प्रतियोगिताका रेफ्रि अर्याल र सम्झना शर्माले खेलको नियमको सपथ लिएका थिए । प्रतियोगितामा बाँके, दाङ, सुर्खेत र दैलखका करिब १ सय खेलाडी सहभागी भएका छन् । राखेप कोषाध्यक्ष हमाल र नेपालगन्ज उद्योग बाणिज्य महासंघका केन्द्रीय सदस्य श्रेष्ठले खेलेर प्रतियोगिताको शुभारम्भ गरेका थिए । प्रतियोगिता भइरहेको छ ।"
अन्नपूर्ण इन्टरनेसनल ब्याडमिन्टनको छनोट प्रतियोगिता आजदेखि,"नेपालगन्ज : अन्नपूर्ण पोस्ट्ले सञ्चालन गरेको अन्नपूर्ण अन्तर्राष्ट्रिय कर्पाेरेट ब्याडमिन्टन प्रतियोगिताको मध्यपश्चिमस्तरीय छनोट आजदेखि नेपालगन्जमा सुरु हुँदैछ । त्यसका लागि सम्पूर्ण तयारी पूरा भइसकेको अन्नपूर्ण पोस्ट्का मध्य तथा सुदूरपश्चिम क्षेत्रीय इन्चार्ज प्रेम केसीले जानकारी दिएका छन् ।मध्यपश्चिमका १५ जिल्लाबाट एक सयभन्दा बढी खेलाडीले यो प्रतियोगितामा आवेदन दिएका छन् । खेलाडी, अम्पाएर तथा प्राविधिक टोलीहरू सबै नेपालगन्ज आइसकेका छन् । राष्ट्रिय खेलकुद परिषद्का कोषाध्यक्ष सुरेन्द्रबहादुर हमालले आज बिहान नेपालगन्ज रंगशालामा प्रतियोगिता उद्घाटन गर्नेछन् । यसअघि धनगढीमा सूदूरपश्चिमाञ्चलस्तरीय छनोट प्रतियोगिता भइसकेको छ । त्यस्तै आजैदेखि बुटबलमा पश्चिमाञ्चलको, पोखरामा वैशाख २१ देखि २३ गतेसम्म र पूर्वाञ्चलको इटहरीमा वैशाख २६ देखि २८ गतेसम्म क्षेत्रीय प्रतियोगिता सञ्चालन हुनेछन् । क्षेत्रीयस्तरको प्रतियोगितामा पहिलो र दोस्रो हुने खेलाडीले काठमाडौंमा आयोजना हुने 'अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिता'मा सहभागिता जनाउने अवसर पाउनेछन् । नेपाल ब्याडमिन्टन संघको सहकार्यमा काठमाडौंमा हुने अन्तिम चरणको प्रतियोगितामा पुरुष एकल खुला, महिला एकल खुला र पुरुष डबल्स खुलासँगै कर्पोरेट डबल्स, पुरुष एक्जुकेटिभ एकल र एक्जुकेटिभ डबल्स स्पर्धा पनि समावेश गरिनेछ । काठमाडौंमा हुने प्रतियोगितामा विभिन्न देशका चर्चित खेलाडीको समेत सहभागिता रहनेछ । अन्तिम चरणको प्रतियोगितामा सहभागिता जनाउन काठमाडौं बाहिरबाट छनोट भई आउने खेलाडीका लागि यातायातको समेत व्यवस्था गरिएको छ । देशभर छरिएर रहेका ब्याडमिन्टन खेलाडीको प्रतिभा उजागर गर्न यसपल्टदेखि देशव्यापी रूपमा छनोट खेल प्रतियोगिता सुरु गरिएको हो ।"

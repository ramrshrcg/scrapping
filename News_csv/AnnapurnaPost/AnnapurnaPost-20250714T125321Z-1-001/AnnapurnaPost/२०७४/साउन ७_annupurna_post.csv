शीर्षक,विवरण
वैदिक कृषिपद्धति र राष्ट्रिय स्वाभिमान,"यज्ञ गर्नका निम्ति अन्नको आवश्यकता पर्छ । यज्ञहवन गर्दा निस्किएको शुद्ध ऊर्जा वायुमण्डलमा फैलिन्छ । त्यसबाट वृष्टि हुन्छ । वृष्टिबाट चराचर जगत्को, प्राणीको जीवनदायिनी शक्तिको सृष्टि हुन्छ । हाम्रा शास्त्रीय मान्यताले सम्पूर्ण मानवहित, परोपकारी भावना विकासका लागि यज्ञकर्मका निम्ति अन्नको महत्वको विषयमा पुष्टि गरेका छन् । धर्मशास्त्रमा अन्न नै प्राण हो भनिएको छ । मानवजीवन अन्नमा नै निर्भर छ । शरीरमा पञ्चप्राणको अवस्थिति छ । प्राण, अपान, व्यान, समान र उदान । प्राणको पुष्टिका लागि अन्नको आवश्यकता पर्छ । अन्नमय कोष विकासका लागि अन्न नै चाहिन्छ । अन्नको प्राप्तिबिना मानिसको शरीर पोषणयुक्त र पूर्ण हुन सक्दैन । स्वस्थ शरीरका लागि अन्न आवश्यक छ । अन्न, जल र वायुबिना मानिस बाँच्न सक्दैन । शरीरमा अन्नको पौष्टिक तत्व रहेन भने मानिस सुस्वास्थ्य, दीर्घायुको कल्पनासमेत गर्न सक्दैन । सृष्टिको उत्पत्तिका साथै अन्न, वनस्पति र औषधिको उत्पत्तिको विधान भएको छ । वेदका मन्त्रहरूमा अन्न, कृषि, कृषिको उपयोगिताबारे चर्चा भएका छन् । मानवजीवनको आधार नै कृषि हो । सृष्टिका प्रत्येक गतिशील जीवलाई अन्नको आवश्यकता पर्छ । सृष्टिमा पाइने जीववनस्पतिलाई चार प्रकारमा विभाजन गरिएको छ अण्डज पक्षी भालेपोथीबाट फुल ओथरेर उत्पन्न हुने पक्षी आदि, पिण्डजजरायुज डाँगो छाउरी, पुरुषस्त्रीको सम्बन्धबाट जन्म लिने (सालनालसहित उत्पन्न हुने जीवजन्तु, मनुष्य), श्वेदज पसिना, फोहोरमैलाबाट उत्पन्न हुने उडुस, उपियाँ, जुम्रा, लिखा, भाइरस ब्याक्टेरिया आदि ।उद्भिज धरतीमा बीउबाट उत्पन्न हुने वनस्पति, औषधि, लतागुल्म, अन्न, धान, जौ, तील, कागुनी आदि हुन् । यस्ता चार प्रकार जीववनस्पतिमध्ये पक्षी जातका प्रजाति, मनुष्य तथा जीवजगत्का प्रजाति, वनस्पति जगत्का प्रजातिका लागि तिनको अवस्था र स्वरूपअनुसार अन्न, जल र भोजको आवश्यकता पर्छ । मनुष्यलाई सबैभन्दा धेरै भोकतिर्खाको अनुभूति हुन्छ । हाम्रा पूर्वजहरूले कृषिकर्मका लागि वैदिक कृषिलाई महत्वपूर्ण स्थान दिएका थिए । नेपालको कृषि परम्परा पनि वैदिक कृषिको परम्परागत अवस्थाबाट विकास भएको छ । या ओषधि पूर्वाजाता देवेभ्यः  (वेद) कृषिकार्यलाई गौरवपूर्ण कार्य मानिएको छ । कृषक साक्षात् परमात्माका सन्तान हुन् भन्ने भाव वेदमा छ । कृषिकार्यलाई गौरव, सम्मान र प्रतिष्ठाको कार्य भनेर प्रशंसा गरिएको छ । मनुष्य धरतीमा आउनुभन्दा तीन युगपहिले वृक्ष वनस्पति, लतागुल्म र अन्न आएको वेदमा उल्लेख भएको छ । मानवको उत्पत्तिसँगै भोकतिर्खा, चिसोतातो, सुखदुःख साथमा आएका छन् । भोकतिर्खा निवारणका लागि अन्न आवश्यक छ । त्यसैका लागि व्यवस्थित कृषिको आवश्यकतालाई अनुभूत गरी सृष्टिको आरम्भमा भगवान् शिव र पार्वतीले अन्नपूर्णाबाट अन्नको बीज उत्पन्न गराई विकास भएको वैदिक वाङ्मयमा चर्चा छ । कृषिकार्यलाई गौरवपूर्ण कार्य मानिएको छ । कृषक साक्षात् परमात्माका सन्तान हुन् भन्ने भाव वेदमा छ । कृषिकार्यलाई गौरव, सम्मान र प्रतिष्ठाको कार्य भनेर प्रशंसा गरिएको छ । भगवान रुद्रको निर्देशनमा इन्द्र र पूषाले सर्वप्रथम धरतीमा कृषिको आरम्भ गरे भन्ने वचन पाइन्छ । विराट् ब्रह्मबाट जब मनुष्यको सृष्टि भयो । सृष्टिमा ब्रह्माले इरावती (अन्नसमृद्धि) को विषयमा उपदेश गर्नुभयो । कृषिलाई उत्तम कार्य भन्दै सस्य (पृथिवी सस्यशालिनी) पृथिवी अन्नले समृद्ध होऊन् भन्दै भाव प्रकट गरियो । कृषिकार्य र मनुष्यजीवन एकअर्काका पूरक हुन् । कृषिकार्यबाट नै अन्नसमृद्धिको परिकल्पना गरिएको छ । ते कृषिं च सस्यां मनुष्या उपजीवन्ति । अथर्ववेदमा यस्तो भनिएको छ जो कृषिमा निपुर्ण हुन्छन्, तिनीहरूलाई कृष्टराधि भनिएको छ । सफल आजीविका भएका उत्कृष्ट पुरुषहरूलाई कृषकलाई मानिएको छ । कृषक नै धर्तीका जीवित देवतासरह हुन् जसले कृषिकार्य गरेर धर्तीमा सबैको प्राणलाई बचाएका छन् । कृषिविशेषज्ञलाई अन्नविद् भनिएको छ । सफल अन्नविद् ऋषिहरूले कृषिको नियम बनाएका हुन् । यजुर्वेदमा राजधर्मको महत्वपूर्ण पक्ष कृषिकार्यलाई मानिएको छ । शासकको कर्तव्य कृषिकार्यलाई व्यवस्थित गर्नु र कृषिकार्यलाई जनसमुदायमा प्रोत्साहन गर्नु भनिएको छ । कृषिको निरन्तर उन्नति गरी सम्पूर्ण प्रजालाई उन्नतशील बनाऊन् । जनकल्याणका लागि धनधान्यको वृद्धि होस् । धनधान्यको वृद्धिबाट प्रजाको हित र सुरक्षा निश्चित छ । तसर्थ, उत्कृष्ट कृषिको व्यवस्था गर्नु राष्ट्रप्रमुखको प्रथम दायित्व हो । अन्नको महत्व नबुझ्नेहरूलाई शासनसत्तामा एकछिन पनि बस्ने अधिकार हुँदैन । तसर्थ कृषिलाई प्रोत्साहन नगर्ने, जनताका दुःखसुखमा, भोजनको अभावमा, दैविक प्रकोप र आपत्ति आएको अवस्थामा सर्वसाधारण जनसमुदायले भोजन गर्न पाएनन् भने राष्ट्रप्रमुखले सामूहिक भोजनको सदावर्तको व्यवस्था गर्नुपर्छ । त्यस्तो गर्दैन भने त्यस्ता शासकलाई राज्यसत्ताबाट तुरुन्त पतन गराऊ र अर्को सुयोग्य राष्ट्रप्रमुख नियुक्त गर ऋषिहरूको निर्देशन हो । अन्न सञ्चय गरी राष्ट्रिय भण्डार सधैं पूर्ण होस् । अन्नपूर्णको भण्डारमा निरन्तर बास होस् । वैदिक वाङ्मयमा कृषिकार्य चार विभागमा व्यवस्थित गरिएको छ । कृषन्तः, वपन्तः, लुनन्तः, मृणन्तः । शतपथ० १६१३ कर्षण (खनजोत गर्नु), वपन (खनजोत गरिएको उत्तम भूमिमा बीउ रोप्नु), लवन (अन्नलाई गोड्नु, पाकेकोलाई काट्नु, उठाउनु), मर्दन (स्वच्छ बनाउनु, कुट्नु, पिस्नु, केलाउनु, भण्डारण गर्नु) । ऋग्वेदअनुसार सर्वप्रथम देवगण (पुरुषार्थी विद्वान्) उनीहरूसँग एक प्रकारका तिखा हतियारहरू (बन्चरो) थिए । उनीहरूले सबैभन्दा पहिले वन र जंगललाई काटेर सफा गरे । उनीहरूसँग केही सहयोगी परिजन अथवा प्रजा पनि थिए । जंगलबाट प्राप्त गरेका दाउराका टुक्राहरूलाई एकत्रित गरे र नदीकिनारामा राखे । त्यहाँ रहेको घाँस पनि काटे । योग्य र विज्ञ पुरोहितले अग्नि प्रज्वलित गरे । अग्निमिडे पुरोहितः (ऋग्वेद) । ऋतुअनुसार कृषि गर्ने विधान पाइन्छ । वसन्त ऋतुमा दाना अथवा बीज प्रयोग गरेर रोपिने अन्नबालीको खेती गर्नुपर्छ । चैत्र पूर्णिमामा चण्डीको पूजा गर्नु, चैत्र शुक्ल प्रतिपदामा जमरा राख्नु, बीउबिजन उम्रिने परीक्षण गर्नु हो । ग्रीष्म ऋतुमा विभिन्न वाला हुने, फुल्नेफल्ने वनस्पति लतागुल्मको खेती गर्नु, धानसहित तिल, कागुनी, मुंग, चना आदिको खेती गर्ने विधान पाइन्छ । शरद ऋतुमा जौसहित बाला आउने अन्नको खेती गर्नु । हेमन्त ऋतुमा लहरा, कोषा आदि हुने अन्नको खेती गर्नु भनिएको छ । शिशिर ऋतुमा पालुवा आउने, कलमी गाड्ने प्रकारका बीजवनस्पति खेती गर्ने विधान पाइन्छ । बाग्मती, विष्णुमती, रुद्रमती र गण्डकीको किनारमा कृषि कार्यको आरम्भ गरे । धर्तीमा पहिलो अन्न नै धान हो । धानको खेती सुरु गरे । धान, जौ, तिल, कागुनी, चना, मुंग, मास आदि अन्नको खेती गरे । वैदिक वाङ्मयमा आगो र अन्नको सम्बन्ध अन्योन्याश्रित छ । जन्मदेखि मृत्युसम्म बयालीस संस्कारहरू छन् । त्यसमा प्रमुख १६ संस्कारमा आगो बाल्ने, हवन गर्ने विधान गरिएको छ । मृत्यु संस्कारमा पनि आगोमै बालेर शरीरलाई समाप्त गर्ने विधान हो । अन्न र अक्षताबिना वैदिक संस्कारका कुनै पूजा, यज्ञ हवन सम्पन्न हुँदैनन् । दसैंको टीकादेखि लिएर विवाहको मण्डपसम्म धानको लावा र अक्षताको प्रयोग गरिन्छ नै । तिल, जौ, चामल (अक्षता), मुंग, मसुरो, कागुनी, चना सबै यज्ञमा प्रयोग हुने अन्नहरू र जो पवित्र र पौष्टिक मानिन्छन् । नेपाली सन्दर्भ नेपालको सन्दर्भमा कृषिक्रान्तिका नाममा उब्जाउ भूमिलाई टुक्राटुक्रा पारेर घडेरी बनाउने आँधीबेहरी नै चल्यो । उब्जाउ भूमि भएका कृषकलाई घडेरी व्यापारका नाममा जग्गा दलालका रूपमा कार्य गर्ने कार्यकर्तामा परिणत गरियो । ती उब्जाउ भूमि भएका कृषकका छोराछोरीहरू आज खाडीमा ज्यान गुमाइरहेका छन् । राष्ट्रिय अर्थतन्त्र ध्वस्त बनाइएको छ । के यही थियो दुईदुईवटा कृषि क्रान्तिको अर्थ र सार ? समाजवाद, आर्थिक उदारीकरण तथा साम्यवादी कृषि क्रान्तिका कारण आज मुलुकका दुई तिहाइ कृषियोग्य भूमि घडेरीका नाममा टुक्रिँदैछन्, बहुसंख्यक उब्जाउ कृषकहरू घडेरी दलालमा परिणत भएका छन् र मुलुकले अरबौं बराबरको अन्न विदेशी मुलुकबाट आयात गर्न बाध्य छ । यही हो कृषि क्रान्ति ? अन्त्यमा, हामी वैदिक कृषिको अभ्यासबाट राष्ट्रलाई समृद्ध बनाउन सक्छौं । हाम्रा मौलिक परम्परा, मान्यतालाई वैज्ञानिक तथ्यमा पुष्टि गर्न सक्छौं । कृषिका लागि आत्मनिर्भर हुन सम्पूर्ण राष्ट्रको विकास र उन्नतिका लागि कृषिलाई प्राथमिकता दिएर सम्पूर्ण भूभागमा कृषिको व्यवस्थित व्यवस्थापन गर्ने महत्वपूर्ण अवसर निर्माण गरौं । भोक, शोक, अशिक्षा, अन्योल हटाउन कृषिकर्मलाई राष्ट्रियकर्म बनाउनेतर्फ लाग्नु नै तर्कसंगत र बुद्धिमानीपूर्ण हुन्छ । हाम्रो देश केही दशकपहिले कृषिमा आत्मनिर्भर नै थियो । तर, आज हामी सम्पूर्ण अनाज, तिलतेलहन र खाद्यान्नहरू आयात गरिरहेका छौं । यसले राष्ट्रवासीलाई दिनानुदिन परनिर्भर बनाउन प्रोत्साहन गरिरहेको छ भने आयातीत खाद्यान्न, आयातीत विचार, आयातीत वाद, वस्त्र, आभूषण, सौन्दर्य प्रसाधन आयात गरेर परजीवी, परविचारका संवाहक, परचक्रीका संयोजक त बनिरहेका छैनौं ? गम्भीर प्रश्नहरू उब्जिन्छन् । ठोस योजना कार्यान्वयन नहुँदा कृषक न कृषि सबै भद्रगोल र अस्तव्यस्त भएको छ । राष्ट्रिय स्वाभिमानलाई माथि उठाउनु छ भने नेपालको वैदिक कृषिका सीपलाई जनस्तरमा पुर्याएर विकास गर्नु कृषिमा आत्मनिर्भर बन्नु नै राष्ट्र समृद्धिको उत्तम विकल्प हो ।"
कन्तबिजोग व्यथा वेदना !,"विभिन्न वियोग, वेदनामाझ यस प्रसंगको व्यथा कन्तबिजोगको बनेको छ । कन्तबिजोग व्यथाको स्रोत विश्वमा दैवी या प्राकृतिक प्रकोपको मूल बनेको हुन्छ । बाढी, पहिरो, हुरीसुनामी, टर्नेडो सबै दैवीप्रकोपका कारण हुन् । हामीले दैवी प्रकोप मानेका ती सबै प्रायशः अन्तर्राष्ट्रिमा प्राकृतिक प्रकोपका कारण हुने दुर्घटना मानिन्छन् । हाम्रो कन्तबिजोग पचास प्रतिशत दुईखुट्टे मानिस जन्तुको मथिंगलको कीराका कारण बनेको हुन्छ । त्यसो त ट्रेन्च खनी छद्म भेषभूषामा विस्फोटक तार पदार्थ बिछ्याएर बिभत्स स्थिति पैदा गर्नु कन्तबिजोग निम्त्याउने वेदनाव्यथा होइन कसरी भन्न सकिएला ? त्यस्ता सरुवा रोग नेपाल र नेपालीले कहिल्यै भोग्नै नपर्ने वा नपरेका कुत्सित कर्तुत होइन भन्ने नेपालीले ठान्नै पो सकोइनन् ! भुक्तभोगी नेपाली योगीहरू यस प्रसंगका कन्तबिजोग व्यथा वेदनाको प्रासंगिक चेतभित्रको बेचेत तत्व रहे, बनेको छ । गत असारको अन्तिम शुक्रबार परेको पानीको वर्षाले भानुभक्तीय अलकापुरी नगरीवर्तमान महानगरपालिकाका सडकहरू हिलेखहरे, खोल्सो, भंगालो, कालदह, मृत्युकुण्ड, यमपुरीको वैतरणी जे पनि बन्न पुगे । नयाँ नेपालको नव आकांक्षाधारी काठमाडौं महानगरपालिकाले यस घडी 'स्मार्ट सिटी'को अवधारणा गर्भाधान गर्दो अवस्था छ । गर्भे अवधारणागत बालक जन्मनु कहाँकहाँ, जन्मी हुर्किसकेकी एक बालिका विनीता फुँयाल, बालाजु माध्यमिक विद्यालयकी प्राथमिक तहकी विद्यार्थी स्मार्ट सिटी अवधारणा अवस्थामै तुहिइन् । महानगरपालिकालाई कत्रो चोट पर्यो होला स्मार्ट स्ट्रोकमार्मिक पीडा, मेलम्ची खानेपानी योजना परिवार र ठेकेदार दिग्गज महानुभावहरू कति वितण्डी वेदना विह्वल बनेका होलान् ? अकल्पनीय छ । अकल्पनीय वेदना त बन्ने नै भए ! घटना यथार्थ स्थितिपरक नै । धन्य सुशीला थापामगर नानी ! धन्य हुनुहुन्छ तपाईं छोरी ! तपाईंले सूचना प्रवाह गर्नुभएर सामाजिक सञ्जालभरि त्यो विद्रुप अवस्थाको महानगरीय राजधानी सहरको सडकको अवस्थाले घटाएको दुर्दशापूर्ण मरणान्तकारी दुर्घटनाको सजीव चित्रांकन गरी लोककल्याणकारी समाजवादी देन हामी सबै लोकतन्त्रका लोकजनलाई सुसूचित गर्न सक्षम भएर ! हार्दिक धन्यवाद सुशीला तपाईंलाई । विचरा सत्या सापकोटा पानीको भलबीच हिँड्दै थिइन्। बाटो बीचैमा बफरा सत्या नानी त सडकको अदृश्य धरापीखाडलमा जाकिन पुगिन् ! कत्रो विडम्बना ! बिभत्स विडम्बना ! तपाईं सडकको धरापी खाल्डोमा जाकिनुभयो । अलि पर बगाइएको अवस्थामा एकजना बटुवा बन्धुले तपाईंको पाखुरी पकडी आपत्विपत्कालीन जीवनोद्धार गर्न भरपूर साहसिक सेवा पुर्याउनुभयो । अपरिचित पन्थीबटुवा भाइको सेवा त सेवाप्रदायी कुनै पनि संघसंस्था, निकायका जिम्मेवार अधिकारी, कर्मचारी, जनप्रतिनिधिभन्दा कम थिएन तपाईंको मौन, अवाक् जीवनदायी जनसेवा ! धन्यवाद तपाईं अनामधारी त हुनुहुन्न, नाम नजानिएका सच्चा समाजसेवी पन्थी भाइ ! तपाईंले एक भविष्यका होनहार नेपालकी छोरीको जीवन मरण हुन दिनुभएन । एक सच्चा सपूतले जीवन, परिवार, समाज र राष्ट्रकै सत्सेवा पुर्याएर लोकतन्त्रको इज्जत, मानमर्यादा भरपूर जोगाई सच्चा नेपाली बन्न सक्नुभएको छ । हामीलाई उत्प्रेरित गर्न सार्थक प्रेरक बन्नुभएको छ । अन्तरमनकै बधाई ! सुशीला थापामगर बहिनी जसको सञ्चारसेवा र नाम थाहा नभएर पनि सुकार्य धन्य युवा दुवैलाई मानवीय बधाई बधाई ! हार्दिक धन्यवाद, धन्यवाद ! सुशीला थापामगर बहिनी, यी कानहरूभरि तपाईंका संवेदनशील मर्मान्त आवाज पसे । ममी ममी ! ती स्वर गुञ्जनभरि अप्रत्याशित दुर्दान्त घटनाले लाएको घाउको पीडाजन्य आक्रान्त विम्बहरू अन्तरनिहित थिए ! संवेदनशील दुर्दान्त घटनाले मर्माहित पीडाबोध सुने, विश्लेषण गरे मनैमन ! सुशीला छोरी, तपाईंको भविष्यत् उद्धारक कर्मठताको आभास पाएँ यी स्वरहरूमा ! तपार्ईंका सन्देश संवाहक संवेदनशील सार्थकताका लागि दुवै हातमा श्रद्धाका चुम्बन सुमन ! चुक्क चुक्क चुम्बन नेपाल र नेपाली संवेदनशील चेतहरू सबै सँगालेर ! चुम्बनहरू ती अनि यी निःसृत होऊन् कामना गर्छु ! महानगरपालिकाले यस घडी 'स्मार्ट सिटी'को अवधारणा गर्भाधान गर्दो अवस्था छ । गर्भे अवधारणागत बालक जन्मनु कहाँकहाँ, जन्मी हुर्किसकेकी एक बालिका विनीता फुँयाल, बालाजु माध्यमिक विद्यालयकी प्राथमिक तहकी विद्यार्थी स्मार्ट सिटी अवधारणा अवस्थामै तुहिइन् । तपाईंहरू दुवैका हातहरूबाट यत्रतत्र छताछुल्ल छरिएका सरोकारी सरकारी, गैरसरकारी, सामाजिक, राजनीतिक अनि सामाजिक सञ्जालका सञ्चारमाध्यमका आमूल आयामवाहक निकायहरू सम्मन् ! भाइ, बहिनी दुवैजना तपाईंको विवेकको प्रयोगमुखी करामत र सदुपयोगले देखाएको विद्रुप अवस्थामा अलपत्र अल्लारिएको सडकको नारकीय अवस्थाले छोरी सत्या सापकोटाले भोग्नु परेका असामान्य र असहज जीवनका मर्माहत भोगाइ दृश्य कति हृदयविदारक थियो ! संवेदनशील हृदयका सबै पक्षका पक्षधरहरू पनि असंवेदनशील त थिएनन् होलान् पक्कै पनि ! परन्तु, घैंटोमा घाम छिर्न त अलि क्षण पक्कै लाग्दो नै होला ! घटना दुर्दान्त थियो तर घंैटोमा घाम छिराउने ! लाग्छ कि ती सबै सरोकारी सम्बन्धित निकायहरूका संवेदनशील चेतहरू अहिले दुर्घटनाले प्रक्षेपण गरेका ती विद्रुप अवस्था झल्काउने सडकका बिभत्स अवस्थामाथि अब केही चनाखो र सतर्क नबनी नहुँदो चेत उमार्दै हुँदा हुन् ! धोखा नखाई नचेत्ने हाम्रो आम स्वभाव सुसंस्कार त पक्कै होइन । यस्ता कुस्वभाव र कुसंस्कारलाई सत् स्वभाव र सुसंस्कारमा परिणत गर्न भने यो संघात्मक लोकतन्त्रले व्यापक लोकप्रियता हासिल गर्न अत्यधिक अधिकारमुखी धारणालाई दायित्वपूर्ण कर्तव्यपरायणताले प्र श्रय पाउने संकल्पकै बढोत्तरी गर्नुपर्ने खाँचो तड्कारो छ । यी त केवल संवेदनात्मक संचेतनाको स्वर र शब्द हुन् ! कुनै द्रोह र वैमनस्य भाव बोक्दा आक्षेप होइनन् भन्छु ! मात्र सद्भावी कामना ! यत्रो विषद् मेलम्ची खानेपानी योजनाको आवधिक प्रमुख र सहायक महानुभावहरू बेचैन हुँदा हुन् ! मंगले मंगले आफ्नै ढंगले ! वर्षाद्को बेला सडकबीच इनार खनी बिभत्स कृत्रिम वस्तुगत वातावरण बनाई संहारकारी धराप थाप्नु पर्दाको वेदना कति संवेदनशील ठान्दा हुन् सरोकारी महानुभाव महाशयहरू ! सडकबीचको धराप त्यस्तो के योजना ? जो कोहीको मनै कहालिने कुरचना ! योजना तर्जुमा त भविष्य दर्शनको सम्भावित दूरदर्शन पद्धति पनि त हुन् ! खोइ त हाम्रा योजनाकार र कार्यान्वयन तहका स्वामी सरकारका सरकारी निकायका जिम्मेवारीपूर्ण दायित्व ? यस्तो मामिलामा पनि प्रधानमन्त्रीको तात्कालिक निर्देशको खाँचोको फाँचो हुनुपर्ने अवस्था आइलाग्दो हाम्रो विकास प्रशासन अजीव लाग्छ ! अजीव शब्द निर्जीव अर्थबोधक छ । जीव शब्दको अघिल्तिर नकारात्मक अर्थबोधक अ उपसर्ग लगाएपछि बन्ने निर्जीव अर्थबोधक अजीव विकास योजना हाम्रो ! उदेकलाग्दो हुन्छ । यतिविघ्न मर्मान्तकारी दुर्घटना घट्दा पनि सरोकारी निकायहरू, स्थानीय स्वायत्त शासन सञ्चालक महोदयहरू अनि मेलम्ची पानी आयोजना र ठेकेदार महाशयहरूबाट मृतक बालिकाका मातापिता झंकनाथ फुँयाल परिवार नेपालटार पुगी समवेदना सूचक अलिकति समवेदना राहतका खामबन्दी सान्त्वना विचार संस्कृतिको संस्कार चलाएको अवस्थामा तिनकै मानमर्यादा अभिवृद्धि हुँदो हो पक्कै ! मृत्युको कारक तत्व गैरजिम्मेवार सोचहरू त पक्कै हुन् । नकार्न सकिन्न यिनलाई अमूर्त भविष्य दर्शन गर्न सक्नुमै योजनाकारहरूको सार्थक योजनाकारिता जँचिन्छ । झरी वर्षाको याम असारसाउनबीच सडकमा ट्रेन्च (युद्धकालीन खाडल) खनिएपछि खाल्डो वरिपरि केही बाँस गाडेर खाल्डोको संकेत, सूचक जनाउ दिनु बुद्धिमानी ठहथ्र्यो । यति सर्वसाधारणले पनि सोच्न सक्ने लक्षण हुन् ! हाम्रो वर्तमान विकास प्रशासनले लोकतान्त्रिक स्थानीय स्वायत्त शासन सञ्चालनको पूर्वाभास गर्छ । अहिले भर्खरैको उषाकाल छ यसको । उषाकाल सुमधुर उज्यालो किरणको मिर्मिरे झुल्का मान्नैपर्छ । यति बेला नै यस्ता दुःखद, दुर्दान्त र हृदयविदारक घटना नघटेको भए 'मिर्मिरे बिहानीले भर दिनको उज्यालाको संकेत गर्छ' लोकभाका दोहोर्याइरहनु पर्दैन थियो ! एउटै ढिस्कोले अग्र दृश्यावली नै नछेकियोस्, फेरि फेरि ! योजना तर्जुमा र कार्यान्वयनको एउटा मूलभूत कवलपक्ष सार्थक अनुगमन र प्रक्रिया पनि रहेको छ । अनुगमनको स्थापित प्रक्रियामा आवधिक अनुगमन मानिन्छ । आवधिक प्रक्रियाले निश्चित कार्य निर्धारित समयवाधिभित्र सम्पन्न हुन सक्यो, सकेन थाहा राख्न र कार्य सम्पादन प्रक्रिया र प्रविधि ठीक छन्, छैनन् मूल्यांकन गर्न प्रचुर सघाउँछ । यसले अनुगमनकारी अधिकारीहरूलाई थप सुझाव दिन आधारभूत बल पुर्याउँछ । यसका साथै आक्कलझुक्कल अनुगमन पनि योजना कार्यान्वयनका क्रममा निकै सार्थक जँचिन आउँछन् । आवधिक मूल्यांकनमा निर्धारित कार्य सम्पन्न, असम्पन्नताका स्थितिबोध गर्न हितकारी हुन्छ भने आक्कलझुक्कल अनुगमनले यसै प्रसंगको सडकबीच अल्लारे तवरले खनिएका खाल्डाखुल्डी वा अरू नै कुनै अवाञ्छनीय अलपत्रे, अलगर्जेसमाज अमैत्री क्रियाकलापमा सावधानी अपनाउन उचित निर्देशन, सल्लाह प्रदान गर्न भरमग्दुर सहयोग गर्छ । वर्षायाममा यसरी सडकबीच खाडल खनी गैरजिम्मेवार, समाज अमैत्री अल्लारे गतिविधि हुन नदिनरोकथाम गर्न त्यस्ता खतरा खाडल संकेत गर्ने छेकबार राख्ने निर्देशन दिन सकारात्मक सार्थक स्थिति निर्माण गर्न सघाउँछ । यस दर्दनाक खाडल र नालीढलहरूप्रति अनावधिकआक्कलझुक्कल अनुगमन पक्ष दुर्वल वा अप्रभावकारी बनेका ज्वलन्त उदाहरण बनेका छन् । यसलाई विज्ञ र सचेत समाजका सदस्यहरू नकार्दैनन् । नकार्न सक्दैनन् । प्रसंगकै प्रसंगमा लोककल्याणकारी राज्य सुशासन सञ्चालनको संवैधानिक संकल्पलाई राष्ट्रहितको प्रयोजन खातिर असल, सार्थक समाजकल्याणकारी नागरिक कर्तव्य आफ्नै अन्तर्यलाई प्रयोग गरी दुर्दान्त घटनाक्रमलाई एकल पहलमा सामाजिक सञ्जालमा प्रक्षेपण गरेर आम दूरदर्शनयन्त्र दर्शक नेपालीहरू सबैलाई ज्ञातव्य बनाएकोमा सुशीला थापामगरलाई सरकार, स्थानीय स्वायत्त शासनका निकाय, दूरदर्शनयन्त्र सञ्चालक निकायहरू सबैले सार्थक सम्मानजनक पुरस्कार राशिद्वारा सम्मान गर्न सक्दा यस्ता लोकहितकारी स्वयंसेवा फस्टाउनसक्ने वातावरण बन्न जानेमा समाज निर्धक्क हुनेछ । यसरी नै नामले चिन्न नसकिएका सत्या सापकोटा उद्धारक बटुवा भाइलाई पनि उचित कदर सम्मान गर्नु पनि लोकतन्त्रको इज्जत बन्नेछ ।"
ज्योतिका पनि ज्योति,"असार २४ गते १००८ स्वामी डा रामानन्द गिरीजी महाराज काठमाडौं पशुपति देवपत्तनस्थित शंकराचार्य मठमा ब्रह्मलीन भएको खबर पाएँ । म हतारिँदै त्यहाँ पुगेँ, आफ्ना गुरुको अन्तिम दर्शनका लागि । सधैंजसो डा स्वामी काठमाडौं बसाइका क्रममा देखिने चहलपहल त्यो दिन त्यहाँ थिएन । थियो त केवल, सबैको अनुहारमा शोक एवं अन्योलको अवस्था । डा स्वामी गिरीले देवघाटमा सञ्चालन गरेको महेश संस्कृत विद्यापीठबाट आफ्नो अध्ययन सकेर काठमाडौंलाई कार्यक्षेत्र बनाएका हामी सबै एकआपसमा खुलेर बोल्नसमेत सकेका थिएनौं । त्यसको एउटै कारण थियो, आफूलाई बाबुआमाले जत्तिकै माया गरेर शिक्षा दिने गुरुको 'देहावसान' । जसले जीवनमा सधैं अगाडि बढ्न मात्र प्रेरित गर्नुभयो, त्यस्ता गुरुले छाडेर जाँदा कसका आँखा नरसाउलान् ? कसको मन नरोला ? कसको हृदय नभत्किएला ? जीवनभर 'विद्यार्थी' डा स्वामी जीवनभर 'विद्यार्थी' रूपमा प्रस्तुत हुनुभयो । उहाँको अध्ययनको शैली कुनै 'पढैया' विद्यार्थीको भन्दा कम थिएन । जीवनको उत्तराद्र्धमा समेत दैनिक आठ १० घन्टा अध्ययनमा बिताउने डा स्वामीका २० भन्दा बढी पुस्तक प्रकाशित छन् । उहाँको अध्ययनशैली सबैका लागि अनुकरणीय थियो । मध्यरातमा होस् या एकाबिहानै किन नहोस्, आ श्रमको सन्त निवासको बार्दलीमा उहाँले पढेको मैले धेरैपटक देखेको छु । २०४१ सालमा 'जनक दर्शन'मा पीएचडी गर्नुभएका उहाँले माण्डुक्यकारिका, रामगीता, श्रीमद्भागवत महापुराण (रामानन्दी टीका), देवीगीता, दुर्गा सप्तशती, शिवमहिम्नस्तोत्रम्, वेदस्तुति, दक्षिणमूर्तिस्तोत्रम्लगायत कृतिलाई नेपालीमा अनुवाद गर्नुभएको छ । त्यसमध्ये आठ खण्ड र पाँच हजार पानामा विभाजित श्रीमद्भागवत महापुराण (नेपाली भावानुवाद) सबैभन्दा महत्वपूर्ण छ । संस्कृति र धर्म भनेपछि हुरुक्कै हुने स्वामी डा गिरी शांकरवेदान्तमा विशेष प्रवचन दिनुहुन्थ्यो । उहाँले आफ्नो जीवन नै शिक्षा र हिन्दु धर्मसंस्कृतिका लागि समर्पित गर्नुभयो । २००३ सालमा धादिङको केवलपुरमा जन्मिनुभएका स्वामी डा गिरीले २०४१ सालमा जनक दर्शनमा पीएचडी गर्नुभएको थियो । २०४७ सालमा १००८ स्वामी महामण्डलेश्वर महेशानन्द गिरीजी महाराजबाट सन्न्यास लिनुभएका उहाँले २०५० सालमा एकल प्रयासबाट देवघाटमा महेश सन्न्यास आ श्रम स्थापना गर्नुभएको थियो । तिमीहरू अफिसर बन्ने होइन, अवसर सिर्जना गर्ने व्यक्ति बन्नुपर्छ । किनभने, अफिसरले केवल आफ्नो जिन्दगी मात्रै जिउँछ, तर अवसर सिर्जना गर्ने व्यक्तिले सधैं अरूको जिन्दगी पनि सजिलो बनाइदिन्छ । स्वामी डा रामानन्द गिरी जीवन नै संस्कृत र संस्कृतिका लागि समर्पण गर्नुभएका डा स्वामी गिरीले देवघाटमा कक्षा ६ देखि आचार्य (एमए) तहसम्मको अध्ययनअध्यापन हुने विशाल गुरुकुल स्थापना गर्नुभएको हो । उहाँले सञ्चालन गरेका गुरुकुल देवघाटका अतिरिक्त पोखरा, काठमाडौं, बनेपा, झापालगायत स्थानमा सञ्चालनमा छन् । अफिसर नबन, अवसर सिर्जना गर डा स्वामी गिरी सधैं भन्नुहुन्थ्यो, 'तिमीहरू अफिसर बन्ने होइन, अवसर सिर्जना गर्ने व्यक्ति बन्नुपर्छ । किनभने, अफिसरले केवल आफ्नो जिन्दगी मात्रै जिउँछ, तर अवसर सिर्जना गर्ने व्यक्तिले सधैं अरूको जिन्दगी पनि सजिलो बनाइदिन्छ ।' नेपालको भ्रष्ट कर्मचारीतन्त्र देखेर पनि हुन सक्छ, उहाँले हामीलाई कहिल्यै सरकारी जागिरका पछि लाग्न प्रेरित गर्नुभएन । प्रेरित गर्नुभयो त केवल आफ्नो विषयमा अब्बल सावित गर्न र त्यसलाई व्यवहारमा उतार्न । आफ्ना शिष्यहरू नैतिकवान् बनून् र समाजलाई सधैं सकारात्मक बाटोतर्फ अघि बढाउन उनीहरूको नेतृत्वदायी भूमिका हुनुपर्छ भन्नेमा उहाँ सधैं चासो दिइरहनुहुन्थ्यो । प्रवचनका क्रममा मानिस भएर जन्मिएपछि 'कीराफट्याङ्ग्राको जस्तो मृत्यु मानिसको हुनु हुँदैन, यो देशका लागि जसले जुन ठाउँबाट जे गर्न सक्छ, त्यसको प्रयासमा लाग्नुपर्छ' भन्नेमा जोड दिइरहनुहुन्थ्यो । कवि होइन, कविताप्रेमी डा स्वामी गिरीजी महाराज कविता लेख्नुहुँदैनथ्यो । तर, कविताको भावग्रहण गर्ने सन्दर्भमा उहाँजत्तिको व्यक्ति भेट्न गाह्रै पर्छ । किनभने, प्रत्येक वर्ष मकर संक्रान्तिको अघिल्लो साँझ महेश संस्कृत विद्यापीठ देवघाटमा हुने 'मकर काव्य यामिनी'मा उहाँले मध्यरातसम्म नै बसेर कविता सुन्नुहुन्थ्यो । प्रत्येक कविसाहित्यकारका कवितासिर्जनालाई बडो चासो दिएर सुन्ने उहाँमा साहित्यप्रतिको अनौठो मोह थियो । हामीले कविता सुनाएकोभन्दा स्वामीको मुखाकृति हेरेर त्यसको रसास्वादन लिन्थ्यौं । यसबाट पनि उहाँको कविताप्रतिको आत्मीयता एवं लगावलाई बुझ्न सकिन्थ्यो । आफ्ना शिष्यहरूलाई पाठ्यपुस्तकमा समेटिएका विषयवस्तुलाई समेत कविताका रूपमा प्रस्तुत गर्न उहाँले सधैं झकझकाइरहनुहुन्थ्यो । हामी पनि रमाईरमाई आफूले पढ्ने कुरालाई कविता बनाउन लाग्यौं, त्यसैको प्रभाव हो, देवघाटस्थित गुरुकुलमा अध्ययन सकेका सबैजसो विद्यार्थीले साहित्य सिर्जनामा छुट्टै पहिचान स्थापित गर्न सक्षम छन् । बुढेसकालमा अंग्रेजी मोह डा स्वामी गिरीज्यूले बुढेसकालमा अंग्रेजी सिक्नुभयो, सिक्नुमात्र भएन, त्यसलाई आफू अनुकूलसमेत बनाउनुभयो । संस्कृत, नेपाली र अंग्रेजी तीनै भाषामा उहाँले उत्तिकै धाराप्रवाह प्रवचन दिनुहुन्थ्यो । अमेरिका, बेलायतलगायत विभिन्न मुलुकमा गएर उहाँले अंग्रेजीमा हिन्दु, धर्मदर्शन एवं अद्वैत वेदान्त दर्शनबारे गहिरो प्रवचन दिनुभयो, जसकारण डा स्वामी गिरीज्यूलाई अन्तर्राष्ट्रिय जगत्ले समेत चिन्यो । नेपालकै सन्दर्भमा पनि उहाँले आफ्नो कार्यक्षेत्र देवघाटलाई मात्र बनाउनु भएन, पोखरा, काठमाडौं, बनेपा, हेटौंडा, झापालगायत देशका विभिन्न क्षेत्रमा गुरुकुल स्थापना गरी तिनमार्फत ज्ञानको उज्यालो छरिरहनुभयो । गाउँगाउँमा संस्कृतज्ञ पुग्नुपर्छ भन्ने उद्देश्यले नै उहाँले गुरुकुललाई देशव्यापी बनाउने अभियान सञ्चालन गर्नुभएको हो । फलस्वरूप उहाँले सञ्चालन गरेका आ श्रम देशका विभिन्न भागमा छन् । गुरुकुलीय शिक्षाका अभियन्ता नेपालमा गुरुकुलीय पद्धतिअनुसार संस्कृत शिक्षा अध्ययनलाई स्थापित गर्ने एक अभियन्ताका रूपमा उहाँलाई लिन सकिन्छ । हुन त यसअघि पनि नेपालमा गुरुकुल नभएका होइनन्, तर तिनले नेपालमा पढाएर परीक्षा दिनका लागि भारतको बनारसलगायत ठाउँमा पठाउँथे । यस्तो अवस्थामा डा स्वामीले जुन अठोट लिएर महेश संस्कृत गुरुकुलम् एवं महेश संस्कृत विद्यापीठलाई समेत सँगसँगै अघि बढाउनुभयो, त्यसबाट नेपालमै बसेर नेपालकै डिग्री हासिल गर्ने सौभाग्य हामीले पायौं । गुरुकुलीय शिक्षा पद्धतिको आधुनिकीकरण एवं उन्नयनमा उहाँको योगदान महत्वपूर्ण छ । गुरुकुलबाट अध्ययन सकेकाहरू अहिले देशका विभिन्न विश्वविद्यालयलगायत संघसंस्थामा माथिल्लो तहमा कार्यरत रहनुले पनि गुरुकुलीय शिक्षालाई नेपालमा स्थापित गराउने सन्दर्भमा उहाँको अहं भूमिका स्पष्ट हुन्छ । सपना विश्वविद्यालयको महेश संस्कृत विद्यापीठमा कक्षा ६ देखि आचार्य (स्नातकोत्तर) तहसम्म पढाइ हुन्छ । त्यसमा दुई सय ५० भन्दा बढी विद्यार्थीलाई निःशुल्क आवास एवं भोजनको समेत सुविधा छ । तर डा स्वामी गिरीज्यू यतिमै सन्तुष्ट हुनुहुन्नथ्यो । आफ्नो एकल प्रयासबाट सञ्चालनमा आएको गुरुकुल एवं विद्यापीठलाई विश्वविद्यालयमा स्तरोन्नति गरेर नेपाली संस्कृत शिक्षामा नयाँपन दिने उहाँको योजना थियो । त्यसका लागि अहिले देवघाटमा भौतिक पूर्वाधारको तयारीमा उहाँ हुनुहुन्थ्यो । डा स्वामीको शैक्षिक उन्नयनमा सधैं दाहिने हातको काम गरिरहनुभएका डा गुरुप्रसाद सुवेदी महेश संस्कृत विद्यापीठ स्थापनादेखि नै सक्रिय हुनुहुन्छ । डा सुवेदीजस्ता व्यक्तिका माध्यमबाट पक्कै पनि डा स्वामी रामानन्द गिरीज्यूले संकल्प गर्नुभएका योजनाले मूर्त रूप लिने सबैको अपेक्षा छ। डा स्वामी गिरीज्यूका उत्तराधिकारीका रूपमा रमणानन्द गिरीलाई आ श्रमको पीठाधीश घोषणा गरिँदै छ । स्वामीको षोडशीका दिन साउन ८ गते उक्त कार्यक्रम सम्पन्न हुनेछ । केशवानन्द ब्रह्मचारी पनि आफ्ना गुरुले सञ्चालन गरेका योजनालाई मूर्तरूप दिने यात्रामा हुनुहुन्छ । गुरुकुल एवं विद्यापीठको समग्र विकासका लागि समाजसेवी माधव उपाध्यायजस्ता व्यक्तित्व अहोरात्र खटिरहनुभएको छ । संस्कृत वाङ्मय विकासका लागि व्यवस्थित गुरुकुलको थालनी गर्नुभएका डा स्वामी गिरीको २०७५ सालमा महायज्ञ लगाएर आ श्रम सञ्चालनमा सहयोग जुटाउने र त्यसलाई व्यवस्थित गर्ने योजना थियो । उहाँ ब्रह्मलीन भए पनि उक्त योजनाले साकार रूप लिनेमा सबै विश्वस्त छन् । डा स्वामी गिरीज्यूकै सदिच्छाअनुसार देवघाटको संगमस्थलमा उहाँलाई जलसमाधि गरियो । आफ्ना गुरु १००८ स्वामी महेशानन्द गिरीजी महाराजको पनि जलसमाधि गरिएका कारण डा स्वामी गिरीज्यूले पनि जलसमाधि रोज्नुभएको हो । संन्यासी विधिअनुसार उहाँको पार्थिव शरीरलाई काठको बाकसमा राखिएको थियो । त्यसलाई देवघाटको सप्तगण्डकी संगमस्थलमा जलसमाधि गराइएको हो । उहाँका उत्तराधिकारी रमणानन्द गिरीले जलसमाधि दिनुभएको हो । डा स्वामी गिरीज्यूको समाधिले नेपालको धर्म र संस्कृतिको क्षेत्रमा अपुरणीय क्षति पुगेको छ । अहिले देवघाटधाम मात्र नभई सिंगो देशले नै एउटा संस्कृतप्रेमी, आध्यात्मिक चिन्तक, ज्ञान र वैराग्यका पर्यायलाई गुमाएको छ । गुरुकुलका विद्यार्थी अभिभावक गुमाएको पीडामा छौं । नेपालीका लागि डा स्वामी ज्ञानको ज्योतिका पनि ज्योति हुनुहुन्थ्यो । गुरुपूर्णिमाको पूर्वसन्ध्यामा आफ्ना गुरु 'ब्रह्मलीन' भएपछि अहिलेको गुरुपूर्णिमा वास्तविक 'गुरुपूर्णिमा' भएन । गुरुप्रति भावपूर्ण श्रद्धाञ्जलि !"
दौडिएर ७५ जिल्ला पुग्ने कुुलबहादुुर,"काठमाडौं : जाउलाखेल चोकभन्दा केही अगाडिबाट बायाँतर्फ मोडिएपछि उनले भनेकै स्थानमा पुुगेका छौं । एक कलेजको गेटअघि सेक्युुरिटी गार्डको डेस लगाएर उभिएका कुुलबहादुुर शाहीले केही लजाउँदै हामीलाई पनि स्यालुुट गरे । हामी उनै कुुलबहादुुरलाई सुुन्न त्यहाँ पुुगेका छौं । दुुर्गम जिल्ला जुुम्ला तातोपानी ३ का कुुलबहादुुर दौडमार्फत देशमा शान्तिको सन्देश फैलाउने उद्देश्यले झन्डै ६ वर्षअघि घर छाडेर निस्किएका थिए । खेतीकिसानी गर्ने उनको मध्यमवर्गीय परिवारसँग आर्थिक अभाव त थियो नै, सँगसँगै जुुम्ला बहुुमुुखी क्याम्पसमा ब्याचलर पहिलो वर्षमा अध्ययनरत कुुलबहादुुरसँग उनको परिवारले केही आशा पनि गरेको थियो । घरपरिवारको आशा र आफ्नो सम्भावनालाई बेवास्ता गर्दै देशमा शान्तिको सन्देश फैलाउन घरबाट निस्किएका कुुलबहादुुरलाई यतिबेला नियतिले सेक्युुरिटी गार्डको जागिरेका रूपमा उभ्याएको छ । उनले दौडिएर देशका ७५ वटै जिल्ला सदरमुकाम पुुगी शान्तिको सन्देश फैलाउने अभियान त पूरा गरे तर, कतैबाट पनि सहयोग प्राप्त नहुुँदा त्यसपछिको अभियान अघि बढाउन सकेनन् । उनलाई अपरिचित काठमाडौंमा दैनिकी टार्नसमेत मुुस्किल हुुन थाल्यो, अनि उनका लागि दौडभन्दा पनि आफ्नो पेट पाल्नका लागि सेक्युुरिटी गार्डको काम गर्नुु बाध्यता बन्यो । झन्डै १० वर्षको सशस्त्र द्वन्द्वपछि देश शान्तितर्फ फर्कंदै थियो । तत्कालीन विद्रोही माओवादी र सरकार पक्षबीचको समझदारी पछि पहिलो संविधानसभाको निर्वाचनसमेत सम्पन्न भइसकेको थियो । यद्यपि देशको अवस्था अझै अस्थिर थियो । सशस्त्र द्वन्द्वबाट प्रभावित जुुम्लाका कुुलबहादुुरलाई लाग्यो, देशमा शान्ति कायम गर्न केही गर्नुुपर्छ । उनको मनमा छुुट्टै विचार पनि फुुयो, शान्तिको सन्देश लिएर देशका ७५ वटै जिल्ला सदरमुुकाम पुुग्ने । त्यो पनि दौडिएर । उनले आफ्नो योजना पिता वीरबहादुुर शाहीलाई सुुनाए । परिवारका अन्य सदस्यसँग पनि सल्लाह गरे । सुुरुमा कसैले पनि साथ दिएनन् । पिता वीरबहादुुरले नयाँ ठाउँमा पुुग्दा मान्छेहरूले नराम्रो व्यवहार गर्छन्, कुुट्लान, मार्लान् भनेर समेत सम्झाए । तर, कुुलबहादुुरले आफन्तको सल्लाह पनि फिटिक्कै मानेनन् । २०६८ साल पुुस २५ गते आफ्नै जिल्ला जुुम्ला सदरमुुकामबाट शान्तियात्रा सुुरु गरे । जुुम्लाका तत्कालीन प्रमुुख जिल्ला अघिकारी महादेव पन्तले उनलाई पहिलो प्रमाणपत्र दिएका थिए । कुुलबहादुुरले दौड सुुरु गर्दा साथमा पैसा थिएन । घरबाट निस्कँदा पिता वीरबहादुुरले दिएको दुुई बोतल पानी, एक प्याकेट चाउचाउ, जौ र कोदोको १८ वटा रोटीमात्रै थियो । उनी पुुगेको स्थानमा सहयोग मागेर अभियान पूरा गर्ने अठोटका साथ घरबाट निस्किएका थिए । तर, धेरै अवस्थामा सहयोग प्राप्त भएन । जिल्लाका इलाका प्रहरी कार्यालयको निगरानीमा दौडिएको थिएँ । धेरै स्थानमा प्रहरी कार्यालयमै खान बस्न दिए । बाटोबाटोमा भेटिएका केही मनकारीले सहयोग पनि गर्नुुभयो, कुुलबहादुुरले सुुनाए, तर, केही स्थानमा नसोचेको दुुःख पनि पाएँ । सोलुुखुुम्बुु र मुुस्ताङबाट मनाङतर्फ पुुग्दा खानेकुुरा समेत पाइनँ । जुुम्लामै हुुर्किएको भए पनि त्यस्तो हिउँमा बसेको थिइनँ । बिरामी पनि परेँ । कुुलबहादुुरले दुुई सय १८ दिन लगाएर काठमाडौंको जिल्ला प्रशासन कार्यालय बबरमहल पुुगेर आफ्नो अभियान पूरा गरे । उनीसँग दौड पूरा गरेको ७५ वटै जिल्ला प्रशासन कार्यालयले दिएको प्रमाणपत्र छ । जिल्ला खेलकुुद विकास समितिलगायत सरकारी निकाय तथा अन्य संघसंस्थाहरूले दिएका दुुई झोला प्रमाणपत्र छन्, उनीसँग । उनले आफूले गरेको मेहनत देखाउनका लागि सो प्रमाणपत्र जम्मा पारेका थिए । तर, आजभोलि ती प्रमाणपत्रहरू उनलाई बोझ झैं भएका छन् । मैले आफूले गरेको मेहनतलाई सरकारले पहिचान गर्ला भन्ने सोचेको थिएँ । त्यसैले दौडिएर ७५ जिल्ला मात्रै पुुगिनँ, प्रमाणपत्रसमेत ल्याएको छुु, उनी भन्छन्, दुुःखको कुुरो सरकारले कुुनै वास्ता गरेन । काठमाडौंमा आफ्नो बस्ने स्थानसमेत छैन । अहिले यी प्रमाणपत्र सुुरक्षित गर्नसमेत मुुस्किल परिरहेको छ । कुुलबहादुुरले सरकारले आफूलाई शान्ति धावकका रूपमा घोेषणा गरिदियोस् भन्ने इच्छा व्यक्त गरेका थिए । त्यसैले उनले आफू ७५ वटै जिल्ला पुुगेको प्रमाणपत्र तत्कालीन राष्ट्रपति डारामवरण यादवलाई बुुझाउने प्रयास गरेका थिए । त्यसका लागि उनी बारम्बार राष्ट्रपति कार्यालय शीतल निवास पनि पुुगे । तर, सुुरक्षा गार्डले त्यहाँ पस्नसमेत नदिई निकालिदिए । राष्ट्रपतिलाई भेट्नका लागि मैले पत्रकार ऋषि धमलालाई समेत भनेँ तर, भेट्न सकिनँ । बरु, उहाँले अर्जुुननरसिंह केसीमार्फत सम्मान गरिदिनुुभयो, उनले भने, राष्ट्रपतिलाई भेट्न नसकेपछि खेलकुुद मन्त्रालय र राष्ट्रिय खेलकुुद परिषद्मा प्रयास गरेँ तर त्यहाँबाट पनि शान्ति धावकको प्रमाणपत्र पाउन सकिनँ । उनले आफ्नो अभियानमा राज्यबाटै सहयोग प्राप्त नभएको गुुनासो गरे । मेरो पहिलो प्रयासमै सरकारबाट सहयोग पाइनँ । बरु, बारम्बार निरुत्साहित हुुने व्यवहार भयो, आफ्नो भविष्यबारे चिन्तित कुुलबहादुुर भन्छन्, त्यसपछि दौडतर्फको मेरो यात्रा त्यत्तिकै रोकियो । ठूलो नाम कमाउँछुु भनेर घरबाट निस्केको म अहिले काठमाडौंमा बाँच्नका लागि संघर्ष गरिरहेको छुु । बाबाले घर आइज भन्नुुहुुन्छ तर, घर जाने आँटसमेत छैन । त्यसैले बाध्य भएर सेक्युुरिटी गार्डको काम गर्न थालेको छुु । कुुलबहादुुरको दौडको चाहना भने अझै मरेको छैन । जब खेलाडीहरू अभ्यास गरिरहेको देख्छन्, उनको खुुट्टा पनि त्यतैतिर मोडिन्छ । विभिन्न विभागीय टोलीमा आबद्ध उनका साथीहरूलाई भेट्दा पनि उनलाई दौडिहालौं जस्तो लाग्छ रे । तर, उनलाई आफ्नो अवस्थाले त्यही कलेजको गेट कुुर्न बाध्य बनाउँछ । मैले सेक्युुरिटी गार्ड गर्नुुपर्ला भनेर कहिल्यै सोचेको थिइनँ, उनी भन्छन्, अहिले त्यही काम गर्नुु परेको छ । हातमाथि लगेको देखेन भने आउने जाने रिसाउँछन् । त्यसैले लाज लागेर पनि स्यालुुट गर्नुुपर्छ । अहिले पेट पाल्नकै लागि मनले नमानेको काम गर्नुु परेको छ । खेलकुुदकै लागि घर छाडेका कुुलबहादुुर खेलकुुदले नै केही व्यवस्था गरिदिए अझै दौडलाई निरन्तर दिने चाहना रहेको बताउँछन् । अहिले कतैबाट सम्मान नपाए पनि मरेपछि भने मेरो सम्झना होला भन्ने लागेको छ । सरकारबाट शान्ति धावकको प्रमाणपत्र पाउन सकिनँ, उनी भन्छन्, जीवन धान्न खेलकुुदबाट रंगशालामा गार्डकै लागि भए पनि केही व्यवस्था भइदिए निकै आभारी हुुने थिएँ।"
घुम्टोभित्र खुलेका च्याम्पियन्स',"बारा : हातमा प्रथम लेखिएको ट्रफी, अनुहारमा बेग्लै चमक । घुम्टोले छोप्न नसकेको खुसी र उत्साहले यतिबेला जितपुरसिमरा उपमहानगरपालिका १० नितनपुर रामटोलकी कुन्तीदवी पटेलको परिचय बेग्लै बनेको छ । तीन सन्तानकी आमा कुन्तीदेवी यतिबेला गाउँमा महिला च्याम्पियन' का रूपले चिनिन थाल्नुभएको छ । उहाँको परिचय फेरिने कारण भने खासै ठूलो छैन । महिला सशक्तीकरणको अभियान चलाएका गाउँका किशोरकिशोरीले खेलाएको म्युजिकल चेयर' खेलमा तीन सय महिलालाई उछिनेलगत्तै ३० वर्षीया कुन्तीदेवीको चर्चा चुलिएको हो । च्याम्पियन भएर ट्रफी उचालेपछिको सम्मानले कुन्तीदेवीलाई अहिले निकै उत्साहित बनाएको छ । एउटा सामान्य खेलले यति चर्चा दिन्छ भन्ने सोचेको थिइनँ । गाउँका किशोरीले राखेको प्रस्ताव स्वीकार गरेर खेलमा भाग लिएको थिएँ', कुन्तीदेवीले भन्नुभयो, तर यहाँ खेल जितेपछि ठूलै कुरा जितेजस्तो महसुस भएको छ । गाउँमा नसोचेको सम्मान पाउँदा अत्यन्तै खुसी छु । सानै कुराले पनि खुसी दिने रहेछ ।' तीन दशकको उमेरसम्म कहिल्यै नदेखेको खेलमा सहभागिता जनाउन कुन्तीदेवीलाई रहर थिएन । तर खेलको माध्यमबाट गाउँका महिलालाई एकजुट बनाउने र सामाजिक गतिविधिमा अघि बढ्न सक्रिय गराउने किशोरकिशोरीको उदेश्यबाट उत्साहित हँदै कुन्तीदेवी खेलमा सहभागी हुनुभएको थियो । सहभागीतासँगै हात परेको उपलब्धिले आफूलाई जिम्मेवारी थपेको महसुस गर्न थालेको कुन्तीदेवीले बताउनुभयो । खेल जितेर ट्रफी र सम्मान पाएँ तर यो सम्मानले जिम्मेवारी पनि थपिएको छ', हातमा रहेको ट्रफी देखाउँदै कुन्तीदेवीले भन्नुभयो, महिला सशक्तीकरणको अभियानमा अझ सशक्त भएर लाग्न यो ट्रफी मेरा लागि प्रेरणा बनेको छ । घर र खेतको कामसँगै किशोरीको अभियानमा सक्रियताका साथ लाग्न थालेकी छु।' दलित जनजाति उत्थान केन्द्र बाराले सञ्चालन गरेको सबल संवाद सञ्जालका किशोरकिशोरीले महिला सशक्तीकरण र सामाजिक विकृतिविरुद्ध अभियान थाल्दै आएका छन् । अभियानले गाउँका केही महिलाको साथ पाउँदा केही महिला भने घर र खेतको काममा व्यस्त थिए । सबैलाई एकजुट बनाउने उदेश्यका साथ खेल खेलाइएपछि निकै परिवर्तन आएको १७ वर्षीया किशोरी रमिता साहले बताउनुभयो । एक वर्ष सञ्चालन भएको संवाद केन्द्रको माध्यमबाट गाउँका किशोरी एकजुट भयौं । अब हामीले संवाद फोरम र सञ्जालका माध्यमबाट गाउँका महिला एकजुट हुनुपर्छ र सामाजिक अभियानमा हिँड्नुपर्छ भनेर लागिपरेका छौं', रमिताले भन्नुभयो, पहिलेको तुलनामा हामी सफल पनि भइरहेका छांै । अहिले धेरै मेहनतले सबै महिलालाई एकै ठाउँमा उभ्याएपछिको परिवर्तनले भने हामीलाई उत्साहित बनाएको छ ।' खेलमा ट्रफी जित्ने मात्रै होइनन् अन्य सहभागी महिलामा पनि उत्तिकै उत्साह देख्न पाउँदा खुसी लागेको रमिताले बताउनुभयो । रमिताका अनुसार बालविवाह, छुवाछुत, महिला हिंसाजस्ता सामाजिक विकृतिविरुद्ध आवाज उठाउन थालेका महिलाले गाउँको सरसफाइ, स्वास्थ्य र शिक्षाका लागि अभियान चलाउन थालेका छन् । गाउँका महिलाले बालविवाह नगर्ने सामूहिक प्रतिबद्धता जनाइसकेका छन् । जातीय विभेदविरुद्ध सामूहिक भोजको आयोजना गरेका महिलाले केही समयअघि गाउँमा विद्यालय भर्ना अभियान सञ्चालन गरेको रमिताको भनाइ छ । पहिला हामी किशोरकिशोरी मात्रै यस्तो अभियानमा थियौं । गाउँका केही महिलाबाहेक अन्यले व्यस्तताको कारण समय दिने गरेका थिएनन्', रमिताले भन्नुभयो, सुधार भन्ने कुरा आउँदो रहेछ । पहिलाको तुलनामा अहिले धेरै राम्रो भएको छ । बालबालिकालाई पढाउनुपर्छ भन्दै महिला आफैं अभियानमा अग्रसर देखिनुहुन्छ । हामी उहाँहरूलाई सहयोग गरिरहेका छौं ।' बालविवाह, छुवाछुत, महिला हिंसाजस्ता सामाजिक विकृतिविरुद्ध आवाज उठाउन थालेका महिलाले गाउँको सरसफाइ, स्वास्थ्य र शिक्षाका लागि अभियान चलाउन थालेका छन् । नितनपुर र बेहरामा दलित जनजाति उत्थान केन्द्रले किशोरकिशोरी सशक्तीकरणका लागि संवाद केन्द्र सञ्चालन गर्नुअघि बालविवाह, दाइजोप्रथा, छुवाछुतलगायत सामाजिक विकृतिले लामो समयदेखि जरो गाडेको थियो । गाउँका दलितसहित अन्य समुदायका किशोरकिशोरीलाई सहभागी गराई एक बर्से चेतनामूलक संवाद अभियान सुरु गरेपछि १३ देखि १९ वर्षसम्मका किशोरकिशोरी एकजुट भएका थिए । संवाद केन्द्रमा सहभागी भएपछि सामाजिक विकृतिविरुद्धका साथै शिक्षा, स्वास्थ्य र सरसफाइका लागि अभियान थालेका किशोरकिशोरीले अहिले महिला सशक्तीकरणको अभियान थालेका हुन् । महिलालाई एकजुट गराएर हाम्रो अभियानमा ल्याउन सजिलो थिएन । हामीले सिकेका कुरा अभिभावकलाई सिकाउन थाल्यौं र बिस्तारै गाउँका अन्य महिलाले कुरा बुझ्न थालेपछि सहज हुँदै गयो', अर्की किशोरी आरती यादवले भन्नुभयो, अहिले गाउँका पुरुष काममा जाँदा महिला भने फुर्सदको समयमा चेतनामूलक कार्यक्रममा व्यस्त हुने गरेका छन् । यो नै हाम्रो सफलता हो ।' खेलमा दोस्रो भएपछि ३२ वर्षीया रवितादेवीका परिवारले गाउँमा मिठाई बाँडे । तीन सन्तानकी आमा रवितादेवीले महिलालाई एकजुट गराउने र सामाजिक चेतना बढाउने किशोरीको अभियानले आफू निकै खुसी भएको बताउनुभयो । खेलमा हारजित हुने भए पनि विशुद्ध सामाजिक उद्देश्य बोकेको अभियानलालाई सफल बनाउन लाग्नुपर्ने उहाँको भनाइ छ । पहिलाको स्थिति र अहिलेको अवस्था धेरै फरक छ, कल्पना पनि गरेका थिएनौं यस्तो परिवर्तन हुन्छ भनेर', रवितादेवीले भन्नुभयो, धेरै परिवर्तन आइसकेको छ । गाउँका महिला र किशोरी हातेमालो गरेरसँगै अगाडि बढेकाले राम्रो गाउँ बनाउने अभियान सफल हँदै जान थालेको छ ।' पढ्न नपाएकै कारण लामो समय अन्धकारमा बस्नुपरेको भन्दै तेस्रो ट्रफी जित्ने ३५ वर्षीया लालमतीदेवी पटेललाई भने अब पढ्ने इच्छा जागेको छ । खेलको माध्यमबाट गाउँमा चिनिने मौका पाएको भन्दै लालमतीले किशोरकिशोरीसँग सामान्य लेख्न र पढ्न सिक्न थालेको बताउनुभयो । हामीलाई हाम्रा अभिभावकले पढाएनन्, त्यतिबेला पढाइदिएको भए यो समस्या हुने थिएन', लालमतीले भन्नुभयो, अहिले हामी हाम्रा सन्तानलाई पढाइरहेका छौं, अब उनीहरूबाटै पढ्ने र लेख्न सिकिरहेका छौं ।' केही सयमअघिसम्म ल्याप्चेको सहारा लिने गरेका गाउँका महिला अहिले हस्ताक्षर गर्न सक्ने भएको लालमतीले बताउनुभयो । अर्की महिला महिला गीतादेवी मण्डलले आफूले ट्रफी जित्न नसके पनि गाउँमै पहिलोपटक आयोजना गरिएको खेलले ऊर्जा थपेको बताउनुभयो । गाउँमा सञ्चालनमा रहेको सम्झना किशोरी संवाद फोरम, सृष्टी किशोरी संवाद फोरम, सपना किशोरी संवाद फोरम, बाल सहमत किशोर संवाद फोरमका किशोरकिशोरीले भने महिलालाई सामान्य शिक्षा दिने तयारी आफूहरूले गरिरहेको बताए । उनीहरूले अभियान प्रभावकारी बनाउन सबल संवाद सञ्जाल गठन गरेका छन् । १६ वर्षीया रिंकु पटेलले संवाद फोरम र सञ्जालमार्फत घरदैलो गरेर महिलालाई सामान्य लेख्न र पढ्न सक्ने बनाउने अभियान सुरु गरेको बताउनुभयो । अबको केही महिनामा गाउँका अधिकांश महिलालाई सामान्य साक्षर बनाउने हाम्रो उदेश्य छ, आशा छ गाउँमा देखिएको परिवर्तनले यो पनि सफल हुनेछ', उहाँले भन्नुभयो ।"

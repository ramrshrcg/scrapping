शीर्षक,विवरण
मोदी र मृत न्यायाधीशको प्रेत,"तीन वर्षअघि भएको एक न्यायाधीसको मृत्युको घटना नरेन्द्र मोदीको सरकारलाई तर्साउनेगरि फेरि बौरिएको छ। यसले प्रारम्भिक वर्षहरूमा मोदीले प्रादेशिक सरकारको नेतृत्व सम्हाल्दाताका आपराधिक घटनाका रहस्यको पोको खोल्दै देशको सबैभन्दा ठूलो र सबैभन्दा सम्मानित संस्थामा खुलेआम विद्रोहसमेत निम्त्याएको छ। गत हप्ता सर्वोच्च अदालतले आफूलाई अज्ञात स्थान मा पायो । जब सोही अदालतका सबैभन्दा विशिष्ट चार न्यायाधीशले पत्रकार सम्मेलन गरेर प्रधानन्यायाधीश दिपक मिश्रले मनोमानी ढंगले राजनीतिक महत्वका मुद्दाहरू कनिष्ठ न्यायाधीशलाई दिएर पदीय आचरण पालन नगरेको आरोप लगाए। हामी चारजना प्रष्ट छौं, जबसम्म यो संस्था (सर्वाेच्च अदालत) जोगाइँदैन र यसले आफ्नो सन्तुलन कायम राख्दैन, यो देशमा लोकतन्त्र पनि बाँच्दैन, दोस्रा वरिष्ठ न्यायाधीश चेलमेश्वरले संवाददातालाई बताए। यिनै चार न्यायाधीश र प्रधानन्यायाधीश सहितको सबैभन्दा शक्तिशाली कलेजियमले भारतका उच्चअदालतका न्यायाधीशको महत्वपूर्ण बढुवा, नियुक्ति र सरूवाको निर्णय लिन्छ। भारत सरकारले यसै कलेजियमको सिफारिसमा टेकेर निर्णय गर्ने हो। यी न्यायाधीशहरूले प्रधानन्यायाधीशलाई एक चिठी लेख्दै महत्वपूर्ण मुद्दामा वरिष्ठताका आधारमा न्यायाधीश तोक्न आग्रह गरे। चारमध्ये प्रधानन्यायाधीश हुने लाइनमा रहेका एक न्यायाधीशले न्यायिक नियुक्तिका बारेमा समेत चासो व्यक्त गरे। यही विषयमा विगत लामो समयदेखि सरकार र न्यायापालिकाबीच विवाद र असहमतिहरू देखिने गरेका छन्। अदालत परिसरमा भएको दुर्लभ आज्ञा उल्लंघन को घटनालगत्तै अरू चार निवृत्त न्यायाधीशले पनि प्रधानन्यायाधीशलाई एक खुलापत्र लेखेर अहिलेका न्यायाधीशहरूले उठाएका विषयमा सहमती जनाउँदै यो न्यायिक विवादमा हेलिए। यही हप्ता न्यायिक जवाफदेहीता र सुधारसम्बन्धी अभियानका प्रमुख नेता तथा वरिष्ठ अधिवक्ता प्रशान्त भुषणले प्रधानन्यायाधीशलाई नै अभियोग दर्ज गरेर यस घटनामा आगोमा घिऊ थप्ने काम गरे। आरोपमा प्रधानन्यायाधीशले गम्भीर कसुर गरेको विषय छ, जसमा जालसाजीको विषयसमेत हुनसक्छ। भुषणका अनुसार केही महत्वपूर्ण मुद्दामा खास न्यायाधीश तोकेर आफ्नो पक्षमा आदेश गराउन सरकार प्रधानन्यायाधीशलाई वाध्य पारिरहेको छ। सरकार न्यायधीश नियुक्तिमा ढिलाइ गरेर मिश्रसँग ब्ल्याकमेल गरिरहेछ, र यही उपायबाट ती ठाउँमा आफ्ना मान्छेहरू ल्याउन खोजिरहेछ, भुषणले दिस विक इन एसिया लाई बताए। हाई प्रोफाइल केस हरूको निर्धारणलाई लिएर प्रधानन्यायाधीश र वरिष्ठ न्यायाधीशहरूबीच केही समयदेखि तनाव बढीरहेको छ। तर भारतीय प्रजातन्त्रको अन्तिम संरक्षकको रूपमा रहेको संस्थाले गरेको भनिएको अप्रजातान्त्रिक अभ्यासबारेको यो तनाव वर्तमान भारतीय प्रधानमन्त्री मोदी र त्यसमा पनि खासगरि उनका प्रमुख लेफ्टिनेन्ट तथा भारतीय जनता पार्टीका अध्यक्ष अमित शाहको मुद्दालाई लिएर नै चर्केको हो। मृत्यु कि हत्या ? वरिष्ठ न्यायाधीशहरूले आफूहरूलाई तनाव दिइरहेको उक्त खास मुद्दाका बारेमा भन्न नचाहेपनि उनीहरूले द्वन्द्वको मूल कारण सन् २०१४ को डिसेम्बरमा भएको तल्लो अदालतका न्यायाधीश बी एच लोयाको मृत्यु मुख्य कारण भएको स्वीकारात्मक जवाफ दिए। टाइम्स अफ इण्डियाका अनुसार विद्रोहको चुरो न्यायाधीशहरूले अन्तिम क्षणमा उक्त मुद्दा प्रधानन्यायाधीशको रोजाईको बेन्चबाट अन्यत्र सार्न गरेको आग्रह मिश्रले नमान्नु नै हो। वरिष्ठतामा २ देखि ५ सम्म परेका चार न्यायाधीशहरूले न्यायाधीश हत्याको उक्त केस अहिले छानिएको बेन्चभन्दा धेरै वरिष्ठ न्यायाधीशको नेतृत्वकोमा सारिनुपर्ने महसुस गरे। अहिले केस तोकिएको न्यायाधीशको वरिष्ठताक्रम १० नम्बरमा रहेको छ। प्रधानन्यायाधीश मिश्रले प्रस्ताव मान्न अस्विकार गरेको केही घण्टामै अप्रत्यासित पत्रकार सम्मेलन गरिएको हो। घटनाको एक वर्षपछि रक्सीले मातेका एक प्रहरीबाट प्राप्त संकेतलाई पत्रकारले नपच्छ्याएको भए सोर्हबुद्धिन श्रृंखला मेटिन्थ्यो होला। सन् २०१० मा सीबीआइले सो काण्डमा अमित शाहलाई पक्रियो र महिनौं बन्दी बनाएर राख्यो। सन् २०१४ मा भएको हत्याअघि लोयाले संघीय जाँच ब्युरो (सिबिआइ) को अदालती सुनुवाईको अध्यक्षता गरेका थिए। र, त्यो मुद्दामा गुजरात क्याबिनेटको मन्त्रीका रूपमा शाहलाई सन् २००५ मा भएको एक गैरन्यायिक हत्याका लागि आरोपित गरिएको थियो। मोदी त्यतिखेर त्यस राज्यका मुख्यमन्त्री थिए। शाहले गुजरात प्रहरीलाई सामान्य अपराधी सोर्हाबुद्धिन शेख, उनकी श्रीमती र उनीहरूको साथीको हत्या गर्न लगाएको आरोप सीबीआइले लगाएको थियो। सो मुद्दामा तोकिएकामध्ये लोया ( त्यतिखेर ४८ वर्षका ) दोसा न्यायाधीश थिए। पहिलो न्यायाधीशले आफ्ना अघि शाह अदालतमा उपस्थित हुनुभन्दा एक दिनअघि मात्र सरूवा मागे। पछि लोयाको यात्राको क्रममा बीच बाटोमै अचानक मृत्यु भयो। तेस्रो न्यायाधीशले मुद्दा सम्हालेको एक हप्ताभित्र शाहले सोर्हाबुद्धिन मुद्दामा कुनै पनि कसुर नगरेको ठहर गरे। अस्पातलको रेकर्डले पनि लोयाको मृत्यु हृदयाघातबाट भएको देखायो। मोदीको पार्टी भाजपाको राष्ट्रिय चुनावमा भएको नाटकीय विजयपछि लोयाको मृत्युको विषय छायाँमा पर्यो। तर गत नोभेम्बरमा द क्याराभान नामक खबरपत्रिकाले लोयाका बा र दिदीबहिनीहरूसँग उनको मृत्युसँग जोडिएका सन्दर्भहरूबारे अन्र्तवार्ता लियो। त्यसले त्यो घटना मृत्यु नभई हत्या भएको हुनसक्नेतर्फ संकेत गर्यो। यसपछि भने यो घटनाले व्यापक चर्चा पायो। तर लोयाका छोराले यसै हप्ता पत्रकार सम्मेलन गर्दै आफ्नो परिवारलाई यस विषयमा धेरै सोधपुछ नगरी शान्तिपूर्वक बस्न दिन पत्रकारसँग अनुरोध गरे। २१ वर्षीय कानुनका विद्यार्थी उनले अघिल्लो पटकको आफूहरूको शंकालाई भावनात्मक कौतुहल भन्दै आफ्नो परिवारलाई लोयाको मृत्युको कारणबारे कुनै शंका नरहेको बताए। तर न्यायाधीशलाई के भएको हो भन्ने बारेका अनेक विवादहरू अब त्यति छिटै मेटिने छैनन् र यस घटनामा सर्वाेच्च अदालतसँग स्वतन्त्र छानविनको माग गरिरहेकाहरू दृढतापूर्वक भनिरहेका छन्  सबैभन्दा बलिया राजनीतिज्ञमध्ये मोदीभन्दा दोस्रो नम्बरमा रहेका शाहलाई सुरक्षित गराउने एलाबोरेट कभरअप अन्तर्गत लोयाको परिवारलाई मुद्दा अघि नबढाउन असाधारण दबाब छ। अमेरिकन राजनीतिज्ञ कार्ल लोभ शैलीका शाहलाई मोदीको मष्तिस्क मानिन्छ। मोदीको प्रतिभालाई आफ्नो कुशाग्रतासँग मिलाएर भोटमा परिणत गर्ने बलिया संगठक हुन् उनी। मोदीका सबैभन्दा निकटका साथी र गुजरातकै मित्रमाथि उनका नेताहरूको अति धेरै विश्वास छ। शाहले पार्टी नेतृत्व सम्हालेपछि त्यसै विश्वासमा टेकेर आफ्नो पार्टीलाई प्रत्येक राज्यमा विस्तार गरेर प्रतिफल दिएका छन्। आजका दिनमा भाजपाले २९ मध्ये १९ राज्य नियन्त्रण गरेको छ। यस्तो सफलता पाउने भाजपा नै पहिलो पार्टी हो। अहिलको संचरनामा शाहको केन्द्रीय भूमिका रहेका कारण पनि मोदीविरोधीहरूको प्रमुख निशानाका रूपमा छन् शाह। तर अर्थतन्त्र कमजोर भएर मोदीको चमक निस्तेज हुँदैगर्दा सोर्हबुद्धिनको केस उल्टिनु मोदीका लागि राजनीतिक विपद हुनजानेछ। घटनाको एक वर्षपछि पत्रकारले रक्सीले मातेका एक प्रहरीबाट प्राप्त संकेतलाई नपच्छ्याएको भए सोर्हबुद्धिन श्रृंखला पहिले नै मेटिन्थ्यो होला। सन् २०१० मा सीबीआईले सो काण्डमा शाहलाई पक्रियो र महिनौं बन्दी बनाएर राख्यो। सोर्हबुद्धिनको मृत्यु भएताका सो घटनालाई सन् २००३ मा भएको हरेन पाण्ड्याको हत्यासँग जोडिएका रिपोर्टहरू पनि आएका थिए। पाण्ड्या पार्टीमा उतिखेरका उदाउँदा नेता र मोदीका कट्टर प्रतिद्वन्द्वी थिए। द क्याराभानको उक्त रिपोर्टिङले लोयाको मुद्दा खोतल्ने काम गर्यो। यो जनचासो पुन : मोदी र शाहको राजनीतिक क्यारियर मा कठिन बनाएको ठानिएको र दुवैले लत्याउन धेरै प्रयास गरेका हिंसात्मक घटनाको विवरणप्रति केन्द्रित हुनेछ। तर साढे बाह्र वर्ष गुजरातमा बलिया शासकका रूपमा क्षेत्रीय प्रमुख भएर काम गरेका मोदीलाई दिल्लीमा जटिल संघीय संरचनाको प्रमुखका रूपमा विगतलाई मेट्न धेरै गाह्रो हुने सबैले बुझ्दैछन्। त्यो कति जटिल छ भन्ने न्यायाधीशहरूको विद्रोहले पनि संकेत गरेको छ।"
"अग्नि पाँचौं, रायसिना संवाद र डोक्लाम","भारतीय र केही अन्तर्राष्ट्रिय समाचार माध्यमले भारतीय रक्षा मन्त्रालयको स्रोतलाई उल्लेख गर्दै गएको जनवरी १८ मा चीन र एसियाको सबै भूभाग एवं अफ्रिका र युरोपका केही भागमा समेत लक्षित गर्न सकिने पाँच हजार किलोमिटर भन्दा लामो दूरीको अन्तरमहाद्विपीय क्षेप्यास्त्रको सफल परीक्षण गरेको जानकारी दिए। स्रोतका अनुसार हालसम्म अमेरिका, रूस, चीन, बेलायत र फ्रान्ससँग मात्रै लामो दूरीका क्षेप्यास्त्र छन्। मूलतः चीनलाई लक्षित गरेर विकास गरिएका ती क्षेप्यास्त्र डेढ टन वजनका आणविक हतियारले लक्षमा प्रहार गर्न सक्छन्। ५० टन बढी वजनका त्यस्ता क्षेप्यास्त्रको यसअघि पनि चार पटक परीक्षण भइसकेको थियो। एकै पटकमा साना तर बढी क्षमताका धेरै आणविक हतियारले जुनसुकै स्थानबाट चाहेको समयमा लक्षमा प्रहार गर्न सकिने भएकोले यो क्षेप्यास्त्रलाई अत्यन्त खतरनाक मानिएको छ। खास गरेर चीनको पूर्वी समुद्र तटीय क्षेत्र चीनियाँ सैन्य क्षमताको स्नायु केन्द्र हो र भारतको परीक्षण पनि त्यही केन्द्र लक्षित रहेको विज्ञहरूको मत छ। भारतीय रक्षा सूत्रले उक्त परीक्षणलाई भारतको प्रतिरक्षा क्षमतामा भएको महत्वपूर्ण उपलब्धी बताएका छन्। सीएनएनमा जोसुवा बर्लिङ्गर र निखिल कुमारले उल्लेख गरे अनुसार यो परीक्षणले गम्भीर भूराजनीतिक परिणामको सम्भावना बोकेको छ। भारतीय सेनाका निवृत्त कर्णेल र प्रतिरक्षा विश्लेषक अजय शुक्ला र विश्व विख्यात शैक्षिक प्रतिष्ठान म्यासाचुसेट्स इन्स्टिच्युट अफ टेक्नोलोजीका आणविक मामिला र राजनीति शास्त्रका प्राध्यापक विपिन नारङ्गलाई उद्धृत गर्दै सीएनएनले बताए अनुसार चीनको सबै भूभागलाई आफ्नो लक्षमा पार्न सक्ने यो क्षेप्यास्त्र परीक्षणलाई २०१७ को जुनअगस्ट महिनाको भारत, भुटान र चीनको सीमा क्षेत्रमा अवस्थित डोक्लाम सीमा विवादलाई समेत जोडेर हेरिनु पर्दछ। ब्रिटिस दैनिक डेली स्टारले पनि सोही मत व्यक्त गरेको छ। सँगैको अर्कौ महत्वपूर्ण सन्दर्भ हो भारतले अग्नी पन्चमको परीक्षण गर्दैगर्दा नयाँ दिल्लीमा अब्जर्भर रिसर्च फाउन्डेसन र विदेश मन्त्रालयले सन् २०१६ देखि संयुक्तरुपमा आयोजना गर्दै आएको भारतसँग निकट रक्षा र मैत्री सम्बन्ध रहेका राष्ट्र अन्य रक्षा र भूराजनीतिक मामिला सम्वद्ध प्रतिष्ठान र विज्ञहरूको सहभागिता हुने रायसिना डायलग भनिने सम्मेलन भइरहेको थियो। करीव ९० राष्ट्रका उच्च सैनिक, राजनीतिक र कूटनीतिक अधिकारी सहित रणनीतिक मामिलाका विज्ञहरूको सहभागिता रहेको उक्त सम्मेलनको प्रमुख अतिथि इजरायली प्रधानमन्त्री बेन्जामिन नेतान्याहु थिए। स्मरणीय छ, इजरायलसँगको २५ बर्षको दौत्य सम्वन्धको इतिहासमा इजरायली प्रधानमन्त्रीको यो दोस्रो भारत भ्रमण हो। सो सम्मेलनमा नेतान्याहुले बलियाहरूमात्र बाँच्ने विश्वमा बाँच्नु छ, शान्ति कायम गर्नु छ र युद्ध पनि गर्नुछ भने बलिया सँग नै गठवन्धन गर्नुपर्छ, भन्दै थोरै शव्दमा वर्तमान विश्वको सटिक चित्रण गरेका थिए। नेतान्याहुले भने मुलुक बलियो हुन सैनिक तथा आर्थिक शक्ति, राजनीतिक मूल्य र विश्वासको शक्ति समेत आवश्यक हुन्छ। व्यक्तिगत रूपमा म सफ्टपावर मन पराउँंछु तर उत्तम भने हार्ड पावरनै हो भन्ने मलाइ लाग्छ, प्रमुख अतिथि र मूख्य वक्ताको रूपमा नेतान्याहुले रायसिना सम्मेलनको सार खिचेको देखियो। रायसिना सम्मेलन र अग्नी पन्चम परीक्षण स्मरणीय छ, २०१६ को रायसिना सम्मेलनको नारा एसिया : रिजनल एण्ड ग्लोबल कनेक्टिभिटी र २०१७ को दि न्यु नर्मल मल्टिल्याटरलिज्म इन अ मल्टिपोलर वल्र्ड थियो तर २०१८ को सम्मेलनको नारा म्यानेजिङ् डिस्रप्टिभ ट्रान्जिसन्स ः आइडियाज, इन्स्टिच्युसन्स एण्ड इडियम्स थियो। जुन विगतका दुवै सम्मेलन भन्दा विपरित थियो। सम्मेलनमा अमेरिका,अस्ट्रेलिया,जापान र भारतका जलसेना प्रमुखले चीनका सम्वन्धमा गरेका तीखा टिप्पणीले त्यो भिन्नतालाई सावित गरे। जनवरी १९मा टाइम्स अफ इन्डियाले उल्लेख गरेअनुसार अमेरिकाको प्यासिफिक क्षेत्रका कमाण्डर एडमिरल ह्यारी ह्यारिस, अस्ट्रेलियाका जल सेनाना उप प्रमुख टिम ब्यारेट, भारतका जल सेना प्रमुख सुनिल लाम्बा र जापानका सेना प्रमुख एडमिरल कात्सुतोशी कावानोले चीनलाई इन्डोप्यासिफिक क्षेत्रको अवरोधात्मक संक्रमणकालीन शक्तिको आरोप लगाए। उक्त सम्मेलनमा खास गरेर एडमिरल ह्यारिस, कावानो र लाम्बाले अन्तर्राष्ट्रिय कानुनमा आधारित जलमार्गको सुगम आवागमनलाई सुनिश्चित गर्न र चीनलाई सो सम्वन्धी कानुनको उल्लङ्घन गर्न नदिन सबैले प्रतिवद्ध भएर संयुक्त प्रयास गर्नुपर्ने बताएको पनि टाइम्स अफ इन्डियाले लेखेको छ। भारतले चीनको सबै भूभागलाई लक्षमा पार्न सक्ने गरी गरेको क्षेप्यास्त्र परीक्षणलाई डोक्लाम सीमा विवादसँग जोडेर हेरिनु पर्दछ। तर भारतीय अनलाइन पत्रिका दि कुइन्टमा खेमत एच जोसीले उल्लेख गरेअनुसार उक्त सम्मेलनमा इन्डोनेसियाका विख्यात कूटनीतिज्ञ डिनो पट्टि जलालले अमेरिका, रूस वा भारतको उदयलाई विश्वले छेक्न नसके जस्तै चीनको उदयलाई पनि छेक्न नसकिने भएकाले चीनलाई छेक्ने भन्दा चीनको उदयलाई स्वागत गरेर विश्वको शान्ति र स्थिरताकोलागि चीनसँग सहकार्यका उपयुक्त विधि विकास गरिनुपर्ने उल्लेख गरे। तर भारतीय जलसेना प्रमुख एडमिरल सुनील लाम्बाले जिबुती र श्रीलंकाको हम्बनटोटामा चीनियाँ भूमिकालाई हेर्दा भारतीय आँगनको रूपमा रहेको हिन्द महासागरमा चीनले स्थायी रूपमा उपस्थित रहन खोजेको देखिएको र त्यो जलमार्ग सम्वन्धी उदारविश्व व्यवस्थामाथिको चुनौती हो भन्ने आक्रामक टिप्पणी गरेको समाचार माध्यमले बताए। एक वर्षअघि वसुधैव कुटुम्बकम्को नारा घन्काउने रयासिना सम्मेलनका आयोजकले एक वर्षपछि त्यही मन्चमा विश्वको प्रमुख आर्थिक र सैनिक शक्तिको परिचय बनाएको चीनलाई क्षेत्रको अवरोधकारी शक्तिको रूपमा चित्रण गरे र त्यो चुनौतीलाई सामूहिक रूपमा सामना गर्ने प्रतिवद्धता पनि व्यक्त गरे। डोक्लाम विवाद कसरी टुंगियो प्रष्ट छैन। गत वर्षको अगस्ट २८ मा भारतीय विदेश मन्त्रालयद्वारा जारी गरिएको विज्ञप्तिमा चीनले आफ्ना सडक निर्माणसम्वद्ध श्रमिक र निर्माण यन्त्र र उपकरणहरू निशर्त फिर्ता गरेको बताएको थियो। त्यसलाई भारतको रणनीति र कूटनीतिको विजयको रूपमा भारतीय समाचार माध्यमहरूमा प्रस्तुत गरिए। तर चीनियाँ समाचार संस्था सिन्ह्वाअनुसार भारतले आफ्ना सैनिक र अन्य उपकरण फिर्ता गरेको पुष्टि भएको र चीनले डोक्लाम क्षेत्रमा ऐतिहासिक सीमासन्धी र सहमति अनुरूप आफ्नो प्रभुसत्ताको उपयोग यथावत गरिरहने बताएको थियो। अग्नी पाँचौंको परीक्षण र रायसिना सम्मेलनमा डोक्लामको प्रतिध्वनी स्पष्ट रूपमा गुन्जिएको अनुभूति माथिका विवरणहरूले दिएका छन्। डोक्लाम घटनाको वर्षदिन नपुग्दै गत डिसेम्बरमा अमेरिकी राष्ट्रपति डोनाल्ड ट्रम्पले जारी गरेको राष्ट्रिय सुरक्षा रणनीतिमा साविकको एसियाप्रशान्तलाई इन्डो प्यासिफिक क्षेत्र घाषणा गरेर उक्त रणनीति पत्रमा परम्परागत रूपमा युरोप र मध्यपूर्व पछिमात्रै प्राथमिकतामा आउने एसियाप्रशान्तलाई पहिलो प्राथमिकतामा राखे। सो रणनीतिमा चीन र रूसलाई मूख्यशत्रुको रूपमा उल्लेख गरेर अमेरिकाले ठूला शक्ति राष्ट्रसँगको युद्धको लागि तयार हुनुपर्ने उल्लेख गरिएको समेत यहाँ विचारणीय हुन आउँछ। अग्नी परीक्षण र रायसिना सम्मेलनमा डोक्लाम गुन्जन नयाँ शताव्दीको आरम्भदेखि नै अमेरिकाले चीनको बढ्दो आर्थिक र सैनिक शक्तिलाई एसियाप्रशान्त क्षेत्रमा आफ्नो प्रतिद्वन्द्वीको रूपमा देख्न थालेको हो। क्षेत्रमा तैनाथ जल सेनाले मात्रै आफ्नो भूमिबाट हजारौं किलोमिटरको दूरीमा रहेको चीनको सैन्य सामथ्र्यलाई सामना गर्न कठिन बुझेको अमेरिकाले क्षेत्रको अर्को बलियो जल सैनिक शक्तिको रूपमा रहेको भारतलाई आफ्नो रणनीतिक साझेदारको रूपमा बुझेको हो। भारतको त्यही साझेदारको भूमिकालाई संस्थागत गर्ने अभिप्रायले नै अमेरिकी राष्ट्रपति जर्ज डब्ल्यु बुसले स्थापित अन्तर्राष्ट्रिय कानुन र परम्परा विपरित भारतसँग नागरिक आणविक सम्झौता गरे। अणु शक्तिसम्पन्न अन्य मुलुकहरू र सम्वद्ध अन्तर्राष्ट्रिय एजेन्सीद्वारा त्यसलाई अनुमोदन गराए। राष्ट्रपति ओबामाको एसियन पिभट रणनीति र भारत  अमेरिकाबीच एक अर्को मुलुकको जल, स्थल र वायु सैनिक अड्डामा उपलव्ध सुविधा दुवैले उपयोग गर्ने सम्वन्धी सम्झौता सम्पन्न भयो। डोनाल्ड ट्रम्पको भारत नीतिमा बुस र ओबामा नीति अझ सघन बनेर आएको देखिन्छ। भारतलाई चीनविरुद्ध बलियोसँग उभ्याउन सकियो भने एसियाप्रशान्त क्षेत्रमा आफ्नो प्रभुत्वलाई यथावत सुरक्षित गर्न सकिने अमेरिकी लक्षबारे भारतका पूर्व विदेश सचिव श्याम शरणले पनि आफ्नो पुस्तक हाउ इन्डिया सिज दि वर्ल्डमाउल्लेख गरेका छन्। भारतले अग्नी पाँचको परीक्षण गरेकै दिन साउथ चाइना मर्निङ् पोस्टमा क्रिस्टिन हुवाङ्ले वर्तमान राष्ट्रपति सी जिनपिङ्ग पार्टी र सेनाको मूख्य नेतृत्वमा आएदेखिनै चीनियाँ सेनालाई सबै आधुनिक युद्धभूमिमा कुशल र प्रभावकारी बनाउने र क्षेत्रको शक्ति सन्तुलनलाई आफ्नो पक्षमा पार्न समर्थ सेनाको रूपमा विकास गर्ने रणनीतिक लक्ष प्राप्तिको दीर्घकालीन उद्देष्यले चीनियाँ सेना र अन्य सुरक्षा एजेन्सीहरूको व्यापक क्षमता वृद्धिका कार्यक्रमहरू संचालन गरिरहेको लेखेका छन्। उल्लेखित दैनिक अनुसार जल, जमिन र आकासमा अमेरिका र रूसको तुलनामा चीनियाँ हातहतियारको क्षमता र प्रभावकारितामा रहेको दूरी घटाउने उद्देष्यले त्यस्ता हातहतियार सम्वन्धी अनुसन्धान र विकासमा पनि चीनले फड्को मारेको छ। दोस्रो विश्व युद्धपछि चीनले अमेरिका, भारत र भियतनामविरुद्ध लड्यो। तीबाहेक कुनै ठूलो युद्ध अनुभव चीनसँग छैन। तर अमेरिकी सेना हरक्षेत्र र हर स्थानमा हरेक किसिमको युद्ध लडिरहेको छ। अमेरिकासँग अत्याधुनिक हातहतियारको श्रेष्ठता मात्र छैन, अत्यन्त प्रतिकूल स्थितिमा पनि सर्वाधिक रणकुशल, उच्च प्रशिक्षित र अनुभवी सेना समेत छ। त्यसैले अमेरिकी सेनाको बराबरी गर्ने उद्देष्यले आफ्ना सेनालाई कठोर युद्ध अभ्यासद्वारा युद्ध चेतना, बलिदानको भावना र भयरहित भएर जस्तोसुकै कठिनाईउपर विजय प्राप्त गर्न हरेक परिस्थितिका लागि सक्षम तयार सेना बनाउन चीन लागिपरेको छ। चीन समग्र क्षेत्रीय रणनीतिक परिवेशलाई नै आफ्नो अनुकूल बनाउन लागिरहेको छ। प्रमुख जापानी दैनिक आशाही शिम्बुनका अनुसार बंगलादेश, पाकिस्तान र थाइल्याण्डजस्ता हिन्द महासागर र आसपासका जल क्षेत्रका मुलुकहरूले चीनको अत्यन्त आक्रामक बजार नीतिको आकर्षणबाट प्रभावित भएर सस्तो तर प्रभावकारी चीनियाँ पनडुब्बी जहाजहरू खरिद गरेका छन्। जहाज खरिद गर्ने मुलुकहरूले त्यसको मर्मतसम्भार तथा पार्टपुर्जाको लागि सर्भिस सेन्टरको रूपमा उपलव्ध गराउने स्थान स्वयम् चीनियाँ पनडुब्बीहरूको लागि अस्थायी आश्रयस्थल बन्ने स्वाभाविक अवस्थाले त्यस क्षेत्रमा चीनलाई पर्याप्त रणनीतिक स्पेस उपलव्ध हुने नै छ। पनडुब्बीहरूको खरिदसँगै त्यसको संचालन र अन्य प्राविधिक पक्षबारे सम्वन्धित देशका जल सैनिक अधिकारी, प्राविधिकसँगको चीनियाँ सैनिक अधिकारी र प्राविधिकसँगको निकट सम्पर्क र समन्वयले चीनियाँ सेनालाई क्षेत्रको समग्र सैन्य स्थिति र रणनीतिक महत्वका सूचनाहरू सजिलै प्राप्त हुने अवस्थाले भारत लगायतका मुलुकलाई चिन्तित बनाएको पनि सो दैनिकले बताएको छ। अमेरिकी र चीनियाँ रणनीतिको दबाबमा भारत बिल क्लिन्टन, जर्ज बुस, बाराक ओबामा हुँदै डोनाल्ड ट्रम्पसम्म आइपुग्दा अमेरिकी राजनीतिसँग विश्वको प्रजातान्त्रिक जनमतलाई नेतृत्व गर्ने, प्रजातान्त्रिक मूल्य प्रणालीमा उर्जा, प्रेरणा र विश्वास भर्ने क्षमता हराउँदै गइरहेको छ। प्रजातन्त्रको केन्द्र मानिने युरोप आफैंमा विभाजित रहेको अवस्थामा एसिया, अफ्रिका र दक्षिण अमेरिकाका प्रजातन्त्रहरू अत्यधिक दवावमा छन्। त्यस्तो दवाव राजनीतिक व्यवस्था साम्यवादी तर पूँजीवादी अर्थतन्त्रको अभ्यास गरेर विराट आर्थिक र सैनिक सामर्थ्य आर्जन गरिरहेको चीनको शक्ति र आकर्षणको स्रोत बनेको छ। ऊता अनेकौं अभावको तीब्र दवाव अन्तर्गत पनि भारतीय प्रजातन्त्रले विश्वभरका प्रजातन्त्रवादीको भावनालाई प्रतिनिधित्व गरेको बुझ्न सकिन्छ। भारतको बढ्दो आर्थिक र सैनिक सामथ्र्य चीनले खल्बल्याइदिएको एसियाको साविकको शक्ति सन्तुलनको स्थितिलाई यथास्थानमा पुर्नस्थापना गर्ने भर र बल हुनसक्ने सम्भावनाले पनि अमेरिका, जापान, अस्ट्रेलिया, भियतनामजस्ता मुलुकलाई अभिप्रेरित गरिरहेको देखिन्छ। चीनले आफ्नो विराट राजनीतिक, आर्थिक र सैनिक सामथ्र्यको बलमा आफूहरूको शक्ति र सामथ्र्यलाई ओझेलमा पारिदिएको अवस्था हटाउन अमेरिका, जापान, अस्ट्रेलिया र भियतनामजस्ता मुलुकहरूलाई असामान्य प्रतिकूलताभित्र पनि भारतले आर्जन गरेको सामथ्र्य र उपलव्धि ठूलो भर बनेको छ । रायसिना सम्मेलनको यो वर्षको नारा र त्यहाँ अभिव्यक्त मतले त्यसैलाई पुष्टि गरेको छ। तर दिल्लीस्थित सेन्टर फर पलिसी रिसर्चका अध्यक्ष प्रताप भानु मेहताको इन्डियन एक्सप्रेसमा प्रकाशित दि अमेरिकन हग मा उल्लेख भएअनुसार अमेरिकाले आफ्नो चीन रणनीतिमा भारतलाई अग्रमोर्चामा उभ्याउने कोशिस गरेको कुरा स्पष्ट छ। तर त्यो भारतको हितमा नरहेको र दुवै ठूला शक्तिहरूसँग निकट रहेर दुबै मुलुकबाट सम्मान र मर्यादापूर्ण स्थान प्राप्त गर्ने गम्भीर र संवेदनशील भूमिका मात्रै भारतको प्रतिष्ठाअनुरूप हुने उनको भनाई छ। अमेरिकासँगको खुला राजनीतिक र रणनीतिक ऐक्यबद्धताले भारतका आफ्ना राष्ट्रिय सुरक्षासम्बन्धी रणनीतिक अवसरहरूलाई पनि सङ्कुचित बनाइदिन्छ भन्ने मेहताको भनाई छ। भारत आफँैंमा सानो आर्थिक र सैनिक शक्ति होइन। भारत अमेरिका, रूस र चीनपछिको संसारको चौथो ठूलो सैनिक शक्ति हो। अमेरिका, चीन, जापान, जर्मनी, बेलायत र फ्रान्सपछिको सातौं ठूलो अर्थतन्त्र हो। तर स्पष्ट छ, चीनको आर्थिक र सैनिक सामथ्र्य भारतको भन्दा धेरै ठूलो छ। २०१७ मा प्रकाशित बिजिनेस इन्साइडर र वल्र्ड इकोनोमिक फोरमद्वारा प्रस्तुत आँकडा अनुसार चीनको सैन्य बजेट भारतको भन्दा झन्डै चार गुणा र चीनियाँ अर्थतन्त्र भारतको तुलनामा पाँच गुणा भन्दा ठूलो छ। चीन राष्ट्रसङ्घ सुरक्षा परिषद्को स्थायी सदस्य भएकोले उक्त संस्थामार्फत पनि असाधारण शक्ति र प्रभाव उपयोग गर्ने सामथ्र्य राख्छ। भारतले केही रणनीतिक मनोवलको अभाव र राजनीतिक अवसरवादिता पनि प्रदर्शन गरिरहेको छ। चीनसँग प्रतिस्पर्धा गर्ने, चीनविरुद्ध रणनीतिक मोर्चावन्दी पनि गर्ने अनि चीनको ठूलो लगानीमा स्थापित न्यु डिभेलपमेन्ट बैंक, एसियन इन्फ्रास्ट्रक्चर इन्भेस्टमेन्ट बैंक र सुरक्षा संगठनको चरित्र ग्रहण गरेको चीनियाँ प्रभुत्वको सांघाई कोअपरेसन अर्गनाइजेसनमा रहेर लाभ पनि ग्रहण गर्ने अवस्थाले त्यसलाई सावित गरिरहेको छ। क्षेत्रका मुलुकहरूको नेतृत्व गर्नु भनेको रणनीतिक अवसरवादिता होइन। सबैको सरोकार सम्वोधन हुने, सबै मुलुकको राजनीतिक र रणनीतिक अहमलाई सम्मान गर्ने क्षेत्रीय सहयोगका संरचनाहरू विकास गरेर त्यसमा सबैको साझा र सम्मानजनक सहभागिताका विकल्पहरू निर्माण गर्नु हो। चीनले बेल्ट रोड इनिसिएटिभमार्फत त्यसको प्रयास गरिरहेको देखिन्छ। अब संसारको सबैभन्दा ठूलो प्रजातन्त्र त्यस्तो प्रयासमा कसरी प्रस्तुत हुन्छ र क्षेत्रमा आफ्नो नेतृत्वलाई वैधता दिन्छ त्यो भने देखिन आएको छैन। भट्टराई नेपाल इन्स्टिच्युट फर स्ट्याटिजिक स्टडिज (निस)सँग सम्वद्ध छन्।"
एकताका सजिला र अप्ठेरा,"नेपालमा कम्युनिस्टहरूको बलियो केन्द्र, बलियो सरकार बनाउने, आर्थिक विकास र समृद्धिको बाटो हुँदै समाजवादतिर जाने उद्देश्यसाथ अहिले एमालेमाओवादी पार्टी एकताको प्रयास थालिएको हो। एकता प्रयासबाट विश्वका प्रतिक्रियावादी शक्तिकेन्द्रहरू आतंकित भएका छन्। २१औं शताब्दीमा संसारभर कम्युनिस्ट आन्दोलन सिध्याइयो भनेको त फेरि नेपालमा कम्युनिस्टकै हातमा बहुमतसहितको सत्ता उदाउँदो छ भनेर उनीहरूमा बढी छटपटाहट देखिन थालेको छ। देशभित्रै पनि सामन्त, दलाल, नोकरशाहहरू सबैभन्दा बढी छटपटाएका छन्। नांगै आँखाले देख्ने गरी उनीहरूको छटपटाहट देखिएको छ। अर्काेतिर, एउटा यस्तो पंक्ति पनि छ, जसले एकता प्रक्रियामा खुसी मानेको छ। जनताको विशाल पंक्ति र कार्यकर्ता खुसी देखिएका छन्। श्रमजीवीहरू अझ बढी खुसी छन्। बुझ्नुपर्ने तथ्य ०४६ सालको आन्दोलनभन्दा अगाडि म एउटा सानो समूहको महासचिव थिएँ। त्यतिबेला मोटो मशाल, पातलो मसाल, नेकपा चौम, सर्वहारा श्रमिक संगठनलगायत माओ मान्नेहरू पनि थुप्रै थिए। त्यसमध्येका पार्टीहरू पनि एकलेअर्कोलाई दलाल, गद्दार, दक्षिणपन्थी, मध्यपन्थी, जडसूत्रवादी, अराजकतावादी, सीआईडी आदिइत्यादि आरोपप्रत्यारोप गर्थे। एमाले त अझ हामी माओवाद मान्नेहरूभन्दा धेरै टाढा थियो। माओ, जनवाद, बलप्रयोगको सिद्धान्तको कुरा गर्नेहरूका बीचमै यस्तो अवस्था छ भने कसरी क्रान्ति गर्न सकिन्छ ? यही सोचेर मैले पार्टी एकताको प्रस्ताव राखेँ। माओ त्सेतुङ विचारधारा वा माओवाद मान्ने, नयाँ जनवादी क्रान्ति मान्ने, बलप्रयोगको सिद्धान्त मान्ने, जनवादी केन्द्रीयता मान्ने र आन्दोलन अगाडि बढाउन स्वीकार गर्नेहरू जति एक ठाउँमा आउनुपर्छ भनेर पहलकदमी लिएँ। त्यतिबेला पनि मलाई साथीहरू भन्ने गर्थे, यस्ता दक्षिणपन्थीसँग एकता गर्ने भयो प्रचण्डले, पार्टी बिगार्ने भयो। काम न काजका मान्छेहरूसँग एकता गरेर कसरी क्रान्ति हुन्छ ? साथीहरूलाई परेकै थियो। तर, त्यो एकताले हामीलाई ०५२ सालमा जनयुद्ध गर्ने ठाउँमा पुर्यायो। यो तथ्य हो। त्यतिबेला त्यसरी एकता नगरिएको भए जनयुद्ध हुँदैनथ्यो भन्ने मान्यता अहिले पनि छ मेरो। त्यसबेला हामी आफैंले आरोप लगाउँदै आएका जनवादी क्रान्ति गर्न माओ मान्ने हामी आफैंले आरोप लगाउँदै आएका दक्षिणपन्थी, अराजकतावादी, जडसूत्रवादी, मध्यपन्थीहरूसँग पार्टी एकता गरेका थियौं। त्यो एकताले ठूलो बहससहित क्रान्तिको बाटो तय गर्न बल पुग्यो। अहिले हामी समाजवादी क्रान्तिको तयारीमा जाने भनिरहेका छौं। नेपालमा हामीले भनेजस्तो क्रान्ति सम्पन्न हुन त सकेन तैपनि राजतन्त्रको अन्त्य, गणतन्त्रको स्थापना, संघीयता, धर्मनिरपेक्षता, समावेशीसमानुपातिकजस्ता एजेन्डा स्थापित गर्ने बिन्दुसम्म पुगेपछि सामन्तवाद आधारभूत रूपले परास्त भयो। समाजवादको दिशातिर जाने बाटो खुल्यो। जनवादी क्रान्तिका बाँकी कार्यभार पूरा गर्दै समाजवादी क्रान्तिको तयारीलाई बाटो खुल्यो। अहिले पनि अब समाजवादमा जाने बेला त्यही उद्देश्य लिएका पार्टीबीचको एकता गरेर ठूलो घान हाल्नै पर्छ। समाजवादसम्म पुग्ने मिसनसाथ अहिले एमालेसँगको पार्टी एकताको घान हालिएको हो। समाजवादको यात्रा पुरानो तरिकाले हँदैन भन्ने साविति विश्वभरि भइसकेको छ। माक्र्सवाद, लेनिनवाद र माओवादको विकास गर्दै समाजवादी क्रान्तिको मोडेल, त्यसको प्रक्रिया र विधिको विकास गर्नुपर्छ। त्यही कारण एकताको प्रयास अहिले थालिएको छ। एमालेमाओवादीको जन्मधार ०१९ सालसम्म हामी दुवै पार्टीको मूल जरा एकै थियो। त्यसबेला एउटै कम्युनिस्ट पार्टी थियो। त्यसपछि मात्रै हो अहिलेको एमाले र हामी माओवादी जन्मिएको पनि। तेस्रो महाधिवेशनबाट हामी विभाजित हुन पुग्यौं। राष्ट्रियअन्तर्राष्ट्रिय अन्तरविरोध पेचिलो भएकै कारण हामीमा विभाजन आयो। राष्ट्रिय रूपमा देखिएका वर्ग अन्तरविरोधहरू पार्टीभित्र प्रतिविम्बित भयो। अझ अन्तर्राष्ट्रिय रूपमा रुस र चीनलाई हेर्ने दृष्टिकोणमा कम्युनिस्टमा देखिएको भिन्नताका कारण एकै ठाउँमा नेपालको कम्युनिस्ट आन्दोलन रहन सकेन। रुस र चीनको बहसले विश्वभरका कम्युनिस्ट पार्टीमा प्रभाव पार्यो। नेपाल त झन् चीनको आडैमा रहेको मुलुक भएकाले प्रभावले नछुने कुरै थिएन। नेपालका कम्युनिस्ट आन्दोलनमा ससाना गुट जन्मिए। कोही जिल्ला स्तरमा, कोही प्रान्तीय स्तरमा, कोही कुनै स्तरमा कम्युनिस्टका गुट बने। तीमध्ये धेरैजसो चीनपक्षीय भए, माओ त्सेतुङ पक्षीय भए। माओ विचार मान्नेहरूको अत्यधिक ठूलो समूह, संख्या थियो। माओ मान्नेभित्र दुई वटा धार प्रवल भएर आयो। एउटा केन्द्रीय न्युक्लियस् भन्ने मोहनविक्रम सिंहजीहरूले नेतृत्व गरेको माओ विचारधाराको धार (हामी माओवादीको धार), अर्काे कोअर्डिनेसन कमिटी (कोके) भन्ने झापा विद्रोहको धार (अहिलेको एमालेको धार)। यसरी धुई धारमा छुट्टिएका थियौं, हामी दुई पार्टी। उग्रपन्थ दक्षिणपन्थतिर, दक्षिणपन्थ उग्रपन्थतिर इतिहास अध्ययन गर्ने हो भने हामी माओवादीभन्दा बढी क्रान्तिकारी थिए, एमालेहरू त्यसवेला। उनीहरूले हाम्रो धारलाई दक्षिणपन्थी संशोधनवादी, गद्दार, मिहिन पाराको संशोेधनवादी अथवा डरलाग्दो संशोधनवादी भनेर आरोप लगाउँथे। हामी फेरि उनीहरूलाई उग्रपन्थी, क्रान्तिकारी रोमान्सवादी, यान्त्रिक अन्धनानुकरण गर्ने पेटी बुर्जुवा, उग्रपन्थीको आरोप लगाउँथ्यौं। ०२८ देखि ०३८ सम्मको अवधिमा यही प्रवृत्ति दोहोरिरह्यो। ०३८ मा पुगेपछि परिस्थिति उल्टियो, उनीहरू दक्षिणपन्थ र हामी उग्रपन्थतिर जान थाल्यौं। त्यसबेलाको मालेको धार विस्तारै सुधारवादतिर गयो। कमरेड मदन भण्डारीले बहुदलीय जनवाद भन्दै त्यो धारलाई संसद्वादको उत्कर्षतिर लैजानुभयो। सोभियत संघ विघटनको अवस्थामा संसारभरका कम्युनिस्ट पराजित हँदै गइरहेका बेला मदनले नेपालमा पनि सिद्धिएला कि भन्ने सोचका साथ कम्युनिस्ट आन्दोलनको रक्षा गर्नुपर्ने ठानेर बहुदलीय जनवादको क्लाइमेक्समा लैजानुभयो। हामी भने नेपालमा जनयुद्ध गर्नुपर्छ, दीर्घकालीन जनयुद्धको बाटोबाटै नेपालमा जनवादी सत्ता कायम गर्न सकिन्छ भनेर युद्धको क्लाइमेक्सतिर लाग्यौं। त्यो क्लाइमेक्स पनि १० वर्ष चल्यो। पहिलेको उग्रपन्थी दक्षिणपन्थतिर, पहिलाको दक्षिणपन्थी उग्रपन्थतिर जाने अवस्था आयो। हामी सशस्त्र संघर्षमा गइसकेपछि पनि एकले अर्काेलाई सिध्याउन निकै प्रयास भए तर नसकिएपछि दुवै पार्टीका नेतामा हामी आपसमा छलफल पो गर्नुपर्ने रहेछ, हामीले मालेलाई सिध्याउन पनि नसकिने, एमालेले माओवादी सिध्याउन पनि नसकिने अवस्था देखियो। एमाले र हामी माओवादीलाई लडाएर प्रतिक्रियावादीले खाने त होइनन् ? भन्ने भएपछि हामी फेरि वार्ताछलफलमा बस्न थालेको इतिहास छ। एकता प्रक्रिया चल्दै गर्दा यो तथ्यलाई बुझ्न जरुरी छ। नेपालका भएभरका वामपन्थीलाई सिलिगुडी बोलाएर दुई दिनसम्म हामीले हाम्रै अध्यक्षतामा बैठक बसेका थियौं। त्यहाँ हामीले प्रस्ताव गरेका थियौं, संविधानसभामा मिलेर जाऔं। त्यसपछि पनि लखनउमा २ पटक, पटनामा एक पटक, रोल्पामा एक पटक, दिल्लीमा एक पटक, फेरि रोल्पाको ल्योसेवाङमा निर्णायक छलफल भएको थियो एमालेसँग। रोल्पामा एमालेका नेतासँग लिखित सम्झौता भएपछि नै काग्रेससँग पनि छलफल भएर १२ बुँदे समझदारीसम्म आइपुगेको हो। त्यसपछि शान्ति सम्झौता हँदै यो अवस्थासम्म आइपुगेको हो। इतिहास यसरी नै आउनु थियो, आयो। अबको बाटो : नयाँ संश्लेषण जनयुद्धको भूमिकालाई कसैले अवमूल्यन गर्न सक्दैन। एमालेले पनि सक्दैन। हाम्रो पछिल्लो कुराकानीमा जनयुद्धले संघीय लोकतान्त्रिक गणतन्त्र, समावेशी, समानुपातिक, महिला, दलित, जनजाति सबैको प्रतिनिधित्वका लागि भूमिका खेलेको मात्र होइन, नेपालको सामाजिक, राजनीतिक जागरणमा ऐतिहासिक भूमिका खेलेको भन्ने कुरा मान्न सबै तयार छन्। ओलीजी पनि यो तथ्यलाई स्विकार्न तयार हुनुभएको छ। यसको नयाँ संश्लेषण अब हामीले गर्न जरुरी छ। मेरो बुझाइमा माओवादी नभएको भए एमाले र एमाले नभएको भए माओवादी सिद्धिन्थ्यो। एमालेले संसदीय संघर्षमार्फत तुरुन्तै बुर्जुवाहरूको भाग खोस्ने लडाइँ नलडेको भए हामी माओवादीले गाउँघरमा खुरुखुरु काम गर्न पाउँदैनथ्यौं। हामीले युद्ध सुरु गरेको सुरुको ५ वर्ष नेपालको बुर्जुवा र अन्तर्राष्ट्रिय बुर्जुवालाई पनि तुरुन्त आफूहरूको भाग खोस्न माओवादी आउँछन् भन्ने लागेकै थिएन। माओवादी अहिले लडेको छ, पछि सेना लगाएपछि ठीक गर्न सकिन्छ भन्न्ने उनीहरूमा थियो। भागै खोस्न एमाले मात्रै आएको छ भन्ने उनीहरूलाई लागेको थियो। बुर्जुवाले सोचे, माओवादी बढ्यो भने एमालेलाई ठीक गर्छ। त्यसपछि हामीलाई त्यति महत्व दिएनन्, गतिविधि गर्न छाडिदिए। उनीहरूको मुख्य विरोधी एमाले थियो। बुर्जुवा भनेको अल्पदृष्टिका सर्ट साइटेड हुन्छन्। टाढासम्म देख्दैनन्। मदन भण्डारी उनीहरूका लागि खतरा देखिए। हामीले गाउँमा गएर भरुवा बन्दुक चलाएर राजतन्त्र फाल्छौं भनेका कुराबाट उनीहरू डराएका थिएनन्। त्यसकारण एमालेले माओवादीको रक्षा गर्यो। नियतले होइन, मनले रक्षा गर्न चाहेर होइन, एमालेले पनि हामीलाई सिध्याउनै चाहेका थिए। अरूको त कुरै छाडौं स्वयं वामदेवले त झन् सबभन्दा कडा कानुन बनाएर माओवादीलाई मारेरै सक्न मन गरेका थिए। तर, वस्तुगत परिणाम के भएको थियो, एमालेको संसदीय संघर्षले माओवादीको रक्षाकवचको काम गरेको थियो। एमालेले संसद्मा आफू भिडेका कारण माओवादीको रक्षा भइरहेको थियो। एमालेका साथीहरूले यो कुरा थाहा पाइरहेका थिएनन्। अहिले मैले यो संश्लेषण गर्दा मात्रै उहाँहरूले मान्न थाल्नुभएको छ। पछि हामी माओवादीले सेनाको ब्यारेकमा हमला बोल्न थाल्यौं, तब मात्र बुर्जुवालाई लाग्न थाल्यो। एमाले त हाम्रा साथी रहेछन्, माओवादी पो खतरा रहेछ। त्यसपछि एमालेलाई माया गर्न थाले। सबै मिलेर माओवादीलाई सिध्याउने भन्न थाले। त्यो अवस्थामा माओवादीको संघर्षले फेरि एमालेलाई रक्षा गर्यो। माओवादीलाई सिध्याउँछु भनेर खनिँदा एमालेको रक्षा भयो। यदि, माओवादीको क्रान्तिकारी संघर्ष हँदैनथ्यो भने संसारभरका सबै बुर्जुवा मिलेर एमालेलाई सिध्याउँथे। एमालेको रक्षा हामीले र हाम्रो रक्षा एमालेले नगरिदिएको भए जनयुद्धभरि त्यसरी वार्ता संवाद किन भइरहेको थियो ? रोल्पाको ल्होसेवाङमा किन लिखित सम्झौता हुन्थ्यो ? हामीले एउटै पार्टी बनाउने प्रयास गरिरहँदा यसरी पनि छलफललाई संश्लेषण गर्न जरुरी छ। अब हामीलाई एमालेमाओवादी दुई वटा पार्टी हौं भनेर सिद्ध गर्न गाह्रो छ। एमाले र हामी दुवैले अबको गन्तव्य समाजवादलाई बनाउने, शान्तिपूर्ण प्रतिस्पर्धामार्फत अबको ८, १० वर्ष अगाडि बढ्ने, हामी पनि सरकार, सदन र सडक भन्ने, एमालेले पनि त्यही भन्ने अनि जनताले कसरी फरक छन् भनेर छुट्ट्याउन सक्छन् ? हामीभन्दा पहिले एमाले नै उग्रपन्थमा थिए, हामी त पछिका उग्रपन्थ। उहाँहरू (एमाले) त हाम्रा गुरु। पहिला उग्रवादी सिकाएर जानुभयो हामीलाई। सुधारवादी पनि उहाँहरू हामीभन्दा पहिलेका सुधारवादी। हामी पछि पछि आइयो। तपाईं हामीलाई हाम्रो सिद्धान्त, विचार, निष्ठा र इमानदारीप्रति गहिरो विश्वास छ। एमालेलाई पनि आफना मूल्य, मान्यताप्रति उत्तिकै विश्वास छ। यस अर्थमा हामी नयाँ ढंगले संश्लेषणमा जान्छौं। पार्टी एकतामा हाम्रा मूल्यमान्यता केही छाडिँदैन, छाड्ने पनि होइन। बहस गर्ने हो। बहस गर्ने हिम्मत लिएर जानुपर्योपार्टी एकतामा। मैले यत्रो एकताको पक्षमा बहस गरेको छु तैपनि मनमनमा भने नहुने पो हो कि भन्ने डर पनि उत्तिकै छ। हामी सबै छाड्न त सक्दैनौं, छाडेर एकता गरिँदैन। सबै हाम्रा आदर्श, मूल्यमान्यता, परिवर्तनका सिद्धान्तका मूलभूत मान्यता छाडेर एकता हुँदैन। (शनिबार माओवादी मुख्यालय पेरिसडाँडामा कार्यकर्तालाई प्रचण्डले दिएको प्रशिक्षणको अंश)"
आयोजकलाई हराउँदै गरिफा सेमिफाइनलमा,इटहरी: आयोजक राष्ट्रिय जागृती क्लब इटहरीलार्ई हराउँदै गरिफा स्पोर्टिङ क्लब कोलकता इटहरीको क्षेत्रीय रंगशालामा जारी मदन भण्डारी स्मृति इटहरी गोल्डकपमा मंगलबारसेमिफाईनलमा प्रवेश गरेको छ। मंगलबार भएको अन्तिम क्वाटर फाइनल खेलमा शून्यकाविरुद्ध १ गोल अन्तरले हराउँदै गरिफा सेमिफाइनलमा प्रवेश गरेको हो । गरिफाका लागि जर्सी नम्बर १० का खेलाडी चेस्सी सोलासले खेल सुरु भएको दुई मिनेटमा गोल गरेका थिए । सोही गोल नै खेलको निर्णायक गोल बन्यो । खेलको दोस्रोे हाफमा निकै राम्रो अवसर पाएको जागृती क्लबले सदुपयोग गर्न नसक्दा गरिफाले सेमिफाइनलको यात्रा पक्का गरेको हो । खेलको म्यान अफ द म्याच आयोजक राष्ट्रिय जागृती क्लबका प्रवेश दनुवार घोषित भएका छन् । उनले नगद १० हजार र ट्रफी प्राप्त गरेका छन् । बुधबार पहिलो सेमिफाइनल खेल त्रिभुवन आर्मी क्लब काठमाडौं र थ्रि स्टार क्लब काठमाडौंबीच हुने आयोजकले जनाएको छ ।
आहा रारा गोल्डकप: आयोजकलाई निराश पार्दै सुदूरपश्चिम क्वार्टर फाइनलमा,"पोखरा: आयोजक सहारा क्लबलाई निराश बनाउँदै सुदूरपश्चिम११ पोखरामा मंगलबारबाट सुरु आहारारा गोल्डकप फुटबल प्रतियोगिताको क्वार्टर फाइनलमा प्रवेश गरेको छ । आयोजकमाथि ३० गोलको सहज जित निकाल्दै सुदूरपश्चिम११ स्पोर्टिङ क्लबले आहारारा गोल्डकपको १६ औं संस्करणमा क्वार्टर फाइनल यात्रा तय गरेको हो । यसअघि १५ औं सस्करणमा आयोजक सहारासँग ४० गोलको हारको बदाला समेत सुदूरपश्चिमले लिएको छ । सुदूरपश्चिमलाई जिताउने क्रममा खेलको २५ औँ मिनेट धनबहादुर थापाले खाता खोले । त्यसपछि खेलको दोस्रो हाफमा सुदूरपश्चिमले २ गोल गर्यो । उसका लागि खेलको ७८ औँ मिनेटमा मनिराम चौधरीले गोल गर्दै अग्रता २० मा पुर्याए । त्यसैगरी खेलको इन्जुरी समयमा राकेश हमालले गोल गर्दै ३० को जित पक्का गरे । यो प्रतियोगितामा विभागीय टोली त्रिभुवन आर्मी, मनाङ मर्स्याङ्दी क्लब, नेपाल पुलिस क्लब, संकटा क्लब, सशस्त्र प्रहरी र थ्रीस्टार क्लब सहभागी छन् । प्रतियोगितामा बरिन्धरा बंगलादेश र भारतको सिक्किम युनाइटेड पनि सहभागी छन् । त्यसैगरी मोफसलबाट धरान फुटबल क्लब र झापा११ सहित १२ टिम सहभागी छन्। प्रतियोगिता अन्तर्गत बुधबार सिक्किम युनाइटेड र धरान फुटबल क्लब भिड्दैछन् । पोखरा लेखनाथ महानगरपालिकाका मेयर मानबहादुर जिसीले प्रतियोगिताको उद्घाटन गर्दै खेलकुदको विकासमा उपमहानगरपालिकाले सहयोग गर्ने बताए । यो प्रतियोगिताको विजेताले ७ लाख र उपविजेताले ३ लाख ५१ हजार रुपैयाँ पाउनेछन् ।"
प्रतिभा र मानबहादुर वर्ष उत्कृष्ट,"काठमाडौं : नेपाल भलिबल संघले पहिलोपटक भलिबल विकासमा योगदान पुर्याउने खेलाडी, प्रशिक्षक, प्रतियोगिताका आयोजक र जिल्ला संघलाई सम्मान गरेको छ। संघले पुरुष र महिला गरी आठ विधामा सम्मान गरेको हो।उत्कृष्ट महिला खेलाडी अवार्ड वर्षभर चर्चा बटुल्न सफल न्यु डायमन्डकी प्रतिभा मालीले चुमिन्। पुरुषमा त्रिभुवन आर्मी क्लबका मानबहादुर श्रेष्ठले बाजी मारे। उत्कृष्ट दुवैले २५२५ हजार रुपैयाँ हात पारे। उता, सुदूरपश्चिममा पहिलो ट्रेनिङ सेन्टर स्थापन गरी राष्ट्रिय भलिबल प्रशिक्षणमा उत्कृष्ट भूमिका खेल्दै आएका आर्मीका प्रशिक्षक जगदीश भट्ट उत्कृष्ट पुरुष प्रशिक्षक घोषित भए। महिलातर्फको उपाधि एपीएफका ज्ञानेन्द्र विष्टले चुमे। विष्ट र भट्ट दुवैले २५२५ हजार रुपैयाँ पाए। पुरुषतर्फ नेपाल पुलिस क्लबका विशाल विक उदीयमान खेलाडी घोषित भए। महिलातर्फ पनि नेपाल पुलिसकै कामन विष्ट उदीयमान खेलाडी भइन्। उदीयमानको हातमा १५१५ हजार रुपैयाँ पर्यो। यसैगरी संघले यही वर्ष माल्दिभ्समा सम्पन्न एभीसी सेन्ट्रल जोन भलिबल प्रतियोगितामा कांस्य पदक जित्न सफल नेपाली टोलीका सदस्यलाई जनही २० हजार रुपैयाँसहित सम्मान गरेको छ। उत्कृष्ट महिला टिमको अवार्ड विभागीय टोली एपीएफले पायो। पुरुषमा आर्मी उत्कृष्ट ठहरियो। उत्कृष्ट दुवै टिमले ५०५० हजार रुपैयाँ पाए। विभिन्न वर्षका विभिन्न विधाका विजेतालाई राष्ट्रिय खेलकुद परिषद्का सदस्यसचिव केशवकुमार विष्ट, नेपाल भलिबल संघका अध्यक्ष मनोरञ्जनरमण शर्मा लगायतले पुरस्कार प्रदान गरे। भलिबल नेपालको राष्ट्रिय खेल पनि हो। ढोरपाटनमा टप्स विजयी काठमाडौँमा जारी १३औं ढोरपाटन राष्ट्रिय महिला भलिबल प्रतियोगितामा पोखराको टप्स माध्यमिक विद्यालय विजयी भएको छ। सोमबार भएको खेलमा टप्सले श्रीगाउँ खेलकुद विकास समिति दाङलाई २५१४, २५१८, २५२२ को सेटमा पराजित गर्यो। बसपार्कस्थित ढोरपाटन प्रशिक्षण केन्द्रमा भएको अर्को खेलमा पूर्वाञ्चल भलिबल संघले थ्रीस्टार एकेडेमीलाई २५११, २५१७, २५१८ को सेटमा हरायो। नेपाल पुलिस क्लबले न्यु डायमन्ड स्पोर्टस् क्लबलाई २५७, २५५, २५ १० को सेटमा पराजित गर्यो। शिवम् न्यु डायमन्डले चितवनको मेघौली स्पोर्टस् क्लबलाई २५१४, २५१८, २५ २२ ले हरायो। अन्य खेलमा एपीएफ क्लबले पारामाउन्टलाई हरायो भने त्रिभुवन आर्मीले पूर्वाञ्चल भलिबल संघलाई पराजित गर्यो।"
प्रिमियर लिगमा लिभरपुललार्इ स्वान्सीको झट्का,काठमाडौँः इङ्लिस प्रिमियर लिगको अंकतालिकामा पुच्छरमा रहेको स्वान्सी सिटीले च्याम्पियन्स लिगको होडमा रहेको लिभरपुललाई झट्का दिएको छ । गएराती भएको प्रिमियर लिगको २४ औँ चरणको खेलमाा स्वान्सीले १० ले हराउँदै च्याम्पियन्स लिगमा स्वतः छनोट हुने लिभरपुलको यात्रामा धक्का दिएको हो । स्वान्सी सिटीको घरेलु मैदान भएको खेलको ४०औँ मिनेटमा अल्फी अवसनले निर्णायक गोल गर्दै आफ्नो टिमलाई रेलिगेसनबाट जोगाउन महत्त्वपूर्ण ३ अंक दिलाउन सफल भए । स्वान्सीसँग अप्रत्यासित पराजयपछि लिभरपुलले २४ खेलबाट ४७ अंक जोड्दै लिगको चौथो स्थानमा कायमै छ। उता यो जितपछि लिगको पुच्छरमा रहेको स्वान्सीले वेस्ट ब्रोमसँगै समान २० अंक जोडेको छ । अंक तालिकामा स्वान्सी गोलअन्तरले सबैभन्दा तल परेको छ।

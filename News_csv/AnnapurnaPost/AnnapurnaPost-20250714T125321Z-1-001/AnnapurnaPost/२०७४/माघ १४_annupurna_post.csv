शीर्षक,विवरण
साध्य होइन संघीयता,"२००७ सालदेखि देशमा राजनीतिक परिवर्तनका थुप्रै घटना हुँदै भए तर जनताको जीवनस्तरमा गुणात्मक फड्को मार्ने परिवर्तन अझै आएको छैन। राजनीतिक हिसाबले एकदलीय व्यवस्था समाप्त भई बहुदलीय व्यवस्था पुनस्र्थापित भएको छ। राजतन्त्रको ठाउँमा गणतन्त्र संस्थागत भएको छ। यी महत्वपूर्ण राजनीतिक घटना हुन् तर आमूल परिवर्तन अथवा क्रान्तिका उदाहरण होइनन्। राजनीतिक स्वतन्त्रता त्यतिबेलासम्म सार्थक हुँदैन जबसम्म राज्यले लोककल्याणकारी आर्थिक नीति प्रतिपादन गरी कमजोर वर्गका जनताका निम्नतम् आवश्यकता परिपूर्तिको प्रत्याभूति गरिँदैन। अहिलेको अवस्थामा प्राप्त राजनीतिक स्वतन्त्रतालाई पनि पहिले झैं आर्थिक दृष्टिले सम्पन्न माथिल्लो वर्गका व्यक्ति नै आफ्नो पक्षमा प्रयोग गरिरहन्छन्। नेपालको सन्दर्भमा ०३६, ०४६०४७ र ०६२०६३ का परिवर्तनपछि अहिले पनि सत्तामा त्यही वर्गको पहुँच छ, जुन वर्गले यसअघि पनि सत्तामा एकाधिकार गरेको थियो। व्यक्ति र नाम फेरिएका छन्, व्यवहारमा राज्यको कार्यशैली र आम जनताप्रति गरिने व्यवहारमा कुनै फरक आएको छैन। अहिले पनि जनताका जनजीविकासम्बन्धी शिक्षा, रोजगार, सामाजिक सुरक्षा, औषधोपचार, वृद्धवृद्धाको स्याहार, आवास र स्वच्छ वातावरणजस्ता प्रश्नमा राज्यको कुनै ठोस योजना छैन। जनताको जीवनस्तर उकास्न धेरै काम गर्नु छ, त्यसका लागि एउटा महान् लक्ष्य अर्थात् मिसन बनाएर जानुपर्छ भन्ने सम्बन्धमा हिजोका सरकारले ध्यान दिएनन् र अहिले आउने सरकारले त्यही गल्ती नगरोस् भन्ने जनताको चाहना हो। अब बन्ने वाम गठबन्धन सरकारले जनता प्रथम भन्ने सिद्धान्त अपनाउनुपर्छ। जनताको जीवनस्तर उकास्ने विषय केवल आर्थिक तथा सामाजिक प्रश्न मात्रै नभई यो एउटा राजनीतिक प्रश्न पनि हो किनकि यसकै आधारमा भोलि बन्ने सरकारको आयु निर्धारण हुनेछ। सुशासनको जग हाल्ने हो भने जनताले देख्ने र अनुभव गर्ने खालको काम हुनुपर्छ। जनतामा खुसी र समृद्धि बढे मात्र सरकार जनमुखी भएको प्रमाणित हुने हो। अहिलेसम्म कुनै पनि सरकारले जनताको जीवनस्तर उकास्ने गुरुयोजना ल्याएका छैनन्। नेपाललाई यस्तो सरकार चाहिएको छ, जसले आउने ४०५० वर्षसम्मको योजना बनाएर त्यतिबेलासम्म नेपालले कुनकुन क्षेत्रमा केके प्राप्त गर्न सक्छ भन्ने खाका कोर्न सकोस्। ग्रामीण र सहरी क्षेत्रका जनतालाई कसरी गरिबीको रेखाभन्दा माथि उठाउन सकिन्छ भन्ने सम्बन्धमा सरकार दत्तचित्त हुनुपर्छ। नागरिकलाई भविष्यप्रति आशावान् बनाउने काम सरकारको हो, अर्थात् सरकारी योजनाहरूलाई विश्वसनीय बनाउनु हो। गरिबी घटाउने सम्बन्धमा नेपालको हकमा एकातिर कृषिको औद्योगीकरणको आवश्यकता छ भने अर्कोतिर ग्रामीण क्षेत्रमा पनि पर्यटनस्थलको विकास गरेर त्यस क्षेत्रका जनतालाई आर्थिक राहत दिने काम गर्न सकिन्छ। आज अमेरिका, भारत र चीनका सरकारले आआफ्नो देशको हितलाई प्राथमिकतामा राखी राष्ट्रिय पुनर्जागरणका नारा उठाई जनतालाई गोलबन्द गरिरहेका छन्। नेपालले पनि राष्ट्रिय पुनर्जागरणको सपना साकार बनाउने दिशामा व्यापक सुधार गरी निर्माणका काम गर्नुपर्छ। अन्य देशले आआफ्नो दीर्घकालीन लक्ष्यअनुसार आधारभूत संरचनाको विकास गरी केही वर्षभित्रै देशका विभिन्न भाग जोड्ने ठूलाठूला बाटाघाटा, पुल र औद्योगिक केन्द्र स्थापना गरेका हुन्छन्। त्यसैगरी नेपालमा अब बन्ने सरकारले दीर्घकालीन योजना बनाई पूर्वपश्चिम उत्तरदक्षिण सबैतिर जोड्ने ठूलाठूला विकास आयोजना सुरु गर्नुपर्छ। सरकारमा बस्ने व्यक्तिहरूले जनता प्रथम भन्ने नीतिलाई इमानदारीपूर्वक पालना गर्नुपर्छ र देश विकासमा वाधक सबै देशीविदेशी शक्तिप्रति कठोर भई प्रस्तुत हुन सक्नुपर्छ। अहिले नेपालमा आन्तरिक भ्रष्टाचारको कारणले विकास निर्माणका काम या त पूरा हुँदैनन् अथवा लक्ष्यभन्दा धेरै कम मात्र सफलता प्राप्त हुन्छ। यसका लागि सबैखाले भ्रष्टाचारीलाई कडा सजाय दिने व्यवस्था हुनुपर्छ र देशको आन्तरिक मामिलामा बाहिरी शक्तिको चलखेललाई पूर्णरूपमा निस्तेज पार्नुपर्छ। आगामी सरकारले संघीय व्यवस्थाबाट आउन सक्ने सबै खतरा कम गर्दै नयाँ प्रयोगका नाममा देशलाई विखण्डन र वितृष्णाको मार्गबाट जोगाउन गम्भीर पहल गर्नुपर्छ। यी चुनौती सामना गर्दै आउने सरकारले काम गरेमा देशमा केही मात्रामा भए पनि आशााको दीयो बल्नेछ। आज गरिबी र बेरोजगारका कारण बाध्य भएर विदेशमा गई सस्तोमा श्रम बेचिरहेका युवालाई स्वदेशमै रोजगारको अवसर प्राप्त हुनेछ। अर्कोतिर देश संघीय संरचनामा गएकाले प्रादेशिक संरचना निर्माणका लागि नै नेपालको अधिकांश आयस्रोत खर्च हुने देखिन्छ र संघीय संरचना धान्न विदेशी सहयोग लिनुपर्ने स्थिति आउन सक्छ। जनतालाई संघीय संरचनाबाट कसरी देशलाई परामुखी बनाइँदैछ भन्ने आभास हुँदैछ यतिबेला। देशलाई चाहिएको विकेन्द्रीकरण थियो, त्यसका लागि स्थानीय सत्तालाई बढी उत्तरदायी र प्रभावकारी बनाउनु आवश्यक थियो। एकात्मक व्यवस्थाको माध्यमबाट पनि स्थानीय सत्तालाई बलियो बनाउन सकिन्थ्यो। आवश्यकता थियो एकात्मक व्यवस्थाभित्रका विभेद र असंगति हटाउनु, तर हामी संघीयतामा जानु ठूलो क्रान्ति भन्दै सर्वसाधारणलाई भ्रममा राखिरहेका छौं। नेपालजस्तो बहुभाषिक, बहुधार्मिक र बहुसांस्कृतिक देशमा थप समस्या उत्पन्न हुँदै जाने संकेत बढेका छन् र आपसी विग्रह र कलहको कारणले आर्थिक विकासको पक्ष पछाडि पर्ने सम्भावना बढ्दैछ। यस्तो अवस्थामा संघीयतामा जाँदा आफूहरूको जीवनस्तरमा ठूलो परिवर्तन आउला भनी आशा गरेका जनतामा थप निराशा उत्पन्न हुन सक्छ। संघीयताका लागि आवश्यक परिस्थिति नभएको अवस्थामा लागू गरिएको यो व्यवस्थाले थप समस्या जन्माएर जनता प्रथम भन्ने मान्यतालाई झन् ओझेलमा पार्ने संकेत देखिएको छ। त्यसैले पनि अब बन्ने सरकार चनाखो हुन आवश्यक छ। अहिले जनताले तिरेको करबाट जम्मा भएको राष्ट्रिय ढुकुटीबाट अर्बौं रुपैयाँ प्रादेशिक सरकारको विभिन्न पदमा बस्नेहरूका लागि खर्च गरिँदैछ। जनतालाई चाहिएको थियो आर्थिक विकास, तर अब थप व्यक्तिको सेवासुविधाका नाममा जनताको करको पैसा व्यय भइरहेको छ। संघीय व्यवस्था भएका अन्य देशमा जस्तै देशको आवश्यकताले ल्याइएको व्यवस्था हुन्थ्यो भने यस्तो परिस्थिति उत्पन्न हुने थिएन। जनआकांक्षा र वस्तुगत परिस्थितिविपरीत आएको यो व्यवस्थाले पुनः जनतालाई थप बोझ दिने अवस्था सृजित हुँदैछ। प्रमुख पार्टीका नेतामा दूरदर्शिता र जनता नै सबैभन्दा माथि हुन् भन्ने भावना भएको भए आज उत्पन्न भएका खतरालाई समयमै रोक्न सकिने थियो। जसरी संघीयताले अहिले धेरै जनतालाई भ्रममा राखेको छ, त्यसैगरी हिजो बहुदलीय व्यवस्थाले पनि भ्रममा राखेको थियो। शासन शैली नफेरिएसम्म बहुदलीय व्यवस्थाले पनि केवल केही व्यक्तिको हितसाधना मात्रै गर्ने रहेछ भन्ने जनतालाई थाहा हुँदै गयो। राजतन्त्र गएपछि गणतन्त्र त आयो, तर फेरि पनि शासन शैली उस्तै हुँदा आम जनतालाई गणतन्त्र पनि आफैंमा साध्य होइन भन्ने अवगत भएको छ। त्यसैगरी संघीयता आफैंमा साध्य होइन रहेछ भन्ने आभास पनि क्रमशः हुँदैछ। अब विभिन्न थरीका राजनीतिक प्रयोगहरूले मात्र जीवनस्तर माथि उठ्दो रहेनछ भन्ने जनतामा परिसकेको छ। तर कहिलेसम्म हाम्रो देशका सत्तासीन व्यक्ति चीर निद्रामा बस्ने हुन् भन्ने अहिलेको चिन्ता छ। संसदीय व्यवस्था भएका अन्य देशमा राष्ट्रिय हितका सवालमा प्रमुख पार्टी चाहे सत्तामा हुन् वा बाहिर उनीहरूको एउटै बोली हुने गर्छ, तर नेपालमा अझै पनि राजनीतिक संस्कार विकास नभएका दल नै सत्तामा पालैपालो आउने गरेका छन्। केही महिनाअघि जर्मनीमा भएको सत्तासीन पार्टीले पूर्ण बहुमत ल्याउन सकेन र वर्तमान चान्सलर एंगेला मर्केललाई नयाँ सरकार बनाउन धौधौ भइरहेको छ। मर्केलको पार्टी तुलनात्मक रूपमा अनुदारवादी हो र विपक्षमा रहेको सोसलिस्ट डेमोक्रेटिक पार्टी तुलनात्मक रूपमा बढी प्रगतिशील सुधारका कदमको समर्थन गर्छ। तैपनि राष्ट्रमा नयाँ सरकार बनाउन उत्पन्न संकट हेरी सोसलिस्ट डेमोक्रेटिक पार्टीभित्र पनि सत्ताबाहिर रहेर पनि एंगेला मर्केलको नेतृत्वमा सरकार बनाउन सहयोग गर्ने विषय उठिरहेको छ। हुन त ती दुवै पार्टीको आर्थिक नीतिमा गुणात्मक अन्तर छैन, तैपनि सोसलिस्ट पार्टीले एउटा जिम्मेवार विपक्षी पार्टी बन्नका लागि मर्केललाई सघाउने सम्भावना बढेको छ। नेपालको सन्दर्भमा पनि मुख्य दलले एउटा परिपक्व राजनीतिक संस्कारको विकास गर्न आवश्यक छ र कतिपय विषयमा सैद्धान्तिक मतभेद भए पनि राष्ट्रिय हितका सवालमा एकता देखाउनुपर्छ। देशमा जतिसुकै राजनीतिक परिवर्तन भए पनि त्यतिबेलासम्म तात्विक अन्तर आउने छैन, जबसम्म जनता प्रथम भन्ने राजनीतिलाई प्राथमिकतामा राखिँदैन। आज गरिबी, अशिक्षा र बेरोजगारले पिल्सिएका जनताले सबै परिवर्तन टुलुटुलु हेरी सहेर बसेका छन्। जबसम्म कुनै पनि परिवर्तनले जनताको जीवनमा अन्तर आउँदैन तबसम्म उनीहरू आफैं वास्तविक परिवर्तनको लागि उठ्न तयार भइरहनेछन्। अब हुने परिवर्तन केवल राजनीतिक प्रणाली परिवर्तन र व्यक्ति परिवर्तनमा मात्र सीमित हुने छैन। त्यस्तो परिवर्तनले मात्र आर्थिक विकासको ढोका खोल्नेछ, अनि सत्ता केही व्यक्ति र वर्गको पेवा रहने छैन। अब आउने सरकारले पनि यस्ता विषयमा ध्यान दिएन भने उसको आयु पनि छिटै समाप्त हुनेछ। आगामी सरकारले इमानदारीपूर्वक संघीय व्यवस्थाबाट आउन सक्ने सबै खतरा कम गर्दै नयाँ प्रयोगको नाममा देशलाई विखण्डन र वितृष्णाको मार्गबाट जोगाउन गम्भीर पहल गर्नुपर्छ। यो जिम्मेवारी सरकार र विपक्षमा बस्ने दलको हो। हामी चाहन्छौं सत्ताका लागि हुने आपसी झगडाबाट देश झन् अप्ठ्यारो स्थितिमा नपुगोस् भन्ने सम्बन्धमा जिम्मेवार हुनुपर्ने दलमा समयमै राष्ट्रिय चेतना आओस् र उत्पन्न खतरा चिर्न सकियोस्।"
यात्रा अब सुरु हुन्छ : सन्दीप लामिछाने,"काठमाडौं : इण्डियन प्रिमियर लिग (आईपीएल)मा छनोट भएपछि खुशी हुँदै नेपाली युवा क्रिकेटर सन्दीप लामिछानेले आफ्नो यात्रा अब सुरु हुने उद्घोष गरेका छन्। आईपीएलको अक्सनमा परेका सन्दीपलाई आइतबार दिल्ली डेयरडेभिल्सले २० लाखमा किनेपछि खुशी हुँदै उनले यस्तो बताएका हुन्। सन्दीप आईपीएलमा छनोट हुने पहिलो नेपाली क्रिकेटर बनेका छन्। यही खुशीमा उनले अब आफ्नो यात्रा सुरु हुने बताएका हुन्। आईपीएलको यो सिजनमा दिल्ली डेयरडेभिल्सले आफूलाई छनोट गरेपछि खुशी हुँदै सन्दीपले ट्विटरमा भनेका छन्, यात्रा अब सुरु हुन्छ। याे पनि पढ्नुहाेस् : सन्दीप लामिछानेले आईपीएल खेल्ने, दिल्लीले २० लाखमा किन्यो दिल्लीले सन्दीपलाई किन्दा माइकल क्लार्क रमाए सन्दीपका कप्तान गौतम गम्भीर, प्रशिक्षक रिकी पोन्टिङ यस्तो छ सन्दीपको खेल यात्रा सन्दीपले आफूलाई सहयोग गर्ने सबैलाई धन्यवाद समेत दिएका छन्। आईपीएलको यो सिजनमा दिल्ली डेयरडेभिल्सले खेलाडीको रुपमा घोषित गरेकोमा धेरै खुशी छु, सन्दीपले ट्विटरमा भनेका छन्, जसले मेरालागि प्रार्थना गर्नु भएको छ, म उहाँहरु सबैलाई हृदयदेखि धन्यवाद दिन चाहन्छु। यात्रा अब सुरु हुन्छ।                !                 !    !!"
रोजर फेडेररले जिते अस्ट्रेलियन ओपनको उपाधि,"एजेन्सी: स्वीस खेलाडी रोजर फेडेररले अस्ट्रेलियन ओपनको उपाधि जितेका छन् । उनले फाइनल भिडन्तमा क्रोएसियाका मारिन चिलिचलाई ६२, ६७, ६७, ३६, ६१ ले हराउँदै उपाधि उचालेका हुन् । करिब तीन घण्टासम्म चलेको फाइनल भिडन्तमा फेडेररले चिलिचको चुनौतीको सम्मानपूर्वक सामना गरेका थिए । यस सफलतासँगै उनले कीर्तिमान छैटौँ पटक अस्ट्रेलियन ओपन जितेर विश्व टेनिस जगतमा नयाँ सन्देश दिएका छन् । यो उनको करिअरको २० औँ ग्रान्ड स्लाम उपाधि हो । विश्वमा सबैभन्दा धेरै ग्रान्ड स्लाम उपाधि जित्ने कीर्तिमान पनि उनकै नाममा छ ।"
पहिलो दिन रोजाइमा नपरेका क्रिस गेल दोस्रो चरणमा दुर्इ कराेडमा बिके,काठमाडौं : आईपीएल अक्सनको पहिलो चरणमा नबिकेका टीट्वीन्टी क्रिकेटका विस्फोटक व्याट्सम्यान क्रिस गेल दोस्रो चरणको अक्सनमा बिकेका छन्। वेस्टईन्डिजका खेलाडी गेललाई किंग्स ११ पंजाबले आइबार दोस्रो चरणको अक्सनमा प्रारम्भिक मूल्य दुई करोड रुपैयाँमा खरिद गरेको हो। अघिल्ला वर्षमा उनले विराट कोहलीको कप्तानीमा रहेको रोयल च्यालेन्जर्स बैंगलुरुबाट खेल्ने गरेका थिए। आईपीएलमा सबैभन्दा बढी ५ शतक हान्ने। एउटै खेलमा सबैभन्दा बढी (१७५) रन बनाउनेलगायतका रेकर्ड गेलको नाममा रहेको छ। आईपीएलको १०१ खेलमा उनले ३६२६ रन बनाएका छन्। गतसालको आईपीएलमा राम्रो प्रदर्शन गर्न नसकेका गेललाई लिन कसैले रुचि देखाएका थिएनन्।
दिल्लीले सन्दीपलाई किन्दा माइकल क्लार्क रमाए,"काठमाडौं : नेपाली युवा क्रिकेटर सन्दीप लामिछानेले इन्डियन प्रिमियर लिग (आईपीएल) खेल्ने पक्का भएपछि अष्ट्रेलियन क्रिकेट टिमका पूर्वकप्तान माइकल क्लार्कले खुशी व्यक्त गरेका छन्। सन्दीपजस्ता प्रतिभावान क्रिकेटरलाई दिल्ली डेयरडेभिल्सले २० लाख भारतीय रुपैयाँमा किनेपछि क्लार्कले खुशी व्यक्त गरेका हुन्। दिल्लीले किनेपछि उनले ट्विट गर्दै सन्दीपलाई बधाई दिएका छन्। आईपीएलको अफिसिएल ट्विट रिट्विट गर्दै माइकलले भनेका छन्, ब्रिलियन्ट न्यूज। लगत्तै इन्डियन स्फोर्टस स्टारका पत्रकारको ट्विट रिट्विट गर्दै लेखेका छन्, गुड अन हिम। त्यस लगत्तै अघिल्लो वर्ष अफगान र यो वर्ष नेपालका क्रिकेटरलाई आईपीएलमा मौका दिनु राम्रो भएको उल्लेख गर्दै लेखेको एक क्रिकेट फ्यानको ट्विट रिटविट गर्दै माइकलले समर्थन गरेका छन्। सन्दीपका कप्तान गौतम गम्भीर, प्रशिक्षक रिकी पोन्टिङ सन्दीपलाई आईपीएलमा पुर्याएन क्लार्कको हात दिल्ली डेयरडेभिल्सका प्रशिक्षक रिकी पोइन्टिङ हुन्। रिकी अष्ट्रेलियन क्रिकेटको कप्तान हुँदा माइकल क्लार्क उपकप्तान थिए। सन्दीपको खेलबाट प्रभावित भएर क्लार्कले अस्ट्रेलियास्थित आफ्नो एकेडेमीमा प्रशिक्षण दिइसकेका छन्। त्यसपछि लगातार क्लार्कले सन्दीपको प्रशंसा गर्दै आएका छन्। सेप्टेम्बर २०१६ मा सन्दीपलाई क्लार्कले सिड्नीस्थित वेस्टर्न सवअर्व डिस्ट्रिक्ट क्रिकेट क्लबमा खेल्ने अवसर मिलाइदिएका थिए। अहिले आईपीएलमा रिकी प्रशिक्षक रहेको र रिकी र क्लार्कको सम्बन्ध राम्रो भएकालेसमेत सन्दीपलाई दिल्लीले किनेको सहजै अनुमान गर्न सकिन्छ। नेपाली क्रिकेट इतिहासमा आईपीएल खेल्ने सन्दीप पहिलो क्रिकेटर बन्दै छन्। यस अर्थमा यहाँ क्लार्कको भित्री भूमिका महत्वपूर्ण देखिन्छ।यसअघि आईपीएलको अक्शन लिस्टमा सन्दीपको नाम पर्दा समेत क्लार्कले खुशी व्यक्त गरेका थिए। सन्दीप लामिछाने नेपालका दायाँहाते लेगब्रेक स्पिनर हुन्। स्याङजामा सन् २००० मा जन्मिएका सन्दीप नेपालका चर्चित युवा क्रिकेटर हुन्। सन्दीपलाई किन्ने दिल्ली डेयरडेभिल्सको कप्तानमा भरतका चर्चित क्रिकेटर गौतम गाम्भीर छन्। गत सालसम्म गाम्भीर कोलकाता नाइट राइडर्सका कप्तान थिए। कोलकाताबाट उनले आईपीएलको उपाधि पनि जितिसकेका छन्। सन्दीपलाई २० लाखमा किन्ने दिल्लीले शनिबारको अक्सनमा कप्तान गौतमलाई दुई करोड ८० लाखमा खरिद गरेको हो। दिल्लीको टिमका अन्य चर्चित क्रिकेटरमा अस्ट्रेलियाका ग्लेन म्याक्स्वेल, इंग्ल्याण्डका जोनसन रोय र दक्षिण अफ्रिकाका अल्राउण्डर क्रिस मोरिसलगायत छन्। लेग ब्रेक स्पिनर सन्दीपलाई दिल्ली किनेसँगै नेपाली खेलाडीको आईपीएल खेल्ने सपना पनि पूरा हुने भएको छ। यसअघि नेपाली क्रिकेटर शक्ति गौचनले राजस्थान रोयल्समा ट्रायल दिएका थिए। तर, उनको आईपीएल खेल्ने सपना पुरा हुन सकेन। सन्दीपलाई दिल्ली डेयर डेभिल्सले किनेपछि आफ्नो आधिकारिक ट्विट ह्यान्डलमा भनेको छ, पहिलो खेलाडीका रुपमा नेपालका युवा स्पिनर सन्दीप लामिछानेलाई टिममा स्वागत गर्न पाउँदा हामी खुशी भएका छौँ। पढ्नुस्: सन्दीप लामिछानेले आईपीएल खेल्ने, दिल्लीले २० लाखमा किन्यो युवा क्रिकेटर सन्दिप लामिछाने आईपीएलको अक्सनमा आईपीएल खेल्ने पहिलो नेपाली: यस्तो छ सन्दीपको खेल यात्रा      ,                                     ()  ,"
कोरियन प्रशिक्षकको बिदाइ,"काठमाडौं : चन्द्रागिरि नगरपालिकाका फुटबल खेलाडीलाई प्रशिक्षण दिन १० दिनअघि नेपाल आएका कोरियन प्रशिक्षक छो हान सु र ली से सङको बिदाइ गरिएको छ । शनिबार नैकापस्थित फुटबल मैदानमा आयोजित कार्यक्रममा ब्राइट युथ क्लबका अध्यक्ष रमेश बुढाथोकी र उपाध्यक्ष कृष्ण बस्यालले कोरियन प्रशिक्षकलाई मायाको चिनो प्रदान गर्दै बिदाइ गरे । कोरियन प्रशिक्षकले ब्राइट युथ क्लबका सिनियर खेलाडी, चन्द्रागिरि नगर क्षेत्रका उमेर समूहअन्तर्गत यू१२ र यू१४ तथा विद्यालयका विद्यार्थीलाई नैकाप फुटबल मैदानमा फुटबल प्रशिक्षण दिएका थिए। चन्द्रागिरि आसपासमा रहेका फुटबल खेलाडीको स्तर बढाउन दक्षिण कोरियाका ए लाइसेन्स प्राप्त प्रशिक्षक तथा मम फुटबल क्लबका अध्यक्ष छो हान सुको नेतृत्वमा कोरियन प्रशिक्षक नेपाल आएका थिए। बिदाइ कार्यक्रममा प्रशिक्षक सुले दक्षिण कोरिया र नेपालका खेलाडीबीच टेक्निकल रूपमा अन्तर पनि खेलाडीको लगाव र खेल्ने चाहना उस्तै रहेको बताए । उनले निकट भविष्यमै नेपाली खेलाडीलाई कोरियामा प्रशिक्षणको व्यवस्था मिलाउने प्रतिबद्धता जनााए । अर्का प्रशिक्षक ली से सङले नेपाली खेलाडीको उत्साह देखेर प्रभावित भएको बताए। ब्राइट युथ क्लबका अध्यक्ष रमेश बुढाथोकीले करिब दुई साताको ट्रेनिङले खेलाडीको ट्रेनिङमा सुधार आएको बताए । उनले क्लबको प्रयासले खेलाडीको स्तर बढाउन सहयोग पुग्ने आशा व्यक्त गरे । क्लबका उपाध्यक्ष कृष्ण बस्यालले ट्रेनिङमा ७० जना खेलाडीले प्रशिक्षण गरेको जानकारी दिँदै उत्कृष्ट १० खेलाडी छनोट गरी कोरियामा दुई साताको ट्रेनिङ गराउने बताए । उनले चन्द्रागिरिको छुट्टै ए डिभिजन टोली बनाउन र फुटबलको माध्यमबाट पनि चन्द्रागिरिलाई चिनाउन मद्दत पुग्ने विश्वास व्यक्त गरे । ब्राइट युथ क्लबको आयोजनामा तीन महिनाअघि मात्र नैकापमा प्रथम चन्द्रागिरि गोल्ड कप फुटबल प्रतियोगिता आयोजना भएको थियो । प्रतियोगितामा त्रिभुवन आर्मी, नेपाल पुलिस, एपीएफ, संकटा, हिमालयन शेर्पा, फ्रेन्ड्स, जावलाखेल र आयोजक ब्राइट युथ क्लब गरी आठ टोलीले भाग लिएका थिए ।"
"फेरि हार्यो लिभरपुल, एफए कपमा वेस्ट ब्रोमसँग स्तब्ध",काठमाडौं : इङ्लिस क्लब लिभरपुलको खराब यात्रा जारी छ । प्रिमियर लिगमा गतिलो प्रदर्शन गर्न नसकिरहेको लिभरपुल एफए कपमाा पनि कम्मजोर प्रतिस्पर्धी वेष्ट ब्रोमसँग पराजित हुँदै बाहिरिएको छ । एफए कप फुटबलको छैटौँ चरण अन्तर्गत गएराति घरेलु मैदान एन्फिल्डमा भएको खेलमा पाहुना टोली वेष्ट ब्रोमँग ३२ गोलले पराजित भएको हो । गत मंगलबार भएको स्वान्सी सिटीविरूद्धको प्रिमियर लिगको खेलमा पनि लिभरपुल १० ले पराजित भएको थियो । खेलमा वेष्ट ब्रोमलाई अन्तिम १६ मा पुर्याउने क्रममा जे रोड्रिग्वेजले २ गोल गरे । लिभरपूलका लागि जोएल माटिपको एक आत्माघाती गोल नै दुर्भााग्य सावित भयो । पराजित लिभरपुलका लागि रोबर्टो फिर्मिनो र मोहोमद सालाहले एकएक गोल गरे । एफए कपकै अरू खेलमा लेस्टर सिटीले फराकिलो जित निकालेको छ । उसले पिटरबोरो युनाइटेडलाई ५१ ले हरायो । त्यसैगरी वाट्फोर्डलाई १० ले हराउँदै साउथह्याम्पटन पनि विजयी भयो । अर्कातिर वेष्ट ह्याम युनाइटेडलाई २० गोलले हराउँदै विगान एथ्लेटिक र मिडिल्सब्रोलाई १० गोलले पराजित गर्दै ब्राईटन एफए कपको पाँचौ चरणमा पुगेका छन् । प्रिमियर लिगको बलियो प्रतिस्पर्धी टोटनह्याम हट्परले भने न्यूपोर्ट काउण्टीसँग ११ गोलको बराबरी खेल्यो । यो परिणामले टोटनह्याम हट्सपरले पाँचौं चरणमा पुग्न फेरि खेल्नुपर्ने छ ।
"सन्दीपका कप्तान गौतम गम्भीर, प्रशिक्षक रिकी पोन्टिङ","काठमाडौं : सन्दीप लामिछाने नेपालबाट पहिलो पटक इन्डियन प्रिमियर लिग (आईपीएल) मा खेल्ने पक्का भएको छ । आइतबार भएको आईपीएलको अक्सनमा दिल्ली डेयरडेभिल्सले २० लाख भारतीय रुयैयाँमा खरिद गरेपछि उनी आइपीएलको ११ औ संस्मरणमा खेल्ने पक्का भएको हो । उनलाई खरिद गरेको टीम दिल्ली डेयरडेभिल्सको कप्तानमा भरतका चर्चित क्रिकेटर गौतम गाम्भीर रहेका छन् । गत सालसम्म गम्भीर कोलकाता नाइट राइडर्सका कप्तान थिए । कोलकाताबाट उनले आईपीएलको उपाधि पनि जितिसकेका छन् । पढ्नुस्: आईपीएल खेल्ने पहिलो नेपाली: यस्तो छ सन्दीपको खेल यात्रा शनिबारको अक्सनमा गौतमलाई दिल्लीले २ करोड ८० लाखमा खरिद गरेको हो । दिल्लीको टिमका अन्य चर्चित क्रिकेटरमा अस्ट्रेलियाका ग्लेन म्याक्स्वेल, इंग्ल्याण्डका जोनसन रोय र दक्षिण अफ्रिकाका अल्राउण्डर क्रिस मोरिसलगायत रहेका छन् । दिल्लीको प्रशिक्षकमा अस्ट्रेलियाका चर्चित क्रिकेटर तथा पूर्वकप्ता रिकी पोन्टिङ रहेका छन् । लेग ब्रेक स्पिनर सन्दीपलाई दिल्ली किनेसँगै नेपाली खेलाडीको आईपीएल खेल्ने सपना पनि पुरा हुने भएको हो । यसअघि पूर्वकप्तान शक्ति गौचनले राजस्थान रोयल्समा ट्रायल दिएका थिए । तर उनले त्यो बेला आईपीएल खेल्ने सपना पुरा हुन सकेन । बैङलोरमा जारी अक्सनको दोस्रो दिन उनलाई दिल्लीले किनेपछि अब उनले भारतका चर्चित खेलाडी गौतम गम्भीरको कप्तानीमा खेल्नेछन् । १७ वर्षीय सन्दीपलाई दिल्ली डेयर डेभिल्सले आफ्नो आधिकारिक ट्विट ह्यान्डलमा ट्वीट गर्दै भनेको छ, 'पहिलो खेलाडीका रुपमा नेपालका युवा स्पिनर सन्दीप लामिछानेलाई टिममा स्वागत गर्न पाउँदा हामी खुशी भएका छौँ ।' सन्दीपले हङकङमा अस्ट्रेलियाका पुर्वकप्तान माइकल क्लार्कसँग एउटै टिमबाट खेल्ने अवसर पाएका थिए । सन्दीपको खेलबाट प्रभावित भएर क्लार्कले उनलाई अस्ट्रेलियास्थित आफ्नो एकेडेमीमा प्रशिक्षण पनि दिए । सेप्टेम्बर २०१६ मा उनलाई क्लार्कले सिड्नीस्थित वेस्टर्न सबअर्व डिस्ट्रिक्ट क्रिकेट क्लबमा खेल्ने अवसर मिलाइदिएका थिए । आईपीएलको अक्सन सुचीमा सन्दीप पनि अटाएपछि क्लार्कले ट्विट गर्दै प्रतिभावान र राम्रो युवा खेलाडी भएकाले सन्दीपलाई खरिद गर्न आईपीएलका फ्रेन्चाइजिज टिमहरुलाई आग्रह गरेका थिए । पढ्नुस्: युवा क्रिकेटर सन्दिप लामिछाने आईपीएलको अक्सनमा दिल्ली डेयरडेभिल्सका चर्चित खेलाडीहरू गौतम गम्भीर, (ब्याट्सम्यान) भारत (कप्तान) ग्लेन म्याक्स्वेल, (अलराउण्डर), अस्ट्रेलिया जोनसन रोय, (ब्याट्सम्यान), इंग्ल्याण्ड क्रिस मोरिस, (बलर अलराउण्डर), दक्षिण अफ्रिका ट्रेन्ट बोल्ट, बलर न्युजल्याण्ड डेनियल क्रिस्टियन, (बलर अलराउण्डर), अस्ट्रेलिया कागिसो रबाडा, (बलर), दक्षिण अफ्रिका मोहम्मद सामी (बलर), भारत कोलिन मोन्ट्रो, (ब्याट्सम्यान), न्युजल्याण्ड नमन ओझा, ब्याट्सम्यान विकेटकिपर, भारत पढ्नुस्: सन्दीप लामिछानेले आईपीएल खेल्ने, दिल्लीले २० लाखमा किन्यो"
कप्तान पारसले भने : स्यावास ! सन्दीप,"काठमाडौं : नेपाली राष्ट्रिय क्रिकेट टिमका कप्तान पारस खड्काले सन्दीप लामिछानेलाई बधाई दिएका छन्। सन्दीपले इण्डियन प्रिमियर लिग (आइपिएल) खेल्ने भएकोमा खुशी हुँदै पारसले सन्दीपलाई बधाई दिएका हुन्।, उनले सन्दीपको उन्नतीबाट नेपाली क्रिकेटले गर्व गर्नुपर्ने भन्दै ट्विटमार्फत् आइतबार साँझ बधाई दिएका हुन्। सबै नेपाली, क्रिकेट खेलाडी, फ्यान र क्रिकेटसँग आबद्ध सबैलाई बधाई छ, पारसले ट्विट गर्दै भनेका छन्,आज नेपाली क्रिकेटरका लागि गर्वको क्षण हो। स्यावास ! सन्दीप। आईपीएलको अक्सनमा परेका सन्दीपलाई दिल्ली डेयरडेभिल्सले २० लाख भारुमा आइतबार किनेको हो। नेपाली युवा क्रिकेटर लामिछानेलाई दिल्ली डेयरडेभिल्सले किनेपछि आईपीएल खेल्ने उनी पहिलो नेपाली पनि भएका छन्।     ,  ,                           ()  ,  अक्सन लिस्टमा परेपछि उनको न्यूनतम् मूल्य २० लाख भारतीय रुपैयाँ तोकिएको थियो। बलियो टिम दिल्लीले किनेसँगै एसोसियट राष्ट्र नेपालबाट आईपीएलमा प्रवेश पाउने नेपाली क्रिकेटरको सपना पनि पुरा भएको छ। सन्दीप लामिछानेले आईपीएल खेल्ने, दिल्लीले २० लाखमा किन्यो दिल्लीले सन्दीपलाई किन्दा माइकल क्लार्क रमाए सन्दीपका कप्तान गौतम गम्भीर, प्रशिक्षक रिकी पोन्टिङ"
आईपीएल: खर्बपति ब्यापारीका छोरा बिके ३० लाखमा,"एजेन्सी: इन्डियन प्रिमियर लीग (आईपीएल) को ११ औँ सिजनको लिलामीको दोस्रो दिन पनि पहिलो दिनकै जस्तो रोचक रह्ययो दोस्रो दिन फ्रेन्चाइजिज टिमहरुले खेलाडीको साख र भाग्य दुवैमाथि बाजी लगाएका हुन् । पहिलो दिनको लिलामीबाट निराश केही खेलाडीलाई पनि दोस्रो दिन राहत मिलेको छ। अर्कातिर अन्य कयौँ खेलाडीलाई दोस्रो दिन पनि निराशा मात्रै हात लाग्यो । त्यसैगरी नेपालका सन्दीप लामिछानेसहित केही नयाँ खेलाडीलाई पनि फ्रेन्चाइजिज क्लबले किनेका छन् । पढ्नुस्: सन्दीप लामिछानेले आईपीएल खेल्ने, दिल्लीले २० लाखमा किन्यो रोचक के छ भने धेरै खेलाडीले आईपीएलमा पुग्न पनि आफ्नो भाग्यमा भर पर्नुपर्छ । कयौँ पटक ठुला र दिग्गज खेलाडीलाई टिमले तोकिएभन्दा थोरै मूल्य हाल्ने अवस्था पनि देखिएको छ । त्यसको उल्टो नयाँ र युवा खेलाडीका लागि टिमले उत्साहित भएर खर्च पनि गरेका छन् । यस्तै केही रोचक दृश्य दोस्रो दिनको लिलामी देखिएको छ । एकातिर अटो रिक्सा चालकका छोरा मोहम्मद सिराजलाई रोयल च्यालेन्जर्स बैंगलोरले ६० लाख भारतीय रुपैयाँमा किन्यो भने अर्कातिर भारतका शीर्ष उद्योगतिमध्ये एक कुमार मङ्गलम बिडलाका छोरा आर्यमन बिडलालाई पहिलो दिन कसैले किन्न चासो दिएनन् । तर दोस्रो दिनको लिलामीमा उनलाई राजस्थान रोयल्सले ३० लाख भारतीय रुपैयाँमा किनेको छ । पढ्नुस्: पहिलो दिन रोजाइमा नपरेका क्रिस गेल दोस्रो चरणमा दुर्इ कराेडमा बिके सन् २०१७ मा न्यूजील्यान्डविरुद्ध डेब्यु गरेका अटोरिक्सा चालकका छोरा हैदराबादका २३ वर्षीय ब्याट्सम्यान मोहम्मद सिराज आईपीएलको अघिल्लो सिजनमा दिल्लीको तर्फबाट खेलेका थिए । आपीएलका क्रममा उनले जम्मा ६ खेलमा सहभागी हुँदै १० विकेट पनि लिएका थिए । खर्बपति बाबुका छोरा आर्यमनले अघिल्लो साल मध्य प्रदेशका लागि पहिलो रणजी ट्रफी म्याच खेलेर आफ्नो प्रथम श्रेणीको करिअरको सुरुवात गरेका थिए । पढ्नुस्: आईपीएल अक्सन: बेन स्टोक्स १२ करोड रुपैयाँमा बिके यस म्याचमा सर्वाधिक १६ का साथ दुई पारीमा २२ रन बनाएका थिए । समाचार अनुसार पहिले आर्यमन मुम्बईमा खेल्थे । तर लाखौँ कोशिश गर्दा पनि उनी मुम्बईबाट रणजी टीममा स्थान बनाउन नसकेपछि मध्य प्रदेशको टीमबाट खेल्न पुगेका थिए । उनका बाबु कुमार मंगलम बिडला चर्चित भारतीय उद्योगपति हुन् । आदित्य बिडला ग्रुपका अध्यक्ष पनि हुन् । भारतमा उनको समूहका सयौँ कम्पनी रहेका छन् । उनीसँग १२८ बिलियन अमेरिकन डलर सम्पती रहेको छ । पढ्नुस्: आईपीएल खेल्ने पहिलो नेपाली: यस्तो छ सन्दीपको खेल यात्रा"
"सन्दीप लामिछानेले आईपीएल खेल्ने, दिल्लीले २० लाखमा किन्यो",काठमाडौँः नेपालका युवा क्रिकेटर सन्दीप लामिछानेले भारतको चर्चित इन्डियन प्रिमियर लिग खेल्ने भएका छन् । नेपालबाट पहिलो पटक अक्सनमा परेका सन्दीप पहिलोपल्ट नै रोजाइमा परेका हुन् । बहुचर्चित इण्डियन प्रिमियर लिग क्रिकेट (आईपीएल) को अक्सन लिस्टमा परेका नेपाली युवा क्रिकेटर लामिछानेलाई दिल्ली डेयर डेभिल्सले किनेपछि आईपीएल खेल्ने पहिलो नेपाली पनि भएका छन् । पढ्नुस्: युवा क्रिकेटर सन्दिप लामिछाने आईपीएलको अक्सनमा अक्सन लिस्टमा परेपछि उनको न्यूनतम् मूल्य २० लाख भारतीय रुपैयाँ तोकिएको थियो । बलियो टिम दिल्लीले किनेसँगै एसोसियट राष्ट्र नेपालबाट आईपीएलमा प्रवेश पाउने नेपाली क्रिकेटरको सपना पनि पुरा भएको छ । आईपीएलले अक्सनमा सबैभन्दा धेरै भारतका ३६० जना क्रिकेटरलाई राखेको थियो। २१८ जना अन्य खेलाडीसहित सन्दीपसहित अन्य मुलुकका रहेका छन् । अक्सनमा समावेश जम्मा ५७८ जना खेलाडीमा सन्दीप एसोसियट देशको तर्फबाट सूचीमा २७६ नम्बरमा थिए । पढ्नुस्: आईपीएल अक्सन: बेन स्टोक्स १२ करोड रुपैयाँमा बिके शनिबार र आइतवार बैंगलोरमा भएको अक्सनमा आईपीएका टीमहरुले सन्दीपसहितका खेलाडीमाथि बोली लगाएका थिए । पहिलो दिन बिक्न नसकेका सन्दीपलाई दोस्रो दिन दिल्लीले किनेको हो । आईपीएलमा यसअघि केही नेपाली खेलाडीले प्रयास गरेका थिए । नेपालका चर्चित क्रिकेट शक्ति गौचनले पनि आईपीएको चर्चित टोली राजस्थान रोयल्सबाट ट्रायल दिए पनि खेल्न भने पाएनन् । पढ्नुस्: आईपीएल अक्सन: पहिलो राउन्डमा बिकेनन् क्रिस गेल
रोनाल्डोको दुई गोलसहित रियल मड्रिडको जित,काठमाडौं : स्पेनिस ला लिगामा यस सिजन सुरुदेखि नै पछि परिरहेको पावहाउस रियल मड्रिडले शनिबारको खेलमा आफूभन्दा अंक तालिकामा अगाडि रहेको भ्यालेन्सियामाथि ४१ राहत जित निकालेको छ । भ्यालेन्सियाको होम ग्राउन्ड मेस्टाला रंगशालामा भएको खेलमा रियलको जितका लागि पोर्चुगिज स्टार क्रिस्टियानो रोनाल्डोले २ गोर गरे । मार्सेलो र टोनी कु्रजले ११ गो गरे । यस सिजनको स्पेनिस ला लिगामा खासै गोल गर्न नसकेको रोनाल्डोले खेलको १६ र ३८ मिनेटमा पेनाल्टीमार्फत गोल गरेका हुन् । मार्सेलोले ८४ र क्रुजले ८९ औं मिनेटमा गोल गरे । भ्यालेन्सियाका लागि एक मात्रै गोल सान्टी मिनाले ५८ औं मिनेटमा गरेका हुन् । जितका बाबजुद पनि २० खेलबाट ३८ अंक रहेको रियल मड्रिड चौथो स्थान मै रहेको छ भने हारपछि पनि २१ खेलबाट ४० अंक रहेको भ्यालेन्सिया साविक तेस्रो स्थानमै रहेको छ । समान २० खेल खेलेका बार्सिलोना र यथ्लेटिको मड्रिड क्रमशः ५४ र ४३ अंकसहित पहिलो र दोस्रो स्थानमा रहेका छन् । गएराति भएका ला लिगाका अन्य खेलमा भिल्लारियलले रियल सोसिडाडमाथि ४२ को जित निकाल्यो । डिपोर्टिभो ला कोरुना र लेभान्टेले २२ को बराबरी खेले भने मागाला र गिरोनाबीचको खेल गोलरहित बराबरीमा टुंगियो ।
आईपीएल खेल्ने पहिलो नेपाली: यस्तो छ सन्दीपको खेल यात्रा,"काठमाडौँ: नेपालका १७ वर्षीय युवा स्पिनर सन्दीप लामिछाने इन्डियन प्रिमियर लिग आइपिएल खेल्ने पहिलो नेपाली खेलाडी बनेर इतिहास रचेका छन् । आईपीएल अक्सनको दोस्रो दिन उनलाई दिल्ली डेयरडेभिल्सले २० लाख भारतीय रुपैयाँमा किनेको हो । अक्सनको २७६ औं स्थानमा रहेका उनको न्यूनतम् मूल्य पनि २० लाख भारु नै तोकिएको थियो । लेग ब्रेक स्पिनर सन्दीपलाई दिल्ली किनेसँगै नेपाली खेलाडीको आईपीएल खेल्ने सपना पनि पुरा हुने भएको छ । यसअघि पूर्वकप्तान शक्ति गौचनले राजस्थान रोयल्समा ट्रायल दिएका थिए । तर उनले त्यो बेला आईपीएल खेल्ने सपना पुरा हुन सकेन । बैङलोरमा जारी अक्सनको दोस्रो दिन उनलाई दिल्लीले किनेपछि अब उनले भारतका चर्चित खेलाडी गौतम गम्भीरको कप्तानीमा खेल्नेछन् । गम्भीर यसअघि कोलकाता नाइट राइडर्सका कप्तान थिए । उनको कप्तानीमा कोलकाताले आईपीएलको उपाधि पनि जितिसकेको छ । सन्दीपका प्रशिक्षक अस्ट्रेलियाका विश्वविख्यात खेलाडी खेलाडी रिकी पोन्टिङ रहनेछन् । लेग स्पिनर सन्दीपले दिल्लीको टिमबाट आईपीलको प्लेइङ११ मा पर्ने सम्भावना धेरै छ । १७ वर्षीय सन्दीपलाई दिल्ली डेयर डेभिल्सले आफ्नो आधिकारिक ट्विट ह्यान्डलमा ट्वीट गर्दै भनेको छ, 'पहिलो खेलाडीका रुपमा नेपालका युवा स्पिनर सन्दीप लामिछानेलाई टिममा स्वागत गर्न पाउँदा हामी खुशी भएका छौँ ।' यस्तो छ खेल यात्रा १७ वर्षीय सन्दीपले विश्व क्रिकेट लिग च्याम्पियनसिप अन्तर्गत कीर्तिपुर मैदानमा भएको नामिबियाविरुद्धको खेलबाट राष्ट्रिय टिममा डेब्यु गरेका थिए । सिनियर टोलीमा रहँदै नौ खेल खेलेका सन्दीपले जम्मा १२ विकेट लिएका छन । दुइ वर्ष अघि बंगलादेशमा सम्पन् यु१९ विश्वकप क्रिकेटमा उत्कृष्ट प्रदर्शन गरेपछि सन्दीपलाई अस्ट्रेलियाका चर्चित स्पिनर सेर्न वानसँग तुलना गरिएको थियो । उनले आयरल्यान्डविरुद्ध ह्याट्रिकसहित पाँच विकेट लिएका थिए । प्रतियोगितामा उनी कुल १४ विकेट लिँदै सर्वाधिक विकेट झार्ने खेलाडीको सुचीमा दोस्रो स्थानमा थिए । सन्दीपले हङकङमा अस्ट्रेलियाका पुर्वकप्तान माइकल क्लार्कसँग एउटै टिमबाट खेल्ने अवसर पाएका थिए । सन्दीपको खेलबाट प्रभावित भएर क्लार्कले उनलाई अस्ट्रेलियास्थित आफ्नो एकेडेमीमा प्रशिक्षण पनि दिए । सेप्टेम्बर २०१६ मा उनलाई क्लार्कले सिड्नीस्थित वेस्टर्न सबअर्व डिस्ट्रिक्ट क्रिकेट क्लबमा खेल्ने अवसर मिलाइदिएका थिए । आईपीएलको अक्सन सुचीमा सन्दीप पनि अटाएपछि क्लार्कले ट्विट गर्दै प्रतिभावान र राम्रो युवा खेलाडी भएकाले सन्दीपलाई खरिद गर्न आईपीएलका फ्रेन्चाइजिज टिमहरुलाई आग्रह गरेका थिए । आईपीएल खेल्ने अवसर पाएका सन्दीप अहिले अहिले विश्व क्रिकेट लिग डिभिजन२ को तयारीका लागि युएइमा प्रशिक्षणमा रहेका छन् ।"

शीर्षक,विवरण
कसरी बनाउने सुमधुर सम्बन्ध ?,"चाहिन्छ संवाद डाक्टर र बिरामी तथा बिरामीका आफन्तबीच बेलाबेला विवाद सिर्जना हुने गरेको छ। यस्ता विवादले नेपाली स्वास्थ्यसेवा क्षेत्र नै समयसमयमा संकटमा फस्ने गरेका छन्। कतिपय अवस्थामा डाक्टरहरूमाथि हातपात समेत हुने गरेको छ। यो डाक्टर र बिरामी तथा बिरामीका बीच पर्याप्त संवाद हुन नसक्दा भएको हो। डाक्टरसँग आइपुगेका सबै समस्याहरू समाधान हुन्छन् भन्ने हुँदैन। सबै समस्याको समाधान त कसैले पनि गर्न सकेको छैन। राम्रो गर्छु भन्दाभन्दै पनि सयमा एकदुई केशमा समस्या आउन सक्छ। तर, केसको जटिलता यस्तो हो भनेर बिरामी र आफन्तलाई बुझाउने पहिलो जिम्मेवारी डाक्टरको हो। यस्तो संवादमा डाक्टर र बिरामी दुवै पक्ष इमानदार हुनुपर्छ। त्यस्तो इमानदारीले मात्र विश्वास सिर्जना गर्छ। आपसी विश्वासले दुवै पक्षमा आत्मविश्वास निर्माण गर्छ। त्यसपछि मात्र स्वास्थ्यजाँच वा अप्रेसन अघि बढाउनु उचित हुन्छ। पहिला स्वास्थ्य सेवा लिन आउने सेवाग्राहीहरूमा पर्याप्त चेतना हुँदैनथ्यो। त्यसले पनि संवादमा समस्या सिर्जना गरेको थियो। परिवर्तित समयसँगै अहिले सेवाग्राहीहरूको चेतनास्तर बढेको छ। पहिला डाक्टरले जे गर्दा पनि प्रश्न नगर्ने संस्कार थियो। अहिले प्रश्न गर्ने क्षमताको विकास भएको छ। डाक्टरको नियतको पनि विश्लेषण गर्न सक्नै चेतनास्तर विकास भएको छ। प्रायको परिवार, नातागोता वा चिनजानमा कोही न कोही डाक्टर छन्। स्वदेश वा विदेशमा रहेका आफ्ना मान्छेलाई सोध्ने वा गुगल सर्च गरेर भए पनि जानकारी लिन सक्ने सुविधा छ। त्यसैले डाक्टरले केही पनि कुरा लुकाउनु हुँदैन। बिरामी र उसको आफन्तलाई प्रस्टसँग सबै विवरण बताउनुपर्छ। आफ्नो धारणा राखेर छलफल गर्न वा कुनै अस्पतालमा गएर डाक्टरसँग सल्लाह गरेर खबर गर्नुहोस् भन्न सक्नुपर्छ। डाक्टरले बलजफ्ती गर्नु प्रत्युत्पादक हुन सक्छ। एक डाक्टरले जहिल्यै सम्झिरहनुपर्छ ऊ र बिरामीबीचको सम्बन्ध एकदिनको होइन। चिकित्सकीय अभ्यास रहँदासम्म बिरामी र उसका आफन्तसँग सुमधुर सम्बन्ध निर्माण गर्न तल्लिन हुनैपर्छ। सम्बन्ध सुमधुर बनाउने केही तरिकाहरू छन्। बिरामीलाई समयमा हेर्ने, आवश्यक सल्लाह दिने, बिरामीको कुरा ध्यान दिएर सुन्ने, रोग र उपचारबारे बुझ्नेगरी बताउने आदि। कतिपय रोगको उपचार पद्धति सजिलो हुन्छ। तर, अप्रेसन गरे पनि हुने र नगर्दा पनि खासै फरक नपर्ने खालका समस्यामा भने दोधार सिर्जना हुन्छ। त्यस्तो बेलामा डाक्टरले काउन्सिलिङमा जोड दिनुपर्छ। त्यस्तै अप्रेसन गर्नैपर्ने खालको आपत्कालीन अवस्थामा बिरामी र आफन्तलाई सबै परिस्थिति र सम्भावनाबारे विस्तृतरूपमा बुझाउनु पर्छ। यस्तो संवादको बेला बुझाइमा कठिनता आउन सक्छ। डाक्टर र बिरामी तथा उसको आफन्तको पृष्ठभूमि फरक हुन्छ भन्ने बिर्सनु हुँदैन। डाक्टरले प्रयोग गर्ने शब्द र बिरामीले प्रयोग गर्ने शब्दमा फरक हुन्छ। त्यसैले बिरामी र डाक्टरबीच एउटा रिक्तता भइरहेको हुन्छ। त्यो रिक्तता हटाउनु नै संवादको सबैभन्दा ठूलो चुनौती हो। डाक्टर र बिरामीबीच सञ्चारसम्पर्क र काउन्सिलिङ एकदमै महत्वपूर्ण छ। बिरामीको बुझाइअनुसारको काम भए त ठिकै छ। उसको बुझाइअनुसारको नतिजा दिन सकिएन भने द्वन्द्व सुरु हुन्छ। त्यस्तो अवस्थामा डाक्टरले दिने नतिजामा भर पर्छ। डाक्टरले जे बुझाए पनि नतिजा राम्रो आयो भने समस्या सकिन्छ तर राम्रोसँग काउन्सिलिङ गर्दागर्दै पनि नतिजा अनपेक्षित भयो भने समस्या सिर्जना हुन्छ। त्यस्तो अवस्थामा द्वन्द्व सिर्जना हुने सम्भावना हुन्छ। अस्पतालमा प्रवेश गरेपछि बिरामीले निको हुन्छु भन्ने सोच राख्नु सामान्य हो। निको नहुने हो भने डाक्टरलाई किन भेट्ने ? तर डाक्टरले कुनै रोग उपचार हुनसक्छ सक्दैन, निराकरण प्रक्रियाबाट के कस्ता नतिजा आउन सक्छन् भनेर बताउन सक्नुपर्छ। चिकित्सामा समस्या डाक्टरहरू विवादित हुनुको अर्को कारण उनीहरूमा आएको सोच हो। पहिला डाक्टर भन्नासाथ सम्मानभावले हेरिन्थ्यो। त्यतिबेला डाक्टरहरू आर्जनमुखीभन्दा सेवामुखी बढी थिए। २० वर्षअघिसम्म डाक्टरहरूमा भव्य घर बनाउने, महँगो गाडी खरिद गर्ने भन्ने सोच आउँदैनथ्यो। अहिले अन्य पेसामा जस्तै चिकित्सामा पनि सेवाभन्दा कमाउलाई प्राथमिकता दिन थालिएको हो कि भन्ने अनुभूति हुन्छ। डाक्टरी पेसालाई कमाउ पेसा बनाउन हुँदैन। यो आम जनताको जीवनसँग सम्बन्धित छ त्यसैले यसलाई प्रदूषित हुन दिनु हुँदैन। अर्को समस्या चिकित्सा शिक्षामा घट्दो गुणस्तर हो। जनसंख्या बढ्दो छ। त्यसै अनुरूप चिकित्सकको संख्या पनि बढ्नु आवश्यक छ। तर, शिक्षाको गुणस्तर घट्न भएन। स्वदेशमा होस् वा विदेशमा अध्ययन गरेका डाक्टर होऊन उनीहरूको शिक्षाको स्टान्डर्ड पनि हेर्नु पर्यो। एकातिर दर्शन, सिद्धान्तका दृष्टिले कमजोर हुने र अर्कोतिर पढाइको स्तर खस्कँदा समस्या भएको छ। अध्ययन पनि एकपटक मात्र गरेर हुँदैन। यो पेसामा निरन्तर अध्ययनको खाँचो हुन्छ। गुणस्तरीय सेवा दिनु भनेको ऋषिमुनिको तपस्या जस्तै हो। मेडिसिनमा जन्मने, मेडिसिनसँगै हुर्कने र मेडिसिनको अध्ययनमै जीवन बिताउने सोच पाल्नुपर्छ। सूचना, प्रविधि र चेतनास्तरले सक्षम हुँदै गएका सेवाग्राहीलाई उपचार गर्ने डाक्टर पनि दक्ष, अध्यावधिक र संवेदनशील हुन जरुरी छ। प्रणालीमै समस्या चिकित्सा क्षेत्रमा देखा परेका तमाम समस्याको जग शिक्षा प्रणालीमा छ। त्यसैले शिक्षा प्रणालीमै सुधारको आवश्यकता छ। समाजले डाक्टरलाई अहिले पनि निकै ठूलो सम्मान दिन्छ। चिकित्सकले प्रदान गर्ने सेवाका कारण उसले त्यो सम्मान पाएको हो। तर, अहिलेको शिक्षा प्रणाली नाफामुखी हुँदै गएको छ। यसले सेवक चिकित्सकको साटो कमाइखाने चिकित्सकहरू बढाउँदै लगेको छ। चिकित्सकले जहिल्यै हामी सेवक हौं भन्ने धारणा राख्नुपर्छ। बिरामीले गाली गरे पनि सहनुपर्छ। पेसा नै यस्तो खालको छ। कहिले चिन्ताले ग्रस्त भएका वा मानसिक स्थिति सन्तुलित नभएका बिरामी उपचार गर्नुपर्छ। तपाईंलाई कुट्छु भन्ने खालको बिरामी पनि आउन सक्छ। तर, डाक्टरले कुस्ती खेल्न जाने होइन। बिरामीले गाली गर्दा पनि संयमित हुनुपर्छ। डाक्टरले कार्यस्थलमा पनि राम्रो पारिवारिक वातावरण कायम गर्नुपर्छ। अध्ययनशील हुन आवश्यक छ। त्यस्तै बिरामी वा आफन्तसँग कसरी व्यवहार गर्ने, कसरी बोल्ने भन्ने सिक्नुपर्छ। उचित तवरमा व्यवहार गर्न वा बोल्न आउँदैन भने तालिम लिनुपर्ने पनि हुन सक्छ। सेवाग्राहीको भूमिका डाक्टरबिरामी सम्बन्ध सुमधुर बनाउने जिम्मेवारी केवल डाक्टरको मात्र होइन। बिरामी वा सेवाग्राहीले पनि डाक्टरका समस्या र सीमितता बुझ्नुपर्छ। डाक्टरले चाडपर्व भन्न पाउँदैन। अप्रेसन त लाखौंको भएको छ तर एकदुई केसहरूलाई मिडियाले ठूलो बनाइदिन्छ। प्रक्रियागत गल्ती नहुनु पथ्र्यो यदि भइहाल्यो भने पनि मिडियाले डाक्टरले गरेका सत्प्रयास ओझेलमा पारिदिन्छ। अमेरिकामा उपचार गराउँदा पनि गल्ती भएका दृष्टान्त छन्। यसको अर्थ गल्ती भइहाल्छ भनेर हलुका रूपमा लिइएको होइन। गल्ती नदोहोरियोस् भने सुधार हुन आवश्यक छ। स्वास्थ्यसंस्थामा चेक लिस्ट (विभिन्न तहमा जाँच गर्ने सूची) बनाई लागू गर्नुपर्छ। विश्व स्वास्थ्य संगठनको निर्देशिकाबमोजिम टाइम आउट (अप्रेसन गर्नुअघि परामर्श) को व्यवस्था लागू गर्नुपर्छ। टाइम आउटअनुसार कार्य गर्ने हो भने ९९ प्रतिशत गल्ती हुने सम्भावना रहँदैन। तथापि, टाइम आउट गर्दागर्दै पनि कहिलेकाहीँ गल्ती हुन सक्छ। अमेरिकामा टाइम आउट अनुरूप जाँच वा अप्रेसन नगर्ने चिकित्सकलाई निलम्बन गरिन्छ। नेपालको सन्दर्भमा चिकित्सकलाई मात्र दोष दिन मिल्दैन। डाक्टरलाई औंला देखाएर समस्या समाधान हुँदैन। सबैको नियत स्वच्छ हुनुपर्छ। स्वास्थ्य सेवाको सुधारका लागि प्रणालीको विकास गर्नुपर्छ। सरकारले विज्ञहरूसँग छलफल गरी आवश्यक नीति बनाउनुपर्छ। कसैलाई दोष दिएर समस्या समाधान हुँदैन। बिरामी, डाक्टर र अन्य सरोकारवाला पक्षबीच समन्वय, सहकार्यको खाँचो छ। समग्र समाज र राष्ट्रको परिवर्तनका लागि महत्वपूर्ण भूमिका खेल्छु भनेर उत्प्रेरित नहुने हो भने चिकित्सकीय अभ्यासमा नआए पनि हुन्छ। (वरिष्ठ अर्थोपेडिक शल्यचिकित्सक पाण्डेसँग अन्नपूर्णकर्मी दिनेश गौतमले गरेको कुराकानीमा आधारित)"
हकिङसँग असहमति,"विद्यालयका औसत छात्र स्टेफन हकिङले भौतिकशास्त्रीका रूपमा सफल भइसकेपछि कुनै अन्तर्वार्तामा भनेका रहेछन् मोटोर न्युरोन रोग लाग्नुपूर्व जीवनप्रति मलाई उति उत्साह थिएन। आम मान्छे आफ्नो स्वास्थ्य र ठीकठाक जिन्दगीप्रति गुनासो गरिरहन्छन् तर जब संकट आइपर्छ, हिजोका सहज दिन सम्झेर ती संकटपछिको जिन्दगीलाई अवसर मान्न थाल्छन्। रोग लागेपछि नै बेलायती युवा स्टेफेन विलियम हकिङ पनि दुनियाँले आज चिनेका वैज्ञानिक हकिङ बन्न पुगे। के थाहा, डाक्टरले अब ३ वर्षभन्दा बढी तिमी बाँच्दैनौ भनेपछि तीन वर्षमै जीवनमा सबैथोक गरिसक्छु भन्ने सोच्दै हकिङले आम मान्छेले बाँच्ने समयभन्दा बढी भारको जिम्मेवारी आफूले बोके कि ? एउटा असाध्य रोगका कारण विश्वले एउटा कुशल विज्ञानव्याख्याता पो पायो कि ? आम मान्छेलाई जिजीविषाको चिन्ता हुन्छ। सहज भरपेट भोजन, आरामदायी बिछ्यौना, सुकिला र सहज पहिरन, प्रेमालाप, यौन, भेटघाट, संस्कारचाडपर्व आम मान्छेका चाहना हुन्। तिनलाई आकाशभन्दा पर के छ, ब्रह्माण्ड कसरी बन्यो, जगत्को भविष्य के होला भन्ने उति चिन्ता हुन्न। दुनियाँले हजारौं वर्षदेखि गाएको देउता र ईश्वरका गीत तिनलाई देववाणी हुन्छ। पहिलो त, अलौकिक शक्ति या भगवान्बारे प्रश्न गर्ने तिनलाई फुर्सद हुँदैन। दोस्रो, तिनको चेतनाले त्यति परसम्म सोच्न भ्याउँदैन। भोलि के हुन्छ र यसो गर्दा वा नगर्दा अरूले के भन्लान् भन्ने तिनको चिन्ता हुन्छ। रुँदै जन्मने अनि चिन्ता गर्दै चितासम्म पुग्ने नियति भोग्ने संसारका आम मान्छेले गम्भीर रोग लाग्दासमेत त्यत्रो आत्मविश्वास र हास्यचेतसहित विज्ञानमा महान् योगदान दिने हकिङसँग जीवन जिउने कला सिक्नुपर्छ। हकिङ आम मान्छे या राजनीतिज्ञहरूजस्तो जड र रूढ थिएनन्। आफ्ना गल्ती सच्याउँथे। सन् १९७४ मा ब्ल्याक होलमा एकचोटि पसेको चिज या ग्रहताराको अस्तित्व त्यहीँभित्रै हराउँछ भन्ने हकिङले सन् २०१४ मा त्यसलाई सच्च्याएर भने मैले गल्ती गरेँ, ब्ल्याक होलमा पसेको केही कुरा त्यहीँ नहराउन पनि सक्छ। शारीरिक रूपमा उति अशक्त भइकन पनि विज्ञानबारे गहन प्रवचन दिने उनी शारीरिक रूपमा अशक्तहरूका प्रेरणा हुँदै हुन्। क्याम्ब्रिज विश्वविद्यालयमा प्राध्यापनरत रहँदा विश्वविद्यालय परिसरलाई ह्विलचेयरमैत्री बनाइनुपर्छ भन्दै धर्ना बसेर उनले आफूलाई एक्टिभिस्टका रूपमा समेत उतारे। ईश्वरीय शक्तिमाथि प्रश्न गर्ने हकिङ साँच्चै हक्की थिए। मान्छेलाई उनी कुनै बाह्यशक्तिको दास होइन, स्वतन्त्र मान्छे बन्न सिकाउँथे। तर, हकिङले राखेको एउटा प्रस्ताव उरन्ठेउलो लाग्छ। विज्ञानबारे उति गम्भीर ज्ञान नभएको, दूरग्रामको एक आम मनुष्यले यस्तो संशय राख्नुलाई दुस्साहस ठानिएला। तर, कुतूहल, संशय र तर्कमा आधारित विज्ञानकै एक अध्येताको अभिव्यक्तिबारे प्रश्न गर्नुलाई भौतिकवादीहरूले अनुचित नमानुन्। पृथ्वीको भविष्य छैन ? विशाल ब्रह्माण्डमा पृथ्वीजस्तो मनुष्य, प्राणी र लाखौं जीव, वनस्पति बस्न र बाँच्न मिल्ने ग्रह अहिलेसम्म पत्ता लागेको छैन। तर, भोकमारी, रोग र अभावग्रस्त दुनियाँको गाँस काटेर केही शक्तिसम्पन्न देशले आफ्नो अभिमान, धाक र साम्राज्य प्रदर्शनका लागि खर्बौं डलर खर्चेर अन्तरिक्ष यात्रा र रकेट प्रक्षेपण गर्ने गरेका छन्। त्यसबीच हकिङको तर्क थियो अब मान्छेले पृथ्वीको विकल्प खोज्नुपर्छ। अन्य ग्रहमा हामीभन्दा जागरुक जीव हुन सक्ने हकिङको अनुमान थियो र त्यस्ता परग्रहीबाट पृथ्वीमा आक्रमण मात्रै होइन, यहाँका स्रोतहरूको लुट हुन सक्ने उनको अनुमान थियो। आर्टिफिसियल इन्टेलिजेन्स, जेनिटिकल्ली इन्जिनियर्ड भाइरस र पारमाणिक होडका कारण विश्वमा आइपर्ने खतराबारे उनले दुनियाँलाई सचेत गराउनु जायज थियो। आज देखिँदै गरेका प्रकोप र वातावरणीय समस्या नियाल्ने हो भने उनले भनेजस्तो केही हजार वर्षमा होइन, केही सय वर्षमै पृथ्वीमा जीव संकट निम्तनेछ। यस अर्थमा उनी सही थिए। आफूलाई आशावादी मान्ने हकिङ मान्छेको अस्तित्वबारे भने केही बढी नै निराश थिए। हुँदाखाँदाको सहज पृथ्वीको विकल्प छाडेर नभेटिएको कुनै ग्रहतिर डेरा सर्न हाम्रो तनमनधन लगाउनेतर्फ उनले दिएको सुझाव सही थिएन। मातृपृथ्वी छाडेर अन्यत्र घरबार गर्ने उनको सुझाव जायज मान्नै सकिन्न। उनी भन्ने गर्थे, मान्छेको दीर्घकालीन भविष्य अन्तरिक्षमै हो। पृथ्वीको भविष्य छैन, हामीले अर्को ग्रह नखोजे मानव जातिकै भविष्य संकटमा पर्छ भनेर हकिङले दिएको चेतावनी प्राणी जाति र पृथ्वीप्रतिकै मजाक हो। सन् १९६३ को एउटै घटना, क्युबन मिसाइल क्राइसिस (अमेरिकासोभियत द्वन्द्व) लाई जोडेर उनी मानवजातिको भविष्य संकटपूर्ण देख्थे। अमेरिकी वैज्ञानिकहरूले जुटाएको तथ्यलाई आधार मान्ने हो भने संसारभर अहिले २२ हजार ६ सयको संख्यामा पारमाणिक हतियार छरिएका छन्। तीमध्ये ७७ सय ७० सञ्चालनमा छन्। पारमाणिक शक्तिसम्पन्न देशले पारमाणिक हतियार अप्रसार सन्धिमा सम्झौता नगरेका कारण यस्तो अवस्था निम्तिएको हो। न्युक्लियर सर्वनासको त्रास अहिले पनि छ। उसो त हकिङले भनेजस्तै सुपरनोभा, एस्टेरोइड वा द्रुत र दर्दरहित ब्ल्याक होलले हाम्रो ग्रहलाई जतिखेरै निल्न पनि सक्छ। यसो भनेर नै हकिङले हामीलाई पृथ्वीको विकल्प खोज्नुपर्छ भन्दै तर्साएका थिए। गलत तर्क हकिङले मानवजातिको स्वार्थी र आक्रामक इच्छाबारे कुरा गरे पनि जैविक रूपमा अर्को ग्रहमा जाने कुरो अत्यन्तै असहजमात्रै होइन, असम्भव छ। एउटा तर्क गरौं। पृथ्वीबाट सबैभन्दा नजिकै रहेको तारा हो प्रोक्सिमा सेन्टुरी। र, त्यहाँसम्म पुग्नकै लागि पनि मान्छेलाई ४२ प्रकाश वर्ष लाग्छ। यसको अर्थ हो, प्रकाशकै गतिमा हामी त्यसतर्फ निरन्तर बत्तिने हो भने पनि त्यहाँ पुग्न पृथ्वीबाट ४२ वर्ष लाग्छ। दुर्भाग्यको कुरो, आजका दिनमा हामी प्रकाश वर्षको केवल १० हजार गुणा कम दरमा मात्रै यात्रा गर्न सक्छौं। त्यसको मतलब एपोलो मिसनमा प्रयोग भएको केमिकल फ्युल रकेटकै प्रयोग गर्ने हो भने पनि सेन्टुरीमा पुग्न ५० हजार वर्ष लाग्छ जबकि सक्रिय मानव आयु जम्माजम्मी ७०८० छ। विज्ञानफिक्सनमा जस्तो क्रायोजेनिक फ्रिजिङ प्रविधि प्रयोग गर्ने अथवा वोप ड्राइभ प्रयोग नगर्ने हो भने कुनै पनि मान्छे यस्तो यात्रामा बाँच्ने सम्भावना नै हुन्न। लौ भइगयो, त्यति तीव्र गतिमा जान सक्ने यन्त्र नै बन्यो भने पनि यात्रामा भेटिने अनेक प्रकार रेडिएसन (विकिरण) ले यात्रुलाई बाँच्न दिँदैन। सबै खालका विकिरणलाई पनि थेग्न सकियो रे, हामी प्रकाशभन्दा पनि छिटो अन्तरिक्षका अनेक ग्रहमा जानसक्ने भयौं भने त्यसको लागत कति पर्ला ? पृथ्वीको वरपरमात्रै चक्कर लगाउन (स्पेस भ्रमण) का लागि त आजका दिनमा एक व्यक्तिले अर्बौं डलर खर्च गर्नुपर्ने अवस्था छ भन्ने संसारका सबै मानिस अर्को ग्रहमा बसाइँ सर्ने कुरा कति व्यवहारिक र आवश्यक होला ? फेरि, विज्ञानकै मतलाई मान्ने हो भने पनि अर्बौं वर्षको परिवर्तनपछि हाम्रो ग्रह बसोबासयोग्य भएको हो र ठ्याक्कै यस्तै वातावरणको अर्को ठाउँ खोज्ने या अर्को ग्रहमा पुगेर त्यसलाई पृथ्वीजस्तै बनाउने कुरा उडन्ते कथा हो। यति धेरै जैविक विविधतायुक्त ग्रहमा समेत प्राणी, वनस्पति र मान्छेले कतिपय असहज परिस्थितिको सामना गर्नुपरेको छ। यतिधेरै उर्वर र लाखौं औषधि भएको भूमिमा समेत भोकमरी, खडेरी, आगलागी, असाध्य रोगले प्राणी र वनस्पतिपीडित छन् भने भोलि हामीले वर्षौं लगाएर बसाइँ सर्ने ग्रहमा यी सबै पूर्वाधार हुन्छन् भन्ने के सुनिश्चितता छ ? हामीलाई त्यस्तो आवश्यकता नै किन ? प्रकृति विनास यसर्थ, हकिङका अन्य वैज्ञानिक तर्क र सुत्रलाई चुनौती दिन आवश्यक नभए पनि पृथ्वीको भविष्य छैन, हामीले अर्को ग्रह नखोजे मानवजातिकै भविष्य संकटमा पर्छ भनेर उनले दिएको चेतावनी प्राणी जाति र पृथ्वीप्रतिकै मजाक हो। मानवजातिले विगतका सय वर्षमा पृथ्वीको अत्यधिक साधनस्रोत सखाप पारेको छ। छाला, मासु र दूधको उपभोगका लागि उसले रूखघाँसजंगल विनाश गरेको छ। जमिनको मनलाग्दी उत्खनन गरेर पानीका मूल सुकाएको छ, भूक्षय निम्त्याएको छ। आफ्नो पैसा र पेटको भोक मेट्न महासागर, खोला र तालहरूमा मेसिनहरूको प्रयोग गरेर जलचरहरू सकाउँदै छ। महासागरबाट तेल उत्खनन गरेर मान्छे भविष्यमा संसारलाई तेलरहित बनाउँदै छ। पृथ्वीमाथि हाम्रो अत्याचारको फलस्वरूप ओजन तह पातलिँदै छ र त्यसले संसारमा महामारी ल्याउने खतरा छँदै छ। पानीका स्रोत प्रदूषित भएका कारण हजारौं जल र स्थलचरको जीवन संकटमा छ। उपाय छ पृथ्वीलाई जोगाउने उपाय छ। मान्छेको लोभ र स्वार्थमात्रै त्यसमा बाधा बनेको छ। अमेरिकी प्रकृतिवादी हेनरी डेभिड थोरोले सुझाएजस्तो सरल र सहज जीवन मान्छेले बाँच्ने हो हाम्रो पृथ्वी अरू अर्बौं वर्ष बाँच्ने छ। हाम्रा सन्तति अर्को अर्बौं वर्ष यस धर्तीमा जन्मिरहनेछन्। मिनिमलिज्म अर्थात् न्यूनवाद (हरेक वस्तुको कम परिमाणमा प्रयोग गर्ने, प्रकृतिको अति दोहन नगर्ने, उपभोक्तावादको सिकार नबन्ने, रिसाइकल गरिएका सामान प्रयोग गर्ने, विद्युतीय सवारी प्रयोग गर्ने, पर्याप्त पौष्टिक खाद्य खाने तर शाकाहारी बन्ने, सरल जीवन जिउने) अपनाउने हो भने पृथ्वीमाथिको अति दोहन कम हुनेछ। पृथ्वी अर्बौं वर्ष बाँच्नेछ। संसारका विभिन्न भागमा करोडौं निमुखाजन भोक, रोग र शोकले लडिरहँदा बहुराष्ट्रिय कम्पनीका मालिक, तिनका एजेन्ट र ती पोषित सरकार सञ्चालकहरू नानाभाँती परिकल्पनामा डुबिरहेका हुन्छन्। हालसालै प्रकाशित एक तथ्यांकअनुसार संसारको ८० प्रतिशतभन्दा बढी सम्पत्ति सिंगो जनसंख्याका अति न्यून जनसंख्याको मुठ्ठीमा कैद छ। पृथ्वीका सबै सुखभोग गरिसकेका ती महाजन पृथ्वी बाँचोस्भन्दा पनि अर्को लोकमा रकेट चढेर घुम्नेमात्रै होइन, बसाइँ सर्ने पनि रहर गर्लान्। ती रहरले समग्र विश्वको प्रतिनिधित्व गर्दैन। ती चाहनाले पृथ्वीको भविष्यको चिन्ता गर्दैन। समग्र पृथ्वी रक्षाको जिम्मेवारी त आजका आममान्छेकै हो। हकिङले चिन्ता गरेको प्राकृतिक विनाशको कारण नाफामुखी बजार अर्थतन्त्र हो। नाफाको लागि विकास गरिएको उपभोक्तावादी संस्कृतिकै कारण पृथ्वीको अत्यधिक दोहन भइरहेको छ। त्यसैले यो आसन्न विपत्तिको एउटै मात्र समाधान जीवनशैलीमा क्रान्ति हुन सक्छ। जीवनशैली नसुधार्ने तर पृथ्वीबाट भाग्ने हकिङको चिन्तन स्वीकार्य हुन सक्दैन।"
सर्जनलाई मुद्दाको सास्ती,"राजविराजस्थित गजेन्द्रनारायण सिंह सगरमाथा अस्पतालमा परिवार नियोजन गर्न गएकी अनु यादवको सानो आन्द्रा काटिन पुग्यो। धरानस्थित बीपी कोइराला स्वास्थ्य विज्ञान प्रतिष्ठानमा उपचाररत पत्नीको शल्यक्रियामा चिकित्सककै लापरबाही भएको दाबी गर्दै डिस्चार्जपछि उनका पति मोमेन्द्र मुद्दा दायर गर्ने तयारीमा छन्। देब्रे घुँडाको उपचार गर्न गएकी चितवनकी बिन्दु पौडेलको दायाँ घुँडाको अप्रेसन गर्ने नर्भिक इन्टरनेसनल अस्पतालका डाक्टरहरूविरुद्ध उपभोक्ता हित संरक्षण मञ्चले पनि मुद्दा दायर गर्ने योजना बनाएको छ। मोटरसाइकल दुर्घटनाका घाइते हेटौंडाका पुण्यप्रसाद चौलागाईंको खुट्टामा बाहिरी चोट लाग्यो। चुरेहिल अस्पतालमा आकस्मिक शल्यक्रिया गरेलगत्तै उनको मृत्यु भएपछि पीडित पक्षले मुद्दा दिने धम्की दियो। उदयपुरकी सुषमा थापाले गलत उपचारका कारण दायाँ खुट्टा गुमाउनु परेपछि सर्वोच्च अदालतले वीर अस्पतालका डा बुलन्द थापालाई नौ लाख २० हजार क्षतिपूर्ति भराउने फैसला गर्यो। यी केही घटनाले देखाउँछन्, बिरामीको शल्यक्रिया गर्ने चिकित्सक र बिरामीबीचको दूरी बढेको छ। आपसी सम्बन्धमा विश्वासभन्दा बढी शंका उब्जेको छ। अप्रेसन गर्ने तौरतरिकाबारे सर्वसाधारण मात्र होइन, विदेशमा समेत उपचार गराउँदै आएका प्रधानमन्त्री केपी शर्मा ओली पनि आश्चर्यमा छन्। वीर अस्पताल, सर्जिकल भवनको दुई साताअघि शिलान्यास गर्दै प्रधानमन्त्री केपी शर्मा ओलीले भने, देब्रे घुँडो र दाहिने घुँडो छुट्याउन सकिएन भने अचम्म भएन ? एउटा घुँडो बिरामी छ। बिरामी नभएको घुँडो फुकाल्ने ? १७ नम्बरको बिरामी छ भने २१ नम्बरको बिरामी लगेर अप्रेसन गर्ने ? के अप्रेसन गरेको ? यो तहको लापरबाहीलाई के भन्ने ? संवादविहीनताले समस्या उपचारका लागि आएका बिरामीलाई स्तरीय सेवा र उपचार तथा अप्रेसन गर्दा सहमति लिनुपर्ने मान्यतालाई चिकित्सा सेवामा आधारभूत सिद्धान्तका रूपमा लिइन्छ। यो सिद्धान्तको पालनामा डाक्टरहरू चुक्दा अप्रेसनपछि नतिजा अनुकूल नआउनेबित्तिकै बिरामीले कानुनी उपचारको बाटो अपनाउने गरेका छन्। यो सिद्धान्तको पालना नहुँदा बिरामी, उसका आफन्त र चिकित्सकबीच अप्रेसन गर्नुपूर्व नै बिरामी तथा बिरामीका आफन्त र चिकित्सकको संवाद हुँदैन। अनेक स्वभावका बिरामी उपचारका लागि आउने भएकाले चिकित्सकहरू नै सही तवरले प्रस्तुत हुनुपर्ने त्रिवि शिक्षण अस्पतालका उपप्राध्यापक एवं कन्सलटेन्ट न्युरोलोजिस्ट डा रागेश कर्ण बताउँछन्। उनी भन्छन्, बिरामीले नसोचेका कतिपय परिस्थिति विकास हुनसक्छ। त्यसका लागि वातावरण सहज बनाई बिरामीको फाइल गहन ढंगले अध्ययन गर्नुपर्छ। बिरामीसँग खुला प्रश्न गरी सहज वातावरण बनाई उपचार गर्नेतर्फ चिकित्सकहरूले महŒव नदिने गुनासो बिरामीहरूको छ। बिरामीलाई लागेको रोग, उपचार, अप्रेसन गर्दानगर्दाको जोखिम आदि विषयमा जानकारी दिनुपर्ने चिकित्सकको दायित्व हो। त्यसपछि बिरामीले सहमति जनाएपछि मात्र उपचार सुरु गर्नुपर्नेमा भाषामा फरक, समयको कमी लगायतका अनेक समस्याले आपसी सञ्चारमा अवरोध ल्याउने गरेको वीर अस्पतालका नाक, कान र घाँटी रोग विशेषज्ञ प्राडा ढुण्डिराज पौडेल बताउँछन्। आवश्यक जानकारी पनि बिरामीलाई नदिँदा उपचार वा अप्रेसनपछि विवाद बढ्ने गरेको उनको अनुभव छ। नेपालको संविधानमा आफ्नो कुनै पनि विषयको सूचना माग्ने र पाउने हकलाई मौलिक हकका रूपमा लिइएको छ। तर, बिरामीलाई उसको रोग तथा उपचारको व्यवस्थाबारे डाक्टरले जानकारी दिन कञ्जुस्याइँ गर्ने गरेको उपभोक्ता हित संरक्षण मञ्चका अध्यक्ष अधिवक्ता ज्योति बानियाँ बताउँछन्। स्ट्रेसमा डाक्टर अस्पताल वा नर्सिङ होम सञ्चालन गर्न करोडौं रकम खर्च गरेका सञ्चालकले स्वास्थ्य सेवालाई अन्य उपभोगमुखी सामानको व्यापारझैं सम्झने गरेको चिकित्सकहरू बताउँछन्। त्यसकारण जतिसक्यो धेरै बिरामी जाँच गर्न तथा अप्रेसन गर्न डाक्टरलाई उक्साउने मनोवृत्ति छ। एक सर्जन भन्छन्, संख्या नै तोकेर यति बिरामी हेर्नैपर्छ, अप्रेसन गर्नैपर्छ भन्ने आशय व्यक्त गर्छन्। अनावश्यक परीक्षण र कतिपय अवस्थामा अप्रेसनसमेत गर्नुपर्ने बाध्यता हुन्छ। ग्रान्डी अस्पतालका वरिष्ठ अर्थोपेडिक सर्जन डा चक्रराज पाण्डे निजी अस्पतालले डाक्टरहरूलाई संख्या नै तोकेर बिरामी जाँच गर्न वा अप्रेसन गर्न दबाब दिने गरेको भन्नेमा आफूलाई विश्वास नभएको तर्क गर्छन्। दबाब दिने अस्पतालमा काम गर्दिनँ भन्नुपर्छ, पाण्डे भन्छन्, कुनै अस्पतालले यति बिरामी जाँच गर्नैपर्छ वा यतिवटा अप्रेसन गरी पैसा कमाउनैपर्छ भनी दबाब दिन्छ भने म एक मिनेट पनि काम गर्दिनँ। विशेषज्ञता हासिल गर्दासम्म लाखौं रुपैयाँ खर्च भएको हुन्छ। त्यस्तै आफ्ना र परिवारका सदस्यको आधारभूत आवश्यकता पूरा गर्नका लागि पनि विभिन्न अस्पतालमा काम गर्नुपर्ने चिकित्सकहरूको गुुनासो छ। यी र यस्तै कारणले चिकित्सकहरूलाई स्ट्रेस हुने गरेको डा पाण्डे स्वीकार गर्छन्। व्यस्त हुँदा परिवारलाई समय दिन पाएका हुँदैनन्। व्यस्तताअनुसार कमाइ पनि भएको हुँदैन, पाण्डेको गुनासो छ। त्रुटिमा ढाकछोप अप्रेसनका क्रममा नेपालमा मात्र होइन गुणस्तरीय स्वास्थ्य सेवा उपलब्ध भनिने अमेरिकामा पनि त्रुटि भएका दृष्टान्तहरू छन्। वीर अस्पतालका सर्जरी विभाग प्रमुख डा सुबोध अधिकारी विकसित मुलुकका अस्पतालमा पनि नेपालमा जस्तै बेलाबेलामा चिकित्सकबाट मानवीय त्रुटि वा लापरबाही हुने गरेको बताउँछन्। अमेरिकामा सेवा प्रदान गरिरहेका सर्जनमध्ये पाँचदेखि १० प्रतिशतलाई मात्र गिफ्टेड सर्जनका रूपमा लिइने वरिष्ठ अर्थोपेडिक सर्जन डा पाण्डे बताउँछन्। उनी भन्छन्, सबै सर्जनमा उच्च दक्षता हुँदैन। त्यो कुरा नेपालमा पनि लागू हुन्छ। मानवीय त्रुटि हुने गरे पनि त्यसलाई ढाकछोप गर्ने र पीडित पक्षसँग गुपचुप सहमति गरी भरसक मुद्दा खेप्ने सास्तीबाट जोगिने उपाय अपनाउन नेपालका लगानीकर्ता र सर्जनहरू एकजुट हुने गरेका छन्। यसको एउटा उदाहरण नर्भिक अस्पतालमा भएको एक अपरेसन हो। उक्त अस्पतालमा पीडित बिन्दु पौडेलको घुँडाको अप्रेसन गर्ने चिकित्सकहरूले बायाँ गर्नुपर्नेमा दायाँ घुँडाको अप्रेसन गरे। तर, ती चिकित्सकहरूले आफ्नो गल्ती स्वीकार गरेनन्। पीडित पक्षले विरोध गरेपछि बल्ल भूलवश मानवीय त्रुटि हुन गएको स्वीकार गर्दै सहमतिपत्रमा हस्ताक्षर गरे। ३८ वर्षीया पौडेलको अप्रेसन गरिएको दायाँ घुँडाको कारण भविष्यमा आइपर्ने स्वास्थ्य समस्याको निःशुल्क उपचार गर्ने सहमति अस्पतालले गरेको थियो। देब्रे घुँडाको लिगामेन्ट च्यातिएको उपचार र त्यसैसँग जोडिएर आउने नसा लगायतका समस्याहरूमा निःशुल्क उपचार गर्ने जिम्मेवारी अस्पताल व्यवस्थापनले लिएको छ। यसका साथै दुवै गोडाको भविष्यमा गर्नुपर्नेे सम्पूर्ण उपचार निःशुल्क गरिने गरी अस्पताल व्यवस्थापन पक्षले पीडित पक्षसँग सहमति गरेको छ। त्यस्तै सहमति राजविराजस्थित गजेन्द्रनारायण सिंह सगरमाथा अस्पतालमा पनि भएको छ। गत फागुन १६ गते गर्भवती अनीता यादवको मृत्युमा चिकित्सकको लापरबाही भएको जनाउँदै पीडित पक्षले विरोध गरेपछि मृतकका परिवारलाई एक लाख रुपैयाँ क्षतिपूर्ति दिँदै पाँचबुँदे सहमति गरिएको थियो। अधिवक्ता बानियाँका अनुसार डाक्टरको लापरबाहीले भएका घटनाहरू सञ्चारमाध्यमले थाहा पाएमा सार्वजनिक हुने र अस्पताल एवं डाक्टरको साख गिर्ने भयले गोप्य रूपमा सहमति हुने गर्छन्। उनी भन्छन्, अस्पताल र डाक्टरको साख गिर्ने र मुद्दामामिलामा फस्दा झन् बढी क्षतिपूर्ति पनि बेहोर्नुपर्छ भनेर नै छिटो सहमति गर्ने प्रवृत्ति छ। न्यून पूर्वाधार, उच्च अपेक्षा सरकारी एवं निजी अस्पतालमा पर्याप्त पूर्वाधार छैन। त्यस्तै दक्ष जनशक्ति र टिम वर्कको पनि अभाव छ। विश्व स्वास्थ्य संगठनले तोकेको मापदण्ड र निर्देशिकाको पालना नेपालका औंलामा गन्न सकिने अस्पतालमा भएको छ। चिकित्सकीय त्रुटि वा लापरबाही नदोहोर्याउन विश्व स्वास्थ्य संगठनले अस्पतालहरूमा चेक लिस्ट (विभिन्न तहमा जाँच गर्ने सूची) र टाइम आउट (अप्रेसन गर्नुअघि परामर्श) गर्नुपर्ने व्यवस्था हुनुपर्ने गरी निर्देशिका बनाएको छ। विडम्बना, नेपालका थोरै अस्पतालमा मात्र यस्तो व्यवस्था छ। वीर अस्पताल, सर्जरी विभाग प्रमुख डा अधिकारी भन्छन्, बिरामी र रोगका साथै अन्य सम्बन्धित विषयको पनि सूची बनाउनुपर्छ। बिरामी उपचारका लागि प्रवेश भएदेखि नै सबै चरणको उपचारमा यो नीति पालना हुनुपर्छ। चारपाँच ठाउँमा चेक हुँदा बिरामीको परिचय, रोग र अप्रेसनमा कन्फ्युजन हुँदैन। यस खालको व्यवस्था गर्नेबारे वीर अस्पतालमा छलफल भइरहेको उनी बताउँछन्। बिरामी धेरै, डाक्टर थोरै बिरामीको अनुपातमा डाक्टरहरू न्यून भएकाले थोरै समयमा धेरै बिरामी उपचार गर्नुपर्ने बाध्यता चिकित्सकहरूमा छ। लाखौं रुपैयाँ खर्च गरेर विशेषज्ञता हासिल गरेका डाक्टरहरूलाई खर्च उठाउने र समाजमा साख बढाउने चुनौती पनि छ। आफू र आफ्नो परिवारका लागि सुखसुविधा प्राप्तिको लालसा पनि उत्तिकै देखिन्छ। डा कर्ण भन्छन्, अस्पतालले दिने पारि श्रमिक निकै कम छ। त्यसकारण एकजना डाक्टरले धेरै ठाउँमा काम गर्छ। यसले गर्दा चिकित्सकमा तनाव बढ्छ। तनावमा काम गर्ने डाक्टर बिरामीसँग परामर्श गर्न रुचाउँदैनन्। मुड नहुँदा पनि बिरामीको उपचार वा अप्रेसन गर्नुपर्ने बाध्यताका कारण पनि मानवीय त्रुटि हुन पुग्ने सर्जनहरू बताउँछन्। त्रिवि चिकित्साशास्त्र अध्ययन संस्थानका डिन डा जगदीश अग्रवाल थोरै समयमा सरकारी अस्पतालमा धेरै बिरामीलाई जाँच गर्नुपर्ने बाध्यता रहेको बताउँछन्। गुणस्तरीय शिक्षा नपाएको र दक्षता पनि नभएको अवस्थामा चिकित्सकले त्रुटि गर्नसक्ने उनको धारणा छ। वरिष्ठ अर्थोपेडिक सर्जन डा पाण्डे विश्व स्वास्थ्य संगठनको मापदण्ड र निर्देशिकाबमोजिम उपचार गर्न आउने बिरामीलाई उचित हेरविचारका साथै अस्पतालले चेक लिस्ट र टाइम आउटलाई कार्यान्वयन गर्नुपर्नेमा जोड दिन्छन्। उनी थप्छन्, यसलाई व्यवहारमा लागू गर्ने हो भने उनान्सय प्रतिशत मेडिकल इरर हुने सम्भावना टर्छ। नजिरहरू चिकित्सकले गलत सेवा प्रदान गरेको वा लापरबाहीपूर्ण कार्य गरेको कारणबाट उपभोक्तालई असर वा हानि नोक्सानी पुग्न गएको अवस्थामा क्षतिपूर्ति पाउनु पीडित उपभोक्ताको कानुनी अधिकार पनि हो। केही चिकित्सकको लापरबाही र गलत उपचारको कारणले चिकित्सा सेवाप्रति पर्न गएको नकारात्मक सोचलाई बेवास्ता गर्नसमेत सकिँदैन। कुनै चिकित्सकले लापरबाही तथा गलत सेवा प्रदान गरी उपभोक्तालई क्षति पुग्न गएको अवस्थामा क्षतिपूर्ति भराउने कानुनी व्यवस्थासहित उपभोक्ता संरक्षण ऐन जारी भएको पाइन्छ। सोही उपभोक्ता संरक्षण ऐनअनुसार क्षतिपूर्तितर्फ दाबी लिएको अवस्थालाई न्यायोचित रूपबाट हेरिनुपर्ने हुन्छ। (सर्वोच्च अदालतका न्यायाधीशद्वय मीरा खड्का र पुरुषोत्तम भण्डारीको संयुक्त इजलासले २०७३ सालमा गरेको क्षतिपूर्ति मुद्दामा गरेको फैसलाको अंश) बिरामीप्रति डाक्टरको खराब भावना, खराब आचरण र खराब मनशाय हुँदैन। कुनै बिरामीले डाक्टरप्रति यस्ता लापरबाहीका आरोपहरू लगाउँछ भने डाक्टरविरुद्ध आरोप लगाउनेले नै प्रमाणित गर्नुपर्छ। मेडिकल लापरबाहीको आरोपमा अदालतले डाक्टरको दोष प्रमाणित नहुन्जेलसम्म डाक्टरलाई निर्दोष मान्नुपर्छ। समयमा उपचार नगरी बसेको वा बिरामीलाई अन्यत्र लगी सम्बन्धित डाक्टर वा अस्पतालमा ढिला गरी लगेकोमा डाक्टरले प्रयास गर्दा पनि उपचार सफल नभएमा डाक्टर वा अस्पताल जवाफदेही हुने व्याख्या गर्ने हो भने त्यो गलत व्याख्या हुन जाने मात्र होइन, डाक्टरले बिरामीको उपचार नै गर्न नचाहने अवस्था उत्पन्न हुन्छ। (सर्वोच्च अदालतका न्यायाधीशद्वय बलराम केसी र मोहनप्रकाश सिटौलाको संयुक्त इजलासबाट २०६६ सालमा भएको क्षतिपूर्तिसम्बन्धी फैसलाको अंश।)"
"शाकाहार, आरोग्यता र अहिंसा","मेरो नजर त्यहीँ अडिरह्यो। मनमा दौडाहा चल्यो, साह्रै कुँडिएँ। अहो ! मानिस कति स्वार्थी छ। काम विशेषले उपत्यकाबाहिरबाट काठमाडौंतिर फर्किँदै थिएँ। थानकोटको लामो जाम त हाम्रो आदतै भइसक्यो। मेरो नजर छेउको ट्रकमा ठोक्कियो। ट्रकभरि भैँसीलाई कोच्याइएको छ। घाँटी र खुट्टामा त बाँधेकै छ तर पुच्छर र सिङमा समेत कसिएको रहेछ। हलचल गर्ने कतै पनि ठाउँ छैन, अवसरै छैन। कति टाढाबाट ल्याएको हुँदो हो। गाडीको फलामे धारले खुट्टाको जोड्नीमा घाउ बेस्सरी थिलिथलिएको छ। रगतपच्छे भएका ती भैंसीको बिजोग देखेर मैले म मान्छे हुनुलाई धिक्कार्न चाहेँ। कलंकीमा आइपुगेर बस रोकियो। एकछिनपछि गाडीको डिकिबाट निकालिँदै गरेका खसीले अर्को संसार देखिरहेका रहेछन्। त्यो निस्सासिँदो गाडीको तातोबाट मुक्त भएको दृश्य साँच्चै कारुणिक थियो। बिचरा ! त्यत्रो यात्रामा त्यो खसीले कस्तो कालकोठरीमा बस्नुपरेको होला। निस्सासिँदो हो। सोचेँ, कुनै मानिसलाई त्यो कोठरीमा त्यसरी नै थुनिदिँदा कस्तो हालत हुँदो हो। अनि त्यो ट्रकमा घाँस न पानी बेस्सरी बाँधेर त्यत्रो यात्रा गराउने हो भने ? बालाजुसम्म आइपुगेँ। एउटा बाइकमा दुईतिर कुखुरालाई बाँधेर दौडाइँदै छ। उत्तानो पारिएको छ, टाउको उँधो रोडतिर। अनि ती मानिस कति आनन्दसँग मोबाइलमा हाँसी हाँसी गफमा मच्चिँदै छन्। ती कुखुराले सकेजति बल लगाएर पखेटा फिँजाउँदै उम्कन खोज्दै थियो। मानिसमा मानवता, मानवीय विचार अनि सजीव प्राणीको जीवनसँग पनि प्रेम छ त ? हुन त राम्रा जातका कुकुरलाई प्रेमपूर्वक मानिसले पालेका पनि हुन्छन्। आफ्नै सोखका लागि घरमा प्रकृतिको स्वतन्त्र चरी सुगालाई पिँजडाभित्र कोचिएको हुन्छ। केही राम्रा र योग्य व्यवहारबाहेक मानिस आजको समयसम्म आइपुग्दा स्वार्थको पुन्तुरो भर्न लहसिएकै छ। कति सजिलै मान्छेले निरीह, निर्दोष पशुलाई अलिकति पनि ममताभाव नराखी च्वाट्ट काट्छ। आफ्नो स्वादका लागि, पैसाका लागि। तर, यता बुद्धको देश, अहिंसा परमो धर्म भनिन्छ। भजन र गुणगान गाइन्छ तर व्यवहारमा खोट छ। यस्ता तर्कले स्वाद भिजेको मनलाई सायद रिस उठ्दो हो तर यो कुनै कपोलकल्पित होइन, शतप्रतिशत सत्य हो। मासुलाई पाहुना सत्कारको साधन, इज्जत ढाक्ने भाँडो अनि सानको दर्जा दिन्छन्। एकातिर विवाहको खुसियाली अर्कातिर निर्दोष प्राणीको अन्त्येष्टि एकैसाथ हुन्छ। इतिहासलाई मानिसले फर्काएर उही असभ्यतातिरै, ढुंगे युगकै जंगली निर्मम मान्छेको रूपलाई डाक्दै गरेको त हैन ? यो धर्ती कसैको पेवा होइन। यहाँ जो जति समयका लागि बाँच्छ आखिर उसलाई आनन्दसँग जिउने अधिकार छ। सबै सजीव प्राणीले स्वतन्त्रपूर्वक आफ्नो प्रकृतिअनुकूल बाँच्न पाउने हकलाई आफैंलाई सर्व श्रेष्ठताको दर्जामा राख्ने मानिसले निमोठिरहेको छ। शाकाहार र मांसाहार प्राणी मैले नेपाल शाकाहारी संघले २०७४ फागुन २६ र २७ गते अन्तर्राष्ट्रिय शाकाहारी महोत्सवको आयोजना गरेको पृथक कार्यक्रमलाई नजिकैबाट बुझ्ने अवसर पाएँ। कार्यक्रमको तयारीमा जुटिरहनुहुने कृष्ण गुरुङसँग भेट्ने मौका पनि मिल्यो। उहाँका धेरै कुराबाट मैले शाकाहारी भोजनको फाइदा सुनेँ। उहाँले भन्नुभयो, हामी शाकाहारी भोजनका फाइदालाई केलाएर मानिसमा चेतना जगाउन चाहन्छौँ। आफैंले अलिकति शास्त्रसार तŒवलाई कनिकुथी खोतलेँ। देवकार्यमा, पितृकार्यमा मासु त्याज्य छ। चोखोनितो बस्दा, व्रत उपवासमा यो त तामसी आहार हो। हिंसा हो उपकार हुनै सक्दैन। पुण्य कर्मविपरीत राक्षसी भोजनको प्रतीक पनि त रहेछ। विश्वविख्यात सुकरात, अरस्तु, प्लेटो, शेक्सपियर, डार्बिन, गान्धीजस्ता कैयौं व्यक्तित्व शाकाहारी रहेछन्। शुद्ध विचारलाई जन्माउने आधार पो शाकाहार रहेछ। मांस भक्षण दानवीय चरित्रको सूचक रहेछ। मलाई त कुतकुती लाग्यो, अहो ! मानिस मासुले बनेको त हो तर ऊ आफ्नो मासुलाई कति जतन गर्छ, धुन्छ, पखाल्छ, छालासँग पनि गर्व गर्छ। आफूलाई सफा बनाउँछ तर ती निरीह प्राणीको आहारमा गएर शान्तिलाई बज्र हानिरहेको छ। बिनासंकोच। बाच्छालाई मार्छ अनि दूध खान्छ। यत्रा दूधडेरी छन् तर बाच्छा कहाँ छन् ? तिनका पनि त आमाबाबा हुन्छन्, परिवार हुन्छन्, मित्र हुन्छन् तर मानिसले आफ्नो बल र शक्तिको तुजुक देखाउँछ। वाह, मान्छे मुखमा राम राम बगलीमा छुरा। स्वाद र स्वार्थको पोको बोकेर निर्दोष प्राणीको निर्मम हत्या गर्न मन नमान्ने प्रवृत्तिकै कारण मानवमा हिंसात्मक भावना मौलाएको हो। कानुन आफ्ना लागि बनाए पनि पछिल्लो समय भने प्रकृति र जीव रक्षा वन्यजन्तु आरक्षणमा मात्र सीमित छ। दुर्लभ जीव रक्षानीति दह्रो हुनु अवश्य सराहनीय पक्ष हो। यदि ती प्राणीमा पनि चक्काजाम गर्ने, सडक बन्द गर्ने खुबी भइदिएको भए ! मनोवैज्ञानिक कोणबाट हेर्दा मांसाहारका कारण मानिसमा हिंसाजन्य प्रवृत्तिले डेरा जमाउँछ। शरीरमा रासायनिक असन्तुलन उत्पन्न गराउने हुँदा चिन्ता, डिप्रेसन बढाउँछ, रिसाहा बनाउँछ अनि आपराधिक प्रवृत्तितिर धकेल्ने तथ्यलाई पोषणविद्हरूले सुझाउने गरेका छन्। गाईवस्तु हामीले नपाले, बाख्रालाई हामीले नखाए यो पृथ्वीलाई पशुप्राणीले ढाकिहाल्छन् नि भन्ने केही व्यक्तिका तर्क सुनिन्छन्। कालिज कुखुराकै जात हो। अर्ना भैंसीको जात हो। मृग बाख्राकै वर्ग हो संसार ढोकेको लाग्दैन। उसको आफ्नै जीवनपद्धति छ। बाघले सिकार गर्नु प्राकृतिक हो, किनकि उसलाई यो प्रकृतिले मासु खाने लामा दाँत दिएको छ। ऊसँग मासु लुछ्ने नङ्ग्रा हुन्छन्। राति पनि तिनमा शाकाहारीका तुलनामा आँखा देख्ने शक्ति बढी पाइन्छ। मांसाहारीले जन्मनेबित्तिकै आँखा देख्दैनन्। अरू प्राणीले पानी पिउँछन्, घटघटी खान्छन् तर तिनले चाटेर पानी खान्छन्। मुख पनि बढी ठूलो अनि लामो क्षेत्रसम्म चौडा रहेको हुन्छ। तिनको मुख चौडा हुन्छ। मांसाहारीको आन्द्रा छोटो हुने विज्ञको मत रहेको छ भने शाकाहारीमा पसिना कम आउने विशेषता रहेको बुझिन्छ। किन शाकाहार जीवन ? सबैभन्दा सुन्दर विषय प्राणीहरूको रक्षा गर्नु मानिसको दायित्व हो। मानिसमा चेतना भएकै कारण यो जिम्मेवारी उसका लागि हो तर यसविपरीत हामी धर्म, परम्परा, स्वाद, स्वार्थका लागि क्रूरता देखाइरहेका छौँ। हुन त हजारौँ जनाको रोजीरोटी यसै पेसामा निहीत छ तर त्यो आनन्दित कर्म होइन। कर्म त गर्नैपर्छ तर सबैको हित हुने कर्म गरौँ। कमसेकम कसैलाई सेवा गर्न नसके पनि कसैको स्वतन्त्रतालाई हानि नपुर्याऊँ। यो पृथ्वी उसका लागि पनि हो र उसले पनि मानिसले जसरी नै स्वतन्त्र भएर हिँड्न, घुम्न, चर्न, आफूअनुकूल बाँच्न पाउनुपर्छ। तिनको असरबाट जोगिएर रहने व्यवस्थाप्रति मानिसले उपाय अपनाउन सक्नुपर्छ। प्राणीको कल्याण गर्ने सोचसँग मानिसमा सकारात्मक विचारको जागरण हुन्छ। पक्षाघात, उच्च रक्तचाप, क्यान्सर, मधुमेहजस्ता कैयौं रोगका लागि मासुजन्य खाना घातक हुन्छ। कोलेस्ट्रोल तथा कार्सिनोजिन्सजस्ता मासुमा हुने तत्वले यस्ता रोगलाई जन्माउन र बढाउन उत्प्रेरक भूमिका खेलेको हुन्छ। मासुका लागि खर्चिलो रकम बुझाउनुभन्दा टन्न फलफूल, सागसब्जी खानुमा सन्तुष्टि छ। मासु खाएका दिन शरीर भद्दा हुने, आनन्द नआउने हुन्छ। सायद यही सत्यतालाई बोध गरेकाले हाम्रा ऋषि, तपस्वीले जंगलमा गएर फलाहार, जलाहार गरेर तपस्या गरेका कथा पढ्न पाइन्छ। कुनै ऋषिले मांसाहार गरेर तपस्या गरेको तथ्य आजसम्म पाइँदैन। मनोवैज्ञानिक कोणबाट हेर्दा मांसाहारका कारण मानिसमा हिंसाजन्य कुप्रवृत्तिले डेरा जमाउँछ। शरीरमा रासायनिक असन्तुलन उत्पन्न गराउने हुँदा चिन्ता, डिप्रेसन बढाउँछ, रिसाहा बनाउँछ अनि आपराधिक प्रवृत्तितिर धकेल्ने स्वास्थ्यगत तथ्यलाई विद्वानहरूले पस्किरहेका छन्। नेपाल शाकाहारी संघले पेस गरेको आधारलाई नियाल्दा प्राणी कल्याण, स्वस्थता, आर्थिक बचत, मनोवैज्ञानिक आनन्द, प्रकृति रक्षाजस्ता विषयमा शाकाहारी भोजन लाभदायक हुन्छ। अरूको जीवन लुटेर जिब्रोको तृष्णालाई पूर्ति गर्ने मानिसले प्राणीलाई हत्या गरिरहँदा आज दुश्चरित्रको विकास हुँदै गएको छ। अप्राकृतिक आहारतिर लहसिएको मान्छेले आफ्नै आयुलाई घटाइरहेको छ। अहिले जति हस्पिटल छन्, पहिला त्यति थिएनन्, अहिले जति मानिस तुलनात्मक रूपमा रोगी छन्, पहिला त्यस्तो थिएन। मानिस घर घरमा अप्रेसन गरेर काटिएको शरीर बोकेर बस्नुपरेको तीतो सत्य हामीसामु छ। आज मानिस लोभीपापी बनिरहेको छ। बहुमूल्य छाला, खाक, रौँजस्ता जीवका अंगलाई बेच्ने लालसामा लागेर अवैधानिक चोरी सिकारीको कर्ममा लागिपरेका छन्। मानिस हिंसात्मक बन्नु, अनैतिकता बढ्नु, संवेदनाको भावना कथामै अल्झिरहनु यस्तै युद्ध र हिंसाका उपज बनेका छन्। मानिसका यस्ता कुविचारलाई बदल्न शाकाहारी भोजन एउटा अभियान बन्न सकोस्। विश्वशान्तिको महायज्ञमा एकजुट हुने बेलामा हामीले हिंसाको बाटोबाट अलग रहन सक्नैपर्छ। युद्ध, रक्तपात, मांसाहार केही जीवका लागि प्रकृतिले बनाइदिएको खाद्य शृंखला हो, त्यो मानवीय गुण होइन। मानिसका कारणले प्राणीलाई असह्य पीडा भइरहेको छ। बोल्न सक्दैनन् तर वेदना र हृदय तिनमा पनि छ। काखको बच्चालाई मानिसले जस्तै शिक्षा दिइरहेको हुन्छ। संघर्ष गर्न सिकाएको हुन्छ। सहयोगको भावना हुन्छ। तर, त्यो संवेदनाबाट हामी चुक्दै छौँ। प्रकृतिले मानिससँगै बाँच्न यो पृथ्वीमा तिनको अस्तित्व दिएको हो। प्रकृतिले हाम्रा लागि कति मीठामीठा फलफूल, अन्नपात बनाइदिएको छ। ती प्राणीलाई दया गर्नु हाम्रो कर्तव्य होइन र ? ती प्राणी हाम्रा भोग्या होइनन्। पशुप्राणीको स्वतन्त्रतालाई सम्मान गरौँ। तिनको अधिकारलाई बुझ्ने सोचको विकास त गरौँ अनि स्वस्थ, स्वच्छ र पवित्र जीवनका लागि शाकाहारको महत्वलाई पनि बुझौँ। डाक्टर, धर्मगुका सल्लाहभन्दा पनि आफैं सोचौँ हाम्रा लागि प्रकृति र भगवान्ले पशुप्राणी आहारा बनाएका भए अन्न र मीठा मीठा फल किन उत्पादित हुन्थे ?"
नेपाललाई नेदरल्यान्ड्सले दियो १९० रनको चुनौती,"काठमाडौं : आईसीसी विश्वकप क्रिकेट छनोट प्रतियोगिता अन्तरगत सातौँ स्थानका लागि नेदरल्यान्ड्सले नेपाललाई १९०रनको चुनौती दिएको छ । जिम्बाब्बेमा जारी एक दिवसीय विश्वकप छनोटको शनिबारको प्लेअफ अन्तरगत सातौं स्थानका लागि भएको खेलमा नेदरल्याड्सले टस जितेर व्याटिङ रोजेको थियो । नेपालका लागि सर्वाधिक चार विकेट सोमपाल कामीले लिए भने सन्दीप लामिछाने, ललित राजवंशीले दुईदुई विकेट लिए भने शक्ति गौचनले एक विकेट लिए । पहिलो ओभरमै नेपालका लागि सोमपालले दुई विकेट लिँदा नेदरल्यान्ड्सका ब्याट्सम्यान सुरुमै दबाबमा परेका थिए । यद्यपी सुरुवाती ब्याट्सम्यान सस्तैमै समेटिए पनि पछिल्ला क्रमका ब्याट्सम्यानले टिकेर खेल्दा नेदरल्यान्ड्सले ९ विकेटको क्षतिमा पूरै ओभर खेल्दै नेपाललाई १९० रनको चुनौती दिएको हो । बिहीबारको खेलमा पयुवा न्यूगिनीलाई पराजित गरेको नेपालले एकदिवसीय टोलीको मान्यता पाउने पक्का भइसकेको छ । समूह चरणको खेलमा तीन खेलमा पराजि भइ एक खेलमा मात्रै जित हात पारेको नेपाल सुपर सिक्स मा पर्न नसकेका कारण विश्वकप छनोटबाट बाहिरिएको थियो ।"
आठ वर्षदेखि फुटबल मैदान अलपत्र,"धनगढी : आठ वर्षदेखि निर्माण सुरु गरिएको धनगढीको फुटबल मैदान अहिले पनि अलपत्र अवस्थामा छ। देशकै सर्वाधिक राशिको खप्तड गोल्डकप, फारवेस्ट पशुपति कपजस्ता थुप्रै फुटबल प्रतियोगिता आयोजना भइरहेको धनगढीमा आठ वर्षदेखि निर्माण भइरहेको प्यारापिटले अझै पूर्णता पाउन सकेको छैन। खेल्ने मैदान त तयार छ, त्यसैले ठूलाठूला प्रतियोगिता पनि भइरहेका छन, तर दुईवटा ठेक्का गरी निर्माण भइरहेको प्यारापिटहरू भने अझै तयार हुन सकेका छैनन्, कैलाली जिल्ला खेलकुद विकास समितिका अध्यक्ष दीपक सिंहले भने। छैटौं राष्ट्रिय खेलकुद प्रतियोगिता धनगढीमा हुने निर्णय भएपछि २०६७ सालदेखि नै धनगढी रंगशालामा प्यारापिट निर्माणको काम सुरु भएको थियो। तर, साढे सात हजार दर्शक क्षमताको धनगढी रंगशाला अहिलेसम्म अलपत्र अवस्थामा छ। फुटबल मैदानको पश्चिमतिर भीआईपी प्यारापिट र पूर्वतिर निर्माणाधीन रहेका दुईवटा दर्शक प्यारापिटको निर्माण काम अलपत्र परेको हो। २०६७ सालमा काठमाडौंको दिवा निर्माण सेवाले यसका लागि ठेक्का पाएको थियो। ठेक्का पाएको कम्पनी र राखेपबीचको विवादका कारण प्यारापिट निर्माण अलपत्र परेको जिल्ला खेलकुद विकास समितिका अध्यक्ष सिंह बताउँछन्। निर्माणको जिम्मा लिएको कम्पनीको भनाइ, आफूले बढी काम गरेकाले त्यसको भुक्तानी पाउनुपर्ने रहेको छ भने राखेपले बिनाइजाजत निर्माण गरिएको कार्यको भुक्तानी दिन नमिल्ने भनेपछि विवाद उत्पन्न भएको हो, सिंहले भने। दुवै पक्षबीचको विवादका कारण विगत दुई वर्षदेखि प्यारापिट निर्माणका लागि बजेट पनि नआएको उनले बताए। गत आर्थिक वर्षमा ३० लाख रुपैयाँ रकम आएकोमा हामीले ठूलो प्रतियोगिताका लागि शौचालय बनाउनुपर्छ भनेर त्यसमा खर्च गर्यौं, यसपालि आएको ७० लाख रुपैयाँ पनि काम नभएकाले फ्रिज हुने अवस्थामा छ, सिंहले भने। भीआईपीसहितका तीनवटा प्यारापिट, उत्तर र पूर्वी गेट सहितको पर्खाल निर्माणको काम अन्तिम चरणमा पुगे पनि प्यारापिटमा प्लास्टर र फिनिसिङको काम अझै भएको छैन। यस पटकको खप्तड गोल्डकपका लागि आयोजक सुदूरपश्चिम११ स्पोर्टस् क्लबले तीन लाख रुपैयाँको लगानीमा अस्थायी प्यारापिट बनाएको थियो। फुटबलप्रेमीको चाप थेग्न नसकिने भएकाले झन्डै एक हजार दर्शक क्षमताको अस्थायी प्यारापिट निर्माण गरिएको जानकारी सुदूरपश्चिम११ क्लबका अध्यक्ष सुरेश हमालले दिए। उनले यस क्षेत्रमा फुटबल हेर्नेको ओइरो लागे पनि प्यारापिटको अभावले सबै दर्शकलाई खेल देखाउन नसकिएको बताए। हामीले मैदानभित्र बस्ने ठाउँ नभएर प्रतियोगिताभरि धेरै दिन टिकट बिक्री बन्द गर्नुपर्यो, हमालले भने। उनले प्यारापिट नबनेकै कारण आयोजकको लगानी बढिरहेको र सरकारी संरचना पनि जीर्ण बन्दै गएको बताए। जिल्ला खेलकुद विकास समितिलाई हस्तान्तरण गरिएको छैन, कसले मर्मतसम्भार गर्ने भन्ने पनि टुंगो छैन, यसरी त बनेका संरचना पनि जीर्ण बन्दै जान्छ, हमाल भन्छन्। टेन्डर राखेपले नै गर्ने भएकाले जिल्ला खेलकुद विकास समितिसँग त्यसको कुनै हरहिसाब छैन। यसको सबै अनुगमन, भुक्तानी र रेखदेख राखेपले नै गर्छ, समितिका अध्यक्ष सिंहले भने। दिवा निर्माण सेवाका सञ्चालक उत्तम बस्नेतले साढे सात करोड रुपैयाँको पहिलो ठेक्का र त्सपछि करिब ८० लाख रुपैयाँको अर्को ठेक्का पाएका थिए। ८० लाख रुपैयाँको ठेक्का पाएको उत्तरी प्यारापिटमा भने जगबाहेकको काम नै सुरु भएको छैन। फुटबल मैदान पूर्ण नभएकाले दर्शकलाई समस्या भइरहेको वरिष्ठ फुटबल प्रशिक्षक लालबहादुर थापाले बताए। उनले राखेप र निर्माण व्यवसायीबीचको विवाद छिटै समाधान गरेर निर्माणको काम अघि बढाउनुपर्ने धारणा व्यक्त गरे।"
नेपाललाई अर्को सफलता : सन्दीप लामिछानेले लिए सातौं विकेट,"काठमाडौं : आईसीसी विश्वकप क्रिकेट छनोट प्रतियोगिता अन्तरगत सातौँ स्थानका लागि नेदरल्यान्ड्सविरुद्धको खेलमा नेपालले बलिङ गरिरहेको छ। पहिलो ओभरमै दोहोरो सफलता पाएको नेपालले ३८ ओभरमा नेदरल्यान्ड्को सात विकेट लिएको छ। नेपालका लागि सोपाल कामी एक्लैले तीन विकेट, ललित राजवंशी र सन्दीप लामिछानेले दुईदुई विकेट लिए । पहिलो ओभरमा दुई विकेट लिएका सोमपालले ६ ओभरमा पुग्दा तीन विकेट लिएका थिए। २८ औं ओभरको पहिलो बलमा नेपालका लागि पाँचौं विकेट लिएका ललितले ३७ औं ओभरमा व्यक्तिगत दोस्रो र नेपालका लागि छैटौं विकेट लिएका हुन् । सन्दीप लामिछानेले ३८ औं ओभरमा व्यक्तिगत दोस्रो विकेट लिएका हुन् । नेपालको बलिङ सामना गरिरहेको नेदरल्याण्डले ३९ ओभर खेल्दा ७ विकेटको क्षतिमा १३५ रन बनाएको छ ।"
खेलको तेस्रो बलमै सोमपालले लिए नेदरल्यान्ड्सको विकेट,काठमाडौँः आईसीसी विश्वकप क्रिकेट छनोट प्रतियोगिता अन्तरगत सातौँ स्थानका लागि नेदरल्यान्ड्सविरुद्धको खेलको तेस्रो बलमै नेपालले सफलता पाएको छ । नेपालका लागि सोमपाल कामीले तेस्रो बलमै विकेट लिँदै नेदरल्यान्ड्सका वेस्ली बर्रेसीलाईलाई पेभेलियन फर्काएका हुन् । तीन बलको सामना गरेको अवस्थामा बर्रेसीलाई सोमपालले अरिफ शेख मार्फत क्याच आउट गराएका हुन् । जिम्बाब्बेमा जारी एक दिवसीय विश्वकप छनोटको प्लेअफ अन्तरगत सातौं स्थानका लागि नेपालले नेदरल्याण्डको सामना गरिरहेको । नेदरल्याण्डले टस जितेर व्याटिङ रोजेपछि नेपालले फिल्डिङको निम्तो पाएको थियो । बिहीकारको खेलमा पयुवा न्युगिनीलाई पराजित गरेको नेपालले एकदिवसीय टोलीको मान्यता पाइसकेको छ । समूह चरणको तीन खेलमा पराजि भएर एक खेलमा मात्रै जित हात पारेको नेपाल सुपर सिक्समा पर्न नसकेका कारण विश्वकप छनोटबाट बाहिरिएको थियो ।
सन्दीप लामिछानेले लिए चौथो विकेट : नेदरल्याण्डको ब्याटिङ धरापमा,काठमाडौं : आईसीसी विश्वकप क्रिकेट छनोट प्रतियोगिता अन्तरगत सातौँ स्थानका लागि नेदरल्यान्ड्सविरुद्धको खेलमा नेपालले कसिलो बलिङ गरिरहेको छ। पहिलो ओभरमै दोहोरो सफलता पाएको नेपालले १४ ओभरमा चार विकेट लिइसकेको छ। नेपालका लागि सोपाल कामी एक्लैले तीन विकेट लिए भने सन्दीप लामिछानेले चौथो विकेट लिएका छन्। पहिलो ओभरमा दुई विकेट लिएका सोमपालले ६ ओभरमा पुग्दा तीन विकेट लिएका हुन्। नेपालको कसिलो बलिङको सामना गरिरहेको नेदरल्याण्डले १६ ओभर खेल्दा चार विकेटको क्षतिमा ५२ रन बनाएको छ । एककदिवसीय टोलीको मान्यता पक्का गरिसकेको नेपालले जिम्बाब्वेमा जारी एकदिवसीय विश्वकप छनोट प्रतियोगितामा शनिबार सातौं स्थानका लागि नेदरल्यान्ड्ससँग प्रतिस्पर्धा गरेको हो । खेल जिम्बाब्वेको क्वे क्वेस्थित स्टेडियममा जारी छ । बिहीबारको खेलबाट नै जारी प्रतियोगितापछि आगामी चार वर्षका लागि एकदिवसीय टोलीको मान्यता प्राप्त गर्ने अन्तिम टोलीको टुंगो लागेपछि शनिबारको खेल वरीयता निर्धारणका लागि मात्रै सीमित भएको छ। नेपाल र नेदरल्यान्ड्सबीचको विजेता १० टोली सम्मिलित प्रतियोगितामा सातौं हुनेछ भने पराजित टोली आठौं स्थानमा रहनेछ। सुपर सिक्स चरणमा पुग्न असफल भएपछि जारी छनोट प्रतियोगिताबाट अर्को वर्ष इङ्ल्यान्ड र वेल्सले आयोजना गर्ने विश्वकप खेल्ने अवसर गुमाए पनि नेपालले बिहीबार स्कटल्यान्ड र संयुक्त अरब इमिरेट्स (यूएई) पछि तेस्रो टोलीको रूपमा एकदिवसीय टोलीको मान्यता भने पक्का गरेको हो। आईसीसीको नियमअनुसार नेदरल्यान्ड्सबाहेक प्रतियोगितामा सहभागी एसोसिएट टोलीमध्ये शीर्ष तीन टोलीले आगामी सन् २०२२ सम्मका लागि एकदिवसीय टोलीको मान्यता पाउने प्रावधान थियो। नेदरल्यान्ड्सले गत डिसेम्बरमा सम्पन्न अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप जितेको हैसियतले यसअघि नै एकविदसीय टोलीको मान्यता पक्का गरिसकेको थियो।
नेपाल नेदरल्यान्ड्ससँग ४५ रनले पराजित,काठमाडौं : एक दिवसीय विश्व कप छनोटमा नेपालले आठौं स्थान हात पारेको छ । शनिबार भएको सातौं स्थानको प्ले अफ फाइनलमा नेदरल्यान्ड्ससँग ४५ रनले पराजित भएपछि नेपाल १० टोली सम्मिलत प्रतियोगितामा आठौं बनेको हो । प्रतियोगिताको सुपर सिक्स चरणमा पुग्न असफल भएपछि नेपालले सातौं स्थानको प्ले अफ खेलेको थियो । यद्यपि प्ले अफको पहिलो खेलमा पपुवा न्यूगिनीलाई ६ विकेटले पराजित गरेको नेपालले पहिलो पटक एक दिवसीय टोलीको मान्यता भने पक्का बनाएको छ । सन् २००५ देखि अन्तर्राष्ट्रिय क्रिकेट काउन्सिल (आईसिसी) को विश्व क्रिकेट लिग खेल्न सुरु गरेको नेपालले पहिलो पटक डिभिजन एकसहित एक दिवसीय टोलीको मान्यता पक्का गरेको हो । नेपाल आगामी चार बर्ष सन् २०२२ सम्म डिभिजन एक र एक दिवसीय टोलीको हैसियतमा रहने छ । प्ले अफको फाइनल खेलमा नेदरल्यान्ड्ससँग पराजित भएपछि भने नेपाल आठौं स्थानमा खुम्चिन पुगेको हो । जिम्बाबेमा टस जिती पहिले ब्याटिङमा आएको नेदरल्यान्ड्सलाई निर्धारित ५० ओभरमा नौं विकेट लिँदै एक सय ८९ रनको सहज योगफलमा समेटेको थियो । जवाफी ब्याटिङमा नेपालले ४४ दशमलव चार ओभरमा सबै विकेट गुमाएर १४४ रन मात्र बनाउन सक्यो ।
सोमपालले लिए नेदरल्यान्ड्सको अर्को विकेट,काठमाडौँः आईसीसी विश्वकप क्रिकेट छनोट प्रतियोगिता अन्तरगत सातौँ स्थानका लागि नेदरल्यान्ड्सविरुद्धको खेलको पहिलो ओभरमै नेपालले दोहोरो सफलता पाएको छ । नेपालका लागि सोमपाल कामीले २२ ओभरमा नेदरल्यान्ड्सका बिएन कुपरलाई पेभेलियनको बाटो देखाएका हुन् । उनले कुपरलाई अरिफ शेखको हातबाट क्याच गराउँदै पेभेलियन पठाए । कुपरले ५ बलको सामना गरेका थिए । यसअघि सोमपालले नै तेस्रो बलमै विकेट लिँदै नेदरल्यान्ड्सका वेस्ली बर्रेसीलाईलाई पेभेलियन फर्काएका थिए । तीन बलको सामना गरेको अवस्थामा बर्रेसीलाई सोमपालले अरिफ शेख मार्फत क्याच आउट गराएका थिए । ताजा अवस्थामा नेदरल्यान्ड्सले २ ओभर खेल्दै २ विकेटको क्षतिमा ६ रन जोड्न सफल भएको छ ।
नेपाललाई पाँचौ सफलता : ललित राजवंशीले लिए अर्को विकेट,"काठमाडौं : आईसीसी विश्वकप क्रिकेट छनोट प्रतियोगिता अन्तरगत सातौँ स्थानका लागि नेदरल्यान्ड्सविरुद्धको खेलमा नेपालले कसिलो बलिङ गरिरहेको छ। पहिलो ओभरमै दोहोरो सफलता पाएको नेपालले २८ ओभरमा पाँच विकेट लिएको छ। नेपालका लागि सोपाल कामी एक्लैले तीन विकेट, सन्दीप लामिछानेले चौथो र ललित राजवंशीले पाँचौं विकेट लिएका छन् । पहिलो ओभरमा दुई विकेट लिएका सोमपालले ६ ओभरमा पुग्दा तीन विकेट लिएका हुन्। ललितले २८ औं ओभरको पहिलो बलमा नेपालका लागि पाँचौं विकेट लिएका हुन् । नेपालको कसिलो बलिङको सामना गरिरहेको नेदरल्याण्डले २८ ओभर खेल्दा पाँच विकेटको क्षतिमा ८८ रन बनाएको छ ।"
१९० रन पछ्याएको नेपालको खराब प्रदर्शन : २६ ओभरमा ७ विकेट गयो,"काठमाडौं : आईसीसी विश्वकप क्रिकेट छनोट प्रतियोगिता अन्तरगत सातौँ स्थानका लागि नेदरल्यान्ड्सले नेपाललाई दिएको १९० रनको लक्ष्य पछ्याउने क्रममा खराब प्रदर्शन गरेको छ। जिम्बाब्बेमा जारी एक दिवसीय विश्वकप छनोटको शनिबारको प्लेअफ अन्तरगत सातौं स्थानका लागि भएको खेलमा नेदरल्याड्सले टस जितेर व्याटिङ रोजेको नेपाललाई नेदरल्याण्डले पूरै ओभर खेल्दै ९ विकेटको क्षतिमा १९० रनको चुनौती दिएको थियो। लक्ष्य पछ्याउने क्रममा नेपालका ओपनर र दोस्रो र तेस्रो चणका ब्याट्म्यान आउट भइसकेका छन्। सातौं विकेटका रुपमा शक्ति गौचन आउट भएका छन् । २४ ओभरमा छैटौं विकेटको रुपमा दीपेन्द्र सिंह ऐरी आउट भए थिए। दीपेन्द्रसिंह ऐरीले ३७ बलमा सर्वाधिक २५ रन बनाए। शक्ति दुई बलमा शून्य रनमै आउट भए । यसअघि ज्ञानेन्द्र मल्ल १६ बलमा चार रन, अनिल शाह ३० बलमा आठ रन, पारस खड्का ३७ बलमा २२ रन बनाएर आउट भएका छन्। अहिले ब्याटिङमा सोमपाल कार्मी र करण केसी छन्। बिहीबारको खेलमा पयुवा न्यूगिनीलाई पराजित गरेको नेपालले एकदिवसीय टोलीको मान्यता पाउने पक्का भइसकेको छ। समूह चरणको खेलमा तीन खेलमा पराजि भइ एक खेलमा मात्रै जित हात पारेको नेपाल सुपर सिक्स मा पर्न नसकेका कारण विश्वकप छनोटबाट बाहिरिएको थियो।"
१९० रन पछ्याएको नेपालको खराब प्रदर्शन : २४ ओभरमा ६ विकेट गयो,"काठमाडौं : आईसीसी विश्वकप क्रिकेट छनोट प्रतियोगिता अन्तरगत सातौँ स्थानका लागि नेदरल्यान्ड्सले नेपाललाई दिएको १९०रनको लक्ष्य पछ्याउने क्रममा खराब प्रदर्शन गरेको छ। जिम्बाब्बेमा जारी एक दिवसीय विश्वकप छनोटको शनिबारको प्लेअफ अन्तरगत सातौं स्थानका लागि भएको खेलमा नेदरल्याड्सले टस जितेर व्याटिङ रोजेको नेपाललाई नेदरल्याण्डले पूरै ओभर खेल्दै ९ विकेटको क्षतिमा १९० रनको चुनौती दिएको थियो। लक्ष्य पछ्याउने क्रममा नेपालका ओपनर र दोस्रो चरणका ब्याट्म्यान आउट भइसकेका छन्। २४ ओभरमा चैटौं विकेटको रुपमा दीपेन्द्र सिंह ऐरी आउट भएका छन्। यसअघि ज्ञानेन्द्र मल्ल १६ बलमा चार रन, अनिल शाह ३० बलमा आठ रन, पारस खड्का ३७ बलमा २२ रन बनाएर आउट भएका छन्। २४ ओभरमा आउट भएका दीपेन्द्रसिंह ऐरीले ३७ बलमा सर्वाधिक २५ रन बनाए। अहिले ब्याटिङमा सोमपाल कार्मी र शक्ति गौचन छन्। बिहीबारको खेलमा पयुवा न्यूगिनीलाई पराजित गरेको नेपालले एकदिवसीय टोलीको मान्यता पाउने पक्का भइसकेको छ। समूह चरणको खेलमा तीन खेलमा पराजि भइ एक खेलमा मात्रै जित हात पारेको नेपाल सुपर सिक्स मा पर्न नसकेका कारण विश्वकप छनोटबाट बाहिरिएको थियो।"
नेपाललाई छैटौं सफलता : ललित राजवंशीले लिए व्यक्तिगत दोस्रो विकेट,"काठमाडौं : आईसीसी विश्वकप क्रिकेट छनोट प्रतियोगिता अन्तरगत सातौँ स्थानका लागि नेदरल्यान्ड्सविरुद्धको खेलमा नेपालले बलिङ गरिरहेको छ। पहिलो ओभरमै दोहोरो सफलता पाएको नेपालले ३७ ओभरमा ६ विकेट लिएको छ। नेपालका लागि सोपाल कामी एक्लैले तीन विकेट, ललित राजवंशी दुई र सन्दीप लामिछानेले एक विकेट लिए। पहिलो ओभरमा दुई विकेट लिएका सोमपालले ६ ओभरमा पुग्दा तीन विकेट लिएका थिए। २८ औं ओभरको पहिलो बलमा नेपालका लागि पाँचौं विकेट लिएका ललितले ३७ औं ओभरमा व्यक्तिगत दोस्रो र नेपालका लागि छैटौं विकेट लिएका हुन्। नेपालको बलिङ सामना गरिरहेको नेदरल्याण्डले ३८ ओभर खेल्दा ६ विकेटको क्षतिमा १२६ रन बनाएको छ।"
नेपाललाई अर्को सफलता : सोमपाल कामीले लिए आठौं विकेट,"काठमाडौं : आईसीसी विश्वकप क्रिकेट छनोट प्रतियोगिता अन्तरगत सातौँ स्थानका लागि नेदरल्यान्ड्सविरुद्धको खेलमा नेपालले बलिङ गरिरहेको छ। पहिलो ओभरमै दोहोरो सफलता पाएको नेपालले ४२ ओभरमा नेदरल्यान्ड्को ८ विकेट लिएको छ। नेपालका लागि सोपाल कामी एक्लैले चार विकेट, ललित राजवंशी र सन्दीप लामिछानेले दुईदुई विकेट लिए । पहिलो ओभरमा दुई विकेट लिएका सोमपालले ६ ओभरमा पुग्दा तीन विकेट र ४२ औं ओभरमा व्यक्तिगत चौथो विकेट लिएका हुन् । २८ औं ओभरको पहिलो बलमा नेपालका लागि पाँचौं विकेट लिएका ललितले ३७ औं ओभरमा व्यक्तिगत दोस्रो र नेपालका लागि छैटौं विकेट लिए । सन्दीप लामिछानेले ३८ औं ओभरमा व्यक्तिगत दोस्रो विकेट लिएका छन् । सोमपालले व्यक्तिगत चौथो विकेट ४२ ओभरमा लिएपछि नेदरल्याण्डको ब्याटिङ धरापमा परेको छ । नेपालको बलिङ सामना गरिरहेको नेदरल्याण्डले ४२ ओभर खेल्दा ८ विकेटको क्षतिमा १४४ रन बनाएको छ ।"
नेरदल्यान्डसले टस जितेर ब्याटिङ रोज्यो,काठमाडौं : जिम्बाब्बेमा जारी एक दिवसीय विश्वकप छनोटको प्लेअफ अन्तरगत सातौं स्थानका लागि केही बेरपछि नेपालले नेदरल्याण्डको सामना गर्दैछ । नेदरल्याण्डले टस जितेर व्याटिङ रोजेको छ । बिहीकारको खेलमा पयुवा न्युगिनीलाई पराजित गरेको नेपालले एकदिवसीय टोलीको मान्यता पाउने पक्का भइसकेको छ । समूह चरणको खेलमा तीन खेलमा पराजि भइ एक खेलमा मात्रै जित हात पारेको नेपाल सुपर सिक्स मा पर्न नसकेका कारण विश्वकप छनोटबाट बाहिरिएको थियो ।
आज प्रतिष्ठाका लागि खेल्दै नेपाल,"काठमाडौं : एकदिवसीय टोलीको मान्यता पक्का गरिसकेको नेपालले जिम्बाब्वेमा जारी एकदिवसीय विश्वकप छनोट प्रतियोगितामा शनिबार सातौं स्थानका लागि नेदरल्यान्ड्ससँग प्रतिस्पर्धा गर्दैछ। खेल जिम्बाब्वेको क्वे क्वेस्थित स्टेडियममा दिनको १ बजेपछि सुरु हुनेछ। बिहीबारको खेलबाट नै जारी प्रतियोगितापछि आगामी चार वर्षका लागि एकदिवसीय टोलीको मान्यता प्राप्त गर्ने अन्तिम टोलीको टुंगो लागेपछि शनिबारको खेल वरीयता निर्धारणका लागि मात्रै सीमित भएको छ। नेपाल र नेदरल्यान्ड्सबीचको विजेता १० टोली सम्मिलित प्रतियोगितामा सातौं हुनेछ भने पराजित टोली आठौं स्थानमा रहनेछ। सुपर सिक्स चरणमा पुग्न असफल भएपछि जारी छनोट प्रतियोगिताबाट अर्को वर्ष इङ्ल्यान्ड र वेल्सले आयोजना गर्ने विश्वकप खेल्ने अवसर गुमाए पनि नेपालले बिहीबार स्कटल्यान्ड र संयुक्त अरब इमिरेट्स (यूएई) पछि तेस्रो टोलीको रूपमा एकदिवसीय टोलीको मान्यता भने पक्का गरेको हो। आईसीसीको नियमअनुसार नेदरल्यान्ड्सबाहेक प्रतियोगितामा सहभागी एसोसिएट टोलीमध्ये शीर्ष तीन टोलीले आगामी सन् २०२२ सम्मका लागि एकदिवसीय टोलीको मान्यता पाउने प्रावधान थियो। नेदरल्यान्ड्सले गत डिसेम्बरमा सम्पन्न अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिप जितेको हैसियतले यसअघि नै एकविदसीय टोलीको मान्यता पक्का गरिसकेको थियो। यस्तै जारी प्रतियोगिताको सुपर सिक्स चरणमा प्रवेश गरेको यूएई र स्कटल्यान्डको पनि एकदिवसीय टोलीको मान्यता पक्का भइसकेकाले बाँकी रहेको एक स्थानका लागि नेपाल, पपुवा न्युगिनी र हङकङको सम्भावना रहेको थियो। बिहीबार भएको प्ले अफको पहिलो खेलमा पपुवा न्युगिनीलाई ६ विकेटले पराजित गर्दा दोस्रो खेलमा नेदरल्यान्ड्सले पनि हङकङलाई ४४ रनले पराजित गरेपछि नेपाल पहिलोपटक एकदिवसीय टोली बनेको थियो। अन्तर्राष्ट्रिय प्रतियोगिता खेल्न सुरु गरेको २२ वर्षपछि नेपालले यो महत्वपूर्ण उपलब्धि हात पारेको हो। बिहीबार नेदरल्यान्ड्स पराजित भएको अवस्थामा भने नेपालले एकदिवसीय टोलीको मान्यता प्राप्त गर्न शनिबार हङकङलाई पनि पराजित गर्नैपर्ने बाध्यता हुने थियो। शनिबार यस्ता कुनै पनि दबाबबाट मुक्त रहने नेपालले परिचित प्रतिद्वन्द्वी नेदरल्यान्ड्ससँग सशक्त प्रदर्शन गर्ने अपेक्षा गरिएको छ। नेपालले पछिल्लो समय नेदरल्यान्ड्ससँग टीट्वेन्टी र ५० ओभरको क्रिकेटमा नियमित प्रतिस्पर्धा गर्दै आइरहेको छ। सन् २०१४ पछि ५० ओभरको क्रिकेटमा चारपटक प्रतिस्पर्धा गर्दा नेपालले दुई खेलमा जित तथा बाँकी रहेको दुई खेलमा पराजय बेहोरेको छ। जारी प्रतियोगितामा नेपाल र नेदरल्यान्ड्स दुवैले दुईदुई खेल जितेका छन्। दुवैले समूह चरण र प्ले अफका एकएक खेलमा जित हात पारेका हुन्। शनिबारको जितले नेपाल र नेदरल्यान्ड्समध्ये एकलाई एकअर्काविरुद्धको हेड टु हेड नतिजामा मात्रै हैन, प्रतियोगितामै पनि एक स्थान अघि राख्नेछ।"

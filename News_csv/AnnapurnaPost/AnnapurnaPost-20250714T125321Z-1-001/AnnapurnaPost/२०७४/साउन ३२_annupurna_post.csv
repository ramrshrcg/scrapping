शीर्षक,विवरण
त्रिवि र आंशिक शिक्षक,"त्रिभुवन विश्वविद्यालय (त्रिवि) मा आन्दोलनरत आंशिक शिक्षकले करार नियुक्तिको मागसहित साउन १० देखि रिले अनसन जारी राखेका छन् । साउन मसान्तसम्म आफ्ना माग पूरा नभए आमरण आनसन बस्ने उद्घोष गरेका छन् । उनीहरूको अनुमानित संख्या एक हजार दुई सयभन्दा बढी त्रिविका केन्द्रीय विभागदेखि आंगिक क्याम्पसहरूमा कार्यरत छन् । विश्वविद्यालयको प्राध्यापन पेसामा आंशिकबाट करार हुँदै स्थायी प्रक्रियामा पुग्दा खुला प्रतियोगीलाई मौलिक पेसागत हकअधिकारबाट वञ्चित गरी विश्वविद्यालयको राष्ट्रियअन्तर्राष्ट्रिय प्राज्ञिक मर्यादा कुल्चिनु हुन्न । अनसनरत आंशिक शिक्षकलाई करार प्रक्रियामा लैजाँदा विश्वविद्यालयलाई तिनीहरूको व्यवस्थापन गर्न कठिनाइ हुने तथ्य विगत एक दशकको करार शिक्षकको इतिहास पल्टाए पुग्छ । ती १३८० करार शिक्षकले राजनीतिक आडमा जबर्जस्त त्रिविमा प्रवेश गरे, आमरण अनसन गरी विगत २०६३ साल जेठ महिनामा तत्कालीन प्रधानमन्त्री गिरिजाप्रसाद कोइरालाले जुस पियाएर करार शिक्षकको नियुक्ति दिए । जबकि विश्वविद्यालय जस्ता संस्थाहरूमा राजनीतिक दबाबको आधारमा शिक्षक नियुक्ति प्रक्रिया सेवा प्रवेश बिन्दुमा मेरिट बेसको आधारमा खुला प्रतियोगितामार्फत पदपूर्ति गर्नुपर्नेमा र्दर्भाग्यवश सो हुन सकेन । अनि तिनै करार शिक्षकले दबाबको भरमा आन्तरिक विज्ञापन (विशेष आन्तरिक खुला प्रतियोगिता विज्ञापन नम्बर ८) मार्फत स्थायी बने । उक्त इतिहासलाई त्रिवि वर्तमान पदाधिकारीले हेक्का गरेकै हुनुपर्छ । विगत २०७२ चैत आठ गते आन्दोलनरत विभिन्न प्राध्यापक र विद्यार्थी संगठन साथै कीर्तिपुर सरोकार समाजसँगको छबुँदे सम्झौतापत्रको पहिलो बुदाँमा भनिएको छ, 'रिक्त रहेका शिक्षक सेवाको पदहरूको ६६ महिनामा पदपूर्ति गर्नुपर्ने व्यवस्था नियममा राखी पदपूर्तिसम्बन्धी क्यालेन्डर बनाई लागू गरिनेछ । उक्त सम्झौतापत्रकै ५ नम्बर बुदाँमा 'परीक्षा प्रणालीलाई अझ बढी स्वतन्त्र, निष्पक्ष र विश्वसनीय बनाउन नेपाल सरकार लोकसेवा आयोगले अपनाएको परीक्षा प्रणालीका विधि र सिद्धान्तसमेतलाई समेटी त्रिवि नियममा संशोधन गर्ने व्यवस्था मिलाई विश्वविद्यालयको गरिमामा कुनै आँच आउन नदिई निष्पक्ष मूल्यांकन गरी उत्कृष्ट जनशक्तिलाई विश्वविद्यालयभित्र ल्याउन आकर्षित गर्ने व्यवस्था मिलाइने' उल्लेख छ । त्रिविसँग यो सम्झौता भएको अठार महिनासम्म तीनवटा खुला विज्ञापन गरी पदपूर्ति हुनुपर्नेमा सो नभएकाले आंशिक प्राध्यापक आन्दोलनरत छन् । त्रिवि पदाधिकारी, प्राध्यापक र बौद्धिक जमातले विगतको राजनीतिक हस्तक्षेपको गलत नजिरलाई प्रोत्साहन गर्न वाञ्छनीय हुंदैन। त्रिविमा आंशिक शिक्षकले वर्षैाँसम्म विश्वविद्यालयमा अध्यापन गरेर जीवनको महत्वपूर्ण ऊर्जाशील समय व्यतित गरेको, उमेर हदबन्दीले अन्य क्षेत्रमा प्रवेश गर्न समस्या भएको दाबी गर्दै आइरहेका छन् । आंशिक शिक्षक रहँदा त्रिविले उनीहरूसँग कुनै सम्झौता गरेको हुँदैन । उनीहरूको सेवा प्रवेश मेरिट बेसमा पनि हुँदैन । त्रिविमा आंशिक शिक्षकमा प्रवेश गर्दा विषयगत विज्ञहरूको भूमिका नगण्य हुन्छ । बौद्धिक विषयमा खोज, अनुसन्धान, चिन्तनमननभन्दा राजनीतिक नेताका गुटगत समूहको दास मानसिकताबाट निर्देशित भएर उनीहरू काम गरिरहेका हुन्छन् । त्रिविमा आंशिक तथा करार शिक्षकको समस्या समाधानको उपाय भनेको त्रिवि सेवा आयोगलाई सशक्त बनाउँदै र सोमार्फत प्रत्येक ६ महिनामा कम्तीमा एकपटक खुला अथवा अनिवार्य रूपमा वर्षको एकपटक स्थायी विज्ञापन गर्नु हो । शिक्षण सेवा प्रवेश बिन्दुमा नै केही मान्छेहरूलाई समेट्ने र अन्य योग्य राजनीतिक सिन्डिकेटमा नपर्ने जनशक्तिलाई पन्छाएर विशेष सुविधाका पटकपटक विभिन्न नामधारीका आन्तरिक विज्ञापन गर्नुले विश्वविद्यालयको गुणस्तरीयता खस्किने मात्र होइन, यस गरिमामय संस्थाका मानविकी तथा समाजशास्त्र, विज्ञान, कानुन, शिक्षाशास्त्र, चिकित्सा, कृषि, वन विज्ञान जस्ता संकाय र संस्थानहरूलाई क्रमशः ध्वस्त बनाउनु हो । ती संकाय र संस्थानहरू विगत हजारौं वर्षदेखि प्राज्ञिक चिन्तनले रचिएका संरचनात्मक फल हुन्, जसमा देशीविदेशी विश्वका लाखौं प्राज्ञिक व्यक्तित्वहरूको योगदान छ र तिनैको आस्था र धरोहरलाई तिलाञ्जली दिने काम गर्नु सामाजिक न्यायको सिद्धान्तविपरीत हुन्छ । यस विषयमा सम्बन्धित सरोकारवालाहरूको किन हेक्का नभएको होला ? अवैधानिक ढंगले करार सेवाबाट स्थायी उपप्राध्यापक भएकाहरू अहिले सहप्राध्यापक बन्दै विश्वविद्यालयलाई अनिणर्यको बन्दी बनाउँदै छन् । कतिपय सन्दर्भमा सेवा आयोगले पदपूर्ति गर्न प्राविधिक कारणले ढिलाइ गरेमा ६ महिनादेखि एक वर्षसम्म मात्र आंशिक शिक्षकलाई कुनै विषयगत विज्ञहरू सम्मिलित छनोट समितिमार्फत मेरिट बेसको आधारमा अवसर दिनुलाई नाजायज मान्न सकिँदैन । तर त्रिविमा जुन ढंगले आंशिक शिक्षकको छनोटको विधि र प्रक्रिया अपनाइन्छ, त्यसमा विषयगत विज्ञहरूको विवेकले काम नगरी राजनीतिक आस्थाका व्यक्तिहरूको रणनीतिले मुख्य भूमिका खेलेको हुन्छ । विषयगत विज्ञहरू राजनीतिक दबाबले गर्दा स्वतन्त्र निर्णय गर्न सक्दैनन् । छनोट प्रक्रियामा सम्मिलित भए पनि उनीहरूको भत्ता लिनेभन्दा अर्को सिर्जनात्मक भूमिका रहँदैन । यसले विश्वविद्यालयका विषयगत विज्ञको निरीहतालाई प्रस्ट पार्छ । यस्तो गलत पद्धतिबाट प्रवेश गरेका आंशिक शिक्षकहरूले संस्थागत शैक्षिक मूल्य, मान्यता, प्राज्ञिक ज्ञान सिद्धान्तको मर्म र भावनालाई केन्द्रीय सूचीमा राखेर भविष्यमा काम गर्नेमा अवश्य सन्देह रहन्छ । त्यसैले यस विकराल परिवेशमा विवेकशील प्राज्ञिक समूहले मौनता साँध्न मिल्ला र ? आंशिक शिक्षकहरूको संस्थाको नाम (आंशिक प्राध्यापक संघ) नै जे राखेका छन्, त्यो नै गलत छ । प्राध्यापक शब्द राष्ट्रिय तथा अन्तर्राष्ट्रिय जगत्मा यस्तो सम्मानित पद हो, जुन कुनै व्यक्तिले उच्च शिक्षाको समृद्धि र विकासका लागि शिक्षण र अनुसन्धानमार्फत विशिष्ट योगदान गरेबापत दिइने विश्वविद्यालयको प्राज्ञिक पद हो । यतिबेला प्राध्यापक शब्दको मर्म नै नबुझी यसको दुरुपयोग गरेर आंशिक शिक्षकहरूले आंशिक प्राध्यापक नामकरण गर्नु उचित होइन । स्नातकोत्तर तह पास गरेर अस्थायी शिक्षण प्रयोजनलाई दिएको पद, यसका पेसागत हक र अधिकारका संघसंगठनको नामकरणमा प्राध्यापक शब्द प्रयोग गर्नु प्राज्ञिक मर्यादाको मापनबाट कसरी स्वीकार हुन सक्छ ? क्रिटिकल विचार राख्न सक्ने वातावरण मर्दै गइरहेको प्राज्ञिक शून्यताको नेपाली वातावरणमा यस्ता मर्यादित शब्द र पदलाई जथाभावी दुरुपयोग गरेको देखिनु अवश्य उदेकको विषय हो । विगतका अनगिन्ती घटनाक्रमले त्रिविको शिक्षण पेसाको प्रवेशबिन्दुमा देखाइएको अपारदर्शिताले धेरै कानुनी, राजनीतिक, क्षेत्रीय, जातीय, सामाजिक, पारिवारिक र सांस्कृतिक प्रश्नहरू तेर्सिए । ती सकारात्मक, नकारात्मक ऐतिहासिक अभ्यासहरूमार्फत वर्तमान त्रिवि पदाधिकारीले केकति पाठ सिके ? राष्ट्रिय, अन्तर्राष्ट्रिय प्रतिष्ठित विश्वविद्यालयबाट खारिएका प्रतिस्पर्धात्मक जनशक्तिलाई प्राध्यापन सेवाको प्रवेशबिन्दुमा खुला प्रतिस्पर्धामार्फत प्रोत्साहन दिने कि राजनीतिक सिन्डिकेट, नातावाद र कृपावादले आंशिक र करार हुँदै आन्तरिक विज्ञापनमार्फत स्थायी हुन गैरकानुनी बाटो रोज्ने दबाब समूहलाई दिने ? प्राज्ञिक गुणस्तरीयतालाई प्रोत्साहन दिने कि विभिन्न खाले दुर्गन्धित प्रभावमा विश्वविद्यालयको गुणस्तरीयतामा सौदाबाजी गर्ने ? सामान्यतः विश्वविद्यालयको नीतिनिर्माण तह भनेको शिक्षकका पनि शिक्षक, प्राध्यापकका पनि प्राध्यापक, नेताका पनि गुरु हुने थलो हो । त्यसैले आफ्नो पदीय जिम्मेवारीको अग्निपरीक्षा हो पदाधिकारीका लागि यतिबेला ।"
ओलीयाङ गोप्य वार्ता : चीनको आशा र आशंकामा एमाले,"काठमाडौं : चीनका उपप्रधानमन्त्री वाङ याङ र नेकपा (एमाले)का अध्यक्ष तथा पूर्व प्रधानमन्त्री केपी शर्मा ओलीबीच मंगलबार सोल्टी होटलमा आधा घण्टा गोप्य वार्ता हुनुलाई आशंका र भरोसाको रुपमा लिइएको छ। नेकपा (माओवादी केन्द्र) का अध्यक्ष तथा पूर्व प्रधानमन्त्री पुष्पकमल दाहालसँग सामूहिक रुपमा भेटवार्ता गरेका याङले ओलीसँग गोप्य भेटवार्ता गर्नुलाई आशा र आशंका दुवै रुपमा विश्लेषण गरिएको हो। नेपालको संविधानसभाले संविधान घोषणा गरेपछि भारतले नाकाबन्दी लगाएको बेला चीनबाट इन्धन आपूर्ति गर्न नीतिगत व्यवस्था गरेका कारण ओलीप्रति चीनको भरोसा बढेको हो। एमाले भित्र गैरसरकारी संस्था सञ्चालकको संख्या बढी भएका कारण चीन एमाले प्रति ससंकित पनि छ। अधिकांश गैरसरकारी संस्थामा यूरोप र अमेरिकी लगानी छ। नेपालमा ओली नेतृत्वको सरकारमा माओवादीको समर्थन चीनका लागि सहज सत्ता थियो। नेपालमा बढाउँदै लगेको लगानीको सुरक्षाका लागि त्यो सरकार चीनका लागि आशालाग्दो पनि थियो। संघीयताका मामिलामा लिएको अडानका कारण पनि चीन एमालेप्रति लोभिएको हो। तराई मधेशमा दुई प्रदेश र पहाडमा धेरै प्रदेश बनाउने माओवादीको नीति चीनलाई पटक्कै मन परेको छैन। आफ्नो सीमामा धेरै प्रदेश हुँदा त्यसले निम्त्याउन सक्ने सुरक्षा चुनौतीलाई चीनले राम्ररी बुझेको छ। ओलीसँगको भेटमा चिनियाँ नेताहरुले दक्षिण एशियाको राजनीतिलाई केन्द्रमा राखेर छलफल गर्ने गरेका छन्। दक्षिण एशियामा भारतको प्रभाव खुम्च्याउने रणनीति अन्तर्गत चीन आक्रामक शैलीमा प्रस्तुत हुन थालेको छ। दोक्लाम विवादपछि चीन भुटानसँग कूटनीतिक सम्बन्ध विस्तार गर्ने योजनामा अगाडि बढेको छ। तर, भारत भुटानलाई आफ्नो नियन्त्रण भन्दा बाहिर पुगेको देख्न चाहँदैन। ओलीप्रति नकारात्मक बन्दै आएका भारतीय राजदूत मञ्जिवसिंह पुरीले बोलाएको कार्यक्रममा आफू नगएर ओलीले आफ्नो पार्टीका अन्य नेतालाई पठाइदिएका थिए। दोक्लाममा भारतले प्रदर्शन गरेको गतिविधि चीनले पटक्कै मन पराएको छैन। दोक्लाम विवादमा चीन नेपाललाई तटस्थ राख्न चाहन्छ भने भारत आफ्नो पक्षमा पार्न चाहन्छ। भारत भ्रमणमा जाँदा प्रधानमन्त्री शेरबहादुर देउवालाई भारतले दोक्लाम विवादमा आफ्नो पक्षमा उभिन प्रत्यक्ष वा अप्रत्यक्ष रुपमा दबाब दिन सक्छ। त्यस्तो अवस्थामा देउवाले प्रदर्शन गर्ने कूटनीतिक कुशलता नेपालका लागि महत्वपूर्ण हुनेछ। दलाई लामाका प्रतिनिधिहरुसँग बसेर भाषण दिएको विषयले देउवाप्रति चीनको सकारात्मक धारणा बन्न सकेको छैन। प्रधानमन्त्री देउवालाई याङले भेटदा बढी कुटनीतिक हाउभाउ बुझेका छन् भने औपचारिकता बढी प्रदर्शन गरेका छन्। चिनियाँ राष्ट्रपति सी जिनपिङको सन्देश लिएर आएका याङको नेपालमा भ्रमण यसकारण पनि महत्वपूर्ण छ। किनभने उनी चाँडै चिनियाँ कम्युनिष्ट पार्टीको स्थायी समिति सदस्य हुनेछन्। चिनियाँ कम्युनिष्ट पार्टीको स्थायी समितिमा सात सदस्य मात्र रहन्छन् र महासचिव राष्ट्रपति छन्। स्रोतका अनुसार मित्रको हैसियतमा याङले ओलीलाई माओवादी केन्द्रलाई नपन्छाउन र नजिकमा राख्न सल्लाह दिएका छन्। माओवादी केन्द्र र नेपाली कांग्रेसलाई एउटै कित्तामा राखेर पेलेर जाने नीति लिनु राम्रो होइन, याङले ओलीलाई दिएको सुझाव उद्धृत गर्दै स्रोतले भन्यो, दुवैलाई एक्ल्याएर अगाडि बढन सकिदैन। ओलीले केही समय पहिले ल्हासामा पनि चिनियाँ नेतासँग भेटवार्ता गरेका थिए भने प्रचण्डले बैंककमा चिनियाँ प्रतिनिधिसँग भेटेका थिए। ल्हासा र बैंककको भेटवार्ता एमाले र माओवादीलाई नजिकमा ल्याउने एउटा कसरत पनि हो। नेपालमा बढिरहेको आफ्नो लगानीको सुरक्षा गर्न आफू अनुकुलको सरकार बनाउन ओली र प्रचण्डलाई नजिकमा ल्याउनु चीनको बाध्यता हो। शेरबहादुर देउवालाई प्रधानमन्त्रीमा समर्थन गर्ने प्रचण्डको नीति चीनका लागि रुचिको विषय होइन। प्रचण्डले पार्टीको बैठकमा आफू फेरि पनि प्रधानमन्त्री बन्ने बताएका छन्। असारमा त निर्वाचन हुन सक्यो भने मंसिर, पुस र माघमा पनि निर्वाचन हुनसक्छ भन्ने विश्वास प्रचण्डले व्यक्त गर्ने गरेका छन्। प्रचण्डको चाहना ओली र देउवा दुवैको समर्थनमा आफू प्रधानमन्त्री बन्ने र त्यो सरकारले निर्वाचन गराउने भन्ने देखिन्छ। ओली र देउवा दुवैको समर्थन पाउन नसकेमा उनीहरु मध्ये एक जनाको समर्थन पाउनेमा प्रचण्ड ढुक्क देखिन्छन्। संभवत मंसिरसम्म पुग्दा ओलीको समर्थनमा प्रचण्ड प्रधानमन्त्री बन्नेछन्। त्यो सरकारले प्रान्तको संभव नभएपनि प्रतिनिधिसभाको निर्वाचन गराउन सक्नेछ। माघ ७ गतेसम्म प्रान्त र प्रतिनिधिसभाको निर्वाचन गर्नै पर्ने बाध्यतामा दलहरु छन्। संविधान संशोधन गरी प्रतिनिधिसभाको म्याद बढाएर त्यो संवैधानिक बाध्यता गुजार्ने वा तोकिएकै मितिमा निर्वाचन गराएर संविधानलाई सही मार्गमा हिँडाउने विकल्प राजनीतिक दल सामू छन्। प्रचण्डले उठाएको प्रत्यक्ष निर्वाचित कार्यकारी प्रमुख रहने शासकीय स्वरुप नेपालको राजनीतिक स्थिरताका लागि महत्वपूर्ण कदम हुन सक्छ। यो कुरा चीनले पनि बुझेको छ। त्यसैले प्रचण्ड र ओलीलाई नजिकमा राख्दा नेपालमा राजनीतिक स्थायित्व कायम राख्न सकिने र त्यसो हुँदा दक्षिण एशियाको व्यापारमा नेपाल मार्फत् विस्तार गर्ने चीनको योजना छ। तिब्बतको रेललाई नेपालमा जोडने चाहना प्रचण्ड र ओलीको मात्रै चाहना होइन, चीनको आवश्यकता पनि हो। लुम्बिनीसम्म रेल पुर्याउने योजना नेपाली पर्यटकलाई लुम्बिनी पुरयाउने मात्रै होइन, चीनका उत्पादन भारतमा पुरयाउने सहज माध्ममको खोजी पनि हो।"
भारतसँग पानीको राजनीति !,"पानीलाई जीवन भनिन्छ किनभने पानी नभए जीवन सम्भव हँुदैन । तर यतिखेर पानी नै सर्वसाधारण नेपालीको लागि आपत्तिको कारण बनिरहेछ ।गएका केही दिन आह्री घोप्ट्याए जसरी पानी पर्यो । बाढी, पहिरो र डुबानले सयजनाको इहलीला समाप्त पारिसकेको छ भने हराउनेहरूको हिसाब भिन्नै छ। वर्षामा पनि पानी परेन र किसानले खेतीपाती गर्न पाएनन् भनिरहँदा अकस्मात मुसलधारे पानी पर्यो । पानी परेन भनेर भ्यागुतो पुज्ने कार्यक्रम तत्कालै पानी रोक्ने इन्द्राधनामा परिणत भयो ।पानीको यही मर्मलाई आशुकवि रमेश खकुरेलले मनमा आउनेबित्तिकै कागजमा उतारे र कागजमा कविता बन्नेबित्तिकै काँचको पर्दामा रूपान्तरण गरे र पानीको महत्व र खराबीबारे आमजनलाई बुझ्ने गरी पोस्ट गरे । पानीको महिमा नभई पनि हुन्न रहेछ यही अति धेर भए पनि हुन्न यही ।। जलको महिमा जलको गरिमा जति नै भनियोस् सकिँदैन कहीं ।। मुख सुक्छ यही नभइनहुने मुख शुद्ध यही नभइनहुने ।। तर धेर यही यदि भो नहुने नभइनहुने अति भो नहुने ।। किन ठिक्क हुँदैन हरे जल यो किन बग्छ बनेर कतै भल यो ।। किन धुन्न कतै भलले मल यो किन लान्छ सफा झुपडी भल यो ।। जल हे जल पाप गरिस् किन हो निमुखा जन साथ लगिस् किन हो ।। यति दुष्ट तँ छस् कसरी म बुझूँ परमेश्वर होस् कसरी म पुजूँ ।। अब भो अति गर्नु हुँदैन नगर यतिका क्षति भो अब ता इति गर ।। यति मानिसको स्तुति तुच्छ नगर जल होस् महिमा तँ खराब नगर ।। रमेश खकुरेल कवि रमेश खकुरेलको यो कविता नै आजको आलेखको व्युहरचना हो । उनी त बहाना मात्र हुन्, जसले जोर्डनको काम गर्यो । खासमा उनले जे विषय उठान गरे त्यो पो हो तताउने कविताको आधार । नेपालमा पानी नेपालमा के हो पानी ? के होइन पानी ? नेपालमा सबथोक हो पानी । संसारमै स्वच्छ पानी भएका मुलुक गणना गर्दा हाम्रो देश प्रमुख देशमध्ये पर्छ । तर यही पानीको व्यवस्थापन गर्न नसक्नाले नेपालको लागि पानी देश अस्थिर बनाउने तरल पदार्थ बनिरहेको छ ।दक्षिणी छिमेकीको यही पानीमा गिद्दे दृष्टिले गर्दा न नेपालमा जलस्रोतको विकास हुन सक्यो न त स्थिरता नै ।विद्वान्हरू भन्छन्, विश्वमा अहिलेसम्म तेलको निम्ति खिचातानी र युद्धहरू भए, अब पानीको लागि हुनेछ । नेपालमा पानी कहाँसम्म जलस्रोत हो र यो कहाँबाट जलराजनीतिको विषय बन्छ ?पानीको उपयोग नेपालमा पनि दिनपरिदिन बढिरहेको छ । खानेपानी, सिँचाइ र जलविद्युत्को लागि । अहिले पानीको उपयोग यसैको लागि भइरहेको छ र लगानीका योजना बनिरहेका छन् । यसैको लागि वर्षाको पानी जम्मा गरेर सुक्खा समयमा विद्युत् उत्पादन र सिँचाइमा प्रयोग र यसैमा अन्तर्राष्ट्रिय लगानी आकर्षित भइरहेछ । धेरैलाई भ्रम रहेको छ, नेपाल जलस्रोतमा अत्यधिक धनी छ । तर नेपालको यो धन बाह्रै महिना उत्तिकै छैन ।वर्षाका तीन महिनामा जुन पानी नेपालमा पर्छ र नदीहरूमा बेपत्तासँग बग्छ त्यति पानी बाँकी नौ महिनामा पनि नदीमा बग्दैन । सुक्खायाममा प्रयोग गर्नको लागि नेपालमा पहाडी शृंखलाहरू भएकाले उच्च बाँधहरू बनाएर वर्षाको पानी जम्मा गर्न सकिन्छ । यसो गर्न सकियो भने त्यो बाँकी नौ महिनासम्म उपयोग गर्न सकिन्छ । बाढी नियन्त्रण पनि हुन्छ । मनसुन सुरु भएपछि आकाशबाट परेको पानी जलाशयमा पुनः जम्मा गर्न सकिन्छ । अहिलेको समस्या बर्खे खेतीसँगै मनसुनी वर्षा सुरु हुन्छ । खेतीपाती सकिइसकेपछि पनि पानी पर्न छोड्दैन । त्यो पानी प्रयोग गर्नुको बदला त्यसै बगेर बाढीको रूप लिन्छ र विध्वंस मच्चाउन थाल्छ । केही दिनदेखि देशव्यापी रूपमा आएको बाढीपहिरोको समस्या अत्यधिक मनसुनी वर्षाले गर्दा भएको हो । बाढीले ठाउँ हेरी क्षति पुर्याएर जब तराईमा निस्कन्छ, त्यो पानी समतल भूभागमा जम्न थाल्छ । यसरी जम्नुको कारण हो, पूर्वपश्चिम भएर बनेका सडक तथा राजमार्ग। चीन, पाकिस्तान, बंगलादेश, श्रीलंका, माल्दिभ्स, भुटान, कसैसँग पनि भारतको विश्वासपूर्ण सम्बन्ध छैन । भुइँचालोले थलिएको बेला पारेर रोटी र बेटीको सम्बन्ध भएको नेपाललाई भारतले घुँडा टेकाएर नेपाली प्राकृतिक स्रोतमाथि कब्जा जमाउन चाहेको थियो, तर नेपालीले भारतको नवउपनिवेशवादी नीति नराम्रोसँग भण्डाफोर गरिदिए । यही पानी नेपाली सिमाना पार गरेपछि भारतीय क्षेत्रमा प्रवेश गर्छ । समतल भूभाग भएकाले उत्तरका नदीहरूबाट आएको पानीले त्यहाँ पनि डुबान सुरु हुन्छ ।तर पछिल्लो समय त्यसबाट जोगिन र पानी जम्मा गर्न भारतले नेपाल भारत बोर्डर क्षेत्रमा धमाधम बाँध बनाउन थालेको छ । यसले गर्दा भारतीय भूमि त जोगिएला, तर नेपाली भूभाग डुब्न थालेको छ । आफ्नो भूमिमा नेपालबाट वर्षामा बगेर आउने नदीको पानी रोक्न एकपछि अर्को बाँध बनाएकाले डुबानको समस्या भारतका कारणले नेपालतर्फ धकेलिएको छ । बाँधले थुनेको पानीले नेपाली कृषियोग्य भूमिसमेत गाउँका गाउँ जलमग्न बन्न थालेकाले नेपालभारत सिमानाका स्थानीय वासिन्दाबीच झडप हुन थालेका छन् । अहिले नेपालको तराई क्षेत्रमा बाढीले जति पनि क्षति पुर्याएको छ, भारतले बनाएका बाँधले गर्दा नै भएको हो । पूर्व मेचीदेखि पश्चिम महाकालीपारि दोधारा चाँदनीसम्म ठाउँठाउँमा भारतद्वारा बाँधिएका बाँधले नेपालबाट बगेर जाने पानी थुनेर नेपालको तराईलाई भारतले जलाशय बनाउन लागिरहेको छ। प्राध्यापक डा मुकेशकुमार चालिसेले भर्खरै लेखेका छन्, भारतले कतिवटा बाँध नेपाल भारत सिमानामा बनाएको छ ? पूर्णागिरि बाँध, टनकपुर बाँध, शारदा ब्यारेज, कैलाशपुर बाँध, लक्ष्मणपुर बाँध, कोइलाबास बाँध, महली सागर बाँध, रसिवाल खुर्दलोटन बाँध, डाँडा फेना बाँध, गण्डक ब्यारेज, लालबकैया बाँध, कमला बाँध, सिरहा बाँध, खाँडो बाँध, कोसी ब्यारेज, लुना नदी बाँध आदि । नेपालका नदी हिमालयदेखि बग्दै तराईमा पुगेर भारत नै प्रवेश गर्छन् । भारत चाहन्छ नेपालका नदीहरू उच्च बाँध बाँधेर बिजुली उत्पादन गरेपछि नियन्त्रणमा आएको पानीविना खर्च र क्षतिपूर्ति भारतमा पुर्याउन पाइयोस् । भारतीय कपट भारत प्रवेश गर्ने नेपाली नदीहरूलाई भारतमै दोहन नगरेर नेपाली भूमिमाथि भारत किन कपटी आँखा लगाइरहेको छ ? यसको जवाफ दिँदै एक जलस्रोतविद्ले भने, 'किनभने प्रकृतिले नेपाललाई पानी मात्र दिएको छैन, उचाइ पनि दिएको छ, जुन विद्युत् निकाल्न अनिवार्य छ । तर नेपालसँग भएको अथाह पानी प्रयोग गर्ने समथर भूमि थोरै मात्र छ र त्यो भूमि (तराई) माथि पनि भारत कर्के नजर लगाइरहेको छ । यद्यपि उर्वर कृषियोग्य भूमि प्रकृतिले भारतलाई मनग्यै दिएको छ । यसको अर्थ हो, नेपाल र भारत मिलेर अगाडि बढे मात्र दुवैलाई फाइदा हुनेछ । तर भारत पेलेर नेपाली स्रोत हडप्न चाहँदैछ । भारत नेपालको पानी र उचाइ दुवै आफ्नो नियन्त्रणमा राख्न चाहन्छ । ऊ नेपालको विशेषताबाट नेपाल समृद्ध बन्ने र भारतको विशेषताबाट भारत समृद्ध बन्ने स्वाभाविक सोचमा छैन । हजार वर्ष विदेशीहरूको उपनिवेश बनेकोले भारतीय नेतृत्वको सोचमै उपनिवेशवादी सोच छ, न स्वतन्त्र भारतीय सोच छ न त वसुदैव कुटुम्बकम्मा भारतीयहरू विश्वास गर्छन् । हिन्दुवादी भनिने भारतीय जनता पार्टीका शासकहरूमा यस्तो सोच झन् कमजोर रहेको प्रमाणित हुँदैछ ।सबै नेपाली नदीहरूमा भारत एकलौटी नियन्त्रण गर्न खोजिरहेछ । तर नेपाल आफ्नो देशको पानीको फाइदा आफैं लिन चाहन्छ । आफूलाई बढी भएको बिजुली होस् वा पानी भारतलाई बेच्न चाहन्छ तर चलनचल्तीका अन्तर्राष्ट्रिय नियमकानुनअनुसार । नेपाली नदीहरूलाई कसरी प्रयोग गर्ने यो नेपालको आन्तरिक मामिला हो । किनभने नेपाल स्वतन्त्र र सार्वभौम मुलुक हो । गण्डक, कोसी, बागमती, कमलालगायतका योजनामा जस्तै नेपालीको अहित गरेर भारतलाई मात्र पोस्ने षड्यन्त्रपूर्ण योजनाहरूमा नेपाल संलग्न हुन चाहँदैन । महाकाली नदीमा नेपालका राजनीतिक दलहरूलाई फुटाउँदै, तर्साउँदै, फकाउँदै र प्रलोभनमा पार्दै भारतले नेपाललाई गलाएर संयुक्त रूपमा बनाउने भन्दै महाकाली नदी नै आफ्नो कब्जामा पार्यो । जबकि महाकाली नदीको पश्चिमी तटसम्म नेपाली भूमि हो भन्ने सन्धिसम्झौताहरूमा लेखिएको छ, तर भारतीय हेपाहा प्रवृत्तिले नेपाल सीधै ठगिन पुग्यो । बूढो साँढे नेपालमार्फत अरू देशको संलग्नतामा नेपाली हित हुने गरी महाकाली योजना बनाउन भारतले विगतमा अवरोध पुर्याइरह्यो । न आफू बनाउँछ, न त नेपाललाई अन्तर्राष्ट्रिय सहयोग जुटाएर बनाउन दिन्छ । बूढो साँढेले कोरली बाछी ओगटे झैं महाकाली नदी अर्थात् पञ्चेश्वर योजना ओगटेर भारत बसेको छ । नेपाल र भारतबीच महाकाली सम्झौता भएको दुई दशक भइसक्दा पनि त्यो योजनाको वरको सिन्को पर पनि सारिएको छैन । प्रधानमन्त्री नरेन्द्र मोदीको नेपाल भ्रमणको बेला निर्माण थाल्ने कुरा भयो तर कामचाहिँ थाल्दै थालिएको छैन । पूरै योजनालाई भारतले होल्ड गरेको छ । भारत यसैगरी नेपालका नदीहरू आफ्नो नियन्त्रणमा राखिरहन खोजिरहेको छ । एक कूटनीतिक रणनीतिज्ञले भने, 'सन् १९५० को सन्धि ढल्न लागेका राणाहरूसँग गरेदेखि भारत नेपालका नदीहरूलगायत प्राकृतिक स्रोतमाथि नियन्त्रण गर्ने रणनीति छ र यसैको लागि ऊ नेपाललाई स्थिर हुनै दिँदैन । नेपाली जलविद्युत् योजनाहरू वैदेशिक सहयोगमा बन्न नदिएर भारत नेपाली नदीहरूको पानी एकलौटी रूपमा अहिले दोहन गरिरहेको र भविष्यमा कब्जा नै गर्न खोजिरहेको छ । जबकि अन्तर्राष्ट्रिय कानुनअनुसार नदी बगिरहेको देशलाई सुकाएर तल्लो देशले शोषण गरिरहन पाउँदैन । अरू त अरू नेपालले कुनै पनि नदीको पानी सुरुङमार्फत नदी जोडेर आफ्नो भूभागमा सिँचाइ पुर्याउँदै कृषि उत्पादन बढाउने योजनालाई भारत सधैं वाधाअवरोध पुर्याइरहेको हुन्छ । विदेशीहरूलाई यस्ता योजनामा आउनबाट रोक्ने मात्र होइन, सशक्त बनेर अगाडि बढ्ने नेपालका सरकारहरूलाई पदच्युत गर्न पनि भारत खुलारूपमा नकच्चरो बनेर लाग्ने गरेको छ । स्वतन्त्र भएदेखि बेलायती उपनिवेशवादीहरूको छिमेकीलाई सधैं अस्थिर राख्नुपर्छ भन्ने नीति अख्तियार गरेको छ भारतले । त्यसैले वरिपरिका कुनै पनि देशसँग भारतको सम्बन्ध राम्रो नभएको मात्र होइन, कुनै पनि छिमेकी देशका जनता भारतको विस्तारवादी नीतिको जमेर विरोध गर्छन् ।६ नकचरो नाकाबन्दी चीन, पाकिस्तान, बंगलादेश, श्रीलंका, माल्दिभ्स, भुटान, कसैसँग पनि भारतको विश्वासपूर्ण सम्बन्ध छैन । नेपालसँग धार्मिक, सांस्कृतिक र अन्य सम्बन्ध छ भनिन्थ्यो तर भुइँचालोपछि थिलथिलो बनेको नेपालविरुद्ध मधेसी दल सिर्जना गरेर उनीहरूलाई सिमानामा राखेर भारतले नेपालविरुद्ध नाकाबन्दी गर्दै नेपाली अर्थतन्त्रलाई तहसनहस पार्न थाल्यो । तर नेपाली जनताको एकताले भारत नराम्रोसँग पराजित बन्यो । भुइँचालोले थलिएको बेला पारेर रोटी र बेटीको सम्बन्ध भएको नेपाललाई भारतले घुँडा टेकाएर नेपाली प्राकृतिक स्रोतमाथि कब्जा जमाउन चाहेको थियो, तर नेपालीले भारतको नवउपनिवेशवादी नीति नराम्रोसँग भण्डाफोर गरिदिए । बेलायती उपनिवेशवादीहरू त भारतबाट ७० वर्षअघि गए तर गोराहरूको नीति भारतले अवलम्बन गरिरहेकाले न स्वतन्त्र भारत अगाडि बढ्न सक्यो न त छिमेकीहरूलाई नै विकासको गतिमा अगाडि बढ्न दियो । विश्वास, सौहार्दता, पारस्परिक लाभ, शान्ति, सहअस्तित्व भारतीय विदेश नीतिको कार्यान्वयनमा कहींकतै देखिँदैन । फलस्वरूप भारतसँगै अथवा पछि स्वतन्त्र बनेका मुलुक अन्तर्राष्ट्रिय शक्ति बनेर उदाइसक्दा पनि भारत मध्ययुगीन सामाजिकआर्थिक पछौटेपनमै कचल्टिरहेको छ । भारतमा रहेको गरिबीलाई अहिले पनि अफ्रिकाका 'सब सहारन' मुलुकमा जस्तै गरिबी भारतमा विद्यमान रहेको तथ्यांक राष्ट्रसंघले प्रकाशित गरेको छ ।छिमेकी देश र जनतालाई पछौटे बनाउन लागिपरेको भारत आफैं पछौटे बनेर क्षति व्यहोरिरहेछ ।"
१९५० को सन्धि वैधानिक छैन,"सन् १९५० सन्धिका बारेमा धेरै बहस भइरहेका छन् । यस सन्धि र त्यससँग सम्बन्धित 'लेटर अफ एक्सचेन्ज' लाई बल्छी बनाएर नेपाल भारतसँगको सम्बन्ध व्यवस्थापन गरिरहेको छ । यस सन्धि र यसका जगमा तयार भएको नेपालभारत सम्बन्धबाट नेपाल कहिल्यै सन्तुष्ट हुन सकेन । तर भारतले पनि नेपाललाई हेपेर, नेपालभित्र विवाद सिर्जना गरेर अनि नेपालको राजनीति 'बाँदरले पाकेको कटहर गिजोले जस्तो' गरी आत्मसन्तुष्टि लिनुबाहेक कुनै फाइदा उठाउन सकेको छैन । अन्तर्राष्ट्रिय कानुनको आँखाले सन् १९५० को सन्धिलाई हेर्ने हो भने यसलाई सन्धिको मान्यता दिने केही पनि आधार छैनन् । राष्ट्रहरूबीचका सम्बन्धलाई व्यवस्थित गर्ने अन्तर्राष्ट्रिय कानुन 'सन् १९३३ को मन्टिभिडियो कन्भेन्सन हो ।' यसलाई राष्ट्रहरूका सम्बन्ध निर्देशित गर्ने परम्परागत वा प्रथाजनित कानुन मानिन्छ । त्यस अर्थमा राष्ट्रहरूका बीचमा विवाद निक्र्योल गर्दा यस कन्भेन्सनलाई अन्तर्राष्ट्रिय न्यायिक अदालतले कानुनी स्रोतका रूपमा प्रयोग गर्दछ । यस महासन्धिको धारा १ ले राज्यलाई अन्तर्राष्ट्रिय कानुनको 'व्यक्ति' मान्दछ, जसरी राष्ट्रिय कानुनले नागरिकलाई व्यक्ति मान्छ । यसको सोझो तात्पर्य हो अन्तर्राष्ट्रिय कानुनको पालना गर्ने 'कर्ता' राज्य हुन्छ । सरकार राज्य सञ्चालन गर्ने 'संयन्त्र' मात्र हो, अन्तर्राष्ट्रिय कानुन पालना गर्ने वा अधिकार प्रयोग गर्ने 'कर्ता' होइन । त्यसैले 'सन्धि' दुइटा राज्यको बीचमा हुन्छ, सरकारको बीचमा होइन । त्यसैले सन्धिका पक्षलाई 'राज्यपक्ष' भनिन्छ 'सरकार पक्ष' भनिँदैन । तर सन् १९५० को सन्धि 'नेपाल अधिराज्य' र 'युनियन अफ इन्डिया' को बीचमा भएको होइन । नेपाल सरकार र भारत सरकारका बीचमा भयो । 'अन्तर्राष्ट्रिय सन्धिसम्बन्धी सन् १९६१ को महासन्धिले धारा २(क) मा सन्धिको परिभाषा गर्दा 'राज्यहरूका बीचमा भएको अन्तर्राष्ट्रिय सम्झौता' भन्ने प्रस्ट पारेको छ । भारत भित्रभित्रै नेपाललाई राज्यको मान्यता नदिने चतुर्याइँ गरिरहेको थियो । त्यसैले उसले यस सन्धिमा नेपाललाई राज्यको रूपमा ग्रहण नगरी 'नेपाल सरकार' को नामले सम्बोधन गर्यो । यस सन्धि दबाबमूलक ढंगबाट भएको थियो । मोहनशमशेरले आफ्नो सत्ताको लागि नेपालको अस्मिता र इतिहासमाथि नै घात गरिदिए । यस अर्थमा अन्तर्राष्ट्रिय कानुनविपरीत भएको यो सन्धिको कुनै कानुनी वा वैधानिक हैसियत छैन । यसका अतिरिक्त सन् १९५० को सन्धि संरचनाको दृष्टिकोणले पनि सन्धिको रूपमा रहेको छैन । यस सन्धिमा समय किटान गरिएको छैन । समय किटान नभएको सन्धिलाई भियना कन्भेन्सनविपरीत न संशोधनको प्रावधान छ न त विवाद हुँदा मिलाउने 'मध्यस्थता' को नै व्यवस्था छ । विवाद मिलाउने संयन्त्रको अभावमा प्रयोग गर्न सकिने एउटा सम्भावना 'अन्तर्राष्ट्रिय न्यायिक अदालत मात्र हो, तर त्यसमा पनि समस्या छन् । भियना कन्भेन्सनको धारा ४ बमोजिम भियना कन्भेन्सन सन् १९६१ पछाडिका सन्धिहरूमा मात्र लागू हुन्छ । सन् १९५० को सन्धि एकातर्फ भियना कन्भेन्सनको दायराभित्र नै छैन । त्यसमा पनि यो दुइटा सरकारबीचमा भएको हुँदा त्यस्तो सन्धि अन्तर्राष्ट्रिय न्यायिक अदालतको पुनरावलोकनको विषय बन्दैन । यस अर्थमा पनि सन् १९५० को सन्धि मृत सन्धि हो भन्न सकिन्छ । नेपाल र भारतका बीचमा थुप्रै अन्य सन्धिहरू पनि भएका छन् । दुई देशबीचका सम्बन्धहरू ती सन्धिसम्झौताबाट व्यवस्थापन हुने भएबाट नयाँ सन्धि तयार भई हस्ताक्षर एवं अनुमोदनका प्रक्रिया समाप्त नहुँदासम्म सन् १९५० को सन्धिलाई तामेलीमा राख्नुपर्छ । नेपाली जनताले सन्धिका प्रत्येक पक्षको बहसलाई तीव्र बनाउनुपर्छ । राजनीतिक दलका कार्यकर्ताले नेताहरूलाई दबाब दिनुपर्छ । सन् १९६१ मा सन्धिसम्बन्धी अन्तर्राष्ट्रिय कानुन भियना कन्भेन्सन आउनासाथ यसमा संशोधन हुनुपर्ने थियो । अतः दुइटा सार्वभौम राष्ट्रका बीचमा भएको सन्धि अन्तर्राष्ट्रिय कानुनको दायराबाहिर रहनु नै त्यसको स्वतः अन्त्य हुनु हो । सन्धिमा समयावधि किटान हुनुपर्ने कारण यही आवश्यकताले गर्दा हो । दुइटा सरकारले जनतालाई सधैं प्रतिनिधित्व गर्दैनन् । अतः मोहनशमशेरको सरकार पतन भई संविधानसभाद्वारा निर्मित संविधानबाट शासित देशले 'मोहनशमशेरले नेहरूसँग गरेको तमसुक' बाट नेपालको भारतसँगको सम्बन्ध सञ्चालन कदापि हुन सक्दैन । नेपाल अन्तर्राष्ट्रिय कानुनद्वारा वैधानिकता प्राप्त गर्न नसक्ने उक्त अवैधानिक सन्धिबाट निर्देशित हुन सक्दैन । उता भारत एउटा शक्तिको रूपमा सुरक्षा परिषद्को सदस्य बन्ने चाहना राखिरहेको छ । सुरक्षा परिषद्को सदस्यको हैसियतले उसले अन्तर्राष्ट्रिय कानुनको संरक्षण गर्ने दायित्व लिनुपर्छ । अतः भियना कन्भेन्सन र मोन्टेभिडियो कन्भेन्सनविपरीतको सन् १९५० को सन्धि बोकेर भारतले कसरी सुरक्षा परिषद्को हैसियतमा आफूलाई खडा गर्ला ? सायद यसै कारणले होला, अहिले भारत सन्धि खारेज गर्न पनि तयार भएको अभिव्यक्ति दिइरहेको छ । अन्तर्राष्ट्रिय कानुनकै विपरीत सन् १९५० को सन्धि संयुक्त राष्ट्रसंघका महासचिवको कार्यालयमा दर्ता पनि रहेको छैन र भियना कन्भेन्सनको धारा १४ बमोजिम स्वीकृत (रेटिफिकेसन) पनि छैन । नेपालकै संविधानका आधारमा पनि यो सन्धिको कुनै तात्पर्य हुन सक्दैन । एउटा छलफल कार्यक्रममा पूर्व परराष्ट्र सचिव मधुरमण आचार्यले उचित प्रसंग उठाउनुभएको थियो, जसका आधारमा पनि यो सन्धि मृतप्राय सन्धि हो । त्यो प्रसंग हो 'शान्ति तथा मैत्री सन्धि' भनिने यसको नामाकरणको कारण । शान्ति सन्धि युद्धपछाडि गरिने हो । भारतसँग नेपालको न युद्ध भएको थियो न त अशान्ति नै । त्यसैले पनि यो सन्धि आफैंमा स्वतः भ्रामक पनि छ । धारा १ मा नै 'सदा शान्ति र मैत्री' भन्ने उल्लेख गरी सन् १९५० को सन्धिलाई भारतले एउटा 'खोर' को रूपमा प्रयोग गरेको छ, जसबाट 'नेपाल कहिल्यै बाहिर आउन नसकोस्' भन्ने कुत्सित मनसाय पनि उसले लादिरहेको छ । सन्धिको धारा २ मा पनि भारत र नेपाललाई 'राज्य' को हैसियतमा नै प्रस्तुत गरिएको छ । भारतको केन्द्र सरकार र प्रान्तीय सरकारका बीचमा थुप्रै सम्झौता भएका होलान् । यस्ता सम्झौतामा 'सरकार' भनी उल्लेख गरिएको हुन्छ । त्यसैकारणले नेपाललाई एउटा प्रान्तीय हैसियमा सीमित गर्ने नेहरूको कुटिल सोचकै कारण 'सन् १९५०' को सन्धिमा राज्यको ठाउँमा 'सरकार' शब्द प्रयोग गरिएको हो भन्ने कुरा धारा २ मै 'अन्य कुनै छिमेकी राज्यसँग झैझगडा वा असमझदारी भएमा एकअर्काले जानकारी गराउनेछन् भनी' उल्लेख गरिएबाट स्पष्ट हुन्छ । अन्य देशलाई 'राज्य' कै रूपमा सम्बोधन गरी 'नेपाल र भारत' का हकमा 'सरकार' शब्दको प्रयोग 'केन्द्र र प्रान्त' को मनोविज्ञानको उपज हो भनी बुझ्न नसकिने कुनै कारणै छैन । सन् १९४९ मा भुटानसँगको सन्धिमा 'भुटानको वैदेशिक सम्बन्ध भारतद्वारा मार्गनिर्देशित (गाइडेड) हुनेछ' भनी लेखिएको थियो । २००७ मा भएको सन्धिले यसलाई हटायो । तर नेपाल अहिले पनि सन् १९५० को सन्धिबमोजिमको व्यवहार भारतबाट प्राप्त गरिरहेको छ । अर्को महत्वपूर्ण कुरा सन्धिको धारा ६ मा भारतीय व्यापारी व्यवसायीले नेपालमा 'नागरिकजस्तो व्यवहार' प्राप्त गर्नेछन् भनी लेखिएको छ । अन्तर्राष्ट्रिय कानुनले 'नेसनल ट्रिटमेन्ट' शब्दको परिभाषा कतै गरेको छैन । नागरिक तथा राजनीतिक अधिकारसम्बन्धी अन्तर्राष्ट्रिय अनुबन्ध १९६६ ले नागरिकहरूलाई राजनीतिक अधिकारको रूपमा निर्वाचनमा सरिक हुने, संगठन निर्माण गर्ने र सरकारमा सहभागी हुने अधिकार प्राप्त हुन्छन् भन्ने उल्लेख गरेको छ । के 'नेसनल ट्रिटमेन्ट' भित्र यी पर्दैनन् भनी दाबी गर्ने ठाउँ छ ? यसरी विदेशी नागरिकलाई राष्ट्रका नागरिकसरह अधिकार प्रदान गर्ने सन्धि दुइटा स्वतन्त्र राष्ट्रका बीचमा सम्पन्न हुनै सक्दैन । अतः यो सन्धि मन्टिभिडियो कन्भेन्सनको धारा १ विपरीत छ । किनकि यसले नेपालको अन्तर्राष्ट्रिय कानुनअन्तर्गतको व्यक्तित्वलाई कुण्ठित बनाएको छ । यसमा रहेको अर्को झनै गम्भीर सवाल के छ भने धारा ८ ले 'नेपाल र ब्रिटिस शासकहरू' का बीचमा भएको सबै सन्धिहरू खारेज गरेको छ । यस धाराअनुरूप नेपालबेलायतबीचको सन् १८१६ को सुगौली सन्धि, १९२९ को सन्धि र सन् १९४७ को गोर्खा भर्तीसम्बन्धी त्रिपक्षीय सन्धिहरू खारेज भएको मानिनुपर्छ । त्यसो हो भने सुगौली सन्धिअनुरूप नेपालबाट खोसिएका गढवाल, कुमाउ, दार्जिलिङ र गोरखपुर, चम्पारणसम्मका भूभागहरू नेपालमा किन फर्किएन ? यी भूभाग नेपालले आक्रमण गरी ल्याएका नयाँ भूभाग थिएनन् । पृथ्वीनारायण र उनका उत्तराधिकारीको नेतृत्वमा भएको पुर्नएकीकरण पूर्व लामो इतिहासमा यी भूभाग नेपाल थिए । खसआर्यहरू यसै भूभागबाट पूर्वतर्फ आएका हुन् भन्ने प्रमाणित छ । नेपालको सिमाना परापूर्वकाल र मध्ययुगमा पनि कास्मिरदेखि आसामसम्म भएको कुरामा ऐतिहासिक तथ्यहरू छन् । सन् १९५० को धारा ८ को कार्यान्वयन भारतविरुद्ध नहुने नेपालविरुद्ध मात्र हुने हो ? यदि त्यसो होइन भने ती क्षेत्रमा अहिले भारतको कब्जा हो भन्न सकिँदैन धारा ८ का आधारमा । सन् १९४७ मा नेपाल अधिराज्य, इम्पेरियल गभर्नमेन्ट बेलायत र डोमिनियन गभर्नमेन्टका बीचमा गोर्खाली सेनाको विभाजन र व्यवस्थाको लागि त्रिपक्षीय सन्धि भयो । यो सन्धिमा भारतको स्वतन्त्र हैसियत थिएन । त्यसैले भारतलाई 'डोमिनियन' भनियो । यस सन्धिले गोर्खाली सेनालाई भारत र बेलायतका बीचमा क्रमशः आठ ब्रिगेड र चार ब्रिगेडका दरले विभाजन गर्यो । यस सन्धिमा भारत र बेलायतले गोर्खाली सेना नेपालका मित्र देशहरूमा युद्धमा प्रयोग गर्न नपाउने, युद्धमा प्रयोग गर्दा नेपालाई सोध्नुपर्ने र गोर्खा फौजमा नेपाली सेनाका कर्णेललाई सम्पर्क (लियाजो) अधिकृत तोक्ने व्यवस्था थियो । यसरी गोर्खा ब्रिगेडलाई 'सन्धिद्वारा' वैधानिक सेनाको रूपमा प्रयोग गरियो । सन् १९५० को सन्धिको धारा ८ बमोजिम सन् १९४७ को त्रिपक्षीय सन्धि खारेज भएको मान्नुपर्छ । त्यसो हो भने 'गोर्खा ब्रिगेड' भाडाको सेनामा परिणत हुन्छ। जेनेभा कन्भेन्सनलगायतका अनेकौं अन्तर्राष्ट्रिय कानुनले भाडाका सेना प्रयोग गर्न प्रतिबन्ध लगाएको छ । यस्तो अवस्थामा युद्धमा गोर्खालीहरू प्रयोग हुँदा शत्रु राष्ट्रले गोर्खालीलाई युद्धबन्दीको हैसियत दिन इन्कार गर्न सक्छ र त्यस्तो अवस्थामा उनीहरू अवैध सेनाको रूपमा मारिन सक्छन् । वर्तमान समय सन् १९४५ को जस्तो छैन । यदि भारत र चीनको डोक्लाम विवाद युद्धमा परिणत भयो भने चिनियाँ सरकारले गोर्खालीलाई भारतीय सेनाको दर्जा दिन इन्कार गर्ने र भाडाको सेनाका रूपमा सुरक्षा परिषद्मा छलफल हुने अवस्था विद्यमान छ । सन् १९६२ को युद्धमा पनि चीनले पक्राउ गरेका गोर्खाली सेना भारतलाई नबुझाई सीधै नेपाल सरकारलाई बुझाएको थियो । नेपाली शासकहरूलाई अन्तर्राष्ट्रिय कानुनको यस व्यवस्थाको बारेमा केही जानकारी छैन । अन्तर्राष्ट्रिय कानुनको दृष्टिकोणबाट के प्रस्ट देख्न सकिन्छ भने सन् १९५० को सन्धि दुइटा सार्वभौम राज्य र अन्तर्राष्ट्रिय व्यक्तिहरू (अन्तर्राष्ट्रिय कानुन पालनकर्ता) का बीचमा भएको सन्धि होइन । त्यसैले भियना कन्भेन्सनमातहत नभएका र त्यसको मान्यता प्राप्त गर्ने पूर्वधार नै पूरा नगर्ने सन्धिबाट दुई देशका सम्बन्धहरू स्थापित हुन सक्दैनन् । अवस्था कस्तो छ भने सन्धिलाई वैधानिक मान्ने हो भने धारा ८ अन्तर्गत नेपालबाट बेलायतीले खोसेको भूभाग फिर्ता हुनुपर्छ । यदि सन्धि वैधानिक छैन भने नयाँ सन्धि हुनुपर्छ । एक्काइसौं शताब्दीको नेपाल भारतको प्रान्त होइन, जबकि भुटानले समेत सन् १९४९ को सन्धि परिवर्तन गरिसक्यो । यो सन्धि नेपालको व्यवस्थापिकाबाट अनुमोदित छैन, अतः भियना कन्भेन्सनको धारा १४ विपरीत छ । यो सन्धिले धारा ६ मा भारतीय नागरिकलाई नेपाली नागरिकसरह व्यवहार गर्नुपर्ने बाध्यता सिर्जना गरेको छ । अन्य देशका नागरिकलाई नेपाली नागरिकसरह व्यवहार गर्न बाध्य गर्ने सन्धि भएबाट यो सरासर मोन्टिभिडियो कन्भेन्सन १९३३ को धारा १ विपरीत छ । त्यसैगरी नागरिक तथा राजनीतिक अधिकारसम्बन्धी अनुबन्ध, १९६६ को विरुद्ध पनि छ । तसर्थ यो सन्धिलाई प्रतिस्थापित गरी नयाँ सन्धि गर्नुको विकल्प छैन । नेपाल र भारतका बीचमा थुप्रै अन्य सन्धिहरू पनि भएका छन् । दुई देशबीचका सम्बन्धहरू ती सन्धिसम्झौताबाट व्यवस्थापन हुने भएबाट नयाँ सन्धि तयार भई हस्ताक्षर एवं अनुमोदनका प्रक्रिया समाप्त नहुँदासम्म सन् १९५० को सन्धिलाई तामेलीमा राख्नुपर्छ । नेपाली जनताले सन्धिका प्रत्येक पक्षको बहसलाई तीव्र बनाउनुपर्छ । राजनीतिक दलका कार्यकर्ताले नेताहरूलाई दबाब दिनुपर्छ । नेपाल र भारत दुवै संयुक्त राष्ट्रसंघका सदस्यराष्ट्र हुन् । अतः अब हुने नयाँ सन्धिको तर्जुमा गर्दा सार्क चार्टरको धारा २ मा उल्लिखित सामान्य सिद्धान्तलाई अनुशरण गर्नुपर्छ, जसले 'समान सार्वभौमिकता' को सिद्धान्तलाई ग्रहण गरेको छ । त्यसैगरी संयुक्त राष्ट्रसंघको बडापत्रको धारा २ लाई पनि सन्धिको आधार बनाउनुपर्छ । त्यसैगरी मोन्टिभिडियो कन्भेन्सनको धारा ३ र ४ लाई पनि आधार बनाउनुपर्छ । यी धाराले कानुनी रूपमा सबै राष्ट्र समान छन् र प्रत्येक राष्ट्रलाई आफूले रोजेको आर्थिक, राजनीतिक र प्रशासकीय व्यवस्था स्थापित गरी सञ्चालन गर्न पाउनुपर्छ भन्ने व्यवस्था प्रत्याभूत गरेका छन् । राज्यहरूको सम्बन्धसम्बन्धी राष्ट्रसंघको महासभाको १९६५ को रिजोलुसन पनि एउटा आधार हो, जसले 'कुनै एउटा राष्ट्रले अर्को राष्ट्रमाथि दबाब, हस्तक्षेप वा प्रभाव पार्ने कार्य निषेधित गर्दछ । प्रबुद्ध समूहले इतिहास निर्माण गर्ने अवसर र इतिहासबाट कलंकित हुनुपर्ने दुर्भाग्य दुवै बोकेको छ । राष्ट्र कमजोर छ । देशको बौद्धिकता छरिएको छ । प्रबुद्ध समूहले आफ्ना विषयमा जानकारी राख्ने मानिसलाई खोज्ने, राष्ट्रको इतिहासका जानकार, अन्तर्राष्ट्रिय कानुनका जानकार, कूटनीति र रणनीतिका पारखीहरूलाई खोज्नेभन्दा जमातको संख्या देखाउने प्रयास गरिरहेको छ । एक त प्रबुद्ध समूहमा ज्ञानको विविधताको प्रतिनिधित्व छैन, अर्कोतिर देशलाई जोगाउने ऊर्जायुक्त सक्रियता पनि देखिँदैन । भारतीय प्रतिनिधि एकजनाले टोकियोमा भनिसके, नेपाली समूहले तयारी गरेकै छैन । उनी गोर्खाली मूलका हुन् । एउटा प्रान्त दिन भारतले गरिरहेको व्यवहार देखिरहेकै होलान् । उनले पनि बुझ्नुपर्छ नेपालप्रति भारतको व्यवहार समानतामा आधारित छ वा छैन । यता नेपालमा यो विषय राष्ट्रको अस्तित्वसँग गाँसिएको प्रश्न हो भनी अहिले पनि चेतना आएको छैन ।"
राणाकालीन दरबार सम्पदा होइनन् ?,"मानव इतिहासमै अगुवाइको रूपमा सभ्यता, कला र संस्कृतिको चिनारी गराउने हाम्रा सम्पदाहरूको ज्वलन्त अनेक उदाहरणका साथै हालै भूकम्पपछि उत्खनन गरिएको सातौं शताब्दीको काष्ठमण्डप ज्वलन्त उदाहरण हो । यही सन्दर्भमा राणाकालीन दरबारहरूको निर्माण इतिहास केलाउँदा केही दरबारहरू थापा तथा बस्नेतहरूले निर्माण गराएका र पछि खरिद गरी पुनर्निर्माण तथा सुधार गरी आलिशान युरोपियन शैलीका दरबारहरू पनि केही बनेका छन्, जुन थापाथली दरबार ज्वलन्त उदाहरण हो । त्यस समयका सुन्दर दरबारहरूका निर्माता आर्किटेक दक्ष रणशुर बिष्ट तथा जोगवीर स्थापित हुन् । यसपछि युरोपियन शैलीका कलात्मक दरबारहरूका जन्मदाता चिफ इन्जिनियर कुमार नरसिंह राणा तथा किशोर नरसिंह राणा हुन् । भनिन्छ श्री ३ चन्द्रशमशेरले फ्रान्सको 'भरसाइल्स' दरबारको शैलीमा एसियाकै विशाल सुन्दर सिंहदरबार यिनै इन्जिनियरद्वयद्वारा निर्माण गराएका थिए, जुन सिंहदरबार अहिले मुलुकको शक्ति केन्द्र बनेको छ । विश्वका सामु मुलुकको झन्डा फर्फराउँदै शक्ति नेतृत्वले यस दरबारभित्र प्रवेश गर्नु देशकै गौरव बनेको छ । यस दरबारभित्र प्रवेश गर्दै गर्दा इतिहासको एउटा कालखण्डको संरक्षण गर्ने प्रतिबद्धता प्रकट गर्दै र त्यस समयमा निर्माण भएका ज्वलन्त कलाकृति मनन गर्दै तिनको संरक्षण गर्न नितान्त आवश्यक छ । यसैगरी उक्त समयमा चिफ इन्जिनियर कुमार नरसिंह राणा तथा किशोर नरसिंह राणाद्वारा विभिन्न कालमा विभिन्न राणा प्रधानमन्त्रीहरूका दरबारहरू निर्माण गरी कला क्षेत्रमा विशिष्ट योगदान पुर्याएका छन् । उक्त राणाकालीन दरबारहरू १९९० सालको महाभूकम्पपछि प्रायः सबै क्षतिग्रस्त भएका थिए। सन् १९११ मा अर्का दक्ष इन्जिनियर डिल्लीजंग थापा भारतको थम्पसन कलेज अफ सिभिल इन्जिनियरिङ रुड्कीबाट उत्कृष्ट नतिजा हासिल गरी नेपाल फर्के । उनले १९९० सालको महाभूकम्प अगाडिका दरबारहरूको पुनर्निर्माण र त्यसपछि राणा दरबारहरूको र्निर्माण गरे । सुधारिएका हुबहु नियो क्लासिक युरोपियन शैलीमा राणाकालीन दरबारहरू जसको बैठकको भित्री सजावटदेखि बाहिर दरबार भागको सुन्दर कलात्मक स्वरूपका दरबारहरूका निर्माता चिफ इन्जिनियर कर्नेल डिल्लीजंग थापा हुन् भन्नुमा अत्युक्ति नहोला । जसको ज्वलन्त उदाहरण लक्ष्मीनिवास (सन् १९२५) चिफ इन्जिनियर कर्नेल डिल्लीजंग थापाले श्री ३ प्रधानमन्त्री मोहनशमशेरको अनुरोधमा मिनी सिंहदरबार बनाएका हुन् । यस दरबारको चन्द्रसूर्य बैठक प्रमुख आकर्षण हो । युरोपियन शैलीका बाहिरी भागका अत्यन्त कलात्मक भिन्नाभिन्नै बुट्टाहरूले सजिएको ललितानिवास पनि चिफ इन्जिनियर कर्नेल डिल्लीजंग थापाले निर्माण गरेका हुन् । दुःखको कुरा, आज यी दुवै सुन्दर दरबार भत्काइएका छन् । लक्ष्मीनिवास तथा ललितानिवासको अगाडिको कुनै सुन्दर अवशेष रेट्रोफिटिङ गरेर सम्पदाको रूपमा संरक्षण गर्नुपर्नेमा सम्पूर्ण दरबार भत्काइयो । हुन त दुवै दरबारहरू हुबहु उस्तै बनाइने भनिएको छ, तर त्यस समयमा स्वदेशी निर्माण सामग्री प्रयोग गरेर बनाइएका पुरातात्विक भवन र नयाँ बनाउनुमा धेरै भिन्नता छ । १९९० सालको महाभूकम्पपछि क्षतिग्रस्त सिंहदरबारको ग्यालरी, बेलायती बैठक तथा पुतली बगैंचा पनि चिफ इन्जिनियर कर्नेल डिल्लीजंग थापाले दक्षताका साथ निर्माण गरेका हुन् । श्री ३ भीमशमशेर राणा प्रधानमन्त्री भएपछि उहाँका रानी सीताको लागि 'सीता भवन' १९८७८८ सालमा निर्माण गरिएको भेटिएको छ । पहिला ठिक्कको दरबार बनाउनु भनेबमोजिम इन्जिनियर डिल्लीजंग थापाद्वारा निर्माण भएको तर पछि बढाउन अनुरोध भएकोले बायाँ मोडमा दरबार थपिएको प्रस्ट देखिन्छ । युरोपियन शैलीको कलात्मक यस दरबार सीता भवनका बैठकको भित्री सजावट अत्यन्त आकर्षक छ, जसमा अमूल्य राता सायन्डिलर्स (बक्रीका झाडीहरू) राता कटवर्कका ऐनाहरू त्था प्रत्येक भागमा कलात्मक पिल्लरहरू तथा बुट्टाहरू काटिएका छन् । सिलिङमा बाक्ला टिनहरू इम्बोज गरेर पछि यसमा झ्याल हाली सुतेर आकर्षक रंगहरू भरिएका थिए । यसका साथै कलात्मक रेलिङहरू डोरम्यान लंग मिडल्सबर्ग लन्डनबाट झिकाइएका फलामका बिमहरू प्रायः सबै थापाले निर्माण गरेका दरबारहरूमा भेटिएका छन्, जुन प्रतिष्ठित कम्पनी अहिले पनि जसले सिडनी हाबी ब्रिज तथा हालै चेल्सी स्टेडियम निर्माण गरेका हुन् । जुन कम्पनीसँग मेरो सम्पर्क छ । यी सीता भवनभित्र सजावटमा फर्निचरहरू पर्दा वालपेपर, पसियन कार्पेटहरू तथा अन्य सजावटका सामानहरू सबै इन्जिनियर डिल्लीजंग थापाद्वारा युरोपबाट स्वयंले झिकाएका हुन् । जुन कुराको प्रमाण उहाँको व्यक्तिगत क्याटलगहरू हामी परिवारसँग सुरक्षित छ । सीता भवन मैले अनुसन्धान गरेका दरबारहरूमध्ये विशेष संरक्षण गर्नुपर्नेमा पर्छ । किनभने यस दरबारले दुईवटा ठूला महाभूकम्पहरू १९९० ला तथा २०७२ साल खेपेर न्यून क्षतिमा संरक्षित छ । यसले इन्जिनियरिङ दक्षताको विशेषता झल्काउँछ, जसलाई संरक्षण गर्नु भावी इन्जिनियरिङ अध्ययनको लागि पनि नितान्त जरुरी छ । मनसुनको सुरुआतदेखि दैनिक सीता भवन स्थलगत निरीक्षण गरी भूकम्पद्वारा छतमा भएको क्षतिलाई पानी चुहिनबाट जोगाउने छोप्नुपर्ने अनुरोध सम्बन्धित निकायलाई गर्दा पनि नछोपिएकाले भूकम्पद्वारा न्यून क्षति भएको दरबारका केही कक्षहरू क्षतिग्रस्त बन्दै हल्लिने अवस्थामा पुगेका छन् । रेट्रोफिटिङद्वारा संरक्षण गर्नुपर्ने उक्त दरबार सीता भवनको बैठक कक्ष जहाँ अमूल्य सजावटका सामानहरूले सुसज्जित छन् । यसलाई व्यापारिक प्रयोजनको लागि प्रयोग गर्न निषेध गर्नु आवश्यक देखिन्छ । यसरी युरोपियन शैलीका राणा दरबारहरू हुबहु निर्माण गरिएको छ । निर्माण प्रविधिमा प्रमुख प्रयोग माटो देलिन्छ । इँटाहरू निर्माण गर्न दरबारपरिसरवरिपरिका जमिनहरूको उत्खनन गरी माटोद्वारा इँटाभट्टा त्यहीं निर्माण गरी श्री ३ हरूको नाम छाप गरी चौडा मजबुत इँटाहरू निर्माण गरिएका छन् । सिमेन्टभन्दा बलियो बज्र निर्माणको प्रमुख प्रविधि हो, जसमा माटो, मासको दाल, चाकु, भुस, जुट, इँटाका टुक्राहरू प्रयोग गरिएको छ । दरबारका गाह्राहरूको चौडाइ ५२ 'देखि ५४' सम्मका छन् । दरबारका जग पनि अत्यन्त मजबुत तथा ड्याम्प प्रुफ प्रविधिबाट निर्माण गरिएका छन्, जसलाई हाउस भनिन्छ । यसरी उक्त प्राविधिक कठिनाइका बेलामा पनि अत्यन्त दक्षताका साथ आफ्नै प्रविधि प्रयोग गरी युरोपबाट झिकाइएका निर्माणका सजावटमा बनेका यी दरबारहरूको क्षति निरीक्षण राम्ररी नगरी भूकम्पको निहुँमा पुनर्निर्माण गर्दाभन्दा ३० प्रतिशत बढी खर्च लागेमा सबै दरबारहरू भत्काउने निर्णय सहरी विकास पुराना भवन संरचना विभागको गलत निर्णय हो । लेभल क्षतिको अवस्था 'लेभल चार' भन्दा मुनिका रेट्रोफिटिङद्वारा पुनर्निर्माण गर्न सकिन्छ । ३० प्रतिशतभन्दा बढी खर्च लागेमा भत्काउने मापदण्ड गलत छ । देशका सम्पदाहरूको मर्मतमा शतप्रतिशत बढी लागे पनि रेट्रोफिटिङ गरी यस्ता दरबारहरूलाई पर्यटकीय क्षेत्रमा विकास गर्दै सेन्ट पिटसबर्ग दरबार, भरसाइल्स दरबार तथा ह्याम्पटन कोर्टजस्तो बनाउन सकिँदैन र ? आर्थिक सहयोगको लागि अन्तर्राष्ट्रिय दाताहरू प्रशस्त भेटिन्छन् ।हुन त गणतन्त्रपछि खोसिएको नारायणहिटी राजदरबारको दयनीय अवस्थाले नै हामी संरक्षणप्रति कत्तिको जिम्मेवार तथा सचेत छौं भनेर प्रस्ट पारेको छ । अनेक विवाद हुँदाहुँदै पनि यी पुराना राणाकालीन दरबारहरू संरक्षण गर्नुपर्ने अगुवाइ लिँदै पुनर्निर्माण प्राधिकरणका प्रमुख कार्यकारी अधिकृति डा गोविन्द पोखरेल तथा केही पुराना सम्पदा संरक्षकहरूको सहयोगमा हाल यी दरबारहरू भत्काउने कार्यको पुनः निरीक्षण हुने र मिले रेट्रोफिटिङ गर्नेमा सम्बन्धित निकायले सोचेको खुसीको खबर पनि सुनिएको छ । सिंहदरबारको ग्यालरी बैठक भत्काउने प्रयास असफल हुनु पनि उहाँहरूको प्रयास सराहनीय छ । यसरी विभिन्न कालखण्डमा बनेका देशका इतिहास, कला, संस्कृति भत्काउने सम्पदाहरू संरक्षण गर्नु देशको मात्रै जिम्मेवारी नभई हामी सबैले यसको लागि आआफ्नो क्षेत्रबाट सक्दो केही प्रयास गर्नु निनान्त जरुरी छ । राणा वातावरणविद् हुन् ।"
डा गोविन्द केसीको मुद्दामा एमाले किन क्रूर ?,"महाभूकम्प आएलगत्तै भारतले नेपालविरुद्ध नाकाबन्दी गयो । तत्कालीन प्रधानमन्त्री केपी ओलीले भारतसामु शिर झुकाएनन् । उनको उचाइ एकाएक बढेर गयो । सबै नभनूँ तर धेरै नेपालीको मन जित्न उनी सफल भए । राजा महेन्द्र र बीपी कोइरालापछिको राष्ट्रवादी नेता (प्रधानमन्त्री) उनी कहलिए । भारतको दादागिरीविरुद्ध केही गर्न नसके पनि निडर नेता भएको देखिए । खासगरी जनताको दुःख निप्टारा गर्न नसके पनि उनको त्यो साहस देखेर स्थानीय तहको निर्वाचनमा पहिलो दल बनाइदिए । जनताले जिताएपछि एमालेको फूर्ति ह्वात्तै बढ्यो । तर उसले जनताका डाक्टर गोविन्द केसीको मागलाई बेवास्ता गरिरहेछ । जुन माग गोविन्द केसीका होइनन्, नितान्त गरिब जनताका माग हुन् । काठमाडौं बाहिर मेडिकल कलेज खोल्नुपर्ने माग एमालेले भन्दै आएका आफ्नो गाउँ आफैं बनाऔं कार्यक्रमकै एक अंश होइनन् ? एमालेले आफूलाई कम्युनिस्ट सर्वहारा वर्गको दल ठान्छ भने दूरदराजका गरिबका सन्तानले समेत पढ्न सकिने शुल्क तोक्नुपर्छ भन्ने डाक्टर केसीको माग गलत हो त ? धेरै नेपाली बाबुआमाले आफ्नो छोराछोरीलाई डाक्टर पढाउने इच्छा राख्छन् । छोराछोरीको पनि धेरैको त्यस्तै इच्छा हुन्छ । धनाढ्य बाबुआमा र तिनका सन्तानको मात्रै इच्छा पूरा गर्न सकिने गरी राज्यले कानुन निर्माण गर्ने हो भने नागरिकले राज्यले नै कानुन बनाएरै विभेद गरेको ठान्छन् । यस्तो महसुस गर्न दिनु हुँदैन । यसले नागरिक हृदयमा लोकतान्त्रिक व्यवस्था र राज्यप्रति नै नकारात्मक धारणाको जन्म गराउँछ । एमाले अध्यक्ष केपी ओलीले यो माग गोविन्द केसीको एकल माग नभएकाले आफ्न सांसदहरूलाई ह्विप जारी गरेर केसीको मागअनुसार विधेयक संसद्बाट पारित गराउन नेतृत्व गर्नुपर्छ । केसीको अनसन निःस्वार्थ देश र नागरिकको लागि भएको पुष्टि भइरहेको अवस्थामा एमाले डा केसीको जीवन रक्षाको लागि यसरी क्रूर बन्नै पर्दैन । फुर्पा तामाङ, अधिवक्ता, रसुवा"
'ए' डिभिजन लिग फुटबल मंसिरमा,"काठमाडौं: 'ए' डिभिजन लिग फुटबल आगामी मंसिर १४ गतेदेखि सुरु हुने भएको छ। अखिल नेपाल फुटबल संघ (एन्फा)को मंगलबार बसेको कार्यसमिति बैठकले तीन वर्षदेखि अवरुद्ध 'ए' डिभिजन लिग मंसिरमा आयोजना गर्ने निर्णय गरेको हो। एन्फाको बैठकले एएफसी एसियन कप च्याम्पियनसिपको प्ले अफ खेल्नबाट वञ्चित भएबापत थ्रीस्टार क्लबलाई दिनुपर्ने क्षतिपूर्तिको विषयमा भने अझै ठोस निर्णय लिन सकेन।बैठकले थ्रीस्टारलाई दिनुपर्ने क्षतिपूर्तिको विषयमा थप छानबिन गरेर निर्णयमा पुग्नका लागि उपाध्यक्ष मणि कुँवरको संयोजकत्वमा तीन सदस्यीय समिति बनाउने निर्णय गरेको छ। समितिमा एन्फाका सदस्य गणेशबहादुर चन्द र दिनेश व्यञ्जनकार छन्। समितिले १० दिनभित्र एन्फा अध्यक्ष नरेन्द्र श्रेष्ठलाई प्रतिवेदन बुझाउनुपर्नेछ।बैठकले एन्फाको विशेष साधारणसभा असोज २३ गते र चुनाव पुस २३ गते गर्नका लागि एसियाली फुटबल महासंघ (एएफसी)मा पत्राचार गर्ने निर्णय पनि गरेको छ। एन्फा पदाधिकारीको चारवर्षे कार्यकाल आगामी असोजमा सकिँदैछ। बैठकले एन्फाको दायित्व र आम्दानीको स्रोत जुटाउने लगायतका विषय साधारणसभामै छलफल गरेर निष्कर्षमा पुग्ने निर्णय गरेको छ। एन्फाका प्रवक्ता इन्द्रमान तुलाधरले बैठममा थ्रीस्टारलाई क्षतिपूर्ति दिने विषयमा सहमति नजिक पुगे पनि आवश्यक कानुनी प्रक्रिया र क्षतिपूर्तिबापत दिइने रकमको किस्ता निर्धारण गर्न बाँकी रहेको बताए। थ्रीस्टारलाई डेढ करोड दिने सहमति भएको छ तर त्यसअघि थ्रीस्टारसँग उपाध्यक्ष कुँवरको समितिले छलफल गरेर अध्यक्षलाई प्रतिवेदन बुझाउनेछ। थ्रीस्टारलाई पनि के गर्दा राम्रो हुन्छ भनेर मौका दिन लागिएको हो। साधारणसभासम्म यसको अन्तिम टुंगो लाग्नेछ', उनले भने। यसैगरी बैठकले नेपालमा सेप्टेम्बर २० देखि २४ सम्म आयोजना हुने समूह 'डी'को एएफसी यू१६ च्याम्पियनसिप, सन् २०१९ मा आयोजना हुने एएफसी एसिया कप छनोट खेल, भुटानमा सन् २०१८ मा हुने यू१८ साफ च्याम्पियनसिप, काजकिस्तानमा आयोजना हुने एएफसी यू१९ च्याम्पियनसिप छनोट, एन्फा फुटसल लिग, इरानमा आयोजना हुने एएफसी फुटबल च्याम्पियनसिपमा नेपालको सहभागिता र त्यसका लागि आवश्यक पर्ने रकमको विषयमा पनि निर्णय गरेको छ। यसैगरी बैठकले काठमाडौं, नवलपरासी र मकवानपुरमा तीनवटा मिनी रंगशाला बनाउने र एएफसी विकास कार्यक्रमअन्तर्गत बंगलादेशमा आयोजना हुने एएफसी यू१५ छात्रा च्याम्पियनसिपमा नेपालले सहभागिता जनाउने निर्णय पनि गरेको छ।"
रियल म्याड्रिडका प्रशिक्षक जिदानको छलाङ,"म्याड्रिड : फ्रान्सका पूर्वखेलाडी जिनेदिन जिदानले रियल म्याड्रिडको प्रशिक्षकको जिम्मेवारी सम्हालेको दुई वर्ष पनि पुगेको छैन । यद्यपि उनी छोटो अवधिमै क्लबको सर्वाधिक सफल प्रशिक्षकको सूचीमा अघि देखिएका छन् । सन् १९१० यता रियल म्याड्रिडको ६२औं प्रशिक्षकका रूपमा नियुक्त भएका जिदान आफ्नो झन्डै १९ महिनाको अवधिमा क्लबको सर्वाधिक सफल प्रशिक्षकको सूचीको चौथो स्थानमा छन् । गत मंगलबार यूईएफए सुपर कपको फाइनलमा म्यानचेस्टर युनाइटेडलाई २१ गोलले पराजित गर्दा जिदानले रियलको प्रशिक्षकको हैसियतमा छैटौं उपाधि हात पारेका थिए । सोही उपाधिपछि उनी रियलको सर्वाधिक सफल प्रशिक्षकहरूको सूचीको चौथो स्थानमा उक्लिएका हुन् । टोलीको निरन्तरको खराब प्रदर्शनसँगै क्लबले तत्कालीन प्रशिक्षक राफा बेनेटिजलाई हटाउँदै सन् २०१६ को जनवरीमा जिदानलाई जिम्मेवारी सुम्पिएको थियो । प्रशिक्षक नियुक्त भएको चार महिनाभित्रै उनले टोलीलाई च्याम्पियन्स लिगको उपाधि दिलाएका थिए । त्यससँगै खेलाडीको रूपमा समेत रियललाई उपाधि जित्न योगदान पुर्याएका जिदानले प्रशिक्षकका रूपमा पनि आफू उत्कृष्ट रहेको प्रमाणित गरे । गत सिजन प्रशिक्षकको रूपमा पूरा सिजन बिताएका जिदानले चिरप्रतिद्वन्द्वी बार्सिलोनालाई पछि पार्दै ला लिगाको उपाधि दिलाए भने च्याम्पियन्स लिग उपाधिको पनि रक्षा गर्न सफल भए । त्यससँगै रियलले क्लब विश्वकपको उपाधिसमेत जितेको थियो । गत सिजन कार्डिफमा भएको च्याम्पियन्स लिगको फाइनलमा रियलले युभेन्टसलाई पराजित गर्दा जिदानले प्रशिक्षकको हैसियतमा क्लबको छैटौं उपाधिसहित सिजनको अन्त्य गरेका थिए । मेसेडोनियामा यूईएफए सुपर कपको उपाधि जितेपछि जिदान रियलका सर्वाधिक सफल प्रशिक्षकको सूचीमा भिसेन्ट डेल बोस्कभन्दा केवल एक उपाधिले पछि परेका छन् । डेल बोस्कले रियललाई सात उपाधि दिलाएका थिए, जसमा च्याम्पियन्स लिग र स्पेनिस लिगको दुईदुई तथा युरोपियन सुपर कप, इन्टर कन्टिनेन्टल कप र स्पेनिस सुपर कपको एकएक उपाधि छन् । जिदानले भने रियललाई च्याम्पियन्स लिग र युरोपियन सुपर कपको दुईदुई तथा स्पेनिस लिग र क्लब विश्वकपको एकएक उपाधि जिताएका छन् । रियलका लागि उपाधिको हिसाबले सर्वाधिक सफल प्रशिक्षक भने मिगुइल मुनोज हुन् । उनले रियललाई १४ उपाधि दिलाएका थिए, जसमा स्पेनिस लिगको मात्रै नौ उपाधि समावेश छन् । दोस्रो स्थानमा लुइस मलोउनी छन् । उनले आठ उपाधि दिलाएका थिए, जसमा घरेलु लिगको पनि तीन उपाधि समावेश छ । नयाँ सिजन सुरु हुनै लाग्दा जिदानसामु कम्तीमा यो सूचीको दोस्रो स्थानसम्म पुग्न सक्ने सम्भावना रहेको छ । यो सिजन तीन उपाधि थप्न सकेमा जिदान रियलका सर्वाधिक सफल प्रशिक्षकको सूचीको दोस्रो स्थानमा उक्लने छन् । मात्र एक उपाधि जितेको अवस्थामा डेल बोस्कसहित संयुक्त रूपमा तेस्रो तथा दुई उपाधि जित्न सकेको अवस्थामा मलोउनीसँगै संयुक्त रूपमा तेस्रो स्थानमा रहनेछन् । यो सूचीमा शीर्ष स्थान लिनका लागि भने जिदानले लामै समय कुर्नुपर्ने देखिन्छ । रियलका सर्वाधिक सफल प्रशिक्षक : (१) मिगुइल मुनोज : १४ उपाधि (स्पेनिस लिग नौ, युरोपियन कप दुई, कोपा डेल रे दुई र इन्टर कन्टिनेन्टल एक ।) (२) लुइस मलोउनी : ८ उपाधि (स्पेनिस लिग तीन, यूईएफए कप दुई, किङ्स कप दुई र लिग कप एक ।) (३) भिसेन्टे डेल बोस्क : ७ उपाधि (च्याम्पियन्स लिग दुई, स्पेनिस लिग दुई, युरोपियन सुपर कप एक र स्पानिस सुपर कप एक ।) (४) जिनेदिन जिदान : ६ उपाधि (च्याम्पियन्स लिग दुई, युरोपियन सुपर कप दुई, स्पेनिस लिग एक र क्लब विश्वकप एक ।)"
कीर्तिपुरमा ८३ करोडमा बहुउद्देश्यीय कभर्डहल,"काठमाडौं : पर्याप्त भौतिक पूर्वाधारको अभावमा मुलुकको खेलकुद क्षेत्रले अपेक्षित गति लिन नसकिरहेको अवस्थामा सरकारले कीर्तिपुरस्थित त्रिभुवन विश्वविद्यालय (त्रिवि) को हाताभित्र सुविधासम्पन्न बहुउद्देश्यीय कभर्डहल निर्माण गर्ने भएको छ । देशको खेलकुद क्षेत्रको समग्र बजेट नै करिब दुई अर्ब रुपैयाँको हाराहारीमा रहेको अवस्थामा कीर्तिपुरमा ८३ करोड रुपैयाँको लागतमा बहुउद्देश्यीय कभर्डहल निर्माण गर्न लागिएको हो । कुल ७४ रोपनी पाँच आना दुई पैसा क्षेत्रफलमा निर्माण हुन लागेको उक्त बहुउद्देश्यीय कभर्डहलको दर्शक क्षमता पाँच हजार रहेको छ । बहुउद्देश्यीय कभर्डहल निर्माणका लागि ल्यान्डस्केपिङ, पार्किङ र रिटेनिङ वालबाहेक ८२ करोड रुपैयाँ खर्च हुने अनुमान गरिएको राष्ट्रिय खेलकुद परिषद् (राखेप) ले जनाएको छ । खेलाडी र खेल हेर्न आउने दर्शकको सुविधालाई ध्यानमा राखी कभर्डहल क्षेत्रमा २४ रोपनी जग्गा पार्किङका लागि छुट्याइने भएको छ । पार्किङमा तीन सय ३५ वटा गाडी र तीन सय ८७ वटा मोटरसाइकल राख्न सकिनेछ । बहुउद्देश्यीय कभर्डहलको डिजाइन अरनिको डिजाइनर्स एन्ड प्लानर्स गोंगबुले तयार पारेको हो । विभिन्न इन्डोर खेल खेल्न सकिने कभर्डहलमा अन्तर्राष्ट्रिय स्तरको जिम हल, सेमिनार हल, प्रशासनीक भवन, पुनर्ताजगी कक्ष, खेलकुद शिक्षा विभाग, मिटिङ हल, म्याच अफिसियल कक्ष, खेलाडीको चेन्जिङ कक्ष, मिडिया कक्ष, इन्डोर प्राक्टिस कक्ष्लगायतका संरचना निर्माण गरिनेछ । कभर्डहलको मंगलबार युवा तथा खेलकुदमन्त्री राजेन्द्रकुमार केसीले शिलान्यास गरे । मन्त्री केसीले १३औं दक्षिण एसियाली खेलकुद (साग)लाई लक्षित गरी निर्माण हुन लागेको उक्त बहुउद्देश्यीय कभर्डहल तोकिएकै समयभित्र निर्माण सम्पन्न गर्ने गरी तीव्रगतिमा काम थाल्न सम्बन्धित निकायलाई निर्देशन पनि दिएका छन् । मन्त्री केसीले कभर्डहल निर्माणका क्रममा गुणस्तर र समयसीमामा कुनै पनि प्रकारको सम्झौता नहुने बताए । मन्त्री केसीले राष्ट्रिय गौरवको क्षेत्रका रूपमा रहेको खेलकुदमा पूर्वाधार निर्माणका लागि बजेटको अभाव हुन नदिने प्रतिबद्धता पनि व्यक्त गरे । राखेपका सदस्यसचिव केशवकुमार विष्टले राखेप र त्रिविको साझेदारी कार्यक्रमअन्तर्गत निर्माण हुने उक्त बहुउद्देश्यीय कभर्डहलको निर्माणकार्य आगामी दुई वर्षभित्र सम्पन्न गरिसक्ने जानकारी दिए । त्रिभुवन विश्वविद्यालयका उपकुलपति प्राडा तीर्थ खनियाँले पूर्वाधार निर्माण भएपछि त्यसको रेखदेख, व्यवस्थापन र संरक्षणमा विश्वविद्यालयले महत्वपूर्ण भूमिका निर्वाह गर्ने प्रतिबद्धता जनाए । युवा तथा खेलकुद मन्त्रालयका सचिव महेशप्रसाद दाहालले कभर्डहल सन् २०१९ को मार्चअघि नै निर्माण सम्पन्न गर्नुपर्ने चुनौती रहेकाले फास्ट ट्र्याकबाट काम थाल्नुको विकल्प नरहेको धारणा व्यक्त गरे । उनले बहुउद्देश्यीय कभर्डहल निर्माण भएपछि त्रिविलाई स्पोर्ट्स विश्वविद्यालयका रूपमा विस्तार गर्न सहयोग पुग्ने धारणा पनि व्यक्त गरे । शिलान्यास कार्यक्रममा त्रिविका पूर्वउपकुलपति प्रा हीराबहादुर महर्जन, रजिस्ट्रार डिल्लीराज उप्रेती र कीर्तिपुर नगरपालिकाका प्रमुख रमेश महर्जनलगायतको उपस्थिति रहेको थियो ।"

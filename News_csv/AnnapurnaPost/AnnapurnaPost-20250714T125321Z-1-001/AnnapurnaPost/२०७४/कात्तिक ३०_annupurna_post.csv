शीर्षक,विवरण
"प्राविधिक तथा व्यावसायिक शिक्षा, स्रोत व्यवस्थापन","प्राविधिक तथा व्यावसायिक शिक्षा आर्थिक र सामाजिक विकासको मेरुदण्ड हो। आज जति पनि विकसित राष्ट्र छन्, त्यहाँ प्राविधिक तथा व्यावसायिक शिक्षा मुख्य धारकै रूपमा विकसित भएको पाइन्छ। आधारभूत विद्यालय शिक्षापश्चात् प्राविधिक तथा व्यावसायिक शिक्षा पढ्नेको दर ४० देखि ६० प्रतिशतसम्म छ। जस्तै स्विट्जरल्यान्ड तथा जर्मनसहित युरोपका धेरै देशमा ६० प्रतिशतको हाराहारीमा पाइन्छ। त्यस्तै एसियाका दुई समृद्ध देश सिंगापुर र दक्षिण कोरियामा पनि करिब ५० प्रतिशतको हाराहारीमा छ। अस्ट्रेलिया यसको राम्रो उदाहरण हो, जहाँ युवा विश्वविद्यालयभन्दा प्राविधिक तथा व्यावसायिक शिक्षा लिन बढी रुचाउँछन्। जुनजुन देशमा प्राविधिक तथा व्यावसायिक शिक्षाको समन्वयात्मक एवं गुणस्तरीय प्रणाली र दिगो लगानीको सुनिश्चितता छ, त्यस्ता देशमा उक्त शिक्षामा युवाको रुचि र सामाजिक विकृति पनि कम पाइन्छ। यस्तो हुनुको पछाडि सीपयुक्त जनशक्तिको सम्मान, सम्मानजनक पारि श्रमिक, बेरोजगार नहुनु र यो क्षेत्रलाई राज्यले प्राथमिकतासाथ २० प्रतिशतभन्दा बढी शिक्षा क्षेत्रको बजेट लगानी गर्नुले हो। नेपालमा प्राविधिक तथा व्यावसायिक शिक्षा अझै पनि असमन्वय र बजार प्रतिस्पर्धी क्षमताको विकास गर्न नसकिने समस्याबाट गुज्रिरहेको छ। नेपालमा प्राविधिक तथा व्यावसायिक शिक्षा गुणस्तरीय एवं विश्व बजारका लागि प्रतिस्पर्धी हुन नसक्नुको प्रमुख कारण निम्नानुसार छन् बजारको मागअनुसार कार्यक्रम र संस्था सञ्चालन नहुनु नेपालमा प्राविधिक तथा व्यावसायिक शिक्षा अझै पनि मागमुखी नभई आपूर्तिमुखी छ। पाठ्यक्रम परम्परागत शैलीमै तयार भएबाट प्रविधि, नवीनतम सीप, नैतिक शिक्षा, सूचना एवं समन्वय र उद्यमशीलता जस्ता ज्ञान एवं सीप अभावमा नेपाली विद्यार्थीले प्रतिस्पर्धा गर्न सकिरहेका छैनन्। त्यसैगरी हाल प्राविधिक शिक्षा तथा व्यावसायिक तालिम परिषद्बाट सञ्चालित सबै कार्यक्रम हेर्दा झन्डै हजारवटा संस्था सरकारी र निजीरूपमा सञ्चालित छन् तर कार्यक्रम हेर्दा भने पुरानो कार्यक्रम करिब ३० वटाकै हाराहारीमा मात्र सञ्चालनमा छन्। यसबाट के स्पष्ट हुन्छ भने संस्था जति थपिए पनि नयाँ प्रविधियुक्त कार्यक्रम सञ्चालन हुन सकेका छैनन्। उदाहरणको लागि बजारमा कम्तीमा १२ कक्षाको अध्ययन गरी एड्भान्स डिप्लोमा गरेका व्यक्तिले मात्र नयाँ मोडेलका गाडी मर्मत गर्न सक्छन्, तर हामी अझै पनि पुरानै कोर्स र भर्ना प्रणालीमा सीमित छौं। राष्ट्रिय आवश्यकता पहिचान र भौगोलिक नक्सांकनको अभाव नेपालमा विषयगत र तहगत प्राविधिक जनशक्तिको प्रक्षेपण नहुन र आवश्यकता, मौलिकताका आधारमा संस्था सञ्चालन गर्न नक्सांकन हुन सकेको छैन। परिणामस्वरूप कुनै विषयमा धेरै कार्यक्रम छन् भने कुनै विषयमा आवश्यक हुँदा पनि सञ्चालन हुन सकेका छैनन्। उदाहरणको लागि स्वास्थ्य विषयमा आवश्यकभन्दा बढी संस्था सञ्चालन छन् भने मेकानिकल, अटो मेकानिकल, आईसीटी, हस्तकलाजस्ता विषयमा संस्था ज्यादै कम सञ्चालनमा छन्। फलस्वरूप सञ्चालित संस्थामा ९० प्रतिशत स्वास्थ्यका छन् भने बाँकी १० प्रतिशत मात्र अरू विषयका। अर्कोतर्फ संस्थाहरू कि त राजधानी र ठूला सहरकेन्द्रित छन् भने कि त पहुँचवाला नेताको दबाबमा सम्भाव्यता नभएका क्षेत्रमा स्थापना भएका छन्। परिणामस्वरूप एकातर्फ राजधानी र सहरकेन्द्रित हुँदा गरिब विद्यार्थीका लागि अध्ययन महँगो परेको छ भने अर्कोतर्फ सम्भाव्यता नभएको स्थानमा लगानी र संस्था सञ्चालन हुँदा पर्याप्त मात्रामा विद्यार्थी उपलब्ध छैनन्। त्यस्तै लगानी शक्तिको भरमा हुँदा खर्च धेरै देखिन्छ तर सबै ठाउँमा आवश्यकता र उपयुक्तताको आधारमा यथेस्ट लगानी नहुँदा गुणस्तरीयतामा प्रश्नचिन्ह खडा भएको छ। स्रोत अभाव एवं अप्रभावकारी व्यवस्थापन एकातिर स्रोत अभावमा विभिन्न समयमा प्रभावकारी देखिएका तालिम कार्यक्रम जस्तै बीटीआई बुटवलको अपे्रन्टिसिप तालिम, एकबर्से सीपमूलक तालिम, हस्तकलासम्बन्धी तालिम विशेषगरी गलैंचा, राडीपाखी काष्ठकला, मूर्तिकला भने सञ्चालन हुन सकेका छैनन्। अर्कोतर्फ पहुँचको नाममा विश्व बैंक र एसियाली विकास बैंकबाट छोटो अवधिको तालिमका लागि ऋण लिई परियोजना सञ्चालन भएका छन्। यस्ता परियोजनाको उपलब्धि विद्यार्थी संख्या र रकम वितरणबाट मात्र हेर्ने गरिएको छ, जुन देशको स्रोत परिचालनको मुख्य कमजोरी हो। तालिमको उपयुक्र्तता, उत्पादित प्रशिक्षार्थीको रोजगारीता ज्यादै न्यून र सञ्चालन प्रक्रियामा चार तहसम्म पेटी ठेकेदारलाई दिने प्रवृत्तिले गुणस्तरीयतामा ठूलो संकट पैदा भएको छ। अर्कोतर्फ राज्यले यथेस्ट गृहकार्य र योजनाविना माध्यमिक तहमा प्राविधिक शिक्षा कार्यक्रम सुरु गरेबाट निम्न विषय नकारात्मक रूपमा देखिएका छन् (क) प्रशिक्षक र पर्याप्त प्रयोगात्मक अभावका कारण न त प्राविधिक जनशक्ति बनेका छन् न त साधारण शिक्षाको सबै विषयमा सक्षम हुन सकेका छन्। (ख) स्रोत केही मात्रामा साधारण विद्यालयतर्फ परिचालन हुँदा प्राविधिक शिक्षालयमा रकम अभाव भएको छ। (ग) यस्ता विद्यालय सञ्चालनमा होडबाजीले गर्दा संख्यात्मक खेल भएको छ न कि गुणात्मक। समन्वयको अभाव प्राविधिक तथा व्यावसायिक शिक्षाले गुणस्तरीयतासहित प्रभावकारी रूपमा अघि बढ्न नसक्नुमा समन्वयको अभाव पनि प्रमुख कारण हो। १२ वटा मन्त्रालयमार्फत कार्यक्रम सञ्चालन हुनु, एकअर्को मन्त्रालय त कुरै छोडौं, शिक्षा मन्त्रालय र प्राविधिक शिक्षा तथा व्यावसायिक तालिम परिषद्बीच समेत हुनुपर्ने जति समन्वय हुन सकेको छैन। परिणामस्वरूप नीति निर्माण र समन्वयकारी भूमिका खेली अभिभावकत्व निर्वाह गर्नुपर्ने मन्त्रालय व्यावसायिक तालिम परियोजना सञ्चालन गरेर बसेको छ। प्राविधिक शिक्षा तथा व्यावसायिक तालिम परिषद्ले पनि कानुनले दिएको सम्पूर्ण अधिकार प्रभावकारी रूपमा उपयोग गर्न नसक्दा समन्वयकारी भूमिका र गुणस्तरीयता ओझेलमा पर्दै गएको छ। अर्कोतर्फ नेपाल सरकारले आवश्यकता र प्राथमिकताका साथ विकास साझेदारलाई निर्देश गर्न नसक्दा दातृ निकाय स्वयं सीपमूलक तालिम परियोजना सञ्चालन गरेर बसेका छन्। तिनीहरूबीच पनि समन्वय छैन। झट्ट हेर्दा सरकारले लगाम लगाउन नसकेको हो कि लगाम चुँडिएको हो बुझ्न कठिन छ। परिणामस्वरूप स्रोत प्रशस्त हुँदाहँदै पनि समन्वयकारी भूमिका अभावले स्रोत छरिएर स्रोत अभावको परिस्थिति देखा परेको छ। माथिका कारणले यस्तो कार्यक्रमको उद्देश्य के भन्ने प्रश्न खडा भएको छ। न हामीले श्रम बजारको लागि दक्ष जनशक्ति तयार गर्न सक्यौं न उच्च शिक्षाको लागि साधारण शिक्षा पढ्नेसरह सबै विषयमा सबल बनाउन सक्यौं। उद्देश्य उच्च शिक्षामा नै जाने हो भने साधारण विद्यालयमा प्राविधिक शिक्षाको नाममा किन महँगो शिक्षा सञ्चालन गर्ने प्रश्न हामीसामु तेर्सिएको छ। अतः प्राविधिक तथा व्यावसायिक शिक्षामा दिगो, प्रभावकारी एवं उपयुक्त स्रोत व्यवस्थापन गर्न जरुरी छ। स्वदेश तथा विश्व बजारमा प्रतिस्पर्धा गर्न सक्ने दक्ष एवं सबल जनशक्तिको विकासका लागि एक्काईसौं शताब्दीको लागि आवश्यक दक्ष जनशक्ति उत्पादन गर्ने गरी पाठ्यक्रम विकास र परिमार्जन हुन जरुरी छ। उदाहरणका लागि दक्षिण कोरियाले हरेक वर्ष पाठ्यक्रम परिमार्जन गर्दछ। दिगो स्रोत एवं प्रभावकारी व्यवस्थापनका लागि नेपाल सरकारले १२ वटा मन्त्रालयमार्फत ३६ बजेट शीर्षकमा प्राविधिक तथा व्यावसायिक शिक्षा र तालिमका लागि रकम विनियोजन नगरी प्राविधिक तथा व्यावसायिक सीप कोसमार्फत दोहोरोपना नहुने गरी स्रोत परिचालन गर्नुपर्छ। विकसित देशमा १२ वटा मन्त्रालयले सीपमूलक तालिम सञ्चालन गर्दैनन् एउटै निकायले गर्दछ तर प्रदायक फरक हुन सक्छन्। अर्कोतर्फ धेरै संस्थामा स्रोतको कनिका छराइ प्रणालीको अन्त्य गरी भौगोलिक रेखांकनको आधारमा प्राविधिक शिक्षालय एवं बहुप्राविधिक शिक्षालय एकीकरण गरी गुणात्मक र संख्यात्मक वृद्धि गर्न सकिन्छ। प्राविधिक तथा व्यावसायिक शिक्षाको उद्देश्य किटानीका साथ यकिन हुन जरुरी छ। यो शिक्षा श्रम बजारको लागि हो कि उच्च शिक्षा अध्ययन गर्नको लागि ? स्पष्ट हुन जरुरी छ। कम गुणस्तरीय प्राविधिक शिक्षा विद्यालय तहमा दिएर आखिर उच्च शिक्षामा ती विद्यार्थी जाने हो भने राज्यले किन साधारण विद्यालयमा महँगो प्राविधिक शिक्षा चलाउने। यसको साटो प्राविधिक शिक्षालय मोडेल नै विकास गर्दा उद्देश्यमूलक लगानी हुन जान्छ। नेतागणको दबाबमा निजकोे निर्वाचन क्षेत्रमा प्राविधिक शिक्षालय नखोली राष्ट्रिय आवश्यकता र भौगोलिक रेखांकनका आधारमा योजना आयोगले तय गरेको क्षेत्रमा मात्र नयाँ संस्था खोलिनुपर्छ र बनेका पूर्वाधार उपयुक्त स्थानमा छैन भने राज्यले अन्य कार्यालयको रूपमा प्रयोग गर्नसमेत पछि पर्नु हुन्न। प्राविधिक प्रशिक्षक पनि तयार पार्न जरुरी छ, अन्यथा नेपालका प्राविधिक शिक्षालय संख्या र नाममा मात्र देखिने कटु यथार्थ कतै छिप्ने छैन।"
महानगरपालिका : भन्ने कि बनाउने ?,"मुलुकमा ६ वटा सहरलाई महानगरपालिका नामाकरण गरिएको छ। २९ मंसिर २०५२ मै काठमाडौं महानगरपालिका भएको हो। स्थानीय निकाय पुनर्संरचना आयोगले मापदण्ड बनाएपछि ललितपुर, पोखरालेखनाथ र भरतपुरलाई जोडजाड गरेर २०७३ मा थप तीनवटा महानगरपालिका बनाइएको हो। अन्य थप दुई विराटनगर र बीरगन्ज तत्कालीन सरकार र मधेसवादी दलबीचको यसै वर्षका समझदारीका उपज हुन्। समग्रमा यी सबै महानगर बन्न आवश्यक पूर्वाधार पूरा गरेर महानगर भएका होइनन्। यी ६ वटा महानगरका भिन्नाभिन्नै विशषता छन्। काठमाडौं र ललितपुर एकअर्काका परिपूरक छन्। यी सहर लामो इतिहास बोकेका, पुरातात्विक महत्वका कलाकौशलले भरिभराउ भएका नेपाली सभ्यताका केन्द्रहरू हुन्। काठमाडौं राजधानी भएकाले दुवै महानगर शक्तिकेन्द्र पनि हुन्। नेपालभरिबाट बसाइँसराइ गरेर आएका जनसंख्याका कारणले सांस्कृतिकसामाजिक घुलमिल भएका ठाउँ हुन्। काठमाडौं र ललितपुर एकअर्काको विकासका सहभागी र साझेदारी हुन्। यहाँका खानेपानी योजनाले पनि दुवैतर्पका जनताको प्यास मेटाएका छन्। विशिष्टीकृत शिक्षा र स्वास्थ्य सेवा पुर्याएका छन्। अरू चारवटा सहरमध्ये दुईदुई वटाका विशेषता मिल्दाजुल्दा छन्। अन्तर्राष्ट्रिय सीमासँग जोडिएका विराटनगर र बीरगन्ज क्रमशः औद्योगिक केन्द्र र व्यापारिक द्वारका रूपमा छन्। ठूलो नदीको किनारमा अवस्थित भरतपुर र ठूलो तालको किनारमा अवस्थित पोखरालेखनाथ राजमार्गको केन्द्रविन्दुमा अवस्थित पर्यटकीय प्रवद्र्धन केन्द्रहरू हुन्। क्षेत्रफलमा सबैभन्दा सानो काठमाडौं करिब ५० वर्ग किमिमा सीमित छ, तर दस लाखभन्दा बढी जनसंख्या छ। सबैभन्दा ठूलो पोखरालेखनाथ करिब ३५० वर्ग किमिमा फैलिएको छ। जनसंख्यामा सानो बीरगन्ज महानगरपालिका छ, जहाँ दुई लाखभन्दा केही बढी जनसंख्या छ। नगरको सोच र नगर निर्माण धेरै पुरानो हो। कौटिल्यले नगरलाई धन आर्जनको केन्द्र बनाउनुपर्छ। नगर नदीको संगममा, ठूलाठूला तालहरूको किनारमा, पूल फुल्ने जलाशयका तटमा बसाउनुपर्छ। चारैतिर ससाना नहरहरू बनाएर पानीको प्रबन्ध गर्नुपर्छ। बिक्री गरिने वस्तुको संग्रह र बिक्री गर्ने ठाउँको व्यवस्था हुनुपर्छ' भनेर व्याख्या गरेका थिए। यसरी विकास भएका नगरहरू कालान्तरमा पानी र पर्खालले घेरेर किल्ला बनाइए, शासक बस्न थाले। ठूला नगर राजधानी बने। नगरको विस्तार भयो। रोमन साम्राज्यमा शासक बस्ने किल्ला भएको नगरमा बस्ने वंशजका नागरिक हुन्थे। विस्तारित नगरमा बस्ने अंगीकृत नागरिक हुन्थे किनकि उद्योग व्यापारका लागि अन्य मुलुकका नगरबाट आएका पनि लामो समय बस्थे र आफ्नो नगरका वासिन्दा पनि अन्य नगर जाँदा लामो समय उता बस्थे। ठूला नगरमा आवागमन बाक्लै र निरन्तर हुन्थ्यो र व्यापारीको समूह नाफा हुने ठाउँमा बढी बस्थे। नेपालमा फरकरूपमा नगरको विकास भएको छ। यहाँ त परम्परानुगत हाटबजार, ठूला मठमन्दिरका आसपास, गढीगौंडागोश्वारा बसेका डाँडा वा चौबाटो, भञ्ज्याङ वा व्यापारिक नाका, उद्योग कलकारखाना भएका ठाउँमा बसेका बजारको विकसित नाम नगर हुँदै आएको छ। विगत केही वर्षदेखि जिल्ला सदरमुकाम र गाउँ विकास समितिका संख्या घटाउने नाममा बाध्यतावश नगर बनाइएका ठाउँहरू नगरपालिका भएका छन्। विश्वमा हेर्यौं भने ठूला नदी, समुद्र वा ठूला तालका किनारमा ठूला नगरहरू छन्। उपभोग, सिँचन, यातायात, वातावरणीय स्वच्छता, साहसी खेलका लागि पानी सर्वोपरि हुन्छ। पानी मानिसको सोच र चिन्तनको आधार हो। कौटिल्यले भनेअनुसार अरू देशले सहर बनाए। हाम्रोमा सोचको खडेरी पर्यो, काकाकुल सहर भए। अब हामी स्थान फेर्न सक्दैनौं, महँगो उपायले थेग्न मात्र सक्छौं। महानगर हुनका लागि उपभोग, सिँचन, यातायात, वातावरणीय स्वच्छता, बन उद्यान, कलकारखाना र उद्योगधन्दा सञ्चालन गर्न पर्याप्त पानी पहिलो सर्त हो। महानगरमा शिक्षा र स्वास्थ्यका विशिष्टीकृत संस्थाहरू, होटेल, खेलकुद र क्रीडास्थलहरू, उद्यानहरू, आगलागी र विपद् व्यवस्थापन, बहुयातायात साधन व्यवस्था, फोहोरमैला व्यवस्थापन, कलाकौशलका केन्द्रहरू हुनुपर्छ। बसोवास क्षेत्र, व्यापारिक केन्द्र, अस्पताल, विद्यालय क्षेत्र, खुला मैदानहरू छुट्ट्याइएका हुन्छन्। राजमार्ग, विमानस्थल, कलकारखानासँग जोडिएर घर बनाउन पाइँदैन। राज्य प्रमुख, सरकार प्रमुख, केन्द्रीय सचिवालयहरू, सुरक्षाका केन्द्रहरू, पानी वा मैदान वा जंगलबाट छुट्ट्याएर रणनीतिक रूपमा सुरक्षित ठाउँमा रहेका हुन्छन्। हाम्रोजस्तो घरको छतछतमा उफ्रेर पुगिने ठाउँ हुँदैन। शान्ति, सुरक्षा र सामाजिक सुरक्षाका विशिष्ट उपायहरू अवलम्बन गरिएका हुन्छन्। रोजगारका अवसर बहुक्षेत्रीय र बहुपक्षीय हुन्छन्। जनसंख्यालाई केन्द्रविन्दु बनाएर विकास निर्माण सञ्चालन भएका हुन्छन्। हामीसँग तीन कुराको कमजोरी रहेको पाइयो। सोच, योजना र कानुन भएनन्। महानगरपालिकासँग अधिकार छैन। क) सोच : काठमाडौं उपत्यकालाई विकासका दृष्टिकोणले एक बनाइएन। तीन सहर पृथक अस्तित्व कायम गर्न प्रबल रह्यो। राजनीतिक भिन्न एकाइ कायम गर्न सकेकोमा यहाँका वासिन्दाले गौरव गरिरहे, एकीकृत विकासमा पछि परेकोमा चित्त दुखाएनन्। कनेक्टिभिटीबाट कुनै पनि सेवा एकै केन्द्रमा रहेर गुणात्मक रूपमा सेवा दिन सकिन्छ भन्ने सोच भएन। प्रत्येकमा बराबर विकास एकाइ खोलेर संख्यात्मक वृद्धि गरेकोमा प्रगति ठानिरहे। अहिले जनसंख्याको अथाह वृद्धिबाट उर्वरा भूमि घर बनाएर सकियो। रूखो भूमिबाट उत्पादनको अपेक्षा गर्नुपरेको छ। उपत्यका विकास प्राधिकरण भए पनि राजनीतिक ब्याकिङ नभएका कारणले यसले धेरै काम गर्न सकेन। यिनै कुरा उपत्यका बाहिरका चार महानगरपालिकामा दोहोरिइरहेको छ। भिन्न प्रदेश भयो भनेर भरतपुर र गैंडाकोट जोडिएन, बीरगन्जसँग परवानीपुर जितपुर जोडिएन। ख) योजनाबद्ध विकास : सोच फराकिलो नभएपछि दीर्घकालीन योजनाबद्ध विकास भएन। चक्रपथ बनाउँदा भक्तपुर छुवाइएन। सर्वोच्च अदालत, राष्ट्रपति भवन, संसद्, केन्द्रीय सचिवालयहरू, सुरक्षाका हेडक्वार्टरहरू काठमाडौंको सानो घेरामा जबर्जस्त नथुपारेर तीन जिल्लाका खुला र रुखापाखा ठाउँमा बनाउन सकिन्थ्यो। धान, गहुँ र हरिया तरकारी फल्ने उर्वरा पाटाहरू हरियालीका मनमोहक दृश्य बनाउन सकिन्थ्यो। अहिले उपत्यकालाई आकाशबाट हेर्दा कंक्रिटको जंगल मात्र देखिन्छ। एकोहोरो गाडी चल्ने सडकसमेत छैनन्। एम्बुलेन्स, दमकलजस्ता संकटकालीन सेवा सबै टोलमा पुर्याउन सकिँदैन। सोच संकीर्ण भएपछि महानगर स्वरूपको जग बसेन। महानगर बनाउँदा विकासका पूर्वाधारलाई भन्दा उच्च जनसंख्यालाई आधार बनाइयो। क्षेत्रीय दलविशेषलाई खुसी पार्न विराटनगर र बीरगन्ज महानगर हुन पुगे। ती पनि अन्धधुन्ध प्लटिङका सिकार भइरहेका छन्। ग) कानुन : महानगरको सोच नभएपछि त्यसअनुसारको कानुन बनेन। नगरपालिका ऐनबाट महानगर सञ्चालन गरियो र अझ गरिँदैछ। महानगरपालिकाका आधारभूत कुराको ज्ञान नहुँदा नेपालको संविधानको अनुसूची ८ मा स्थानीय तहलाई प्रदत्त २२ बुँदाका सानाठूला ६६ वटा विषयका एकल अधिकार गाउँपालिका वा ग्रामीण नगरपालिका सम्बद्ध अधिकारहरू अधिक छन्, व्यवसाय चलाउने नगरपालिका सम्बद्ध आंशिक छन्। कृषि, पशु विकास, स्थानीय आयोजना, सिँचाइजस्ता ग्रामीणमुखी अधिकार दिएर महानगरपालिका चल्दैन। उदाहरणका लागि स्थानीय तहले स्थानीय स्तरका विकास आयोजना' सञ्चालन गर्ने भनिएको छ, तर महानगरले केन्द्रीय सरकारले बनाउने खालका बहुतले भवनहरू, जमिनमुनि वा माथिबाट चल्ने रेलमार्गहरू, जमिनमाथिका आकाश मार्गहरू, विशिष्टीकृत सेवा दिने अस्पतालजस्ता आयोजना सञ्चालन गर्नुपर्छ। स्थानीय तहलाई ग्रामीणस्थानीय र कृषि सडकको अधिकार दिइएको छ। महानगरका सडकहरूको खाल्डाखुल्डी पुरिएन, भत्किएको पनि बनेन भनेर मेयरलाई भन्नु व्यर्थ छ। फराकिला सडकहरू महानगरका कार्य क्षेत्रभित्र छैनन्। ठेक्काजति संघ सरकारले लगाएको छ, महानगरलाई हस्तान्तरण भएको छैन। महानगरपालिकाले व्यवस्थित सहर बनाउन आफ्ना क्षेत्रमा ठूलाठूला भूउपयोग योजना बनाउने, ल्यान्डपुलिङ गर्ने, क्षतिपूर्ति दिएर जग्गा प्राप्ति गर्ने, जोनिङ गर्ने, आवास क्षेत्र योजनाजस्ता कार्य गर्नुपर्छ। आफ्ना घर कम्पाउन्डको रुखका हाँगा काट्न पनि सिड्नी सिटीमा नगरपालिकाको स्वीकृति लिनुपर्छ। हामीकहाँ भने सहरभित्रका रूख ढलेर पन्छाउन पनि वन कार्यालय गुहार्नुपर्छ। काठमाडौं, विराटनगर र बीरगन्जको क्षेत्रफल ज्यादै सानो भएकाले आफ्ना क्षेत्रमा व्यवस्थित सहरको खाका कोर्नै सक्दैन। ठोस फोहोर कहाँ लैजाने, तरल फोहोर कसरी शुद्धीकरण गरेर बनाउने ? अबको ५०६० वर्षलाई आकलन गरेर कहाँ नयाँ हाउजिङ प्लान गर्ने ? हरियाली उद्यान, खेलकुदका क्षेत्रहरू कसरी बनाउने ? अर्काका क्षेत्रमा पर्ने सिसडोल र बन्चरे खोला क्षेत्रसँग रातोदिन संघर्ष गरेर काठमाडौंललितपुरले कहिलेसम्ममा व्यवस्थापन गर्ने ? महानगरपालिकाको क्षेत्रफल विस्तार गरे मात्र योजनाबद्ध विकास हुन सक्छ। काठमाडौं महानगरपालिकाको क्षेत्र विस्तार नगरेसम्म व्यवस्थित सहरको जग बस्ने देखिँदैन। राजधानी सहरको यो हालत भएपछि अरूको के हालत होला ? घ) अधिकार : काठमाडौं महानगरपालिका मुलुकको राजधानी सहर भएकाले अन्य महानगरपालिकाभन्दा बढी अधिकार काठमाडौंलाई चाहिन्छ। राष्ट्रपति, प्रधानमन्त्री, प्रधानन्यायाधीश, सुरक्षा प्रमुख जे भए पनि व्यक्तिगत जीवनमा यहाँका नागरिक हुन्। अरू नागरिकसरह उनीहरूलाई यहाँको मेयरले सेवा दिनुपर्छ। जति कूटनीतिक नियोगहरू छन् र कूटनीतिज्ञहरू बस्छन्, महानगरपालिकाले दिने सेवासँग कुनै न कुनै किसिमले आबद्ध हुन्छन्। उपत्यका बाहिरका महानगरपालिकाहरू प्रदेशको राजधानी बन्न तरखरमा छन्। त्यहाँको मेयरहरूले पनि अति विशिष्टदेखि साधारण जनतालाई सेवा दिनुपर्छ। सेवा दिन पूर्वाधार बनाउनुपर्छ। भौतिक पूर्वाधार जमिन, जल र जंगलसँग सम्बद्ध हुन्छन्। कौटिल्यले भनेअनुसार अरू देशले सहर बनाए। हाम्रोमा सोचको खडेरी पर्यो, काकाकुल सहर भए। अब हामी स्थान फेर्न सक्दैनौं, महँगो उपायले थेग्न मात्र सक्छौं। संविधानको अनुसूची ८ मा यस्ता कुनै पनि अधिकारहरू दिएका छैनन्। संविधानले दिएको सामान्य कुरासमेत स्थानीय तहले गर्न पाएको छैन। जस्तै संविधानले घर बहाल कर उठाउन स्थानीय तहलाई दिएको छ। अर्थ मन्त्रालयको नियम संशोधन भएन भनेर अहिले करदाता दोहोरो करको मारमा छन्। केन्द्रीकृत प्रशासनमा काम गर्नेहरूको मनस्थिति नै बदलिएको छैन। सम्पूर्ण नगरवासीले चुनेको मेयर हुन्छ। उसको दलको बहुमत आएन भने केही सय वा हजारले चुनेका वडाध्यक्षहरूले उसलाई अल्पमतमा पारेर काम गर्न दिँदैनन्। मेयरसहितको बहुमतको व्यवस्था गरिएन भने स्थानीय सरकार पाँच वर्ष झगडा गर्दैमा बित्छ। महानगर बनाउने हो भने संविधानको अनुसूची ८ पुनरावलोकन गर्नुपर्छ। मनाङ वा संखुवासभा वा बझाङका दुर्गम गाउँपालिका र महानगरपालिकाको बराबर अधिकार र विषय क्षेत्र बनाइएको वर्तमान अवस्थामा परिवर्तन गरी महानगरपालिका र उपमहानगरपालिकाका लागि थप गैरकृषि क्षेत्रका अधिकारहरू दिनुपर्छ। महानगरलाई प्रदेश बराबरको स्वायत्तता चाहिन्छ। नगरपालिका ऐनले महानगरपालिका चलाउने होइन, महानगरपालिका ऐन बनाएर नगरपालिका चलाउनुपर्छ। भर्खरै संसद्बाट पारित स्थानीय सरकार सञ्चालन सम्बन्धमा व्यवस्था गर्न बनेको ऐनको परिच्छेद ३ मा गाउँपालिका र नगरपालिकाको काम, कर्तव्य र अधिकार एउटै दफामा व्याख्या गरेर महानगरलाई गाउँपालिकासरह बनाएको छ। त्यो अधिकारले महानगर सञ्चालन हुँदैन, महानगरका आधारभूत कुरालाई लिएर अधिकार दिनुपर्छ। सडक विस्तार, सुकुम्वासी समस्या हल गर्न, पुरातात्विक मठमन्दिर र स्मारकहरूको संरक्षण गर्न, फोहोरमैला व्यवस्थापन गर्न र नयाँ आवास क्षेत्रहरू र अरू पूर्वाधारहरूको विकास गर्न कम क्षेत्रफल भएका महानगरपालिकाको क्षेत्र विस्तार अपरिहार्य छ। हाम्रो विकासको वाधक भूस्वामित्व भएको छ। महानगरहरूले जसको जमिन सार्वजनिक हितमा प्रयोग हुने भयो, ल्यान्डपुलिङबाट उसलाई सट्टा जग्गा दिन सक्छ। यसर्थ जमिन प्राप्ति गर्ने अधिकार दिनुपर्छ। अहिले सामाजिक उपद्रो मच्चाउने, हत्या हिंसामा लाग्ने जमातसँग बन्दुक (हतियार) छ। सहरभित्र हत्याकाण्ड भएका मिडियामा रातोदिन आइरहेका छन्। अबको नगर प्रहरी हतियारसहितको भए मात्र प्रभावकारी हुन्छ। नेपाल प्रहरीबाट टुकडी ल्याएर काम गर्ने व्यवस्था मिलाउने कि हतियारसहितको आफ्नै प्रहरी राख्ने भन्नेबारेमा छलफल हुनुपर्छ। अन्तर्राष्ट्रिय सिमाना रहेका सबै किसिमका स्थानीय सरकारलाई संघीय सरकारले थप सहयोग दिएर नेपालीत्व झल्किने र सुलभ सेवा दिएर आवागमन गर्नेलाई अर्को मुलुकमा प्रवेश गरेको आभास हुने गरी विकासको थालनी गर्न जरुरी छ। महानगरपालिकामा आवागमन बढी हुने हुँदा थालनी महानगरबाट गर्नु बेस हुन्छ। महानगरहरूलाई आफ्ना कर्मचारीहरू विधि पुर्याएर आफैं नियुक्ति गर्ने अधिकार दिनुपर्छ। अबको विकास प्राविधिक हो, कर्मचारीको बाहुल्य प्रशासनिक छ। नगर योजनाविद्, भूगर्भविद्, समाजशास्त्री, अर्थशास्त्री जस्ता विज्ञहरू चाहिन्छन्। यान्त्रिक प्रविधिबाट प्रशासनिक कामकारबाहीलाई चुस्त, सरल र सहज बनाउनुपर्छ। नागरिकबाट लिने कर, शुल्क, राजस्व र नागरिकलाई दिने सेवा अनलाइन' गरे मात्र कार्यालयको भीड, बिचौलिया र लेखनदासको जगजगी र टेबुलमुनिको कारोबार घटाउन सकिन्छ। महानगर निर्माण गर्न सरकारी अनुदान र आफ्नो आम्दानीले पुग्दैन। महानगर, उपमहानगरहरूसमेतको लगानीमा निजी क्षेत्रसँग र अन्तर्राष्ट्रिय दाताहरूसँग मिलेर पूर्वाधार निर्माण वित्तीय संस्था खडा गर्नुपर्छ। त्यस्तो संस्थाहरूबाट आवश्यक पर्नेहरूले दीर्घकालीन ऋण प्राप्त गर्न सकून्। मेयरप्रमुखहरूको विशेष अधिकारको व्यवस्था गर्नुपर्छ। मेयरसहितको बहुमत हुनुपर्ने गराउनुपर्छ। मेयरहरूलाई काम गर्ने स्वायत्तता र वातावरण दिइएन भने काम अगाडि बढ्दैन। चुनिएर आएका जनप्रतिनिधिहरूलाई उनीहरूको भिजनअनुसारको काम गर्न अधिकार, रकम र सुविधा दिने कार्य केन्द्रीय सरकारको हो।"
उम्मेदवारका मुद्दा : धादिङको समृद्धि,"पहिलो चरण अर्थात् मंसिर १० मा प्रतिनिधिसभा तथा प्रदेशसभा निर्वाचनमा धादिङको प्रतिनिधिसभा क्षेत्र नं १ र प्रदेशसभा १(२) मा नेपाली कांग्रेस र वाम गठबन्धनबीच कडा प्रतिस्पर्धा देखिएको छ। प्रतिनिधिसभाका लागि वाम गठबन्धनको तर्फबाट एमालेका भूमि त्रिपाठी र कांग्रेसका तर्फबाट विश्व अर्याल चुनावी प्रतिस्पर्धामा छन्। प्रदेशसभाको लागि क्षेत्र १(२) मा वाम गठबन्धनका तर्फबाट शालिकराम जम्मरकट्टेल र कांग्रेसका तर्फबाट प्रभातकिरन सुवेदी उम्मेदवार छन्। यी उम्मेदवारसँग चुनावी एजेन्डाको विषयमा केन्द्रित रहेर अन्नपूर्ण मिडिया नेटवर्कको एपीवान टेलिभिजनले गरेको अन्तरक्रियाको सम्पादित अंश : प्रतिनिधिसभातर्फ तपाईंले निर्वाचनमा केके मुद्दा उठाउनुभयो त ? विश्व अर्याल : धादिङमा द्वन्द्वका बेला धेरै मारिए। यो द्वन्द्वपीडित जिल्ला हो। धेरैलाई झूटा मुद्दा लाग्यो। परिर्वतनका नाममा भएका यी घटनामा निर्दोष व्यक्तिहरू पनि परे। तर पीडित परिवारको चोटमा मलम लगाउने कार्यक्रम ल्याउनुपर्छ। राजनीतिक स्थायित्वतर्फ जाँदै गर्दा द्वन्द्वपीडितका परिवारका पीडा र दु:खलाई सही ढंगले सम्बोधन पनि गर्नुपर्छ। वाम गठबन्धनबारे तपाईंको धारणा के छ ? अर्याल : कांग्रेस नेता गणेशमान सिंहले ०४६ सालको आन्दोलनअगाडि वाम पार्टीहरूलाई पहिले एक भएर आउन आग्रह गरेका थिए। उनको सल्लाहअनुसार वाम पार्टीहरूले वाम मोर्चा बनाई कांग्रेससँग सहकार्य गरे। वाम पार्टीहरूबीच अहिले पनि सहकार्य भएको छ, विकास र राजनीतिक प्रतिद्वन्द्विता अन्त्यको लागि। यसपछि मुलुकमा विकासले फड्को मार्छ भन्ने हामीलाई विश्वास छ। धादिङको विकास निर्माणको लागि तपाईंको पहिलो प्राथमिकता के हो त ? भूमी त्रिपाठी : यो जिल्ला ०७२ सालको भूकम्पबाट थिलोथिलो भयो। अहिले पनि धेरै जनता त्रिपालमुनि छन्। हाम्रो पहिलो काम ०७६ सालभित्र भूकम्पपीडितलाई नयाँ घरमा राखिसक्ने हो। यी कुरा हामीले घोषणापत्रमा पनि उल्लेख गरेका छौं। अबको दुई वर्षभित्र भूकम्पपीडितलाई व्यवस्थित रूपमा बसोवास गराउने आधारचाहिँ के छ ? त्रिपाठी : त्यसको आधार स्थिर सरकार हो। पार्टीबीच एकता हुन लागेको पनि स्थिर सरकार निर्माणको लागि हो। विगतमा मुलुकमा स्थिर सरकार नभएकाले पनि हामीले चाहेका काम गर्न सकेनौं। हामीले बहुमत ल्याउन पनि सकेनौं र अल्पमतको सरकार बनाउन बाध्य भयौं। कांग्रेस भने पटकपटक बहुमतमा आयो, तर उसले पाँच वर्षसम्म पनि सरकार चलाउन सकेन। हामीले एकपटक मात्रै सरकार सञ्चालन गर्दा सामाजिक सुधारका कार्य गरेर देखायौं। कम्युनिस्ट सरकार हुँदा जनताका पक्षमा काम हुँदोरहेछ भन्ने दृष्टान्त दिन हामी सफल भएका छौं। प्रत्येक निर्वाचनमा घोषणापत्र त ल्याउनु भइरहेकै छ, तर कार्यान्वयन भएको छैन ? कतै जनतालाई गुमराहमा पारेर निर्वाचन जित्न खोजेको त होइन ? त्रिपाठी : हामीले एक वर्ष सरकार नचलाएको पनि होइन, तर त्यसको आभास दिन सकेनौं। पाँच वर्ष सरकार चलाएपछि जनताले प्रश्न गर्न या जे सजाय गरे पनि भोग्न हामी तयार छौं, तर हामीलाई पाँच वर्ष काम गर्न दिनुपर्यो। विगतमा कांग्रेसले लामो समय सत्ता नेतृत्व गर्यो, तर यो क्षेत्रमा खास केके विकास गर्यो त ? अर्याल : जनआन्दोलनपछि बनेको कांग्रेस नेतृत्वको सरकारलाई कम्युनिस्ट पार्टीले सडक र सदनबाट अवरोध गरे। सरकारमा रहँदा होस् वा प्रतिपक्षमा बस्दा होस्, जिम्मेवार ढंगले काम गरून् भनेर कांग्रेसले भन्दै आएको छ। हामी अहिले संविधान कार्यान्वयनको चरणमा छौं। कांग्रेसले पनि अब राजनीतिक लडाइँ सकियो, विकासका काम गरौं भन्न थालेको छ। हो, संविधान संशोधनलगायतका केही मुद्दा छन्। दुईतिहाइ मत ल्याएर त्यसलाई छिनोफानो गर्न सहजै सकिने अवस्था छ। अब यसलाई ठूलो मुद्दा र विवादको विषय बनाउन जरुरी छैन। वाम गठबन्धनका कारण कांग्रेस अत्तालियो भन्ने गरिन्छ नि ? अर्याल : हामीले वैचारिक गठबन्धन अझ कसिलो बनाउन भनेका हौं। भड्काउमा लाग्नु हुन्न भन्ने हाम्रो भनाइ हो। गठबन्धनका कारण हामी अत्तालिएका छैनौं। तपाईंका खास विकासका मुद्दा केके हुन् ? अर्याल : भूकम्पका कारण यस क्षेत्रका धेरै जनता घरवारविहीन हुन पुगे। प्राधिकरणमा सीईओ नियुक्ति फेरबदल आदि विषयले बढी प्राथमिकता पायो। नीतिनियम बनाउने बेला विभिन्न समस्या देखिए। कांग्रेसको घोषणापत्रमा राखिएभन्दा छुट्टै विकासका केही एजेन्डा मैले उठाएको छु। राजधानीबाट नजिक रहेको यो क्षेत्रलाई व्यवस्थित र स्रोतसाधनको उपयोग गरी आर्थिक रूपमा सम्पन्न पार्ने योजना मैले अगाडि सारेको छु। भूकम्पपीडितका लागि विभिन्न सीपमूलक कार्यक्रम तथा व्यवस्थित आवास कार्यक्रम अगाडि बढाउनेछौं। कृषिलाई व्यवसायीकरण गरी रोजगार वृद्धि गर्ने, शिक्षा, स्वास्थ्य आदिलाई जिल्लामै गुणस्तरीय सेवा प्राप्त गर्ने अवस्थामा पुर्याउने मेरो योजना छ। त्रिपाठी : राष्ट्रियता र सार्वभौमसत्ताका लागि कम्युनिस्टहरूले विगतमा आन्दोलन नगरेका होइनन्। कांग्रेसले नेतृत्व गरेका विगतका आन्दोलन अधुरा रहे। कम्युनिस्टहरूले जतिबेला आन्दोलनको नेतृत्व गरे, त्यसले पूर्णता पायो। उसको उदाहरण माओवादी आन्दोलन नै हो। अब आर्थिक समृद्धिको नेतृत्व पनि कम्युनिस्टले गर्नुपर्छ। कसैले अधिनायकवादीको पगरी लगाइदिँदैमा हामी त्यही हुँदैनौं। हामी लोकतन्त्रवादी हौं भन्ने विगतका राजनीतिक भूमिकाले पनि त्यो पुष्टि गरेको छ। राजधानीसँग जोडिएर पनि विकासमा पछि परेको धादिङलाई समृद्ध बनाउन तपाईंले मतदातासँग केकस्ता प्रतिबद्धता जनाउनुभएको छ ? अर्याल : विगत ३० वर्षको अवधिमा जनप्रतिनिधिले काम नगरेको यहाँका जनताको गुनासो छ। अहिलेसम्म पनि धादिङ कुनै क्षेत्रमा नमुना बन्न सकेन। पृथ्वी राजमार्ग र त्रिभुवन राजपथ पहिले बनेका थिए। यसबीचमा कच्ची सडक धेरै बनेका छन्, तर सडकले मात्रै हँुदो रहेनछ। विगतमा जनताको जीवनस्तरसँग जोड्ने कार्यक्रममा ध्यानै दिइएन। चेपाङलगायतका अति सीमान्तकृत वर्गको अवस्थामा खासै केही सुधार हुन सकेन नि ? अर्याल : यी विषय यहाँबाट निर्वाचित भएकाले गर्न सक्थे, तर गरेनन्। मैले मतदातासँग निर्वाचनमा विजय हात परेको खण्डमा पाँच वर्षभित्र गर्व गर्नलायक विकास कार्य गर्ने प्रतिबद्धता जनाएको छु। त्रिपाठी : चेपाङका लागि हाम्रो नेतृत्वको सरकारले जनता आवास कार्यक्रम सञ्चालन गरेको थियो। कतिपय चेपाङले त्यसको लाभ पनि लिइरहेका छन्। अब हामी उनीहरूका लागि विशेष कार्यक्रम ल्याउनेछौं। ग्याँस उद्योगका कारण बस्ती जोखिममा छन्। खोलानालाको दोहन भइरहेको छ। क्रसरले बाटो बिगारेका छन् ? यसलाई सम्बोधन गर्ने केकस्ता योजना छन् ? त्रिपाठी : उद्योगहरू अव्यवस्थित छन्। खेतीयोग्य जमिनमा उद्योग खोलिएका छन्। हामीले एउटा निश्चित औद्योगिक करिडोर बनाउने योजना बनाएका छौं। हामीसँग खोलाबाट होइन, डाँडाबाट ढुंगा निकाल्ने योजना छ। इँटाभट्टाले पनि खेतीयोग्य जमिन मासिइरहेको छ। हामी यो विनाश रोक्न पहल गर्नेछांै। पहिले यो धेरै तरकारी निर्यात गर्ने जिल्ला भए पनि अहिले उत्पादन घट्दै गएको छ। अर्याल : अब थप नियमकानुन बनाएर अगाडि बढ्नुपर्छ। प्रदेश सरकार र स्थानीय सरकार मिलेर यसलाई व्यवस्थित गर्न सकिन्छ। उद्योग सञ्चालन भने हुनुपर्छ। त्यसको लाभ स्थानीय विकासमा पनि हुनुपर्छ। यो कृषि पकेट क्षेत्र हो, तर अब यो त रहेन नि ? अर्याल : कृषि क्षेत्रको रूपमा विकास भएको ठाउँ अहिले उद्योगको रूपमा विकास भएको छ। अहिले ग्यास प्लान्ट र इँटाभट्टाले त्यो ठाउँ ओगटेको छ। उद्योग यहाँको आवश्यकता त हो। यसले आर्थिक योगदान र रोजगार पनि दिएको छ। तर उद्योग सञ्चालन गर्दा पनि प्राकृतिक स्रोतको दुरुपयोग नहुने गरी सञ्चालन गर्नुपर्छ। विकासलाई दिगो बनाउन तीन तहको सरकारबीच समन्वय गरेर अगाडि बढ्नुपर्छ। नयाँ मतदाताले तपाईंलाई किन भोट दिने ? त्रिपाठी : हामीले जनतामाझ कबुल गरेका छौं। जनताप्रति जवाफदेही छौं। स्थानीय तहको निर्वाचन परिणामले पनि हाम्रो जित सुनिश्चित गरेको छ। अर्याल : संविधान कार्यान्वयनपछि लोकतन्त्र र उदारवादले मुलुकलाई समृद्ध बनाउँछ। हाम्रो पार्टीले सबैलाई साथ लिएर समन्वयकारी भूमिका खेलेको थियो। हामी सत्ताको लागि होइन, लोकतन्त्र र जनताको लागि जिम्मेवार छौं। हामीले बहुमत ल्याएपछि विदेश जानुपर्ने बाध्यतामा परेका युवालाई स्वदेशमा बसेर केही गर्ने वातावरण बन्नेछ। प्रदेशतर्फ तपाईं सभासद् हुँदा यो क्षेत्रमा केके विकास गर्नुभयो ? जमरकट्टेल : यो क्षेत्रको विकासका लागि केही कार्य भए। हाम्रो कार्यकालमा संविधान आएन, त्यो दु:खको कुरा थियो। दोस्रो संविधानसभामा पनि मेरो उम्मेदवारी भए पनि पराजित भएँ। संविधान निर्माणमा बाहिरबाट पनि मैले पार्टीलाई सहयोग गरें। संविधान हाम्रो कारणले नै आएको हो। जनताले किन मत दिने तपाईंलाई ? सुवेदी : हाम्रो पार्टीले राजनीतिक आन्दोलनमा निर्णायक भूमिका निर्वाह गरेको छ। संविधान जारी गर्नेदेखि त्यसको कार्यान्वयनका लागि भएका स्थानीय तहदेखि अहिले हुन लागेको निर्वाचनमा पनि पार्टी र वर्तमान सरकारकै भूमिका छ। द्वन्द्व अन्त्य गरी माओवादीलाई शान्ति प्रक्रियामा ल्याउने जस कांग्रेसलाई जान्छ। हिजो राजनीतिक परिर्वतनमा झैं अब विकास एजेन्डा अगाडि बढाउन पनि सक्छौं। यहाँका जनताको जीवनसँग जोडिएका हरेक विषयलाई सही रूपमा अगाडि बढाउन पनि मैले उम्मेदवारी दिएको हुँ। तपाईंहरूले स्थानीय तहमा पाएको मतको कारणले वाम गठबन्धन बनाउनुपरेको हो त ? जमरकट्टेल : नेपालमा दुइटा छुट्टाछुट्टै आन्दोलनको इतिहास बोकेका कम्युनिस्ट पार्टीहरू एक भए। वाम गठबन्धन देशको आवश्यकता हो। स्थिर सरकार दिएर मुलुकलाई समृद्धिको दिशामा लैजान वाम गठबन्धन बनेको हो। यसपछि कांग्रेसलगायत अरू दल अत्तालिएको जस्तो देखिन्छ। देशलाई शान्ति र समृद्धि चाहिएको छ। तीनवटा पार्टी अलगअलग चुनाव लड्दा कसैको पनि बहुमत नआउने र देश अस्थिरतातर्फ धकेलिने हुँदा मिलेर निर्वाचनमा आएका हौं। दुई पार्टी मिल्नु जनताको हितमा छ, कसैको विरुद्ध छैन। तपाईंहरू वाम गठबन्धनसँग अत्तालिएको हो त ? सुवेदी : हामी अत्तालिएका छैनौं। हामी विचारको लडाइँ गर्न तयार छौं। हामीसँग विचार मिल्ने शक्तिसँग तालमेल पनि गर्र्दै आएका छांै। प्रजातान्त्रिक पद्धति अँगाल्नेसँग सँगै हिँड्न तयार छौं। वाम तालमेलले साम्यवादको लक्ष्य लिएको छ, जुन सम्भव छैन। प्रजातान्त्रिक मूल्य र मान्यताका आधारमा मात्रै समृद्धि सम्भव छ। हिजोका सहकर्मी आज प्रतिस्पर्धी हुँदा कस्तो अनुभव भइरहेको छ ? जमरकट्टेल : सुवेदीजी पहिलो स्थानीय तहको निर्वाचनको बेला माओवादीबाट कांग्रेसमा प्रवेश गर्नुभएको हो। हिजो कांग्रेसको बहुमत हुँदा पनि पार्टीभित्रको अन्तरकलहले लोकतन्त्रमाथि खतरा भयो, त्यो उहाँले बुझ्नुपर्छ र पार्टीले पनि त्यसको समीक्षा गर्नुपर्छ। हामी संविधान कार्यान्वयनको पक्षमा छौं। संविधानमा साम्यवाद कहीं छैन। हामीलाई अलिकति शंकालु तरिकाले हेरिँदैछ। हामीले हाम्रो साझा घोषणापत्रमा पनि समाजवादतर्फ उन्मुख हुने भनेका छौं। तपाईंलाई कस्तो अनुभूति भएको छ ? सुवेदी : मैले विचार परिवर्तन गरेको हुँ। मेरा मित्र भए पनि अहिले उहाँ मेरो प्रतिस्पर्धी हुनुहुन्छ। मैले विगतमा माओवादीलाई सहयोग गरें, तर माओवादीले गरेको आन्दोलन गलत थियो। तपाईं जित कति सहज देख्नुहुन्छ ? सुवेदी : मतदाता कसैको पेवा होइनन्, यो विचारको लडाइँ हो। मैले जनताको विश्वास जित्ने हो। वाम गठनबन्धनका कारण मैले असहज महसुस गरेको छैन। तपाईंहरूले जितेपछि अधिनायकवाद लाद्न खोजेको हो ? जमरकट्टेल : यो लोकतान्त्रिक मोर्चाले हामीमाथि लगाएको आरोप हो। हिन्दु राष्ट्र चाहने राप्रपासँग कांग्रेसले तालमेल गरेको छ। उसमाथि शंका छ। कम्युनिस्ट एकतापछि कांग्रेसले आफ्नो भविष्य संकटमा परेको महसुस गरेको छ। विगतमा तपाईंले चन्दा मागेको भन्ने मतदाताको भनाइ छ नि ? जमरकट्टेल : यो ममाथि लगाइएको आरोपमात्रै हो। त्यसको प्रमाण भए म कारबाही भोग्न तयार छु। तपाईं निर्वाचित भएमा केके गर्नुहुन्छ ? सुवेदी : मसँग यो क्षेत्रको विकासका लागि घोषणापत्र र योजना छन्। बूढीगण्डकी आयोजनाका कारण डुबानमा परेकाहरूका समस्या समाधान गर्नेछु। धादिङ प्राकृतिक स्रोतका हिसाबले धनी छ। यसलाई व्यवस्थापन गर्ने हामीसँग योजना छन्। तरकारी उत्पादन गर्ने ठाउँमा उद्योग बनेका छन्। त्रिशूली नदीको दोहन रोकिएको छैन। वातावरण प्रदूषण बढेको छ। यसकारण पनि हामी धादिङको समृद्धिको लागि उचित कार्यक्रम ल्याउँछौं। चेपाङ बस्तीमा गाडी कहिले जान्छ ? जमरकट्टेल : धेरै ठाउँमा सडक पुगेको छ। अब ती सडक व्यवस्थित गर्नुपर्छ। चेपाङको आर्थिक र सांस्कृतिक विकासका लागि विभिन्न कार्यक्रम ल्याउनुपर्नेछ। क्रसर उद्योगबाट नदी र वातावरण कसरी जोगाउने ? जमरकट्टेल : त्रिशूली नदी आसपासमा रहेका क्रसरका कारण वातावरण विनाश भएको छ। यसलाई नियन्त्रण गर्न आवश्यक नीतिनियम जरुरी देखिन्छ। विगतमा काम गर्न नसकिएको पक्का हो। मेरो विजयपछि यस नदीको स्वच्छता जोगाउन र स्वच्छ त्रिशूली कायम राख्न योजनाबद्ध काम सुरु हुनेछ। प्रस्तुति : गोविन्द लुइँटेल, निरजराज जोशी र मनीष दुवाडी"
आर्मी सेमिफाइनलमा,"काठमाडौं : विभागीय टोली त्रिभुवन आर्मी क्लब प्रथम चन्द्रागिरि गोल्डकपको सेमिफाइनलमा प्रवेश गरेका गरेको छ। नैकापस्थित खेलमैदानमा बुधबार भएको खेलमा आर्मीले पेनाल्टी सुटआउटमा जावलाखेल युथ क्लबलाई ५३ गोलले हरायो। प्रतिस्पर्धात्मक खेल निर्धारित र अतिरिक्त समयमा गोलरहित बराबरीमा रोकिएपछि खेलको निर्णय पेनाल्टी टी सुटआउट बाट गरिएको थियो। पेनाल्टीमा आर्मीका दोस्रो रोजाइका गोलरक्षक गान्दीप खड्काले एक पेनाल्टी बचाए। आर्मीका कप्तान हिरण्य मगर, राजीव गुरुङ, एरिक विष्ट, दिनेश कार्की र रूपेश क्षेत्रीले गोल गरे। जावलाखेलका राम थापामगर, सिदिवे र असीम थापाले गोल गरेका थिए। सुरज ठकुरीको प्रहार विपक्षी गोलरक्षकको हातमा परेको थियो। खेलको म्यान अफ दि म्याच आर्मीका गान्दीप भए। उनले तीन हजार रुपैयाँ पुरस्कार पाए। प्रतियोगिताअन्तर्गत बिहीबार समूह ए' अन्तर्गतको नेपाल पुलिस क्लब र सीएमजी क्लब संकटाबीच प्रतिस्पर्धा हुनेछ। नकआउटका आधारमा सञ्चालित प्रतियोगितामा ए' डिभिजनका सात टोलीको सहभागिता रहेको छ। सहभागी टोलीलाई दुई समूहमा विभाजन गरिएको छ। प्रतियोगिताको विजेताले पाँच लाख र उपविजेताले दुई लाख ५० हजार रुपैयाँ पुरस्कार प्राप्त गर्नेछन्। प्रतियोगिताको उत्कृष्ट खेलाडी र सर्वाधिक गोलकर्तालाई ३०३० हजार रुपैयाँ पदान गरिने आयोजकले जनाएको छ।"
पहिलो पटक सेमिफाइनलमा पुगेको नेपालले अफगानिस्तानसँग भिड्ने,काठमाडौँ: एसिसी उन्नाइस वर्षमुनिको युथ एशिया कप क्रिकेट प्रतियोगिताको सेमिफाइनलमा पहिलो पटक पुगेको नेपालले भोलि शुक्रबार अफगानिस्तानको सामना गर्ने भएको छ। मलेसियाको किनररा ओभल मैदानमा हुने खेलमा नेपालले विजय लक्ष्यका साथ अफगानिस्तानको सामना गर्नेछ। दुवै टोलीले अहिलेसम्म युथ एशिया कपको फाइनल पुग्न सकेको छैन। त्यसैले पनि दुवै टोली नयाँ इतिहास रच्ने दाउमा छन्। समूह 'ए' मा रहेको बंगालादेशले सोही समूहको भारतलाई आठ विकेटले पराजित गरेपछि नेपाल समूहको उपविजेता बन्दै प्रतियोगिताको सेमिफाइनलमा प्रवेश गरेको हो।समूह चरणको खेलमा तीन खेल खेलेको नेपालले दुई खेलमा जित तथा एक खेलमा हार बेहोरेको थियो। नेपालले बंगलादेशसँगको पहिलो खेलमा दुई विकेटले पराजित भएको थियो भने भारतलाई १९ रन तथा आयोजक मलेसियालाई आठ विकेट पराजित गरेको थियो। यु१९ उमेर समूहको एशिया कपमा तीनपटक च्याम्पियन बनेको भारत लगातार दुई खेलमा पराजित हुँदै यसअघि नै प्रतियोगिताबाट बाहिरिसकेको छ भने आयोजक मलेसिया पनि प्रतियोगिताबाट बाहिरियो। त्यसैगरी समूह 'बी'मा रहेका पाकिस्तान र अफगानिस्तानले सेमिफाइनलको यात्रा तय गरे भने श्रीलङ्का र संयुक्त अरब इमिरेट्स (युएई) प्रतियोगिताबाट बाहिरिए।

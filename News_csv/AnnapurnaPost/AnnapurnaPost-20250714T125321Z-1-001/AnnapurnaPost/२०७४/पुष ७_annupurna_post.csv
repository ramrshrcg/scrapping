शीर्षक,विवरण
समाजवादउन्मुख राज्य निर्माणको प्रश्न,"नेपालको संविधानमा समाजवादउन्मुख राज्य स्थापनाको परिकल्पना छ । समाजवादउन्मुख भन्नुको अर्थ समाजवादी होइन, त्यो दिशामा उन्मुख मात्र हो । ती दुवैका बीचमा आधारभूत अन्तर छ । अहिलेको राजनीतिक र आर्थिक अवस्थामा समाजवादी व्यवस्था निर्माण सम्भव छैन । त्यसका लागि विद्यमान अर्धसामन्ती र अर्धऔपनिवेशिक अवस्थाको अन्त्य, क्रान्तिकारी जनसत्ता निर्माण र उच्चरूपमा औद्योगिक विकास हुनुपर्छ । ती उद्देश्य लामो क्रान्तिकारी आन्दोलनद्वारा पूरा हुनेछन् । त्यसपछि मात्र समाजवादी व्यवस्था स्थापना सम्भव हुनेछ । शान्तिपूर्ण र संसदीय चुनावद्वारा समाजवादी व्यवस्था निर्माण सम्भव छैन र संसारको कुनै देशमा त्यसरी समाजवादी व्यवस्था निर्माण भएको पनि छैन । संसारका कतिपय देशमा सोसियल डेमोक्र्याटहरूले संसदीय चुनावमा बहुमत ल्याएर सरकार बनाउने गर्छन् । उनीहरूले समाजवादको कुरा गर्छन् । तर त्यो पुँजीवादी सीमाभित्र नै हुन्छ, यद्यपि समाजवादी प्रकारका कयौं सुधार पनि उनीहरूले गर्दछन् । उनीहरूले प्रस्तुत गरेको समाजवाद कार्यक्रम र पुँजीवादका बीचमा गुणात्मक होइन, मात्रात्मक अन्तर हुन्छ, यद्यपि त्यो समाजवाद पुँजीवादभन्दा प्रगतिशील हुन्छ । अहिले वामपक्षधर शक्तिहरूले चुनावमा अत्यधिक बहुमत प्राप्त गरेकाले समाजवादउन्मुख कार्यक्रम र नीति कार्यान्वयन सम्भव छ । त्यो पुँजीवादी व्यवस्थाभन्दा मात्रात्मक प्रकारले प्रगतिशील हुनेछ, तर त्यो काम सजिलो हुने छैन । त्यस्तो समाज व्यवस्था निर्माणमा दुइटा विषयले वाधा पुर्याउन सक्छन् । एक, समाजवादउन्मुख समाज निर्माणका लागि वामपक्षधर शक्तिहरूमा आवश्यक इमानदारी र दृढ इच्छाशक्तिको कमी, दुई, देशभित्रका वा विदेशका प्रतिक्रियावादी शक्तिहरूले त्यस प्रकारको कार्यमा वाधा पुर्याउने सम्भावना । नेपालमा वामपक्षधर शक्तिहरूले चुनावमा अत्यधिक बहुमत प्राप्त गरेका छन् । त्यो अवस्थामा कम से कम, संविधानमा उल्लेख गरिएजस्तै समाजवादउन्मुख नीति वा कार्यक्रम कार्यान्वयनमा जोड दिनु उनीहरूको दायित्व हुन्छ । सरकारको अत्यधिक बहुमत प्राप्त गरेको बेलामा वामपक्षधर शक्तिहरूले इमानदारी र दृढ इच्छाशक्तिले काम गरेमा समाजवादउन्मुख राज्य निर्माण सम्भव छ । तर के उनीहरूले व्यवहारमा त्यस्तो इमानदारी र इच्छाशक्ति प्रदर्शन गर्न सक्लान् ? खास गरेर उनीहरूको पहिलेदेखिको ढुलमुल, सम्झौतापरस्त चरित्रमाथि विचार गर्दा त्यो विषयमा पूरै विश्वास गर्न मुस्किल पर्दछ । त्यस्तो चरित्रले समाजवादउन्मुख नीति र कार्यक्रममाथि देशभित्रका वा विदेशी प्रतिक्रियावादी शक्तिहरूले जुन दबाब दिन्छन्, त्यसको दृढतापूर्वक सामना गर्नु र समाजवादउन्मुख नीति कार्यान्वयन गर्नु उनीहरूलाई सजिलो हुने छैन । एउटा अर्को दिशाबाट पनि वामपन्थी शक्तिहरूको सरकारमाथि आक्रमणको सम्भावना अस्वीकार गर्न सकिन्न । वामपन्थी संकीर्णवादीहरूले सरकारमाथि आक्रमण गर्ने वा उनीहरूले अपनाउने सीमित प्रकारका भए पनि समाजवादउन्मुख वा प्रगतिशील नीतिको विरोध गर्न सक्छन् । बाह्य रूपले हेर्दा त्यस्तो विरोध क्रान्तिकारी जस्तो पनि देखिन सक्छ । तर यथार्थमा वामपन्थी संकीर्णवादी सोचाइले पनि प्रत्यक्ष वा परोक्ष रूपमा साम्राज्यवाद, भारतीय विस्तारवाद वा देशीय प्रतिक्रियावादी शक्तिहरूका वाम पक्षधर शक्तिहरूको सरकार वा त्यसका प्रगतिशील नीतिमाथिको आक्रमणलाई नै मद्दत पुर्याउँछन् । संसारभरका नै वामपन्थी संकीर्णवादीहरूको यो चरित्रगत विशेषता छ कि उनीहरूले गुणात्मक र क्रान्तिकारी परिवर्तनमाथि नै जोड दिन्छन् र मात्रात्मक वा सुधारवादी प्रकारका परिवर्तनहरूको सधैं अवमूल्यन गर्दछन् । यो द्वन्द्वात्मक होइन, अधिभूतवादी दृष्टिकोण हो । अर्का शब्दमा त्यो गैरमार्क्सवादीलेनिनवादी सोचाइ हो । मार्क्सवादीलेनिनवादी दृष्टिले वामपक्षधर शक्तिहरूले अहिले चुनावमा बहुमत प्राप्त गरेकाले अब बन्ने सरकारलाई कम्युनिस्ट शासन भन्न मिल्दैन र त्यो होइन पनि । त्यो देशमा विद्यमान बहुदलीय व्यवस्था वा संविधानको सीमाभित्र बनेको सरकार हुनेछ । तैपनि देशी वा विदेशी प्रतिक्रियावादी शक्तिहरूका लागि त्यो कम्युनिस्ट सरकार नै हो । अहिले वामपक्षीय शक्तिहरूले सरकार वा त्यसले अपनाउने प्रगतिशील नीतिहरूका सन्दर्भमा पनि त्यस प्रकारका वामपन्थी संकीर्णतावादी प्रवृत्ति देखा पर्ने सम्भावना अस्वीकार गर्न सकिन्न । उनीहरूको कमजोरी यो हो कि उनीहरूले वामपक्षीय शक्तिहरूको दक्षिणपन्थी चरित्रलाई मात्र देख्छन् । तर एकातिर देशभित्रका राजावादी र कट्टर हिन्दुवादी, अर्कोतिर, साम्राज्यवाद र भारतीय विस्तारवादका गणतन्त्र, राष्ट्रियता, धर्म निरपेक्षतासमेतका सन्दर्भमा वामपक्षधर शक्तिहरूले खेल्ने सकारात्मक वा प्रगतिशील भूमिकाप्रति द्वन्द्वात्मक दृष्टिकोण अपनाउन सक्दैनन् । त्यही प्रकारको अधिभूतवादी दृष्टिकोणका कारणले वामपक्षधर र नेपाली कांग्रेसपक्षीय शक्तिहरूलाई उनीहरूले एकै ठान्छन् । उनीहरूका बीचमा भएको अन्तरलाई उनीहरूले देख्न सक्दैनन् । संसारमा बारम्बार त्यस्तो वामपन्थी संकीर्णवादी दृष्टिकोण देखा पर्ने गरेका छन् । वामपन्थी संकीर्णवादी दृष्टिकोण जनमतसंग्रहको बेलामा बहुदलीय र निर्दलीय व्यवस्थालाई एकै ड्याङका मूला भनेर विरोध गर्ने र जनमतसंग्रह बहिष्कार गर्ने कार्यका रूपमा पनि देखा परेको थियो । २०४६ सालमा कांग्रेसले पञ्चायती तानाशाही व्यवस्था र निरंकुश राजन्त्रविरुद्ध आह्वान गरेको आन्दोलनलाई प्रतिक्रियावादी आन्दोलन भनेर विरोध गर्ने प्रवृत्ति पनि देखा परेको थियो । स्वयं हाम्रो पार्टीभित्र पनि त्यस्तो बहस निकै चलेको थियो । झापा आन्दोलनको बेलामा सबै जनवर्गीय संगठन, किसान आन्दोलन र जनसंघर्षका कार्यक्रमलाई गैरक्रान्तिकारी वा संशोधनवादी बताएर तिनीहरूको विरोध गर्ने कार्य गरिएको थियो । अहिलेको सन्दर्भमा पनि त्यस्तो वामपन्थी सोचाइले वामपक्षधर शक्ति र कांग्रेसका बीचमा भएको अन्तरलाई ठीकसित बुझ्न सक्दैन र ती दुवैलाई एकै पंक्तिमा राखेर विरोध गर्ने गर्दछ । देशी वा विदेशी शक्तिहरूले वामपक्षधर शक्तिहरू, चुनावमा उनीहरूले प्राप्त गरेको विजय, उनीहरूबाट बन्ने सरकार वा उनीहरूले अपनाउने नीतिलाई कति गम्भीर रूपमा लिएका छन् ? त्यसलाई ठीकसित बुझ्नुपर्ने आवश्यकता छ, तर ती कुरालाई वामपन्थी संकीर्णवादी सोचाइले ठीकसित बुझ्न सक्दैन । पहिलेको ओली सरकार कुनै क्रान्तिकारी सरकार थिएन । त्यसको समेत समर्थनमा बनेको संविधानमा समाजवादउन्मुख राज्यको कुरा गरिएको थियो । तैपनि संविधानमा सामन्ती व्यवस्थामा सुधार गर्ने प्रकारको कुनै नीति अपनाएको थिएन । संविधानमा पहाडबाट अलग गरेर २ नम्बर प्रदेश निर्माणको व्यवस्थालाई स्वीकार गरिएको छ । नागरिकताको प्रश्नमा कयौं सम्झौतापरस्त नीति अपनाइएको छ । भारतीय वा एनजीओआईएनजीओको दबाबमा संविधानको प्रथम मस्यौदामा स्वीकार गरिएको नागरिकतासम्बन्धी नीतिलाई पनि संशोधन गरिएको थियो । ओली सरकारले जनसंख्यालाई मुख्य आधार मानेर निर्वाचन क्षेत्रहरूको निर्धारणसम्बन्धी पहिलो संविधान संशोधन संसद्द्वारा स्वीकार गराएको थियो । त्यस प्रकारको सरकार पनि भारतीय शासक वर्गलाई स्वीकार भएन र त्यसलाई अपदस्थ गराइयो । मार्क्सवादीलेनिनवादी दृष्टिले वामपक्षधर शक्तिहरूले अहिले चुनावमा बहुमत प्राप्त गरेकाले अब बन्ने सरकारलाई कम्युनिस्ट शासन भन्न मिल्दैन र त्यो होइन पनि । त्यो देशमा विद्यमान बहुदलीय व्यवस्था वा संविधानको सीमाभित्र बनेको सरकार हुनेछ । तैपनि देशी वा विदेशी प्रतिक्रियावादी शक्तिहरूका लागि त्यो कम्युनिस्ट सरकार नै हो । अहिले विश्वमा कम्युनिस्टको शक्ति विश्वव्यापी रूपमा कमजोर भएको अवस्थामा नेपालमा त्यस्तो सरकार स्थापना निश्चित रूपले उनीहरूलाई असह्य हुनेछ । त्यो सरकार बहुमतद्वारा र संवैधानिक रूपले अस्तित्वमा आउने भएकाले प्रकट रूपमा उनीहरूले त्यससित मैत्रीपूर्ण सम्बन्ध राख्ने प्रयत्न गर्नेछन् । तर व्यवहारमा उनीहरूले त्यसको नीति र उद्देश्यलाई असफल पार्ने वा त्यसलाई अपदस्थ गराउने प्रयत्न गर्नेछन् । त्यसले गर्दा सरकारले आफ्नो अस्तित्व बचाउन यथास्थितिवादी नीति अपनाउने वा साम्राज्यवाद र भारतीय विस्तारवादप्रति सम्झौतापरस्त र ढुलमुल नीति अपनाउने सम्भावनालाई अस्वीकार गर्न सकिन्न । त्यो सरकारप्रतिका देशी र विदेशी प्रतिक्रियावादी शक्तिहरूको विरोध नीतिहरूको विरोध र सीमित रूपमा भए पनि त्यसले अपनाउने प्रगतिशील नीतिका सन्दर्भमा हामीले त्यो सरकारका सबै सम्झौतापरस्त वा ढुलमुल नीतिहरूको विरोध गर्दै गणतन्त्र, राष्ट्रियता, धर्मनिरपेक्षता र जनपक्षीय नीतिहरूको समर्थन गर्ने हाम्रो नीति हुनुपर्छ । अहिले वामपक्षधर शक्तिहरूलाई अत्यधिक बहुमत प्राप्त भएकाले नेपालमा वामपन्थी जनमत प्रबल भएको देखिन्छ । विश्वमा कम्युनिस्ट आन्दोलन रक्षात्मक अवस्थामा पुगेको स्थितिमा नेपालमा यति ठूलो वामपन्थी जनमत हुनु सामान्य होइन । त्यसबारे हामीले दुई कारणले विचार गर्नु आवश्यक छ । पहिलो, चुनावका बेलामा एमाले र माओवादी केन्द्रका बीचमा जुन एकता भयो, त्यसले पनि देशमा एक प्रकारको वामपन्थी लहर पैदा गर्यो । तर त्यो विषयको आत्मगत पक्ष मात्र हो । त्यसको वस्तुगत पक्ष यो हो कि विद्यमान वामपन्थी जनमत करिब सात दशकदेखि नेपालमा अविरल रूपले चल्दै आएको कम्युनिस्ट आन्दोलनको परिणाम हो । दोस्रो, अहिले वामपक्षधर शक्तिहरूका पक्षमा देखा परेको वामपन्थी जनमत जनताको यथास्थितिमा परिवर्तनको तीव्र आकांक्षाले पनि काम गरेको छ । यथास्थितिमा परिवर्तनको आशाले नै जनताले वामपक्षधर शक्तिलाई विजयी बनाएका हुन् । उपरोक्त अवस्थामा वामपक्षधर शक्तिहरूको दायित्व जनताको यथास्थितिमा परिवर्तनको आकांक्षा वा आशालाई पूरा गर्ने नै हुनुपर्छ । अहिले देशमा आमूल क्रान्तिकारी परिवर्तन हुन्छ भनेर विश्वास गर्न सकिन्न । तैपनि समाजवादउन्मुख र प्रगतिशील दिशामा केही गर्नु सम्भव छ र त्यो दिशामा ठोस नीति अपनाइनुपर्छ, अन्यथा जनतासित ठूलो धोका हुनेछ । सन्दर्भमा राष्ट्रियताको प्रश्नले गम्भीर अर्थ राख्छ । नेपालमा राष्ट्रियताको संघर्षमा कम्युनिस्टहरू सात दशकदेखि अग्रिम पंक्तिमा रहने गरेका छन् । त्यो संघर्षको लामो र गौरवपूर्ण इतिहास छ । इतिहासको पृष्ठभूमिमा राष्ट्रियताको प्रश्नमा वामपक्षधर शक्तिहरूको राष्ट्रियताको पक्षमा वा त्यसको रक्षाका लागि विशेष दायित्व हुनुपर्ने आवश्यकता छ । नेपालको राष्ट्रियतासित सम्बन्धित दुइटा पक्षहरूले विशेष महत्व राख्छन् । भारतीय विस्तारवादको विरोध र चीनसितको सम्बन्धमा विस्तार । ब्रिटिस शासनको अन्त्यदेखि नै भारतका नयाँ शासक वर्गले नेपालमा आफ्नो प्रभुत्व कायम गर्न प्रयत्न गर्दै आएको छ र त्यस प्रकारको नीतिविरुद्ध करिब सात दशकदेखि नै नेपाली जनताले संघर्ष गर्दै आएका छन् । गत दशकहरूमा भारतको नेपालप्रतिको विस्तारवादी नीति विभिन्न रूपमा अगाडि आउने गरेको छ । तात्कालीन भारतीय उपप्रधानमन्त्री तथा गृहमन्त्री सरदार पटेलको सशस्त्र बलको प्रयोग गरेर नेपाललाई भारतमा गाभ्ने अभिव्यक्तिदेखि लिएर गत करिब सात दशकका बीचमा भारतीय शासक वर्गले लगातार बेग्लाबेग्लै प्रकारले नेपालप्रति विस्तारवादी नीति अपनाउँदै आएका छन् । त्यसको सबैभन्दा पछिल्लो कडी हो नेपालको संविधान बनेपछि भारतीय विस्तारवादी उद्देश्य पूरा गर्न मार्गप्रशस्त गर्न संविधानमा संशोधनका लागि दबाब । भारतले छद्म रूपले सातबुँदे संविधान संशोधन प्रस्ताव अगाडि ल्यायो भने मधेसवादीले प्रकटरूपले त्यसअनुसार संविधानमा संशोधनका लागि आन्दोलन गरिरहेका छन् । ती संशोधनमा दबाब दिन त्यसका लागि भारतले नेपालविरुद्ध नाकाबन्दी लगाउने तथा अन्तर्राष्ट्रिय स्तरमा नेपालको संविधानविरुद्ध जनमत तयार पार्ने अभियान चलाउने कामसमेत गर्यो । त्यो प्रश्नमा एमाले र त्यसका अध्यक्ष ओलीले अडान लिएको विशेष रूपले उल्लेखनीय छ । अहिलेको निर्वाचनमा वामपक्षधर शक्तिहरूको विजयको मुख्य कारण त्यो अडान पनि हो । कांग्रेसपक्षीय गठबन्धनको हारका पछाडि शेरबहादुर देउवाको नेतृत्वमा कांग्रेसले अपनाएको भारतपरस्त नीति मुख्य रूपमा जिम्मेवार छ । माओवादी केन्द्रले त्यो गठबन्धनसित सम्बन्ध तोडेर तथा एमालेसित मिलेर वामपक्षधर गठबन्धन गर्नु उसको बुद्धिमतापूर्ण र साहसिलो कदम थियो । त्यो गठबन्धनले पनि चुनावमा उनीहरूको विजयका लागि धेरै मद्दत पुर्यायो । नेपालको राष्ट्रियतासित सम्बन्धित अर्को महत्वपूर्ण पक्ष हो चीनसितको सम्बन्धको विस्तार । भारतले त्यस्तो सम्बन्ध रोक्न लगातार प्रयत्न गर्दै आएको छ । नेपालमा चीनसितको सम्बन्ध हुन नदिन वा कमजोर पार्न सकेमा नेपाललाई आफ्नो पक्षमा ल्याउन भारतलाई मद्दत पुग्नेछ । त्यसैले भारतले सधैं नेपालको चीनसितको समर्थनप्रति असन्तोष प्रकट गर्ने वा त्यसमा वाधा हाल्ने प्रयत्न गर्दै आएको छ । कोदारी राजमार्गको भारतद्वारा विरोध त्यस सन्दर्भमा उल्लेखनीय छ । तर त्यो एउटा मात्र उदाहरण होइन । चीनसितको सम्बन्ध विस्तारका प्रत्येक कदमको विरोध गर्ने वा त्यसप्रति असन्तोष प्रकट गर्ने काम गर्दै आएको छ । ओली सरकारले चीनसित गरेका व्यापारपारवहन, ग्यास र पेट्रोलको उत्खनन, चीनदेखि काठमाडौं हुँदै पोखरा र लुम्बिनीसम्म रेलमार्ग निर्माण, चीन र नेपालमा आवागमनका लागि उत्तरी नाकामा कयौं सडक निर्माण आदि सम्झौताका कारणले ओली सरकारप्रति भारतको असन्तोष चरम रूपमा देखा पर्यो । तर त्यससित जोडिएको अर्को महत्वपूर्ण पक्ष नेपालको भूराजनीतिक स्थितिमा चीनसितको सम्बन्धले नेपालका लागि ठूलो महत्व राख्छ । चीनसितको सम्बन्धको विस्तारका लागि ओली सरकारले अपनाएको नीतिले नेपालका लागि ठूलो ऐतिहासिक महत्व राख्छ । भारतले ओली सरकारलाई अपदस्थ गराउनुको एउटा मुख्य कारण त्यो पनि थियो । अहिलेको चुनावमा एकातिर ओली र अर्कोतिर कांग्रेससित सम्बन्ध तोडेर अलग्गिएको वाम गठबन्धनको विजय भारतका लागि असह्य हो । नयाँ बन्ने वामपक्षधर शक्तिको सरकारले चीनप्रतिको ओली सरकारको पहिलेको नीति कायम राख्ने वा त्यसलाई कार्यान्वित गर्ने प्रयत्न गर्दै गयो भने त्यसप्रति भारत सरकारको कति ठूलो विरोध हुनेछ (? ) बुझ्न गाह्रो पर्दैन । तर त्यसको अर्को सम्भावनातिर पनि हाम्रो ध्यान जानुपर्छ । भारतीय विरोध वा त्यसले आफ्नो सरकारलाई अपदस्थ गर्ने खतरामाथि ध्यान दिएर वामपक्षधर शक्तिहरूको आफ्नो पहिलेको नीतिबाट पछाडि हट्ने वा भारतपरस्त नीति अपनाउने ता होइनन् ? नयाँ सरकारले त्यसो गर्यो भने अहिले देशमा त्यसले जनताको जुन ठूलो समर्थन प्राप्त गरेको छ, त्यो समाप्त हुने वा प्रकारान्तरले त्यसको स्थिति शेरबहादुरको नेतृत्वको कांग्रेसको जस्तो हुने सम्भावना पनि अस्वीकार गर्न सकिन्न । निश्चय नै भारतीय विस्तारवादको विरोधको अर्थ त्यसप्रतिको शत्रुताको नीति होइन । हामीले चीन र भारत दुवैप्रति मैत्रीपूर्ण र सन्तुलित नीति अपनाउनुपर्छ तर उनीहरूप्रतिको नीति निर्धारण गर्दा नेपालको राष्ट्रिय हितलाई केन्द्रमा राख्नुपर्छ । भारतले नेपालप्रति गर्ने हस्तक्षेप वा उसले अपनाउने कुनै पनि प्रकारका विस्तारवादी नीतिविरुद्ध संघर्ष गर्ने नीति कायम राख्दै आवश्यकताअनुसार त्यस प्रकारको संघर्षमा जोड दिँदै हाम्रो प्रयत्न भारतसित मैत्रीपूर्ण सम्बन्ध विस्तार गर्नेतिर नै हुनुपर्छ । वामपक्षधर शक्तिहरूको विजयलाई हल्का रूपमा लिनु सही हुने छैन । तर त्यसका साथसाथै त्यो कारणले देशका अगाडि कयौं खतरा र चुनौती पनि बढेर जाने सम्भावना छ । त्यसबारे संसारभरको अनुभवबाट शिक्षा लिँदै संविधानमा भनिएजस्तै समाजवादउन्मुख राज्य निर्माण गर्न वामपक्षधर शक्तिहरू वा उनीहरूले सरकारले विशेष ध्यान दिनुपर्छ । इतिहासमा अहिले जुन अवसर प्राप्त भएको छ, संसारका धेरै देशहरू त्यस्तो अवसरबाट वञ्चित भएका छन् र नेपालमा पनि त्यस्तो अवसर बारम्बार आउने छैन । अहिलेको अवसरलाई बुद्धिमत्तापूर्ण र दूरदर्शितापूर्ण प्रयोग गर्दै देशमा लोकतन्त्र, गणतन्त्र, राष्ट्रियता, धर्म निरपेक्षतासमेतको रक्षा र अर्कोतिर देशलाई समृद्ध र विकासित बनाउन विशेष ध्यान दिनुपर्ने आवश्यकता छ र त्यसका लागि हामीले वामपक्षधर शक्ति तथा सम्पूर्ण जनताको ध्यान आकर्षित गर्न चाहन्छौं ।"
"गठबन्धनलाई जनमत, मतदातालाई समृद्धि","प्रतिनिधिसभा तथा प्रदेशसभाको निर्वाचन परिणामले एमालेमाओवादीलाई सुविधाजनक बहुमत दिएर स्थायी सरकार गठन प्रक्रियाका लागि मार्गप्रशस्त गरेको छ । यस गठबन्धनलाई सुविधाजनक बहुमत प्राप्त हुनु सुखद सन्देश हो । गठबन्धन केही स्थानमा बाहेक पूर्ण रूपले सफल देखिएको छ । दुई र विभिन्न टुक्रामा विभाजित कम्युनिस्ट पार्टी एकसाथ टिकिरहन नसक्ने र जनमत हुँदाहँदै पनि निर्वाचन जित्न नसकिने निष्कर्षका साथ निर्वाचनमा साठीचालीसको सिट बाँडफाँटसहित मैदानमा जाने र निर्वाचनपछि पार्टी एकीकरण गर्ने तहको सहमतिले आम नागरिकमा विश्वास जागृत गर्न सकेको थियो । नेपालको राजनीतिक इतिहासमा खासगरी वामपन्थीहरूका लागि करिब दुईतिहाइको जित अप्रत्यासित जस्तो देखिए पनि यो सुझबुझपूर्ण छ । एकाएक एमालेमाओवादी गठबन्धन टुटेर कांग्रेस माओवादी गठबन्धनको सरकार चलिरहेको र त्यही सरकारको अगुवाइमा स्थानीय निर्वाचन सम्पन्न भएको थियो । कांग्रेस, एमाले र माओवादी कम्युनिस्ट विचार र कार्यशैलीबाट निर्देशित भए पनि उनीहरू विपरीत ध्रुवमा थिए । माओवादी कहिले एमालेतिर त कहिले कांग्रेसतिरको अवस्थामा थियो । स्थानीय निर्वाचनपछि वाम राजनीतिले कोल्टे फेर्यो । एमाले अध्यक्ष ओली र माओवादी अध्यक्ष दाहालबीच भएको गठबन्धन राष्ट्रिय राजनीतिको कार्यदिशाका लागि कोरामिन सावित भएको छ । यो गठबन्धनपछि सत्तारुढ कांग्रेस नेता शेरबहादुर देउवालाई निर्वाचन सार्न उनकै पार्टीका नेताहरूले सल्लाह र दबाब दुवै दिएका थिए, तर उनले निर्वाचन सफलतापूर्वक सम्पन्न गरे, त्यसको जस उनले पाएका छन्। नेतृत्वमा स्थापित भएपछि ओलीले एमालेलाई ऊर्जा र गति दिएका छन् । ओलीले अडानका कारण नै नयाँ संविधान आयो । नेपाली जनताले आफ्नै बलबाट संविधान ल्याउँदा जुन किसिमको हस्तक्षेप र नाकाबन्दी खेप्नुपर्यो, त्यसलाई ठाडै चुनौती दिएर ओलीले राष्ट्रवादी अडान प्रस्तुत गरेका थिए, जसमा उनी सफल पनि भए । नौ महिना सरकारमा रहेर राष्ट्रियताको जगेर्ना र समृद्धिका लागि गरेको अभ्यासले उनलाई सफल प्रधानमन्त्रीको रूपमा स्थापित गर्यो । कांग्रेस माओवादी गठबन्धनको कारण सरकारबाट बाहिरिनुपरे पनि प्रतिपक्षमा रहँदा पनि राजनीतिको केन्द्रमा नै रहे ओली । स्थानीय निर्वाचनमा पहिलो पार्टी बनाउन ओली सफल भए । सशस्त्र विद्रोहको जगमा शक्तिशाली रूपमा हुर्किएको र ऐतिहासिक शान्तिसम्झौताको माध्यमबाट शान्तिपूर्ण प्रतिस्पर्धामा आएको माओवादीलाई सुरुको निर्वाचन सहज बने पनि पछिल्ला निर्वाचनका परिणाम सुखद हुन सकेका थिएनन् । यही स्थितिमा एमालेसँग सहकार्य र एकता गरेरै अघि बढे मात्र अस्तित्व जोगाउन सकिने निष्कर्षमा दाहाल पुगेका थिए । आम निर्वाचनको पूर्वसन्ध्यामा गठबन्धन निर्माणले दुवै पार्टी विशेषतः माओवादीका निम्ति सहज अवतरणको बाटो हुन सक्ने सम्भावना देखा पर्यो । यो निर्वाचन परिणामको अर्को कारण कांग्रेसको असफलता पनि हो । सुशील कोइरालाको अप्रत्यासित निधनपछि नेतृत्व प्राप्त गर्ने सफलता मिले पनि उनको नेतृत्वले कांग्रेसलाई गति र ऊर्जा दिन सकिरहेको थिएन । देउवाले पटकपटक प्रधानमन्त्री बन्ने अवसर पाए पनि त्यो राष्ट्र र शासन व्यवस्था गति दिने खालको हुन सकेन । उनले पार्टी सभापति भएपछि एमाले माओवादी गठबन्धन तोडेर आफ्नो पक्षमा बनाउन सफल भए । ओलीको कित्तामा रहेका दाहाललाई आफ्नो कित्तामा उभ्याएर आलोपालो सरकारको नेतृत्वको अभ्यास गरेर दाहाल र उनी पालैपालो प्रधानमन्त्री बन्न सफल भए । दाहाल प्रधानमन्त्री रहँदा जेनतेन इज्जत जोगाएका थिए । अख्तियार प्रमुख र प्रधानन्यायाधीशको महाअभियोग प्रस्तावमा कांग्रेसको भूमिका स्वयं उसैका लागि निकै प्रत्युत्पादक रहन पुग्यो । निर्वाचन अभियान क्रममा देउवाले एमाले र माओवादीलाई गाली गर्नेबाहेक कुनै किसिमको कार्यक्रम र ऊर्जा दिन सकेनन् । कम्युनिस्टप्रति भ्रम उत्पन्न गर्नेबाहेक कांग्रेसको चुनावी घोषणापत्र बन्न सकेन । वाम गठबन्धनलाई काउन्टर दिनका लागि लोकतान्त्रिक गठबन्धन भनिए पनि खासमा त्यो विस्तार र प्रभावकारी नै हुन सकेन । तीव्र आर्थिक विकास र सामाजिक न्यायको स्थापनामार्फत मात्र वाम गठबन्धनले आफ्नो अभिमतलाई सुरक्षित र फराकिलो बनाउन सक्नेछ । निर्वाचन अभियानमा वाम गठबन्धन विशेषतः ओलीको चुनावी कार्यक्रम, प्रतिबद्धता र संगठन परिचालन प्रभावकारी रह्यो । गम्भीर स्वास्थ्य समस्याको अवस्थामा पनि उनले देशव्यापी रूपमा अघि बढाएको चुनावी यात्राले मतदाताहरूलाई आकर्षित गर्यो । उनको यो अभियानमा प्रचण्डको पनि महत्वपूर्ण योगदान रह्यो । यो निर्वाचनमा वम गठबन्धनका लागि जनमतका प्रमुख सर्तहरू भनेको स्थिरता र समृद्धि हो । विगतमा कुनै पनि सरकारले स्थिर स्वरूप हासिल गर्न सकेन । २०४६ सालको परिवर्तनपछि कांग्रेसले २०४८ र २०५६ मा बहुमत ल्याउँदा पनि स्थिर सरकार चलाउन सकेन । अझ यसअघि २०१५ सालमा कांग्रेसले दुईतिहाइ बहुमत ल्याएको थियो । वाम गठबन्धनले स्थिर सरकारका लागि बहुमत माग्यो, जसलाई मतदाताले स्वाभाविक रूपमा लिए । राजनीतिक मुद्दाहरू करिब सकिएको अब आर्थिक समृद्धिका लागि अघि बढ्ने वाम गठबन्धनको चुनावी घोषणा रह्यो । वास्तवमा हामीसँग समृद्धिका लागि आवश्यक स्रोतसाधनहरू पर्याप्त छन् । त्यसको प्रभावकारी सदुपयोग हुन नसक्दा नै मुलुकले गरिबी, बेरोजगार र अविकासका अनेकन समस्या भोग्नुपरेको हो । विगतमा मनमोहन र ओलीले जसरी विकास, समृद्धि र सामाजिक न्यायका लागि गरेको कामको अनुभवका आधारमा पनि एकपटक वाम गठबन्धनको बहुमतको सरकार हेर्ने नाराले आम मतदातालाई आकर्षित गर्न सफल भयो । सत्तारुढ कांग्रेसले मतदातालाई आकर्षित र प्रभावित गर्ने गरी कुनै प्रकारको नारा र कार्यक्रम दिन सकेन । वाम गठबन्धनका लागि यतिखेर नेपाली जनताले स्वर्णिम अवसर सिर्जना गरिदिएका छन् । यो अवसरलाई सदुपयोग गरेर समृद्धि सिर्जना गर्न र सामाजिक न्यायलाई प्रभावकारी बनाउन सके आगामी भविष्य फेरि पनि वाम गठबन्धनकै पक्षमा रहनेछ । मूलतः यतिखेर परिवर्तनलाई संस्थागत गर्नु र विकास र समृद्धि यात्रालाई तीव्र बनाउनेतर्फ अग्रसर रहनु नै जनादेश हो । एकातिर विकासका पूर्वाधार निर्माणलाई तीव्रता दिने र अर्कोतर्फ गरिबी र बेरोजगार समस्या हल गर्न जीवनस्तरमा रूपान्तरण ल्याउने उपाय कार्यान्वयनमा आगामी सरकारले ध्यान दिनुपर्नेछ । संविधानतः स्थानीय निर्वाचनमार्फत स्थानीय सरकार बने पनि अधिकार र जिम्मेवारीहरू पूर्णरूपले प्रयोग हुन सकिरहेको छैन । सन्तुलित परराष्ट्र नीतिका आधारमा भारत र चीनसँग समान सम्बन्ध र सहकार्यका आधारमा कुनै एक राष्ट्रप्रति निर्भर हुने अवस्थाको अन्त्य गर्दै मुलुकको स्वाधीनतालाई बलियो बनाउन आगामी सरकारले ध्यान दिनुपर्दछ । स्थानीय र प्रदेश सरकारलाई बलियो बनाउँदै विद्यमान संक्रमणकालीन अवस्थाको चाँडो अन्त्य गर्नुपर्दछ । जलस्रोत, कृषि, पर्यटन र व्यवसायलाई आधार बनाएर राष्ट्रिय अर्थतन्त्र सुदृढ बनाउने र गरिब तथा सीमान्तीकृत समुदायको जीवनस्तरमा परिवर्तन ल्याउन जरुरी छ । संविधानतः नागरिकका मौलिक अधिकारको पूर्ण कार्यान्वयन र लोकतन्त्रका सबै मूल्यमान्यतालाई पालनामा आगामी सरकारको पूर्ण प्रतिबद्धता जरुरी छ । तीव्र आर्थिक विकास र सामाजिक न्यायको स्थापनामार्फत वाम गठबन्धनले आफ्नो अभिमतलाई सुरक्षित र फराकिलो बनाउन सक्नेछ । पौडेल जितपुर सिमरा उपमहानगरपालिकाका मेयर हुन् ।"
ओबीओआरमा अवसर र चुनौती,"विश्वमै उदाउँदो अर्थतन्त्रको रूपमा रहेको चीनसँग आर्थिक सामीप्य बढाउन नेपालले वान बेल्ट वान रोड ओबीओआर पहल (इनिसिएटिभ) मा हस्ताक्षर गरेको छ । नेपालले बेइजिङमा सम्पन्न ओबीओआर शिखर सम्मेलनअघि नै दस्ताबेजमा हस्ताक्षर गरी चीनसँग आर्थिक रूपले जोडिने बाटो खुला गरेको हो । बेइजिङमा आयोजित ओबीओआर शिखर सम्मेलनका क्रममा नेपालका भौतिक पूर्वाधार तथा यातायातमन्त्रीले चीनका यातायात मन्त्रीसमक्ष दुई मुलुकलाई सडक र रेलवेमार्फत जोड्ने प्रस्ताव अघि सारेका थिए । नेपालको अस्थिर राजनीतिक अवस्थाका कारण ओबीओआर धीमा गतिमा अघि बढेको छ । अहिलेलाई तीनवटा महत्वपूर्ण परियोजना ओबीओआरअन्तर्गत कार्यान्वयन गर्न सकिने प्रस्ताव नेपालले अघि सारेको छ रेलवे परियोजनामार्फत केरुङलाई काठमाडौंसँग जोड्ने, केरुङ र धादिङ जिल्लाको गल्छीसम्म विद्युत् प्रसारण लाइन स्थापना गर्ने र सुनसरी मरिन सिँचाइ परियोजनालाई पूर्वी नेपालमा विस्तार गर्ने । अब बन्न लागेको वाम गठबन्धनको सरकार सत्तामा आएलगत्तै चीनका राष्ट्रपति सी नेपाल भ्रमणमा आउने सम्भावना बढी छ । त्यसपछि यो परियोजनले तीव्रता लिने आशा गरिएको छ । नेपालले पनि ओबीओआरलाई महत्व दिएको सन्दर्भमा यो पहल नेपालका लागि अवसर वा चुनौती के हुन सक्छ भन्ने अहिले बहसको विषय बनेको छ । चीनको चासो ओबीओआर चीनका राष्ट्रपति सीको सबैभन्दा महत्वाकांक्षी विदेशी नीति र आर्थिक परियोजना हो । राष्ट्रपति सीले सन् २०१३ को अन्त्यतिर ओबीओआर परियोजना घोषणा गरेदेखि एसिया, अफ्रिका, पश्चिम एसिया र युरोपका गरी ७० भन्दा बढी मुलुक यसमा संलग्न भइसकेका छन् । यो परियोजनाको दुई मुख्य हिस्सा रहेका छन् । पहिलो, सिल्क रोड (रेशम मार्ग) अन्तर्गत स्थलमार्ग प्रयोग गरी चीनलाई मध्य एसिया हुँदै युरोपसँग जोड्ने । दोस्रो, समुद्री रेशम मार्ग पहलअन्तर्गत सडक, उच्चगतिको रेल, पावर लाइन, बन्दरगाहहरू, पाइपलाइनहरू, अप्टिकल फाइबर लाइनमार्फत चीनलाई दक्षिण कोरिया, दक्षिण एसिया र अफ्रिकालाई जोड्ने । यसो हुन सके विश्वको करिब ७० प्रतिशत मानिसलाई यस पहलले समावेश गर्न सक्नेछ । यसका लागि चार ट्रिलियन (४० खर्ब) अमेरिकी डलरबराबरको चिनियाँ लगानी आवश्यक पर्ने अनुमान गरिएको छ । सार्वभौमसत्ता र अन्य रणनीतिक कारण देखाउँदै भारत ओबीओआरको विपक्षमा उभिएको छ । भारतसँगको ऐतिहासिक सामीप्य र ओबीओआरको विरोधमा उक्त मुलुक रहेको हुँदा नेपालमा ओबीओआरको कार्यान्वयन चुनौतीपूर्ण हुन सक्छ । चीनलाई ओबीओआर पहलका लागि प्रेरित गर्ने धेरै कारकतत्व छन् । पहिलो, चीनले संसारभरको आयातनिर्यात हुने वस्तुहरूको ढुवानी लागत घटाउने चाहना लिएको छ । यसका लागि उसले छोटो व्यापारिक मार्ग निर्माण गर्न सक्ने सम्भावना छ । दोस्रो, चीनले पूर्वाधार निर्माण सामग्री उत्पादनमा वृद्धि गरी त्यसको खपत अन्य मुलुकमा गर्न सक्छ । अमेरिकाले बीसौं शताब्दीभरि जति मात्रामा निर्माण सामग्री उत्पादन गरेको थियो, त्यति चीनले सन् २०१३ देखि २०१५ को बीचमा गर्यो । तेस्रो, भौतिक पूर्वाधार निर्माणमा केन्द्रित हुँदा चीनले आफ्नो मुद्राको स्तर बढाउन सक्नुका साथै विश्व बजारमा आफ्नो वर्चस्व बढाउन सक्नेछ । चौथो, मध्य एसिया, रूस र दक्षिणपूर्वी एसियाबाट हुने ऊर्जा प्रवाहलाई चीनले ओबीओआरको माध्यमबाट सुरक्षित गर्ने चाहना राखेको छ । पाँचौं, ओबीओआरमा आबद्ध मुलुकमा पूर्वाधारको विकास हुँदा यसले ती मुलुककोे अर्थव्यवस्थामा वृद्धि गर्ने सक्ने र यसले चीनमा उत्पादित वस्तुको मागमा वृद्धि हुन गई चीनको अर्थव्यवस्थालाई पनि वृद्धि गर्न मद्दत गर्ने आकलन चीनले गरेको छ । ओबीओआर र नेपाल नेपाल, भौगोलिक रूपमा विश्वको सबैभन्दा ठूलो अर्थव्यवस्थाहरूका बीचमा घेरिएको भए पनि उनीहरूको समृद्धिबाट भने फाइदा उठाउन नसकिरहेको अवस्थामा छ । यसो हुनुको पछाडि धेरै कारण भए पनि प्रमुख कारण नेपालमा स्तरीय र आधारभूत भौतिक पूर्वाधारको कमी नै हो । छिमेकी मुलुकसँग जोड्ने संरचनाकोे कमी पनि उत्तिकै जिम्मेवार छ । ऐतिहासिक रूपमा नेपाल दक्षिण एसिया र चीनबीचको व्यापारको मुख्य बाटोको रूपमा रहेको छ । चीनको स्वशासित क्षेत्रको रूपमा रहेको तिब्बतको ल्हासा र अन्य भागमा धेरै नेपाली व्यवसायी रहेका छन् । मल्लवंशीय शासनकालको समयमा ल्हासा महत्वपूर्ण व्यापारिक स्थल थियो । हाल नेपाल र चीनबीच व्यापारको सीमित मार्ग रहेको भए पनि दुवै देशले राम्रो पारस्परिक व्यापारिक सम्बन्ध कायम गरेका छन् । यसैले ओबीओआरको माध्यमबाट नेपाल फेरि दक्षिण एसिया र चीनबीचको प्रमुख व्यापारिक केन्द्र हुन सक्छ । नेपाल र चीनले ओबीओआरबाट मुख्यरूपमा तीन किसिमले फाइदा लिन सक्छ । पहिलो, नेपाल र चीनले राजमार्ग र रेलमार्ग निर्माण गरेर आधारभूत भौतिक पूर्वाधारको संरचनालाई सुधार गर्न सक्छन् । दोस्रो, नेपालले बीसीआईएम (बंगलादेश, चीन, भारत र म्यानमार) आर्थिक क्षेत्रमा आफ्नो विशेष भूमिका खोज्न जरुरी छ । यसमा नेपाल जोडिन सके कुइङहाइ तिब्बत रेलमार्गबाट कुनमिनकाठमाडौंकोलकाता जोडिन सक्छन् । तेस्रो, नेपालभारतचीनबीचको त्रिपक्षीय साझेदारी हुन सकेमा नेपालले विविध किसिमका फाइदा प्राप्त गर्न सक्छ । नेपाल, भारत र चीन मिलेर नेपालमा विद्युत् उत्पादन र पर्यटनमा लगानी गर्न सक्छन् । नेपाल जलस्रोतमा धनी त छँदैछ, विद्युत् उत्पादनमा पनि ठूलो सम्भावना भएको मुलुक हो । यता भारत र चीन दुवैसँग पर्याप्त पुँजी र प्रविधि छ । यसले ऊर्जा उत्पादन गर्नको लागि वातावरण तयार गर्नेछ भने उत्पादित ऊर्जाको खपत भारतीय बजारमा गर्न सकिनेछ । नेपाल पर्यटकीय दृष्टिकोणले अब्बल रहेको छ । पर्यटकीय पूर्वाधार खडा गर्न सके भारतीय र चिनियाँ पर्यटकका लागि नेपाल उत्कृष्ट भ्रमण गन्तव्य बन्न सक्छ । किनभने ती दुई मुलुकको अर्थतन्त्रमा भएको सुधारले त्यहाँ मध्यम वर्गको संख्या बढ्दैछ । नेपालमा पर्यटन प्रवद्र्धनका लागि यो सुनौलो मौका हुन सक्छ । उत्तर दक्षिण सडकहरू बनाएर र स्तर वृद्धि गरेर नेपाल चीन र भारतसँग अझ बढी जोडिन सक्छ । प्रस्तावित काठमाडौं निजगढ द्रूतमार्गको निर्माणमार्फत रक्सौल र केरुङबीचको दूरी १५० किलोमिटरले घट्ने अपेक्षा गरिएको छ । कुइङहाइ तिब्बत रेलमार्गको काठमाडौंसम्म विस्तार र उक्त मार्ग लुम्बिनीसम्म लैजाने भविष्यको योजनाबाट पनि नेपालले ठूलो फाइदा लिन सक्छ । यस्तै प्रस्तावित धेरै विशेष आर्थिक क्षेत्र पनि यही रेलमार्गअन्तर्गत पर्छन् । साथै नेपाल आफैंले नयाँ व्यापारिक मार्ग बनाई चीनको तिब्बत र भारतको उत्तर प्रदेश र बिहारसँग व्यापारिक सम्बन्ध विस्तार गर्न सक्छ । चुनौती ओबीओआरको कार्यान्वयनसँगै नेपालले यसबाट धेरै फाइदा लिन सक्छ, तर यसका भने चुनौतीहरू पनि उत्तिकै छन् । चीनले निर्माण गर्न चाहेको तिब्बतदेखि काठमाडौं हुँदै लुम्बिनीसम्म जोड्ने कुइङहाइ रेलवे योजनालाई भारतले चनाखो भएर हेरिरहेको छ । लुम्बिनी भारतीय सीमाबाट १७ किलोमिटर दूरीमा पर्दछ । यस्तै नेपाल चीन सीमामा पर्ने अन्य पूर्वाधार विकासको प्रस्तावलाई पनि भारतले चासोपूर्वक हेरिरहेको छ । भारतले पनि आफ्नो रेलमार्गको ग्रिडमा जोडिने गरी ६ वटा रेल लिंक निर्माणको प्रस्ताव नेपालसमक्ष गरेको छ । उक्त रेल लिंकले बिहारको रक्सौल, जोगबनी र जयनगरलाई नेपालको क्रमशः वीरगन्ज, विराटनगर र बर्दिबाससँग जोड्नेछ । यस्तै उत्तर प्रदेशको नौतनवालाई नेपालको नेपालगन्जसँग तथा पश्चिम बंगालको नयाँ जलपाइगुडीलाई नेपालको काँकडभिट्टासँग जोड्ने चाहना पनि भारतको छ । नेपालको विदेशी नीतिमा भारतको प्रत्यक्ष प्रभाव रहँदै आएको छ, तर भारत आफ्नो सार्वभौमसत्ता र अन्य रणनीतिक कारण देखाउँदै ओबीओआरको विपक्षमा उभिएको छ । चीनमा सम्पन्न ओबीओआर सम्मेलनमा पनि भारत सहभागी भएन । भारतसँगको ऐतिहासिक सामीप्य र ओबीओआरको विरोधमा उक्त मुलुक रहेको हुँदा नेपालमा ओबीओआरको कार्यान्वयन चुनौतीपूर्ण हुन सक्छ । आर्थिक समृद्धिका लागि नेपालले आफ्नो दुवै छिमेकीहरूको सुरक्षा चासोलाई सम्बोधन गरेर उनीहरूको विश्वास जित्दै उपयुक्त वातावरण निर्माण गर्न आवश्यक देखिन्छ । साथसाथै नेपालले आफ्नो आर्थिक वृद्धिका लागि राजनीति स्थिरता कायम गर्नुपर्छ । राजनीतिक अस्थिरताकै कारणले नपालले वैदेशिक लगानी आकर्षण गर्न सकेको छैन । छिमेकीसँग सन्तुलित सम्बन्ध कायम गर्न र देशमा राजनीतिक स्थिरता कायम गर्न नसके नेपालका लागि ओबीओआर समृद्धिको सपना मात्र हुन सक्छ । डा जयसवाल र कार्की परराष्ट्र नीतिका अध्येता हुन् ।"
एभरेष्ट प्रिमियर लिग : पोखरा राइनोज ६ विकेटले विजयी,काठमाडौं : एभरेष्ट प्रिमियर लिग(र्इपीएल) क्रिकेट अन्तरगत शुक्रबारको पहिलो खेलमा पोखरा राइनोज विजयी भएको छ । काठमाडौं किंग्स ११ लाई ६ विकेटले हराउँदै पोखरा विजयी भएको हो । पोखराले टस जितेर पहिले फिल्डिङ गर्ने निर्णय गरेको थियो । पहिले व्याटिङको निम्ता पाएको श्रीलंकाली मोहम्मद फरवेज महा फको कप्तानीमा रहेका काठमाडौंले २० ओभरमा ८ विकेट गुमाएर ९९ न मात्रै बनाउन सक्यो। काठमाडौं का लागि सागर पुनले ३६ र राजु रिजालले १७ रन बनाउनु बाहेक अन्य व्याट्सम्यान चल्लन सकेनन् । ९९ रनको सामान्य लक्ष पाएको पोखराले १८२ ओभरमा ४ विकेट गुमाएर १०२ रनाउँदै जित हात पायो। पोखराका लागि इजरारुल्लाहले ४५ रनाउँदै अविजित रहे । सुनिल धमलाले २० र शक्ति गौचनले १८ रन बनाए ।
फिदिममा स्तरीय खेलमैदानको समस्या,"फिदिम : पुसको पहिलो सातादेखि फाल्गुनन्द गोल्डकपको नवौं संस्करण सञ्चालन गर्न आयोजक फिदिम स्पोर्टिङ क्लबले एक महिना अघिदेखि नै खेलमैदान मर्मत गर्दैछ । स्तरीय फुटबल प्रतियोगिता सञ्चालन गर्न सकिने राम्रो मैदान नभएपछि धुलेमैदान मर्मत गर्नुपर्ने क्लबको बाध्यता हो । फाल्गुनन्द गोल्डकप जिल्लाको खेल क्षेत्रको पहिचान भएकाले त्यसलाई व्यवस्थित र स्तरीय बनाउन क्लबले मैदान मर्मतलाई ध्यान दिने गरेको छ । फिदिम उच्चमाविको धुले खेलमैदान मर्मतका लागि क्लबले हरेक वर्षको गोल्डकप सञ्चालन गर्नुपूर्व लाखौं रुपैयाँ खर्चिने गरेको छ । फिदिममा स्तरीय गोल्डकप सञ्चालन गर्न खेलमैदान मुख्य चुनौती हो, क्लबका अध्यक्ष विमल श्रेष्ठले भने राम्रो खेलमैदान नभएपछि राम्रो फुटबल प्रतियोगिता गर्न पनि गाह्रो छ । फाल्गुनन्द गोल्डकपको नवौं संस्करणलाई स्तरीय बनाउन क्लबले मैदान मर्मतका लागि करिब आठ लाख खर्चिएको छ । फाल्गुनन्द गोल्ड कप सञ्चालन गरिँद आएको फिदिम उच्चमाविको खेलमदानमा नाइन साइड फुटबलमात्र खेल्न मिल्छ । पानी पर्दा हिलो हुने र अरू बेला धुलो हुने साँघुरो मदान भएकाले जिल्लामा राम्रा फुटबल टिम उतार्न नसकिएको आयोजक क्लबको गुनासो छ। प्रतियोगिता सञ्चालन गर्न क्लबले प्रत्येक वर्ष डोजर लगाएर मैदान सम्याउनुपर्ने बाध्यता छ । धुले मैदानमा सञ्चालन गरिएको प्रतियोगिता भए पनि पाँचथरमा फुटबलले राम्रै दर्शक पाउने गरेको छ । फुटबलप्रति दर्शकले साथ दिएपछि बसेर हेर्ने ठाउँका अभावमा दर्शकले फुटबल हेर्ने इच्छा मार्नुपर्ने बाध्यता छ । फाल्गुनन्द गोल्डकपको आठौं संस्करणदेखि क्लबले बाँसको प्रयोगबाट अस्थायी प्यारफिट बनाउने गरेको छ । यो वर्ष पनि अस्थायी प्याराफिट बनाउने तयारी भइरहेको छ, श्रेष्ठ भन्छन् प्याराफिट बनाउन पनि पर्याप्त ठाउँ छैन । सबै दर्शकले सहज रूपमा फुटबल खेल हेर्ने स्थिति नै हुन्न । पर्याप्त खेलमैदानहरू नहुनु र उपलब्ध मैदान पनि साँघुरो भएकाले पहाडी जिल्लामा गोल्ड कप सञ्चालन गर्न मैदानको समस्या हुने गरेको हो । अन्य मैदानहरू नभएकाले यो मैदान अत्यन्त व्यस्त हुन्छ, क्लबका महासचिव पासाङ तामाङ भन्छन् मर्मत नगरी फुटबल खेलाउनै सकिँदैन । फाल्गुनन्द गोल्ड कप सञ्चालन गरिँदै आएको फिदिम उच्च माविको खेलमैदानमा नाइन साइड फुटबलमात्र खेल्न मिल्छ । पानी पर्दा हिलो हुने र अरू बेला धुलो हुने साँघुरो मैदानकै समस्याले जिल्लामा राम्रा फुटबल टिम उतार्न नसकिएको आयोजक क्लबको गुनासो छ । पाँचथरमा फुटबलप्रतिको क्रेज बढ्दो छ । तीव्र आकर्षण भएर पनि मैदान अभावमा यहाँको फुटबल खेल खुम्चने गरेको छ । हिउँदको समयमा खेतबारीको बाली उठाएपछि यहाँका खेलप्रेमीहरूले खेत र बारीको गह्रामा फुटबल खेलेर रहर मेटाउने गरेका छन् । यो वर्षमात्र जिल्लामा दर्जन बढी फुटबल प्रतियोगिताहरू भइसकेका छन् । गाउँगाउँमा फुटबल खेलका राम्रा प्रतिभाहरू देखिए पनि मैदान अभावले गर्दा जिल्लाको खेल प्रतिभालाई उजागर गर्न नसकिएको फुटबलका अग्रजहरूको तर्क छ ।"

शीर्षक,विवरण
टर्कीबाट नेपालले के सिक्ने ?,"युनानी, फारसी, ग्रिक सभ्यतादेखि अटोमन साम्राज्यको विरासत बोकेको एसिया र युरोपको संगमस्थल टर्की नागरिक स्वतन्त्रताको नमुना मुलुक मानिन्छ । जहाँ मुस्लिम युवती मिनिस्कट लगाएर सडकमै चुरोटको धुवाँ उडाउँछन् । ९८ प्रतिशतभन्दा धेरै नागरिक मुस्लिम रहेको टर्की धर्म निरपेक्ष मुलुक हो । पश्चिमा मुलुकको मात्र होइन, मध्यपूर्व, अफ्रिका र सबै अन्तर्राष्ट्रिय शक्तिकेन्द्रको उत्तिकै चासोको भूमि पनि । विश्वको सोह्रौं ठूलो अर्थतन्त्र टर्की युरोपको छैटौं ठूलो अर्थतन्त्र हो । १५ जुलाई २०१६ मा टर्कीको सरकारी सशस्त्र फौजले कू को प्रयत्न गरेको घटना ताजै छ । घटनामा १६० भन्दा बढी मारिएका थिए भने दुई हजार घाइते भएका थिए । २८ सयभन्दा बढी सैनिकलाई पक्राउ गरिएको थियो । सेनाभित्रको समानान्तर संरचना का कारण कूको प्रयत्न भएको बताइए पनि टर्कीका नेताले निर्वासनमा रहेका इस्लामिक धर्मगुरु फेतुल्लाहगुलेनले यो घटना गराएको आरोप लगाउँछन् । गुलेन लामो समयदेखि अमेरिकामा बस्दै आएका छन् । यही घटनाको जगमा संवैधानिक परिवर्तनको प्रस्तावसहित २०१७ अप्रिलमा जनमतसंग्रह भयो । संसदीय शासन व्यवस्थालाई कार्यकारी राष्ट्रपतिको व्यवस्थामा ढाल्ने प्रस्ताव पारित भएपछि राष्ट्रपति रेजेप तायिप एर्दोआन सन् २०२९ सम्म सत्तामा रहनेछन् । एक दशक बढी प्रधानमन्त्री रहेका एर्दोआन २०१४ मा आलंकारिक राष्ट्रपति बनेका थिए । राजनीतिक सञ्चार विषयमा बेलायतबाट स्नातकोत्तर गरेका टीआरटी वल्डका प्रोड्युसर व्युन्यामिन उज्वन्कान टर्कीमा अहिलेको व्यवस्था सामान्य लोकतन्त्रको अभ्यास भएको बताउँछन् । उनी विश्वासका साथ भन्छन्, तपाईं सडकमा गएर हरेक मानिसलाई सोध्नुस्, उनीहरू आफ्नो मतले वर्तमान शासन व्यवस्था सञ्चालन भएकोमा खुसी छन् । कुर्दिस विद्रोह, इस्लामवादीको लडाइँ, सिरिया द्वन्द्वका कारण शरणार्थीको बढ्दो आगमन, शक्ति केन्द्रको अनेक स्वार्थका कारण स्थिर र बलियो सरकार रहोस् भन्ने टर्केलीको अपेक्षा छ । राष्ट्रपति एर्दोआन पनि यो व्यवस्था फ्रान्स र अमेरिकाको जस्तै भएको र स्थिरता ल्याउने दाबी गर्छन् । कतिपय विपक्षीले देश क्रमशः अधिनायकवादतर्फ अघि बढेको तर्कसमेत गर्छन् । पश्चिमा देशको सैन्य गठबन्धन उत्तर एटलान्टिक सन्धि संगठन नेटोका सदस्य राष्ट्रमध्ये टर्कीसँग दोस्रो ठूलो सैन्य शक्ति छ । तर पछिल्लो समय अमेरिकासँग टर्कीको सम्बन्ध बिग्रेको छ । असफल सैन्य कूमा संलग्न भएको आरोप लाग्ने धर्मगुरु गुलेनलाई अमेरिकाले संरक्षण दिएको टर्की ठान्छ । असफल सत्ता विद्रोहपछि टर्की सरकारले न्यायाधीश, शिक्षक, कर्मचारी तथा सैनिक अधिकारीसहित दसौं हजारलाई कारबाही गरेको थियो । एर्दोआनले गरेको कारबाहीलाई लिएर टर्की र पश्चिमा मुलुकबीचको सम्बन्ध चिसिएको हो । टर्कीको सबैभन्दा ठूलो पत्रिका जमानको प्रकाशनमा समेत सरकारले अवरोध गरेको थियो । सो पत्रिका धर्मगुरु गुलेनले चलाएको हिजमेत आन्दोलनसँग निकट रहेको ठानिन्छ । गत नोभेम्बरमा ह्वाइट हाउसका पूर्व राष्ट्रिय सुरक्षा सल्लाहकार माइकल फ्लिनलाई राजीनामा दिन बाध्य पारिएको थियो । उनीमाथि लाखौं डलर लिएर टर्कीका धर्मगुरुलाई नियन्त्रणमा लिने र उनलाई टर्की फर्काउने षड्यन्त्रमा संलग्न रहेको आरोप लगाइएको छ । यसरी अमेरिकासँग सम्बन्ध बिग्रिएपछि टर्कीले रूससँग नजिकको सम्बन्ध स्थापना गरिरहेको छ । अर्कोतर्फ टर्कीका कुर्द विद्रोहीसँग सम्बन्ध रहेको वाईपीजी नामक सिरियन विद्रोहीलाई अमेरिकाले दिइरहेको सैन्य समर्थनको पनि टर्कीले विरोध गर्दै आएको छ । अमेरिकाले सिरियाली कुर्दहरूलाई समर्थन गरिरहेको र हतियार दिएको विषयले अंकारा र वासिंटनबीचको सम्बन्धमा तनाव उत्पन्न गरिरहेको छ । तर पछिल्लो समय अमेरिकाले आफ्नो आक्रमण इस्लामिक स्टेट समूहविरुद्ध मात्र केन्द्रित गरेको छ । गत सेप्टेम्बर महिनामा टर्कीले रूसी क्षेप्यास्त्र किन्ने सम्झौतामा हस्ताक्षर गरेको थियो । एस फोहन्ड्रेड क्षेप्यास्त्र प्रणालीले चार सय किलोमिटरसम्म उडिरहेका विमानमा निशाना लगाउन सक्ने र एकैसाथ दुइटा क्षेप्यास्त्र प्रहार गर्दै ८० वटा निशानामा एकैपटक हान्न सक्ने रूसले बताएको छ । रूस र टर्कीबीच भएको उक्त सम्झौताको अमेरिकाले विरोध गर्दै आएको छ । रूससँग पनि उसको सौहार्दपूर्ण सम्बन्ध कहाँ हो र ? गत वर्ष नोभेम्बरमा सिरियाको सीमानजिकै टर्कीले रूसी विमानलाई गोली हानेर खसालेपछि रूस र टर्कीबीच सम्बन्ध बिग्रिएको थियो । टर्कीको सेनाले रूसी जेटले टर्कीको आकाशमा १७ सेकेन्ड बिताएको आरोपमा विमान खसालेको थियो । विमान खसालेको जवाफमा रूसले टर्कीविरुद्ध आर्थिक नाकाबन्दीसमेत लगाएको थियो । टर्की र रूसबीच महत्वपूर्ण आर्थिक सम्बन्ध छ । रूस टर्कीको दोस्रो ठूलो व्यापारिक साझेदार हो । हरेक वर्ष ३० लाख बढी रूसी पर्यटकले टर्कीको भ्रमण गर्छन् । रूसमा करिब एक लाख टर्केली नागरिक रोजगार गरिरहेका छन् । अगस्तमा एर्दोआनले रूस भ्रमण गरी समकक्षी भ्लादिमिर पुटिनसँग आर्थिक सहकार्यलगायतका सम्बन्ध पुनस्र्थापना गरेका थिए । तर रूस र टर्कीले सिरियाको युद्धमा परस्पर विरोधी पक्षलाई समर्थन गर्छन् । विश्वको पहिलो अर्थतन्त्र बन्ने तरखरमा रहेको चीन र उदाउँदो भारतबीच रहेको नेपालमा पश्चिमा विश्वको आफ्नै स्वार्थ, छिमेकी भारतमा रहेका अनेक स्वार्थ समूहका अनेक स्वार्थसँग जेलिएको नेपालले विश्व समुदायसँग डिल गर्न र आफ्नो अवस्था सुदृढ गर्न पनि विश्वव्यापी प्रसारण माध्यमको उपयोग गर्नेतर्फ बिस्तारै ध्यान दिने मात्र होइन, तयारी सुरु गर्नुपर्ने देखिन्छ । युरोपेली संघसँग पनि टर्कीको सम्बन्ध सुमधुर छैन । असफल सैन्य कू ताका केही अधिकारकर्मीलाई टर्कीले पक्राउ गरेपछि जर्मनीले टर्कीविरुद्ध विभिन्न प्रतिबन्ध लागू गर्ने घोषणा गरी जर्मन नागरिकलाई टर्की यात्रा नगर्न सुझाव जारी गरेको थियो । जर्मन सरकारले आफ्ना नागरिक र लगानीकर्तालाई टर्की यात्रा गर्दा पक्राउ पर्न सक्ने जोखिम रहेको बताएको हो । जर्मनीको संसद्ले अट्टोमन टर्कले आर्मेनियालीको सामूहिक हत्यालाई आम नरसंहार घोषणा गर्ने संकल्प प्रस्तावसमेत अनुमोदन गरेको छ । फ्रान्ससहित २० भन्दा बढी मुलुकले आम नरसंहारको संज्ञा दिएको विषयलाई टर्कीले मन पराउँदैन । टर्कीका राष्ट्रपति एर्दोआनले जर्मनीको व्यवहारलाई नाजीसँग तुलना गरेका थिए । उता चुनाव प्रचार गर्न नेदरल्यान्ड गएका आफ्ना दुई मन्त्रीलाई प्रचारप्रसारमा रोक लगाएपछि एर्दोआनले नेदरल्यान्डविरुद्ध अन्तर्राष्ट्रिय प्रतिबन्ध लगाउन आह्वान गरेका थिए । यो घटनाबाट डेनमार्क पनि रुष्ट छ । एक सय वर्षअघि पहिलो विश्वयुद्धको समयमा अट्टोमन शासकले गरेको आर्मेनियालीको हत्यालाई पोप फ्रान्सिसले नरसंहारको संज्ञा दिएपछि रुष्ट टर्कीले भ्याटिकनका दूतलाई सोधपुछ गरेको घटनाले पनि सम्बन्धमा दरार उत्पन्न गरेको हो । सन् १९१५ मा अट्टोमन फौजले १५ लाख मानिस मारेको थियो । सो घटनालाई लिएर आर्मेनिया र टर्कीबीच सम्बन्ध तीक्ततापूर्ण रहँदै आएको छ । टर्की र युरोपेली संघबीच युरोप प्रवेश गर्ने आप्रवासीको प्रवाह नियन्त्रण गर्नेसम्बन्धी सम्झौता अहिलेसम्म ठोस निष्कर्षमा पुग्न सकेको छैन । सिरिया, इराक र अफगानिस्तानमा भड्किएको हिंसाबाट ज्यान जोगाउन भागेकाहरू लाखौंको संख्यामा टर्कीका अस्थायी शिविरमा बसेका छन् । ३० लाखको संख्यामा सिरियाली शरणार्थी टर्कीमा बसेका छन् । गत वर्ष टर्की हुँदै १० लाख बढी शरणार्थी युरोप पुगेका थिए । आप्रवासी र शरणार्थीको प्रवाह नियन्त्रण गरे टर्कीले अर्बौं डलर सहायता पाउने, टर्कीले युरोपबाट फर्काइएका अवैध आप्रवासीलाई आफ्नो मुलुकमा स्वीकार गर्ने, टर्कीका नागरकिमाथि प्रवेशाज्ञा अवरोध हटाइने र युरोपेली संघमा टर्कीको प्रवेश खुला गर्नेबारे वर्षौंदेखि छलफल जारी छ । कहिलेकाहीं टर्कीले ईयूले निहुँ खोजे लाखौं आप्रवासीका लागि टर्कीको सीमा खुला गरिदिने चेतावनी दिने गर्दछ । आप्रवासी मुद्दा ईयू र टर्कीबीच मोलमोलाइको साधन बन्दै आएको छ । आन्तरिक रूपमा द्वन्द्व र आतंकवादीको निसानामा पनि छ टर्की । दशकौंदेखि दक्षिणपूर्वी भागमा कुर्द विद्रोहको सामना गरिरहेको छ । सन् १९८४ मा स्वतन्त्र राज्यको माग गर्दै पीकेकेले सशस्त्र द्वन्द्व सुरु गरेको थियो । यसबाहेक अघिल्लो वर्ष विभिन्न सहरमा आधा दर्जन आतंकवादी हमला भएको थियो । यति धेरै आन्तरिक र बाह्य तनावका बीच मुलुकले आफूलाई सही ढंगले कसरी अघि बढाउँछ भन्ने उदाहरण हो टर्की । युरोपेली युनियनको पूर्ण सदस्यताका लागि सबै मापदण्ड पूरा गरेको दाबी गर्ने टर्कीले मध्यपूर्व र युरोपको लिडिङ डेमोक्रेसी भएको बताउँछ । पिस होम एन्ड पिस इनदि वल्डको परराष्ट्र नीति अख्तियार गरेको टर्कीलाई पश्चिमा मिडियाले सही सूचना नदिएको गुनासो छ । टीआरटी कुर्दका प्रबन्धनिर्देशक कुनल किम्लिगीको आरोप छ, पश्चिमा मिडियाले सही सूचना दिँदैनन्, अनावश्यक अफवाह फैलाउँछन् । इस्लाम फोबियामा पश्चिमा मिडियाको हात रहेको युरोपियन स्टडिज सेटाका डाइरेक्टर इन्ज वेराक्ली बताउँछन् । यही पृष्ठभूमिमा क्षेत्रीय शक्तिका रूपमा स्थापित र विश्वशक्तिका रूपमा अगाडि बढ्न खोजेको टर्कीले मिडियालाई पोलिटिकल पावरको आर्गुमेन्टका रूपमा आत्मसात गरी टीआरटी वल्डको विश्वव्यापी प्रसारण सुरु गरेको छ । यो सन्दर्भ भारतीय नाकाबन्दीपछिको नेपाली अवस्थाबारे तुलना गर्न सकिन्छ । पश्चिमासहित बाँकी विश्वले भारतीय आँखाबाट नेपाललाई हेर्ने भएकाले नाकाबन्दीबारे सही सूचना विश्व जगत्लाई दिन नेपाल असफल भयो । हामीसँग विश्वव्यापी प्रसारण माध्यम भएको भए संविधान निर्माणदेखि अमानवीय नाकाबन्दीबारे सही सूचना विश्व समुदायलाई दिन सकिन्थ्यो । नेपालको सगरमाथा र लुम्बिनीसहित पर्यटकीय क्षेत्रको प्रचार गर्न सकिन्थ्यो । हुन त अहिले यसको अपेक्षा गर्नु आकाशको फल मात्र हो । हाम्रो राजनीतिक नेतृत्व फेक न्युज दिने हजारौंको संख्यामा रहेका अनलाइन पोर्टलसँग रमाइरहेको छ । विश्वको पहिलो अर्थतन्त्र बन्ने तरखरमा रहेको चीन र उदाउँदो भारतबीच रहेको नेपालमा पश्चिमा विश्वको आफ्नै स्वार्थ, छिमेकी भारतमा रहेका अनेक स्वार्थ समूहका अनेक स्वार्थसँग जेलिएको नेपालले विश्व समुदायसँग डिल गर्न र आफ्नो अवस्था सुदृढ गर्न पनि विश्वव्यापी प्रसारण माध्यमको उपयोग गर्नेतर्फ बिस्तारै ध्यान दिने मात्र होइन, तयारी सुरु गर्नुपर्ने देखिन्छ । वाग्ले एपीवान टेलिभिजनका डेक्स सम्पादक हुन् ।"
नेतृत्वलाई सच्चिने अवसर,"दुई चरणमा भएका चुनाव शान्तिपूर्ण रूपमा सम्पन्न भएका छन् । चुनावी नतिजा पनि सार्वजनिक भइसकेको छ । चुनावमा जनताको सहभागिता उत्साहजनक देखिएकाले अब नेपालमा प्रजातन्त्रले संस्थागत रूप ग्रहण गर्नेछ भन्नेमा थप विश्वास बढेको छ । चुनावी परिणामले अब बन्ने सरकारले स्थायित्व प्रदान गरी विकास र निर्माणका काममा आफ्नो पूरा शक्ति लगाओस् र चुनावमा गरिएका सबै वाचा पूरा गरोस् भन्ने चाहना जनताको छ । चुनावमा एमाले र माओवादी केन्द्रसहितको वाम गठबन्धन र कांग्रेस नेतृत्वको प्रजातान्त्रिक गठबन्धनका बीचमै मुख्य प्रतिस्पर्धा रह्यो । जनताले वाम गठबन्धनलाई धेरै ठाउँमा विजयी बनाएका छन् र यसको पछाडिको कारण केलाउनु आवश्यक छ। नेपाली कांग्रेस देशको पुरानो प्रमुख पार्टी हो, यसले देशको प्रजातान्त्रिक आन्दोलनमा महत्वपूर्ण भूमिका खेलेको छ । राणाशासन अन्त्यका लागि गरेको संघर्षमा र देशबाट राजतन्त्र विस्थापित गर्न भएको आन्दोलनमा कांग्रेसको विशेष भूमिका थियो । बीपी कोइराला, गणेशमान सिंह र गिरिजाप्रसाद कोइरालाले विभिन्न चरणमा एकदलीय व्यवस्थाको विरुद्धमा दृढ अडान लिएका थिए । आफ्नो जीवनको उत्तरार्धमा राजतन्त्रप्रति मोह देखाएका कृष्णप्रसाद भट्टराईले पनि आफ्नो जीवनको धेरै खण्डमा प्रजातान्त्रिक आन्दोलनमा भूमिका खेलेका थिए । तैपनि भर्खरै सम्पन्न चुनावमा वामपन्थी पार्टीले एकजुट भएर चुनाव लड्ने निश्चय गरेपछि जनतामा एउटा ठूलो तरंग उत्पन्न भयो। वास्तवमा सर्वसाधारण जनताले जहिले पनि देशका सबै वामपन्थी दल कम्तीमा कार्यगत एकता गरी चुनावमा सँगै जाऊन् र देश र जनताको बृहत् हितका लागि काम गरून् भन्ने चाहना राख्दै आएका थिए । त्यसैले पनि सर्वप्रथम देशका प्रमुख वामपन्थी राजनीतिक दलले गठबन्धन बनाई चुनावमा जाँदा जनतामा नयाँ आशा जगाएको थियो । परिणामस्वरूप बहुसंख्यक क्षेत्रमा वाम गठबन्धनका उम्मेदवारले विजय हासिल गरे । यसबाट नेपाली जनतामा वामपन्थी दल तुलनात्मक रूपले राष्ट्र, राष्ट्रियता र जनहितका लागि बढी संवेदनशील छन् भन्ने विश्वास देखिन्छ । विगतमा राष्ट्रियताको आन्दोलनमा वामपन्थी दलले देखाएको ऐक्यबद्धता र दृढ अडानको कारणले पनि जनताले कांग्रेसको तुलनामा वामपन्थी दललाई बढी विश्वास गरेको देखिन्छ । कांग्रेसभित्रको आफ्नै किचलो र आन्तरिक प्रजातन्त्रको अभाव र सबै जनतालाई विश्वासमा लिन सक्ने नेतृत्व नभएकाले पनि जनताले कांग्रेसको प्रजातन्त्रप्रति लामो इतिहास हुँदाहुँदै पनि वामपन्थीलाई बढी विश्वास गरेका हुन सक्छन्। देशमा आम जनताका लागि आधारभूत आवश्यकताका काम पनि नभएको अवस्थामा जनताले ठूलो आशाले वाम गठबन्धनलाई प्राथमिकता दिएका हुन् । यो अवसरले उत्पन्न चुनौतीलाई अब बन्ने सरकारले सामना गर्नुपर्नेछ । २००७ सालमा प्रजातन्त्र आएपछि देशमा आधारभूत विकासका काम भएको भए र युवालाई देशबाट पलायन हुनबाट बचाएको भए कांग्रेसले आफ्नो जनाधार गुमाउने थिएन । तर देशमा विद्यमान कहालीलाग्दो गरिबी, बेरोजगार, अन्याय अत्याचार, असमानता व्यापक भ्रष्टाचारले जनतामा केवल प्रजातन्त्रको नामले मात्र कुनै दल प्रजातान्त्रिक हुँदो रहेनछ भन्ने चेतना आएको देखिन्छ । अर्कोतिर देशका विद्यमान विदेशी हस्तक्षेपले देशले कहिल्यै पनि स्वतन्त्ररूपमा राष्ट्रिय हितमा नीतिनिर्माण गर्न सकेन र देश सधैं अर्धऔपनिवेशिक अवस्थामा रहन गयो । यस्ता विषयमा वामपन्थी दलले तुलनात्मक रूपले दृढ अडान लिन सक्नेछन् र आउँदा दिनमा देशमा स्वतन्त्र रूपमा निर्णय लिन सक्ने स्थिर र बलियो सरकार हुनेछ भन्ने आशाले पनि जनताले वामपन्थी गठबन्धनलाई प्राथमिकता दिएको हुनुपर्छ। दुई वर्षअघि मात्रै संविधान निर्माण भई त्यसलाई कार्यान्वयन गर्ने सिलसिलामा देश गइरहेको अवस्थामा दक्षिणतर्फको छिमेकी देशले असन्तुष्टि देखाई सीमामा नाकाबन्दीको अवस्था सिर्जना गरिदिएको कठिन अवस्थामा एमालेका अध्यक्ष र तत्कालीन प्रधानमन्त्रीले देखाएको तुलनात्मक दृढ अडानले पनि धेरै जनताको वाम गठबन्धनप्रति भरोसा बढेको देखिन्छ । यसैगरी विगतमा हाम्रा छिमेकी देशसँग भएका असमान सन्धिसम्झौता सच्चाउने सम्बन्धमा कांग्रेसको तुलनामा वामपन्थी दलले बढी दृढता देखाएकाले पनि जनताको मन छोएको हुन सक्छ, यद्यपि अहिले संसारमा साँचो अर्थमा साम्यवादी सरकार कुनै पनि देशमा छैन र जहाँ छन् त्यहाँ पनि मार्क्स, लेनिन, एंगेल्स आदिले खाका कोरेको वैज्ञानिक समाजवाद छैन। क्युवा, भियतनाम उत्तरकोरिया, चीन आदि देशमा साम्यवादी पार्टी शासनमा भए पनि उनीहरूले आआफ्नै देशअनुकूलको समाजवादी व्यवस्था अँगालेका छन् र मार्क्सवादले व्याख्या गरेको समाजवाद त्यहाँ छैन, तैपनि तुलनात्मक रूपले ती देशले त्यही प्रकारको समाजवादअन्तर्गत समाजमा आर्थिक सुधारका कदम उठाएका छन् । त्यसैले युद्धबाट जर्जर भएको भियतनाम होस् अथवा अमेरिकी आर्थिक नाकाबन्दीबाट पीडित क्युवा किन नहोस्, त्यहाँ कम्तीमा पनि जनताले आधारभूत आवश्यकता परिपूर्ति गर्ने अवसर पाएका छन् । त्यहाँ शिक्षा र स्वास्थ्य सर्वसुलभ छ । आर्थिक विपन्नताको कारणले शिक्षा र स्वास्थ्यबाट वञ्चित हुनुपर्ने अवस्था छैन । हाम्रो छिमेकी देश चीनले पनि चिनियाँ विशेषतासहितको समाजवादलाई अंगीकार गरेको छ र यसैको माध्यमबाट करोडौं जनतालाई गरिबीको रेखामुनिको अवस्थाबाट मुक्ति दिलाएको छ । यी सबै देशमा आर्थिक असमानता र अन्य कतिपय समस्या भए पनि हुने र नहुनेको बीचमा हाम्रो देशमा जस्तो ठूलो अन्तर छैन। नेपालका वामपन्थी दलबाट पनि जनताले यही चाहेका छन्, जनतालाई थाहा छ कि नेकपा एमाले अथाव माओवादी केन्द्र जस्ता दल एकदलीय अधिनायकवादको पक्षमा छैनन् र यी दलले बहुदलीय प्रतिस्पर्धालाई अथवा संसदीय राजनीतिलाई स्वीकार गरिसकेका छन् । कांग्रेस जस्तै यी पार्टी पनि बहुदलीय व्यवस्थालाई मान्दछन् । तर फरक यति हो कि यही बहुदलीय व्यवस्थाअन्तर्गत पनि यी वामपन्थी दलले बढी प्रगतिशील नीति लिएर देशको आर्थिक विकास गरी देशमा गरिबी र बेरोजगार हटाउने वाचा गरेका छन्। यी दलले चुनावी घोषणापत्रमा उल्लेख गरेबमोजिम कार्य गरे भने अवश्य पनि देशको आर्थिक विकासको बाटो खुल्नेछ । नेपाल अपार प्राकृतिक स्रोत साधन भएको धनी देश हो, तर व्यवस्था र राजनीतिले जनता गरिब भएका छन् । देशको स्रोतसाधनको उचित दोहन गरेमा अवश्य पनि अन्य समाजवादी मुलुकले जस्तै नेपालीले पनि केही राहतको सास फेर्न पाउनेछन् । त्यसैले जनताले दिएको मत कांग्रेसले भन्ने गरेजस्तो अधिनायकवादी व्यवस्थालाई नभई बहुदलीय व्यवस्थाअन्तर्गत नै व्यापक आर्थिक र सामाजिक सुधारको लागि हो। चुनावको बेलामा जनतामा यी दल चुनाव सकिएपछि फेरि फुट्ने हुन् कि भन्ने चिन्ता थियो । त्यसैले जनताको त्यो शंका र भय निराकरण गर्नको लागि वामपन्थी दलले दलीय एकता पनि गर्नुपर्छ । आआफ्नो विचार र सिद्धान्त मिल्ने दलमा एकता हुनु स्वाभाविक प्रक्रिया हो । अब एमाले र माओवादी केन्द्रमा सैद्धान्तिक दूरी समाप्त भइसकेकाले पनि उनीहरू एकै ठाउँमा आउँदा पनि जनतालाई सजिलो पर्नेछ । एउटै सिद्धान्तमा दलहरू चिराचिरा हुँदा जनतामा थप निराशा र आक्रोश बढ्ने हुन्छ । चुनावी परिणामलाई सम्मान गरेर यी दलहरूले आपसमा एकता गरेर एउटा स्थिर सरकार दिन सके भने मात्रै जनताका आकांक्षा पूरा हुनेछन् । त्यसैले चुनावपछिको पहिलो आवश्यकता भनेको वाम गठबन्धनमा रहेका दलको बीचमा एकीकरण नै हो। देश र जनताको समग्र हित र राष्ट्रियताको रक्षाका लागि पनि वामपन्थी दलमा सिद्धान्त मिल्ने सीमासम्म पार्टी एकीकरण र सैद्धान्तिक दूरी रहेको अवस्थामा कम्तीमा कार्यगत एकता हुनु आवश्यक छ । यही प्रक्रियाको माध्यमबाट जनतालाई गोलबन्द गर्न सकिन्छ र देशको विकास गर्नुका साथै राष्ट्रिय अखण्डतालाई पनि बचाउन सकिन्छ । ठूलो र लामो इतिहास भएकाले मात्र अब जनताले दललाई पत्याउने दिन गए । हाम्रै छिमेकी देश भारतमा आज लामो इतिहास भएको र ठूलो पार्टी कांग्रेस आज देशका केही ठाउँमा मात्र सीमित भएको छ र उसको राष्ट्रिय उपस्थिति निकै तल गइसकेको छ । यस्ता उदाहरणबाट पनि अब दलले आफूलाई सच्याउनुपर्छ। वामपन्थी दलले पनि जनताको आदेशलाई शिरोपर गरी चुनावी घोषणापत्रलाई कागजी खोस्टो हुनबाट बचाउनुपर्छ । खास गरेर वाम गठबन्धनको सरकार बन्ने निश्चित भइसकेपछि अब यी पार्टीले आपसी सम्बन्ध कसरी सुदृढ बनाउँछन् र गठबन्धनलाई विखण्डन हुनबाट बचाउँछन् भन्ने शंका र त्रास पनि उत्पन्न भइरहेको अवस्थामा पार्टीहरूले गल्ती गरेर आपसमा पुनः टुट र फुटको राजनीतिमा लागे भने यो उनीहरूका लागि आत्मघाती सावित हुनेछ । त्यस्तो अवस्थामा देशमा राजनीतिक अस्थिरता रहिरहोस् र नेपाल आर्थिक विकासको दृष्टिले सधैं कमजोर रहिरहोस् भन्ने चाहने देशीविदेशी शक्तिलाई पनि चलखेल गर्न सजिलो हुनेछ । अहिले वाम गठबन्धनको विजय ऐतिहासिक कारणले सम्भव भएको हो, जनताले अत्यन्तै सचेततापूर्वक निर्णय गरेका छन् । देशमा आम जनताका लागि आधारभूत आवश्यकताका काम पनि नभएको अवस्थामा जनताले ठूलो आशाले वाम गठबन्धनलाई प्राथमिकता दिएका हुन् । यो अवसरले उत्पन्न चुनौतीलाई अब बन्ने सरकारले सामना गर्नुपर्नेछ । त्यसैको पहिलो सर्तको रूपमा गठबन्धनमा सामेल प्रमुख पार्टीका बीचमा एकीकरण र त्यसपछि व्यापक सुधारका कदम उठाई सामाजिक न्याय र आर्थिक उत्थानका समान अवसरको सबै समुदाय र खासगरी सदियौंदेखि पछाडि परेका वर्गमा पुर्या उनुपर्छ । स्थिर सरकार मात्र पर्याप्त हुँदैन । उसले भविष्यमा लिने नीति र उठाउने कदम प्रगतिशील हुनुपर्छ । हाम्रोजस्तो देशमा स्थिर सरकार आवश्यक सर्त हो । तर स्थिर सरकार नहुने कतिपय युरोपेली मुलुकले पनि आर्थिक समृद्धि प्राप्त गरेका छन् । त्यसैले राजनीतिक स्थिरता र आर्थिक विकासका प्रगतिशील कदम सँगसँगै जानुपर्छ । वामपन्थी गठबन्धनलाई समग्रमा अबको अवस्था भनेको गर कि मर को स्थिति हो । यसपटकको चुनावले नेपाली जनता सचेत, राष्ट्रिय बृहत् हितको लागि संवेदनशील छन् भन्ने कुरा प्रमाणित गरेको छ । वास्तवमा नेपालमा समस्या जनताको कारणले उत्पन्न नभई देशका रक्षक नै भक्षक जस्ता भएर हो । जनताले ठोस नीति र त्यसको ठोस परिणाम चाहेका छन् र केही समयभित्र जनतालाई यो अनुभूति हुनुपर्छ । त्यसैले यो जित कुनै सिद्धान्तको भन्दा पनि जनताको विकासप्रतिको चाहनाको जित हो । जनताले तुलनात्मक रूपले बढी भरोसा भएको गठबन्धनलाई जिताएका छन् । त्यसैले जितेका दलहरूले विनम्रतापूर्वक आफ्नो कार्यक्रम अगाडि ल्याउनुपर्छ र पराजय भोगेका दल र तिनका नेताले आफ्ना विगतका गल्तीकमजोरीको समीक्षा गरी संरचनात्मक एवं नीतिगत रूपले आफूलाई सच्याउनुपर्छ ।"
"सावधान ओली, खबरदार प्रचण्ड !","आमचुनाव सकिएसँगै लामो संक्रमणकालबाट देशले मुक्ति पाएको छ । संविधानअनुसार संघीय लोकतान्त्रिक गणतन्त्रको स्वरूपमा जनप्रतिनिधिहरू भरिएर पूर्णता प्राप्त गरेको छ । अब नयाँ म्यान्डेट बोकेको सरकार गठन हुनेछ । ०७४ साल नेपाल र नेपालीका लागि साँच्चिकै निर्वाचन वर्ष सावित भयो । स्थानीय, प्रदेश र प्रतिनिधिसभा निर्वाचन संविधानले तोकेको म्याद (माघ ८, ०७४) भित्रै सकियो । कुन दल र कुन मोर्चाको नीतिकार्यक्रमलाई जनताले अनुमोदन गरे ? स्थायी सरकार, राष्ट्रिय एकता, शान्ति, समृद्धि, छिमेकीसँग सुमधुर सम्बन्ध र विकासको पक्षमा लाग्न वामपन्थीहरूलाई मतदाताले स्पष्ट बहुमत दिएका छन् । अब राष्ट्रियसभाको चुनाव हुन बाँकी छ । चुनावको मात यतिखेर चुनावमा बहुमत सिट जित्ने एमाले र माओवादीका नेताकार्यकर्ता विजयको मातमा छन् । एमालेबाट विजयी एक सांसदले त अबीर लगाउँदा हैरान भएर रुघाखोकीले ग्रस्त भइयो, अबीर नघस्न फेसबुकमा हारगुहार नै गरेका छन् । यसले संकेत गर्छ विजयी यात्राको माहा्ल र भोजभतेरको डंका ! चुनावमा पराजित भएपछि कांग्रेसीहरू भने अत्तालिएका छन् । तर उनीहरू पनि जितेका ठाउँमा अबीर जात्रामा कम जागेका छैनन् । यो यात्राले उनीहरूको हारलाई अलिकति भए पनि क्षतिपूर्ति गरिरहेको सहजै बुझ्न सकिन्छ । समानुपातिकतर्फ पाएको मतलाई देखाएर भए पनि कांग्रेसीहरू सान्त्वना लिने प्रयत्न गरिरहेका छन् । सावधान ओली, खबरदार प्रचण्ड ! लामो संक्रमणकालको समाप्तिको चरम अवस्थामा चुनावमा विजयी वाममोर्चाका ओली र प्रचण्डलाई सावधान र खबरदार गर्दै राजनीतिशास्त्रका एक प्राध्यापकले भने, पहिले बधाई अब सावधान ! यो उपलब्धि नेपाली मतदाताको विश्वास र भरोसामा कुठाराघात नहोस्, खबरदार प्रचण्ड ! प्राध्यापकले अगाडि भने, सत्ता हस्तान्तरणको यो संक्रमणमा सामान्य असावधानी, हेलचक्राइँ र थोरै अहमता पनि ज्यादै खतरनाक हुनसक्छ । यो संवेदनशील समयमा सत्ता छोड्ने र सत्ता ग्रहण गर्ने दुवै पक्ष अत्यन्त दबाबमा हुन्छन् । नेपालको संघीय लोकतान्त्रिक गणतन्त्रका सञ्चालक कति परिपक्व छन्, यसैले संकेत गर्छ । यसैका आधारमा नेपाली शासन सत्ताको मापन शक्तिराष्ट्र, अन्तर्राष्ट्रिय समूह, छिमेकीहरू, दातृराष्ट्रले गर्छन् । सहज, शान्तिपूर्ण र कानुनबमोजिम सत्ता हस्तान्तरण हुन सक्यो भने समृद्धितर्फ नेपालको यात्रा सुगम मात्र होइन, त्यसैबाट नेपालको सरकारले राष्ट्रिय तथा अन्तर्राष्ट्रिय वैधानिकता पनि प्राप्त गर्छ । उपरोक्त कुरा प्राध्यापकले जति सहज र स्वाभाविक रूपमा गरे तर यो एकदमै कठिन र धैर्य देखाएर फुकीफुकी पाइला चाल्नुपर्ने अवस्था हो । वर्षभरि पढेको पाठको जाँच दिँदा पनि किन हरेक विद्यार्थी परीक्षा भनेपछि संवेदनशील हुन्छन् ? किनभने सानो गल्ती भयो भने पनि वर्षभरिको मेहनत खेर जान्छ । हो, अहिलेको अवस्था भनेको ओली र प्रचण्डको फाइनल परीक्षा हो । यसमा उनीहरू सावधान र सतर्क हुनैपर्छ । प्रचण्डलाई प्राप्त मत ओलीको नेतृत्वमा स्थिर सरकार र समृद्धिको सपनाले नै प्राप्त भएको हो । यो अभिमतविरुद्ध कहींकतै देशीविदेशीहरूका मतियारको रूपमा उनी प्रयोग भए भने त्यो नेपाली जनमतको अपमान ठहर्नेछ, खबरदार प्रचण्ड ! प्रचण्डको तिलस्मी क्षमता ओलीको नेतृत्वमा मुलुकको समृद्धितर्फको रूपान्तरणमा जनताले अनुभूति गर्न पाए भने जनताका आकांक्षा द्रूत गतिमा पूरा हुन सम्भव छ । अर्को भुल्न नहुने कुरा के पनि हो भने सत्ता हस्तान्तरण गर्न गइरहेका प्रधानमन्त्री देउवा गतिछाडा भए पनि हुन्छ भन्ने होइन । उनी झन् बढी जिम्मेवार र लोकतान्त्रिक मूल्यमान्यतामा खह्रो निस्कन सक्नुपर्छ । किताबमा लोकतन्त्र पढ्नु, गफ दिनु र जीवनमा त्यसको सही प्रयोग गर्नु कति भिन्न कुरा हो भन्ने यस्तै बेलामा देखिने हो । विवेक नगुमाइ आत्मादेखिको लोकतान्त्रिक प्रतिबद्धता प्रदर्शन भयो भने त्यसबाट युगान्तकारी परिवर्तन सम्भव छ । जसरी अमेरिकाका अब्राहम लिंकनले लोकतन्त्रको परिभाषा गरे, जनताले, जनताको लागि, जनताद्वारा ! उनले दिएको अभिव्यक्ति नै लोकतन्त्रको मूल मर्म सावित भयो । जबकि उनले यो कुरा दक्षिणी राज्यका विद्रोहीहरूलाई दमन गरिएपछि त्यसलाई पुष्टि गर्दै सम्बोधन गर्दा भनेका हुन् । लोकतन्त्रलाई धेरैले धेरै किसिमले पहाडजत्तिकै गह्रुँगो परिभाषा गरेका छन्, तर लिंकनको सरल, सहज र स्वाभाविक मानियो र विश्वव्यापी रूपमा स्थापित हुन सक्यो किनभने उनले अन्तरआत्मादेखिको विचार सबैले बुझ्न सक्ने गरी अभिव्यक्त गरेका थिए ! गाह्रो र चुनौतीपूर्ण नेपालको अहिलेको अवस्था जटिल, संवेदनशील र चुनौतीपूर्ण छ । यस्तो समयमा ओली र प्रचण्डको गठबन्धनलाई जनताले पत्याएका छन् । बदलिएका मतदाताको मनलाई वामपन्थी नेताले चिनेको सावित भयो । गरिबी, अभाव, बेरोजगार, अविकासले ग्रस्त जनतालाई साथ लिएर समृद्ध नेपाल बनाउन अगाडि बढेका राजनेता सावित भए, ओली र प्रचण्ड ! केन्द्रीय मात्र होइन, प्रदेश र स्थानीय सरकारमा पनि उनीहरूले नै कब्जा जमाए । वामपन्थीहरूले जिते अधिनायकवाद आउँछ र रुन पनि पाइँदैन भन्दै भोट माग्ने कांग्रेस सभापति तथा प्रधानमन्त्री देउवालाई उल्टै मतदाताले अधिनायकवादी सावित गर्दै रुवाइदिए ! जितको व्यवस्थापन ओली र प्रचण्डको नेतृत्वलाई प्राप्त यो सफलताको भविष्य अब उनीहरूले गर्ने जितको व्यवस्थापनमा निर्भर छ । भनाइ नै छ, सफल हुनु उपलब्धि हो तर प्राप्त सफलतालाई व्यवस्थापन गरेर कार्यान्वयन गर्नु मात्र वास्तविक सफलता हो । वामपन्थी ध्रुवीकरणका सूत्रधार भएकाले निर्वाचनमा प्राप्त सफलतालाई व्यवहारमा गरेर देखाउने जिम्मेवारीको बोझ प्रचण्डको तुलनामा केपी ओलीमाथि बढी छ । किनभने पहिलोपटक प्रधानमन्त्री हुँदा उनले देखेका र बाँडेका सपना पूरा गर्न नै जनताले एमालेका उम्मेदवारलाई देशैभर छानेका हुन् । ओलीको दृढता, लगनशील भएर लागिरहने एकलव्य बानीबेहोरा, युवा कार्यकर्तालाई परिचालन गर्न सक्ने मदन भण्डारीको जस्तै स्पिरिटर भनेको कुरा पूरा गरिछोड्ने प्रतिबद्धतालाई जनताले पत्याए । उनले देखेका सपना कार्यान्वयन गर्न नै उनको टिमलाई जनताले देशव्यापीरूपमा विजयी बनाएकोमा विवाद छैन । पार्टीको दबदबालाई राज्यका हरेक अंगमा कम गर्न राज्यलाई बलियो, निष्पक्ष र सेवा दिने भरपर्दो निकायको रूपमा स्थापित गर्नैपर्छ । राज्य बलियो भए मात्र संविधान ऐनकानुनको पालना हुन सक्छ । पार्टीहरूलाई राज्यको अंगको रूपमा नै राख्नुपर्छ । यस अर्थमा ओलीमाथि ठूलो जिम्मेवारी छ र यो उनको अग्निपरीक्षा पनि हो । यसैले गर्दा चुनाव सकिएपछि देशीविदेशी सबैथरी उनीसँग भेट्न लालायित बनेर उनको निवास पुगिरहेका छन् । सफलताको शुभकामना दिइरहेका छन् । आफैंलाई पहिर्याइएको माला र खादाको थुप्रोको कुन्यूँ हेरेर ओली मुसुमुसु मुस्काउनुको पक्कै पनि केही अर्थ हुनुपर्छ । के यसरी ओलीले जनतालाई दिएका वचन पूरा हुन सक्छन् ? उनले त २४ घन्टामा दुईतीन घन्टा मात्र सुतेर सिर्जनशील र नवीन योजना बनाउँदै त्यसको कार्यान्वयनतर्फ लाग्नुपर्छ । युवा संघका प्रथम अध्यक्ष रहेका ओलीलाई युवा शक्तिलाई बढीभन्दा बढी सहभागी गराएर आफू चनाखो अभिभावकको भूमिका निर्वाह गर्न लाग भनिरहनु पर्दैन । यसो गरेर मात्र सफल हुन सकिन्छ भन्ने कसैलाई थाहा छ भने त्यो उनैलाई मात्र छ । नेपालका समस्या राजनीति वा आर्थिक विकासका क्षेत्रमा मात्र सीमित छैनन् । ती व्यापक छन् । राजनीतिक, आर्थिक, सामाजिक, सांस्कृतिक, सुरक्षा, प्रशासनिक, भौतिक विकास, कूटनीति, छिमेकीसँगको सम्बन्ध, कृषि, शिक्षा, स्वास्थ्य, उद्योग, यातायात, जलस्रोत, खानेपानी आदि सबैतिर समस्या छन् । यिनको समाधान कसरी गर्ने ? कुन बाटो समायो भने कम खर्चमा धेरै काम समयसीमाभित्रै गर्न सकिन्छ ? यसको लागि ओलीले तर्जुमा गरेका रणनीति र कार्यनीति सबैले बुझ्ने र व्यावहारिक हुनुपर्छ । यसको पूरै खाका उनले प्रधानमन्त्री भएका दिन जनतासमक्ष प्रस्तुत गर्नुपर्छ ताकि सबै नेपाली जनताले छर्लंग थाहा पाऊन्, अबको पाँच वर्षमा मेरो अवस्थालाई ओली नेतृत्वको सरकारले यहाँबाट यहाँसम्म पुर्याउनेछ । यसका लागि मैले यो जिम्मेवारी पूरा गर्नुपर्छ । प्रधानमन्त्री बन्न लागेका ओलीको पहिलो कार्यक्रम भनेको उनको घोषणापत्र हो । संविधान ऐनकानुनप्रतिकूल नहुने गरी उनले त्यसलाई कार्यान्वयन गरून् भन्ने जनताको अपेक्षा छ । त्यो घोषणापत्र चुनाव जित्नका लागि जनतालाई झुक्याउन प्रकाशित गरिएको पोथ्रो नबनोस् ! देशको कार्यकारीको जिम्मेवारी पाएपछि विगतका सरकारका जस्ता कहिल्यै पूरा नहुने योजना बनाउने र गफ दिन थाल्ने होइन, जिम्मा पाएको दिन नै योजना पूरा हुने तिथिमितिसहित काम गर्ने पूरै टिम जिम्मेवार बन्ने संस्कृतिको सुरुआत गर्नुपर्छ । स्वप्नदर्शी ओलीका सपना कार्यान्वयन हुन पापी, अपराधी, बेइमान, दलाल, माफिया भ्रष्ट, बिचौलिया, लोभी, ठग, नटवरलालहरूबाट उनले पार पाउनैपर्छ। भ्रष्टाचार देशभर व्याप्त छ । यसलाई नियन्त्रण गर्ने कसरी ? सरकार बजेट खर्च गर्न सकिरहेको छैन । कर्मचारी प्रशासन दलीय राजनीतिमा लिप्त छ । कर्मचारीलाई कसरी कार्यमुखी बनाउने ? एनजीओआईएनजीओलाई कसरी राष्ट्रिय प्राथमिकताका क्षेत्रमा काम गराउने ? भूकम्पको क्षति पुनर्निर्माण हुन सकेको छैन । माओवादी मेलमिलाप र संक्रमणकालीन न्याय नहुनाले घाउ बेलाबेलामा चिलाउनेचर्कने गर्छ । देशमा औद्योगिक र कृषि उत्पादन कसरी बढाउने ? ट्याक्सको दायरामा हरेक नागरिकलाई कसरी ल्याउने ? राजस्व कसरी बढाउने ? निजी क्षेत्रलाई कसरी सशक्त बनाएर उत्पादनमूलक क्षेत्रमा लगानी बढाउने वातावरण बनाउने ? देशभर अनुशासन कसरी कायम गर्ने ? वैदेशिक रोजगारमा अरब र मलेसिया जाने युवालाई कसरी देशमै रोजगारको अवसर सिर्जना गर्ने ? विदेश गएका लाखौंलाख युवालाई के आकर्षण दिएर स्वदेश फर्काउने ? आन्तरिक राष्ट्रिय सहमति गर्दै विदेश नीतिलाई कसरी मुलुकको विकासमा लगाउने ? वैदेशिक लगानीलाई कसरी आकर्षित गर्ने ? रोजगार र उत्पादकत्व कसरी बढाउने ? उत्तर र दक्षिणका छिमेकीलाई कसरी नेपालको विकासमा सहभागी गराउने ? उनीहरूका संवेदनशीलतालाई कसरी सम्बोधन गर्ने ? यसको लागि ओलीलाई विभिन्न क्षेत्रका दह्रा सल्लाहकार चाहिन्छन् । पार्टीभित्रका सल्लाहकारले मात्र ओलीका सबै चुनौतीलाई समाधान गर्न सक्दैनन् । मिडिया र सामाजिक सञ्जालमा हेर्नुपर्छ । ओलीले काविल कन्सल्टेन्ट राखून् तर तिनको कुरा सुन्दा के नबिर्सिऊन् भने सल्लाहकारको दिमाग धेरै तगडा त हुन्छ, तर हृदय हुँदैन ! पार्टीले आम जनताको हित हेर्नुपर्छ, तर सल्लाहकारले पैसा मात्र हेर्छ ! ओलीले सकेसम्म प्रमुख विपक्षी दल कांग्रेसलाई विश्वासमा लिएर अगाडि बढ्न सक्नुपर्छ । त्यस्तै मधेस इसुलाई संवेदनशील बनेर ध्यान केन्द्रित गरिरहनुुपर्छ । वामपन्थीहरूले नेतृत्व गरेको लोकतान्त्रिक सरकारले राष्ट्रिय सभा र प्रतिनिधिसभाका उपाध्यक्ष र उपसभामुख पद विपक्षी दललाई दिन सक्ने हो भने त्यो विपक्षीप्रति सच्चा सद्भाव प्रदर्शन र लोकतन्त्रमा विपक्षीलाई वामपन्थीले दिएको सच्चा सम्मानको सुरुआत र नयाँ मूल्यमान्यताको उदाहरण हुन सक्छ । वामपन्थी सरकारले संसद् बाहिर रहेका विद्रोहीहरूतिर पनि ध्यान दिइरहनुपर्छ किनभने सरकार राज्य सञ्चालनका निम्ति पूर्ण जिम्मेवार हुने हुनाले उसले शान्तिसुरक्षामा एकदमै ध्यान केन्द्रित गर्नुपर्छ । देशमा शान्तिसुरक्षाको ग्यारेन्टी हुनु भनेको विकास हुनु हो भन्ने कहिल्यै बिर्सनु हुँदैन । त्यसैले शान्तिसुरक्षामा खतरा उत्पन्न गर्ने हतियारको प्रयोग र हिंसा बढ्न नदिन विशेष ध्यान दिनैपर्छ । पार्टीको दबदबालाई राज्यका हरेक अंगमा कम गर्न राज्यलाई बलियो, निष्पक्ष र सेवा दिने भरपर्दो निकायको रूपमा स्थापित गर्नैपर्छ । राज्य बलियो भए मात्र संविधान ऐनकानुनको पालना हुन सक्छ । पार्टीहरूलाई राज्यको अंगको रूपमा नै राख्नुपर्छ, राज्यका निकायमा पार्टीको सिन्डिकेट हुनु हुन्न !"
बाहिरियो नेपाल,काठमाडौं : लगातार दुई खेलमा ठूलो अन्तरको हार बेहोरेपछि नेपाली टोली यू१५ महिला साफ च्याम्पियनसिप फुटबल प्रतियोगिताको उपाधि होडबाट बाहिरिएको छ । बंगलादेशको ढाकामा जारी उक्त प्रतियोगिताको मंगलबार भएको खेलमा भारतले नेपाललाई १०० गोलको विशाल अन्तरले पराजित भयो । आफ्नो पहिलो खेलमा भने नेपाल आयोजक बंगलादेशसँग ६० गोलले पराजित भएको थियो । नेपाल र भारतबीचको खेलको नजितापछि आयोजक बंगलादेश र भारत लिग चरणको अन्य खेल सकिनुअघि नै फाइनलमा प्रवेश गरेका छन् । चार टोली सहभागी उक्त प्रतियोगिताबाट नेपालसँगै भुटान पनि बाहिरिएको छ । नेपालले भारतसँग पहिलो र दोस्रो हाफमा समान पाँचपाँच गोल खायो । भारतका लागि सुनिता मुण्डा र प्रियंका देवीले ह्याट्रिक गरे । यसैगरी लेन्डा कोमले पनि दुई थोल थपिन् । सान्थिया र अम्नी बाईले पनि एकएक गोल गरेका थिए । खेलभर भारतको दबाब झेलेको नेपालले गोल गर्नलायक कुनै पनि अवसर बनाउन सकेन । दुई खेलमा नेपालले १६ गोल खायो । मंगलबार नै भएको अर्को खेलमा बंगलादेशले भुटानलाई ३० गोलले पराजित गयो । भारत र बंगलादेशले दुईदुई जित हात पार्दै फाइनल भिडन्त पक्का गरेका हुन् । लिग चरणको अन्तिम खेलमा नेपालले बिहीबार भुटानसँग प्रतिस्पर्धा गर्नेछ । शीर्ष दुई टोलीबीच उपाधिका लागि पुस ९ गते प्रतिस्पर्धा हुनेछ ।
ब्राभो चम्केपछि म्यानचेस्टर सिटी सेमिफाइलनमा,"काठमाडौँः यो सिजन दोस्रो रोजाईमा परेको गोल किपर क्लाउडियो ब्राभो चम्केपछि म्यानचेस्टर सिटी फुटबल लिग कपको सेमिफाइनलमा पुगेको छ । खेलको २६ औँ मिनेटमा ब्रेनार्डो सिल्भाको गोलमा अग्रता लिएको सिटीले अतिरिक्त समयको सातौँ मिनेटमा गोल खाएपछि पेनाल्टी सुट आउटमा धकेलिएको खेलमा लेस्टर सिटी ४३ ले पराजित भएको हो । पेनाल्टी सुटआउटका क्रममा चिलियन गोल किपर एक पटक फेरि चम्किए । सिटीका लागि गुन्दोगान, टाउरे, लुकास मेच्चा र ग्याब्रियल जेसुसले गोल गर्न सफल भए । तर, लेस्टरका जेमी भर्डे, रियाद महरेजको पेनाल्टीलाई ब्राभोले असफल बनाइदिए । लेस्टरका फच्स, माग्युरी र इबोराको पेनाल्टीमात्रै गोलमा परिणत भयो । यो सिजन २९ खेलसम्म अपराजित पेप ग्वार्डिओला नेतृत्वको सिटीले इङ्लिस प्रिमियर लिगमा लगातार १६ खेल जितिसकेको छ । च्याम्पियन्स लिगमा पनि समूह चरणका ६ मध्ये ५ खेल जितेर उसले समूह विजेता हुँदै अन्तिम १६ को यात्रा तय गरिसकेको छ ।"
र्इपीएलमा पारस खड्काको टोली विराटनगर वारियर्स विजयी,"काठमाडौं : एभरेष्ट प्रिमियर लिग(र्इपीएल) क्रिकेट अन्तरगत बुधबार भएको खेलमा पारस खड्काको कप्तानीमा रहेको विराटनगर वारियर्स विजयी भएको छ । त्रिवि क्रिकेट मैदान कीर्तिपुरमा भएको खेलमा शक्ति गौचनको कप्तानीमा रहेको पोखरा राइनोजमाथि ३ विकेटको जित निकाल्दै विराटनगर २ अंक जोड्न सफल भएको हो । विरानगरले टस जितेर फिल्डिङ रोजेपछि व्याटिङमा उत्रिएको पोखराले निर्धारित २० ओभरमा ६ विकेट गुमाएर १२२ रन बनायो । पोखराका लागि राजेश पुलामीले सर्वाधिक ३० रन बनाए । त्यसैगरी पाकिस्तानी खेलाडी इजरारुल्हाले २१, सुनिल धमला र ताज वालीले १८१८ रनको योगदान गरे । विराटनगरका लागि कप्तान पारस खड्काले ३ विकेट लिन सफल भए। १२३ रनको लक्षसहित व्याटिङमा उत्रिएको विराटनगर वारियर्सले ७ विकेटको क्षतिमा २ बल बाँकी छँदै १९४ ओभरमा १२३ रन बनाई जित हात पार्यो ।विराटनगरलाई जित दिलाउने क्रममा हङकङका खेलाडी अन्सुमान राथले ६० रन बनाए भने पाकिस्तानी खेलाडी बाबर हयात ले २२ बनाउँदा पारस खड्काले ११ रन मात्रै जोड्न सके । पोखराका लागि सुनिल धमलाले सर्वाधिक २ विकेट लिए । लिगका दुवै खेल जितेको विराटनगर वारियर्स ४ अंक बनाउँदै शीर्ष स्थानमा उक्लिएको छ ।"
फारवेष्ट पशुपति युवा क्लब विजयी,"धनगढी : बिहीबारदेखि तेश्रो संस्करणको ग्यालेक्सी पब्लिक स्कुल फारवेष्ट पशुपति कप फुटबल प्रतियोगीता धनगढीमा सुरु भएको छ । ५ लाखभन्दा बढी नगद पुरस्कार राशी भएको फुटबल प्रतियोगितामा आयोजक पशुपति युवा क्लबले विजयी सुरुवात गरेको छ । आयोजक फारवेष्ट पशुपति युवा क्लबले मदरल्याण्ड युवा क्लब जोनापुरलाई २० ले हराएको हो । पहिलो हाफ गोल रहित बराबरीमा सकिएकोमा दोस्रो हाफमा दुवै गोल गर्दै आयोजकको टीम दोस्रो चरणमा प्रवेश गरेको हो । आयोजक फारवेष्ट पशुपति युवा क्लबलाई जिताउनका लागि भुपेन्द्र बम नरेन्द्र सिंहले एक एक गोल गरे । बमले ५८ मिनेटमा गोल गर्दै अग्रता दिलाए भने सिंहले ७५ औं मिनेटमा अर्को गोल थपे । प्रतियोगिताअन्तर्गत भोलीदेखि दुईवटा खेल हुनेछन् । १६ वटा टीमले भाग लिने प्रतियोगिता पुस ८ गतेसम्म चल्नेछ । नकआउट आधारमा सञ्चालन भएको प्रतियोगितामा कैलाली, कञ्चनपुर, दाङ, विभागीय टोली र भारतको एक टीम गरी १६ टीमको सहभागीता रहेको छ । यसअघि प्रतियोगिताको धनगढी उपमहानगरपालीका मेयर नृपबहादुर ओडले उद्घाटन गरेका थिए । प्रतियोगिताको मुख्य प्रायोजक काठमाडांैको ग्यालेक्सी पब्लिक स्कुल रहेको छ । प्रतियोगितामा विजेतालाई तीन लाख तथा उपविजेतालाई डेढ लाख र विभिन्न ५ वटा विधामा उत्कृष्ट हुने खेलाडीलाई १०१० हजार रुपैयाँ प्रदान गरिने भएको छ ।"

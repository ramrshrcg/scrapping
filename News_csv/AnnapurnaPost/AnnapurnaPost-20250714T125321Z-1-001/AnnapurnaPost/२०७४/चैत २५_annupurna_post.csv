शीर्षक,विवरण
छिमेकीसँगको नाता विशेष हुन्छ,"सम्माननीय प्रधानमन्त्री मोदीज्यू, दुवै देशका अधिकारीहरू, मिडियाका तर्फबाट प्रतिनिधित्व गर्ने विशिष्ट साथीहरू, प्रधानमन्त्री मोदीसँग दुई वर्षअघि यही मञ्चमा सप्रेम भेट भएको मलाई सम्झना छ। नेपालले त्यसपछि व्यापक रूपमा अनेक परिवर्तन हाँसिल गरेको छ। गत चुनावमार्फत राजनीतिक स्थायित्वतर्फ उन्मुख भएपछि समृद्ध नेपाल : खुसी नेपाली को उद्देश्यसहित नेपाल अब सामाजिकआर्थिक विकासको यात्रामा अग्रसर छ। एक्काईसौं शताब्दीको यथार्थअनुरूप सम्बन्ध सुधारी त्यसलाई नयाँ उचाइमा लैजाने बाटो पहिल्याउन र साधन खोज्ने उद्देश्यका साथ म यसपटक भारत आएको छु। हामी हाम्रा दुई छिमेकीसँग विश्वासमा आधारित बलियो सम्बन्ध स्थापित गर्न चाहन्छौं। हामी सम्बन्धको नमुना सिर्जना गर्न चाहन्छौं, जसले हामी मात्र होइन, हाम्रो भावी पुस्तालाई पनि हाम्रा उपलब्धिमा उत्तिकै गौरवान्वित महसुस गराओस्। सदाका लागि अपेक्षा रहने खालको सम्बन्ध होस् हाम्रो। म प्रधानमन्त्री मोदीका नरम शब्दप्रति धन्यवाद दिँदै आफ्नो मन्तव्य सुरु गर्न चाहन्छु। नेपाल र भारतबीचको दुईपक्षीय सम्बन्धका बारेमा उहाँले व्यक्त गरेको भावनासँग म पूर्णरूपमा सहमत छु। हाम्रो आगमनपछि भारत र यहाँका जनताले यो महान् सहरमा मलाई र मेरो प्रतिनिधिमण्डललाई दिएको न्यानो स्वागत र उदार आतिथ्यप्रति कृतज्ञ छु। सम्माननीय राष्ट्रपति रामनाथ कोविन्दले प्रतिष्ठित राष्ट्रपति भवनमा बस्न बोलाएर अनुग्रह गर्नुभएको छ र उहाँको निवासमा पाहुनाका रूपमा बस्न पाउनुमा हामीले सम्मानित महसुस गरेका छौं। भारतका आत्मीय व्यक्तिहरू र भारत सरकारका लागि मैले नेपाल सरकार र नेपाली जनताका तर्फबाट शुभेच्छा र शुभकामना लिएर आएको छु। नेपालको प्रधानमन्त्रीका रूपमा यो मेरो दोस्रो भारत भ्रमण हो। हाम्रा देशबीचका गहिरा र बहुमुखी सम्बन्धका बृहत् कार्यसूचीबारे दुई वर्षअघि प्रधानमन्त्री मोदीसँग लामो विचारविमर्श गरेको बारेमा मसँग मीठो सम्झना छ। मैले यसपटकको भ्रमणलाई उच्चस्तरीय राजनीतिक तहमा हुने संवाद जारी राख्ने अझ अर्को महत्वपूर्ण अवसरका रूपमा लिएको छु। नेपालको संघीय र प्रान्तीय चुनावलगत्तै हाम्रो चुनावी सफलता र उतिखेर बन्दै गरेको नयाँ सरकारलाई प्रधानमन्त्री नरेन्द्र मोदीको तर्फबाट शुभकामना सन्देश दिन भारतीय विदेशमन्त्री सुष्माजीले नेपाल भ्रमण गर्नुभयो। म मुक्तकण्ठले उहाँ (मोदी) को चिन्तनशील कदमको प्रशंसा गर्छु। प्रिय मित्रहरू, भारतसँगको सम्बन्धलाई नेपालले विशेष महत्व दिन्छ। दुई देशबीच युगौं पुरानो ऐतिहासिक नाता छ। दुवै देशले एकअर्कालाई दिन मिल्ने धेरै कुरा छन्। हाम्रा देशबीच पर्यावरणीय र आर्थिकदेखि थुप्रै विषय अन्तरसम्बन्धित छन्। निकटको छिमेकी भएका कारण हाम्रो नियति एकअर्कासँग जोडिएका छन्। समृद्धि हाम्रो साझा लक्ष्य हो। अरूसँग भन्दा छिमेकीसँगको नाता बेग्लै हुन्छ। छिमेकको यर्थाथले समता, न्याय, आपसी सम्मान र साझा नियतीको सिद्धान्तमा आधारित शान्तिपूर्ण सहअस्त्वित सिर्जना गर्छ। हाम्रो दौत्य सम्बन्धको सम्पूर्ण अवस्थाको पुनरावलोकन र भविष्यको मार्ग पहिल्याउन सुझाव पेस गर्न म्यान्डेट दिइएको नेपालभारत प्रबुद्ध समूहले दुवै देशका सम्बन्धका बारेमा गरिरहेको कामबारे प्रधानमन्त्री नरेन्द्र मोदी र मैले सन्तोष व्यक्त गर्यौं। भारतका प्रधानमन्त्री नरेन्द्र मोदीको मन्तव्य पढ्नुस्ः नेपालको विकासमा पूरापूर सहयोग हामीलाई आशा छ प्रबुद्ध समूहले उपयोगी सुझावहरू पेस गर्नेछ। प्रधानमन्त्री मोदी र मबीच हाम्रा साझा स्वार्थका थुप्रै विशेष कार्यसूचीबारे रचनात्मक विवेचना भए। कसरी हामीबीचको सहयोगात्मक सम्बन्धलाई उन्नत, गहिरो र अझ विस्तृत बनाउन सक्छौं भन्नेबारे आफ्ना धारण आदानप्रदान गर्यौं। वृद्धि र विकासको प्रत्येक क्षेत्रमा भारतले गत दुई दशकमा गरेको अतुलनीय प्रगतिका लागि मैले प्रधानमन्त्री मोदीलाई बधाइ दिएँ। सो प्रगतिलाई नेपालले आफ्नो विकासका लागि अवसरका रूपमा हेरेको छ। भारतीय प्रधानमन्त्रीसँग नेपालले खासगरी प्रचुर जलशक्तिजस्ता अप्रयुक्त स्रोतसाधनको प्रयोग महत्वपूर्ण रहेको र त्यसका लागि भारतको सार्वजनिक र निजी क्षेत्रबाट थप लगानी चाहेको मैले बताएँ। जारी पञ्चेश्वर, अरुण तेस्रो र उपल्लो कर्णालीबारेको हाम्रा प्रारम्भिक अनुभूतिले अपेक्षित प्रेरणा प्रवाह गर्नेछन् र भविष्यमा यस्तैखाले अन्य परियोजनाका लागि त्यो सकारात्मक आधारशिला बन्नेछन् भन्नेबारे हामी दुवैले जोड दियौं। अन्तर्देशीय जलविद्युत् व्यापारबारे निर्देशिका र नियम बनाउनेबारे भारतको प्रयासलाई मैले प्रशंसा गरें। यो वास्तवमै एक अग्र कदम हो। यद्यपि, दुईपक्षीय विद्युत् व्यापारका सम्बन्धमा खुला बजार प्रावधानको छिटै महसुस होस् भन्ने नेपालको चाहनाबारे मैले सन्देश दिएको थिएँ। विद्युत् व्यापारसम्बन्धी सो सहमति सन् २०१४ मा भएको थियो। मोदीजीको सकारात्मक निर्देशनका लागि उहाँलाई विशेष धन्यवाद। दुई देशबीच युगौं पुरानो ऐतिहासिक नाता छ। दुवै देशले एकअर्कालाई दिन मिल्ने धेरै कुरा छन्। हाम्रा देशबीच पर्यावरणीय र आर्थिकदेखि थुप्रै विषय अन्तरसम्बन्धित छन्। निकटको छिमेकी भएका कारण हाम्रो नियती एकअर्कासँग जोडिएका छन्। समृद्धि हाम्रो साझा लक्ष्य हो। आउँदो केही वर्षसम्म वर्षायाममा नेपालमा अतिरिक्त बिजुली हुनेछ र सुक्खायाममा कम बिजुली हुनेछ। जबकि भारतलाई गर्मीयाममा धेरै विद्युत् आवश्यक पर्छ। यो समपूरक विद्युतीय आवश्यकतालाई ध्यानमा राख्दै विद्युत् ब्यांकिङको महुससबारे हामीले कुरा गर्यौं। नयाँ प्रसारण लाइन निर्माणबारे पनि कुरा गर्यौं। जलस्रोत र यसबारे कुरा गर्दा वर्षायाममा नेपालको तल्लो क्षेत्रमा हुने बाढीप्रकोप बारम्बारको समस्या बन्ने गरेको छ। यो समस्यामा उपयुक्त समाधान खोज्नेबारे हामीले जोड दियौं। पूर्वाधार र कनेक्टिभिटी दुईपक्षीय सम्बन्धका प्रमुख कार्यसूची हुन्। हामी सहज भूगोलले जोडिएका छौं र पनि हाम्रा अन्तर्देशीय पूर्वाधार अझै कमजोर छ। दुवै देशका प्रमुख नाकाका केन्द्रसँग निकटको हाइवेसँग सडक सञ्जाल विस्तारलगायतका अन्तर्देशीय नाका पूर्वाधार सुधार र स्तरोन्नतिबारे हामीले छलफल गर्यौं। दुई स्थानमा अन्तर्देशीय रेलको विकास हुँदैछ र अन्य तीन स्थानमा छिटै काम सुरु गर्नेबारे सहमति गर्यौं। बाँकी चार एकीकृत जाँच चौकीको काम छिटो सक्नेबारे कुरा गर्यौं। कनेक्टिभिटीका कुरा गर्दा समुद्रमार्फत जोडिने सम्भावनाबारे पनि हामीले छलफल गर्यौं। यो सन्दर्भमा हाम्रो अन्तर्देशीय जलमार्गबारेको प्रस्तावलाई सकारात्मक रूपमा लिएकोमा मैले मोदीजीलाई धन्यवाद दिएँ। परिष्कृत कनेक्टिभिटीले निश्चय नै ल्यान्डलक्ड (भूपरिवेष्ठित) को सट्टा ल्यान्डलिंक्ड (जमिनमार्फत जोडिने) हाम्रो चाहनालाई योगदान पुर्याउनेछ। आर्थिक सम्बद्धताको विस्तार, खासगरी दुईपक्षीय व्यापार अभिवृद्धि, पारवहन सुविधाको सहजीकरण र लगानी वृद्धिमा हाम्रो भविष्य निर्भर छ। मैले प्रधानमन्त्री मोदीजीसँग नेपालको डरलाग्दो व्यापार घाटा तथा नेपालको निर्यात बढाउन तय गर्नुपर्ने मापदण्डबारे जोड दिएँ। कृषि ती क्षेत्रमध्ये एक हो, जसमा भारतले महत्वपूर्ण प्रगति गरेको छ र त्यसबाट नेपालले सिक्न सक्छ। यस कुरालाई ध्यानमा राख्दै म आइतबार जीबी पन्त कृषि तथा प्रविधि विश्वविद्यालय पन्तनगरको भ्रमणमा जाँदैछु र यो व्यवस्था मिलाएकोमा भारत सरकारलाई धन्यवाद दिन चाहन्छु। विकासका खासगरी तीन क्षेत्रमा हामी दुवैले विशेष परिणाम हाँसिल गर्दैछौं : कृषि, रेल सञ्जाल र जलमार्ग। प्रधानमन्त्री र मैले भारत सरकारको उदार सहयोगमा नेपालमा हुँदै गरेका भूकम्पपश्चात्को पुनर्निर्माण परियोजनालाई द्रूततर गतिमा लैजानेबारे पनि छलफल गर्यौं। दुवै पक्षको सर्वेक्षणमार्फत काम सुरु गरिएका र समयसीमा तोकिएका प्राविधिक कामको प्रगतिबारे हामीले ध्यान दियौं र सम्पूर्ण रूपमा सीमापार व्यापारका समस्या सम्बोधन नहुन्जेल यथास्थिति कायम राख्नेबारे हाम्रो बुझाइ रह्यो। यस क्षेत्रका जनताको साझा समृद्धिका लागि क्षेत्रीय र उपक्षेत्रीय सहयोग आवश्यक रहेको हामीले ठहर गर्यौं। अन्त्यमा, प्रिय मित्रहरू, हामीले हाम्रो सम्बन्ध मजबुत बनाउन ती सहजता निर्माण गर्नैपर्छ। जनताका निम्ति हाम्रो सम्बन्ध फलदायक बनाउन हामीले यो अवसर छोप्नैपर्छ। निकट छिमेकीका नाताले हाम्रो एउटै नियती छ र यसो हुँदा समृद्धिका लागि सामूहिक प्रयत्न आवश्यक छ। दुई देशको उच्च तहमा निरन्तर संलग्नता आवश्यक रहेको बारे हामी सहमत भयौं। छिटै उपयुक्त समय मिलाएर नेपालको भ्रमण गर्न मैले प्रधानमन्त्री मोदीजीलाई दिएको निमन्त्रणालाई नवीकरण गरें। मलाई आशा छ, भ्रमण छिटै हुनेछ। तपाईंहरू सबैको गम्भीर चासोका लागि धन्यवाद। नेपालका प्रधानमन्त्री ओली र भारतका प्रधानमन्त्री मोदीद्वारा नयाँदिल्लीस्थित हैदराबाद हाउसमा शनिबार आयोजना गरेको संयुक्त पत्रकार सम्मेलनमा प्रधानमन्त्री ओलीले दिएको मन्तव्य"
सूत्र : आपसी सम्मान,"भारत भ्रमणमा निस्कनुअघि गत साता नेपालका सांसदहरूलाई आश्वस्त तुल्याउँदै प्रधानमन्त्री केपी शर्मा ओलीले भनेका थिए, म भारतसँग नेपालका राष्ट्रिय हितविपरीत हुने कुनै पनि सम्झौता गर्ने छैन। यस्ता प्रश्न उठ्नु र जवाफ दिनुपर्ने स्थिति हुनु नेपालभारत सम्बन्ध स्वस्थ नरहेको स्पष्ट संकेत हो। तर यो अनौठो भने होइन। हालसालै पनि दिल्लीको कुरौटे वर्गले भारत र अमेरिकाबीचको कुनै पनि सहकार्यलाई अमेरिकी शक्तिको आडमा भएको र भारतको सार्वभौमसत्तामा असर पारेको नकारात्मक धारणा बनाउँथे। कुनै सहकार्यबाट भारतको हित हुने स्पष्ट हुँदाहुँदै पनि अमेरिकापरस्त भनिने डरले दिल्लीका राजनीतिज्ञ र कर्मचारीहरू निर्णय लिन हच्किन्थे। जनताको नजरमा ठीक देखिने निर्णय लिँदा अमेरिकासँगको लेनदेनमा थोरै मात्र सम्भावना रहन्थ्यो। भारत अमेरिका सम्बन्धमा यो प्रवृत्ति विगत केही वर्षदेखि घट्दै गइरहेको छ। अमेरिका र भारतबीच बढ्दै गइरहेको आपसी सम्मान, बुझाइ र विश्वासका कारण यस्तो सम्भव भएको हो। काठमाडौं र दिल्लीबीच हुनुपर्ने पनि यस्तै हो। भारत र अमेरिकाको सम्बन्धमा जस्तै शंका कम गर्न र राजनीतिक सम्बन्ध सहज बनाउन पहल भने ठूलो राष्ट्रले लिनुपर्छ। शक्तिसंरचनामा असमानताका कारण कमजोर पक्ष निश्चय नै प्रतिरक्षात्मक बन्छ। भारतजस्तो मुलुकले त अमेरिकासँगको सम्बन्धमा सानो राष्ट्रको जस्तो लक्षण देखायो भने नेपालका इलिटहरूले त्यस्तो लक्षण झन् बढी देखाउनु अस्वाभाविक होइन। शक्तिको हिसाबले असमानता भारत र नेपाल सम्बन्धको महत्वपूर्ण पक्ष भए पनि सम्बन्धमा देखिएको समस्यालाई भने यस्तो असमानताले मात्रै पूरै व्याख्या गर्न सक्दैन। उदाहरणका लागि चीन र नेपाल सम्बन्धलाई नै हेर्न सकिन्छ। चीन र नेपालबीच शक्तिमा असमानता झन् धेरै छ। तर भारत भ्रमणलगत्तै ओलीले चीनको भ्रमण गर्दा उनले चीनसँगका सम्झौतामा नेपालको राष्ट्रिय हितलाई प्रतिकूल असर पार्छन् कि भन्ने चिन्ता थोरैले मात्र व्यक्त गर्छन्। बरु नेपालमा चीनले भारतका विरुद्धमा उभिन नेपाललाई सहयोग गर्नेछ भन्ने अपेक्षाहरू हुन्छन्। भारतीयहरूले रुचाए पनि नरुचाए पनि भारतको विरुद्धमा उभिन सक्नु नेपालको सार्वभौमसत्ताको परिभाषाको महत्वपूर्ण अंश बन्ने गरेको छ। भारतका धेरैजसो छिमेकीका लागि भारतसँगको गहिरो सामीप्य र अन्तरनिर्भरता एकैसाथ विशेष सम्बन्ध र ठूलै संशयको विषय हो। भारतका छिमेकमा व्याप्त यस्तो प्रवृत्तिको आलोचना गर्न सजिलो छ। छिमेकमा व्याप्त भारतविरोधी भावनाको विरुद्धमा असन्तुष्टि पोख्न सजिलो छ। तर दिल्लीलाई यस्तो भावना तार्किक छ कि छैन भनेर निर्णय गर्न गाह्रो छ। बरु दिल्लीले यस्तो नकारात्मक प्रवृत्तिको जरो पहिल्याउन र तिनीहरूको अर्थपूर्ण समाधान खोज्न प्रयास गर्नुपर्छ। यस्तो भावनाको जरो पत्ता लगाउनका लागि सुरु गर्न सकिने एउटा विन्दु इतिहास हो। भारत स्वतन्त्र भएपछि दिल्लीले बेलायती शासकहरूबाट स्थापित भारतको महत्वपूर्ण स्थान र भूमिकाको धारणालाई निरन्तरता यस उपमहाद्वीपमा निरन्तरता दियो। भारतका बेलायती शासक र उनीहरूले संरक्षण गरेका सामन्ती शासन भएका राज्यहरूका कारण दुवै पक्षलाई फाइदा नै गयो। बेलायती शासकहरूले ती सामन्ती शासन भएका संरक्षित राज्यहरूलाई आर्थिक सहयोग गरे र तिनीहरूको आन्तरिक मामलामा हस्तक्षेप नगर्ने आश्वासन दिए। त्यसको साटो भारतवरिपरिका सामन्ती शासकहरू प्रतिस्पर्धी शक्तिहरूलाई उपमहाद्वीपभित्र पस्न नदिन बेलायती शासकलाई सघाउन सहमत भए। भारतले नेपालको सार्वभौमसत्तालाई स्वीकार र सम्मान गर्नुपर्छ र त्यसका आधारमा सम्बन्ध विकास गर्नुपर्छ। दिल्लीले नेपाल र भारतबीचको विशेष सम्बन्ध मान्ने मान्यतालाई सार्वभौमसत्ताको समानता मा आधारित सम्बन्धमा बदल्नुपर्छ। यसरी आपसी फाइदा हुने सम्बन्धलाई बीसौं शताब्दीको दोस्रो भागमा स्वतन्त्र भारतले निरन्तरता दिन नसक्ने परिस्थिति बन्यो। एउटा मुख्य कारण यस क्षेत्रको शक्ति सन्तुलनमा आएको ठूलो परिवर्तन थियो। शक्ति सन्तुलनमा आएको परिवर्तनले यो उपमहाद्वीप भारतको मात्रै प्रभाव क्षेत्र हो भन्ने अवधारणा स्विकार्न नसकिने परिस्थिति बन्यो। बेलायती उपनिवेशका बेलाको भारत यो क्षेत्रमा असाध्यै शक्तिशाली थियो र यसवरिपरिका क्षेत्रमा प्रतिस्पर्धी शक्तिलाई पस्नबाट रोक्न सक्थ्यो। उपमहाद्वीपको विभाजन (भारत टुक्रिएर भारत र पाकिस्तान बन्नु र पछि पाकिस्तान पनि टुक्रिनु), अमेरिका र सोभियत संघबीचको शीतयुद्ध र एकताबद्ध र बलियो कम्युनिस्ट चीनको उदयले दक्षिण एसियालाई आफ्नो प्रभाव क्षेत्र ठान्ने भारतको नीतिमा सीमितता ल्याइदिए। तर नयाँ परिस्थितिअनुसार परिवर्तन हुन दिल्लीले अस्वीकार गरिरह्यो। बेलायती शासकको दबदबा मित्रतापूर्ण सम्बन्ध भएका सामन्तहरूको सहकार्यमा सम्भव भएको थियो। स्वतन्त्र भएपछिको भारत छिमेकका प्रजातन्त्रवादीहरूलाई वा सामन्त राजाहरू कसलाई साथ दिने भन्ने दुविधामै रह्यो। यसरी एक वा अर्को तरिकाले भारत, नेपाललगायत छिमेकीहरूको आन्तरिक मामलामा मुछिन पुग्यो। सबैभन्दा पछिल्लो उदाहरण नेपालको संविधान निर्माणमा भारतको संलग्नता हो। ओलीले राष्ट्रवादी भावनाको प्रयोग गरेर सफलता प्राप्त गरेको भए पनि उनको यो हप्ताको भारत भ्रमणले भारतको नेपालसँगको सम्बन्धलाई सही मार्गमा ल्याउन दिल्लीलाई महत्वपूर्ण अवसर दिएको छ। दिल्लीले यसबेला गर्नुपर्ने तीन कुरा छन्। पहिलो नेपालको सार्वभौमसत्तालाई स्वीकार र सम्मान गर्नु र त्यसको आधारमा सम्बन्ध विकास गर्नु। दिल्लीले नेपाल र भारतबीचको विशेष सम्बन्ध भन्ने मान्यतालाई सार्वभौमसत्ताको समानता मा आधारित सम्बन्धमा बदल्नुपर्छ। यसको अर्थ हो, नेपालको आन्तरिक मामलामा भारत संलग्न हुनु हुँदैन र दुई राष्ट्रहरूबीचको सम्बन्धलाई प्राथमिकतामा राख्नुपर्छ। यसो गर्नु नेपाललाई विशेष प्राथमिकतामा राख्नु होइन। भारतको उत्तरी सीमामा बलियो र सार्वभौम नेपाल हुनु भारतीय रुचिका लागि हितकारक नै हुन्छ। दोस्रो ओलीबाट भारतलाई पहिलो प्राथमिकतामा राख्ने नीति अपेक्षा गर्नुभन्दा प्रधानमन्त्री नरेन्द्र मोदीले उनको नेपाललाई पहिलो प्राथमिकतामा राख्ने नीतिलाई बलियो समर्थन दिनुपर्छ। विश्वमा द्रूत गतिमा आर्थिक वृद्धि भइरहेका दुई मुलुकहरूका बीचमा अवस्थित नेपालले भौगोलिक अवस्थितिको फाइदा उठाउन पाउने तर्क गर्नु स्वाभाविकै हो। नेपाल र भारतबीचको अद्वितीय सम्बन्ध, दुई मुलुकबीचको खुला सीमा, नेपाली नागरिकलाई भारतीय नागरिकसरह भारतभित्र दिइने सुविधा र भारत हुँदै समुद्रसम्म नेपालको सहज पहुँचको महत्व स्विकार्न ओलीलाई अप्ठेरो नहोला। अझ महत्वपूर्ण के छ भने बलियो जनमतसहित निर्वाचित भएका ओलीलाई भारतसँगको आर्थिक सम्बन्ध र सहयोगमा रहेको राजनीतीकरण घटाउन सक्ने आत्मविश्वास पनि हुन सक्छ। तेस्रो भारतका सुरक्षासम्बन्धी संस्थाहरूले नेपालसँग विशेष राजनीतिक सम्बन्ध रहेको दाबी गरिरहँदा दिल्लीका आर्थिक नीतिहरूले नेपाल र भारतबीच स्वाभाविक र पारस्परिक आर्थिक अन्तरनिर्भरतालाई रोकेका छन्। नेपाल र भारतबीचको खुला र लामो सीमामा कमजोर र बिग्रिएको पूर्वाधार, आर्थिक सहयोगमा दिल्लीको झन्झटिलो प्रक्रिया र पूर्वाधार निर्माण परियोजना समयमै नसक्ने भारतको प्रवृत्तिले पनि नेपालमा भारतका चिन्ता बढिरहेका छन्। पहिले नै प्रतिबद्धता जनाइसकेका परियोजना र सीमाका दुवैतर्फका बासिन्दालाई चाँडै प्रतिफल दिने परियोजनामा दुवै पक्षले ध्यान केन्द्रित गर्नुपर्ने विषयमा दिइएका सुझाव मननयोग्य छन्। सीमावारिपारि हुने व्यापार, यातायात र पर्यटनजस्ता परियोजनामा जोड दिने हो भने सार्वभौम नेपालसँग दिगो राजनीतिक सहकार्यको सुरुवातको बलियो आधार निर्माण हुन सक्छ। (राजा मोहन दिल्लीस्थित कार्नेज इन्डियाका निर्देशक हुन्। अप्रिल ७ को दि इन्डियन एक्सप्रेसको अनलाइन संस्करणमा उपलब्ध लेखबाट अनूदित।)"
नेपालको विकासमा पूरापूर सहयोग,"हाम्रो छिमेकी मित्रराष्ट्र संघीय लोकतान्त्रिक गणतन्त्र नेपालका प्रधानमन्त्री सम्माननीय केपी शर्मा ओलीज्यू, भ्रमण दलका माननीय सदस्य तथा उपस्थित मिडियाका प्रतिनिधि, तपार्इंहरूलाई भारतमा स्वागत गर्न पाउँदा मलाई धेरै खुसी लागेको छ। प्रधानमन्त्री ओलीजीको यो भारत यात्रा नेपालमा हालै सम्पन्न ऐतिहासिक लोकतान्त्रिक प्रक्रियाको पृष्ठभूमिमा भएको छ। गत वर्ष भएको निर्वाचनमा (अंग्रेजी क्यालेन्डरअनुसार) नेपाली जनताले लोकतन्त्र एवं संघीय व्यवस्थामा विश्वास जनाए। स्थानीय निकाय, प्रान्त र संघीय संसद्को चुनाव सफलतापूर्वक सम्पन्न हुनु नेपाल सरकार र नेपाली जनताका तर्फबाट ठूलो उपलब्धि हो। यो सन् २००६ मा नेपालमा सुरु भएको परिवर्तनको उत्कर्ष हो। यसका लागि म नेपाली जनता र सरकार दुवैलाई हृदयदेखि अभिनन्दन गरी धेरै बधाइ दिन चाहन्छु। नेपाल यतिबेला राजनीतिक इतिहासको एक नयाँ युगमा प्रवेश गरेको छ। एक नजिकको छिमेकी मित्र देशको नाताले एवं विश्वको सबैभन्दा ठूलो लोकतन्त्रका रूपमा नेपालको इतिहासको यो स्वर्णिम अध्यायको शुभारम्भ हाम्रा लागि खुसीको विषय हो। मित्रहरू, हिजो र आज हामी दुई देशका प्रधानमन्त्रीबीच भएको कुराकानीमा प्रधानमन्त्री ओलीजीले नेपालको तीव्र आर्थिक विकास एवं समावेशी समाज निर्माणका लागि आफ्नो बलियो दृष्टिकोणका बारेमा सविस्तार जानकारी दिनुभएको छ। प्रधानमन्त्री केपी शर्मा ओलीको मन्तव्य पढ्नुस्ः छिमेकीसँगको नाता विशेष हुन्छ हामी दुई प्रधानमन्त्रीले यस विषयमा पनि चर्चा गर्यौं कि यो दृष्टिकोण साकार पार्न नेपाल सरकारलाई कुन हदसम्मको साथ दिन भारतले सक्छ त ? म स्मरण गर्छु भारतको विकासका लागि मेरो सच्चा साथ सच्चा विकासको मूल मन्त्र हो। नेपालका लागि प्रधानमन्त्री ओलीजीको समृद्ध नेपाल सुखी नेपाली को अभियान एकअर्काका पूरक हुन्। हामी दुवै यसका लागि पूर्णतः सहमत छौं। जनकेन्द्रित दृष्टिकोण, विकासका साझा लक्ष र दुवै देशका जनताको सुख, शान्ति एवं अपेक्षालाई साथमा लिएर अघि बढ्नु हामी दुवैको हितमा छ। मित्रहरू, नेपालको विकासमा भारतको भागीदारीको धेरै लामो इतिहास छ। मैले प्रधानमन्त्री ओलीजीलाई पूर्ण विश्वास दिलाएको छु नेपालको आर्थिक विकास र समृद्धिको प्रयासमा भारतले पूरापूर सहयोग गरिरहन्छ। यो सहयोग भविष्यमा पनि नेपाल सरकारद्वारा निर्धारित प्राथमिकता र आवश्यकतामा आधारित हुनेछ। सहयोगप्रति हाम्रो प्रतिबद्धताको एक महŒवपूर्ण परिणाम इन ल्यान्ड वाटर ब्रिज मा सहयोगको निर्णय हो। हाम्रो सहयोगबाट नेपाललाई समुद्रसम्म अतिरिक्त कनेक्टिभिटी मिल्नेछ। सगरमाथाको देश सागरसँग सीधा जोडिनेछ, यो ऐतिहासिक शुभारम्भ हो। नेपाल भूपरिवेष्ठित मात्र नभई जलवेष्ठितबाट पनि जोडिनेछ। यस्तै रेल्वेमा पनि हामी कनेक्टिभिटी बढाउन चाहन्छौं। यसका लागि काठमाडौंदेखि भारतलाई जोड्ने नयाँ रेल लाइनलाई विकास गर्नेबारेमा पनि हाम्रो संयुक्त सहमति बनेको छ कनेक्टिभिटीको एक आयाम व्यापार र मानिसहरूको आवागमनको इन्फ्रास्ट्रक्चरसँग जोडिएको हुन्छ। केही समयअघि हामीले वीरगन्जरक्सौल एकीकृत चेकपोस्ट्को उदघाटन गर्यौं। यो आईसीपी भारत र नेपालको शदीयौं पुरानो भौगोलिक, ऐतिहासिक, सामाजिक, आर्थिक एवं सांस्कृतिक सम्बन्धको नयाँ राजमार्ग बन्नेछ। आज भएको वार्ताअनुसार हामीले कनेक्टिभिटीका सबै परियोजनामा भएको प्रगतिको रिभ्यु गरेका छौं। तेलको पाइपलाइन होस् वा एकीकृत चेकपोस्ट् या फेरि हुलाकी सडक (तराई रोड) यस प्रकारका सबै कनेक्टिभिटी परियोजनालाई हरसम्भव गति दिनेबारे हामी दुवै देश सहमत भएका छौं। मित्रहरू, नेपाल र भारत दुवै कृषिप्रधान देश हुन्। यसका लागि हामीले कृषिको क्षेत्रमा नयाँ भागीदारीको सुरुवात गरेका छौं। यो भागीदारीबाट अर्गानिक फार्मिङ, पशुपालन, माटो परीक्षण, कृषि अनुसन्धान एवं कृषि शिक्षाजस्ता विषयमा हामी आफ्नो सहयोग बढाउने छौं। आफ्नो बहुमूल्य समय निकालेर नेपालका प्रधानमन्त्री ओलीजी भोलि पन्तनगरस्थित कृषि विश्वविद्यालय जाँदै हुनुहुन्छ, मलाई ज्यादै खुसी लागेको छ। प्रधानमन्त्री ओलीजीसँग मिलेर मैले जलसंसाधन र ऊर्जासम्बन्धी परियोजनाहरूको पनि रिभ्यु गरें। हामी दुवै अरुण ३, पञ्चेश्वर, सप्तकोशी र सुनकोशीजस्ता परियोजनाको गति बढाउनेबारेमा सहमत भएका छौं। मित्रहरू, भारत र नेपालबीच सुरक्षा र रक्षाका विषयमा गहन सम्बन्ध छ। हामी दुवै देश आफ्नो खुला सीमा दुरुपयोग रोक्ने र साझा सुरक्षा हितलाई अघि बढाउनेबारेमा सहमत भएका छौं। दुवै देशका बीचमा खुला सीमा दुवै देशका सर्वसाधारणबीच एक लिभिङ ब्रिज रहेको छ। रामायण एवं बुद्ध सर्किटको विकास तथा सीप विकास, शिक्षा, स्वास्थ्य आदि जनकेन्द्रित क्षेत्रमा पनि हामी सहयोग बढाउन चाहन्छौं। यसले दुई देशबीच पारम्परिक सम्बन्ध थप प्रगाढ हुने विश्वास छ। आज हामीले जुन ऐतिहासिक पहल गरेका छौं, यसबाट दुवै देशको विकासको हाम्रो दृष्टिकोणलाई साकार पार्न ठूलो योगदान दिनेछ भन्ने मलाई पूर्ण विश्वास छ। मित्रहरू, नेपालको संघीय लोकतान्त्रिक व्यवस्थालाई दरिलो बनाउन नेपाल र भारतबीच आपसी सहयोग, विचारविमर्श र अनुभव आदानप्रदानको ठूलो भूमिका हुन्छ। म एकपटक फेरि प्रधानमन्त्री केपी ओलीजी, उहाँकी धर्मपत्नी र भ्रमण दलमा सहभागी सबै प्रतिनिधिलाई भारतमा हार्दिक स्वागत गर्दछु। यो पनि चाहन्छु हाम्रो फेरि भेट होला। धन्यवाद। (भारतीय प्रधानमन्त्री नरेन्द्र मोदीले नयाँदिल्लीमा भएको संयुक्त पत्रकार सम्मेलनमा गरेको सम्बोधनको सम्पादित अंश)"
बार्सिलोनाको जितमा मेसीको ह्याट्रिक,बार्सिलोना : अर्जेन्टिनी स्टार लियोनल मेसीको ह्याट्रिकसँगै स्पेनिस ला लिगा लिडर बार्सिलोनाले आइतबार बिहान खेलिएको खेलमा तुलनात्मक रूपमा कमजोर प्रतिद्वन्द्वी लेगानेसमाथि ३१ गोलको जित हासिल गरेको छ। जितसँगै बार्सिलोनाले उपाधि जित्ने सम्भावना अझ बलियो बनाएको छ। उक्त खेलपछि बार्सिलोनाले आफ्नो अपराजित यात्रा पनि कीर्तिमानी रूपमा ३८ खेल पुर्याएको छ। पहिलो हाफमै दुई गोल गरेका मेसीले खेलको अन्त्यतिर अर्को एक गोल थपेका थिए। खेल सुरु भएको २७औं मिनेटमा मेसीले टोलीका लागि पहिलो गोल गरेका थिए। ३२औं मिनेटमा मेसीले नै अर्को गोल थपेपछि पहिलो हाफमै बार्सिलोना २० ले अगाडि बढेको थियो। ६८औं मिनेटमा लेगानेसका लागि नबिल अल जहारले एक गोल फर्काएका थिए। घरेलु मैदानमा निर्धारित समयको खेल सकिनुभन्दा तीन मिनेटअघि मेसीले ह्याट्रिक पूरा गरे। ३० वर्षीय अर्जेन्टिनी खेलाडी मेसीले आफ्नो खेल जीवनमा गरेको यो ४५औं ह्याट्रिक हो। जारी सिजनको ला लिगामा ३१ खेल सकेको बार्सिलोना ७९ अंकसहित तालिकाको पहिलो स्थानमा छ। तालिकाको दोस्रो स्थानमा आसीन एट्लेटिको म्याड्रिडले ३० खेलबाट ६७ अंक बटुलेको छ। रियल म्याड्रिड भने ३० खेलबाट ६३ अंक हात पार्दै तालिकाको तेस्रो स्थानमा छ। तालिकाको १४औं स्थानमा आसीन लेगानेसको ३१ खेलपछि ३६ अंक छ। यसअघि सन् १९७८७९ र सन् १९७९८० सिजनमा रियल सोसिएडाडले ३८ खेलमा अपराजित रहँदै कीर्तिमान बनाएको थियो। अहिले बार्सिलोनाले सोही कीर्तिमानको बराबरी गरेको हो। जारी सिजनको बाँकी सात खेलमा पनि अपराजित रहे बार्सिलोना एकै सिजन ३८ वटै खेलमा अपराजित रहँदै घरेलु लिगको उपाधि जित्ने पहिलो टोली बन्नेछ। आगामी बुधबार खेलिने च्याम्पियन्स लिगको महत्वपूर्ण खेलअघि हात पारेको यो जितले बार्सिलोनाको आत्मविश्वास पनि थप बलियो बनाएको छ। बार्सिलोनाले बुधबार इटालियन क्लब रोमाको मैदानमा च्याम्पियन्स लिगको क्वार्टरफाइनलको दोस्रो लेग खेल खेल्दैछ। यसअघि घरेलु मैदानमा खेलिएको पहिलो लेग खेलमा बार्सिलोना ४१ गोलले विजयी भएको थियो। लेगानेसविरुद्घको खेलका क्रममा मेसीले एउटा गोल ३० यार्ड टाढाबाट फ्रिकिकमार्फत गरेका थिए। उक्त गोलपछि मेसी सन् २००३४ सिजनयता डीबक्सभन्दा बाहिरबाट लगातार ६ खेलमा फ्रिकिकमार्फत गोल गर्ने पहिलो खेलाडी पनि बनेका छन्।
दिल्ली र पञ्जावबीच खेल सुरु सन्दीप प्लेइङ ११ मा परेनन्,"काठमाडौं : इण्डियन प्रिमियर लिग (आईपीएल)मा अहिले सन्दीप लामिछानेको टिम दिल्ली डेयर डेभिल्स र किंग्स इलेभेन पञ्जावबीच खेल सुरु भएको छ । दोस्रो खेलमा आइतबार दिल्लीले पञ्जावविरुद्धको खेलमा सन्दीपलाई प्लेइङ ११ मा नराखेको हो । दिल्लीकाा गौतम गाम्भीर, ककोलिन मुनरो, रिसब पन्त, श्रेयस ऐरी, क्रिस मोरिस, विजय शंकर, ड्यानियल क्रिस्टियन, अमित मिश्रा, राहुल तेवाटिया, ट्रेन्ट बोल्ट, मोहम्मद मासी प्लेइङ ११ मा परेका छन् । आइतबार दिउँसो ४ बजे सुरु भएको खेलमा पञ्जाबले टस जितेर फिल्डिङ रोजेपछि दिल्लीले ब्याटिङको निम्तो पाएको छ । नेपालबाट पहिलो पटक आईपीएलमा अनुबन्ध भएका सन्दीपलाई दिल्लीले पहिलो खेलमा बेच्चमै राखेको हो । दिल्लीले सन्दीपलाई अमित मिश्राको विकल्पमा मात्र प्लेइङ ११ मा समेट्ने बताएको थियो । सन्दीपलाई दिल्लीले २० लाख भारुमा अनुबन्ध गरेको हो ।"
आईपीएलमा केएल राहुलको कीर्तिमान,"काठमाडौँ: इन्डियन प्रिमियर लिग अन्तर्गत आइतवार साँझ भएको खेलमा किङ्स इलाभेन पञ्जाबका ओपनर केएल राहुले कीर्तिमानी प्रदर्शन गरेका छन् । दिल्ली डेयर डेभिल्सले दिएको १६७ रनको चुनौतीलाई पछ्याउने क्रममा राहुलले १४ बलमा ५० रन बनाउँदै आईपीएलमा सबैभन्दा छिटो अर्धशतकको कीर्तिमा बनाएका हुन् । राहुल ६ चौका र ४ छक्काको मद्दतमा विस्फोटक पारी खेल्दै ५१ रन बनाएको अवस्थामा मयंक अग्रवालको हातबाट क्याच आउट भए । केबल ३२ ओभरको सामना गरेको अवस्थामा उनले अर्धशतक बनाएका हुन् । यसअघि पहिले ब्याटिङ गरेको दिल्लीले ७ विकेटको क्षतिमा १६६ रन बनाएपछि पञ्जावले मध्यम लक्ष्य पाएको थियो । केएल राहुलको रेकर्ड यसअघि सुनिल नारिन र युसुफ पठानको नाममा थियो । उनीहरुले १५ बलमा ५० रन बनाएका थिए । तर, टी२० क्रिकेट प्रतियोगिताको सबैभन्दा छिटो अर्धसतकको रेकर्ड भने युवराज सिंह र क्रिस गेलको नाममा छ । उनीहरुले समान १२ बलको सामना गर्दै सबैभन्दा छिटो ५० रन बनाएको रेकर्ड छ ।"
मड्रिड डर्बी बराबरीमा सकिँदा बार्सिलोना झन् बलियो,"काठमाडौँः स्पेनिस ला लिगा अन्तरगत आज रातिको भएको मड्रिड डर्बीमा एट्लेटिको र रियलले ११ गोलको बराबरी खेलेपछि क्याटलान क्लब बार्सिलोनाको उपाधि होड बलियो भएको छ । रियलको घरेलु मैदान सान्टियागो बर्नाबाओमा भएको भिडन्तको पहिलो हाफ गोलरहित बराबरीमा सकिएको अवस्थामा दुवै टोली गोल गर्न सफल भए । क्रिस्टियानो रोनाल्डो र एन्टोइन ग्रिजमनको भिडन्तका रुपमा हेरिएको खेलमा दुवै खेलाडी गोल गर्न पनि सफल भए । खेलमा अग्रता भने रियलले बनायो । उसका लागि रोनाल्डोले खेलको ५३ औँ मिनेटमा ग्यारेथ बेलको पासमा गोल गर्न सफल भए । तर रियलले यो अग्रता ४ मिनेट पनि बचाउन सकेन । एट्लेटिकोका लागि ग्रिजमनले ५७ औँ मिनेटमा गोल गरेपछि खेल ११ को बराबरीमा पुग्यो । खेलको अन्तिम आधा घण्टा रियलले एट्लेटिकोलाई दबाबमा राखेपनि स्कोर गर्न सकेन । यो बराबरीपछि एट्लेटिकोले ३१ खेलबाट ६८ अंक जोडेको छ, समान खेलबाटै रियलले ६४ अंक जोड्दै लिगको तेस्रो स्थानमा छ । उता लिग लिडर बार्सिलोनाले लियोनेल मेसीको ह्याट्रिक सहयोगमा लेगानेसलाई ३१ ले पराजित गरेको थियो । बार्सिलोनाले ३१ खेलबाट ७९ अंक जोडेको छ । यस्तोमा बार्सिलोना एट्लेटिको भन्दा ११ अंकले र रियल भन्दा १५ अंकले अघि छ । मड्रिड डर्बी बराबरीमा सकिएपछि उसलाई यो सिजनको ला लिगाको उपाधि जित्न झन् सहज भएको छ ।"
"महेन्द्रनगर प्ले अफमा, अत्तरियालाई मुस्किल","धनगढी : आफ्नो लागि निकै महत्वपूर्ण मानिएको महेन्द्रनगर युनाइटेडविरुद्धको खेल भिजेको पिचका कारण सम्भव नभएपछि सीवाईसी अत्तरियालाई धनगढी प्रिमियर लिग (डीपीएल)को प्ले अफमा स्थान सुरक्षित गर्न मुस्किल देखिएको छ। बराबरीको नतिजासँगै महेन्द्रनगर भने प्रतियोगिताको प्ले अफ चरणमा पुगेको छ। अत्तरियालाई प्रतियोगिताको अन्तिम चारमा स्थान सुरक्षित गर्न समूह चरणमा बाँकी रहेको विराटनगर किङ्सविरुद्धको खेलमा कुनै पनि अवस्थामा जित हात पार्नुपर्नेछ। अत्तरियाले विराटनगरविरुद्ध आइतबार खेल्दैछ। यो खेलको विजेता टोली प्रतियोगिताको प्ले अफ चरणमा पुग्नेछ भने पराजित टोली प्रतियोगिताबाट बाहिरिनेछ। कुनै पनि कारणले खेल सम्भव नभएको अवस्थामा अत्तरिया प्रतियोगिताबाट बाहिरिनेछ भने विराटनगर प्ले अफ चरणमा पुग्नेछ। चार खेल खेलेको अत्तरिया तीन अंकका साथ अंक तालिकाको पाँचौं स्थानमा छ भने समान खेलबाट चार अंक भएको विराटनगर चौथो स्थानमा छ। चार खेलबाट पाँच अंक बनाएको महेन्द्रनगर भने अंक तालिकाको तेस्रो स्थानमा छ। म्यान अफ दी म्यान मलाई राम्रो लागेको छ। आठ ओभरको खेलमा पनि राम्रो गर्न सकें। टिमलाई जिताउन पाएकोमा खुसी छु। वर्षाका कारण आठ ओभरमा झरेको खेलमा हिट गर्नुको विकल्प थिएन। मैले हिट गरें। राम्रो रन बन्यो। अब ट्रफीका लागि खेल्ने छु। सोनु तामाङ, टिम चौराह धनगढीको एसएसपी स्टेडियममा बिहानबाट सुरु हुने भनिएको खेल खराब पिचका कारण सुरु नै हुन सकेन। अघिल्लो दिन परेको पानीले भिजेको पिच खेल्नयोग्य नेदेखिएपछि दुवै टोलीले एकएक अंक बाँडेका छन्। धनगढी पनि प्ले अफमा खराब मौसमकै कारण शनिबार निकै ढिला गरी सम्भव भएको दिनको दोस्रो खेलमा जित निकाल्दै धनगढी टिम चौराहले भने प्ले अफमा स्थान सुरक्षित बनाएको छ। आठ ओभरमा छोट्याइएको खेलमा धनगढीले रूपन्देही च्यालेन्जर्सलाई तीन रनको झिनो अन्तरले पराजित गयो। एसएसपी स्टेडियममा टस हारी पहिले ब्याटिङका लागि उत्रिएको धनगढीले आठ ओभरमा सात विकेट गुमाउँदै ७६ रनको योगफल खडा गरेको थियो। जवाफी ब्याटिङमा आएको रूपन्देहीले आठ ओभरमा पाँच विकेट गुमाउँदा ७३ रन मात्रै जोड्न सकेपछि धनगढीले झिनो अन्तरको जित पक्का गरेको थियो। धनगढीको जितमा ब्याटिङतर्फ सोनु तामाङले १४ बलमा ३४ रन जोडे भने बलिङतर्फ रोहन मुस्तफाले दुई तथा ललित भण्डारीले एक विकेट लिएका थिए। सोनुले आफ्नो पालिमा चार छक्का र एक चौका प्रहार गरेका थिए। त्यसअघि रोहन मुस्तफाले १५ रन जोडेका थिए। रूपन्देहीका लागि रागर पुनले ३३ रन तथा दीपक प्रसादले १६ रन जोडे पनि जित सम्भव भएन। बलिङतर्फ सुसन भारी एक्लैले धनगढीको तीन तथा दीपेश श्रेष्ठले दुई विकेट लिएका थिए।"

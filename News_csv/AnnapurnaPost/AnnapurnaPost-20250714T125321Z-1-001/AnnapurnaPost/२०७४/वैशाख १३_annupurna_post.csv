शीर्षक,विवरण
चुनावमा ककसलाई उठाउने ?,"गत वर्ष फागुन ९ गते सरकारले घोषणा गरेको थियो, ०७४ वैशाख ३१ गते एकै चरणमा देशभर स्थानीय निर्वाचन हुनेछ । तर निर्वाचनको मुखैमा आएर सरकारले दुई चरणमा स्थानीय निर्वाचन गराउने बताएको छ ।लोकतन्त्र दिवसको दिन वैशाख ११ गते निर्वाचन आयोगले पत्रकार सम्मेलन गरी पहिलो चरणको चुनाव वैशाख ३१ र दोस्रो चरणको चुनाव जेठ ३१ गते गर्ने जानकारी गराएको छ । पहिलो चरणमा प्रदेश नम्बर ३, ४ र ६ तथा दोस्रो चरणमा १, २, ५ र ७ नम्बरमा स्थानीय निर्वाचन हुनेछ । पहिलो चरणमा तीनवटा प्रदेश र दोस्रोमा चारवटा प्रदेशको निर्वाचन गर्दा जिल्लाको हिसाबमा पहिलो चरणमा ३४ र दोस्रो चरणमा ४१ जिल्लाहरूमा निर्वाचन हुनेछ । निर्वाचन दुई चरणमा हुने भएपछि आयोगले निर्वाचनका नयाँ कार्यक्रम बाहिर ल्याउँदै भनेको छ, अन्तिम चरणमा पुगेको तयारीलाई बदलेर फेरि नयाँ काम गर्नुपरेकाले आयोगमाथि चुनौती थपिएको छ ।पत्रकार सम्मेलनमा प्रमुख निर्वाचन आयुक्त अयोधीप्रसाद यादवले भने, 'अब निर्वाचनको पहिलो चरणको लागि वैशाख १९ र दोस्रो चरणको लागि जेठ १९ गतेलाई उम्मेदवार मनोनयन गर्ने मिति तोकेको छ । यसअघि वैशाख ३१ गतेको चुनावको लागि आयोगले वैशाख १६ गतेलाई उम्मेदवार मनोनयनको दिन तोकेको थियो । निर्वाचन हुनेमा शंका ! सरकार दुई चरणमा निर्वाचन गर्न र मधेसी पार्टीहरूलाई मनाउन पहिलो चरणको स्थानीय निर्वाचनपछि संविधान संशोधन गर्ने र त्यसपछि उनीहरूको समेत सहभागितामा दोस्रो चरणको निर्वाचन गराउने योजनामा लागेको छ ।पहिलो र दोस्रो निर्वाचन हुने भनिएको मितिबीच जेठ १५ पर्छ । यो नेपालकोसंविधानअनुसार अर्को एउटा महत्वपूर्ण दिन पनि हो, जुन दिनमा वार्षिक बजेट प्रस्तुत गर्नुपर्ने संवैधानिक बाध्यता छ । संविधानमा जेठ १५ गते नै बजेट प्रस्तुत गर्नुपर्ने गरी मिति किटान गरिएको छ ।त्यसबाहेक पहिलो चरणमा गरिएको स्थानीय निर्वाचनको मतगणना तत्काल गर्ने कि दोस्रो चरणको सकिएपछि एकैपटक मतगणना गर्ने भन्ने विषयमा पनि विवाद छ । किनभने पहिलो चरणको परिणामले दोस्रो चरणको निर्वाचन नै प्रभावित हुन सक्छ । यस विषयमा सत्ता पक्ष र प्रतिपक्षबीचमा तीव्र विवाद कायमै छ । प्रमुख प्रतिपक्षको सहयोगबिना संविधान संशोधन हुन सक्दैन, किनभने उसको सहभागिताबिना संविधान संशोधनको लागि चाहिने दुईतिहाइ मत कांग्रेस, माओवादी र मधेसी दलहरू मिल्दा पनि पुग्दैन । अहिलेको सरकारी चालबाट थप संवैधानिक जटिलता पनि उत्पन्न हुनेवाला छ । सत्ता र प्रतिपक्षबीच रस्साकस्सी जारी छ । उम्मेदवार मनोनयनपत्र यसैबीच पहिलो चरणको निर्वाचनको उम्मेदवार मनोनयनपत्र दर्ता गर्ने मिति आयोगले तीन दिन बढाइए पनि निर्वाचनको त्यो कार्यतालिका ढोकैमा आइसकेकाले आजको आलेख उम्मेदवारहरूले निर्वाचन आयोगमा उम्मेदवारीको मनोनयनपत्र दाखिला गर्नुअघि उनीहरूलाई कुन पार्टी र समूहहरूले के गुण र दोषका आधारमा उम्मेदवार उठाएका हुन्, त्यसबारे कसैले केही थाहा नपाउने स्थिति बन्दै गरेकाले आम जनता कस्ता उम्मेदवारको खोजीमा छन् भन्नेबारेमा यो लेख केन्द्रित छ । किनभने निर्वाचन हुने भयो भने जो उम्मेदवार बने पनि भयो भन्ने होइन, उचित उम्मेदवार भए मात्र मतदाता मतदानमा सक्रिय हुनेछन् अन्यथा निर्वाचन निर्वाचनको लागि मात्र हुन पुग्नेछ । त्यसैले अहिलेको संवेदनशील समयमा यो झन् संवेदनशील र दूरगामी प्रभाव पार्ने विषयबारे छलफल र चर्चा गर्न खोजिएको हो । निर्वाचनका उम्मेदवार को किन र केका लागि भन्ने जानकारीसम्म जनतालाई नदिई उठाइयो भने त्यसको दुष्प्रभाव जनतामा पर्नेछ । गलत उम्मेदवार चयनको मारमा जाकिने मात्र होइन, जनविरोधी उम्मेदवारले देश, जनता र मतदाताको दोहोलो काढ्नेछ । देश रसातलमा पुग्नेछ । उम्मेदवारका आकांक्षी त्यसै पनि २० वर्षपछि हुन लागेको निर्वाचन, आम मतदातामा मात्र होइन, प्रत्येक व्यक्तिमा स्थानीय प्रतिनिधि बन्नको लागि उम्मेदवार बन्ने चाहना व्यापक रूपमा गाउँघर र सहरहरूमा देखिएको छ । उम्मेदवारका आकांक्षीहरूको प्रवृत्तिलाई गहिरोसँग हेरेर तिनलाई कागजमा उतारियो । त्यसपछि तिनलाई वर्गीकरण गर्ने प्रयत्न यो आलेखमा गर्न खोजिएको छ, जसअनुसार १० भागमा विभाजन गर्दा चुनावका आकांक्षीहरू सबैको प्रतिनिधित्व भयो झैं भन्ने लागेको छ । लाग्छ, तपसिलका प्रवृत्तिमा अहिले गाउँसहरमा निर्वाचनमा उम्मेदवार बन्न जमजमाएर टिकट हत्याउने मात्र होइन, शान्त र मौन रहेकाहरूसमेत समावेश भएका छन् । निर्वाचनका उम्मेदवार को किन र केका लागि भन्ने जानकारीसम्म जनतालाई नदिई उठाइयो भने त्यसको दुष्प्रभाव जनतामा पर्नेछ । गलत उम्मेदवार चयनको मारमा जाकिने मात्र होइन, जनविरोधी उम्मेदवारले देश, जनता र मतदाताको दोहोलो काढ्नेछ । १ फेसबुके र ट्विटेसूचना प्रविधिको विकासले अहिले फेसबुक, ट्विट सुविधा हरेकका हातहातमा पुगेको छ । मोबाइल, ट्याब्लेट, ल्यापटपमार्फत फेसबुकमा सबैको पहुँच भएकाले निर्वाचनमा उम्मेदवारका आकांक्षीहरू मात्र होइन, तिनलाई उक्साउने र पछार्नेसम्म सशक्त बनिसकेका छन् । को कहाँ उठ्दैछ र उसको मुख्य भनाइ के छ ? आफंैले खिचेको सेल्फी तस्बिरसहित हात जोडेर बग्रेल्ती उदाइसकेका छन्। देशविदेश घुमेका मात्र होइन, अहिले विदेशमा भए पनि फेसबुकमार्फत उम्मेदवारी र प्रचार सुरु भइसकेको छ, तर यसमा सशक्त भने देशविदेश घुमेका, बाबुबाजेको सम्पत्तिमा मोजमस्ती मार्नेहरू, समृद्ध, हुनेखाने र रेस्टुराँमा हुक्का तानिरहेका, अँगालो मारेर बस्नेहरू सशक्त देखिन्छन् । २ ठेकेदार, म्यानपावर र डनठेक्कापट्टा, प्राकृतिक साधनस्रोत दोहन, मानव बेचबिखन, काठ तस्करी, भूमाफिया, भ्रष्टाचारी, दलालीदेखि काला कारोबारवालासम्म टिकट आकांक्षीको यो समूहमा देखिएको छ । ३ झुन्ड परिचालक स्थानीयदेखि केन्द्रीय स्तरसम्म वर्चश्व भएका झुन्ड परिचालकहरूको चुरीफुरी अचम्मले देखिँदैछ । आफूलाई उपयुक्त लागेको पार्टी समातेका, ठिटामिटाको झुन्ड बोकेर हिडँ्ने र परिआएको बेलामा नेतापार्टीलाई सघाएको समानुपातिकमा परेकाहरू निर्वाचनमा हैसियतहेरी वडादेखि गाउँनगरको प्रमुख उपप्रमुखसम्म पार्टीको टिकट हत्याउन सशक्त बनेका छन् । ४ उपभोक्ता समितिदेखि सिंहदरबारसम्म भ्याउनेहरू स्थानीय निकाय जनप्रतिनिधिविहीन बनेदेखि उपभोक्ता समितिमा बसेका, स्थानीय पार्टी संयन्त्रमा पकड जमाएका, स्थानीयदेखि जिविस हुँदै सिंहदरबारसम्म आउजाउ गर्ने, प्राकृतिक स्रोतसाधन दोहन गर्ने, ठेकेदार डन माफियासँग कुत उठाउने गरेका, ठेकेदार डन माफियाका काम मिलाइदिने, साँझ भट्टी, रेस्टुराँमा जम्ने, जुवाका खालमा रमाउने र कसैले उनीहरूका भनाइप्रति असहमति जनायो भने ठेगान लगाइदिने र भ्याइदिन्छौं भन्नेहरू टिकटको महत्वाकांक्षीको रूपमा उदाएका छन् । ५ पार्टीका तुलेगाँडाहरू पार्टीको विभिन्न काम गरेर बसेको र आफूलाई पार्टीको निर्णयकर्ताकै रूपमा प्रस्तुत गर्ने तुलेगाँडाहरू पनि निर्वाचनमा टिकटका सशक्त दाबेदार बनिरहेका छन् । पार्टीका खानपानमा तलदेखि माथिसम्मका एउटा गुटसँग लिंक बनाएको र अर्को गुटको सधैंभरि आलोचना, घृणा, द्रोह फैलाउने, गुटको प्रवद्र्धन, संवद्र्धनको लागि मरिमेट्ने झैं लाग्नेहरू खुलेआम भन्दैछन्, मलाई वा फलानोलाई टिकट दिइएन भने पार्टी वा फलानालाई देखाइदिन्छौं । आफूले टिकट नपाए पार्टीको उम्मेदवारलाई नै सुताइदिने र उठाइदिने शक्ति भएका उनीहरू दाबा गरिरहेका छन् । चुनावमा अन्तर्घात, विपक्षीसँग मिल्ने र आफ्नै पार्टीका उम्मेदवारलाई नारायणहरि बनाउन सक्ने ल्याकत भएको उनीहरूको दाबा छ । ६ आकांक्षाविहीनपार्टी भनेर जीवनभर लागेका, राजनीतिबाट मात्रै समाज परिवर्तन हुन्छ भन्ने पनि बुझेका । आफ्नो पेसा व्यवसायमा पनि लागेका, कामप्रति विश्वास पनि भएका, पार्टी जिम्मेवारी पनि इमानदारीपूर्वक पूरा गरेका, समाजको उन्नति, प्रगति र समृद्धिमा लागिरहनेहरू । तर यिनको नाम सोझा, एकोहोरा र प्रतिस्पर्धामा नलाग्ने लाटामा गनिँदोरहेछ । यिनीहरू न पार्टीमा थर्काउँछन्, हप्काउँछन् नत कड्केर बोल्छन् नै । मनी मस्सलदार पनि यिनीसँग हुँदो रहेनछ । डन, बिचौलिया, भ्रष्ट, माफिया, तस्करबाट यी टाढै रहने र कामचोरलाई मन नपराउने भएकाले तिनीसँगको संगतबाट टाढा रहेका आदर्शवान् । आफू, परिवारबाहेक अरू सोचेको नदेखिने । पार्टीलाई अप्ठेरो परेको बेलामा सघाउने र समाजमा भलाद्मी र स्वच्छ छविको व्यक्तिका रूपमा चित्रण गरिने । तर यी आफूले त मरिगए उम्मेदवारको आकांक्षा नदेखाउने । अरूले कर गरेपछि नाइँ पनि भन्न नसक्ने । ७ ल्याकत भएको ल्याकत भएको, समयमा पार्टीलाई नेतृत्व दिन सक्ने, जुनसुकै जिम्मेवारी पूरा गर्न सक्ने, पार्टीको सिद्धान्त र व्यवहारमा आस्था, निष्ठामा दृढ, केही पाउँला र गुमाउँलाको चिन्ता नभएको, उपयोग गरौंला भन्ने किञ्चित लोभ नभएको, आफ्नो पेसामा जमेको, काविल क्षमतावान् र परिआए जुनसुकै जिम्मेवारी निर्वाह गर्न सक्ने, डोकादेखि ढोकासम्म र साइकल लिएर गाउँ छिचोल्न र गाडी लिएर सिंहदरबारसम्म पस्न सक्ने खुबी भएको । आफ्नो गुटउपगुट नभएको । कलम र मुख दुवै चलाउन सक्ने । शारीरिक श्रम गर्न सक्ने । सदाचार, नैतिक आचरण र अनुशासनमा बसेको, आर्थिक रूपमा पारदर्शी तर नेताले घरमा गएर जिम्मेवारी दिए मात्र अघि सर्ने, नत्र चुपचाप बस्ने । यस्ता आकांक्षीहरू जागिरमा, व्यापारव्यवसायमा र शिक्षण पेसामा छन् तर अरूले तिम्रो आवश्यकता छ नभनुन्जेल टसमस हुँदैनन् । ८ समाजको भलाइमा चिन्तितआफूले टिकट पाएर वा पाउनुपर्छ भनेर आफू सक्रिय हुने होइन, निर्वाचन मिति घोषणा भएपछि यी सक्रिय भइसकेका हुन्छन् । लबिङ, बहस, छलफलमा होमिइसकेका छन् । तर आफू र आफ्नो होइन, भएभरमा जो राम्रो उम्मेदवार भनेर उसले पहिल्याएको छ, त्यसैको लागि स्वतस्फूर्त रूपमा लागिहाल्ने । यिनलाई आफ्नोभन्दा राम्रो, पार्टीको भन्दा व्यक्तित्व खोज्ने, परिवारभन्दा समाज, समृद्धि, जाति, भाषा, सम्प्रदाय, संस्कृति समावेशी हुनुपर्छ । लेख लेख्ने र सभा, बहस, छलफलमा भाग लिने । पार्टीको घोषणापत्रदेखि कार्यक्रमसम्म पढ्ने प्रचार गर्नमा कन्जुस्याइँ नगर्ने । मात्र समाज अगाडि बढ्नुपर्छ भन्दै थिंकट्यांकको भूमिकामा रमाउने । तर यिनी स्वयंलाई तिमी पो यसका लागि उम्मेदवार बनाउनुपर्छ भन्यो भने यी ट्वाल्ल पर्छन् । ९ खोट देखाउने, माखो नमार्ने : कसैलाई स्वीकार नगर्ने, सबैका अवगुण औंल्याइरहने र सधैं यसको यो भएन, उसको यो भएन भनेर आलोचना मात्र गरिरहने । तर्क, प्रमाण दिएर सुन्नेहरूलाई सहमत बनाउन सक्ने भए पनि अरूको आलोचना मात्र किन गरिरहन्छौं ? राम्रो यो भन्ने पनि तिमीलाई थाहा छ तिमी नै उम्मेदवार बन भन्यो भने यहाँ राम्रोलाई कसैले समर्थन गर्दैन भनेर पन्छिने र आफ्नो हैसियत टिकटभन्दा माथिको ठान्ने । १० गफमा पारंगतगफमा विश्वास गर्ने र त्यसमा पारंगत । पहुँचमा विश्वास गर्ने । आफूलाई कुलिन ठान्ने । आफ्नो समयमा कुनै उल्लेख्य काम सम्पन्न नगरेको । आफूलाई पार्टीभन्दा माथि ठान्ने । साधन, स्रोत र अवसर मनग्गे पाएको तर पञ्चायत, बहुदल, लोकतन्त्र र गणतन्त्रमा पनि केही गर्न नसकेको र रिटायर्ड हुँदा पनि आफूलाई निकै जान्नेसुन्नेको रूपमा प्रस्तुत गर्ने । राम्रोसँग कान नसुन्ने, आँखा पनि नदेख्ने, एउटा ड्राइभर र सहयोगी नभई हिँड्न नसक्ने, मञ्चअगाडि वा मिडियामा अनुहार, पत्रपत्रिकाले नाउँ कोट गर्नुपर्ने र सधैं केन्द्रीय पात्र भएर बस्न चाहने । छिनछिनमा औषधि खानुपर्ने, खानेकुरामा यो हुने यो नहुने भन्ने र खान केही नछोड्ने । सधैं आफ्नो बढ्याइँ र प्रशंसा सुन्न चाहने । पद र पहुँचमा सधैं माथि र केन्द्रमा पुगेको । सबैभन्दा जान्नेसुन्ने अजासुलाई यो हुँदैन त्यो हुँदैन किन भन्नु हुन्छ, एउटा पार्टीमा प्रवेश गरेर उठ्नुस् भन्यो भने त्यो त कहाँ हुन्छ भन्दै पन्छिहाल्छन् ।यसैबीच स्थानीय निकायका वडा, गाउँनगर वा महानगरपालिकाका उम्मेदवारहरूको टुंगो सबै राजनीतिक दल, समूह र अनेक दबाब समूहहरूले लगाउँदैछन् । यस अर्थमा टिकट बाँड्ने काम अन्तिम चरणमा छ । टिकटका दाबेदार र जनताका नजरमा सच्चा उम्मेदवारहरूका लागि दौडधुप, तानातान र घँचेडाघँचेड तीव्र छ । यस्तो बेलामा लोकतन्त्र दिवसको साँझ एक ठाउँमा भेला भएका राजनीतिशास्त्र, समाजशास्त्र, व्यवस्थापनका प्राध्यापकलगायतसँग घनीभूत छलफल गरियो र माथिका आकांक्षी उम्मेदवार पर्घेलिएकोबारे चर्चा गर्दै सोधियो, भन्नुहोस् महामहिमहरू हो, कस्ता आकांक्षीलाई टिकट दिनुपर्छ र कस्ता महत्वाकांक्षीलाई नारायणहरि पारिदिनुपर्छ ? संक्षेपमा उनीहरूले भने, सार्वजनिक व्यक्तित्व भएको । काम गर्न तत्पर र कामबाट समाज परिवर्तन गर्न सकिन्छ भन्ने दृढ विश्वासी । इमानदार, प्रतिबद्ध, पारदर्शी, लगनशील, सकारात्मक र समाज परिवर्तनको सोच भएको । काम, कर्तव्य, अधिकार बुझेको र त्यसलाई पर्घेल्न सक्ने । समाजमा रुझेको, भिजेको, समाजले पत्याउने र विकास निर्माणमा योगदान दिनसक्ने । स्वच्छ छवि भएको । आफ्ना कुरा भन्न सक्ने । घुस्याहा, बिचौलिया, तस्कार, ठेकेदार, छुल्याहा, माफियासँग नझुक्ने र कर्मचारी तह लगाउने । परिवर्तनको सपना देख्न, हिँड्न र अरूलाई हिँडाउन सक्ने । प्राकृतिक स्रोतसाधनको परिचालन गर्न सक्ने र दुरुपयोग हुनबाट जोगाउन सक्ने । साम्प्रदायिक सद्भावमा खलबल नमच्चाउने । कसलाई नउठाउने ? तस्कर, माफिया, बिचौलिया, ठेकेदार, भ्रष्टाचारी, डन, अपराधी र जग्गा दलाल, बालुवा डोजरका ठेकेदार । कुरा मात्र गर्ने, गुटबाजी गर्ने, भट्टीमा मान्छे जम्मा गर्दै सधैं नकारात्मक कुरा गर्दै हिँड्ने । नातागोता, इष्टमित्र र पैसाको बिटो बोक्नेलाई टिकट नदिने । प्राकृतिक स्रोतसाधन दोहनको मतियार बनेर छ्याकन खान पल्केका । उपभोक्ता समिति र दलीय संरचनामा बसेर कमिसन खान पल्केकालाई । तस्कर, बिचौलियाको फाइल बोकेर अड्डा अदालत चाहर्ने । पार्टीलाई सहयोग गरेको आडमा पार्टीमा प्रभाव जमाउन खोज्ने । नेतालाई प्रभाव पार्न ह्विस्की, चुस्की र छुस्की पल्काउनेहरू । निर्वाचनमार्फत ठूला पार्टीको उम्मेदवार बनी बद्नाम सामाजिक चरित्र र हैसियत चोख्याउन उम्मेदवार बन्न खोज्नेहरूलाई टिकट दिनु हुँदैन । कालो धनको आडमा टिकट कुम्ल्याउलान् । प्राकृतिक स्रोतसाधनमा आँखा गाडेका कुत्सित आकांक्षीलाई छिर्नै दिनुहुन्न । धर्म, क्षेत्रीयता र जातीयता तथा सामाजिक सद्भाव खल्बल्याउने साम्प्रदायिकलाई टिकट दिनु हुन्न । सामाजिक कुरीति, विकृति फैलाउनेलाई टिकट कुनै हालतमा दिनु हुन्न । राजनीतिशास्त्र, समाजशास्त्र र व्यवस्थापनका प्राध्यापकहरू सहमत थिए, लोकतन्त्रको आधार नै निर्वाचन भएकाले स्थानीय निकायमा माथिका बुँदाका आधारमा पठाउन र रोक्न सकियो भने लोकतन्त्रलाई निर्वाचनले अवश्य स्वच्छता प्रदान गर्नेछ ।"
मातृसम्मान नै आत्मसम्मान,"'यदि मेरो शरीरबाट आत्मा छुट्ट्याएर कसैले मलाई दुई फ्याक पारे पनि आमा ! ए मेरी आमा !! मलाई थाहा छ कसको प्रार्थनाले फेरि मलाई एक पार्न सक्थ्यो ।' रुयार्ड किप्लिङ आमाको प्रार्थनाले सन्ततिको मृतात्मालाई समेत देहमा पुनर्जागृत गराउन सक्छ भन्ने दृष्टांशमाथिको कविताको एक छेस्काले दिएको छ । वैशाख कृष्ण औंसीका दिन नेपालीले पनि आमाको मुख हेर्ने दिवस मनाउँछन् । गाउँघरमा यसलाई 'आमा खुवाउने औंसी' को नामले पनि चिनिन्छ । गाउँघरमा एउटा भनाइ पनि प्रचलित छ । 'छोराछोरी आमा खुवाउन आउँछन् र आमालाई नै खाएर जान्छन् ।' संस्कृति विकृत बन्दै गएको नमुना हो यो । च्यानलमा आउने सिरियलका संक्रमणले हाम्रा चाडपर्व सामाजिक रोगमा परिणत हुँदैछन् । कम्तीमा आमाको स्मरण गर्ने यो पावन दिनलाई 'मातृसम्मान दिवस' रूपमा विस्तार गर्नु आवश्यक छ । हुन त आफ्नी आमालाई सम्मान गर्न कुनै दिवस कुर्नु पर्दैन । दिवसको खानी हाम्रो देशमा अनेक दिवस आउँछन्, जान्छन्, तर आमाको ममता कहिल्यै आउने र जाने हुँदैन । यो त रहिरहन्छ अटंक, अविचलित । संसारमा प्रत्येक देशका प्रवर्तक छन् । हरेक राष्ट्रका जन्मदाता छन् । ती व्यक्तिहरू सम्बन्धित देशमा 'राष्ट्रपिता' भनेर पुजिन्छन् । सिंगै देशको जन्म दिनेलाई पनि 'राष्ट्रमाता' भन्ने हिम्मत नगरेर राष्ट्रपिता भन्छ दुनियाँले । सायद एउटी माताले एउटा सन्तान जन्माउनु भनेको कुनै राष्ट्र जन्माउनुभन्दा पनि महान् कर्म हो । त्यसैले 'आमा' शब्दभित्रको पवित्रता र गहिराइलाई विश्वका बडेबडे आध्यात्मिक, दार्शनिक र साहित्यिक व्यक्तित्वले पनि पूर्णरूपले निरूपण गर्न सकेका छैनन् । एउटा चराले कति जतनले आफ्नो गँुड बनाउँछ । त्यसभित्रका अन्डालाई ममताले छोप्छ । आँधी, हुरी, झरी र वज्रपातसित पौंठेजोरी खेलेर बचेरा कोरल्छ । चारो बटुल्छ र हुर्काउँछ । त्यो 'आमाचरी' को एउटै स्वार्थ हुन्छ । सन्तति हुर्काउनु अनि सृष्टिको सुन्दर रचनामा एउटा आयाम थप्नु । संसारका सबै आमा त्यस्तै हुन् । बच्चा जन्माउनु र हुर्काउनुमा तिनको कुनै स्वार्थ लुकेको हुँदैन । संसारमा आमाको महत्ता दर्शाउने अनेक सिनेमा बनेका छन् । उपन्यास, कथा, गीत र कविता रचिएका छन् । पूर्वीय संस्कारले आमाबुबालाई जीवित देउता मानेको छ । पश्चिमी जगत्मा पनि मातापिताको स्मरण गर्ने दिवसहरू प्रचलनमा छन् । आमा हुने गुण केवल नारीलाई मात्रै दिएको छ प्रकृतिले । पुरुषले चाहेर पनि आमा बन्न सक्दैन । पुरुषले माता शब्दको गरिमालाई थाम्न पनि सक्दैन । आमा बन्ने रहर कहिलेकाहीं पुरुषभित्र पनि जाग्छ, तर त्यो रहर कुरूप कल्पनाभन्दा केही हुन सक्दैन । एकचोटि महात्मा गान्धीले आफ्नी नातिनी पर्ने कुमारी मनु गान्धीलाई भनेको थिए रे, 'म धेरैका लागि पिता बनें तर तिमी एकजनाको लागि माता नै हुँ ।' कुमारी मनुले, 'बापुमाई मदर' शीर्षकको किताबमा यो स्मरण लेखेकी छन् । संसारभरिका मानिसले अदव, गर्व र आदर्शसाथ उच्चारण गर्ने शब्द हो आमा । मा, माता, माई, अम्म्मा, जननी जे भने पनि सारभूत कुरा एउटै हो । भाषा अलग होला, भाव उही हो । संसारका सबै नारी आमा हुन् । आमा प्राणदाता हुन् । जन्म, कर्म, नाम, इज्जत, शान, मान, सबै आमाले सन्तानलाई दिएका नासो हुन् । आमा देवी हुन् । आमा शक्ति स्वरूपा हुन् । आमा सर्वशक्तिमान पीठ हुन् । आमा हाम्रै वरिपरि घुम्ने जीवनदेवी हुन् । आमाभन्दा शक्तिशाली शब्द एउटै मात्र छ यो संसारमा । त्यो शब्द 'आमा' नै हो । आमालाई माया गर्ने भुइँमान्छेहरू उन्नति र परिवर्तनको सपना साकार पार्न अझै पनि क्रान्तिको बिगुल फुकिरहेका छन् । आमालाई धोका दिनेहरूलाई खबरदारी गरिरहेका छन् । सबैभन्दा महत्वपूर्ण कुरा के हो भने आमा धरती हुन् । अनि हाम्रा सबै दिदी, बहिनी, छोरी, चेली आमा हुन् । जीवनमा भेटिएकानभेटिएका, देखिएकानदेखिएका सबै नारी आमा हुन् । यस्तो गरिमामय आमा शब्दमाथि कतै हामी खेलवाड त गरिरहेका छैनौं ? मन चसक्क हुन्छ आज पाँच वर्षीय अबोध आमा बलात्कृत हुन्छिन् । बैंसको पहिलो वसन्तको मुहार पनि राम्ररी हेर्न नपाएका युवती आमाहरू पशुसरह बेचिन्छन् । बम्बैको कोठीदेखि अफ्रिकाको डान्सबारसम्म नारीरूपी आमालाई कौडीको भाउमा विनिमय गरिन्छ । तुच्छ बस्तुजस्तो, मूल्यहीन सामानजस्तो, उपभोग गर, मिल्काऊ र कुल्चको भावमा लपेटिएको छ नेपाली पुरुषसत्ता । घरेलु हिंसा, भेदभाव, असमानत, यौन शोषण र श्रमशोषणका उदाहरण त पाइलैपपिच्छे देखिरहेका छौं हामी । आमाले कहिलेकाहीं अञ्जानमा गल्ती गर्छिन् कपूतहरू जन्माएर । कतिपय आमा आफ्नै सन्तानद्वारा परित्यक्त भएर सडक र वृद्धा श्रममा पुगेका छन् । आमाले आफ्नै कोखलाई धिक्कार्नुपर्यो भने त्योभन्दा ठूलो दुर्भाग्य अरू के हुन सक्छ ? मेक्सिम गोर्कीको विश्वप्रसिद्ध उपन्यास 'आमा' मा पेलागया निलोभ्ना नामकी प्रमुख पात्र छिन् । तिनले एक ठाउँमा भनेकी छिन्, 'रगतको खोलाले पनि सच्चाइलाई डुबाउन सक्दैन, ए उल्लुहरू ! तिमीहरू जति अत्याचार गर्दै जान्छौ हाम्रो घृणा पनि त्यत्तिकै बढ्दै जानेछ ।' एउटी आमाले सन्तानलाई कदापि घृणा गर्न सक्दिनन्, तर एउटी नारीले दुष्ट पुरुषको अत्याचार सधैं सहनुपर्छ भन्ने पनि छैन । गोर्कीले सोभियत रूसमा व्यप्त निरंकुश, कठोर र अत्याचारी जारशाही शासन पद्धतिविरुद्ध धावा बोल्न पेलागयामार्फत माथिका शब्द प्रयोग गरेका थिए । कामदार र मजदुर वर्गमा अन्तर्निहित सुषुप्त शक्तिलाई जागृत गराउनु पनि उनको उद्देश्य थियो । हाम्रो सन्दर्भमा भने समाजले नारीमाथि गरेका अत्याचारलाई खबरदारी गर्न पनि गोर्कीको भाव उपयोगी छ । उसो त सबै नारी आमा हुन् । धरती आमाकी पनि आमा हुन् । त्यसैले धरतीलाई 'धरतीमाता' पनि भनिन्छ । धरतीमाता पनि विभिन्न महादेश, देश, प्रदेश र प्रान्तहरूमा विभक्त छिन् । त्यसैगरी नेपाल हाम्री आमाकी पनि आमा हुन् । यी नेपाल आमा शक्तिशाली सत्तासीनहरूको मात्रै पेवा होइनन् । इतिहास साक्षी छ इतिहासदेखि आजसम्म प्रत्येक सत्तासीनले नेपाल आमालाई धोका दिइरहे । गद्दारी गरिरहे । बरु नेपाल आमाका महान् सर्वसाधारण छोराछोरीले परिआएको बेलामा प्राणको आहुती गरेर क्रान्ति गरे । आमाको मुहार फेर्ने सपना देखेर आफ्नो सपना र जीवनलाई तिलाञ्जली दिए । आमालाई माया गर्ने भुइँमान्छेहरू उन्नति र परिवर्तनको सपना साकार पार्न अझै पनि क्रान्तिको बिगुल फुकिरहेका छन् । आमालाई धोका दिनेहरूलाई खबरदारी गरिरहेका छन् । कर्मवीर, परिवर्तनकामी, राष्ट्रभक्त र श्रमशील सन्तति जन्माउने यो धरतीका हरेक आमालाई मातृऔंसीको यो पावन दिनमा हार्दिक नमन छ । आफू जन्मेको, हुर्केको अनि बाँचेको धरतीलाई साक्षात् मातासमान सम्मान गर्न आजको दिनले नेपाल आमाका सबै सन्ततिलाई सद्प्रेरणा प्रदान गरोस् । मातृसम्मान दिवसको सार्थकता यसैमा झल्किनेछ । मातृसम्मान भन्नु आत्मसम्मान पनि त हो । मातृत्को जय ! समर्पणको जय ! आमा तिमीलाई ढोग सय सय !"
यसरी चिर्नुपर्छ विकासका अवरोध,"विकासका धेरै सम्भावना भएको देश हो नेपाल । कृषि, ऊर्जा, उद्योग, पर्यटन आदि सबै क्षेत्रको विकासको लागि यहाँ धेरै सम्भावना छन् । विगतमा सत्तामा गएपछि विभिन्न राजनीतिक पार्टीका नेताहरूले नेपाललाई स्विट्जरल्यान्ड वा सिंगापुर बनाउने कुरा गरे । त्यो सोचाइ काल्पनिक पनि थिएन । हाम्रो देशमा त्यस प्रकारको विकासको लागि वस्तुगत वा भौतिक आधारहरू छन् । नेपाल जलसम्पदामा धनी भएकाले ऊर्जा विकासको व्यापक सम्भावना छ । बिजुलीको विकासले कृषि, उद्योग, यातायात र अरू सबै क्षेत्रमा विकास हुन सक्ने सजिलैसित अन्दाज गर्न सकिन्छ । नेपाल जडिबुटीका दृष्टिकोणले धनी भएकाले तिनीहरूको आधुनिकीकरण गरेर नेपालमा औषधीको उच्च स्तरमा उत्पादन गर्न सकिन्छ र त्यो राष्ट्रिय आम्दानीको ठूलो स्रोत बन्न सक्छ । कृषिमा सामन्ती शोषण र भूस्वामित्वको अन्त्य तथा आधुनिकीकरण गरेर कृषि, पशुपालन आदिको उच्च स्तरमा विकास गर्न सकिन्छ । पर्यटन विकासको सम्भावना पनि त्यत्तिकै छ । पर्यटन उद्योगको आधारमै स्विट्जरल्यान्ड संसारकै विकसित देश बनेको छ । नेपालमा स्विट्जरल्यान्डमा भन्दा पनि बढी पर्यटन उद्योगको विकासको सम्भावना छ । सगरमाथासहित उच्च हिमालय शृंखला, अग्ला र होचा पहाडहरूको देशव्यापी शृंखला, पशुपतिनाथ, स्वयम्भु र लुम्बिनीजस्ता धार्मिक स्थलहरू, असंख्य नदी, ऐतिहासिक, पुरातात्विक स्थानहरूको र सांस्कृतिक सम्पदाको देशव्यापी सञ्जाल, तराईको समथल भूमि र जंगल, जैविक विविधता आदिमा नेपाल पर्यटकीय दृष्टिकोणले विकसित हुनेमा शंका छैन । त्यसबाहेक नेपालका सबै गाउँहरू पर्यटकीय दृष्टिकोणले महत्वपूर्ण हुन सक्छन् । ग्रामीण पर्यटनलाई प्रोत्साहित गरेमा पर्यटन उद्योगमा गुणात्मक फड्को आउन सक्छ, तर त्यसको लागि आवश्यक पूर्वाधार तयार पार्ने वा पर्यटनलाई व्यवस्थित वा आधुनिकीकरण गर्ने कार्यमा सरकारको ध्यान जान सकिरहेको छैन। जलसम्पदाको दृष्टिकोणले नेपाल संसारको धनी देशमा पर्छ । कृषियोग्य जमिन पनि प्रशस्त छ । वनजंगलको कमी छैन । जडिबुटी पनि प्रशस्त छन् । यीमध्ये कुनै एउटाको मात्र समुचित विकास भए अर्थतन्त्रमा ठूलो परिवर्तन आउँछ । विकासका यति धेरै सम्भावना हुँदाहुँदै पनि हाम्रो देश संसारका पिछडिएका र गरिब देशहरूमा गणना हुन्छ । यो गम्भीर प्रकारको अन्तरविरोध हो । एकातिर विकासको लागि अत्यधिक सम्भावना र अर्कोतिर गम्भीर प्रकारको पिछडिएको र गरिबीको अवस्थायो अन्तरविरोधका कारण के हुन् र तिनीहरूको समाधान कसरी गर्ने ? ती कारणको समाधान वा निराकरण भएपछि नै नेपालले विकासको क्षेत्रमा गुणात्मक फड्को मार्न सक्नेछ । एकाध महिनायता ठूलो पैमानामा भ्रष्टाचार भएका कैयन् समाचार सञ्चारमाध्यमहरूले बाहिर ल्याएका छन् । त्यस प्रकारको भ्रष्टाचार करोडौं, अर्बौं होइन, खर्बौं रुपैयाँमा भएको देखिन्छ । कुरा गत केही महिनाको मात्र होइन, दसकौंदेखि त्यस प्रकारका ठूला भ्रष्टाचारका समाचार लगातार प्रकाशनमा आइरहेका छन् । त्यसैले त नेपाललाई भ्रष्टाचार हुने प्रमुख देशको रूपमा गणना गरिन्छ । उच्चस्तरीय राजनीतिक नेता, प्रशासनका उच्च अधिकृत, ठूला कम्पनीहरू, बैंकहरू, शिक्षा र स्वास्थ्य संस्थाहरू वा विकाससम्बन्धी काममा उच्च तहदेखि तल्लो तहका कैयौं निकाय पनि त्यस प्रकारको भ्रष्टाचार वा राष्ट्रिय सम्पत्ति दुरुपयोगमा संलग्न भएको देखिएको छ । त्यसरी राष्ट्रिय सम्पत्तिको जुन भ्रष्टाचार र दुरुपयोग भएको छ, त्यसको घातक असर विकास कार्यहरूमा पर्ने सजिलै बुझन् सकिन्छ । त्यसरी दुरुपयोग हुने रकम देशको विकास वा जनताको हितमा लागेमा देशको कति धेरै प्रगति हुन सक्थ्यो होला ? सरकारले विकासका लागि विनियोजन गरेको बजेटको ठूलो भाग खर्चै हुँदैन । बजेट खर्च नभएपछि विकास कार्य पछाडि पर्छन् । सरकारले विभिन्न समयमा पेस गरेका प्रतिवेदनमा त्यो कुरा आउने गरेको छ । त्यस्तो किन हुन्छ ? प्रशासनको नोकरशाही, भ्रष्ट, विकासप्रति उदासीन दृष्टिकोण र कार्यकुशलतामा कमी । सरकारले छुट्ट्याएको रकम बढीभन्दा बढी विकास कार्यमा खर्च गर्नेबारे उनीहरूको रुचि र उत्साह कम हुन्छ । नोकरशाही औपचारिकता पूरा गर्नेतिर नै उनीहरूको जोड हुन्छ । त्यसो गर्दा विकास कार्य नभएमा त्यससम्बन्धी बजेट फ्रिज हुन्छ । त्यसबाहेक आफ्नो प्रतिशत सुनिश्चित नहुँदासम्म विकासको रकम निकासा दिने कार्यमा आलटाल, ढिलाइ गर्ने वा रोक्ने गर्छन् । कतै रकम निकासा दिँदा पनि उनीहरूले त्यस प्रकारका व्यक्ति वा संस्थाहरूलाई नै प्राथमिकता दिन्छन्, जसबाट उनीहरूको प्रतिशत सुनिश्चित हुन्छ । अर्कोतिर त्यसरी प्रतिशत पाउने सम्भावना नभएमा इमानदारीपूर्वक विकास कार्यमा लाग्ने व्यक्तिहरूलाई उनीहरूले रकम उपलब्ध नगराउन नै बढी कोसिस गर्छन् । जुन व्यक्तिहरूले कर्मचारीलाई प्रतिशत दिन्छन्, उनीहरूले आफ्नो कार्य सही प्रकारले पूरा नगरेको भए पनि वा भ्रष्टाचार गरेको भए पनि उनीहरूको कामलाई सजिलैसित जाँच पास गर्ने गरिन्छ । कर्मचारीहरूको त्यस प्रकारको भ्रष्ट प्रवृत्ति माथिदेखि तलसम्म पाइन्छ । निश्चय नै कतिपय साँच्चिकै इमानदार र कर्तव्यपरायण कर्मचारीहरू पनि हुन्छन्, तर उनीहरूलाई सम्बन्धित उच्च तह वा सहयोगी कर्मचारीबाट पनि मद्दत मिल्दैन र उनीहरूलाई या त सरुवा गरिन्छ वा बर्खास्त । यसले गर्दा विकासको लागि निकासा भएको रकमको ठूलो भाग खर्च हुन पाउँदैन र विकास कार्य कुण्ठित हुन्छ । नेपालमा विकासका लागि विदेशबाट विभिन्न शीर्षकमा रकम आउँछन् । त्यस्ता रकम मुख्यतः दुई प्रकारले खर्च हुन्छ : प्रथम, सरकारी तहमा नै खर्च गर्ने । दोस्रो, स्वयं सम्बन्धित विदेशी संस्थाहरूद्वारा नै खर्च गर्ने । प्रथम प्रकारकोे रकमको पनि ठूलो भाग भ्रष्टाचार हुन्छ । दोस्रो प्रकारको रकमको पनि ठूलो भाग भत्ता, तलब विदेशीहरूले नै खर्च गर्छन् र त्यसबाट विकास कार्यमा पुग्ने योगदान धेरै कम हुन्छ । पार्टीहरूको स्तरमा पनि अत्यधिक भ्रष्टाचार हुने गर्छ । उनीहरूले एकातिर रकम विनियोजनको दौरान र अर्कोतिर विदेशी कम्पनीहरूसँग सम्झौताको दौरान धेरै भ्रष्टाचार गर्छन् । सत्तामा भएका कैयन् राजनीतिक नेताहरू त्यसका लागि बद्नाम छन्, उनीहरूले सरकारी कर्मचारीहरूसँग मिलेर नै त्यस प्रकारको भ्रष्टाचार गर्ने गर्छन् । कुनै मानिसले त्यस प्रकारको भ्रष्टाचार नगर्ने नीति अपनायो भने कर्मचारीबाटै उसलाई असहयोग हुन्छ । चित्रबहादुर केसीको उदाहरण त्यस सन्दर्भमा विशेष रूपले उल्लेखनीय छ । उहाँ स्वयं एकातिर कुनै भ्रष्टाचारमा संलग्न हुनुभएन भने अर्कोतिर त्यस प्रकारका भ्रष्ट कर्मचारीलाई हटाउने निर्णय पनि गर्नुभयो । तर सर्वोच्चले त्यस प्रकारका कर्मचारीलाई पुनः थमौती गर्यो । त्यस प्रकारको राजनीतिक भ्रष्टाचार खालि उच्च तहमा मात्र होइन, तल्लो तहमा पनि धेरै हुने गर्छ । तल्लो तहका राजनीतिक कार्यकर्ताहरूले पनि उनीहरूद्वारा वितरण हुने विभिन्न प्रकारका रकम, स्थानीय प्रशासनसित मिलेर वा उपभोक्ता समितिहरूसित मिलेर पनि त्यस प्रकारको भ्रष्टाचार गर्ने गर्छन् । केही अपवाद छोडेर राजनीतिक पार्टी वा संगठनहरूमा पनि त्यस प्रकारको भ्रष्ट प्रकृति व्यापक पाइन्छ । त्यो कारणले पनि देशको विकास समुचित रूपले हुन सकेको छैन । विकासको लागि एउटा गम्भीर समस्या भारतीय विस्तारवाद नै हो । त्यसले पनि नेपालको विकासमा चौतर्फी बाधा पुगेको छ । नेपालको जलसम्पदामा कब्जा जमाउन विस्तारवादले दसकौंदेखि योजनाबद्ध प्रकारले काम गर्दै आएको छ । त्यही सिलसिलामा नेपालका नदीहरूबारे कैयन् असमान सम्झौताहरू भएका छन् । जस्तो कोशी, गण्डकी, महाकाली, माथिल्लो कर्णाली आदि सम्झौताहरू । ती सम्झौताहरूको उद्देश्य हो, नेपालको पानी वा बिजुलीमाथि भारतद्वारा कब्जा जमाउनु । त्यसरी नेपालको चौतर्फी विकासको लागि जुन जलशक्तिको उपयोग हुन सक्थ्यो, त्यसबाटै नेपाल वञ्चित हुँदै गइरहेको छ। अरब देशहरू पहिले निकै पिछडिएको अवस्थामा थिए । तर त्यहाँ ग्यास वा पेट्रोल पत्ता लागेपछि थोरै समयमै उनीहरूको धेरै उन्नति भयो । तर त्यहाँ पानीको कमी छ । तर हाम्रो देश जलसम्पदाको दृष्टिकोणले धेरै सम्पन्न छ । त्यसका आधारमा देशको चौतर्फी विकास हुन सक्छ तर त्यही सम्पत्तिबाट हामी वञ्चित हुँदै गइरहेका छौं । नेपालका राजनीतिक शक्तिहरू वा सरकारमाथि दबाब वा प्रलोभन दिएर भारत त्यसरी नेपालको पानीमाथि कब्जा जमाउन सफल हुँदै गइरहेको छ । यस सन्दर्भमा माथिल्लो कर्णालीका उदाहरण विशेष रूपले उल्लेखनीय छ । त्यो थोरै लगानीमा ठूलो पैमानामा बिजुली पैदा हुने परियोजना हो । नेपाली लगानीमा नै त्यो परियोजना सफल पार्नु सम्भव छ र त्यसबाट नेपालको विकासमा धेरै योगदान पुग्न सक्थ्यो । तर परियोजना विदेशी कम्पनीलार्ई दिइएको छ । नेपालको अन्तर्राष्ट्रिय व्यापारको विकासमा बाधा पुर्याउन भारतले अन्तर्राष्ट्रिय कानुनअनुसार भूपरिवेष्ठित देशले प्राप्त गर्ने पारवहन सुविधामा पनि बाधा पुर्याउने गरेको छ । अन्तर्राष्ट्रिय पारवहन सन्धिमा अहिलेसम्म हस्ताक्षर गरेको छैन । यहाँ राष्ट्रिय उद्योगधन्दाको विकासमा बाधा पुर्याउन नेपालको भन्सार नीतिलाई खुकुलो पार्ने विषयमा जोड दिने गरेको छ । परिणामस्वरूप नेपालका राष्ट्रिय उद्योगधन्दाहरूको संरक्षणमा धेरै बाधा पुग्ने गरेको छ । विभिन्न भूगर्भीय सर्वेक्षणबाट नेपालमा पेट्रोल, ग्यासजस्ता महत्वपूर्ण खानीहरू भएको पत्ता लागेको छ, तर तिनीहरूको उत्खनन्मा भारतले बाधा हाल्ने गरेको छ । ओली सरकारले चीनसित गरेको सम्झौताअनुसार चीनले नेपालमा पेट्रोल र ग्यासको अनुसन्धानमा मद्दत गर्ने सम्झौता भएको थियो, तर यो कुरा बुझ्न गारो पर्दैन कि भारतको दबाब वा भारतपरस्त तत्वहरूको षड्यन्त्रकारी भूमिकाका कारणले त्यसरी ग्यास र पेट्रोलको खोजी गर्ने काम पनि पछाडि परेको छ । कतिपय भूगर्भशास्त्रीको भनाइअनुसार नेपालमा युरोनियमको खानी भएको अनुमान गरिएको छ । अनुसन्धान गर्ने हो भने त्यही प्रकारका अन्य महत्वपूर्ण खानीहरू पत्ता लगाउन सक्छन् । नेपाल विकासको गम्भीर समस्या भारतीय विस्तारवाद नै हो । जलसम्पदामा कब्जा जमाउन विस्तारवादले दसकौंदेखि योजनाबद्ध प्रकारले काम गर्दै आएको छ । दलहरूले स्वार्थ र महत्वाकांक्षा पूरा गर्न विदेशी स्वार्थअनुसार काम गर्ने गरेका छन् । त्यसैले देशको विकास समुचित रूपले हुन सकेको छैन। भारतबाहेक संसारका विभिन्न साम्राज्यवादी देशहरूले पनि अल्पविकसित वा विकासोन्मुख देशहरूको अर्थतन्त्रलाई आफ्नो अधीनस्थ बनाउन भूमण्डलीकरणको नीति अपनाएका छन् र त्यो नीतिका कारणले पनि नेपालको विकास धेरै कुण्ठित हुने गरेको छ । विकासका लागि आवश्यक पर्ने श्रमशक्तिको नेपालमा कमी छैन । हाम्रो श्रमशक्ति विश्वभरि छरिएको छ । नेपालीले संसारका विभिन्न देशहरूको विकासमा महत्वपूर्ण योगदान दिइरहेका छन् । विकासका लागि आवश्यक पर्ने पुँजी वा प्रविधिको कारणले पनि नेपालको विकास पछाडि परेको होइन । नेपालका विभिन्न कोष वा बैंकहरूमा ठूलो पैमानामा पुँजी जम्मा भएको छ । आवश्यक परेमा हामीले विभिन्न अन्तर्राष्ट्रिय कोषबाट ऋण लिन सक्छौं । प्राविधिक सहायता पनि विभिन्न देशहरूबाट लिन सकिन्छ । उपरोक्त प्रकारको वस्तुस्थितिमाथि ध्यान दिँदा नेपालमा विकासको लागि सम्भावना भएको र थोरै समयमै अत्यधिक विकास हुन सक्ने सम्भावना छ ।कुनै देश एउटै देशमाथि निर्भर रह्यो भने विकासमा धेरै बाधा पुग्छ । नेपाल तीनतिरबाट भारतद्वारा घेरिएको छ । भारतमा ब्रिटिस शासकको अन्त्य भएपछि नै त्यसले नेपाललाई भारतमा मिलाउने प्रयत्न गर्दै आएको छ । उत्तर चीनसित सम्बन्धको विस्तार गरेर हामीले भारतबाट नेपालमा एकाधिकार कायम गर्ने प्रयत्न रोक्न सक्छौं । तर हाम्रो समस्या के हो भने भारतले चीनसितको सम्बन्ध विस्तारमा पूरै बाधा पुर्याउन चाहन्छ र त्यसको लागि लगातार दबाब दिने प्रयत्न गर्दै आएको छ । उत्तरको त्यो कडीलाई तोडेपछि नेपाल पूरै भारतमाथि आश्रित हुनुपर्नेछ । त्यसैले चीनसित सम्बन्ध विस्तार गर्ने प्रयत्नले निर्णयात्मक महत्व राख्छ । भौगोलिक दृष्टिकोणले चीनसितको आवागमन धेरै कठिन छ । तैपनि आधुनिक युगमा कैयन् नाकाहरू खोलेर वा यातायातको विकास गरेर भौगोलिक कठिनाइ कम गर्न सकिन्छ । उत्तरतर्फ कैयन् नाका खोल्ने निर्णय, चीनसितको काठमाडौं र लुम्बिनी तथा पोखरासम्म रेलमार्ग बनाउने सम्झौता, वान बेल्ट वान रोडको योजना, भारतदेखि चीनसम्म जोड्ने कयौं त्रिदेशीय सडकहरूको योजना आदिद्वारा चीनसितको यातायात सम्बन्धलाई धेरै सुगम बनाउन सकिन्छ । तर चीनसितको सबै प्रकारको विस्तारमा भारतले पूर्ण नियन्त्रण गर्न प्रयत्न गर्छ, जसबाट नेपाललाई पूरै आफ्नो नियन्त्रणमा राख्न सकियोस् । यस सन्दर्भमा के पनि उल्लेखनीय छ भने त्यसले पहिले कोदारी राजमार्ग निर्माणको पूरै विरोध गरेको थियो र त्यसलाई रोक्न पूरै दबाब दिएको थियो । अहिले पनि चीनसित भएका यातायातको विकाससहित सबै सम्झौताहरू कार्यान्वयन हुन नदिन त्यसले पूरै शक्ति लगाइरहेको छ । अहिले बनेको माओवादी (केन्द्र) र नेपाली कांग्रेसको गठबन्धन सरकारलाई पनि त्यसले त्यही उद्देश्य पूरा गर्नको लागि पूरा प्रयत्न गरिरहेको छ । संसारका विभिन्न साम्राज्यवादी देशहरूले कुनै देशको अर्थतन्त्रलाई आफ्नो अधीन बनाउन आर्थिक रूपले मात्र होइन, राजनीतिक रूपले पनि प्रयत्न गर्छन् । त्यसको लागि त्यहाँका राजनीतिक पार्टी वा सरकारलाई आफ्नो नियन्त्रणमा राख्ने वा कुनै राजनीतिक दल वा सरकार उनीहरूको स्वार्थविपरीत जान चाहेमा त्यसमा बदलेर आफ्नो पक्षको सरकारलाई सत्तारुढ गराउने प्रयत्न गर्छन् । त्यसको पछिल्लो उदाहरण केपी शर्मा ओलीको सरकारलाई बदलेर माओवादी केन्द्र र कांग्रेसको गठबन्धन सरकार गठन गर्नु हो । त्यो सरकारद्वारा भारतीय विस्तारवादले नेपालप्रतिका आफ्ना विस्तारवादी नीतिहरूलाई पूरा गर्न योजनाबद्ध प्रकारले प्रयत्न गरिरहेको छ । यो नेपालको लागि दुर्भाग्य हो कि कैयन् दलहरूले स्वार्थ र महत्वाकांक्षा पूरा गर्न विदेशी स्वार्थअनुसार काम गर्ने गरेका छन् । त्यसले गर्दा नेपालमा राजनीतिक अस्थिरता देखा पर्नुका साथै विकास पनि कुण्ठित हुने गरेको छ । कुनै देशमा जति विकास भए पनि त्यो विकासको प्रतिफल सबै क्षेत्र र आम जनतामा न्यायपूर्ण प्रकारले पुगेन भने कुनै देश जति विकास भए पनि त्यसबाट हुने लाभ सीमित प्रकारकै हुन्छ । त्यस सिलसिलामा तीनवटा कुरामा हाम्रो ध्यान जानुपर्ने आवश्यकता छ । प्रथम, कुनै देशमा कति धेरै विकास भयो, त्यो मात्र महत्वपूर्ण होइन । कुनै देशमा धेरै विकास भए पनि त्यसबाट विदेशी पुँजीपतिहरूले बढी फाइदा उठाउँछन् र विकासको प्रतिफल बढी विदेशमा जान्छ भने देश गरिबको गरिब नै रहन्छ । त्यस्तो हुन नदिन स्वदेशी उद्योगहरूको विकासमा नै बढी जोड दिनुपर्छ । द्वितीय, कुनै देशमा विकास केही विकसित क्षेत्रहरू वा ठूला सहरहरूमा मात्र भयो भने त्यो अवस्थामा देशको सर्वांगीण विकास हुन पाउँदैन । देशको ठूलो भाग पिछडिएको अवस्थामै रहन्छ । आजसम्म देशमा जेजति विकास भएको छ, त्यसको मूल्यांकन गर्ने हो भने विकास असमान भएको देखिन्छ र देशका दूरवर्ती र दुर्गम वा ग्रामीण क्षेत्रहरू पिछडिएको अवस्थामै छन् । त्यस्तो अवस्थामा सुधारको लागि सन्तुलित र विकेन्द्रित विकास नीति अपनाउनुपर्ने आवश्यकता छ । तृतीय, धेरै विकसित देशहरूमा पनि विकासको प्रतिफल केही मुठीभर उच्च वर्गीय व्यक्तिहरूमै पुग्छ र आम जनता त्यसबाट वञ्चित हुन्छन् । त्यो अवस्था त्यो बेलासम्म कायम रहन्छ, जबसम्म विद्यमान प्रतिक्रियावादी व्यवस्था कायम रहन्छ । त्यस प्रकारको अवस्थामा सुधारको लागि वर्तमान राजनीतिक, सामाजिक अवस्थामै परिवर्तन हुनुपर्छ । त्यसको लागि विद्यमान व्यवस्थाअन्तर्गत विकासको लागि अधिकतम प्रयत्न गर्दै प्रतिक्रियावादी व्यवस्थामा पनि आमूल परिवर्तनको लागि संघर्ष गर्दै जानुपर्छ ।"
छिमेक सम्बन्धले सिर्जेका व्यथा,"नेपाल भारत दुवै परापूर्वकालदेखिका छिमेकी मित्रहरू हुन् । यी दुवै राष्ट्रहरूबीच ऐतिहासिक मात्र नभएर पौराणिककालदेखि नै नजिकको सम्बन्ध रहँदै आएको छ, जुन कुरा विश्वमै उदाहरणीय रहेको पाइन्छ । यी दुवै राष्ट्रबीच प्राचीनकालदेखि नजिकको सम्बन्ध मात्र रहेको छैन, दुवै राष्ट्रबीच राजनीतिक, आर्थिक, सामाजिक, सांस्कृतिक समानतासमेत रहेका छन् । यी दुवैको आकार र दुवैले एकअर्काप्रति गर्ने व्यवहारमा भने भिन्नता पाइन्छ । भारत जनसंख्या एवं भौगोलिक हिसाबले विश्वकै ठूला राष्ट्रहरूको कोटीमा पर्छ भने आर्थिकरूपमा दक्षिण एसियाको शक्तिशाली राष्ट्र मानिन्छ । नेपाल भारतसँग यीमध्ये कुनै पनि विषयमा तुलनायोग्य छैन । यी विषयबाहेक सभ्यता, संस्कृतिको निर्माण र विकासजस्ता विषयमा नेपाल भारतभन्दा कत्ति पनि कमजोर छैन, बरु धेरै विषयमा अग्रणी स्थानमा रहेको छ । यससँगै वीरता र स्वाभिमानको हिसाबले पनि नेपाल भारतभन्दा अगाडि छ । यो कुन अर्थमा भने भारत कहिले हुण, कहिले यवन, कहिले मुस्लिम त कहिले अंग्रेज गरी शदीयौं विदेशीहरूको अधीनमा रह्यो । तर नेपालले कहिल्यै विदेशीहरूको दासता स्वीकार्नु परेन । यतिबेला भारत दक्षिण एसियाको प्रमुख र विश्वको उदीयमान शक्ति राष्ट्रको श्रेणीमा पर्छ । आफ्नो नजिकको र धेरै विषयमा समानता राख्ने छिमेकी राष्ट्र विश्व शक्तिको गणनामा पर्नु नेपालको लागि खुसीकै विषय हो । 'हुने होस्, न दिने होस्' भन्ने आदर्श वाक्यलाई शिरोधार्य गर्दै नेपाल र नेपालीहरू सदैव भारतको स्वाधीनता, मुक्ति र प्रगतिको पक्षमा रहँदै आएका छन् । तर भारत भने सभ्यता, संस्कृति, सौर्य, स्वाभिमान र प्राकृतिक साधन एवं स्रोतको धनी नेपाललाई अपमानित एवं कमजोर तुल्याउने उद्देश्यबाट निर्देशित रहेको छ । यसको लागि ऊ साम, दाम, दण्ड, भेद जुनसुकै उपायहरू प्रयोग गरेर भए पनि नेपालीलाई गलाउने र नेपाललाई आफ्नो पोल्टामा पारेर नेपाली सभ्यतासंस्कृतिसँगै यहाँको साधनस्रोतमा आधिपत्य जमाउने दाउमा छ । भारतले यस किसिमको दुष्ट व्यवहार उसलाई उपनिवेश बनाउने पश्चिमा शक्ति राष्ट्रहरूबाट सिकेको हो र अब ऊ पश्चिमाहरूको सुयोग्य उत्तराधिकारीका रूपमा आफ्ना छिमेकीविरुद्ध यस किसिमका व्यवहारहरू प्रदर्शन गर्न खप्पिस भइसकेको छ । जसले गर्दा यतिबेला दक्षिण एसियाका राष्ट्रहरू असुरक्षा, अविश्वास र अनिश्चिततामाझ बाँच्न विवश भएका छन् । यसरी सिंगो दक्षिण एसियालाई अशान्त क्षेत्रमा परिणत गरेर भारत दक्षिण एसियाको मुखिया र विश्वको महाशक्ति बन्ने सपना साँचिरहेको छ, तर सिंगो दक्षिण एसियालाई अशान्त तुल्याएर आफू यस क्षेत्रको नाइके बन्न सहज छैन भन्नेमा भारतीयहरूको ध्यान पुगेको देखिँदैन । हो, यसो गर्दा साम्राज्यवादी शासनको थिचोमिचोका प्रभावले भारतीयहरूमा विकसित विकृत मनोग्रन्थिको तुष्टि भने सम्भव हुन सक्छ । कारण दक्षिण एसिया क्षेत्रमा चीन र पाकिस्तान जस्ता राष्ट्रहरू पनि छन्, जो भारतको विस्तारवादी अभीष्ट पूरा हुन नदिन कटिबद्ध छन् । जुन कुराले भारतीय दादागिरीमा धेरै हदसम्म नियन्त्रण सम्भव भएको छ । जसले यस क्षेत्रका साना एवं कमजोर मुलुकहरूका लागि थोरै मात्र भए पनि राहत प्रदान गरेको छ । भारत आफ्नो व्यवहारका कारण आफैं बद्नाम र असुरक्षित बनिरहेको छ । दक्षिण एसियामा मिचाहा व्यवहार गर्न तम्सिने मुलुक भारत आफू नै पनि आन्तरिक एवं बाह्यरूपमा सुरक्षित देखिँदैन । आन्तरिक रूपमा यतिबेला त्यहाँ हिन्दुत्वको नाममा फासीवादको विकास हुँदैछ । जुन कुरोले गर्दा त्यहाँका धार्मिक अल्पसंख्यक एवं विपक्षी राजनीतिक विचारका समर्थकहरूले आफूहरूलाई असुरक्षित अनुभव गरिरहेका छन् । यतिबेला गोरक्षाको नाममा भारतका विभिन्न भागमा भइरहेको आतंकले जनता आक्रोशित बन्दै गइरहेका छन् । प्रधानमन्त्री स्वयंले गोरक्षाको नाममा ७०८० प्रतिशत गुन्डागर्दी भइरहेको बताए पनि सरकारले त्यसको नियन्त्रणमा कुनै ठोस कार्य गर्न सकेको छैन । लामो समयदेखि कश्मीरमा जारी पृथकतावादी आन्दोलनले अझ झन् उग्र स्वरूप धारण गर्दै गएको छ । आन्दोलनमा युवाको संलग्नतामा वृद्धि हुन पुगेकाले सरकार अप्ठेरोमा पर्दै गएको छ । देशका अनेकौं भागमा कश्मिरी छात्र एवं युवामाथि अभद्र व्यवहार गरिएका घटना देखा परिरहेका छन् । देशका विभिन्न भागमा किसान कहिले मृतक किसानको खप्परसहित धर्ना, कहिले मुत्रले भरिएको बोतलसहित जुलुस प्रदर्शन त कहिले खाद्यान्नमा आगो लगाउँदै सरकारका किसानविरोधी नीति एवं कार्यशैलीको विरोध गरिरहेका छन् । यसै अवधिमा नक्सलवादीहरूले आफ्ना आक्रमणहरूलाई तीव्रता दिन थालेका छन् । यससँगै बाह्यरूपमा, भारतीय मिडियाहरूले पाकिस्तानले कश्मीरमा अपरेसन टोपाक २ सञ्चालन गरिरहेको बताउँदै अब भारतले 'घातक ड्रोन' को विकास गरेर पाकिस्तानलाई भारतमै बसी बसी आक्रमण गर्ने विषयलाई प्रचारमा ल्याएका छन् । यसले भारतको पाकिस्तानसँगको सम्बन्ध धेरै हदसम्म बिग्रिसकेको देखाउँछ । अर्कोतिर भारतले चीनमाथि आफ्नो अरुणाञ्चल प्रदेशका केही भूभागमा हस्तक्षेप गरेको आरोप लगाएको छ । चीनले उक्त प्रदेशका पाँचवटा जिल्लालाई दक्षिणी तिब्बतको भूभाग बताउने गरेको र ती जिल्लाको नामनै चिनियाँ भाषामा राखेको भन्ने खालका समाचार भारतीय मिडियाहरूबाट प्रसारण भइरहेका छन् । पाकिस्तान र चीन दुवै राष्ट्रहरूविरुद्ध भारतको आरोप उनीहरूले भारतीय भूभागमा निरन्तर घूसपैठ गरिरहेको भन्ने रहेको देखिन्छ । यससँगै भारतीय मिडियाहरूको जोड सरकारले ती विषयको कडा प्रतिवाद गर्नुपर्छ भन्ने छ । यसरी नरेन्द्र मोदीको नेतृत्वमा भारतले आफ्ना दुई प्रतिस्पर्धी छिमेकी मुलुकहरूसँगको सम्बन्धलाई सामान्यीकरण गर्नुको सट्टा अझ झन् खराब बनाउँदै लगेको देखिन्छ । नेपाल भारत सम्बन्धसमेत यसको अपवाद रहेको छैन । भारतको चीन र पाकिस्तानभन्दा नेपालसँग भिन्न खालको सम्बन्ध छ । माथि चर्चा गरिएजस्तै यो सम्बन्ध प्राचीन मात्र नभएर बहुआयामिक र निकट पनि छ, जसको प्रमाण अझै दुवै देशबीचको खुला सिमानालाई मान्न सकिन्छ । तर भारतले दुवै देशबीचको सम्बन्धलाई नजिकका मित्रहरूबीच हुनुपर्ने भन्दा फरक रूपमा हेर्ने र विकास गर्ने चाहना गरिरह्यो । जसले गर्दा दुवै देशबीच कहिल्यै आत्मीय सम्बन्धको विकास हुन सकेन । त्यसैले नेपालको लागि भारतसँगको मित्रता बाध्यताको विषय बनिरह्यो भने भारतले यसलाई आफ्नो अधिकारको विषय ठानिरह्यो । उसले नेपाल भारत सम्बन्धलाई 'छोरी कुटेर बुहारी तर्साउने' भनेजस्तै नेपालमाथि थिचोमिचो गरेर अन्य मुलुकसामु तुजुक देखाउने प्रयोजनले समेत प्रयोग गर्न चाहिरह्यो । जसले गर्दा उसले नेपालमाथि एउटा सभ्य मुलुकले गर्ने व्यवहार कहिल्यै गरेन । जसरी उसले यतिबेला पाकिस्तान र चीनले आफ्ना सीमा इलाकामा घूसपैठ गरेको आरोप लगाइरहेको छ, त्यसभन्दा नग्नरूपमा नेपाली भूभागमा अतिक्रमण एवं घूसपैठ गर्ने र नेपालको आन्तरिक मामिलामा हस्तक्षेपसमेत गर्ने गरिरहेको छ । आफू अधीनस्थ कश्मीरका जनतालाई पाकिस्तानले उक्साइरहेको भन्दै बरोबर निहुँ खोजिराख्ने भारतले नेपालमा सिखण्डीहरू तयार गरेर तिनीहरूलाई निहुँ खोज्न लगाउने अनि आफू जान्ने हुँदै उनीहरूको पक्षमा गुहार लगाउन तम्सिने कार्य गरिरहेको छ । यसो गरेर उसले नेपाललाई मात्र दुःख दिइरहेको छैन, 'आफ्नो खुट्टामा आफैं बन्चरो हिर्काउने' कामसमेत गरिरहेको छ । कारण भारतको नेपालप्रतिको व्यवहारले विवेकशील विश्व जनमतसामु पाकिस्तानले भारतीय भूभागमा खासै केही गरिरहेको छैन, भारतले नेपालमा जस्तै आफूप्रति गर्ने व्यवहारको जवाफ मात्र दिइरहेको छ भन्ने सन्देश प्रवाहित भइरहेको छ । यसरी नेपाल भारतबीचको सम्बन्ध 'काखमा राखेर छुरा भोक्ने' भनेजस्तै गरी विकसित भइरहेको छ । जनमत नै देशमा परिवर्तन सम्भव तुल्याउने र परिवर्तनका एजेन्डा संस्थागत गर्ने निर्णायक शक्ति हो । जुन शक्तिको अगाडि विदेशी दुस्मन र तिनका राष्ट्रिय दलाल दुवै पराजित हुनेछन् । खाँचो त्यस्तो शक्तिको पुनर्गठन र जनसमुदायले पनि निहित स्वार्थको घेराभन्दा माथि उठेर त्यस्तो शक्तिलाई समर्थन गर्नु रहेको छ । हुन त नेपालको आन्तरिक मामिलामा भारत त्यत्तिकै अगुवा भएको ठान्नु विषयवस्तुलाई एकांगीरूपमा प्रस्तुत गर्नुजस्तै हुनेछ । यसो किनभने नेपालमा आफू केही गर्न नचाहने र नसक्ने, विदेशीहरूको आड र भरोसामा देश र जनविरोधी क्रियाकलाप गर्दै आफ्नो जीविका धान्ने एकथरी परजीवी छन् । उनीहरूसामु सत्ता स्वार्थ र आर्थिक उपार्जनबाहेक अन्य कुनै उत्कृष्ट ध्येय छैन । यसको लागि उनीहरू राष्ट्रघात, जनघात र नांगो विदेशी दलाली गर्न कत्ति पनि लाज मान्दैनन् । विगतमा एकथरी पात्रहरू विदेशीको बलमा देशमा कथित लोकतान्त्रिक परिवर्तनको नाटक मञ्चन गर्दै सत्तारोहण र राष्ट्रिय सम्पत्तिको लुटमा हिस्सेदारी कायम गर्न सफल भएका थिए र तीमध्येकै एउटा पक्ष अहिले पनि सोही कार्यमा संलग्न छ । अब आएर अर्काथरी पात्रहरू परिवर्तनका एजेन्डाहरू उल्टाउन तीनै विदेशी शक्तिहरूमध्येको एउटा पक्षको कम्मर कसेर गुलामी गरिरहेका छन् । यसरी एजेन्डा फरक भए पनि दुवै पक्षले एउटै शक्तिको गुलामी गर्दै देशमा विदेशी हस्तक्षेपलाई बल पुर्याइरहेका छन् । नेपाली जनताले यी विषयको प्रतिवाद गर्ने कुनै भरपर्दो विकल्प भेटिरहेका छैनन् । यतिबेलाको नेपालीहरूको अनुभूति 'जुन जोगी आए पनि कानै चिरेको' भन्ने रहेको छ । यो नै सम्भवतः नेपाल, नेपाली जनता र नेपाली राजनीतिको सर्वाधिक विडम्बनायुक्त अवस्था हो । यसले नेपाली समाजले पतनको खतरनाक यात्रा तय गरिरहेको भन्ने देखाउँछ। यति हुँदाहुँदै पनि एउटा कुरोलाई सन्तोषजनक लक्षण मान्नुपर्छ, त्यो हो नेपालमा सिखण्डीहरू जन्माएर आफ्नो प्रभाव विस्तार गर्ने भारतको प्रयास सहजरूपमा सफल हुने देखिँदैन । यसो किनभने एक त भारतीय शासकहरू आफ्नै मुलुकमा विकसित घटनाक्रमलाई व्यवस्थित गर्न सकिरहेका छैनन् । दोस्रो, भारत आफ्ना छिमेकीविरुद्धको व्यवहारका कारण दक्षिण एसियामा नांगिन पुगेको छ । अझ चीनपाकिस्तान जस्ता छिमेकीहरूप्रति उसले प्रदर्शन गर्ने गरेका व्यवहार उसलाई नै महँगो पर्ने देखिन्छ । नेपालमा पनि त्यस किसिमका विदेशी तत्वहरूको दलाली गरेर देशमा परिवर्तनको नाममा ब्रह्मलुट मच्चाउने र विदेशीहरूकै दलाली गरेर उनीहरूको बलमा नयाँ विकल्प प्रस्तुत गर्दछौं भन्ने दुवैका कर्तुतबारेमा जनता विज्ञ भइसकेका छन् । यो नबिर्सौं, सचेत जनमत नै देशमा परिवर्तन सम्भव तुल्याउने र परिवर्तनका एजेन्डा संस्थागत गर्ने निर्णायक शक्ति हो । जुन शक्तिको अगाडि विदेशी दुस्मन र तिनका राष्ट्रिय दलाल दुवै पराजित हुनेछन् । खाँचो त्यस्तो शक्तिको पुनर्गठन र जनसमुदायले पनि निहित स्वार्थको घेराभन्दा माथि उठेर त्यस्तो शक्तिलाई समर्थन गर्नु रहेको छ । राष्ट्रवादीहरूको बाहुल्य रहेको नेपाली जनमतले यस विषयमा गम्भीर भएर सोच्ने र कार्य गर्न पछाडि पर्नु हुँदैन। जनमत नै देशमा परिवर्तन सम्भव तुल्याउने र परिवर्तनका एजेन्डा संस्थागत गर्ने निर्णायक शक्ति हो । जुन शक्तिको अगाडि विदेशी दुस्मन र तिनका राष्ट्रिय दलाल दुवै पराजित हुनेछन् । खाँचो त्यस्तो शक्तिको पुनर्गठन र जनसमुदायले पनि निहित स्वार्थको घेराभन्दा माथि उठेर त्यस्तो शक्तिलाई समर्थन गर्नु रहेको छ । भारतको चीन र पाकिस्तानभन्दा नेपालसँग भिन्न खालको सम्बन्ध छ । माथि चर्चा गरिएजस्तै यो सम्बन्ध प्राचीन मात्र नभएर बहुआयामिक र निकट पनि छ, जसको प्रमाण अझै दुवै देशबीचको खुला सिमानालाई मान्न सकिन्छ । तर भारतले दुवै देशबीचको सम्बन्धलाई नजिकका मित्रहरूबीच हुनुपर्ने भन्दा फरक रूपमा हेर्ने र विकास गर्ने चाहना गरिरह्यो । जसले गर्दा दुवै देशबीच कहिल्यै आत्मीय सम्बन्धको विकास हुन सकेन । त्यसैले नेपालको लागि भारतसँगको मित्रता बाध्यताको विषय बनिरह्यो भने भारतले यसलाई आफ्नो अधिकारको विषय ठानिरह्यो । उसले नेपाल भारत सम्बन्धलाई 'छोरी कुटेर बुहारी तर्साउने' भनेजस्तै नेपालमाथि थिचोमिचो गरेर अन्य मुलुकसामु तुजुक देखाउने प्रयोजनले समेत प्रयोग गर्न चाहिरह्यो । जसले गर्दा उसले नेपालमाथि एउटा सभ्य मुलुकले गर्ने व्यवहार कहिल्यै गरेन । जसरी उसले यतिबेला पाकिस्तान र चीनले आफ्ना सीमा इलाकामा घूसपैठ गरेको आरोप लगाइरहेको छ, त्यसभन्दा नग्नरूपमा नेपाली भूभागमा अतिक्रमण एवं घूसपैठ गर्ने र नेपालको आन्तरिक मामिलामा हस्तक्षेपसमेत गर्ने गरिरहेको छ । आफू अधीनस्थ कश्मीरका जनतालाई पाकिस्तानले उक्साइरहेको भन्दै बरोबर निहुँ खोजिराख्ने भारतले नेपालमा सिखण्डीहरू तयार गरेर तिनीहरूलाई निहुँ खोज्न लगाउने अनि आफू जान्ने हुँदै उनीहरूको पक्षमा गुहार लगाउन तम्सिने कार्य गरिरहेको छ । यसो गरेर उसले नेपाललाई मात्र दुःख दिइरहेको छैन, 'आफ्नो खुट्टामा आफैं बन्चरो हिर्काउने' कामसमेत गरिरहेको छ । कारण भारतको नेपालप्रतिको व्यवहारले विवेकशील विश्व जनमतसामु पाकिस्तानले भारतीय भूभागमा खासै केही गरिरहेको छैन, भारतले नेपालमा जस्तै आफूप्रति गर्ने व्यवहारको जवाफ मात्र दिइरहेको छ भन्ने सन्देश प्रवाहित भइरहेको छ । यसरी नेपाल भारतबीचको सम्बन्ध 'काखमा राखेर छुरा भोक्ने' भनेजस्तै गरी विकसित भइरहेको छ । जनमत नै देशमा परिवर्तन सम्भव तुल्याउने र परिवर्तनका एजेन्डा संस्थागत गर्ने निर्णायक शक्ति हो । जुन शक्तिको अगाडि विदेशी दुस्मन र तिनका राष्ट्रिय दलाल दुवै पराजित हुनेछन् । खाँचो त्यस्तो शक्तिको पुनर्गठन र जनसमुदायले पनि निहित स्वार्थको घेराभन्दा माथि उठेर त्यस्तो शक्तिलाई समर्थन गर्नु रहेको छ । हुन त नेपालको आन्तरिक मामिलामा भारत त्यत्तिकै अगुवा भएको ठान्नु विषयवस्तुलाई एकांगीरूपमा प्रस्तुत गर्नुजस्तै हुनेछ । यसो किनभने नेपालमा आफू केही गर्न नचाहने र नसक्ने, विदेशीहरूको आड र भरोसामा देश र जनविरोधी क्रियाकलाप गर्दै आफ्नो जीविका धान्ने एकथरी परजीवी छन् । उनीहरूसामु सत्ता स्वार्थ र आर्थिक उपार्जनबाहेक अन्य कुनै उत्कृष्ट ध्येय छैन । यसको लागि उनीहरू राष्ट्रघात, जनघात र नांगो विदेशी दलाली गर्न कत्ति पनि लाज मान्दैनन् । विगतमा एकथरी पात्रहरू विदेशीको बलमा देशमा कथित लोकतान्त्रिक परिवर्तनको नाटक मञ्चन गर्दै सत्तारोहण र राष्ट्रिय सम्पत्तिको लुटमा हिस्सेदारी कायम गर्न सफल भएका थिए र तीमध्येकै एउटा पक्ष अहिले पनि सोही कार्यमा संलग्न छ । अब आएर अर्काथरी पात्रहरू परिवर्तनका एजेन्डाहरू उल्टाउन तीनै विदेशी शक्तिहरूमध्येको एउटा पक्षको कम्मर कसेर गुलामी गरिरहेका छन् । यसरी एजेन्डा फरक भए पनि दुवै पक्षले एउटै शक्तिको गुलामी गर्दै देशमा विदेशी हस्तक्षेपलाई बल पुर्याइरहेका छन् । नेपाली जनताले यी विषयको प्रतिवाद गर्ने कुनै भरपर्दो विकल्प भेटिरहेका छैनन् । यतिबेलाको नेपालीहरूको अनुभूति 'जुन जोगी आए पनि कानै चिरेको' भन्ने रहेको छ । यो नै सम्भवतः नेपाल, नेपाली जनता र नेपाली राजनीतिको सर्वाधिक विडम्बनायुक्त अवस्था हो । यसले नेपाली समाजले पतनको खतरनाक यात्रा तय गरिरहेको भन्ने देखाउँछ। यति हुँदाहुँदै पनि एउटा कुरोलाई सन्तोषजनक लक्षण मान्नुपर्छ, त्यो हो नेपालमा सिखण्डीहरू जन्माएर आफ्नो प्रभाव विस्तार गर्ने भारतको प्रयास सहजरूपमा सफल हुने देखिँदैन । यसो किनभने एक त भारतीय शासकहरू आफ्नै मुलुकमा विकसित घटनाक्रमलाई व्यवस्थित गर्न सकिरहेका छैनन् । दोस्रो, भारत आफ्ना छिमेकीविरुद्धको व्यवहारका कारण दक्षिण एसियामा नांगिन पुगेको छ । अझ चीनपाकिस्तान जस्ता छिमेकीहरूप्रति उसले प्रदर्शन गर्ने गरेका व्यवहार उसलाई नै महँगो पर्ने देखिन्छ । नेपालमा पनि त्यस किसिमका विदेशी तत्वहरूको दलाली गरेर देशमा परिवर्तनको नाममा ब्रह्मलुट मच्चाउने र विदेशीहरूकै दलाली गरेर उनीहरूको बलमा नयाँ विकल्प प्रस्तुत गर्दछौं भन्ने दुवैका कर्तुतबारेमा जनता विज्ञ भइसकेका छन् । यो नबिर्सौं, सचेत जनमत नै देशमा परिवर्तन सम्भव तुल्याउने र परिवर्तनका एजेन्डा संस्थागत गर्ने निर्णायक शक्ति हो । जुन शक्तिको अगाडि विदेशी दुस्मन र तिनका राष्ट्रिय दलाल दुवै पराजित हुनेछन् । खाँचो त्यस्तो शक्तिको पुनर्गठन र जनसमुदायले पनि निहित स्वार्थको घेराभन्दा माथि उठेर त्यस्तो शक्तिलाई समर्थन गर्नु रहेको छ । राष्ट्रवादीहरूको बाहुल्य रहेको नेपाली जनमतले यस विषयमा गम्भीर भएर सोच्ने र कार्य गर्न पछाडि पर्नु हुँदैन।"
पुलिसलाई पाखा लगाउँदै संकटा फाइनलमा,"वीरगन्ज: विभागीय टोली नेपाल पुलिस क्लबलाई पाखा लगाउँदै सीएमजी संकटा क्लब वीरगन्ज जारी प्रथम विशाल मेमोरियल गोल्डकप फुटबल प्रतियोगिताको फाइनलमा प्रवेश गरेको छ। नारायणी रंगशालामा बुधबार भएको पहिलो सेमिफाइनल खेलमा पुलिस क्लबलाई ३० गोल अन्तरले पाखा लगाउँदै संकटाले उपाधि भिडन्तका लागि फाइनलमा स्थान सुनिश्चित गरेको हो।संकटाका लागि नाइजेरियन खेलाडी मार्टिन्स अजेइ एक्लैले दुई र राज पौडेलले एक गोल गर्नुभयो। खेलको १७औं मिनेटमा मार्टिन्सले डी एरियाभन्दा बाहिरबाट प्रहार गरेको बल पुलिसका गोलरक्षक रोशन खड्काले रोक्न नसकेपछि गोलमा परिणत भएको थियो। मार्टिन्सको गोलसँगै संकटाले १० को अग्रता लिएको थियो। दोस्रो हाफको ४८औं मिनेटमा नै अर्को गोल थपेर मार्टिन्सले संकटालाई २० को अग्रता दिलाएका थिए। दोस्रो हाफकै ५२औं मिनेटमा राज पौडेलले आफ्नो टिमका लागि तेस्रो गोल गरेपछि संकटाले खेल ३० ले जितेको हो। दोस्रो हाफको खेल सुरु भएको ४७औं मिनेटमा संकटाका स्ट्राइकर राज पौडेलमाथि फल गरेपछि पुलिसका बुद्ध लामा रातो कार्ड खाँदै मैदानबाट बाहिरिएपछि १० खेलाडीमा सीमित भएको पुलिस दबाबमा परेको थियो। खेलको अन्तिम समयमा पुलिसका कप्तान जुमानु राईले गोल गर्ने केही अवसर पाए पनि संकटाका गोलरक्षक विशाल श्रेष्ठले उनको प्रयास विफल पारिदिएका थिए । बुधबार भएको खेलको म्यान अफ दी म्याच पनि संकटाका गोलरक्षक विशाल श्रेष्ठ घोषितहुनभयो। खेलपछि संकटा क्लबका प्रशिक्षक सल्यान खड्गीले आफ्नो टोलीका खेलाडीले राम्रो खेलेका कारण जित हात पार्न सफल भएको बताउनुभयो। हाम्रा खेलाडीले मरिमेटेर खेले, उनले भने, दोस्रो हाफको सुरुमै पुलिस क्लब १० खेलाडीमा सीमित भएपछि यसको फाइदा हामीलाई भयो।' पुलिस क्लबका प्रशिक्षक कुमार कटुवालले खेलको १७औं मिनेटमै पहिलो गोल खाएपछि आफ्नो टोलीका खेलाडी हतोत्साहित भएकाले हार बेहोर्नु परेको बताउनभुयो। संकटाका खेलाडीको समन्वय एकदम राम्रो थियो, अर्को कुरा दोस्रो हाफको सुरुमै १० खेलाडीमा सीमित भएपछि हाम्रा खेलाडीको मनोबलमा असर पार्यो। हारजित त भइरहन्छ, म खेलाडीको प्रदर्शनबाट सन्तुष्ट छु।' जितसँगै संकटाले बिहीबार हुने जनजागृति युवा क्लब सिमरा र नेपाल आर्मी क्लबबीचको अन्तिम सेमिफाइनल खेलको विजेता टिमसँग उपाधिका लागि शनिबार हुने फाइनल खेलमा प्रतिस्पर्धा गर्नेछ।"

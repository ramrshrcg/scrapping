शीर्षक,विवरण
बहुविवाहबारे कानुनमा के छ ?,"बहुपति प्रथालाई मौन स्वीकृति दिई कायम रहिरहन दिनु न्यायपूर्ण हुँदैन। पतिसँग सगोलमा बसेकी महिलाले निजसँग सम्बन्धविच्छेद नगरी अर्को पुरुषसँग विवाह गर्ने प्रचलन बढेर गएको देखिन्छ। पछिल्ला दिनमा वैदेशिक रोजगारमा जाने पुरुष यसबाट बढी पीडित हुन पुगेका छन्। मुलुकी ऐन र संहिताले समेत यसलाई कसुर मानेको छैन। एकै समयमा कुनै पुरुष वा महिलाको एकभन्दा बढी पत्नी वा पति हुनुलाई बुझाउँछ। नेपाली समाजमा पुरुषले बहुपत्नी राख्ने चलन प्राचीनकालदेखि चलेको पाइन्छ। त्यसैगरी महिलाले बहुपति राख्ने चलन केही जाति विशेषमा छ। महिलाले पतिसँग सम्बन्धविच्छेद नगरी अर्को पुरुषसँग विवाह गर्ने प्रचलन पनि छ। नेपाली समाज हिन्दू धर्म र पितृसत्तात्मक संस्कारबाट बढी प्रभावित छ। हिन्दू धर्म एकपति, एकपत्नीको सिद्धान्तमा आधारित देखिन्छ। वैदिककालका महर्षि उद्दालकका पुत्र श्वेतकेतुलाई एकपति, एकपत्नी सिद्धान्तका आदिचार्य मानिन्छ। पितृ उद्धारका लागि छोरा आवश्यक हुने अन्धविश्वासका कारण छोराको लागि पुरुषले अर्को विवाह गर्ने प्रचलन रहेको बुझिन्छ। हिन्दू धर्मबाट प्रभावित मुलुकी ऐनमा स्वास्नीबाट सन्तान नभएमा, यौनसम्बन्धी रोग लागेमा, कुनै सरुवा रोग लागि निको नहुने भएमा, कुँजो भएमा लोग्नेले अर्को विवाह गर्न पाउने व्यवस्था छ। सोबाहेकको अवस्थामा बहुविवाह गर्ने पुरुषलाई र विवाहित पुरुष हो भन्ने जानीजानी विवाह गर्ने महिलालाई सजाय हुन्छ। मुलुकी ऐनमा भएको उक्त व्यवस्थालाई २०७२ सालमा परिमार्जन गरी स्वास्नी अंश लिई भिन्न भई बसेबाहेक स्वास्नी जीवित छँदै अर्को विवाह गर्न नपाउने व्यवस्था गरी सजाय पनि बढाइएको छ। मुलुकी ऐन अंशबन्डाको महलमा कसैका एकभन्दा बढी स्वास्नी रहेछन् भने सबै स्वास्नीले आफ्ना लोग्नेको अंश बाँडी खान पाउने, अंश लिई बेग्लै भएपछि पुरुषले अरू स्वास्नी ल्यायो भने पनि लोग्नेको अंशबाट अंश पाउनेलगायत कानुनी व्यवस्था रहेको पाइन्छ। बहुपत्नीको प्रचलनलाई मुलुकी ऐनले अपराध मानी सजायको व्यवस्था गरे पनि अप्रत्यक्ष रूपमा बहुपत्नी प्रथालाई स्वीकार गरेको देखिन्छ। बहुपत्नीमा आधारित बहुविवाह गर्नेलाई सजायको व्यवस्था भए पनि बहुपत्नी बदर हुने कानुन नभएको र विवाहपछि बहुविवाह गरी आउने महिलाको अंशलगायत सम्पूर्ण अधिकारमा समान हक हुने कानुन भएकोले कानुनले छुट दिएका अवस्थाबाहेक पनि स्वास्नी जीवित छँदै पुरुषले अर्को विवाह गर्ने प्रचलन नरोकिएको पाइन्छ। पितृसत्तात्मक समाजका कारण अधिकांश बहुविवाहका घटनामा उजुरी परी कानुनको दायरामा आएको पाइँदैन। उजुरी गरे पनि बहुविवाह भइसकेपछि बदर नहुने, लोग्नेको सम्पत्तिमा पछि विवाह गरी आउने पत्नीसमेत समान हकदार हुने भएका कारण लोग्नेको सहानुभूति तथा माया पाउन सकिने तृष्णा, लोग्ने र सौताको हेलत्व सहनु नपरोस् र आफ्ना छोराछोरीको भविष्यमा लोग्नेसहितको परिवार र समाजसमेतको सहयोग प्राप्त हुन सकोस् भन्ने अभिलाषाले जेठी पत्नीको तर्फबाट बहुविवाहमा उजुरी गरी सजाय गराउन उत्प्रेरित नहुने गरेको पाइन्छ। सुख र शान्तिपूर्वक पारिवारिक जीवन बिताउन, व्यक्तित्व विकास गर्न, सभ्य र आदर्श परिवार निमार्ण गर्न एकपति, एकपत्नी एउटा कडी हो। विवाहको नाउँमा पुरुषले एकभन्दा बढी पत्नी राख्नु लैंगिक न्यायविपरीत हो। यसले महिलामाथि असमानता र अन्यायपूर्ण अवस्था सिर्जना गर्दै घरेलु हिंसा बढाउँछ। अबोध बालबालिका यातना, विभेद र असमानताको शिकार हुन पुग्छन्, पुगेका छन्। व्यवस्थापिका संसद्ले मुलुकी अपराध (संहिता) ऐन, मुलुकी फौजदारी कायविधि (संहिता) ऐन, फौजदारी कसुर (सजाय निर्धारण तथा कार्यान्वयन) ऐन, मुलुकी देवानी (संहिता) ऐन र मुलुकी देवानी कायविधि (संहिता) ऐनलगायत पाँच वटा कानुन तर्जुमा गरी २०७४ असोजमा जारी गरेको छ। यी संहिता २०७५ भाद्र १ गतेदेखि लागू हुँदै छन्। संहिता लागू भएपछि हाल प्रचलनमा रहेको मुलुकी ऐनलगायत कानुन खारेज हुनेछन्। संहितामा गरिएका कानुनी व्यवस्था समाजलाई सभ्य, नैतिकवान्, अनुशासित, मर्यादित र मानवअधिकारमैत्री बनाउने दिशामा केन्द्रित छन्। बहुविवाहका सम्बन्धमा संहिताले गरेको कानुनी व्यवस्था अग्रगामी छन्। अपराध संहिताले विवाहित पुरुषले वैवाहिक सम्बन्ध कायम रहेको अवस्थामा अर्को विवाह गर्न नहुने, विवाहित पुरुष हो भन्ने जानीजानी महिलाले पनि त्यस्तो पुरुषसँग विवाह गर्न नहुने, यसरी विवाह गर्ने पुरुष वा महिलालाई एकदेखि पाँच वर्षसम्म कैद र १० देखि ५० हजार रुपैयाँसम्म जरिवाना हुने र त्यस्तो विवाह स्वतः बदर हुने कानुनी व्यवस्था गरेको छ। तर, पति वा पत्नीले अंशबन्डा गरी भिन्न भएमा त्यस्तो पति वा पत्नीले पुनः विवाह गर्न पाउने छुट दिएको छ। वस्तुत ः संहिताले बहुविवाहलाई पहिलो पटक स्वत ः बदर हुने व्यवस्था गरी एकपति एकपत्नीको मान्यतामा आधारित सभ्य र लैंगिक समानतामैत्री समाजमा रूपान्तरित गर्न खोजेको छ। विवाहले कानुनी मान्यता नपाउने र अंशलगायत कुनै पनि हकको सिर्जना नहुने भएपछि विवाहित पुरुषसँग कुनै पनि महिला विवाह गर्न राजी हुने छैनन्। विवाह बदर हुने भएकोले मर्का पर्ने पक्ष अर्थात् जेठी पत्नी तथा छोराछोरी पनि उजुरी गरी विवाह बदर गराउन उत्प्रेरित हुनेछन्। परिणामतः समाजमा बहुविवाह गर्ने प्रचलन विस्थापित हुँदै गई एकपति, एकपत्नीको आदर्श मूल्यमान्यतामा आधारित समाजको निर्माण र विकासमा मद्दत पुग्ने देखिन्छ। बहुविवाहको अपराध नियन्त्रणका लागि विवाह बदर नै सबैभन्दा ठूलो कडी हो। विवाह बदर हुने व्यवस्था गरिसकेपछि कडा सजाय उपयुक्त हुने देखिँदैन। कडा सजायको व्यवस्थाले परिवारको एउटा सदस्यले अर्को सदस्यलाई सजाय गराउन उजुर नगर्ने अवस्था आउँछ। त्यसैले, बहुविवाहमा हुने सजायलाई नरम बनाउँदा नै व्यावहारिक र समाजसापेक्ष हुन्छ। विवाहित पुरुषले अविवाहित हुँ भनी झुक्याई कुनै महिलासँग विवाह गरेमा महिलाले झुक्याई विवाह गरी ल्याउने पुरुषसँग क्षतिपूर्ति माग गर्न सक्ने व्यवस्था देवानी संहिताले गरेको छ। यसरी झुक्याई विवाह गरे पनि विवाह स्वतः बदर हुने व्यवस्थाबाट महिला पीडित हुने देखिन्छ। तसर्थ झुक्याई विवाह गर्ने पुरुषलाई थप सजायको व्यवस्था गरिनु जरुरी देखिन्छ। नेपालको हिमाली भेगको खास समुदायमा एउटै परिवारका दाजुभाइले एउटी केटी विवाह गरी साझा पत्नी बनाउने बहुपति प्रथा कायम छ। मुलुकी ऐनले समेट्न नसकेको यो प्रथाका सम्बन्धमा संहिता मौन छ। बहुपति प्रथालाई मौन स्वीकृति दिई कायम रहिरहन दिनु न्यायपूर्ण हुँदैन। पतिसँग सगोलमा बसेकी महिलाले निजसँग सम्बन्धविच्छेद नगरी अर्को पुरुषसँग विवाह गर्ने प्रचलन बढेर गएको देखिन्छ। पछिल्ला दिनमा वैदेशिक रोजगारीमा जाने पुरुष यसबाट बढी पीडित हुन पुगेका छन्। मुलुकी ऐन र संहिताले समेत यसलाई कसुर मानेको छैन। त्यसकारण, पति जीवित हुँदाहुँदै सम्बन्धविच्छेद नगरी अर्को विवाह गर्ने महिला र अर्काकी पत्नी हो भनी जानीजानी विवाह गरी लैजाने पुरुषलाई पनि सजायको व्यवस्था हुनुपर्ने देखिन्छ। संहिताले विवाहसम्बन्धमा गरेका व्यवस्था सभ्य, अनुशासित र आदर्श परिवार निर्माण गर्ने दिशातर्फ उन्मुख छन्। छुट भएका कुरालाई मध्यनजर गरी संहितालाई थप युगानुकूल र परिमार्जित बनाउँदै लैजाने कुरामा पनि उत्तिकै ध्यान दिनु आवश्यक छ। (पन्त सर्वोच्च अदालमा कार्यरत छन्)"
संघीयतामा मितव्ययी चरित्र,"एक दशकदेखि काजगमा सीमित संघीयता अहिले कार्यान्वयनको कसीमा अघि बढेको छ। यस क्रममा प्रादेशिक सरकारसाथै केन्द्रीय सरकारले पूर्णता पाउने क्रम चलिरहेको छ। तर, यस पद्धति कार्यान्वयनको सुरुवातसँगै ठूलो रकम जुटाउनुपर्ने दायित्व राज्यमाथि थपिएको छ। एक दशकअघि देशमा संघीयताको बहस प्रारम्भ भएका बेला नेपालजस्तो सानो भूगोलका लागि संघीयता आवश्यक छैन र संघीय संरचनाका लागि चाहिने अर्थतन्त्र नेपालले धान्नै सक्दैन भनेर यसप्रति विमतिका स्वर निकै बाक्लो उठेको थियो। संघीयताको विपक्षमा रहेका दल तथा नेताहरूले मात्र हैन, बहुसंख्यक जनता तथा स्वतन्त्र विश्लेषहरूले समेत मुलुकमाथि उत्पन्न हुने ठूूलो आर्थिक दायित्वमाथि चिन्ता गर्दै संघीयताका विपक्षमा स्वर मिसाएका थिए। बहसका बेला उठेको सोही सवाल अहिले कार्यान्वयनको तहमा आइपुग्दा झन् पेचिलो बनेको छ। संघीयता साँच्चै महँगो पद्धति भएकाले विद्यमान वित्तीय अवस्थाले यसलाई कसरी थेग्ने भन्ने चिन्ता र चासो अस्वाभाविक हैन। प्रदेश तहअन्तर्गत आवश्यक पर्ने सबै संरचना सुरुवाती अवस्थामा भएकाले यसले निम्त्याउने आर्थिक दायित्व राज्यका लागि पक्कै पनि प्रमुख चुनौती हो, राज्य आफैंले यसको सम्पूर्ण खर्च धान्न नसक्ने आकलन गरेरै संघीयता कार्यान्वयनका लागि वैदेशिक दातृसंस्थासमक्ष सहयोगका लागि सरकारले अनुरोध गरिसकेको छ। प्रदेशअन्तर्गत चाहिने विभिन्न संरचना निर्माण गर्न कम्तीमा पनि ३७ अर्ब लाग्ने प्रधानमन्त्री कार्यालयको निश्कर्ष छ। संरचनासँगै पदाधिकारीहरूको तलब भत्ता तथा सञ्चालन खर्चका लागि पनि अरू ठूलो बजेट चाहिन्छ नै। संघीयता कार्यान्वयन सुरुवाती अवस्थामा रहेकाले यसका लागि आवश्यक वित्तीय अवस्थाबारे विचार विमर्श हुनु अस्वाभाविक हैन, तर कतिपय पक्षबाट उक्त आर्थिक सवाललाई बढाइचढाइ विश्लेषण गर्दै भयंकर पहाड बनाउने कसरत पनि भएको देखिन्छ। प्रदेशअन्तर्गत हरेक प्रदेशका लागि कम्तीमा ती दर्जन संरचनाको व्यवस्था नगरी नहुने देखिन्छ, तर व्यवस्था गर्नुलाई नयाँ निर्माणको रूपमा मात्र बुझ्नु जरुरी छैन। प्रशासन पुनःसंरचनासम्बन्धी सामान्य प्रशासन मन्त्रालयको अध्ययनअनुसार तीन हजार क्षेत्रीय तथा अञ्चलस्तरीय कार्यालयहरू तथा सात हजार जिल्लास्तरीय कार्यालयहरू उपयोग गर्न सकिने हालतमा छन्। ती संरचनालाई मर्मतसम्भारपछि उपयोग गरिँदा अनुमानित खर्चमा भारी गिरावट आउने नै छ। यसअघि जिल्ला, अञ्चल तथा क्षेत्रीय तहमा स्थापना भएका निकाय फेरिएको शासकीय संरचनाअनुसार बन्द भएका छन्, हुने क्रममा छन्। प्रशासन पुनःसंरचनासम्बन्धी सामान्य प्रशासन मन्त्रालयको अध्ययनअनुसार तीन हजार क्षेत्रीय तथा अञ्चलस्तरीय कार्यालय तथा सात हजार जिल्लास्तरीय कार्यालयहरू उपयोग गर्न सकिने हालतमा छन्। ती संरचनालाई मर्मतसम्भारपछि उपयोग गरिँदा अनुमानित खर्चमा भारी गिरावट आउने नै छ । त्यसैगरी प्रदेशका लागि चाहिने सवारीसाधनहरू, विद्युतीय उपकरण, फर्निचरलगायत सामग्री पनि खरिदको जरुरी देखिँदैन। अब विगतमा जस्तो जति मन लाग्यो त्यति जनाको जम्बो मन्त्रिपरिषद् बनाउन संविधानले नै रोक लगाएको छ भने धेरै मन्त्रालय प्रादेशिक तहमा स्थानान्तरित हुँदा केन्द्रमा मन्त्रालयको संख्या सीमित मात्र रहन्छन्। संविधानमा बढीमा २५ जनासम्मको मन्त्रिपरिषद्को व्यवस्था भए पनि १५ जना हाराहारीको मन्त्रिपरिषद् गठनको तयारी हुनु वाम गठबन्धनको विवेकसंगत निर्णय हो। यसले राज्यको व्यय भारलाई धेरै भए पनि भरथेग गर्छ भने आमजनताबीच पनि सकारात्मक सन्देश प्रवाह गराउँछ। त्यसैले विगतका ती विभिन्न मन्त्रालयअन्तर्गतका चल स्रोतसाधनहरू प्रदेशमा स्थानान्तरण गर्न नसकिने हैन, सोहीबमोजिम विभिन्न मन्त्रालय र निकायबाट व्यवस्था गरेर प्रदेशका लागि सवारीसाधन पठाउने काम केन्द्रले गरेको छ, अन्य सामग्री पनि त्यसैगरी पठाउने व्यवस्था गरेर खर्चमा सामञ्जस्य गर्न सकिने अवस्थाको भरपूर उपयोग हुनुपर्छ। अहिले प्रदेश सांसदहरूमा उमंग र जोस बढी देखिन्छ, सोही कारण आफ्नो प्रदेशलाई अब्बल बनाउने होडसहितका चर्चा र आकांक्षा सञ्चारमाध्यमबाट दिनहुँ प्रकट भइरहेका हुन्छन्। एक दशकमा समेत असम्भव प्रायः लाग्ने कामहरूको फेहरिस्त सुरुवाती चरणमै अघि सारिएको सांसदका बहसहरूमा पाइन्छन् भने सबै किसिमका भौतिक स्रोतसाधनले आफ्नो प्रदेशलाई सम्पन्न बनाउने आकांक्षा पनि त्यस्तै उर्लेको देखिन्छ। तर ती सबै कुरा सुरुवाती खण्डमै सम्भव हुने कुरा होइन। देशको समग्र अर्थतन्त्रलाई विचार गरेर न्यूनतम आधारभूत आवश्यकताबाट काम सुरु गर्नु सबै प्रदेशका लागि चुनौतीपूर्ण भए पनि देशको सामथ्र्यका हिसाबले त्यो नै निर्विकल्प बाटो हो। सुरुमा थोरै कामबाट परिणाममुखी सफलता देखाउन सके प्रत्येक प्रदेश आर्थिक पक्षबाट आफैं सशक्त हुन सक्छन् र हुनु पनि पर्छ। त्यसपछि भने आफ्नो प्रदेशलाई सबै किसिमबाट सशक्त र सम्पन्न बनाउन कसैको मुख ताक्नुपर्ने अवस्था आउँदैन। संघीयता कार्यान्वयनसँगै एकातिर समृद्धिका आकांक्षाहरू चुलिएका छन् भने अर्कोतिर आर्थिक व्यवस्थापन कसरी गर्ने भन्ने सवाल नयाँ सरकारसमक्ष तेर्सिएको छ। राज्यको प्रमुख आम्दानीको रूपमा रहेको राजस्व लक्ष्यअनुसार संकलन हुन नसकेको अर्थ मन्त्रालयको भनाइ छ। त्यस्तै महालेखा नियन्त्रकको कार्यालयअनुसार सरकार लगभग ७१ अर्ब घाटा बजेटमा चलिरहेको छ। कर्मचारीलाई तलब खुवाउनसमेत आन्तरिक ऋण उठाउनुपर्ने तहमा सरकार रहेको मात्र होइन यस आवको ८० प्रतिशत ऋण उठिसकेको अवस्थासमेत देखिन्छ। अर्थसम्बद्ध स्रोतअनुसार यसै वर्ष सम्पन्न तीन चरणका निर्वाचनमा राज्यकोषबाट ४५ अर्ब रुपैयाँ खर्च भयो। स्थानीय तथा प्रादेशिक तहका लागि निकासा गर्नुपर्ने अनुदान रकम जुटाउने दबाब पनि केन्द्रीय सरकारलाई छ। ७५ अर्बको दरले चौमासिक रूपमा दुई पटक रकम निकासा गर्दा डेढ खर्ब रुपैयाँ स्थानीय तहमा गइसकेको छ। तलब, भत्ता तथा प्रशासनिक कामकाजका लागि रकम खर्च भए पनि पुँजीगत खर्च गर्न नसक्ने परिपाटीबाट स्थानीय निकाय मुक्त देखिँदैन। जसका कारण विकाससँग सम्बन्धित कामका लागि गर्नुपर्ने बजेट खर्च नभएर स्थानीय निकायकै बैंक खातामा रहिरहनु विडम्बना हो। वर्तमान कानुनी प्रावधानअनुसार त्यसै थन्किए पनि स्थानीय निकायमा गइसकेको बजेट केन्द्रले तानेर फिर्ता लिन पाउँदैन। त्यसैगरी प्रादेशिक तहमा लगभग पाँच अर्ब रुपैयाँ निकासा भएको जनाइएको छ। प्रदेश आफैं स्वावलम्बी नहुँदासम्म यस्तैखाले दायित्व केन्द्रीय सरकारमा रहन्छ नै। नयाँ परिवेशको खर्च धान्न राष्ट्रिय अर्थतन्त्र अत्यन्तै प्रतिकूल देखिएको छ। यसअघिको कामचलाउ हैसियतको सरकारले लोकप्रियताका लागि गरेका कतिपय निर्णयले नयाँ सरकारलाई झन चुनौती थपिदिएको छ। राज्यको अर्थतन्त्रमा दीर्घकालीन प्रतिकूल प्रभाव पार्नेगरी गरेको एकपछि अर्को निर्णयलाई कार्यान्वयनमा लान सक्ने अवस्था विल्कुल देखिन्न। ६५ वर्षमै वृद्धभत्ता दिने देउवा सरकारको निर्णयबाट थप १८ अर्ब, भूकम्पपीडितहरूको अनुदान एक लाख बढाउने निर्णयबाट थप ८० अर्ब रुपैयाँ व्ययभार थपिने अर्थ स्रोतको दाबी छ। संघ, प्रदेश र स्थानीय तहमा गरी लगभग २० हजार कर्मचारीको आवश्यकता रहेको वर्तमान अवस्थामा राज्यलाई ५० अर्ब रुपैयाँभन्दा बढी भार पर्नेगरी कर्मचारी स्वैच्छिक अवकासको योजनाको पनि प्रशस्तै आलोचना भयो। दलित तथा एकल महिलालाई ५५ वर्षकै उमेरदेखि मासिक भत्ता दिने, अन्तर्राष्ट्रिय पदक विजेता खेलाडीलाई मासिक पाँच हजार रुपैयाँका दरले आजीवन भत्ता दिने, क्यान्सरमिर्गौलालगायत बिरामीलाई पनि मासिक पाँच हजार भत्ता दिनेजस्ता थप सतही निर्णय मात्र होइन, पहुँचवाला नेताका आफन्त तथा कार्यकर्तालाई आर्थिक सहायता वितरणजस्ता लज्जास्पद कामका लागिसमेत देउवा सरकार लागेको देखियो। यी सबै निर्णय कार्यान्वयनमा लैजाने हो भने राज्यमाथि तत्काल जुन तहको आर्थिक दायित्व थपिन्छ, त्यसको व्यवस्थापनका लागि कहीँकतै आधार देखिन्न। सबै पक्षबाट राज्यसक्षम भएको अवस्थामा सामाजिक सुरक्षा तथा यस्ता जनकल्याणकारी काम पक्कै प्रशंसनीय हुन्छन् नै तर समग्र मुलुककै भविष्य निर्धारण गर्ने संघीयता कार्यान्वयनको चुनौतीको बेला चाहेर पनि यस्ता सवाल प्राथमिकताभित्र पर्न सक्दैनन्। प्रदेशहरूलाई आत्मनिर्भरताको बाटोमा अघि बढाउँदै जिम्मेवार र परिपक्व भूमिकामा रहनु केन्द्रीय सरकारको प्राथमिक दायित्व हो। सर्वप्रथम, मन्त्रिपरिषद्का सबै सदस्यले मितव्ययी चरित्रलाई आत्मसात गर्नुपर्छ। यसका लागि अनावश्यक खर्च कटौती, थोरै मानवीय र भौतिक स्रोतसाधनबाट धेरै काम गर्ने दृढ इच्छाशक्ति, भ्रष्टाचारको पूर्ण नियन्त्रण तथा राष्ट्रिय आम्दानीका स्रोतलाई दर्बिलो बनाउने अठोट केन्द्रीय सरकारमा देखिनुपर्छ। केन्द्रीय सरकारकै सहयोग र उचित मार्गनिर्देशनका आधारमा संघीयता कार्यान्वयनले गति लिने कुरामा विवाद नहोला त्यसअन्र्तगत पनि केन्द्रीय सरकार आफू मितव्ययी र सिर्जनशील बन्दै राज्यका सबै संरचनालाई सोही लयमा हिँडाउन सके मुलुकले समृद्धिको ढोका उघार्नेमा दुईमत नहोला।"
ओली सपनाका अभीष्ट,"वैदिक संस्कृतिमा एउटा मुसाको कथा छ। कथाको एउटा संस्करणमा गंगाको किनारमा बस्ने एक ऋषिले बिरालोबाट पीडित एक मुसालाई बाघमा रूपान्तरण गरिदिन्छन्। तर, कृतघ्न बाघले जब उनीलाई नै खान आउँछ; ऋषिले बाघलाई पुनर्मूषिको भवः भनेर फेरि मुसा बनाइदिन्छन्। हिमालयको काखमा अवस्थित नेपालका जनताले शेरबहादुर देउवालाई पनि पटकपटक राजनीतिको शेर बनाइदिएका हुन्। तर, आरजू देउवालाई राजनीतिक र आर्थिक रूपमा स्थापित गर्नुपर्ने तथा भारतीय दबाबमा केपी ओलीको राष्ट्रवादलाई कमजोर बनाउनुपर्ने देउवाको बाध्यताले पार्टी र सरकार दुवैतिर धेरै विकृति देखा परे। भ्रष्टाचारप्रति आँखा चिम्लिएका र क्याबिनेट बनाउँदा पुनर्जम्बो भवःको प्रवृत्ति देखाएका कारण पनि युवाकालमा निकै सम्भावना बोकेका देउवालाई निर्वाचनमार्फत नेपाली मतदाताले पुनर्मूषिको भवःको नियति भोग्न बाध्य पारिदिए। भ्रष्टाचारी छविका कारण काँग्रेसले भोगेको पराजयपछि नेका स्वयंले बाहेक आमनेपाली जनताले खासै दुःखमनाउ गरेका छैनन्। त्यसमाथि पनि नेपाली जनताले कम्युनिस्ट नेता केपी ओलीले केही चमत्कार गरेर देखाई पो हाल्छन् कि भन्ने आशा गरेका छन्। ओलीका राम्रा र नराम्रा दुवै पक्ष छन्। तर, समग्रमा भन्नुपर्दा काँग्रेसको नेतृत्वको असफलताकै कारण ओली वर्तमान नेपालको एकमात्र विकल्पका रूपमा उभिएका छन्। नेपालीहरूले उनीमाथि राखेको त्यो आशा पूरा गर्नका लागि प्रधानमन्त्री ओलीका सामु कैयन् चुनौती छन्। ओलीले यी चुनौतीको सामना गर्न सक्छन् कि सक्दैनन्, आफ्नै ठाउँमा छँदै छ। यस लेखमा धेरैमध्ये प्रमुख दुई चुनौतीबारे चर्चा गरिनेछ। यसमा पहिलो चुनौती राजनीतिक स्वार्थ र रोमाञ्चले निर्देशित गर्ने आर्थिक विकास र चिनियाँ सहयोगभित्रका अन्तरद्वन्द्वहरू हुन्, जुन प्रधानमन्त्री ओलीले बारम्बार प्रकट गर्ने गरेका छन्। प्रधानमन्त्री ओलीले सामना गर्नुपर्ने दोस्रो प्रमुख चुनौती कानुनी राजको स्थापना हो; जहाँ राज्यका लोकतान्त्रिक निकायहरू भ्रष्ट नेता, दोहनकारी व्यापारी र दण्डहीन सिन्डिकेटको लागि नभएर संविधान, राज्य र जनताको हितका लागि काम गर्नेछन्। यी दुवै चुनौतीको सामना गर्न सकेनन् भने ओलीले न आर्थिक विकास दिन सक्छन् न सुशासन नै। त्यसैले पनि जनतालाई लोकतन्त्रको प्रतिफल दिनका लागि नयाँ नेपाल कम्युनिस्ट पार्टी भित्रका असल नेताहरूले यी मुद्दाहरूलाई गम्भीर रूपमा लिनुपर्छ। कानुनी राजतर्फको यात्रा ठूला राजनीतिक शक्तिहरूको सम्मतिबिना कानुनी राजको स्थापना त्यति सजिलो छैन। जसरी विकासोन्मुख राज्यबाट विकसित राष्ट्रको श्रेणीमा उक्लन कठिन छ, त्यसरी नै सामन्तवादबाट कानुनी राजतर्फको यात्रा पनि कठिन हुन्छ। अर्धसामन्तवादमा व्यक्तिले कानुनमार्फत शासन गर्छ, जब कि लोकतन्त्रमा कानुनले व्यक्तिमार्फत शासन गर्छ। तर, अझै पनि हाम्रा नेताहरूले नेताको शासनबाट विधिको शासनमा हुनुपर्ने संक्रमण स्वीकार गर्न सकेका छैनन्। जसरी उदारवादमा सम्पन्नता माथिबाट तल बिस्तारै चुहिन्छ, त्यसैगरी नेपाली इतिहासमा राजनीतिक शक्तिकेन्द्रबाट सीमान्ततर्फ र माथिबाट तल बिस्तारै फैलँदै गइरहेको छ। तर, धेरै अध्ययनले देखाएका छन् संविधान र कानुनमा जस्तोसुकै शक्तिको बाँडफाँट भए पनि दलहरू लोकतान्त्रिक नबनुन्जेल नेपाली समाजमा रहेको राजनीतिक शक्ति अनौपचारिक तरिकाबाट मुट्ठीभर नेतामा केन्द्रीकृत भइरहन्छ। यस्तो शक्ति अपारदर्शी तरिकाबाट भ्रष्टीकृत स्वार्थका लागि प्रयोग भइरहन्छ। राजनीतिले डोर्याउने विकासलाई जनताको सपनासँग जोड्न सक्ने हो भने दुईवटा फाइदा हुन्छन्। एक त आर्थिक प्रतिफलका हिसाबले लगानी गर्न नहुने काम पनि जनदबाबबाट सम्भव हुन्छ। अर्को जसले आयोजनाको विरोध गर्छ त्यसलाई विकासविरोधी भने पुग्छ। केपी ओली र पुरानो एमालेका नेताहरूका लागि माओवादको व्यवस्थापन अर्को कठिन चुनौती हुनेछ। यहाँ माओवाद भनेर आइडियोलोजी (विचारपद्धति)भन्दा पनि खाओवादमार्फत राजनीतिक शक्ति संकलन गर्ने प्रवृत्तिलाई इंगित गर्न खोजिएको हो। माओवादमा प्रचण्डको सर्वोच्चता नेतृत्व क्षमताबाट सुरु भए पनि अर्थ संकलन क्षमतामा गएर टुंगिएको छ। माओवादीमा जोसँग पैसा हुन्छ, उसैसँग गुट हुन्छ। त्यसैले एक समय प्रचण्डसँग नजिक रहेका जनार्दन शर्मा, कृष्णबहादुर महरा र वर्षमान पुनजस्ता नेताहरू आजकाल उदाउँदो शक्तिकेन्द्रका रूपमा स्थापित भएका छन्। यसरी माआवादी नेताहरूको शक्ति र अर्थ आर्जनका प्रवृत्ति नयाँ सरकार र पुरानो एमाले अर्थात् अझै पनि आइडियोलोजी नै सर्वोच्च हो भन्ने भ्रम पालेर अल्झिरहेका राजनीतिकर्मीहरूको झुण्डका लागि ठूलै चुनौती बनेर उभिनेछ। हुन पनि नयाँ एमाले पैसामुखी छ र जनतालाई सपना देखाउँछ, जबकि पुरानो एमाले आइडियोलोजीमुखी थियो र आफैं सपना देख्थ्यो। कानुनी राजतर्फको संक्रमणमा भ्रष्टाचार र दण्डहीनताको अन्त्य प्राथमिकतामा पर्छ। तर, एकातिर शक्ति आर्जन र राखनधरनको प्रमुख विधि नै भ्रष्टाचार र दण्डहीनता बनेको र अर्कोतिर माओवादले दण्डहीनताको ठूलै बोझ बोकेका कारण विधिको शासन तर्फको हाम्रो यात्रा अझ धेरै लम्बिने छ। विधिको शासनबिना आर्थिक विकास सहज हुँदैन र भएको विकासमा पनि साधारण जनताले पाउनुपर्ने भाग पाउँदैनन्। अझ नकारात्मक पक्ष के हो भने विधिको शासनको अभावमा नागरिक र उपभोक्ताहरू थप शोषणमा पर्छन् र जनताको हित संरक्षण गर्ने राज्यका निकायहरू निकम्मा हुन्छन्। नयाँ सरकारको सबैभन्दा प्रमुख प्राथमिकता विधिको शासन स्थापित गर्ने राज्यका निकायहरूलाई बलियो बनाउने हुनुपर्छ। त्यसैगरी जनता र देशको दोहन गर्ने सञ्जाललाई निरुत्साहित गर्नका लागि राज्यका नियमका निकायहरूलाई बलियो बनाउनुपर्छ। हामीले देशमा खुलेआम रूपमा भइरहेका शोषण र अव्यवस्थाको अन्त्य गर्न सकेनौं भने यो सरकार असफल हुनेछ। तर, यो काम गर्न भनेजस्तो सजिलो छैन। दल र नेताहरूले राजनीतिक र आर्थिक शक्ति आर्जनका लागि जुन जनविरोधी र भ्रष्ट सञ्जालसँग मिलेमतो गरेका छन्, त्यसैका विरुद्धमा उभिन ओलीलाई त्यति सजिलो हुनेछैन। राजनीतिले डोर्याउने विकास र रोमाञ्चक सपना बूढीगण्डकी आयोजना, पोखरा र काठमाडौंमा चीनसँग जोडिएका रेलमार्ग, उपत्यकामा मेट्रो रेल। विकासका यस्ता सपना कसले देख्न नचाहला ? विगत केही वर्षमा केपी ओलीले मात्र हैन, धेरै नेताले नेपाली जनतालाई यस्ता सपना देखाइरहेका छन्। यी कैयन् सपना हाम्रो आर्थिक विकासका लागि सहायक हुनेछन्। र, कैयन् विकास नेपालमा आर्थिक संकट निम्त्याउने दुःस्वप्न। जनतालाई देखाइने सपनाको आफ्नै अभीष्ट हुन्छ। प्रायःजसो जनतालाई देखाइएका सपना नेताहरूका लागि आर्थिक लाभ वा कमिसनका स्रोत हुन्छन्। तर, यसले जनताको भोट पनि पाइन्छ। राजनीतिले डोर्याउने विकासलाई जनताको सपनासँग जोड्न सक्ने हो भने दुईवटा फाइदा हुन्छन्। एक त आर्थिक प्रतिफलका हिसाबले लगानी गर्न नहुने काम पनि जनदबाबबाट सम्भव हुन्छ। अर्को जसले आयोजनाको विरोध गर्छ त्यसलाई विकासविरोधी भने पुग्छ। राजनीतिले डोर्याउने विकासको सबैभन्दा नराम्रो पक्ष वितरणमुखी प्रवृत्ति हो। एकातिर दोहनकारी सञ्जालले उद्योगमा भन्दा पनि अनुत्पादक भाडा उठाउने नीतिहरूलाई प्रोत्साहित गर्छ र व्यापारीहरूलाई ठूलो मात्रामा राज्यलाई तिर्नुपर्ने कर छल्न सघाउँछ। त्यसमाथि पनि आफ्ना राजनीतिक र व्यापारिक ग्राहकलाई खुसी बनाउन राजनीतिक दलहरूले वितरणमुखी नीति अपनाउँछन्। राजनीतिले डोर्याउने अर्को खालको विकास कमिसन र भ्रष्टाचारमुखी हुन्छ। राजनीतिले हाँकिएको विकासमा आर्थिक रूपले लगानीमा दीर्घकालीन प्रतिफल नआउने तर जनताको सपनासँग जोडिएका (अर्थात् कमिसन प्रशस्त आउने) परियोजनाहरू निर्माण हुन्छन्। यस्तो खालको विकासमा विदेशी शक्तिहरूको पनि ठूलै चलखेल हुन्छ। यस किसिमको विकासको सपनाले आर्थिक प्रतिफलको लेखाजोखा गर्दैन, डर त्यसैमा छ। यसले रोमाञ्चक सपनालाई दुःस्वप्नमा बदल्न सक्छ। श्रीलंकाजस्ता एसियाली र अफ्रिकाका कैयन् देशमा देखिएको छ राजनीतिक लोकप्रियतावादले डोर्याउने विकासले आर्थिक संकट निम्त्याउन सक्छ। देशलाई ऋणको जालमा फसाउन सक्छ र अन्ततः देशको स्वाधीनतामा नै सम्झौता गर्नुपर्ने बाध्यता आउन सक्छ। भ्रष्टाचार र कमिसनमा तानातान हुने र यसमा विदेशी शक्तिहरू समेतको प्रवेशले ठूला आयोजना कार्यान्वयन गर्न पनि धेरै चुनौती छन्। भारतले चीनसँग प्रतिस्पर्धा गर्नका लागि भ्रष्टाचार र कमिसनमा पनि प्रतिस्पर्धा गर्नुपर्ने हुनसक्छ। नेपाल सबै दातृराष्ट्रले विकास सहयोग सरकारको खातामा जम्मा गरिदिऊन् भन्ने चाहन्छ। दातृ निकायलाई सकेसम्म भ्रष्टाचार गर्न अप्ठेरो क्षेत्रमा सीमित गरेर ठूला भ्रष्टाचार गर्न मिल्ने क्षेत्रमा सरकार आफैंले लगानी गर्ने गर्छ। त्यसैले ठूला परियोजना र राष्ट्रिय हितबारे श्वेतपत्र र त्यसमा सबै राजनीतिक दल र नागरिक समाजको सहमति हुनुपर्छ। त्यसैअनुसार ठूला विकास परियोजनाहरू लागू गरिनुपर्छ। चिनियाँ सहयोग र सपनाको प्रतिफल प्रधानमन्त्री केपी ओलीको चीनप्रतिको लगाव विशेष छ। उनले बूढीगण्डकी फेरि चिनियाँ कम्पनीलाई नै दिने पत्रकारहरूलाई बताइसकेका छन्। तर, चिनियाँ विकास सहयोग सही ठाउँमा सही तरिकाले उपयोग भएन भने सकारात्मकभन्दा नकारात्मक प्रभाव पर्न सक्छ। सन् २०१४ मा जारी गरिएको दोस्रो श्वेतपत्रअनुसार चीनले सन् २०१० देखि २०१२ सम्म करिब ४१४४ अर्ब विदेशी सहयोग र ऋण दिएको थियो। त्यसमा ३६२ प्रतिशत अनुदान, ८१ प्रतिशत निब्र्याजी ऋण र ५५७ प्रतिशत न्यून ब्याजसहितका ऋण थिए। प्रायःजसो चीनले ऋण दिँदा राजनीतिक सर्त नराख्ने, देशको आन्तरिक मामिलामा हस्तक्षेप नगर्ने र आफ्नो विकासको मोडेल आपंंै छान्ने नीति लिएको हुन्छ। चीनको सहयोगको सबै देशले खुलेर प्रशंसा गर्छन्। तर, चीनको सहयोग नीतिको नराम्रो पाटो के हो भने धेरै देशलाई चीनले दिएको ऋण दुरुपयोग गर्न र भ्रष्टाचार गर्न सजिलो पनि हुन्छ। व्यवहारमा चीनले दिएको सहयोगले बिस्तारै देशहरू ऋणको जालमा पर्न थाल्छन् र चीनले राखेका सुरक्षा र आर्थिक सर्तहरूमा सम्झौता गर्न बाध्य हुन्छन्। नेपालमा अहिले नै देखिएको छ चीनसँग ऋण लिँदा पहिला त परियोजनाको लागत बढाइचढाइ गरिन्छ। त्यसमाथि आर्थिक प्रतिफलको हिसाबकिताबलाई गम्भीरतापूर्वक लिइँदैन। उदाहरणका लागि विज्ञहरूका अनुसार लगभग १३२ अर्ब डलरमा बन्ने पोखरा एअरपोर्टको लागत अहिले बढाइचढाइ गरेर चीनको एक्जिम बैंकबाट २१६ अर्ब डलर ऋण लिइएको छ। बढाइचढाइ गरिएको पैसा नेता र ठेकेदारबीच बाँडचुँड गरिन्छ। तर, ऋणको भार भने आखिरमा जनताले नै तिर्नुपर्छ। चिनियाँ सहयोगले पार्ने दूरगामी प्रभावबारे बुझ्न श्रीलंका, कम्बोडिया, सुडान, अंगोला, इथियोपियाजस्ता मुलुकको अध्ययन गर्न जरुरी छ। श्रीलंकाले तीन चार सय मिलियन अमेरिकी डलरमा बनेको मट्टाला एअरपोर्ट सञ्चालन गर्न नसकेपछि चिनियाँ कम्पनीहरूले नै त्यसको सञ्चालन गर्न थालेका छन्। आर्थिक मन्दीका कारण चीनको ऋण तिर्न नसकेपछि स्वाधीनतामा नै कैयन् सम्झौता गर्न श्रीलंका बाध्य भएको छ। हम्बनटोटा बन्दरगाहको ८० प्रतिशत सेयर चिनियाँ कम्पनीलाई दिने र बन्दरगाह ९९ वर्षसम्म चीनलाई भाडामा दिने निर्णयले राजनीतिक आन्दोलन नै सिर्जना गरेको छ। राजनीतिले डोर्याएको विकासको सपनाले यस्तो नहोस् भनेर अहिलेदेखि नै हामी नेपाली सचेत हुनुपर्छ नत्र कमिसन र पैसाका लागि नेताहरू जे पनि गर्न सक्छन्। दैनिक जीवनमा नभोगी थाहा नपाउने हामी नेपालीको बानी नै छ। तर, स्वाधीनता र विकासको मामिलामा भने त्यसो नहोस् भन्नेमा हामी सचेत हुनुपर्छ। आशा गरौं, प्रधानमन्त्री केपी ओलीले जनताको सपनाप्रति कृतघ्न भएर शेरबहादुर देउवाको पुनर्मूषिको भवःको नियति दोहोर्याउने छैनन्।"
नयाँ प्रविधि लोकतन्त्रका लागि खतरा,"कुनै बेला इन्टरनेटलाई लोकतन्त्र र स्वतन्त्रता प्रवर्द्धनका साथै अवसर सिर्जना गर्ने साधनका रूपमा तारिफ गरिन्थ्यो। र, वास्तवमा फेसबुक, ट्विटर र अन्य सामाजिक सञ्जालले सन् २००९ मा इरानमा, अरब विश्वमा २०११ मा र युक्रेनमा २०१३२०१४ मा भएका लोकप्रिय आन्दोलनमा प्रमुख भूमिका खेले। वास्तवमा उतिखेर ट्विटरहरूले खलेका भूमिका, कतिपय अवस्थामा तरबारभन्दा पनि बलियो थियो। तर, लगत्तै निरंकुश राज्यहरूले इन्टरनेट स्वतन्त्रतामाथि धावा बोल्न थाले। उनीहरू नयाँ र साहसिलो डिजिटल विश्व देखि डराए किनभने यो उनीहरूको एनालग (सादृश्य) सुरक्षा प्रणालीको पहुँचभन्दा बाहिर रहेको बेग्लै संयन्त्र थियो। तर, उनीहरूको त्रास छिट्टै आधारविहीन प्रमाणित भयो। घटनाक्रममा धेरैजसो सामाजिक सञ्जालमार्फत सिर्जित आन्दोलनहरू प्रभावशाली नेतृत्व खोज्ने क्रममै विफल भए। परम्परागत राजनीतिक र सैन्य संगठनहरूले केही समयमै आफ्नो वर्चस्व कायम राख्न सफल भए। खासमा, यी निरंकुश राज्यले अहिले सामाजिक सञ्जालहरूलाई आफ्नो स्वार्थका लागि उपयोग गर्न थालेका छन्। रसियाले चुनावको परिणाममा प्रभाव पार्न गुप्त रूपमा सामाजिक सञ्जालको प्रयोगमार्फत युक्रेन, फ्रान्स जर्मनी र धेरै चर्चा हुनेगरी अमेरिकी सामाजिक सञ्जालको प्रयोग गरेको आरोपबारे हामी सबैले सुनेका छौं। आफ्नो नेटवर्कमा पोस्ट र पैसा तिरिएका विज्ञापन गरी १ सय २६ मिलियन रुसी सामग्री अमेरिकी नागरिकमाझ पुगेको फेसबुकको अनुमान छ। त्यो संख्या अमेरिकाको करिब ४० प्रतिसत जनसंख्या हो। यसो भन्दैगर्दा पश्चिमले पहिले युक्रेन र जर्जियामा रंगभेदी आन्दोलन भड्काएको भनेर रुसले लगाएको आरोप पनि सम्झनुपर्छ। यस्तो देखिन्छ, इन्टरनेट र सामाजिक सञ्जालले भ्रमपूर्ण सन्देश फैलाई जनमत तोडमोड गर्न अर्को युद्ध मैदान उपलब्ध गराउँछ। यदि प्राविधिक रूपमा सम्पन्न देशहरूले समेत चुनावी प्रक्रिया स्वच्छताको रक्षा गर्न सक्दैनन् भने प्राविधिक रूपमा कम सम्पन्न देशको हालत के होला सहजै अनुमान गर्न सकिन्छ। अर्को शब्दमा भन्दा यो चुनौती सर्वव्यापी भएको छ। यसबारे तथ्यांकको कमी रहँदै गर्दा मात्र पनि यस्ता हत्कण्डाले षडयन्त्रको सिद्धान्त लाई मलजल गर्छ। प्रजातन्त्र र चुनावमाथिको विश्वासलाई कमजोर पार्छ। जबकि आजको समयमा यी संरचना र प्रणालीमाथि पहिले नै विश्वास खड्किसकेको छ। सामाजिक सञ्जालको आदर्शयुक्त प्रतिध्वनि कक्ष ले मान्छेको प्राकृतिक पूर्वाग्रही स्वभावलाई झनै खराब बनाउँछ र स्वच्छ बहसका सम्भावनाहरूलाई घटाउँछ। यसको वास्तवमै प्रभाव छ किनभने यसले राजनीतिक ध्रुवीकरण बढाउँछ र नेतृत्वको सम्झौताहरू गर्न सक्ने गुणलाई नास गर्छ। खासमा, राजनीतिक नेतृत्वमा हुने त्यही गुण नै स्थायित्वको मूल आधार हो। त्यसैगरी इन्टरनेटमै घर गरी बसेका घृणास्पद अभिव्यक्ति, आतंककारी अपिल, जातीय र लैंगिक हिंसाले पनि समाजलाई अन्ततगोत्व वास्तविक विश्वहिंसातर्फ लैजान सक्छ। हाम्रा फोन र स्मार्ट हातेघडीहरूमार्फत संकलन गरिएका सबै तथ्यांकको मालिक को हो ? कसको नियन्त्रणमा हुनुपर्छ त्यस्ता तथ्यांक ? ती तथ्यांकको प्रयोग कसरी गरिनुपर्छ ? अरूले हाम्रो अनुमति लिएरमात्रै त्यसको प्रयोग गर्नुपर्छ कि के ? सामाजिक सञ्जालले मात्रै राजनीतिक प्रणालीलाई चुनौती दिएको भने होइन। छापा माध्यम, रेडियो र टेलिभिजन पनि आफ्ना दिनमा उत्तिकै क्रान्तिकारी थिए। र, सबैभन्दा स्वतन्त्र देशमा समेत ती सबै माध्यम विस्तारै कानुनी मापदण्डभित्र आएका थिए। त्यसैले हामीले अहिले नै कसरी परम्परागत माध्यममा झैं पारदर्शिता, उत्तरदायित्व र करको उही मापदण्डमा सामाजिक सञ्जाललाई पनि कसरी समेट्ने भन्नेबारे विचार गर्नुपर्छ। अमेरिकामा सिनेटरहरूको एउटा समूहले अनेस्ट याड्स याक्ट नामक ऐन प्रस्ताव गरेका छन्। त्यसमा छापा, रेडियो, टेलिभिजन र सामाजिक सञ्जालसम्मका लागि नियमहरू थप गर्नेछ। यो ऐन २०१८ को मध्यावधि निर्वाचनअघि नै कानुन बन्ने उनीहरूले आशा गरेका छन्। त्यस्तै जर्मनीको एक नयाँ कानुनले सोसल मिडिया कम्पनीले घृणास्पद अभिव्यक्ति र नक्कली समाचार राखिएको २४ घण्टाभित्र हटाउनुपर्ने अन्यथा ६३ मिलियन डलरसम्म जरिवाना तिर्नुपर्ने प्रावधान राखेको छ। त्यस्ता उपाय उपयोगी हुन सक्छन् तर राष्ट्रिय कानुनहरूले मात्रै अनलाइनका राजनीतिक गतिविधि नियन्त्रण गर्न सक्छन् भन्नेमा म निश्चिन्त छैन। धेरै गरिब देश त्यस्ता प्रतिरोधी प्रावधान अवलम्बवन गर्न असमर्थ हुन सक्छन्। त्यसको कार्यान्वयन त सर्वत्र कठिन नै हुनेछ। त्यसको कारण छ ः प्रावधान लागू हुने देशभन्दा बाहिर धेरैजसो इन्टरनेटका तथ्यांक भण्डारण र व्यवस्थापन गरिएका छन्। नयाँ अन्तर्राष्ट्रिय प्रावधानहरू आवश्यक होस् या नहोस्, इन्टरनेटसम्बन्धी ज्यादति नियन्त्रण गर्ने क्रममा हामी सचेत पनि हुनुपर्छ। यसको नाममा हामीले आधारभूत र मौलिक अधिकारहरूलाई भने जोखिममा पर्न दिनु हुँदैन। वास्तवमा खुला समाजले ओभररियाक्ट गर्नुहुन्न। यस्तो नहोस् कि स्वतन्त्रतालाई कमजोर पारेर कसैले आफ्नो वैधता स्थापित नगरोस्। यस विषयमा हामी निस्क्रिय या चुप लागेर बस्न सक्दैनौं। अमेरिकाको सिलिकन भ्याली र जहाँसुकै पनि केही थोरै प्रमुख प्रविधि खेलाडी को हातमा हाम्रो भविष्य अडेको छ। तर, यदि हामीले ती खेलाडीलाई सही ठाउँमा ल्याउन सक्यौं भने अहिले बिग्रिएको प्रणालीलाई हामी सम्बोधन गर्न सक्छौं। सन् २०१२ मा मैले चुनाव, प्रजातन्त्र र सुरक्षासम्बन्धी विश्वव्यापी कार्यक्रमको आयोजना गरें। चुनावसम्बन्धी समस्याको चुनौती पहिचान गर्ने, त्यसको हल गर्ने र विधिसम्मत चुनावी प्रक्रियाको प्रवद्र्धन गर्ने त्यसको मूल उद्देश्य यियो। देशको जनसंख्याले आम रूपमा निष्पक्ष र विश्वसनीय मानेको चुनावले मात्र नेतृत्वको नियमित र प्रजातान्त्रिक रूपमा हस्तान्तरण गर्न सक्छ। यसो गर्दा जित्नेले वैधानिकता प्राप्त गर्छ भने हार्नेको सुरक्षा पनि हुन्छ। यसपटक सोसल मिडिया र सूचना प्रविधिका मास्टरमाइन्ड व्यक्तिहरू र राजनीतिक नेतृत्वहरूसँगै यो नयाँ महत्वपूर्ण समस्यालाई सम्बोधन गर्ने काममा सहयोग गर्न कोफी अन्नान फाउन्डेसनको तत्वावधानमा म अब नयाँ कार्यक्रम आयोजना गर्दै छु। हामी यो समस्या हल गर्न व्यवहारिक उपाय पत्ता लगाउनका लागि खटिनेछौं। यसो गर्दा हाम्रो लोकतन्त्रलाई मजबुत पार्न सकियोस्, सँगै त्यसले हाम्रा चुनावी प्रक्रियाको स्वच्छतालाई जोगाउन सकियोस्। सँगसँगै, नयाँ प्रविधिले ल्याएका अवसरहरूलाई काममा ल्याउन सकियोस्। त्यस कार्यक्रममार्फत प्रविधिको विकास र मानव सभ्यताको सबैभन्दा ठूलो सिर्जनामध्ये एक प्रजातन्त्रबीच भएको अवरोधात्मक तनावलाई समाधान गर्ने गरी सुझावहरू पेस गर्ने अपेक्षा गरेका छौं। प्रविधि मात्रै होइन, प्रजातन्त्र पनि सधैं स्थिर रहन बस्दैन। हामीले जतिसक्दो छिटो यी दुईको विकाशमा प्रतिक्रिया जनाउन सक्यौं, उति नै लाभदायक हुन्छ। नत्र, द्रुत डिजिटल विकासले जर्ज अर्बेलले कल्पना गरेजस्तो बिग ब्रदरले नियन्त्रण गरेको लड्ने बाटो तर्प हामी पुग्न सक्छौं, जहाँ हाम्रा करोडौं स्मार्ट फोन तथा अन्य यन्त्रका सेन्सरहरूले हाम्रा तथ्यांक संकलन गर्छन् र त्यसको दुरुपयोग गरेर हामीलाई चपेटामा पार्न सक्छन्। हाम्रा फोन र स्मार्ट हातेघडीहरूमार्फत संकलन गरिएका सबै तथ्यांकको मालिक को हो ? कसको नियन्त्रणमा हुनुपर्छ ती तथ्यांक ? त्यस्ता तथ्यांकको प्रयोग कसरी गरिनुपर्छ ? अरूले हाम्रो अनुमति लिएर मात्रै त्यसको प्रयोग गर्नुपर्छ कि के ? संकलन गरिएका हाम्रा तथ्यांक प्रयोग गर्ने संस्था र व्यक्तिहरू कोप्रति जिम्मेवार छन् ? यस्ता प्रश्नले नै हाम्रो स्वतन्त्रताको भविष्य निर्धारण गर्नेछन्। प्रोजेक्ट सिन्डिकेटबाट"
खुला लन टेनिस : कमल थापा पहिलो खेलमै पराजित,"बुटवल : बुटवल लन टेनिस क्लबको आयोजनामा प्रथम पुरुष तथा महिला खुला लन टेनिस प्रतियोगिता सुरु भएको छ। मोफसलकै सर्वाधिक पुरस्कार राशिको प्रतियोगितामा मुलुकभरका ८६ जना खेलाडीले प्रतिस्पर्धा गरिरहेका छन्। प्रतियोगिताअन्तर्गत शुक्रबार पहिलो चरणका खेल भएका छन्। उद्घाटन खेलमा पुरुष एकलमा जितेन्द्र परियारले अभिषेक पाठकलाई ६०, ६० को सेटले हराउँदै क्वार्टरफाइनलमा स्थान बनाएका छन्। यस्तै विकास खड्काले सर्वर मियालाई ६०, ६०, प्रदीप खड्काले अञ्जन थिङलाई ६१, ६१, तथा सन्तोष खत्रीले भीष्म काउचालाई ६१, ६२ को सेटमा पराजित गर्दै अन्तिम आठमा स्थान बनाएका छन्। शुक्रबारै भएको पुरुष ५५ वर्षमाथिको प्रतिस्पर्धामा कृष्णराज घलेले अब्दुल सहमतलाई ६०, ६१ को सेटमा हराएर सेमिफाइनल यात्रा तय गरे। ३५ वर्ष उमेरमाथिको खेलमा राजन बिजुक्छेले बालकृष्ण अर्याललाई ६०, ६१ ले पराजित गर्दा सञ्जय श्रेष्ठले वाकओभर पाएर अघिल्लो चरणको यात्रा तय गरे। प्रतियोगिताको फन युगलतर्फ कमलबहादुर भण्डारी र अनिल सेन्चुरीले आत्मराम कार्की र बालकृष्ण अर्याललाई ८० ले हराउँदै दोस्रो चरणमा प्रवेश गरे। अर्को खेलमा मनोज राना र सोनमनि चौधरीले कृष्णराज घले र ईशा पौड्याललाई ८० कै सेटमा पराजित गरे। अन्य खेलमा पुनबहादुर खनाल र रामु विकले धर्मसिंह लामिछाने र विष्णु चापागाईंलाई ८०, विकास खड्का र अर्जुन गुरुङको जोडीले पूर्वउपप्रधानमन्त्रीसमेत रहेका राप्रपा अध्यक्ष कमल थापा र मनोहरदास मुललाई ८१ ले पराजित गर्दै अघिल्लो चरणको यात्रा तय गरे। फागुन १५ सम्म चल्ने प्रतियोगिताअन्तर्गत शनिबार विभिन्न विधाका पहिलो र दोस्रो चरणका खेल हुनेछन्। प्रतियोगिताका खेलहरू बुटवल देवीनगरमा खेलाइएको छ। प्रतियोगिताका पुरुष र महिला एकलका विजेताले ५५ हजार, भेट्रानमा ३५ वर्ष उमेरले ४५ हजार, ४५ वर्षमाथि र ५५ वर्ष माथिकाले ३५३५ हजार प्राप्त गर्नेछन्। त्यसैगरी फन युगलका विजेताले नगद ३५ हजार प्राप्त गर्नेछन्।"
सन्दीप लामिछाने र दीपेन्द्रसिंह ऐरीलाई छुट्टाछुट्टै प्रायोजन,"काठमाडौं : दुई छुट्टाछुट्टै बैंकले नेपाली राष्ट्रिय क्रिकेट टोलीका चर्चित बलर सन्दीप लामिछाने र दीपेन्द्रसिंह ऐरीलाई प्रायोजन गरेका छन् । इन्डियन प्रिमियर लिग (आईपीएल)मा समेत अनुबन्ध रहन सफल सन्दीपलाई सानिमा बैंकले मासिक ४० हजार रुपैयाँको प्रायोजन गरेको छ । सन्दीपको सम्झौता दुई वर्षको रहनेछ । सानिमाले सन्दीपलाई विगत दुई वर्षदेखि मासिक २० हजार रुपैयाँको प्रायोजन गर्दै आएको थियो । पुरानो सम्झौता अवधि सकिएपछि बिहीबार बैंकले मासिक २० हजार थप गरी पुनः दुई वर्षको नयाँ सम्झौता गरेको हो । सोही अवसरमा सन्दीप र कप्तान पारस खड्कालाई नेपाललाई डिभिजन एक र विश्वकप छनोटसम्म पुर्याउन महत्वपूर्ण भूमिका निर्वाह गरेको भन्दै सानिमा बैंकका ब्रान्ड एम्बेसडर एवं चर्चित कलाकारद्वय मदनकृष्ण श्रेष्ठ, हरिवंश आचार्य र सानिमा बैंकका प्रमुख कार्यकारी अधिकृत भुवनकुमार दाहालले सम्मान पनि गरे । यसैगरी राष्ट्रिय टोलीका सदस्य एवं यू१९ टोलीका कप्तान दीपेन्द्रसिंह ऐरीलाई पनि ग्लोबल आईएमई बैंकले एक वर्षका लागि मासिक २० हजार रुपैयाँ प्रायोजन गरेको छ । क्रिकेट प्लेअर्स एसोसिएसन नेपाल (सिप्यान) सँगको सहकार्यमा दीपेन्द्र र बैंकबीच बिहीबार सम्झौता भएको हो । सम्झौता आदानप्रदान गर्दै ग्लोबल आईएमईका प्रमुख कार्यकारी अधिकृत जनकशर्मा पौडेल र क्रिकेटर दीपेन्द्रसिंह ऐरी । सुनिता डंगोल सम्झौताअनुसार बैंकले दीपेन्द्रलाई नगदसहित एक लाख ६० हजार रुपैयाँको खेल सामग्रीसमेत उपलब्ध गराउनेछ । सम्झौतापत्रमा बैंकका प्रमुख कार्यकारी अधिकृत जनक शर्मा पौडेल र दीपेन्द्रले हस्ताक्षर गरे । दीपेन्द्रले बैंकको सहयोगले आफ्नो आगामी खेल थप सुधार हुने बताए ।"
कपिलवस्तुमा खेलकुद तालिम,"तौलिहवा : कपिलवस्तुको जितपुर चानम्बरमा सञ्चालित खेलाडी र खेलकुद शिक्षक तालिम बिहीबार सम्पन्न भएको छ । जिल्ला खेलकुद विकास समिति कपिलवस्तुको आयोजनामा फागुन ५ देखि सुरु भएको तालिममा कपिलवस्तुलगायत पाँच जिल्लाका खेलाडी तथा खेलकुद प्रशिक्षक (शिक्षक) सहभागी भएका थिए । तालिमको नेपाल खेलकुद विज्ञान प्रतिष्ठानका निर्देशक नवीन उप्रेतीले समापन गरे । समापन समारोहमा बोल्दै निर्देशक उप्रेतीले क्लब र समुदायबीच खेलकुदसम्बन्धी जानकारी पुर्याउन नसक्दा उत्कृष्ट नतिजा आउन नसकेको बताए । राष्ट्रको शिर उँचो पार्ने माध्यम खेलकुद भएकाले खेलकुद क्षेत्रलाई समुदायसम्म पुर्याउनुपर्नेमा उनले जोड दिए । तालिममा कपिलवस्तु, अर्घाखाँची, रूपन्देही, पाल्पा र नवलपरासीका ४५ खेलाडी तथा प्रशिक्षक सहभागी थिए । खेलकुदसँग सरोकार राख्ने प्रशिक्षक, खेलाडीलाई खेदकुदसम्बन्धी प्रयोगात्मक तथा व्यावहारिक सीप सिकाउन तालिम आयोजना गरिएको जिल्ला खेलकुद विकास समितिका अध्यक्ष छविलाल रेश्मीमगरले जानकारी दिए । तालिममा खेलकुदमा भएका नयाँ नियम, नयाँ प्रविधि, परिवर्तित गतिविधि र वैज्ञानिक पद्धतिअनुसार खेल कसरी खेलाउने भन्नेबारे प्रशिक्षण दिइएको अध्यक्ष मगरले बताए । कबड्डी, एथलेटिक्स र भलिबल खेलसम्बन्धी तालिममा नेपाल खेलकुद विज्ञान प्रतिष्ठानका निर्देशक नवीन उप्रेती, राष्ट्रिय खेलकुद परिषद्का तालिम प्रशिक्षण विभागका उपनिर्देशक सुदेशकुमार रिमाल, एथलेटिक्सका प्रशिक्षक धनिराम चौधरी, कबड्डी प्रशिक्षक मन्सुर अलि मोहम्मदले सहजीकरण गरेका थिए । तालिममा सहभागी प्रशिक्षार्थीलाई तालिम समापनअघि परीक्षा पनि लिइएको थियो । खेल शिक्षक राजेन्द्र खनाल, ज्ञानबहादुर छन्त्याल, अजयप्रकाश यादव, रामप्रसाद गिरी, देवराज चौधरी, विष्णुकुमार थापा उत्कृष्ट चुनिए । उत्कृष्टले प्रदेश तथा जिल्लास्तरमा हुने एथलेटिक्स, भलिबल तथा कबड्डीको निर्णायकको भूमिका निर्वाह गर्नेछन् । वर्षौंसम्म खेलकुदसम्बन्धी विषय अध्यापन गराउँदै आए पनि खेलकुदसम्बन्धी ज्ञान तालिमपछि मिलेको खेल प्रशिक्षकले बताए । तालिमले धेरै कुरा सिकाएको वाणगंगा माविका खेल शिक्षक विष्णुकुमार थापाले बताए । उनले तालिममा सिकेका कुरा व्यवहारमा उतार्ने प्रतिबद्धता जनाए ।"
'हामी खुसीले ग्राउन्डमै रोयौं',"नामिबियामा गत हप्ता सम्पन्न आईसीसी वर्ल्ड क्रिकेट लिग डिभिजन दुई प्रतियोगितामा उपविजेता बन्दै नेपाली टोली एकदिवसीय विश्वकपको छनोट खेल्न जिम्बावे जाने तयारीमा छ । डिभिजन दुईमा नेपालले लिग चरणको अन्तिम खेल क्यानडासँग खेल्नुपर्ने थियो । उक्त खेल जिते नेपालले विश्वकप छनोटमा प्रवेश पाउँथ्यो भने हारले डिभिजन दुईमै रहनुपर्ने चुनौतीपूर्ण अवस्था थियो । महत्वपूर्ण उक्त खेलमा एक सय ९५ रनको लक्ष्य पछ्याएको नेपालले एक सय ४४ रनमै नौ विकेट गुमाउन पुग्यो । तर, करन केसी र सन्दीप लामिछानेले अन्तिम विकेटका लागि ४७ बलमा ५१ रनको साझेदारी गर्दै नेपाललाई एक विकेटको सानदार जित दिलाए । आफ्नो मुख्य भूमिका बलिङ भए पनि करनले ३२ बलमा ४२ रनको उत्कृष्ट पारी खेले । उनै करनलाई गृह जिल्ला बागलुङ, पोखरा र म्याग्दीमा विभिन्न संघसंस्थाले भव्य सम्मान गरेका छन् । म्याग्दी सदरमुकाम बेनीमा आयोजित एक कार्यक्रमपछि डिभिजन दुईकै सेरोफेरोमा अन्नपूर्णकर्मी गोपाल छन्त्यालले करनसँग गरेको संक्षिप्त कुराकानीको सम्पादित अंश : क्यानडासँगको खेलमा आठौं विकेट पतनपछि पनि खेल जिताउँछु जस्तो लागेको थियो ? म क्रिजमा जाँदा हाम्रो आठ विकेट गुमिसकेको थियो । क्रिजमा आरिफ राम्रोसँग खेलिरहेका थिए । मैले सोचेको थिएँ, मैले जस्ट उसलाई साथमात्र दिने हो । उसैले खेल जिताउँछ । तर, दुर्भाग्यपूर्ण तरिकाले आरिफ पनि आउट हुन पुगे । त्यसपछि सन्दीप लामिछाने क्रिजमा आए । सन्दीप र मैले सल्लाह गर्यौं, विकेट नगुमाउने र बान्ड्री लगाउने । सन्दीपलाई मैले भनेँ, तिमी आफ्नो विकेट नगुमाऊ, म बाउन्ड्री हान्छु । त्यसपछि बाउन्ड्री पनि लाग्दै गयो र मेरो कन्फिडेन्स लेभल पनि बढ्दै गयो । आरिफ आउटपछि कत्तिको दबाब महसुस भयो ? आरिफ क्रिजमा जमिसकेका थिए । तर, उनी आउट भएपछि मैले निकै दबाब महसुस गरेँ । गेम जिताउँछु भन्ने लागे पनि सुरुमा अलि नर्भस नै भएँ । त्यसपछि सुरुमै दुईवटा बान्ड्री लगाएपछि मैले सोचेँ, अब गेम जसरी पनि जिताउँछु । त्यतिबेला सन्दीप पनि निकै प्रेसरमा देखिन्थे । खेल्दै गयौं, सन्दीपले पनि राम्रो साथ दिए । त्यसको परिणाम हो, मैले आफ्नो खेल देखाउन पाएँ र नेपाललाई जित पनि दिलायौं । अन्तिम ओभरमा जितका लागि आठ रन चाहिएको थियो । तर, सुरुकै चार बल डट भएपछि बान्ड्री हान्छु जस्तो लागेको थियो? सन्दीप र मेरोबीचमा राम्रो पार्टनरसिप भइरहेको थियो । मेरो मनोबल लेभल पनि उच्च भइसकेको थियो । त्यसैले चार बल डट भए पनि नर्भस भएको थिइन् । मेरो जोनमा बल आउनेबित्तिकै बाउन्ड्री हान्छु भनेर सन्दीपलाई पनि भनेको थिएँ । क्यानडाका बलरले उक्त ओभरको सुरुका चार बल निकै राम्रो लाइनमा फालेका थिए । पाँचौं बल मेरै जोनमा आयो र मैले छक्का हाने, त्यसपछि भने गेम जित्यौं जस्तो लागिसकेको थियो । खेल जितेपछि कोच, कप्तान र सहकर्मीबाट कस्तो प्रतिक्रिया पाउनुभयो ? क्यानडासँग त्यो महत्वपूर्ण गेम जितेपछि कोच, कप्तान र अन्य साथीहरू आएर म र सन्दीपलाई उचाल्नुभयो । हामी सबै ग्राउन्डमै रोयौं, किनकि त्यो जितले हामी एकदिवसीय विश्वकप छनोट खेल्न पाउने अवस्थामा पुगेका थियौं । हारेको भए हामीले धेरै कुरा गुमाउने थियौं । नेपाली क्रिकेटको सपना भनेकै विश्वकप हो । त्यहाँसम्म पुग्न डिभिजन दुईमा हामी जसरी पनि शीर्ष दुईमा अटाउनुपर्ने थियो । त्यो जितले हामीलाई सम्पूर्ण खुसी दिएको थियो । हामी सबैको आँखाबाट खुसीको आँसु आएको थियो । त्यो खुसीको आँसुको एउटा पक्ष आफूलाई बनाउँदा पाउँदा निकै आनन्दको अनुभव भयो । त्यो क्षण म जीवनभर भूल्न सक्दिनँ । आफ्नो क्रिकेट करिअरलाई कसरी लिनुभएको छ ? नेपालमा क्रिकेटको क्रेज निकै बढेको छ । क्रिकेट खेल अझै माथि जाने सम्भावना छ । त्यसका लागि सबैको साथ अपरिहार्य छ । म आफ्नो करिअरबाट निकै सन्तुष्ट छु । देशका लागि क्रिकेटबाट धेरै योगदान दिने योजना छ । क्यानडासँगको त्यो खेल मेरो करिअरकै उत्कृष्ट प्रर्दशन हो जस्तो लाग्छ । आगामी दिनमा पनि नेपाली क्रिकेटमा यस्तै योगदान गर्न आतुर छु । नेपालको विश्वपक छनोट सम्भावना कत्तिको देख्नुहुन्छ ? हामीले डिभिजन दुईमा उत्कृष्ट खेल पस्कियौं । यसलाई निरन्तरता दिनसके हामीले धेरै टिमलाई टक्कर दिन सक्छौं । यो लेभलको टुर्नामेन्टमा कुनै पनि टिम हार्नका लागि आएका हुँदैनन् । अरू टिमले पनि उच्च लेभलको क्रिकेट खेलिरहेका छन् । जिम्बावे र अफगानिस्तानले भर्खर एकदिवसीय सिरिज खेलका छन् । त्यसैले हामीले पनि छोटो अवधिमा राम्रो तयार गर्नुपर्ने हुन्छ । खेलमा हारजित स्वाभाविक हो । तथापि हामी यो लेभलमा जितकै लागि खेल्नेछौं, आफ्नो सम्पूर्ण क्षमता लगाएर । टिमका सम्पूर्ण सदस्यको एकअर्काप्रति बलियो विश्वास पनि छ, यो सबैभन्दा सकारात्मक पक्ष हो । त्यसैले जिम्बावेमा पनि हामीले राम्रो क्रिकेट खेल्नेछौं र विश्वकपमा छनोट हुनेछौं ।"

शीर्षक,विवरण
"ओझेलमा लिपुलेक, विस्मृतिमा कालापानी","नेपाली भूमि कालापानीमा भारतीय फौज सन् ५० को उतरार्धतिरै बसे पनि नेपालमा संवत् ५० को दशकमा चर्चापरिचर्चा सुरु भयो । सडकदेखि सदन, सञ्चारमाध्यम हुँदै नेपाल भारतबीचका उच्चस्तरीय भ्रमणमा कालापानी प्रमुख मुद्दा बन्यो । तर कालापानी समस्या समाधान नहुँदै एकाएक सेलाउन पुग्यो । माओवादी जनयुद्धलगायत राजनीतिक परिवर्तनका कारण कालापानी अरू ओझेलमा पर्यो । देश गणतन्त्रसम्म आइपुग्दा कालापानी यतिबेला विस्तृतिको गर्भमा छ । चीनभुटानबीच डोक्लाम सीमा विवादमा तेस्रो पक्ष भारतको अनधिकृत प्रवेशले कालापानी र लिपुलेक सम्झौता ब्युँताएको छ । डोक्लाममा अघि बढाएको सडक निर्माणमा भारतीय सैन्य अवरोधलाई बेइजिङले चिनियाँ सार्वभौमिकता र क्षेत्रीय अखण्डतामाथिको उल्लंघन भनेको छ । चिनियाँ विदेश मन्त्रालयअन्तर्गत सीमा तथा समुद्री मामिलाकी उपमहानिर्देशक वाङ वेन्लीले डोक्लाममा भारतीय सैनिक अवरोधलाई नेपाल भारतबीचको कालापानी सीमा विवादसँग जोडेकी छन् । वेन्लीले यदि चिनियाँ सैनिक कालापानी र कास्मिरमा प्रवेश गरे के हुने भन्दै भारतलाई चेतावनी दिएकी छन् । जहाँसम्म लिपुलेकको सवाल छ, कालापानीको समाधान नखोजिँदा यो समस्या आइलागेको हो । यद्यपि लिपुलेक समस्या कालापानीजत्तिकै पुरानो छ । सन् १९५४ भारत र चीनले लिपुलेकलाई तीर्थयात्री प्रवेशको लागि सम्झौता गरेका छन् । तर त्यतिबेला लिपुलेकबारे कहींकतैबाट आवाज उठेको भेटिँदैन । सन् १९९९ मा भारतीय विदेशमन्त्री जसवन्त सिंहको चीन भ्रमणका बेला लिपुलेकबारे भारतचीनबीच सहमति भएको समाचार बाहिर आएको थियो । २ सेप्टेम्बर १९९९ मा नेपालका लागि चिनियाँ राजदूत जेङ जुबङले भारतसँग त्यस्तो कुनै सम्झौता नभएको बताएका थिए। पछि चिनियाँ प्रधानमन्त्री वेन जियाबाओको भारत भ्रमणका बेला भारतचीनबीच लिपुलेकलाई 'सीमा बैठक बिन्दु' विस्तारको लागि ११ अप्रिल २००५ मा सहमति भयो । उक्त सहमतिबारे नेपाली सञ्चारमाध्यमले प्रश्न उठाएपछि परराष्ट्र मन्त्रालयले १० मे २००५ मा विज्ञप्ति जारी गरेको थियो । विज्ञप्तिमा लिपुलेकको नामसम्म उच्चारण नगरी 'कालापानी' बारे भारत र चीनबीच कुनै सम्झौता नभएको भन्दै परराष्ट्र मन्त्रालय आफ्नो दायित्वबाट पन्छिएको थियो । सन् २०१४ सेप्टेम्बरमा चिनियाँ राष्ट्रपति सी जिनपिङको भारत भ्रमणको बेला भारत र चीनबीच कैलाशमानसरोवर यात्रीका लागि लिपुलेकबाट नाका खोल्ने सहमति भएको थियो, तर उक्त सम्झौताबारे प्रसंग उठेन । भारतीय प्रधानमन्त्री नरेन्द्र मोदीको चीन भ्रमणको बेला १५ मे २०१५ मा भारत र चीनबीच लिपुलेकच्याङ्ला भन्ज्याङलाई 'व्यापारिक नाका' विस्तारको लागि पुनः सम्झौता भयो । लिपुलेकबाट पारवहन सुविधा चाहिए आफ्नो प्रशासनअन्तर्गत दुवै छिमेकी चीन र भारतलाई सो सुविधा दिन नेपाललाई आपत्ति छैन । तर नेपालको अनुमतिविना लिपुलेकबारे आफूखुसी सम्झौता गर्ने अधिकार हाम्रा छिमेकीलाई छैन । भारतचीनबीच लिपुलेक सम्झौता भएपछि त्यसविरुद्ध विभिन्न राजनीतिक दल, परराष्ट्रविद्, विद्यार्थी संगठन सबैतिरबाट आवाज उठ्यो । तर विडम्बना, लिपुलेक सम्झौताबारे नेपालले दुवै छिमेकीलाई विरोधपत्र बुझाउनु त परै जाओस्, सामान्य प्रतिक्रियासम्म जनाएन । यसबीचमा नेपालभारतबीच राष्ट्रपति, प्रधानमन्त्री र परराष्ट्रमन्त्री स्तरमा उच्चस्तरीय भ्रमण भए । तर ती भ्रमणमा लिपुलेक सम्झौता खारेजीको लागि नेपालको तर्फबाट कुनै पहल गरेन । न त संयुक्त वक्तव्यमै लिपुलेकले प्रवेश पायो । नेपालका प्रधानमन्त्री र परराष्ट्रमन्त्रीको चीन भ्रमण, चिनियाँ रक्षामन्त्रीको नेपाल भ्रमणमा समेत लिपुलेक एजेन्डा बनेन । जबकि १० साउन २०७२ को नागरिक दैनिकअनुसार चिनियाँ सरकारी सञ्चारमाध्यमले व्यापार विस्तारको लागि भारतसँग भएको सम्झौताले लिपुलेकमाथि भारतको नियन्त्रणलाई मान्यता दिएको नठहरिने र नेपालसँग ऐतिहासिक प्रमाण मगाएर चीनले सम्झौता सच्याउने उल्लेख थियो । चीनको राज्यपरिषद्निकट दक्षिण एसिया मामिलाका प्रतिनिधिले 'लिपुलेक विवादित क्षेत्र भए चीनले भारतसँगको सम्झौता समीक्षा गर्ने' जनाएका थिए । बेइजिङ इन्टरनेसनल स्टडिज युनिभर्सिटीका प्रोफेसर सु लिआङले नेपालको भौगोलिक अखण्डतालाई अस्वीकार गरेर चीनले लिपुलेकमा भारतको नियन्त्रणलाई मान्यता नदिने बताएका थिए । तर नेपाल सरकारको लाचारपनका कारण चिनियाँ सहयोग हुँदाहुँदै पनि लिपुलेक समस्या समाधानको लागि ठोस कदम चालिएको छैन । यद्यपि पूर्वराजदूत एवं कूटनीतिज्ञहरूको आग्रह र जनविरोधका कारण सरकारले पूर्वसचिव सूर्यनाथ उपाध्यायको संयोजकत्वमा लिपुलेक समस्या छानबिन समितिसम्म गठन गरेको थियो । तर उक्त समितिले केकस्तो प्रतिवेदन बुझायो, हालसम्म सार्वजनिक गरिएको छैन । लिपुलेकबारे ऐतिहासिक प्रमाणका आधारमा भारतसँगको सम्झौता सच्चाउने चिनियाँ भनाइलाई साकार रूप दिन नेपालसँग रहेका थुप्रै तथ्य प्रमाणमध्ये केही निम्नानुसार छन् ः सन्धिसम्झौता नेपाल र इस्टइन्डिया कम्पनीबीच ४ मार्च १८१६ को सुगौली सन्धिको धारा ५ ले नेपालको पश्चिमी सीमा महाकाली नदी तोकेको छ । त्यसैगरी १९६१ अक्टोबर ५ मा नेपाल र चीनबीचको सीमा सन्धिको धारा १(१) मा नेपाल र चीनको सीमा रेखा काली नदी र तिंकर नदीको पानी ढलोबाट सुरु हुने भनिएको छ । यी दुवै सन्धिसम्झौताहरूले नेपालको पश्चिमी सीमा महाकाली नदी तोकेको छ, जसको उद्गमस्थल लिपुलेकबाट ५३१२ किमि (डाँडैडाँडाको लम्बाइ) पश्चिम लिम्पियाधुरामा पर्दछ । ऐतिहासिक नक्साहरू सुगौली सन्धिपछि सन् १८५६ सम्म इस्टइन्डियाद्वारा प्रकाशित सबै नक्साहरूमा काली (महाकाली) को मुहान लिम्पियाधुरा छ । सन् १८१६ को ब्रिटिस सम्राट्का हाइड्रोग्राफरको नक्सा, सन् १८१९ को इस्टइन्डिया कम्पनीको नक्सा, सन् १८२६ को क्याप्टेन जेडी हबर्टले तयार पारेको नक्सा, सन् १८२७ मा कम्पनी सरकारद्वारा प्रकाशित कुमाउगढवालको नक्सा, सन् १८३० को 'पर्वरी एलेन एन्ड कम्पनी' द्वारा प्रकाशित नक्सा, सन् १८३५ को 'इन्डिया इन्डेक्स नक्सा', सन् १८३७ को जेबी टासिनद्वारा प्रकाशित नक्सा, सन् १८४१ को जेसी वाल्करको नक्सा, सन् १८४६ मा विलियम एच एलेनद्वारा प्रकाशित नक्सा, सन् १८५० को कुमाउ एन्ड ब्रिटिसगढवालको नक्सा र सन् १८५६ मा कम्पनी सरकारको सर्भेयर जनरल कार्यालयबाट प्रकाशित नक्सामा कालीको मुहान प्रस्टरूपमा लिम्पियाधुरा देखाइएको छ । जलविज्ञानको आधार जलविज्ञानमा सबैभन्दा ठूलो जलाधार क्षेत्र ओगटेको, बढी पानी भएको र लामो नदीलाई मूल नदी मानिन्छ भने सानो जलाधार भएको नदीलाई सहायक नदी भनिन्छ । महाकाली नदीको सन्दर्भमा लिम्पियाधुरा उद्गमित वास्तविक काली नदीको जलाधार क्षेत्र, पानीको मात्रा र लम्बाइ लिपुलेकबाट आउने लिपुखोलाको भन्दा ठूलो, धेरै र लामो भएकाले लिम्पियाधुरा महाकालीको उद्गम भएकोमा दुईमत छैन । पत्राचार सन् १८१७ फेब्रुअरी ४ मा ब्रिटिसइन्डियाका कार्यवाहक मुख्य सचिव जे आदमले काठमाडौंस्थित आवासीय प्रतिनिधि एडवर्ड गार्डनरलाई गभर्नर जनरलको तर्फबाट लेखेको पत्रमा 'काली नदी पूर्व व्यास प्रगन्नाका कुटी, नाभि, गुञ्जी नेपालभित्र पर्ने भएकाले उक्त भूभाग नेपाल सरकारका अधिकारीलाई बुझाउनू' भनेर गरिएको पत्राचार अहिले पनि हामीसँग छ । तिरोतिरान तत्कालीन बैतडी गौडामा पर्ने व्यास प्रगन्नाका छाँग्ररु, तिंकर, गुञ्जी, कुटी, नाभिका व्यासीसौका समुदायले त्यहाँको जमिनको भोगचलन गरेबापत तिरेको तिरोतिरानसम्बन्धी अभिलेख अहिले पनि मालपोत कार्यालय बैतडीमा छन् । राष्ट्रिय जनगणना नेपाल सरकारले २०१८ सालको राष्ट्रिय जनगणनामा ब्यास क्षेत्रका गुञ्जी, नाभि, कुटी, तिंकर र छाँग्रु गाउँहरूको जनगणना गरेको छ, उक्त जनगणनामा अधिकृत भएर खटिएका वरिष्ठ पत्रकार भैरव रिसाल अहिले पनि हामीमाझ हुनुहुन्छ । सरकारी प्रतिवेदनहरू कालापानी सीमा अतिक्रमणबारे गृह र परराष्ट्र मन्त्रालयले तयार गरेको स्थलगत प्रतिवेदन २०३०, दार्चुलाका तत्कालीन प्रमुख जिल्ला अधिकारी डा द्वारिकानाथ ढुंगेलको कालापानी सीमा अतिक्रमणबारेको स्थलगत प्रतिवेदन २०३८ र दार्चुलाका प्रमुख जिल्ला अधिकारी डिल्लीराज जोशीको २०४५ सालमा गृह मन्त्रालयलाई बुझाएको प्रतिवेदनमा महाकालीको मुहान लिम्पियाधुरा उल्लेख छ । अतः चीन सरकार, चिनियाँ सञ्चारमाध्यम र चिनियाँ ट्र्याक २ तहबाटै लिपुलेकमा नेपालको सार्वभौमिकताको सम्मान गर्ने भनाइ आइसकेको अवस्थामा लिपुलेक सम्झौता खारेजीको लागि यही साउन ३० गते नेपाल भ्रमणमा आउन लागेका चिनियाँँ उपप्रधानमन्त्री वाङ याङसँग प्रस्टरूपमा कुरा उठाउनुपर्छ । त्यसैगरी यही साता हुन लागेको भारतीय विदेशमन्त्री सुषमा स्वराजको नेपाल भ्रमण र निकट भविष्यमै हुन लागेको प्रधानमन्त्री शेरबहादुर देउवाको भारत भ्रमणको एजेन्डामा लिपुलेक र कालापानी समस्या समावेश गरिनुपर्छ । नेपालभारत र चीनबीचको पूर्वी त्रिदेशीय बिन्दु ताप्लेजुङको झिन्साङचुली र पश्चिमी त्रिदेशीय विन्दु लिम्पियाधुरा हो । तर नेपालचीन सीमांकनका बेला झिन्साङचुलीभन्दा १४ किमि पश्चिम चाबुक्लामा सीमा स्तम्भ राखिएको छ । पश्चिमी त्रिदेशीय बिन्दु लिम्पियाधुरामा शून्य नम्बरको सीमास्तम्भ बाँकी छोडेर तिंकरमा १ नम्बर सीमास्तम्भ गाडिएको छ । त्यसैले नेपालभारत र चीनबीच त्रिदेशीय वार्तासहित झिन्साङचुली र लिम्पियाधुरामा सीमास्तम्भ स्थापना गरिनुपर्छ । कालापानी क्षेत्रमा नेपालको अनुपस्थितिको फाइदा उठाउँदै त्यहाँ भारतीय सुरक्षा फौज प्रवेश गरेको हो । तसर्थ लिपुलेक, तिंकर या छाँगु्रमा बाह्रै महिना बस्ने गरी नेपाली सेना र सशस्त्र प्रहरीको ब्यारेक तत्काल स्थापना गरिनुपर्दछ । नेपालको संसद्ले २०५३ असोज ४ गते महाकाली सन्धिसँगै अनुमोदन गरेको चारबुँदे 'संकल्प प्रस्ताव' को भावनाअनुसार महाकाली नदीको मुहान टुंगो लगाइनुपर्छ। लिपुलेकबाट पारवहन सुविधा चाहिए आफ्नो प्रशासनअन्तर्गत दुवै छिमेकीलाई सो सुविधा दिन नेपाललाई आपत्ति छैन । तर नेपालको अनुमतिविना लिपुलेकबारे आफूखुसी सम्झौता गर्ने अधिकार हाम्रा छिमेकीलाई छैन ।"
बिजुली चोरी र प्राधिकरण घाटाको वास्तविकता,"जसले जति नै भने पनि अझै केही वर्षसम्मका लागि मुलुकको ऊर्जा क्षेत्र भनेकै विद्युत् प्राधिकरण हो । झन्डै ४५ अर्ब रुपैयाँ कारोबार गर्ने प्राधिकरण मुलुककै सबैभन्दा ठूलो सार्वजनिक निकाय हो । यसको विकल्पमा न सरकारले समानान्तर संस्था गठन गर्न सक्छ, न त निजी क्षेत्र नै आउन सक्छ । जतिसुकै चरम भ्रष्टाचार भए पनि, जतिसुकै बेथिति व्याप्त भए पनि यही संस्था सुधार गरे मात्र मुलुकको ऊर्जा क्षेत्र उभो लाग्छ । प्राधिकरणमा गर्नुपर्ने सुधारका धेरै पाटा र पक्षहरू छन् । चरम राजनीतिक हस्तक्षेप यसले जन्मेदेखि भोग्दै आएको सदावहार बेथिति हो । सञ्चालक समितिमा ऊर्जामन्त्रीले खल्तीबाट झिकेर मनोनयन गरेकाहरूको हावी हुनु संस्था उँधो लाग्ने गतिलो कारण बन्दै आएको छ । विगतमा प्राधिकरण सञ्चालक समितिमा हिमालय शमशेर जबरा, विनोद चौधरीजस्ता व्यक्ति मनोनीत हुन्थे । संस्थाको गरिमा उच्च हुन्थ्यो । तर अहिले ऊर्जामन्त्रीको निजी सम्पत्तिजस्तो 'आफन्त' नियुक्त गर्ने प्रचलन छ । कुलमान घिसिङ प्राधिकरणको कार्यकारी निर्देशक भएपछि दुईवटा कुरामा सुधार आयो । पहिलो लोडसेडिङ गरेर कमिसन खाने प्रवृत्तिको अन्त्य र अर्को चुहावट नियन्त्रणमा चासो । विगतमा उद्योगहरूलाई गैरकानुनी र अनैतिक तवरले बिजुली आपूर्ति गरेर प्राधिकरणका हाकिमहरूले हप्ता असुलेसरह कमिसन लिँदै आएका थिए । आठ घन्टासम्म बिजुली आपूर्ति गरे पुग्नेमा १२ घन्टाको लोडसेडिङ गर्थे । बाँकी रहेको चार घन्टा व्यापारिक वस्तुसरह उद्योग र प्रतिष्ठानलाई दिन्थे । त्यसबापत नै हातमा डाडुपन्यु भएका हाकिमहरूले भागशान्ति गर्थे । यही काम कुलमानले गरेनन् र भाँडोमा भएको बिजुली सबैलाई वितरण गरिदिए । उनले सबैभन्दा पहिले सर्वसाधारणलाई लक्षित गरे। त्यसपछि बिजुली पुगेसम्म उद्योगलाई दिए । प्राधिकरणलाई अनैतिक तवरले बिजुली दिएबापत कमिसन बुझाउन नसक्ने उद्योगहरू पनि आम उपभोक्तासरह लोडसेडिङको सूचीमा थिए । तिनले समेत राहत पाए । २० घन्टा अनवरत बिजुली पाएर चार घन्टा पिक (उच्चतम खपतको समय) मा आपूर्ति नहुँदा उद्योगलाई केही फरक परेन, उल्टै राहत पाए । अझ कतिपय उद्योगपरिसरभित्रै सक्र्युट ब्रेकर (बत्ती काट्ने) राख्ने, ३३ र ६६ केभीमा सीधा ट्यापिङ गर्ने (कहिले पनि लोडसेडिङ नहुने) सुविधा दिइएको थियो । पूर्वाञ्चलका केही उद्योगले यस्ता सुविधा अभै पाएको गुनासो सुनिन्छ । ऊर्जामन्त्रीले धेरै काम गर्नैपर्दैन । उनले कुन वितरण केन्द्रमा केकति कारणले चुहावट भइरहेको छ र किन नियन्त्रण गर्न सकिइरहेको छैन भनेर 'चासो' राखे मात्र पुग्छ । उद्योगले खपत गर्ने बिजुली सर्वसाधारणको भन्दा सस्तो पर्न आउँछ । अहिले लोडसेडिङ नियन्त्रण गर्ने प्रयासस्वरूप बिजुली बेचेर आउने आय वृद्धि भएको छ । यसका साथै प्राधिकरणले चुहावट नियन्त्रणमा अलि चासो राखेकाले गत वर्ष (२०७३७४) मा तीन प्रतिशत घट्न सफल भयो । प्राधिकरणको अघिल्लो वर्ष (२०७२) विद्युत् चुहावट (चोरी र प्राविधिक गरी) २५७८ थियो । यो भनेको कुल जडित क्षमताका आधारमा करिब दुई सय मेगावाट हो । प्राधिकरणको प्रणालीमा अघिल्लो वर्ष पाँच अर्ब १० करोड युनिट बिजुली उपलब्ध थियो (वार्षिक प्रतिवेदन, २०७३) । उसको तथ्यांकअनुसार गत वर्ष तीन अर्ब ७४ करोड ३० लाख युनिट बिजुली बिक्री भए । प्राधिकरण आफैंले खपत गरेको एक प्रतिशत ऊर्जा (करिब पाँच करोड युनिट) कटौती गर्ने हो भने प्रणालीमा पाँच अर्ब चार करोड ९० लाख बिजुली उपलब्ध थियो । त्यसमध्ये प्राधिकरणले जम्मा तीन अर्ब ७४ करोड युनिट बिजुली बेच्यो । बाँकी एक अर्ब ३० करोड युनिट बिजुली चुहावट भयो । प्राधिकरणको औसत बिक्री मूल्य प्रतियुनिट ८ रुपैयाँ ५० पैसाको दरले ११ अर्ब १० करोड रुपैयाँको बिजुली चुहावट भएको तथ्यांकले देखाउँछ । यसमा आधा मात्र चोरी र बाँकी प्राविधिक चुहावट मान्ने हो भने पाँच अर्ब ५५ करोड रुपैयाँ बिजुली चोरी भएको प्रस्ट छ । गत वर्ष (२०७३) मा प्राधिकरणले २५७८ प्रतिशतबाट २२९ प्रतिशतमा चुहावट दर झार्न सफल भएको छ । २८८ प्रतिशत चुहावट नियन्त्रण हुँदा पनि प्राधिकरणले गत वर्ष करिब एक अर्ब २५ करोड रुपैयाँ थप आम्दानी गर्यो । भएभरको अप्राविधिक (चोरी) चुहावट नियन्त्रण गर्ने हो भने प्राधिकरणको वार्षिक नोक्सानी शून्यमा झर्ने तथ्यांकले देखाउँछ । निश्चय पनि प्राविधिक चुहावट तत्काल घटाउन पुँजी लगानी आवश्यक पर्छ, जुन एकसाथ सम्भव छैन । उदाहरणको लागि १३२ केभीको ढल्केबर, हेटौंडा, बर्दघाट २२० केभीको खिम्तीजस्ता लाइनमा ओभरलोड भएकाले अत्यधिक प्राविधिक चुहावट छ । लोड बढी भएकाले तार नै आगोजस्तो हुने गर्छ, जसले अत्यधिक बिजुली चुहावट गर्छ । त्यस्तै कुनै क्षेत्रमा लोड नै बढी (विशेष गरेर तराईका ग्रामीण क्षेत्रमा) छ । तत्काल प्रसारण लाइनको क्षमता वृद्धि नहोला । तर ट्रान्सफरमर फेरेर र क्यापासिटर जडान गरेर केही मात्रामा प्राविधिक चुहावट घटाउन सकिएला । प्रसारण लाइन नै निर्माण गर्नुपर्ने प्राविधिक समस्या भएका ठाउँमा केही समय लाग्ला, तर चोरी घटाउन वर्षैाँ लाग्दैन । तर सोचेजस्तो अवस्था भने छैन । कुनै बेला भक्तपुर बिजुली चोरीमा बद्नामी कमाएको जिल्ला थियो । दस वर्षअघि भक्तपुरमा ६५ प्रतिशतसम्म बिजुली चोरी हुन्थ्यो । दुई वर्षअघि भक्तपुरमा बिजुली चोरी ३९ प्रतिशत थियो । तर अहिले भक्तपुरमा २० प्रतिशतमा झरेको छ । गत वर्ष (२०७३) मा भक्तपुरमा चुहावट नियन्त्रणबाट मात्रै थप ५१ करोड रुपैयाँ उठ्यो । भक्तपुरमा बिजुली चोरी नियन्त्रण प्रयासले सकारात्मक परिणाम आयो, यो एउटा प्रतिनिधिमूलक उदाहरण हो । प्राधिकरणका सबै वितरण केन्द्रमा चुहावट नियन्त्रणमा कार्यकारी निर्देशक, क्षेत्रीय निर्देशक र केन्द्रमा बस्ने उपकार्यकारी निर्देशकले चासो दिनैपर्दैन । केवल सम्बन्धित वितरण केन्द्र प्रमुखले चुहावट नियन्त्रण गर्नु आफ्नो प्रथम दायित्व हो भन्ने सम्झेर काम गर्यो भने त्यो नै ठूलो उपलब्धि हुनेछ । किनभने हालसम्म अपवादमा बाहेक कुनै पनि वितरण केन्द्र प्रमुखले चुहावट नियन्त्रणलाई आफ्नो कामको पहिलो नम्बरमा राखेकै छैनन् । उनीहरूको प्राथमिकता टाइम अफ डे मिटर (टीओडी) जडान र खरिद मात्र मात्र सीमित देखिन्छ । टीओडी मिटर जडान गर्दा वितरण केन्द्र प्रमुखले चाहेको ठेकेदार लगाउँदो रहेछ र उसले मनग्य कमिसन पाउँदोरहेछ । त्यही भएर औद्योगिक कोरिडर बढी भएका ठाउँमा क्षेत्रीय निर्देशक र वितरण केन्द्र प्रमुख हुनको लागि ऊर्जामन्त्रीसमक्ष 'प्रतिस्पर्धा' हुँदो रहेछ । यो प्रवृत्तिका कारण चुहावट नियन्त्रणमा वितरण केन्द्र प्रमुख खासै ध्यान दिँदैनन् । तर उनीहरू बाहिर भन्ने गर्छन्, 'चोरी नियन्त्रण गर्न गयो भने कुटाइ खाइन्छ, जोखिम लिइन्न ।' यो सरासर गलत हो । नियन्त्रण गर्नेले गरिरहेका छन् । उदाहरणको लागि नेपालगन्ज वितरण केन्द्रलाई लिन सकिन्छ । एक वर्षको अवधिमै त्यहाँ अढाई प्रतिशत चुहावट घट्यो, यसले प्राधिकरणको आम्दानी वार्षिक तीन करोड रुपैयाँले बढायो । प्राधिकरणका एक सय नौवटै वितरण केन्द्रले चोरी नियन्त्रणको सामान्य प्रयास मात्र गरिदिने हो भने त्यसले उसको वित्तीय स्वास्थ्यमा निकै सुधार ल्याउने देखिन्छ । जब प्राधिकरण सुधार हुन्छ अनि मात्र उसले थप र नयाँ (विशेष गरी जलाशययुक्त, जहाँ निजी क्षेत्रले सक्दैन) आयोजनामा लगानी गर्न सक्छ । विगतमा चुहावट नियन्त्रणम राज्य पक्ष र नागरिक समाजको सहयोग हुँदैनथ्यो । तर अहिले समय बदलिइसकेको छ । बिजुली चोरलाई सामाजिक बहिष्कार गर्ने जमाना आइसकेको छ । चोरी नियन्त्रण प्रयासमा प्रहरी प्रशासनले सहयोग गरेन भन्नु केवल बहानाबाजी मात्र हो । चोर समात्ने नै हो तर स्थानीय प्रशासनले सहयोग गरेन भने केन्द्र छ गुनासो गर्ने । आमसञ्चारमा असहयोग समाचार छापिन थाले पनि असहयोगीहरू पनि सहयोग गर्न बाध्य हुनेछन् । केवल चाहिन्छ वितरण केन्द्र प्रमुखको इच्छाशक्ति । एउटाले चोरेको बिजुलीको लागत नचोरेको उपभोक्ताले पनि बेहोर्नु परिरहेको छ । गाउँमा हिटरमा खोले पकाउँदै बिजुली चोरी धेरै हुने होइन, उद्योग र व्यापारिक प्रतिष्ठानसँग प्राविधिकहरूको मिलेमतो सबैभन्दा डरलाग्दो पक्ष हो । हालका ऊर्जामन्त्रीले अरू धेरै ठूला कुरा गर्नैपर्दैन । उनले कुन वितरण केन्द्रमा केकति कारणले चुहावट भइरहेको छ र किन नियन्त्रण गर्न सकिइरहेको छैन भनेर 'चासो' मात्र राखे त्यो प्राधिकरणलाई ठूलो गुन लगाएको हुनेछ।"
बाढीबाट जोगिन फरक तरिका,"मौसम परिवर्तनका कारण पानी पर्ने प्रवृत्ति फरक देखापर्न थालेको छ । तराई र चुरे क्षेत्रमा बढी पानी परेकाले त्यही क्षेत्रमा बढी क्षति पुगेको छ । यसले के इंगित गर्छ भने तटबन्ध, जलाशय र अन्य पूर्वाधारले मात्र बाढी र डुबान समस्या समाधान गर्न सक्दैन । ब्यारेज तथा बाँध क्षेत्रभन्दा तल पानी परेको छ । पानी परेको अवस्थामा नदीमा मात्र बाढी आएको होइन । तटबन्धले नदीको पानी थुनिदिन्छ, नदी भएर तटबन्धइतरका पानी मिसिन पाउँदैन र जताततै डुबान समस्या हुन्छ । बढ्दो जनसंख्या, सडक आदि पूर्वाधार विकासका कारण पनि बाढी तथा डुबानजन्य समस्या बढेका छन् । यसले गर्दा पूर्वाधारहरू आफैं डुबान समस्या ल्याउने जोखिम तत्वका रूपमा विकसित भए । जल मौसम तथा विज्ञान विभागले पूर्वी क्षेत्रमा ठूलो पानी पर्छ, होसियार रहनुपर्छ भनेर पूर्वचेतावनी दिएकै हो । राज्यका संयन्त्रमध्ये यसले एउटा राम्रो काम गर्यो । तर, बाढी र पहिरोसित जुध्ने हाम्रो अरू क्षमता भएन । राज्यका अरू संरचना पनि उत्तिकै सबल भइदिएको भए यो जनधनको क्षति निकै कम हुन्थ्यो । बाढी तथा पहिरो पूर्वानुमानका साथै राज्यका अरू निकाय समुदाय, सुरक्षा आदिका क्षमता पनि त्यसअनुसार विस्तार हुँदै जानुपर्छ । सूचना प्रणाली दिगो र भरपर्दाे भएपछि अरू संयन्त्रको पनि तदनुरूप क्षमता बढाइनुपर्छ । किनभने, पूर्वाधारले मात्र यस्ता जोखिम नियन्त्रण तथा न्यूनीकरण गर्न असम्भव छ भन्ने देखाइसकेको छ । पूर्वाधार निर्माण, नदी नियन्त्रण, तटबन्ध विस्तार आदिले मात्र कुनै हालतमा सम्भव हुँदैन । राज्यका निकाय, समुदाय र गाउँलाई नै क्षमतायुक्त बनाउनुपर्छ । समुदायमा यस्तो अवधारणा व्यापक पारिनुपर्छ । बाढी आउँदा समुदायगाउँका बासिन्दा सुरक्षित स्थानमा आउन सक्ने हुनुपर्छ । यसका लागि ठाउँठाउँमा यस्ता सुरक्षित स्थान निर्माण गरिनुपर्छ, जसमा खाद्यान्न, सफा पानी र बसोबासको पर्याप्त सुविधा होस् । अबका दिनमा यस्ता कार्य नगरीकन इन्जिनियरिङ समाधानले मात्र सम्भव छैन । पानीको प्रकृति उस्तै भए पनि वैशाख र साउनमा परेको प्रभावचाहिँ फरक पर्छ । वैशाखमा जमिन सोस्छ र क्षति कम हुन्छ तर साउनमा सतहमै पानी दौडिन्छ र क्षति बढी हुन्छ । मौसम परिवर्तनका कारण जलस्रोत क्षेत्रका ज्ञाता तथा विज्ञले परम्परागत रूपमा गर्दै आएका संघर्षले मात्र अब पुग्ने भएन । यो उनीहरूका लागि ठूलो चुनौती हो । सय वर्षमा बाढी आउने अनुमान गरेर संरचना तथा पूर्वाधारहरू निर्माण गरिए, २५ वर्षमै बाढी आउन थाल्यो । जसले गर्दा अर्बाैं रुपैयाँ खर्चेर बनाइएका पूर्वाधारको विनाश मात्र होइन, जनधनको पनि क्षति हुन्छ । अबका संरचना निर्माण गर्दा फ्युज सिस्टममा जानुपर्छ । उदाहरणका लागि सन् २०१४ मा बबईमा आएको बाढीले बायाँ किनारको तटबन्ध भत्काइदियो । बबई हेडवक्र्सको डिजाइन ७ हजार दुई सय ५० क्यूमेक्स पानी धारण गर्ने हो । तर, ११ हजार क्यूमेक्सले नै उक्त तटबन्ध भत्काइदिएको थियो । यो तटबन्ध भत्किनु भनेको मुख्य संचरना (हेडवक्र्स) सुरक्षित रहन पुग्यो । दुईचार करोडको क्षति भएर अर्बा रुपैयाँको संरचना जोगियो । ठूलो बाढी आएका बेला यस्ता फ्युज सिस्टमले मुख्य संरचनालाई जोगाउने गर्छ । मौसम परिवर्तनका प्रभावले गर्दा बढी पानी पर्ने र सुक्खा हुने चरम घटना बढेको अवस्थामा मौसम परिवर्तनको अनुभूति नगरिएको बेला लिइएका जलविज्ञान तथा मौसमसम्बन्धी तथ्यांकका आधारमा गरिएका पूर्वानुमान सही नहुन सक्छ भन्ने विषयमा वैज्ञानिकहरूको धारणा छ । यस्तो अवस्थामा सुरक्षित डिजाइनका लागि अनुभवबाट सिक्दै वर्षा र बाढीको मोडलिङ (व्यावहारिक अभ्यासमा आधारित डिजाइन) गरी संरचनाहरू निर्माण गर्नु उपयुक्त हुन्छ र सोहीअनुसार सुरक्षासम्बन्धी कार्यहरू अवलम्बन गर्नुपर्ने हुन्छ । (जलस्रोतविज्ञ बेल्वासे जल तथा ऊर्जा आयोगका सहसचिव हुन्)"
"बिमस्टेक, छिमेक र नेपाली स्वार्थ","भर्खरै काठमाडौंमा बिमस्टेकको मन्त्रीस्तरीय सम्मेलन सम्पन्न भएको छ । २० वर्ष लामो इतिहास बोकेको यो सम्मेलनको नेपालमा भएको यो पन्ध्रौं बैठक थियो । २० वर्षमा बिमस्टेकबाट नेपाल, भारत, भुटान, बंगलादेश, थाइल्यान्ड आदि मुलुकले केके लाभ हासिल गरे, त्यो खोजी गर्नेले गरिराखे हुन्छ । तीन दशकभन्दा लामो इतिहास बोकेको सार्कले यथार्थमा दक्षिण एसियाली क्षेत्रमा के गर्न सक्यो के गर्न सकेन, त्यो पनि खोजीको विषय हुन सक्छ । दुइटै संगठनले नेपाल र नेपालीलाई के दियो नेपालीको चासो त्यसमा हो । दुइटै संगठनको नेतृत्व लिने भारतको चाहना हो, यो कसैबाट लुकेको छैन । दक्षिण एसियाबाट पखेटा फैलाउँदै दक्षिणपूर्व एसियासम्म आफूलाई विस्तार गर्ने चाहना आर्थिक या सामारिक दृष्टिले पनि भारतजस्तो ठूलो मुलुकको लागि स्वाभाविक हो । तर वाचा गरिएका सन्धिसम्झौता, गरिएका विषयहरू दुईपक्षीय या बहुपक्षीय, ती भने यथावत् र जहाँकै त्यहीं छन् । विश्वव्यापी रूपमा दुत्कार गर्दै नियन्त्रण गर्नुपर्ने महसुस गरिएको मानव तस्करी दक्षिण एसियामा पटक्कै हुन सकेको छैन । कतै उद्धारको नाममा विभिन्न मुलुकका गैरसरकारी संस्थाहरूले थोरबहुत काम गरेको देखिन्छ । तर लाखौंको संख्यामा यो भइरहेको यथार्थ सबै देशसामुन्ने छ र पनि कोही के प्रकृतिको लाचारी हो । यसमा नियन्त्रणको प्रयत्न भने ट्रान्जिटको रूपमा चिनिएको भारत स्वयंले यसलाई रोक्न खासै पहल गरेको देखिँदैन । भारतको बाटो हुँदै भारतकै नगरहरूमा या खाडी मुलुकतिर नेपाल, भुटान, बंगलादेश र स्वयं भारतीयहरू पनि लगेर बेचिएका कथाहरू उल्लेख्य संख्यामा छन् । व्यापार र आर्थिक सहजीकरणकै कुरा गर्ने हो भने पनि न सार्कले न बिमस्टेकले नेपाललाई खासै ठूलो सुविधा पुर्याउन सकेको छ । घरघरी सम्मेलनहरू हुन्छन्, यसपटक काठमाडौंमा भयो । सम्मेलनबाट केही उपलब्धि यदि कसैले लिएको हो भने भारतले कुराकानीकै तवरमा किन नहोस्, केही उपलब्धि पाएकै हुनुपर्छ । किनभने अहिले डोक्लामको विषयलाई लिएर भारत र चीनका बीचमा एक प्रकृतिको शीतलहर चलेको देखिन्छ । आफ्ना छिमेकीहरूलाई आफ्नो पोजिसन स्पष्ट रूपमा राख्नको लागि र सहयोगको अपेक्षा गर्नु भारतको कूटनीतिको एउटा पक्ष नै हो । त्यसमा कसैले पनि टाउको दुखाउने कुरो छैन । तर यसैगरी चीनले पनि आफ्ना छिमेकीहरूसित यही किसिमको व्यवहार गर्यो भने नेपालको पोजिसन के हुन्छ भन्ने कुरो गम्भीर रूपमा सोचिनुपर्छ । नेपालको कूटनीतिक सम्बन्ध बेलाबखत असन्तुलितजस्तो देखिने गरेको छ । कहिले भारतसित नजिक भएजस्तो कहिले भारतविरुद्ध चीनसित नजिक भएजस्तो, तटस्थता वा सामीप्यता दुवैमा नेपाल चुकेको बेलाबखत देखिने गरेको छ । वर्षैपिच्छे सरकार, विभिन्न राजनीतिक अस्थाका प्रधानमन्त्री, विदेशमन्त्री हुने गरेका मुलुकमा एउटा स्थिर प्रकृतिको विदेश नीति नहुनुलाई अस्वाभाविक पनि कसरी भन्ने । यसैगरी दुविधामै बसेको विदेश नीतिले विश्वकै शक्तिशाली बन्न खोजेको र बनिसकेको आर्थिक शक्तिसित र सामरिक अर्थमा पनि कसैले छुन नसक्ने अवस्थामा पुगिसकेको भारतचीनको बीचमा नेपालले देखाउनुपर्ने सन्तुलन र सुझबुझ कति देखाएको छ र कहाँ चुकेको छ यो विदेश नीति, सञ्चालकले मात्र होइन अब आम नागरिकको चासोको विषय भइसक्यो । हामी विचित्रको चेपुवामा छौं । विगत सरकारका प्रधानमन्त्रीदेखि लिएर विदेशमन्त्री र निश्चितप्रायः भइसकेको प्रधानमन्त्रीहरूले पनि भारत भ्रमण गरेकै हो । नेपालको परम्पराजस्तो बनाइएको छ कूटनीतिलाई । हिजो भएका प्रधानमन्त्री पनि जानैपर्ने, भोलि आउने सम्भावित प्रधानमन्त्री पनि जानैपर्ने, अस्तिको प्रधानमन्त्री एउटा दाँत फुकाल्ने निहुँमा भए पनि भारतीय नेतृत्वसँग छलफल गर्न जानैपर्ने । स्वतन्त्र, सार्वभौम, सन्तुलित आदि परिभाषाभित्र यस किसिमको राजनीतिक व्यवहार सामान्यतः सुहाउँदो देखिँदैन । हामी फेरि बिमस्टेकमा फर्कौं । सुनिन्छ चीन भुटानको वार्ता कुनै बेला नेपालमा हुँदैछ । ससर्ति हेर्दा र बुझ्दा भूपरिवेष्ठित भुटान र त्यसैगरी नेपाल अर्थात् एकातिर भारत एकातिर चीनबाट घेरिएको भुटान । त्यस्तै अवस्थामा रहेको नेपाल भुटानको सीमाभन्दा पर गएर भारतीय सेनाको उपस्थिति भएका बेला चीन भुटानको वार्ता नेपालमा हुनु र भारत टाढाको पर्यवेक्षक भएर बस्छ भन्ने देखिँदैन । यथार्थमा भन्ने हो भने अहिलेको समस्या भुटानको चाहना या आपत्तिभन्दा पनि बढी चीन र भारतकै बीचको समस्या हो । अर्थात् डोक्लामको समस्या । डोक्लाम आफैंमा एउटा विचित्रको भूखण्ड छ, जातीय, सांस्कृतिक र भौगोलिक अर्थमा तिब्बतजस्तो देखिन्छ । भुटान त्यसलाई आफ्नो भूखण्ड भनिठान्छ, रक्षार्थ भारतीय सेना लगेर थुपारिएको छ । अहिलेको ज्वलन्त मुद्दा भनेको हाम्रो कूटनीतिक व्यवहारको सन्तुलित एवं स्थिर व्यवस्थापन हो । प्रधानमन्त्री शेरबहादुर देउवाले भारत जानुअघि नै चीन भ्रमणको व्यवस्थापन पनि मिलाउँदै जाँदा उचित हुनेछ । स्पष्ट भाषामा मध्यस्थताभन्दा पनि भारतचीन तनावको बीचमा तटस्थताको नीति नै बृहत् नेपाली हितमा हुनेछ । यो अवस्थाको सिर्जना गर्नुमा अरुणाचल प्रदेशमा भारत र तिब्बती शरणार्थीका गतिविधि केही हदसम्म जिम्मेवार भएकै हो । अहिले यस्तो एउटा असजिलो बिन्दुमा भारतचीन सम्बन्ध पुगेको छ, जसमा नेपालको भूमिकालाई धेरै उत्ताउलो भएर अगाडि बढाउन पनि हामी सक्दैनौं । धेरै खुम्चिएर यो हामीसम्म आइपुग्ने समस्या होइन भनेर सोच्न पनि सकिँदैन । नितान्त तीक्त व्यवहार भारत र चीनको बीचमा भयो भने हामी एउटा असजिलो अवस्थामा पुग्छौं । त्यसबेला कसलाई साथ दिने कसको साथ छोड्ने भन्ने खालको कूटनीति र त्यस किसिमको अहिलेको राजनीतिक इतिहासले हामीलाई त्यो शक्ति दिएको छैन । दुई मुलुकको सम्बन्ध यस्तो बिन्दुमा पुगिसक्यो, यता हाम्रो राजनीतिले अझै पनि स्थिरता पाउन सकेको छैन । स्थानीय तहको निर्वाचनसमेत पनि चरणबद्ध गर्ने क्रममा हामी तेस्रो चरणमा त छौं, तर त्यो चरण पनि कुन प्रकृतिको हुन्छ अझै भन्ने अवस्थामा छैनौं । नेपाली नेतृत्व आफूलाई बलियो बनाउनुको साटो दक्षिण छिमेकीलाई नै नरिझाई नेपालले राजनीतिक सबलता एवं स्थिरता पाउँदैन भन्ने मानसिकताबाट मुक्त हुनै सकेन । त्यसैको परिणामस्वरूप आम नेपालीले चाहे पनि नचाहे पनि मुलुक भने कहिले दक्षिण ढल्किएको कहिले उत्तर फर्किएको जस्तो देखिँदै आएको छ । नेतृत्व सबल हुँदा त्यस्तो अवस्था नभएको बेला पनि नेपालले बेहोर्दै आएको हो । चीनमा सम्राट्, भारतमा औपनिवेशिक हुँदा पनि नेपालले एक प्रकृतिको विदेश नीति अख्तियार गर्यो, जसलाई असफल भन्न सकिँदैन । मुलुकलाई सार्वभौम, स्वतन्त्र र कुनै पनि प्रकृतिको प्रभावबाट अक्षुण्ण राख्न भने त्यो सबल भएकै देखिन्छ । सानातिना केही घटनाले कहिलेकाहीं द्विविधात्मक आशंका शासकहरूमाझ नभएको भने होइन । प्रश्न छ एकातिर भारत र पाकिस्तानबीचको तनाव अर्कोतिर भारत चीनबीचको तनाव । यी दुवै अवस्थाले नेपालले विभिन्न किसिमका व्यवहार भोग्नैपर्ने हुन्छ । यसै पनि असन्तुलित व्यापार सम्बन्ध भारत र नेपालका बीचमा नागरिकहरूको आवतजावत, नेपालको पर्यटनमा भर्खरै प्रवेश गरेको चीन, नेपाल चीनका बीचमा खुलेका द्वारहरू, भारतीयबाटै पनि पर्यटन जलस्रोत आदिमा हुने भएका लगानीहरू सम्भावना एवं व्यापार, यो सर्वत्र कुनै न कुनै किसिमले प्रभावित हुँदा अलिकति आशा पलाएको नेपालको अर्थतन्त्रलाई फेरि नराम्ररी चोट पुग्ने सम्भावना छ । त्यसमाथि कूटनीतिक दूरदर्शिता, सन्तुलित व्यवहार र सानो पनि त्रुटि (दुई देशसितको व्यवहारमा) भएमा त्यसको दूरगामी असर नेपालले भोग्नुपर्ने हुन्छ । चीनले आफ्नो बजार दक्षिणपूर्वी एसिया प्रशान्त एसिया, युरोप, अफ्रिका र अमेरिकासम्म विस्तार गरिसकेको छ भने उदीयमान त हो भारतको केही संकीर्णताका कारणले बजार भने चीनको जति विस्तारित हुन सकेको छैन । नेपालले आफ्नो आर्थिक भविष्य यी दुइटा मुलुकको समुन्नतिबाट केही लाभ लिने यत्न गर्नु नै अहिलेको लागि पर्याप्त हो । त्यसभन्दा पर जानुपर्ने तत्कालको लागि त्यत्रो आवश्यकता होइन । बिमस्टेक होस् या सार्क, यी औपचारिक संगठनहरूबाट नेपाल धेरै पर पनि जान सक्दैन र धेरै नजिक बसेर पनि नेपालले अपेक्षित लाभ भने पाउन सकेन । त्यसको कारण केही पनि हुन सक्छ, तर राजनीतिक नेतृत्वसित दृष्टि र इच्छाशक्तिको अभावलाई नै हामीले प्राथमिकतामा राख्नुपर्ने हुन्छ । सबल नेतृत्व भएको अवस्थामा जस्तो बीपी कोइरालाको उदाहरण लिन सक्छौं । हामीले धेरै टाढा देखिएको चीनसित पनि नजिकको सम्बन्ध गाँस्न सकेका थियौं । त्यसो त त्यसबेला भारत र चीनको बीचमा त्यति धेरै तीक्तता आइसकेको थिएन । र पनि भारतको व्यवहारलाई लिएर तत्कालीन नेतृत्व भने थोरै सशंकित नै थियो । यिनै कुरा चाउ एन लाई र माओत्से तुङलाई बीपीले राम्ररी बुझाउनुभएको थियो । त्यसैगरी भारतका नेता नेहरूले पनि नेपालचीन सम्बन्धलाई लिएर चाहिँदोभन्दा बढी चासो देखाएकै थिए । आज भुटानमा जस्तै नेपालको सुरक्षा आफ्नो जिम्मामा लिने र हिमालयलाई नेपालभारतको सीमा पर्खालको रूपमा स्थापित गर्ने चाहना नेहरूले राखेका हुन् । जो त्यसबेला सफल हुन नदिनलाई बीपी कोइरालाले निर्वाह गरेको विदेश नीतिलाई बेलाबखत आआफ्नो शासनकालमा अनुकूलता र प्रतिकूलता हेर्दै विदेश नीति सञ्चालन गर्ने व्यवहारले नेपालको विदेश नीतिको स्पष्ट दिशा देखिन सकेन । अहिलेसम्म पनि हामी त्यही अस्पष्टताको भुमरीमा छौं । छिमेकी पनि हैरान हुँदा होलान्, वर्षैपिच्छे सरकार फेरिन्छन्, कोही माओवादीको नाममा सरकार प्रमुख भएर बस्छन् भने कोही माक्र्सवाद लेनिनवादको नाममा त कोही प्रजातान्त्रिक समाजवादको नाममा । राजनीतिक व्यवस्था पनि २० वर्षमा तीनचारपटक फेरिन्छ, संवैधानिक राजतन्त्र भनिन्छ कहिले, गणतन्त्र भनिन्छ कहिले, कहिले धर्म सापेक्ष भनिन्छ त कहिले सापेक्ष, कहिले उदार अर्थतन्त्रको कुरा आउँछ त कहिले लोककल्याणकारी, वैचारिक सैद्धान्तिक र दिशाबोधको अर्थमा यति अल्मलिएको मुलुक विश्वमा विरलै भेटिन्छ । लोकतन्त्रबाट फर्केर अधिनायकवादमा जाने मुलुकहरू अहिले पनि छन् । खुकुलो लोकतन्त्रको नाममा भ्रष्टाचार तन्त्र, अनैतिक तन्त्र, चरित्रहीन तन्त्र नीति र नैतिकताविहीन तन्त्र हेर्ने हो भने त्यो नेपालै देखिन्छ । समस्या गम्भीर छ नेतृत्वले नितान्त हल्का किसिमले लिएको छ, कुन दिन कुन प्रकृतिको मानवनिर्मित संकट मुलुकले बेहोर्नुपर्ने हो, त्यसको आकलनसम्म पनि कसैले गरेको देखिँदैन । अहिलेको ज्वलन्त मुद्दा भनेको हाम्रो कूटनीतिक व्यवहारको सन्तुलित एवं स्थिर व्यवस्थापन हो । भारत जानुअघि नै चीन भ्रमणको व्यवस्थापन पनि मिलाउँदै जाँदा उचित हुनेछ । स्पष्ट भाषामा मध्यस्थताभन्दा पनि भारतचीन तनावको बीचमा तटस्थताको नीति नै बृहत् नेपाली हितमा हुनेछ ।"
खोसिँदै स्तनपान अधिकार,"विश्व स्वास्थ्य संगठनका अनुसार दुई वर्षसम्म पूर्ण स्तनपान गराउने आमाको संख्या ६६ प्रतिशत छ । पछिल्ला वर्षमा यो संख्यामा तुलनात्मक रूपले ह्रास आइरहेको छ । कामकाजी महिलाहरू आफ्ना नवजात शिशुलाई कामको व्यस्तताले स्तनपान गराउन पाएका छैनन् । ग्रामीण भेगका आमाहरू स्तनपानको महत्व र पर्याप्त ज्ञानको अभावमा आफ्ना सन्तानको पूर्ण स्तनपानको अधिकार खोसिरहेका छन् । विश्वव्यापी रूपमा चासो, चिन्ता र सरोकारको विषय मानिएको स्तनपानको महत्व र गरिमालाई शिक्षित पुस्ताले नै ओझेलमा पार्दै गइरहेका छन् । केही समयअघि बेलायतको समरसेटको मदर्स युनियन नामक संस्थाका वृद्धा महिलाले आमा बन्न लागेका युवा महिलालाई ऊनबाट बनाइएका स्तन उपहार दिने निर्णय गरे । पछिल्लो समय नयाँ पुस्ताले आफ्ना सन्तानलाई स्तनपान गराउन छोडेपछि चेतना अभिवृद्धि गर्न वृद्ध महिलाले नयाँ जुक्ति निकालेका हुन् । बच्चालाई स्तनपानको महत्व कति छ भन्ने कुरा नयाँ पुस्ताका आमाले सिकून् र व्यवहारमा लागू गर्न सकुन् भन्ने मान्यताका साथ सो संस्थाले युवा महिलालाई ऊनबाट बनेको स्तन उपहार दिने निर्णय गरेको हो । मदर्स युनियनकी शिर्ली डिब्सको भनाइमा 'हाम्रो समाज वरपर बस्ने युवा महिलालाई स्तनपानको महत्व बुझाउन सुरुमा त १५० वटा ऊनीका भेस्ट नै उपहार दिऊँ भन्ने सोचेकी थिएँ, तर साँच्चिकै राम्रो गर्ने हो भने त्योभन्दा विशेष उपहार दिन जरुरी छ भन्ठानेर मैले ऊनीको स्तन बनाएँ ।' सार्क मुलुकका दुई राष्ट्र भारत र बंगलादेशमा कामकाजी महिलालाई बढीमा ६ महिनासम्मको प्रसूति बिदाको प्रावधान गरिएको छ । नेपालमा पनि सो व्यवस्था गर्नुपर्ने आवाज उठ्न थालेका छन् । निजामती सेवा नियमावली, २०५० को चौधौं संशोधनले प्रसूति बिदाको अवधि ६० दिनबाट बढाएर अन्ठान्नब्बे दिन पुर्याएको छ । महिला निजामती कर्मचारी गर्भवती भएमा निजले सुत्केरीको अघिपछि गरी अन्ठान्नब्बे दिन प्रसूति बिदा पाउने, प्रसूति बिदा लिएका महिला कर्मचारीले चाहेको खण्डमा कुनै पनि बिदाबाट कट्टा नहुने गरी थप ६ महिनासम्म बेतलबी बिदा लिन सक्ने व्यवस्था निजामती ऐनमा छ । बेतलबी बिदामा बसेको अवधि नोकरी अवधिमा जोडिनेछ र प्रसूति बिदामा बस्दा महिला निजामती कर्मचारीले पूरा तलब पाउने व्यवस्था छ । महिला निजामती कर्मचारीको हकमा लागू भएको यो व्यवस्था सबै सरकारी संघसस्थाहरूमा पूर्णरूपले लागू भइसकेको छैन । एकाध सार्वजनिक संस्थानले प्रसूति बिदा ९८ दिन बनाइसकेको भए पनि अधिकांश संस्थानहरूले ६० दिन नै दिइरहेका छन् । स्तनपान सप्ताहको अवसरमा स्वास्थ्य मन्त्रालयले सुत्केरी बिदा ६ महिनासम्म पुर्याउन तीव्र पहल सुरु गरेको छ । खासगरी कामकाजी आमाका नवजात शिशुको स्वास्थ्यमा थप सुधारको आवश्यकतालाई मध्यनजर गर्दै मन्त्रालयले सो पहलको थालनी गरेको हो । आमाको दूध चार वर्षसम्म खाएका बच्चालाई अस्पतालको औषधि खुवाउनुपर्दैन । सामान्य रुघाखोकी लाग्दा घरेलु औषधिले निको हुन्छ । बच्चा फूर्तिला हुन्छन्, निरोगी हुन्छन् । आमाको दूधले रोगसँग लड्ने क्षमता अत्यधिक उत्पादन गर्छ । सरकारी निकायका महिलाको हकमा यो प्रावधानले निकै राहत पुर्याए पनि निजी क्षेत्रमा कार्यरत महिला कर्मचारी तथा उनका शिशुको हकमा भने प्रभाव न्यून देखिन्छ । स्वास्थ्य मन्त्रालयले तयार पारी व्यवस्थापिकासंसद् सचिवालयमा प्रस्तुत गरेको प्रजनन तथा मातृ सुरक्षासम्बन्धी विधेयकको मस्यौदामा बढीमा दुई सन्तानको लागि उक्त प्रावधान लागू हुने व्यवस्था गरिएको छ । अन्तर्राष्ट्रिय श्रम संगठनमा १०३ दिन, श्रम नियमावली २०५० ले पारि श्रमिकसहित ९० दिन प्रसूति बिदा पाउने प्रावधान छ । शिशु तथा बाल्यकालीन पोषण रणनीति, २०७३ को प्रावधानअनुसार नै स्वास्थ्य मन्त्रालयले उक्त विधेयकको मस्यौदा तयार गरेको हो । स्वास्थ्यकर्मीको भनाइलाई आधार मान्ने हो भने बच्चालाई स्वस्थ र तन्दुरुस्त पार्ने सबभन्दा उत्तम आहार आमाको दूध हो । स्तनपानले सुत्केरी भइसकेपछि रगत जाने प्रक्रियासमेत रोक्न सघाउ पुर्याउँछ, स्तनपानले बच्चालाई मधुमेह, क्यान्सर, पखाला र निमोनियाजस्ता बिमार र संक्रमणबाट बचाउँछ, दूधबाट आमाको रोग प्रतिरोधात्मक शक्ति बच्चामा सर्छ । स्तनपानले आमालाई क्यान्सर र हड्डी कमजोर हुने रोगबाट जोगाउँछ, आमाको दूध जहिले पनि बच्चाको लागि सफा, तयार र सही तापक्रममा रहेको हुन्छ, स्तनपानले आमा र बच्चा दुवैलाई आत्मीय र सुरक्षित भएको अनुभूति दिन्छ, कतिपय महिलालाई स्तनपानले चाँडै गर्भवती हुनबाट बचाउँछ । सबैभन्दा ठूलो कुरा स्तनपान गराउन कुनै खर्च लाग्दैन । शिक्षित महिला स्तनपानको महत्व थाहा भएर पनि पर्याप्त स्तनपान गराउँदैनन् । कामको बाध्यता एकातिर छ भने काम नभएको बेलामा समेत उनीहरू बच्चालाई स्तनपान गराउन मन गर्दैनन् । अहिलेको युवा पुस्तामा ठूलो भ्रम छ स्तनपान गराउँदा सौन्दर्यमा ह्रास आउँछ, शरीरको तौल घट्छ, स्तनको आकार बिग्रन्छ । यस्तो सोचाइ पालेकाहरूले बच्चालाई सकेसम्म स्तनपान गराउँदैनन्, गराए पनि थोरै समय मात्र गराउँछन् । आधुनिक विज्ञानले यो कुरा गलत साबित गरेको छ । पाउडर दूध बनाउने कम्पनीहरूले हरेक आमाहरू स्तनपानको सट्टा पाउडर दूध खुवाऊन् भन्ने चाहन्छन्, जसबाट उनीहरूको व्यापार थप फस्टाउँछ तर बोतलको कृत्रिम दूधको प्रयोग नवजात शिशुको लागि कति हानिकारक छ भन्ने कुरा शिक्षित आमाहरूलाई जानकारी नै छैन । मेरा कैयन् साथीहरू कामकाजी नहुँदानहुँदै पनि एकडेढ वर्षभन्दा बढी अवधि आफ्ना सन्तानलाई स्तनपान गराएनन् । कम्तीमा दुई वर्ष स्तनपान गराउनुपर्छ भन्ने मान्यताले उनीहरूलाई छोएन । आपू आठ घन्टा कार्यालयको काममा खटिए पनि बाँकी समय छोरालाई लगभग चार वर्षसम्म स्तनपान गराएँ । साथीहरूको एउटै गुनासो सुनिन्छ दूध आउँदैन के खुवाउनु ? कामकाजी भएर पनि चार वर्षसम्म मेरो दूध आउँछ भने घरमै बस्ने ती साथीहरूको दूध कसरी सुक्यो होला ? ल्याक्टोजिन, सेरलेक्स, पाउडर दूध खुवायो त्यसमै ढुक्क मान्छन् उनीहरू । बच्चालाई दूध कम खुवाइँदै जाने हो भने आफैं सुक्छ, खुवाइरह्यो भने आउने हो । धेरै बच्चाहरू आमाको लापरबाहीका कारण स्तनपानको अधिकारबाट वञ्चित हुन पुगेका छन् । मैले आफ्नो छोरालाई कुनै दिन ल्याक्टोजिन, सेरलेक्स खुवाइनँ, आफ्नो दूध निरन्तर खुवाएँ । गर्वका साथ भन्छु चार वर्षसम्म हस्पिटलको औषधि खुवाउनुपरेको छैन, सामान्य रुघाखोकी लाग्दा घरेलु औषधिले निको हुन्छ, फूर्तिलो छ, निरोगी छ, रोगसँग लड्ने क्षमता साँच्चिकै आमाको दूधले उत्पादन गर्दोरहेछ भन्ने विश्वास छ । चार वर्षसम्म स्तनपान गराउँदा बच्चा जन्मिनुभन्दा पहिलेको र अहिलेको अवस्थामा केही फरक छैन । भ्रमको पछाडि दगुर्ने युवा पुस्तालाई कसरी व्यावहारिक बनाउने ? पूरा अवधि आमाको दूध खान नपाएका बच्चाहरू बिरामी भइरहने, सामान्य रुघखोकी लाग्दा पनि एन्टिबायोटिक औषधि खुवाउनुपर्ने, भद्दा मोटो देखिने अवस्था आफ्नै छिमेकी बच्चाहरूमा छ । घरका अग्रजहरूले बच्चालाई दूध खुवाउन कर गर्दा पनि बुहारीहरू खुवाउँदैनन् । जानीजानी बच्चाको स्तनपानको अधिकार किन खोस्ने ?"
रोशन र मनीता उत्कृष्ट खेलाडी,"काठमाडौं : बन्दी सहायता नियोग (पाम) का रोशनबहादुर दोङ र त्रिभुवन आर्मी क्लबकी मनीता श्रेष्ठ प्रधान आठौं अम्बिकाबहादुर क्षेत्री स्मृति खुला जुडो प्रतियोगितामा आइतबार उत्कृष्ट खेलाडी घोषित भएका छन् । दुवै आआफ्नो तौलसमूहका विजेता खेलाडी हुन् । पहिलो दिन शनिबार रोशनले पुरुषतर्फको ५५ केजीभन्दा मुनिको तौलसमूहमा र मनीताले महिलातर्फको ५७ केजीभन्दा मुनिको तौलसमूहमा स्वर्ण पदक जितेका थिए । मनीताले उत्कृष्ट इप्पोनको उपाधि पनि हात पारिन् । पुरुषमा उत्कृष्ट इप्पोनको उपाधि नेपाल पुलिस क्लबका श्रीराम मकाजूले हात पारे । स्व अम्बिकाबहादुरको परिवारको प्रायोजनमा नेपाल जुडो संघद्वारा आयोजित उक्त प्रतियोगिताको अन्तिम दिन आइतबार पुरुष र महिलातर्फ समान चारचार स्पर्धा भएको थियो । सातदोबाटोस्थित अन्तर्राष्ट्रिय खेलकुद परिसरको लुम्बिनी हलमा भएको पुरुष ६० केजी तौलसमूहमा पुलिस क्लबका उमेश मगरले स्वर्ण पदक जिते । उनले फाइनलमा केन्द्रीय जुडो डोजोका किरण गडेललाई पराजित गरे । यसैगरी ७३ केजीमुनि पुलिस क्लबका सञ्जित डंगोल पहिलो भए । उनले फाइनलमा आर्मी क्लबका जंगबहादुर सारुलाई हराए । ९० केजीमुनि इप्पोनमा उत्कृष्ट ठहरिएका श्रीरामले फाइनलमा आर्मीका दिलबहादुर मगरलाई पाखा लगाउँदै स्वर्ण जिते । एक सय केजीभन्दा माथिको तौलसमूहमा कुनै पनि प्रतिद्वन्द्वी नपाएका कारण पुलिस क्लबका राजन जोशी स्वतः विजेता बने । महिलातर्फको ४४ केजीमुनि बाँकेकी सोनिया भट्ट च्याम्पियन बनिन् । सोनियाले फाइनलमा होप्याडकी पुष्पा भण्डारीलाई हराइन् । ५२ केजीमुनि पुलिस क्लबकी दिलकुमारी छन्त्याल र ६३ केजीमुनि आर्मी क्लबकी फुपूल्हामु खत्री पहिलो भए । उपाधि भिडन्तमा दिलकुमारीले केन्द्रीय जुडोकी रोजिना थापामगरलाई र फुपूले पुलिस क्लबकी पूर्णा राईलाई पाखा लगाए । ७८ केजीमुनि आर्मी क्लबकी पुनम श्रेष्ठ पहिलो भइन् । पुनमको स्पर्धामा पनि अन्य खेलाडीले नाम दर्ता गराएका थिएनन् । राष्ट्रिय टिम छनोटको आधार मानिएको उक्त प्रतियोगितामा पुरुष र महिलातर्फ समान आठआठ स्पर्धामा प्रतिस्पर्धा भएको थियो । पुरुषको ५५ केजीमुनि र महिलाको ४४ केजीमुनिबाहेक सबै स्पर्धामा पहिलो र दोस्रो हुने खेलाडी राष्ट्रिय टोलीमा छनोट भएका छन् । पुरुषको ५५ केजीमुनि र महिलाको ४४ केजीमुनिको स्पर्धा राष्ट्रिय टिम तयारीमा राखिएको छैन । प्रतियोगितामा २३ टोलीका एक सय ४० जना खेलाडीले प्रतिस्पर्धा गरेका थिए । प्रतियोगितामा आर्मी क्लबले सर्वाधिक ६ स्वर्ण, चार रजत र ६ कांस्य पदक जित्यो । दोस्रो स्थानमा रहेको पुलिस क्लबले ६ स्वर्ण, दुई रजत र चार कांस्य पदक हात पायो । दुई स्वर्ण र दुई कांस्य पदकसहित पाम तेस्रो स्थानमा रह्यो । केन्द्रीय जुडो डोजो र बाँकेले पनि एकएक स्वर्ण पदक जिते । बाँकी टोली भने स्वर्ण पदकविहीन रहे । पदक विजेता सम्मानित गत जुलाईमा भएको दुई फरक अन्तर्राष्ट्रिय प्रतियोगितामा पदक जित्न सफल दुई खेलाडी र प्रशिक्षकलाई नेपाल जुडो संघले नगद पुरस्कारसहित सम्मान गरेको छ ।किर्गिस्तानको बिस्केकमा भएको १८औं जुनियर एसियाली जुडोकी कांस्य विजेता मनीता श्रेष्ठ प्रधानलाई १० हजार रुपैयाँ पुरस्कार प्रदान गरियो । सो प्रतियोगिताका टिम प्रशिक्षक वीरेन्द्र रञ्जित पनि ६ हजार रुपैयाँबाट पुरस्कृत भए । यसैगरी थाइल्यान्डको बैंककमा भएको नर्थ बैंकक अन्तर्राष्ट्रिय युनिभर्सिटी जुडो प्रतियोगिताका कांस्य विजेता उमेश मगर पाँच हजार रुपैयाँबाट सम्मानित भए । प्रशिक्षक सूर्यनारायण श्रेष्ठले पनि तीन हजार रुपैयाँ पुरस्कार पाए । सम्मानित खेलाडी र पदक विजेता खेलाडीलाई राष्ट्रिय खेलकुद परिषद्का उपाध्यक्ष लामा टेन्डी शेर्पालगायतले पुरस्कार वितरण गरे । अन्तर्राष्ट्रिय जुडोमा छानिए श्रीराम नेपाल जुडो संघले पूर्वघोषणा गरेबमोजिम श्रीराम मकाजू पाँचौं अन्तर्राष्ट्रिय जुडो प्रतियोगिताका लागि छनोट भएका छन् । पुरुष ९० केजीमुनिको तौलसमूहमा पहिलो हुने खेलाडीलाई उक्त प्रतियोगितामा सहभागिताको अवसर दिने जुडो संघले घोषणा गरेको थियो । प्रतियोगिता अक्टोबर ५ तारिखमा ताजकिस्तानको दुसानबेमा हुने नेपाल जुडो संघले जनाएको छ ।"

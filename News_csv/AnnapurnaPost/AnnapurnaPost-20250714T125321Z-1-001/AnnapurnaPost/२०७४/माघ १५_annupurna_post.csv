शीर्षक,विवरण
माथिल्लो त्रिशूली १ मा ब्रह्मलुट,"विद्युत् प्राधिकरणले आफ्नो आवश्यकताअनुसार कहिल्यै पनि कुनै पनि जलविद्युत् आयोजना निर्माण गर्न पाएन। जहिले पनि लगानी गर्ने रकम छैन भन्ने मानसिकताले पञ्चायतकालभरि सकेसम्म अनुदान नसके ऋणै लिएर मात्र जलविद्युत् आयोजना बनाउने संस्कार र अभ्यास भयो। जसले गर्दा पञ्चायतको तीसबर्से अवधिमा जम्मा २०५ मेगावाट मात्र जलविद्युत् उत्पादन हुन सक्यो। २०४६ सालपछि कथित उदारीकरण र निजीकरण नीति लागू भयो, जसले जलविद्युत्लाई पूर्णरूपमा आर्थिक क्षेत्र घोषणा मात्र गरेन, जलविद्युत्को निजीकरण हुन थाल्यो। २०४८ सालमा बनेको जलविद्युत् विकास नीति र त्यसपछि लागू भएको विद्युत् ऐनले जलविद्युत्को लाइसेन्स र नदी प्रवाही (रन अफ रिभर) आयोजनालाई मात्र जोड दियो। राज्यले कुलेखानी पहिलो र दोस्रो (९२ मेगावाट, पूर्णरूपमा जापानी अनुदान) पछि अर्काे जलाशययुक्त आयोजना बनाउन चाहेन। जबकि आवश्यकता थियो जलाशययुक्तको, जुन अबको दस वर्षसम्म पनि यही खाँचो टड्कारो भइरहनेछ। अहिले देशमा जम्मा जडित क्षमता ९५६ मेगावाट, तर उत्पादन भइरहेको छ ५८१ मेगावाट मात्र। करिब १३८० मेगावाटको माग छ। तर कुलेखानी पहिलो र दोस्रोबाहेक सबै नदी प्रवाही भएकाले जडित क्षमताअनुसार विद्युत् उत्पादन गर्दैनन्। यतिबेला हिउँदयाममा यस्ता गैरजलाशययुक्त आयोजनाले जम्मा एकतिहाइ मात्र उत्पादन गरिरहेका छन्। भारतबाट अहिले ४७७ मेगावाट बिजुली आयात भइरहेको छ। विद्युत् प्राधिकरणले उद्योगको बिजुली कटाएर देशका प्रमुख सहरमा वितरण गरेकाले सुकिलामुकिला बस्ने ठाउँका वासिन्दाले लोडसेडिङको अनुभूति गर्नुपरेको छैन। विद्युत्लाई निजीकरण गर्ने नाममा एकातिर राज्य (प्राधिकरण) आयोजनाविहीन अवस्थामा पुगेको छ। चमेलिया (३० मेगावाट) पूरा गर्न १० वर्ष लगाउँछ, १४ मेगावाटको कुलेखानी तेस्रो अभै पूरा भएको छैन। अर्कोतिर सस्ता र आकर्षक आयोजना कि त सहायक कम्पनीका नाममा कर्मचारीलाई सेयर दिलाइएको छ, कि त निजी क्षेत्रले हात पारी डलरमा विद्युत् खरिद सम्झौता (पीपीए) गराइएको छ। खिम्ती र भोटेकोसीपछि प्राधिकरणले अबदेखि डलर पीपीए नगर्ने भनेर एक प्रकारले किरिया खाएको थियो। तर चिनियाँ लगानीको माथिल्लो मस्र्याङ्दी ए (५० मेगावाट) ले राजनीतिक तहबाट दबाब र प्रभाव पारेर डलर पीपीए गराइछोड्यो। यसपछि स्वदेशी लगानीका लागि भनेर छुट्याइएको कथित सुपर सिक्सअन्तर्गतको ८२ मेगावाटको तल्लो सोलु, प्रतिस्पर्धा गराइएको भनिएको ३७६ मेगावाटको काबेली, १२० मेगावाटको रसुवाभोटेकोशी, तिला १ र २ (८६० मेगावाट) का पनि डलरमै पीपीए भए। यी सारा डलर पीपीएले विद्युत् प्राधिकरण होइन, मुलुककै अर्थतन्त्रले थेग्न सक्दैन। राष्ट्रबैंकका तत्कालीन गर्भनर डा युवराज खतिवडाले तत्कालीन सार्वजनिक लेखा समितिमै आएर डलर पीपीए देशले धान्न नसक्ने बताएका थिए। यही मंसिर मसान्तसम्म देशमा विदेशी मुद्रा सञ्चिती १० खर्ब ७६ अर्ब रुपैयाँ छ, कुल व्यापारमा भारतसित मात्र ६२ प्रतिशत छ। यसले जम्मा पाँच महिनाको वस्तु तथा सेवा आयात धान्न सक्छ। विश्वव्यापी मान्यताअनुसार कुनै पनि मुलुकको विदेशी सञ्चिती ६ महिनाको आयात धान्ने हुनुपर्ने मापदण्ड छ। अझ आईएमएफको मापदण्डअनुसार अर्थतन्त्रले आठ महिनाको आयात धानिनुपर्छ। किनभने पर्याप्त विदेशी मुद्रा सञ्चिती नहुँदा एक्सजेन्ज ट्र्याप (विनिमय संकट) मा पर्न सक्छ। भारतबाट विदेशी बिजुली मात्र होइन, दाल, चामल र रायोको सागसमेत हामी आयात गर्छौँ। २०४६ पछि लागू गरिएको खुला बजार नीतिले बाह्य र आन्तरिक दुवै व्यापार दयनीय भए, जसले व्यापार घाटा अत्यधिक बढाएर हाल करिब १० खर्ब रुपैयाँ पुगेको छ। हामी सात प्रतिशत निर्यात गर्छाैं र ९३ प्रतिशत आयात गर्छौँ। कुल गार्हस्थ्य उत्पादन (जीडीपी) मा व्यापार घाटाको अंश ३७४ प्रतिशत छ। एकातिर गभर्नर, अर्थसचिव, अर्थशास्त्री बढ्दो व्यापार घाटाले चिन्तित देखिन्छन्, उनीहरूका भाषण सुन्दा। एनसेलले २५ अर्ब रुपैयाँको नाफा लैजाँदा अर्थशास्त्रीबीच कोकोहोलो नै मच्चियो भुक्तानी सन्तुलन गडबड भयो, अर्थतन्त्रले नधान्ने भयो आदि। अहिले हामीलाई चाहिएको हिउँदयामको बिजुली हो, बर्खाको होइन। किनभने आगामी वर्षादेखि हाम्रो प्रणालीमा बिजुली जगेडा हुन थाल्दैछ। अहिले किनभने प्राधिकरणले हालसम्म गरेको पीपीए गरेका आयोजनाबाट बर्खायाममा १६ अर्ब ५१ करोड युनिट बिजुली उत्पादन हुनेछन्, अबका केही दिनमा। तर यिनले सुक्खायाम (मंसिर १६ देखि जेठ १५ सम्म) भने जम्मा तीन अर्ब ६८ करोड युनिट उत्पादन गर्नेछन्। जबकि सन् २०२७२८ मा देशको कुल बिजुली माग १७ अर्ब ४० करोड युनिट हुने प्राधिकरणको प्रक्षेपण छ। अर्थात् अबको दस वर्षपछि बिनाजलाशययुक्त आयोजनाले बर्खायाममा सबै माग धानेर पनि प्रणालीमा ६ अर्ब युनिट बिजुली जगेडा रहने प्राधिकरणको तथ्यांक छ। प्राधिकरणले माथिल्लो त्रिशूली १ लाई प्रतिवर्ष औसतमा झन्डै १० करोड अमेरिकी डलरबराबरको भुक्तानी गर्नुपर्नेछ। हाल गर्ने भनिएको पीपीएअनुसार उसले ऋण तिरुञ्जेल वा १० वर्षको अवधिमा ९६ अर्ब १२ करोड रुपैयाँ लैजान्छ (हालको विनिमय दरअनुसार)। अझ डलरको भाउ बढ्ने र त्यसले राष्ट्रबैंकको ढुकुटी रित्याउने त छँदैछ। अब विनिमय जोखिमरहित हिसाबमा समेत उसले आयोजनाको सम्पूर्ण लागत (६० अर्ब रुपैयाँ) जम्मा ६२४ वर्षमा तिरिसक्नेछ। सामान्यतयाः जलविद्युत् आयोजनाको पे ब्याक पिरियड (ऋण तिर्ने अवधि) १० वर्षको हुन्छ। तर माथिल्लो त्रिशूली १ ले यति चाँडै सम्पूर्ण लागत (ऋण र सेयरमा गरेको लगानीसमेत) तिरिसक्छ कि जुन विश्वका अन्य आयोजना (खिम्ती, भोटेकोसी, माथिल्लो मस्र्याङ्दी, चिलिमे, मिस्ट्रिखोलाबाहेक) अरूले सक्दैनन्। यसरी माथिल्लो त्रिशूली १ ले ३५ वर्षसम्म मुलुकबाट कति धनराशि लैजान्छ भन्ने यही तथ्यांकले छर्लंग पार्छ। हाम्रा नेता र केही ब्युरोक्र्याटस्लाई पाएको कमिसन, उसले लगेको नाफासँग तुलनै हुन सक्दैन। अर्थात् थोरै लालचले गर्दा मुलुकको कति गहिरो धक्का पारेको छ भन्ने यही पीपीएले उजागर गरेको छ। अर्काेतर्प, यति धेरै मूल्य चुकाएर ल्याइने आयोजनाले मुलुकको ऊर्जा (विशेष गरेर लोडसेडिङ) मा टेवा पुर्याउला भन्ने पनि छैन। किनभने माथिल्लो त्रिशूली १ ले हिउँदयाममा जम्मा ३० करोड ६७ लाख युनिट मात्र उत्पादन गर्छ, जुन प्राधिकरणले अघि सार्न लागेको ४० मेगावाटको राहुघाटभन्दा एक करोड ६९ लाख युनिटले मात्र बढी हो। राहुघाटले सुक्खायाममा उत्पादन गर्ने एक करोड ३७ लाख युनिट उत्पादन गर्ने आयोजनाको लागत ८ अर्ब ५९ करोड रुपैयाँ छ। अझ माथिल्लो तामाकोसीसित माथिल्लो त्रिशूली १ को तुलना गर्ने हो भने राज्यको स्रोतमाथि विदेशीका रजाइँ कुन हदसम्म भएको रहेछ भन्ने छर्लंग हुन्छ। हिउँदको गर्जाे टार्न माथिल्लो त्रिशूली १ ले भारतीय आयातित बिजुलीलाई विस्थापित गर्न सक्थ्यो भने पनि चित्त बुझाउने बाटो रहन्थ्यो। उल्टै यसले वर्षायाममा एक अर्ब १४ करोड ९७ लाख युनिट बिजुली बोझ थपिदिनेछ। किनभने आगामी बर्खायामदेखि जगेडा हुने बिजुली व्यवस्थापन गर्ने उपाय अहिलेसम्म सरकारले पत्ता लगाउन सकेको छैन। प्राधिकरणमाथि एकपछि अर्काे गर्दै यस्ता बोझिला आयोजना थपिँदै लगिएको छ। यी सबै पीपीए प्राधिकरण र मुलुकको आवश्यकताका कारण भएका थिएनन्, राजनीतिक दलका नेताहरूबीच भएको अघोषित सिन्डिकेटका कारण भएका थिए। उनीहरूले मौन स्वीकृति जनाएपछि डलर पीपीएको विरोध कहीं कतैबाट हुँदैन र त्यसले राजनीतिक वैधता प्राप्त गर्छ। स्वदेशी आयोजनाको पीपीए गर्न हम्मे हुने गर्छ, तर विदेशीको डलरमा धमाधम हुन्छ। उल्टै दलका र कर्मचारी लबिङ गर्छन्। कहिले नीतिगत व्यवस्था गरेको जस्तो गरेर, कहिले नेपालमा प्रत्यक्ष वैदेशिक लगानी (एफडीआई) चाहिन्छ भन्ने नाममा। हामीलाई चाहिएको छ सुक्खायाममा बढी ऊर्जा दिने जलविद्युत् आयोजना, तर बर्खे बिजुली डलरमा पीपीए हुने गर्छ। यो आयोजना महँगो बनाइनुको दुइटा कारण छ पहिलो, यसमा विश्वबैंकको निजी क्षेत्रलाई ऋण दिने आईएफसी सहभागी हुनु, अर्काे यसको ठेकेदार आफैं यही आयोजनामा लगानी गर्नु। नेपाली निजी क्षेत्रले जसरी आयोजनाको ठेक्कापट्टा गर्दा गोलमाल गरेर आयोजनाको लागत बढाउँछन्, माथिल्लो त्रिशूलीमा पनि त्यही हो। आयोजना बन्दानबन्दै प्रवद्र्धकले करोडौं रुपैयाँ खाइसकेका हुन्छन्। त्यसपछि सर्वसाधारणलाई सेयर हाल्न लगाउँछन्। झन्डै २० वर्षको अवधिमा इन्द्रावती तेस्रोले एकसुका प्रतिफल दिन सकेको छैन। यस्ता आयोजना र थोरै लगानी गरेर करोडौं हात पार्ने यहाँ थुप्रै छन्। खिम्ती, भोटेकोसी र नेपालका केही निजी क्षेत्रले बनाएका आयोजनाको सिको माथिल्लो त्रिशूली १ ले पनि गरेको हो। अर्को, आईएफसी सहभागी भएका संसारका सबै आयोजना महँगै हुन्छन्। एमालेको नौमहिने सरकार आएपछि आईएफसीले खिम्तीको पीपीए दोहोर्याएर भाउ बढाई गराएको थियो। उसले भनेको थियो, एमाले सरकारमा आएपछि राजनीतिक जोखिम बढ्यो। यसरी झन्डै ३५ अर्ब रुपैयाँ पर्ने आयोजनालाई ६० अर्ब रुपैयाँ देखाएर पीपीए गरिएको छ, यो सरासर ब्रह्मलुट हो। आयोजनाको अवस्थिति र खोलाको प्रकृतिअनुसार निश्चय पनि ऊर्जा उत्पादन र आयोजनाको लागत फरकफरक पर्छ। तर आधारभूत मान्यता के हो भने जस्तोसुकै आयोजनाको पनि बिजुली खरिद गर्ने प्राधिकरणको नीति भने एउटै छ। प्राधिकरणको तर्फबाट हेर्दा उसलाई एक युनिट बिजुली खरिद गरेर ग्राहकलाई बेच्दा एक पैसा भए पनि फाइदै हुनुपर्छ। अझ उसको लागत धानेर पनि अलिकति नाफा मात्र आयो भने पनि त्यो आयोजना प्राधिकरणका लागि योग्य मानिँदैन। किनभने नाफा भनेको जोखिम लिएबापतको पारितोषिक पनि हो। प्राधिकरणले माथिल्लो त्रिशूली १ को डलर पीपीए होइन, नेपाली रुपैयाँलाई डलरमा रूपान्तरण गरेर दिने हो भन्दै आएको छ। यो भनेको जनताका आँखामा छारो हाल्ने असफल प्रयास मात्र हो। नेपालीमै दिने हो भनेपछि डलरमा किन पीपीए गर्नुपर्यो ? विदेशी विनिमयको जोखिम छैन भने हेजिङ फन्ड को व्यवस्था किन गर्नुपर्यो ? जबकि हेजिङ फन्डमा जम्मा गर्ने पैसा पनि तीन भागमध्ये प्राधिकरण र सरकारकै हो। बैंकले ऋण दिँदा जसरी ग्यारेन्टी, जमानी आदि सारा बन्दोबस्ती गरेर आफू सुरक्षित भएपछि मात्र प्रवाह गर्छ, त्यसैगरी भएभरका जोखिमजति अफ टेकर (प्राधिकरण) को थाप्लामा हालेर नाफा मात्र कुम्ल्याउने विदेशीको दाउ हो, यस्तै भइरहेको पनि छ। जोखिमलाई न्यूनीकरण नगरिदिए आयोजना आउँदैन, लगानी आउँदैन भनेर कुर्लेनेहरू पनि थुप्रै छन्। नेपालको अर्थतन्त्र नै धराशायी पारेर, जनतालाई महँगोमा बिजुली दिएर आएको वैदेशिक लगानीले केही नेता र नीतिनिर्मातालाई अवश्य फाइदा पुग्छ। तर बिजुली नै महँगो भएपछि न कलकारखाना चल्न सक्छन्, न त कृषिलाई सस्तो बिजुली दिन सकिन्छ। उद्योगले बिजुलीको भाउ महँगै भएका कारण चोर्दै आएका छन्। किसानले सस्तो बिजुली नपाएकै कारण उत्पादन वृद्धि गर्न र प्रतिस्पर्धा गर्न सकिरहेका छैनन्। समग्रमा महँगो बिजुली समस्त अर्थतन्त्रलाई नै असर गर्छ। बूढीगण्डकीमा झैं माथिल्लो त्रिशूली १ मा पनि एमाले, कांग्रेस र माओवादी तीनै दलको मिलिभगत छ। आखिरी राज्यको साँचो यिनकै हातमा छ, यिनले जति लुटे पनि यिनकै रजगज चलिरहेकै छ, चलि नै रहनेछ।"
कस्तो समृद्धि चाहन्छौं हामी ?,"भारतका पूर्वराष्ट्रपति तथा प्रसिद्ध वैज्ञानिक डा एपीजे अब्दुल कलामले भनेका छन्, सपना त्यो होइन, जो तपाईं निदाएको बेला देख्नु हुन्छ, सपना त ती हुन्, जसले तपाईंलाई निदाउन दिँदैनन्। हामीकहाँ पनि राजनीतिकर्मी, योजनाविद्, अर्थशास्त्री, अभियन्ता, बौद्धिक व्यक्तित्व र सर्वसाधारण जनता समृद्धिको सपना देख्न थालेका छन्। हुन पनि स्थानीय तह, प्रदेश र संघीय संसद्को निर्वाचन सम्पन्न भई संविधान कार्यान्वयन, संक्रमणकालको अन्त्य, स्थायित्व, दीर्घशान्तिको रूपरेखा करिबकरिब तयार भइसकेपछि समृद्धिको लक्षमा पुग्न सबै आतुर छन्। कसरी पुग्ने समृद्धिको युगमा ? समृद्धि प्राप्त गर्न केके आवश्यक छन् ? समृद्धि प्राप्त गर्नबाट रोक्ने या अवरोधक तत्व केके हन् ? समृद्धि भनेको विशाल भवन, चौडा सडक, उद्योग, व्यापार, व्यवसायको वृद्धि, सवारी साधनको पर्याप्तता, सुकिलामुकिला र धनी मानिसको बढोत्तरी, इत्यादि मात्रै हुन् कि, समृद्धिको सपना सबैको मानसपटलमा छ ? के हो समृद्धि र त्यो कसरी प्राप्त गर्ने भन्ने सवाल महŒवपूर्ण प्रश्न हो। कस्तो समृद्धि चाहन्छौं हामी ? यो बहुमूल्य सवालसमेत हो। विकास, उन्नति या समृद्धि त्यसै हुँदैन। त्यसका पनि विश्वमा विभिन्न प्रकारका मोडेल, मान्यता, र सूत्र हुन्छन्। समृद्धि निरपेक्ष हुनै सक्दैन। एकदुइटा सुरुङमार्ग, फास्टट्र्याक, रेल, उद्योग कलकारखाना व्यापार, उत्पादन, विद्युत्गृह, अग्ला भवन निर्माण गर्दै या अहिले राजनीतिक दलहरूले आश्वासन दिने स्मार्ट सिटीको सपनाले मात्रै पुग्दैन। जनताको दैनिक जीवनस्तर, जनजीविका रहनसहन, शिक्षा, स्वास्थ्य, पौष्टिक आहार, वास, सुरक्षा, न्याय, समानता, सम्मानजस्ता सवालमा बद्लाव आउनैपर्छ। जनताले आजको जस्तो सोच राखेर दरिद्रतामा जीवन गुजारा गर्दै कष्टमा सपना देख्दैमा जादुसरि समृद्धि प्राप्त हुँदैन। त्यसो भए के चाहिन्छ त समृद्धिको निम्ति ? संस्थागत भ्रष्टाचार नियन्त्रण विदितै छ देशको कुल बजेटमा वैदेशिक सहायता एउटा महŒवपूर्ण अंग हो। काठमाडौंलगायतका सहरमा खुलेका अनगिन्ती बोर्डिङ स्कुल, कलेज, वैदेशिक रोजगारका कारण चलेका छन्। प्राइभेट अस्पताल खाडी मुलुकको रोजगारको कारण चलेका छन्। त्यसो त मुलुक नै रेमिट्यान्सको भरमा चलेको छ। स्मरण रहोस्, सरकारले केही दिनअघि मात्रै प्रदेशसभा र सरकार स्थापित गर्न र सञ्चालन गर्न पैसा नभएकाले दातृ निकायलाई सहयोगको लागि आग्रह गर्ने घोषणा गरेको थियो। मुलुकका धेरै ठूला आयोजनामा वैदेशिक लगानी छ। त्यति मात्रै होइन, तीन तहको निर्वाचन सम्पन्न गर्न विदेशी सहयोगविना सम्भव थिएन। मतदाताको नङमा लगाउने मसीदेखि ब्यालेट बक्स, सिउने धागोसम्म वैदेशिक अनुदानमा ल्याइएको हो। अझ भूकम्पपछि त झनै हामी परनिर्भर बन्दैछौं। तर देशमा राजनीतिक पहुँच र संरक्षणमा नीतिगत भ्रष्टाचारको महामारी भने यथावत् छ। सडक निर्माण, विद्युत् हाउसलगायतका ठूलो परियोजनालगायतका विकास निर्माणमा गुन्डाराज र भ्रष्टाचारको बिगबिगी छ। ठेकेदारले मन्त्री या पहुँचवाला राजनीतिक व्यक्तिलाई निश्चित रकम बुझाउनुपर्ने बाध्यता छ। फेरि पार्टीपार्टीका गुन्डा, झोले, युवा संगठन छ। त्यति मात्रै होइन, कुनै पनि सरकारी कामबिना घुस बन्दैन। उदेकलाग्दो कुरा त यो हो कि नवनिर्वाचित स्थानीय जनप्रतिनिधिसभासमेत कमाउधन्दामा लागेका छन्। जनताको काम सरल र सहज ढंगबाट नहुनुको अर्थ के ? पैसाको खोलो बगाएर चुनाव जित्ने र सांसद तथा मन्त्री पदमा रहेर परियोजना, ठेक्का, पहुँचको बलबाट खर्च उठाउने प्रवृत्ति रहेसम्म समृद्धि सपनामा मात्रै सीमित रहने निश्चित छ। भ्रष्टाचारको प्रमुख कारकतत्व हो, महँगो, चुनावी प्रतिस्पर्धा। विभिन्न पार्टीका उम्मेदवारले निर्वाचन आयोगमा बुझाएका चुनावी खर्च यथार्थ होइन। चुनाव जित्न करोडौं खर्च भएका छन्। हार्नेले समेत त्यस्तै खर्च गरेका छन्। यस्तो चुनावले चुनावको लागि चुनावद्वारा भन्ने व्यवस्थाले लोकतन्त्रको समेत बर्बादी गर्दछ। लोकतन्त्र त जनताले जनताद्वारा जनताको लागि हो भन्ने मान्यता कमजोर बन्दैछ। यसरी पैसाको खोलो बगाएर जित्नेले सांसद या मन्त्री पदमा रहँदा त्यो खर्च उठाउन भ्रष्टाचार गर्ने गर्दछ। परियोजना, ठेक्का, पहुँचका बलमा चुनावमा लागेको खर्च उठाउने। यस्तो व्यवस्था रहेसम्म समृद्धि सपनामा मात्रै सीमित रहने निश्चित छ। समृद्धि प्राप्त गर्न संस्थागत हुन पुगेको नीतिगत भ्रष्टाचारलाई नियन्त्रण गर्नैपर्छ। समानुपातिक विकास नेपालको मात्रै होइन, विश्वको ठूलो लोकतान्त्रिक मुलुक भारतमा समेत धनी झन्झन् सम्पन्न बन्दै जाने गरिब झन्झन् दरिद्र बन्दै जाने क्रम बढ्दै छ। क्षेत्रीय रूपमा काठमाडौं, पोखरा, विराटनगरजस्ता प्रमुख सहरमा विकास हुने तर कयौं गाउँ, दुर्गम बस्ती, कर्णालीलगायतका क्षेत्रमा भने चामल, सिटामोल आदिको अभाव, पिउने पानी लिन एक दिनको बाटो हिँड्नुपर्ने विडम्बना छन्। जनताको बस्तीमा सामन्ती व्यवस्था अझै जीवितै छन्। वर्गीय विभेदको अन्त्य, भूमिहीनको समस्या, छूतअछूतको समस्या, महिलामाथि हुने दाइजो, बोक्सीको आरोप विधवामाथि गरिने अमानवीय व्यवहार यथावत् छन्। शिक्षा, स्वास्थ्य, रोजगार, बजेटको समानुपातिक वितरण, पिउने पानीको व्यवस्था, सोर्सफोर्स र भनसुनमा काम गर्ने विकृतिको अन्त्य गर्ने कसले ? मुलुक हिमाल, पहाड र तराई मिलेर बनेको छ। हिमालको आफ्नै विशेषता र सम्भावना छ। पहाड र तराई मधेसको आआफ्नै विशेषता, प्रकृति र सम्भावना छन्। बहुमूल्य धातु, फलाम, पेट्रोलियम, कोइला जस्ताको खानी हाम्रै देशमा रहेको विभिन्न सर्वेक्षणले देखाएका छन्। विभिन्न स्थानमा ग्यास, इन्धनको परीक्षण सफल भएका छन्। जलविद्युत्को उपयोग पूर्णरूपमा गर्न सकिएको छैन। हिमाली क्षेत्रमा भएका जैविक सम्पत्ति जडिबुटी, सफा पिउने पानी, खानी इत्यादिको उपयोग गर्न सके राष्ट्रलाई ठूलो उपलब्धि प्राप्त हुन सक्छ। मधेस यसै पनि अन्नको भण्डार हो। त्यसको सदुपयोग गर्न सकिएको छैन। भर्खरै देश संघीयता कार्यान्वयनमा प्रवेश गरेको छ। संघीयतालाई पहिचानको मुद्दा बनाएर राजनीति गरियो। तथापि सामथ्र्यलाई कोही कसैले उठाएन। प्रदेश आफ्नै सामथ्र्यले चल्नैपर्छ। सधैं केन्द्रको मुख ताकेर सम्भव हुँदैन। त्यसैले सबै (७) प्रदेशले आफ्नो प्रदेशभित्र भएका विभिन्न साधन र स्रोत उपयोग गरी सामथ्र्य आर्जन गर्न सके सफलता मिल्छ। समानुपातिक विकासकै निम्ति संविधानमा प्रदेश र स्थानीय तहलाई बढी अधिकार दिइएको छ। त्यसको सही प्रयोग गर्न सकेमात्रै समृद्धि सम्भव छ। नीति निर्माण र नियतको शुद्धीकरण जनप्रतिनिधिमूलक संविधानसभाले मुलुकको संविधान जारी गरेसँगै दसबर्से सशस्त्र जनयुद्धको अन्त्य, प्रमुख विवादको समाधान भएका छन्। कतिपय जातीय, क्षेत्रीय माग र मुद्दाको संशोधनमार्फत सम्बोधन गर्न सकिन्छ। संविधानको जनताद्वारा अनुमोदनसमेत भइसकेको छ। अब देशको निम्ति स्पष्ट नीति निर्माण गर्न र नियतमा शुद्धीकरण जरुरी छ। जातीय विभेद तथा छूवाछूत अन्त्य गर्न स्पष्ट नीति निर्माण गरी लागू गर्न, क्षेत्रीय समानता, समानुपातिक विकास, समन्वयका निमित नीति, खेलकुद अपांगता भएका अक्षमजनको हितमा नीति निर्माण गर्ने, परराष्ट्र नीति, राष्ट्रिय हित र स्वार्थसम्बन्धी नीति, पूर्ण लोकतन्त्र कार्यान्वयन गर्न नीति निर्माण गर्ने बेला यही हो। संवैधानिक ग्यारेन्टी भएका सवाल, ऐनकानुनमा स्पष्टता गर्नुपर्ने कयौं विषयमा राष्ट्रिय नीति निर्माण गर्नुपर्छ। वैज्ञानिक योजना, विधि, क्षेत्र, शक्ति पुँजी, साधन र स्रोतविना समृद्धि सम्भव छैन। हामीसँगै समृद्धिको यात्रा तय गरेका विश्वका थुप्रै देशले विकासको फड्को मारी सके। हामी भने प्रत्येक १०१० वर्षमा राजनीतिक परिवर्तनका निम्ति संघर्ष गर्नुपर्ने बाध्यतामा फस्यौं। अब राजनीतिक उपलब्धि प्राप्त भएका छन्। व्यवस्था परिवर्तनको निमित्त लड्नुपर्ने ठाउँ अब छैन। तसर्थ नीति निर्माणमा सबै जातजाति, वर्ग, लिंग, क्षेत्र, समुदाय, धर्मको सहभागिता गराई सहमति निर्माण गर्न सकिन्छ। ठूलो युवा शक्ति रोजगारको खोजीमा बिदेसिन पुगेका छन्। त्यो युवा श्रम शक्तिलाई स्वदेशमा लगानी गर्ने वातावरण नबनेसम्म समृद्धि असम्भव छ। बालबालिका अपांग, वृद्धवृद्धा, महिलाको मात्रै देश बन्ने खतराबाट जोगाउन जरुरी छ। योग्यता र क्षमताका आधारमा मात्रै अवसर पाउने वातावरण तय पार्नुपर्छ। नेता, मन्त्री, पहुँचवालाको नातागोता, कथित उपल्ला जात, वर्ग र सम्पन्न क्षेत्रको व्यक्तिले मात्रै अवसर प्राप्त गर्ने तर सक्षम निमुखाले अवसर नै नपाउने अवस्था अन्त्य गर्न साहस चाहिन्छ। सम्भवतः अबको केही दिनमा या साताभित्रै नयाँ जनादेश प्राप्त वाम गठबन्धनको नेतृत्वमा सरकार गठन हुनेछ। सरकार प्रमुख र सहभागी हुने मन्त्री विगत दशकदेखि परिचित अनुहार नै आउने निश्चित छ। ती अनुहारले नीतिनिर्माण, देशको समृद्धिको खाका कोर्ने, भ्रष्टाचार रोक्ने, समानता, न्याय कायम गर्ने विश्वस्त आधार भने भेटिँदैन। तथापि अब गर्नैपर्ने बेला र बाध्यता दुवै यही हो। अरू कोही, कसैलाई दोष दिने र आफू भने पन्छिने छुट प्राप्त हुने छैन। राष्ट्रको मुहार फेर्ने मार्गचित्र यही पाँच वर्षभित्र कोर्न सकिन्छ। के केपी ओलीको राष्ट्रवाद, राष्ट्रप्रेम, योग्यता, क्षमता कति रहेछ, यही समयमा देखिनेछ। आशा गरौं, मुलुक समृद्धिको युगमा छोटो समयभित्रै जबर्जस्ती प्रवेश गर्नेछ। मुलुक र जनताको समृद्धि सपना पूरा हुँदै जानेछ। हेक्का राखौं, वैदेशिक सहयोग या अन्यसँग मागेर देश समृद्धि हुन सम्भव छैन। यसले देशका अथाह सम्पत्ति, प्राकृतिक स्रोत र सम्भावना प्रयोग गरेर स्वावलम्बी बन्न सके मात्रै समृद्धि प्राप्त हुन्छ।"
समाजवादको बाटो,"जननिर्वाचित प्रान्तीय सांसदहरूको शपथ ग्रहणसँगै संघीय संरचनाले पूर्णता प्राप्त गरेको छ। लामो तर कष्टकर बाटो पार गर्दै अन्ततः देश नयाँ ऐतिहासिक चरणमा प्रवेश गरेको छ। विश्व मानचित्रमा नेपाल पछिल्लो संघीय लोकतान्त्रिक गणतन्त्रात्मक राज्यमा दरिएको छ। यसले एकातर्फ नयाँ आर्थिकसामाजिक संरचनामा प्रवेशको क्षितिज खुलेको छ भने अर्कोतर्फ राज्यसत्तामा व्यापक जनमुखी परिवर्तन गरी जनगणतान्त्रिक लोकतन्त्र निर्माणका लागि राजनीतिक आधार पनि प्रस्तुत गरेको छ। पंक्तिकारले यहाँ जनवाद शब्दको ठाउँमा जनगणतान्त्रिक शब्दको प्रयोग गरेको छ, किनकि हामीकहाँ जनवाद शब्दलाई गलतरूपमा बुझ्ने र परिभाषित गर्ने परम्परा छ। जनवादलाई आम जनता तर्साउने हतियारका रूपमा प्रयोग गर्दै आइएको छ, अन्यथा जनतन्त्र अर्थात् जनताबाटै, जनताका लागि, जनताद्वारा नै राज्यसत्ता सञ्चानलको परिपाटीको सारको व्यावहारिक अभिव्यक्ति नै जनवाद हो। कुनैखाले अधिनायकवादका रूपमा यसलाई बुझ्न र व्यवहारमा ल्याउन जनवादविरोधी आचरण र चिन्तन हो। यसको मूल सार फ्रान्सेली पुँजीवादी क्रान्तिले अघि सारेका समानता, स्वतन्त्रता तथा भाइचारासहितको सामाजिकआर्थिक संरचना निर्माण गर्नु हो। जसरी मार्क्सले राज्यसत्ताको वर्गीय चरित्र बुझाउन राज्यसत्ताको चरित्रबोधक पर्यायवाची शब्द अधिनायकवाद प्रयोग गरेका थिए, तर कालान्तरमा यसलाई डन्डाको राज्य का रूपमा व्यवहारमा ल्याइयो र त्यसैअनुरूप परिभाषित पनि गरियो। यस शब्दको सही अर्थ राज्यसत्ता कुनै वर्गविशेषको हितमा, उसको स्वार्थअनुकूल चल्ने र त्यस वर्गको हालीमुहाली कायम गर्ने राज्यसंयन्त्र नभई आम जनताको पक्ष र तिनका चाहना र आवश्यकताअनुसार चल्ने राज्य व्यवस्था हो र हामीले यसै रूपमा बुझ्नु र व्यवहारमा ल्याउनुपर्छ। सबै तहको निर्वाचनबाट जनताले सत्ता सञ्चालनको पूर्ण जिम्मवारी वाम पार्टीहरूमाथि सुम्पेको छ। प्रजातन्त्र भनौं, जनतन्त्र भनौं वा जनवाद यिनको मूल सार केवल आवधिक निर्वाचन वा वाक् स्वतन्त्रता, प्रेस स्वतन्त्रता आदि पक्षबाट मात्र परिभाषित हुँदैन। यसको मूल सारमा राज्यसंयन्त्रमा आम जनताको पहुँच र आर्थिक जीवनको मूल आधारमा पनि आम जनताको पहुँच, वितरण प्रणालीमा आमजनताको न्यायपूर्ण हिस्सेदारी जस्ता आधारभूत पक्ष समाविष्ट हुन्छन्। तर यसका लागि आवश्यक छ, सत्ताको नेतृत्वकारी शक्तिको सचेतता र सक्रिय व्यवहार। प्रतिनिधि तथा प्रदेशसभा निर्वाचनबाट संविधान कार्यान्वयनको प्रारम्भिक चरण पनि पार भएको मान्नुपर्छ, यद्यपि यसलाई आम रूपमा जनमैत्री बनाउन अझै केही परिमार्जन र परिस्करण गर्नुपर्ने आवश्यकता छ। स्थानीय निकाय (संसद्) हरूका साथै प्रान्तीय संसद्को विधिवत् स्थापनाले देशमा विधिवत् संघीय गणतान्त्रिक जनतन्त्रात्मक शासन प्रणालीको वृक्षरोपण गर्ने आधार प्राप्त भएको छ। अब संघीय गणतन्त्रको वटवृक्ष हुर्काउनुपर्ने र त्यसको प्रतिफल आम जनताले समरूपमा प्राप्त गर्नसक्ने वातावरण सिर्जना गर्नु छ। यो नै वर्तमान ऐतिहासिक चरणमा वामपन्थी सत्ताको पहिलो र मुख्य कार्यभार हो। अर्को मुख्य कार्यभार देशलाई त्यस दिशामा अगडि बढाउन नयाँ वाहक शक्ति संगठित गर्नु र तिनलाई अग्रगमनका लागि राजनीतिक, वैचारिक तथा संगठनात्मक रूपमा तयार गर्न र तिनका कार्यक्षेत्रको दिशा परिवर्तन गर्दै त्यस संगठित शक्तिलाई आम जनताको जीवनसँग जोडेर उत्पादन तथा योजना कार्यान्वयनका लागि अग्रणी दस्ताको रूपमा प्रभावकारी ढंगले परिणाममुखी आधारमा परिचालित गर्नु। यो काम सहजरूपमा वा स्वस्पूर्त हुने अवस्था छैन, यसको निर्माण गर्नुपर्छ। इतिहासको निर्माण समाजले र उसका दैनिक क्रियाकलापले नै गर्ने हो तर यो चाहँदैमा वा आफूले चाहेअनुरूप हुँदैन। यसका लागि सचेत र निष्ठावान् प्रयासको आवश्यकता र तदनुरूपको सहयोगी वातावरण बनाउन पनि आवश्यक छ। मनोगत वा क्षणिक आवेग, मनोगत उत्ताउलोपन वा अवस्थाले इजाजत नदिने गतिमा अगाडि बढ्नु अवस्तुवादी मात्र होइन हानिकारक हो, जसबाट प्राप्त अवसर र उपलब्धि दुइटै गुम्न सक्छन्। समाज विकासको प्रक्रिया स्वस्फूर्त रूपमा पनि आफ्नै गति र बाटो भएर अगाडि बढ्छ नै, तर त्यस प्रक्रियाका क्रममा आउने अवाञ्छित अवरोध, अप्राकृतिक आकस्मिकता, वर्गीय शक्ति सन्तुलनमा हुने परिवर्तन, अनपेक्षित प्राकृतिक परिघटना, बाह्य अवस्था, तिनको अनपेक्षित प्रभाव आदि अनेकौं कारणले यो उतारचढाव, अन्धमोड आदि हुँदै मन्दगतिमा अगाडि बढ्छ। इतिहासलाई सही, सम्यक र सन्तुलित रूपले निरन्तर उध्र्व गतिमा अग्रसर गराउन अग्रगामी शक्तिहरूको निरन्तर सजगता आवश्यक पर्छ। प्रगतिशील अग्रगामी शक्तिका यस्तै सचेत प्रयासबाट इतिहासको गति त्वरित हुनुका साथै अवाञ्छित घटनालाई सचेत र सशक्तरूपमा पन्छाउँदै इतिहास अगाडि बढ्छ। समाज विकासको वर्तमान चरणले विश्वव्यापी रूपमा उठाएका, केही समाज विकास प्रक्रियाको विगत सय वर्षका अनुभव र वर्तमान अवस्थाले उठाएका, नेपालको कम्युनिस्ट आन्दोलनको विगत, वर्तमान, चारित्रिक र वैचारिक अवस्था, चरित्र, व्यवहार, मूल्यमान्यताबीचको खाडल आदिले गर्दा वर्तमान समयले उठाएका अनेकौं प्रश्न जोडिएका छन्। नेपालको वामपन्थी राजनीतिका लागि यो अभूतपूर्व अवस्था हो। तर आफूलाई श्रमजीवी जनताको पार्टीका रूपमा स्थापित गर्न त्यत्तिकै कठिन पनि छ। समाजवादउन्मुख संक्रमणकालीन संरचना निर्माणका लागि यहाँका मजदुर वर्गको, संख्यात्मक, संगठनात्मक, वैचारिक र राजनीतिक हस्तक्षेपकारी भूमिको आदि दृष्टिकोणबाट, कमजोर अवस्था र वर्तमान विश्व परिस्थिति तथा नवउदारवाद तथा नवउपनिवेशवादको बिगबिगी, समाजवाद लक्षउन्मुख श्रमजीवी आन्दोलनको अनुभवको कमी आदिले यो त्यति सहज र निर्विरोध अवस्था होइन। वामपन्थी आन्दोलन उभिएको वर्गीय आधार आफैंमा ठूलो कमजोर पक्ष छ। जन्मदेखि वर्तमानसम्म यो आन्दोलन पनि अन्य राजनीतिक पार्टीहरू जस्तै निम्न तथा निम्नमध्यम वर्गीय जगमा उभिएको छ र कार्यकर्तादेखि नेतृत्व वर्गसम्म मध्यमवर्गीय चरित्र र अवसरवाद तथा स्वकेन्द्रित रोगबाट (जुन कुरा मध्यम वर्गको चारित्रिक पहिचान नै हो) ग्रसित छ। सामान्यरूपमा हेर्दा यी अवस्थाहरूले मध्यम वर्गको बलमा वर्तमान अवस्थाबाट समाजवादतिर जान सकिने बलियो आधार प्रस्तुत गर्दैन। यो संवैधानिक अवधारणा र वामपन्थीहरूको नारा भए पनि बाटो सहज र सुगम देखिँदैन। किनकि समाज उन्मुखताको विशिष्ट सार त्यसको आर्थिक संरचना हो र राजनीतिक पक्ष त्यसको नीति निर्माता हो। त्यस्तो नीति निर्माण गरी आर्थिकसामाजिक संरचना खडा गर्न नेतृत्वको स्पष्ट नीति र कार्यकर्ताको लगन तथा जनमुखी चरित्रका साथै राज्यसत्ताका प्रत्येक निकायहरू व्यवस्थापिका, कार्यपालिका तथा न्यायपालिका, सुरक्षा निकाय आदि वैचारिक साझा दृष्टिकोण तथा लक्षबाट निर्देशित भएर संगठित रूपमा परिचालित हुनुपर्ने आवश्यकता छ। त्यस्तो संयुक्त संगठित शक्तिले मात्र आर्थिक सम्बन्धलाई परिवर्तन र पुनर्परिभाषित गर्दै व्यवहारमा उतार्न सक्छ। यसका लागि पुराना आर्थिक सम्बन्ध, प्रशासनिक संयन्त्र, सामजमा सबलरूपमा रहेका असामाजिक तत्वहरूका गठबन्धन आदि परिवर्तन गर्न प्रहार गर्नुपर्ने अवस्था रहन्छ। यी परिवर्तन स्वाभाविक रूपले नै बहुसंख्यक मध्यम वर्गको माथिल्लो तप्का, छाडा पुँजीवादको पक्षधर पुँजीपति तथा दलाल पुँजीपति वर्ग, नवउदारवादको पृष्ठपोषक बौद्धिक वर्ग, बहुराष्ट्रिय निगमको विश्वव्यापी सञ्जालसँग गाँसिएको पुँजीवादी तप्का र समाजवादविरोधी अन्तर्राष्ट्रिय सञ्जालको स्वार्थसँग मेल खाँदैनन्। त्यसैले पनि स्वाभाविक संघर्षको स्थिति उत्पन्न हुन्छ। अहिले जुनसुकै पार्टीलाई पनि सत्तामा पुयाउन यी वर्ग तथा तप्काको सहयोग र समर्थन रहँदै आएको छ। वामपन्थ पनि यसबाट अछूत छैन। कम्युनिस्ट राजनीति नाराको भरमा वा काल्पनिक भ्रम र मनोगत चाहनाको भरोसामा गरियो भने गन्तव्यमा पुग्न सकिन्न। दर्शनले राजनीति गर्दैन। राजनीति दर्शनबाट निर्देशित सामाजिक क्रियाकलाप हो र यो प्रक्रियागत विकासको प्रत्येक चरणमा तत्कालीन अवस्थामा र लक्षसापेक्ष रहेर लक्ष प्राप्तिका लागि गरिने व्यावहारिक क्रियाकलाप हो। कम्युनिस्ट राजनीति नाराको भरमा वा काल्पनिक भ्रम र मनोगत चाहनाको भरोसामा गर्न सकिँदैन। यो ठोस सामाजिक धरातलमा टेकेर लक्ष तथा अवस्थासापेक्ष र सम्भावनाको ठोस मूल्यांकनसहित क्रमिक विकासको नीति लिएर मात्र निरापद रूपमा अगाडि बढाउन सकिन्छ। मनोगत वा क्षणिक आवेग वा मनोगत उत्ताउलोपन वा अवस्थाले इजाजत नदिने गतिमा अगाडि बढ्नु अवस्तुवादी मात्र होइन हानिकारक हो, जसबाट प्राप्त अवसर र उपलब्धि दुइटै गुम्न सक्छन्। निम्न पुँजीवादी दुस्साहसवाद र दक्षिणपन्थी अवसरवाद कम्युनिस्ट आन्दोलनको खतरनाक दुस्मन हो, यो सर्वविदित कुरा पनि हो। हामीकहाँ अहिले पनि यस्ता निम्नपुँजीवादी उग्रताबाट डोरिएका कम्युनिस्ट संगठन छन्, जसका अतिवादी नाराको आकर्षणमा वामपन्थप्रति आकर्षित आजको समर्थक अतिवादी युवा जमात क्रमिक विकास पचाउन नसकेर त्यसतर्फ पलायन हुने अवस्था पनि जीवित छन्। यस अवस्थामा आज वाम पार्टीहरूले सत्तारोहणका लागि प्राप्त गरेको वर्तमान धरातल खस्किन सक्छ। यी सब प्रतिकूल अवस्थाको कौशलपूर्वक मुकाबिला गर्दै अगाडि बढ्न सके मात्र आजको तात्कालिक लक्ष समाजवादउन्मुख संक्रमणकालीन संरचना निर्माणको मार्गप्रशस्त गर्न सकिन्छ। आजको अवस्थामा हामीले राजनीतिक अर्थमा स्वतन्त्रता, स्वायत्तता, राष्ट्रिय सार्वभौमिकता आदिको वकालत त गर्ने गरेका छौं, तर आर्थिक स्वावलम्बी, स्वतन्त्रता, सार्वभौमिकता जस्ता विषयको हामीले आफ्नो सन्दर्भमा परिभाषितसम्म पनि गर्न सकेका छैनौं। व्यावहारिक अर्थमा त्यसको चिन्तन, योजना, प्रयोग आदि दिशामा न वैचारिक रूपमा, न व्यावहारिक रूपमा यसको अभ्यास मात्र होइन, परिपक्व र व्यावहारिक चिन्तनसम्म गर्न सकेका छौं। राजनीतिक नारा दिनु, भाषणमा बोल्नु, निर्वाचन घोषणपत्रमा लेख्नु आदिलाई यस दिशामा ठोस चिन्तन भन्न सकिँदैन। व्यवहारमा नउतारिने चिन्तन या त किताबी बुद्धिविलासको कन्तुरमा सीमित रहन्छ या रद्दीको टोकरीको आहारा बन्छ। आर्थिक स्वावलम्बन, स्वतन्त्रता, सार्वभौमिकताविना कुनै पनि देश राजनीतिक रूपले स्वतन्त्र र सार्वसौम देखिए पनि व्यावहारिक रूपमा पराधीन, परावलम्बी र उपनिवेश नै रहन्छ। आर्थिक स्वतन्त्रताविना राजनीतिक स्वतन्त्रता जीवन्त र सारयुक्त हुन सक्दैन। आजको युग नवउपनिवेशवादको युग हो, जसको अर्थ हुन्छ राजनीतिक रूपमा स्वतन्त्रता र सार्वभौमिकताको जामा पहिराएर आर्थिक सञ्जालबाट उपनिवेशको अधीन पार्नु। यसको प्रमुख र अहिले व्यापक प्रचारित रूप नवउदारवादको नीति हो, जसले देशी नवउदारवादीमाथि पकड राख्दै तिनको माध्यमबाट हामीजस्ता मुलुकलाई साम्राज्यवादी शोषणको जालोमा हालिदिन्छ। आर्थिक स्वाधीनताविना त्यसबाट मुक्ति असम्भव हुन्छ। आज हामीजस्ता अनेकौं मुलुक यस आर्थिक उपनिवेशको माध्यमबाट राजनीतिक उपनिवेशमा परिणत भएका छौं। समाजवादउन्मुखताको लक्ष समाजवाद हो र यो चरण समाजवादमा प्रवेशतर्फको पहिलो चरण हो, जसको लक्ष्य सम्पूर्ण रूपले साम्राज्यवादी शोषण र दासताबाट मुक्ति हो। पुँजीवादी साम्राज्यवादी शक्ति हाम्रो यस अभीष्टबाट अनभिज्ञ छन् भन्ने होइन, तर हाम्रो दुर्भाग्यपूर्ण बाध्यता साम्राज्यवादीका वित्तीय संस्थान, वित्तबजार, ऋण र सहयोगविना हामी अगाडि बढ्न सक्दैनौं। आजको आवश्यकता यस विरोधाभाषपूर्ण अवस्थाबीच तालमेल गरी सक्दो रूपमा आफ्नो स्वतन्त्रता, सार्वभौमिकता, आर्थिक आत्मनिर्भरतासहित आफ्नो लक्ष्य समाजवादतिर अगाडि बढ्ने अवस्था र क्षमताको निर्माण गर्नु। हामी कति काबिल रूपमा प्रस्तुत हुन सक्छौं, त्यसले नै देशको भविष्य निर्धारण गर्नेछ।"
विराट कोहलीले लिए शाहरुख खानसँग बदला,"एजेन्सी: इन्डियन प्रिमियर लिग (आईपीएल) २०१८ का लागि भएको खेलाडी लिलामीका क्रममा सबै टिम अलग अलग रणनीति बनाएर प्रस्तुत भएका थिए । तर यिनमा विराट कोहलीको टिम रोयल च्यालेन्जर्स बेङ्गलोरले लिलामीमा आफूलाई छुट्टै रणनीतिसहित उतार्यो । उसले यस रणनीति अनुसार 'डन' शाहरुख खानबाट उनका चारजना बलरलाई खोस्न सफल भएको छ । जसले गत साल आरसीबीलाई ठुलो चोट दिएका थिए । तर यो पटक विराट कोहलीले आफ्नो खास अन्दाजमा 'डन'बाट कम्तिमा पनि आधा हिसाब असुलेका छन् । तर आधा हिसाब भने आईपीएल सुरु भएपछि मात्रै आरसीबीले चुकाउन सक्नेछ । पढ्नुस्: सन्दीपको छलाङ वास्तवमा गत साल शाहरुखको कोलकाता नाइट राइडर्सले दिएको चोट यति ठुलो थियो कि कप्तान विराट कोहली नराम्ररी तिलमिलाएका थिए । उनले त्यहीबेलै कोलकातासँग चोटको बदला लिने योजना बनाइसकेका थिए । कोलकातासँग विराटले आईपीएल २०१८ को लिलामीका दिन शाहरुखसँग बदला लिन सफल भएका हुन् । दक्षिण अफ्रिकामा रहेका विराटको इशारामा रोयल च्यालेन्जर्स व्यवस्थापनले एकएक गरेर केकेआरका ती सबै बलरलाई खोस्न सफल भए जसले अघिल्लो साल २३ अप्रिलमा 'ठुलो चोट' दिएका थिए । पढ्नुस्: आईपीएल: खर्बपति ब्यापारीका छोरा बिके ३० लाखमा समाचार अनुसार कोलकाताबाट आरसीबीले खोसेका चारै बलरहरुमा भारतीय खेलाडी उमेश यादवसहित रहेका छन् । जसमा भारतीय टिमका उमेश यादव, अस्ट्रेलियाका नाथन काउल्टर नाइल, इङ्ग्ल्यान्डका क्रिस्टोफर रोजर भोक्स र न्युजील्यान्डका ३१ वर्षीय कोलिन डि ग्र्याधहोमी रहेका छन् । यी चारै बलरहरु अघिल्लो साल केकेआरको फाइनल११ का खेलाडी थिए । उनीहरु यो वर्ष बेङ्गलोरसँग आवद्ध भएका छन् । यिनै चारजनाले विराट कोहली तथा आरसिबीलाई गत वर्ष झट्का दिएका थिए । पढ्नुस्: यात्रा अब सुरु हुन्छ : सन्दीप लामिछाने अघिल्लो संस्करणको आईपीएलको २७ औँ खेलमा मा यिनै चार बलरले मिलेर आरसीबीलाई केबल ४९ रनमा समेटिदिएका थिए । जुन स्कोर १० वर्षयता जारी आईपीएलकै सबैभन्दा कम थियो । यही सबैभन्दा कम स्कोरपछि विराटले कोलकाताका खेलाडी तान्ने निर्णय गरिसकेका थिए । अहिले उनले ती चारै बलरलाई केकेआरबाट खोसेर बदला लिएका हुन् । यो सफलताबाट कोहली खुशी त होलान् तर उनको बदला तब मात्रै पुरा हुन्छ जब आरसीबीले केकेआरलाई ४९ भन्दा कम रन स्कोरमा समेटछ् । पढ्नुस्: सन्दीपका कप्तान गौतम गम्भीर, प्रशिक्षक रिकी पोन्टिङ"
हालसम्म तोड्न नसकेका क्रिस गेलका आईपीएल रेकर्ड,"काठमाडौं : संसारका क्रिकेटप्रेमीका लागि एक रोमाञ्चक र हेर्न लायक खेल मध्येमा लिइन्छ इन्डियन प्रिमियर लिग (आईपीएल)लाई । यहाँ विश्वभरि(पाकिस्तान बाहेक)का उत्कृष्ट क्रिकेट खेलाडीको सहभागिता रहन्छ । सन २००८ देखि सुरु भएको आईपीएलको ११ औं यसपाली हुँदैछ । ११ औ संस्मरणमा पहिलो पटक नेपालकातर्फबाट सन्दीप लामिछाने खेल्ने भएपछि नेपालका खेलप्रेमीलाई पनि थप चासोको विषय बनेको छ । एक समय आर्इपीएलमा सबैभन्दा बढी चर्चामा रहेका वेस्टिइन्डिजका आक्रामक व्याट्म्यान क्रिस्टोफर हेनरी गेल(क्रिस गेल) यसपाली बल्लतल्ल छनोटमा परेका छन् । अक्सनमा कसैले लिन रुचि नदेखाएका गेललाई उनको बेसिक मूल्य २ कराेड रुपैयाँमा प्रिति जिन्टाको टिम किंग्स ११ पञ्जाबले भित्र्याएको छ । २००८ देखि २०१० सम्म कोलकत्ता नाइट राइडरबाट खेलेका उनले २०११ देखि रोयल च्यालेन्जर्स बैंगलुरुबाट खेल्दै आएका थिए । जमैकाका नागरिक रहेका गेलले अन्तराष्ट्रिय क्रिकेटको टेस्ट, एक दिवसीय र टीट्वीन्टी म्याचमा थुप्रै रेकर्ड बनाएका छन् । आईपीएलमा पनि उनका थुप्रै रेकर्ड छन् । २००८ देखि नै आईपीएलमा खेल्न थालेका क्रिस गेलका हालसम्मका आईपीएलका मुख्य ५ रेकर्ड यस्ता छन् १एउटै खेलमा सबैभन्दा बढी रन बनाउने १७५ रन (६६ बलमा) : २०१३ मा आरसीबीबाट पुने वारियर्सविरुद्ध २सबैभन्दा छिटो शतक प्रहार गर्ने ३० बलमा शतक : २०१३ मा आरसीबीबाट पुने वारियर्सविरुद्ध ३हालसम्म सबैभन्दा धेरै छक्का प्रहार गर्ने २६५ छक्का : २००८ देखि २०१७ सम्म ४एउटै खेलमा सबैभन्दा बढी छक्का र चौका प्रहार गर्ने १३ चौका १७ छक्का : २०१३ मा आरसीबीबाट पुने वारियर्सविरुद्ध ५सबैभन्दा धेरै शतक प्रहार गर्ने ५ शतक : २००८ देखि २०१७ सम्म"
७२ मिनेटसम्म पछि परेको बार्सिलोनालाई मेसी र सुआरेजले यसरी खेलमा पर्काए,"काठमाडौं : स्पेनिस ला लिगामा हालसम्म अपराजित रहँदै आएको बार्सिलोनाले यस पटक पनि आफ्नो लयलाई कायम राखेको छ । ला लिगाको आइतबारको खेलमा आलाभेजविरुद्ध २१ को संघर्षपूर्ण जित निकाल्न सफल भयो। बार्सिलोनाको होम ग्राउण्ड क्याम्प नाउ रंगशालामा भएको खेलमा अलाभेजका जोन गुइडेटीले २३ औं मिनेटमा गोल गरेपछि बार्सिलोना १० ले पछि परेको थियो । ७२ औं मिनेटसम्म पछि परेको बार्सिलोनालाई सुआरेजले गोल गरी बराबरी गर्न सफल भए । ८४ औं मिनेटमा मेसीले फ्री किकमार्फत सुन्दर गोल गरेपछि बार्सिलोना २१ को जित निकाल्दै ३ अंक जोड्न सफल भयो। शीर्ष स्थानका कायम रहेको बार्सिलोनाको आलाभेजमाथिको जितपछि २१ खेलबाट ५७ अंक पुगेको छ । आइतबार नै भएको खेलमा ला लिगा अंक तालिकाको दोस्रो स्थानमा रहेको यथ्लेटिको मड्रिडले लस पाल्मसमाथि ३० को सहज जित निकाल्यो । यथ्लेटिको को जितका लागि ग्रिजम्यान, फर्नान्डो टोरेज, थोमस पार्टिले एकएक गोल गरे । २१ खेलबाट यथ्लेटिको मड्रिडको ४६ अंकसहित दोस्रो स्थानमा यथावत रहेको छ । २१ खेलबाटै ४० अंक रहेको भ्यालेन्सिया तेस्रो र २० खेलबाट ३८ अंक रहेको रियल मड्रिड चौथो स्थानमा रहेका छन् । आइतबारका ला लिगाका अन्य खेलमा लेगानेजले स्पानिओलाई ३२ ले हरायो । सेभिल्ला र गेटाफेले ११ को बराबरी खेले"
सन्दीपको छलाङ,"काठमाडौं : क्रिकेटभन्दा बढी पैसा। पैसाभन्दा बढी ग्ल्यामर। अनि ग्ल्यामरभन्दा बढी मनोरञ्जन। यी तीनै विशेषताको संगम इन्डियन प्रिमियर लिग (आईपीएल) यसपल्ट नेपाली दर्शकका लागि विशेष हुने पक्का छ। किनकि यसको ११ औं संस्करणमा १७ वर्षीय स्पिनर सन्दीप लामिछाने हुनेछन्। यसअघिका आईपीएल संस्करणमा अन्य देशका खेलाडीको प्रदर्शन हेरेर चित्त बुझाएका नेपाली दर्शकलाई दिल्ली डेयरडेभिल्ससँग अनुबन्धित सन्दीपको उपस्थिति ऐतिहासिक बन्न गएको हो। आईपीएलका लागि बेङ्गलोरमा आइतबार भएको दोस्रो तथा अन्तिम दिनको अक्सन (खेलाडी खरिदका लागि हुने बोल कबोल) मा सन्दीपलाई दिल्लीले २० लाख भारुमा खरिद गरेको हो। यससँगै उनी आईपीएलका लागि अक्सनमा पर्दै अनुबन्धित हुने पहिलो नेपाली क्रिकेटर बनेका छन्। अनुबन्धित भएकामा एकदमै खुसी छु, उनले शुभचिन्तकप्रति ट्वीटमार्फत कृतज्ञता दर्शाए, यात्रा अब सुरु भयो। यसअघि नेपाली राष्ट्रिय टोलीका अर्का स्पिनर शक्ति गौचनले सन् २०१२ मा आईपीएल टोली राजस्थान रोयल्समा अभ्यासको अवसर पाएका थिए। यद्यपि, उनले त्यसबेला राजस्थान रोयल्ससँग अनुबन्ध हुने र प्रतियोगिता खेल्ने अवसर पाएका थिएनन्। नेपाली राष्ट्रिय टोलीका तत्कालीन प्रशिक्षक पुबुदु दासानायकेको विशेष पहलमा राजस्थान पुगेका शक्ति केही समयको अभ्यासपछि स्वदेश फर्केका थिए। विश्वका धुरन्धर क्रिकेटरले खेल्न मरिहत्ते गर्ने आईपीएलमा सन्दीपको अनुबन्धलाई नेपाली क्रिकेटको नयाँ कोशेढुंगाको रूपमा हेरिएको छ। अस्टेलियन पूर्वकप्तान रिकी पोन्टिङको प्रशिक्षणमा रहेको दिल्लीमा सन्दीपले भारतीय क्रिकेटर गौतम गम्भीर, अस्टेलियन क्रिकेटर ग्लेन म्याक्सवेल, न्युजिल्यान्डका कोलिन मुन्रो र ट्रेन्ट बोल्टलगायत भारतीय र अन्य देशका उत्कृष्ट क्रिकेटरसँगै अभ्यास गर्न पाउनेछन्। आईपीएल टोलीसँग अनुबन्ध हुने अवसर जितेका सन्दीपसँग अब दिल्ली डेयरडेभिल्सबाट अन्तिम ११ मा पर्दै उत्कृष्ट प्रदर्शन गरेर आगामी संस्करणमा आफू र अन्य नेपाली खेलाडीको सम्भावना जीवित राख्नुपर्ने चुनौती पनि छ। यो संस्करणमा सन्दीपको प्रदर्शनले लोभ्याउन सके आगामी संस्करणमा उनीसँगै अन्य नेपाली खेलाडीले पनि आईपीएलमा अवसर पाउने सम्भावना हुनेछ। प्रधानमन्त्री शेरबहादुर देउवाले ट्वीटमार्फत् सन्दीपलाई बधाई दिँदै आफूमात्रै नभई सिंगै देशले उनीप्रति गर्व गरिरहेको बताए। उनले नेपाली खेलाडीप्रति विश्वास दर्शाएकामा डेयरडेभिल्सलाई पनि धन्यवाद दिए। सन्दीपलाई बधाई थप्नेमा पूर्वप्रधानमन्त्री बाबुराम भट्टराईलगायत नेताहरु छन्। अष्ट्रेलियाका पूर्वकप्तान माइकल क्लार्कले सन्दीपको छनोटमा नेपालीहरुलाई नै बधाई दिँदै खुसी साटेका छन्। सन्दीपको उदय चितवनमा नेपाली राष्ट्रिय टोलीका पूर्वकप्तान राजु खड्काको एकेडेमीमा क्रिकेट सिकेका सन्दीपलाई तत्कालीन प्रशिक्षक पुबुदु दासानायकेले बन्द प्रशिक्षणमा समावेश गर्दै अन्तर्राष्ट्रिय प्रतियोगितामा अवसर दिए। उनले पाएको थोरै अवसरमै आफूलाई प्रमाणित गर्दै लगे पनि। सन् २०१६ मा भएको यू१९ विश्वकपमा सन्दीपले आयरल्यान्डविरुद्ध ह्याट्रिक विकेट लिए। उनले मात्र २७ रन खर्चंदा ह्याट्रिकसहित पाँच विकेट लिँदै टोलीको जित पक्का बनाएका थिए। उनी प्रतियोगितामा १४ विकेटसहित सर्वाधिक विकेट लिने खेलाडीको सूचीमा दोस्रो स्थानमा पुगेका थिए। सिनियर राष्ट्रिय टोलीबाट सन् २०१५ देखि २०१७ सम्म भएको विश्व क्रिकेट लिग च्याम्पियनसिपमा नौ खेलबाट १२ विकेट लिए। त्यही अवधिमा उनले पहिलो विदेशी घरेलु प्रतियोगिता खेल्ने अवसर पाए, हङकङ टीट्वेन्टी ब्लिज। कउलुन क्यान्टोन्सबाट खेलेका उनले त्यसबेला अस्टेलियन पूर्वकप्तान माइकल क्लार्क, पाकिस्तानका पूर्वकप्तान साहिद अफ्रिदीलगायत खेलाडीसँग अभ्यास गर्ने र खेल्ने अवसर पाए। सोही प्रतियोगिताबाट हो सन्दीपको क्लार्कसँगको सम्बन्ध सुरु भएको। त्यही सम्बन्धले सन्दीपलाई अहिलेसम्म पनि अघि बढ्न मद्दत गरिरहेको छ। यो प्रतियोगितापछि क्लार्कले सन्दीपलाई आफ्नो टोलीबाट अस्टेलियामा सिड्नी ग्रेड प्रतियोगिता खेल्ने निम्तो दिए। सन्दीप आईपीएलको अक्सन लिस्टमा परेपछि क्लार्कले ट्विट गरेका थिए, यदि म कुनै टोलीको कप्तान भएको भए सन्दीपलाई अनुबन्ध गर्ने थिएँ। त्यसकै प्रभाव पनि हुन सक्छ, क्लार्कको कप्तानीमा खेलिसकेका रिकी पोन्टिङको प्रशिक्षणमा रहेको दिल्लीबाट सन्दीपलाई अनुबन्ध गरेको छ। सन्दीपको पहिलो गुरु राजु खड्का सन्दीपको सफलता उनको क्षमता र त्यसअनुसारको मिहिनेतले सम्भव भएको बताउँछन्। सन्दीप सधैं मिहिनेत गर्न रुचाउने खेलाडी हुन्। उनीसँग राम्रो स्पिन थियो। तर, त्यसअनुसार स्पिड कम थियो, राजु भन्छन्, हामीले त्यहीअनुसार उनलाई सिकायौं। उनले पनि मिहिनेत गर्दै गए। उनले अवसर पनि पाइरहे। ती अवसरमा उनले गरेको मिहिनेतले नै हो आज आईपीएलसम्म पुर्याएको पनि।"

शीर्षक,विवरण
गोर्खाल्यान्डको अपरिहार्यता,"भारतको पश्चिम बंगालकी मुख्यमन्त्री ममता बनर्जीले एक महिनाअगाडि बंगालका माध्यमिक विद्यालयहरूमा बंगाली भाषा अनिवार्य गरेर अन्य भाषाहरू ऐच्छिक राखेपछि नेपाली मूलका सम्पूर्ण भारतवासीहरूको रगत उम्लिँदै गएको देखिन्छ । त्यसो त, सन् १९५८ मा पनि बंगालीहरूले त्यही गर्न खोजेका थिए र फलस्वरूप कलकत्ता विश्वविद्यालयले नेपाली भाषाको अध्ययन र अध्यापन हटायो । त्यतिखेर पनि भारतीय नेपालीहरूको रगत तातेको थियो र तीन वर्षपछि सन् १९६१ मा बंगाल सरकारले नेपाली भाषालाई अतिरिक्त भाषा' मा समावेश गर्न चाह्यो । अन्ततः सन् १९९२ मा भारतको संविधानको ७१ औं संशोधनमार्फत नेपाली भाषा' लाई पनि राष्ट्रिय भाषाको दर्जा दिइसकेपछि पनि किन बंगालीहरू नेपाली भाषीहरूप्रति सधैं पूर्वाग्रह राख्छन् ? भाषाको नाममा बंगालीहरूले घरीघरी नेपालीहरूको भावनामाथि कुल्चिने दुस्प्रयास अब सधैंको लागि बन्द हुनु आवश्यक छ गोर्खाल्यान्ड स्थापना गरेर । के हो गोर्खाल्यान्ड ? मेची नदीको पल्लो पाखादेखि टिस्टाको जलाधारमा फैलिएको पर्वतीय स्थलहरू जस्तै दार्जिलिङ, मिरिक, खर्साङ, कालिम्पोङ र डुबर्स क्षेत्रको करिब ६,३०० वर्ग किलोमिटरमा बसोवास गर्ने नेपाली मूलका भारतीयहरू त्यहाँका आदिवासीहरू हुन्, तिनीहरू सन् १९४७ भन्दा पहिले बंगालीहरूको अधीनमा थिएनन् । भन्नुको तात्पर्य, ती यावत् क्षेत्रका जनजातिहरू ब्रिटिस इस्ट इन्डिया कम्पनी र त्यसपछि बेलायती उपनिवेशले राज गर्नुभन्दा पहिलेदेखि नै घरजम गरेर बसेका थिए । आज तिनै पुराना वासिन्दा लेप्चा, राई, लिम्बू, तामाङ, मगर, गुरुङ, बाहुनक्षेत्रीलगायत मारवाडी एवं मुस्लिमका दर सन्तानहरू र समुदाय समुच्च गोर्खाल्यान्ड' को निम्ति लडिराखेका छन् । गोर्खाल्यान्ड तिनीहरूको एकताको प्रतीक र पहिचान बनेको छ, यद्यपि हालैका दिनवर्षहरूमा बंगालीहरूले तिनीहरूबीच जातीय वैमनस्यता र विभेदको वीजारोपण गर्न सफल भएका थिए र छन््, जुन गोर्खालीहरूको कमजोरी हो । दुई सय वर्षयता बसोवास गर्ने आफ्ना नागरिकप्रति बंगालीहरू किन कृतघ्न ? वास्तवमा दार्जिलिङको इतिहासलाई सम्पूर्ण भारतीयहरू आत्मादेखि स्विकार्न नसक्नु तिनीहरूको खोक्रो दम्भ मात्रै हो । सन् १७८० अगाडि सिक्किमका चोग्यालहरूले राजकाज चलाएको गोर्खाल्यान्ड, नेपाली गोर्खाली राज्य एकीकरणको अभियानमा दार्जिलिङ गुमाएको थियो । तर, जब नेपालको ब्रिट्रिस इस्टइन्डिया कम्पनीसँग पहिलो एंगलोगोर्खा युद्ध (१८१४१६) भयो र कथित सुगौली सन्धिमार्फत नेपालले टिस्टा, काँगडा र सतलजको भूमि गुमाउन बाध्य भयो । ब्रिट्रिस इस्टइन्डिया कम्पनीले नेपालसँगै लिएको मेचीपारिका भूभागलाई सिक्किमसँगै सन् १८१७ मा टिटालिया सम्झौता' मार्फत बुझायो । परन्तु पछि १८३५ मा दार्जिलिङलाई ब्रिटिसहरूले पछि आरोग्य निवास' बनाए पनि पछि गएर फेरि अविकसित क्षेत्रमा' दर्जा गरे । आजपर्यन्त सम्पूर्ण गोर्खाल्यान्ड अविकसित नै रहेको यथार्थ मोना क्षेत्रीले २०१४ मा लन्डन विश्वविद्यालयमा प्रस्तुत आफ्नो विद्यावारिधिको शोधग्रन्थमा उल्लेख गर्दछिन् । गोर्खा पहिचान सन् १९०० देखि समकालीन नेपाली साहित्य, कला र संस्कृतिमा गोर्खाल्यान्डको ठूलो भूमिका एवं योगदाान छ । सूर्यविक्रम ज्ञवाली, धरणीधर कोइराला, पारसमणि प्रधान, इन्द्रबहादुर राई, कुमार प्रधान, जश योञ्जन प्यासी, शिवकुमार राई, ठाकुरचन्द्र सिंहजस्ता विद्वान्हरूको कृति नपढेसम्म नेपाली साहित्य सधैं अधुरो रहन्छ । त्यस्तै, गोपाल योञ्जन, अम्बर गुरुङ, अरुणा लामाको स्वर र संगीतबिना नेपाली आकाश शून्य र खल्लो लाग्छ । यी यावत् साहित्य, कला र संस्कृतिका पुँजीहरू रातारात विकास भएका होइनन् । यता नेपालमा सन् १९०१ मा राणाहरूको निगरानीमा गोरखापत्र र गोरखा भाषा प्रकाशन समितिको सुरुआत हुनुभन्दा पहिले भारतको बनारस (वाराणसी) नै नेपाली भाषाको केन्द्र थियो । मोतीराम भट्टले सुरु गरेको रसिक समाज' र गोर्खा भारत प्रेस' ले सन् १८८७ मा भानुभक्तको रामायण प्रकाशित गरेपछि नेपाली भाषामा ठूलो योगदान पुर्याएको इतिहास छ । उता सूधपा (सूर्यविक्रम, धरणीधर र पारसमणि) त्यही बनारसको भाषिक केन्द्रबाट प्रभावित थिए । सन् १९०१ मा पादरी गंगाप्रसाद प्रधानको सम्पादकत्वमा गोर्खे खबर कागत' प्रकाशन सुरु भएको देखिन्छ । भाषासँगसँगै भूगोललाई समेट्ने क्रममा दार्जिलिङ सक्रिय थियो । सन् १९०७ सालमा दार्जिलिङ हिलम्यान संघले मिन्टोमोर्ले सुधार' (इन्डियन काउन्सिल ऐन १९०९) समक्ष दार्जिलिङ छुट्टै प्रशासनिक एकाइ हुनुपर्छ भनेर माग गरेको थियो । सो संघले सन् १९२९ मा फेरि आफ्नो माग दोहोर्यायो र सन् १९४१ को बंगालको प्रान्तीय सीमांकनमा दार्जिलिङ राखिएन । त्यसपछि सन् १९४३ मा अखिल भारतीय गोर्खा लिगले भारतीय गोर्खा' को पहिचानको निम्ति छुट्टै राज्य मागेका थिए । सन् १९४७ को एकीकृत भारतीय कम्युनिस्ट पार्टीले त्यतिखेरको भारतीय संविधानसभासमक्ष गोर्खास्थान' हुनुपर्ने आवाज उठाएको देखिन्छ । त्यसैबीच साहित्यकार इन्द्रबहादुर राईले सन् १९८० मा भारतीय प्रधानमन्त्री इन्दिरा गान्धीसमक्ष छुट्टै राज्यको निम्ति चिठी लेखेको इतिहास छ । गोर्खालीहरूको शान्तिपूर्ण याचनालाई केन्द्रीय र राज्य सरकारहरूले तिरस्कार गर्दै गएपछि सन् १९८६ मा सुभास घिसिङले खुकुरीसहितको गोर्खा राष्ट्रिय मुक्ति मोर्चा आन्दोलन सुरु गरे । करिब दुई वर्षपछि सन् १९८८ मा दार्जिलिङगोर्खा पर्वतीय परिषद्को स्थापना हुन पुग्यो र शुभास घिसिङले परिषद्को बागडोर सम्हाले । परन्तु १९८८ देखि करिब २० वर्षसम्म तिनको एक छत्र नेतृत्वले दार्जिलिङको खासै उन्नति भएन । त्यसैबीच सन् २००७ मा विमल गुरुङको नेतृत्वमा गोर्खा जनमुक्ति मोर्चा' गठन भयो र तत्पश्चात् विभिन्न अहिंसात्मक आन्दोलनहरू भए । राजनीतिक स्वार्थको लागि इतिहासलाई कुल्चनेहरूले गोर्खालीहरूलाई भित्तामा पुर्याउँदैछन् । फलस्वरूप २००८ मा केन्द्रीय सरकार, पश्चिम बंगाल राज्य सरकार र मोर्चाबीच गोर्खा क्षेत्रीय प्रशासन (जीटीए)' को प्रावधानमा सम्झौता भयो । करिब चार वर्षपछि जीटीएको चुनावमा विमल गुरुङको मोर्चाले ४५ वटै स्थानमा जित्यो । तर, त्यसको एक वर्षपछि सन् २०१३ मा विमल गुरुङ जेटीएबाट राजीनामा दिए किनभने, तिनको भनाइअनुसार बंगाली राज्य सरकारको अत्यधिक हस्तक्षेप र स्रोतको अभाव सधैं रह्यो । त्यस्तै सन् २०१३ मा भारतको केन्द्रीय सरकारले आन्ध्र प्रदेशबाट नयाँ तिलगंगा राज्य' को निर्माण गर्यो र त्यसले गोर्खालीहरूलाई फेरि पनि ठगिँदै गएको अनभूति लाग्नु अस्वाभाविक भएन । नेपालले लिने शिक्षा गोर्खा आन्दोलनबाट नेपाली राजनीतिले लिने महत्वव पूर्ण शिक्षा भनेको जातीय राजनीति नभएर सम्पूर्ण जनजातिको भाषा, संस्कृति र जीवनस्तरको संरक्षक, संवर्धन र उत्थान कसरी गर्ने भन्ने हो । तिनीहरूको पहिचानलाई दिगो राख्ने दायित्व सम्पूर्ण राज्य व्यवस्थाको हो । तर दुर्भाग्य, नेपालको स्ंविधान २०७२ ले देशमा लोपोन्मुख भाषा र संस्कृतिका बारेमा पूर्णतयाः मौन छ र एउटा भाषा आयोग' को प्रावधान राखेर झारा टार्ने काम गरेको छ । त्यसो त, एकथरी नेपालीहरू गोर्खाल्यान्ड र तराई आन्दोलनलाई समानान्तर देख्छन्, जुन उदेकलाग्दो तर्क हो । किनभने गोर्खाल्यान्डमा भाषा' र भुगोल' ले नङ र मासुको सम्बन्ध राखेका गोर्खालीहरू मान्छन् भने नेपाली तराईका आन्दोलनकारीहरूले आफ्नो मातृभाषा नभएर हिन्दी भाषा' को निम्ति संविधान संशोधन गर्न चाहन्छन् । संविधान लेख्न भनेर १२०० जति महापुरुषहरूले सात वर्षभन्दा बढी समय बिताए पनि मातृभाषा' हरू केके हुन भनेर लेख्नउल्लेख गर्नसमेत चाहेनन्सकेनन् । अन्त्यमा, पश्चिम बंगालकी मुख्यमन्त्री चाहन्छिन् गोर्खालीहरूलाई आतंककारीको बिल्ला भिराएपछि तिनको स्थिति मजबुत हुनेछ । राजनीतिक स्वार्थको लागि इतिहासलाई कुल्चनेहरूले गोर्खालीहरूलाई भित्तामा पुर्याउँदैछन् । सम्भवतः भारतीय राजनीतिज्ञहरू गोर्खाल्याडलाई पहिचान नदिएर पूर्वमा अर्को कास्मिर चाहँदैनन् । स्मरणीय रहोस्, गोर्खालीहरूले विगतमा कांग्रेस आई र भाजपालाई भोट दिए पनि अपेक्षाकृत सहयोग पाइराखेको देखिँदैन । सन् २०१४ को चुनावी भाषणमा प्रधानमन्त्री मोदीले सिलिगुढीमा गोर्खालीहरूको योगदान मुक्तकण्ठले प्रशंसा गरेका थिए । यद्यपि मोदीलाई नेपाल मन नपर्ला, तर नेपाली मूलका भारतीय गोर्खालीहरूको योगदान र पहिचानको कदर गर्दै गोर्खाल्यान्ड स्थापित गर्न तिनी पछि हट्ने छैनन् । किनभने गोर्खाल्यान्ड बंगालीहरूको वरदान होइन । गोर्खाल्यान्ड सम्पूर्ण भारतीय गोर्खालीहरूले परापूर्वकालदेखि नै आर्जित र आश्रित थलो हो ।"
सात दशक पुरानो गोरखाली संगीत,"कहिले घाम कहिले पानी घामछायाँ, दुई दिनको जिन्दगी रामछायाँ बोलको गीत गाएर २००८ सालमा चीनमा भएको लोकगीत सम्मेलनमा प्रथम पुरस्कार जित्ने सिरानचोक, झारगाउँकी होमाया गुरुङ, दंगी गुरुङ र समूहको इतिहास पाउन गाह्रो छ । त्यही गीतको धुन रेडियो नेपालको न्युजट्युन' बन्यो । यसले होमाया, उनको समूह र सिरानचोकको मात्र होइन, गोरखाको नाम रह्यो । यो धुन बहुदल आएपछि बज्न छाड्यो । सिरानचोककै टोपमान गुरुङ, धनबहादुर गुरुङ, उद्वीर गुरुङ, मायादेवी गुरुङ, हीरादेवी गुरुङको समूहले २०१३ सालको राज्याभिषेक समारोहमा लोकगीत प्रस्तुत गरे । उपस्थित चिनियाँ राजदूतले मन पराए । दूतावासको व्यवस्थापनमा उनीहरूको कला चिनियाँ दरबारमा पुग्यो । एक हप्तासम्म त्यहाँ उनीहरूले छवटा गीत प्रस्तुत गरे । फर्केर आएपछि उनीहरूलाई गोरखामा ठूलो स्वागत गरियो । चाइना दरबारमा देखाएका गीत नाच यहाँ पनि प्रस्तुत गरिएको थियो । ००० गोरखाको गीतसंगीतको इतिहास खोतल्दै धेरै पर पुग्न सकिएन । सदरमुकामकै सेरोफेरोमा भएका गीतसंगीतको खोजबिन गर्दा २००० को दशकबाट केही तथ्य भेट्न सकिन्छ; जुन समय गीत लेखन, गायन र संगीत तीनै विधा मित्रलाल, गोपालबाबु श्रेष्ठको समूहले हाँकेका थिए । सदरमुकाममा भेटिने मित्रलालका अनुसार राम शाहले काठमाडौंका मल्ल राजासँग २४ कोठी महाजन मागेर ल्याए । व्यापार बिजनेस सँगसँगै उनीहरू नित्य भजनकीर्तन गर्थे । उत्तरी गुरुङ गाउँको रोदी, घाँटु, मारुनी, दक्षिणी मगर समुदायको चुट्का, सोरठी, पाङ्दुरे, खसबाहुनको भजन, बालनको रसबसको चमत्कार पनि छँदै थियो । १९३७ सालतिर तान्द्राङको ओख्ले भन्ने ठाउँमा भाषा पाठशाला थियो तर गोरखा सदरमुकाममा तिनताका विद्यालय थिएन । पछि त्यो (भाषा पाठशाला) सरेर पोखरीथोक बजारमा आयो । गोरखाका बुढापुरानियाँ जो जसले अक्षर चिने, यहीँ पढेर चिने । महिलाले पढ्ने त जमानै थिएन । भाषा पाठशालामा वनारसबाट पढेर आएका धुरन्धर विद्वान् थिए, बक्राङका लीलामणि मरहट्टा र धारापानीका गोपाल गुरु (आचार्य) । प्रार्थनामा सरस्वती वन्दना गाउने चलन थियो । १९९८ सालतिरको कुरा, पाटेचौरका पाँच वर्षका मित्रलाल श्रेष्ठ पाठशालामा भर्ना भए । पछि पद्मशमशेरको पालामा २००४ सालमा शक्ति स्कुल बनाइयो । उनी चार सालमा चारै कक्षामा शक्ति स्कुल पढ्न थाले । मित्रलाल त्यति बेलै गानाबजानामा तेज थिए । उनी अगाडि उभिएर सरस्वती वन्दना गाउथे, अरूले उनलाई पछ्याउँथे । शुक्रबार सधैं बालसभा हुन्थ्यो । बालसभामा गीतसंगीत, अरु प्रतिभा प्रस्तुत हुन्थ्यो । त्यसमा चमत्कार देखाउँथे मित्रलाल । उनी अग्रजहरूको पछि लागेर भजन गाउन जाँदाआउँदा पोख्त भएका थिए । गोरखकालीका मन्दिरमा मालसिरी गाउन जाने टोलीको पछि लागेर जान्थे । २००७ सालतिर चन्द्रमान श्रेष्ठ जागिरको मेसोमा बहिदार बनेर गोरखा आएका थिए । शास्त्रीय संगीतका विज्ञहरू बस्ने भारतको ग्वालियरमा संगीत सिकेर आएका उनी हिन्दी, नेपाली भजन, हार्मोनियम, तबला आदिमा धुरन्धर थिए । उनले निवासमै नित्य जमघट गरेर भजन गाउने वातावरण बनाए । मित्रलाल पछि लाग्दा चन्द्रमान ६० नाघिसकेका थिए । उनले मित्रलाल, सूर्यबहादुर मास्के, मंगलबहादुर, राधेश्याम मास्के, गणेशभक्त, हरिभक्त, गोविन्दमान, माधवलगायतका युवालाई स्वर र संगीत सिकाए । सारेगम त्यहीँ रटे । विगत ७० वर्षदेखि गोरखामा भइरहेको अभ्यासको अध्ययन गर्दा गोरखाली संगीतले न द्रुत गति लियो न त सुस्तायो । सरदर जिल्लामा झैं सांगीतिक गतिविधि अघि बढिरहेको छ । शाही सेनामा कार्यरत द्वारिका श्रेष्ठकी छोरी भारतको समस्तीपुरमा संगीतप्रवीण गरेर आएकी थिइन् । राजा त्रिभुवनका दरबारमा गाउने, बजाउने महिला हुन् उनी । उनको बिहे रामेछापको मनोहरसँग भयो । मनोहरलाई राजाले गोरखाको डिठ्ठा बनाएर पठाए । उनी र दुई छोरा पनि डिठ्ठासाबको पछि लागेर गोरखा आइपुगे । उनका छोराहरू मित्रलालका साथी बने । साथीले मित्रलालका बारेमा आमालाई सुनाएका हुन्थे । उनले मित्रलाललाई घरमै झिकाइन् । पाँचपंखी हार्मोनियम झिकेर उनले गाएको दक्षिणकालीको भजन सुनेर तीनछक परेको स्मृतिले मित्रलाल अहिले पनि रोमाञ्चित हुन्छन् । मित्रलालको प्रतिभासँग उनी मोहित भइन् । उनको संगतबाट मित्रलाल गीतसंगीततिर निखारिँदै, तिखारिँदै गए । समयले कोल्टो फेर्यो । २०१६ सालतिर मित्रलाल जागिरको सिलसिलामा पाल्पा पुगे । उनी मालपोतका हाकिम हुँदा कालीप्रसाद रिजाल भूमिसुधार अधिकारी थिए पाल्पामा । रिजालसँगको संगतले उनमा उत्कृष्ट शब्द रचना सीप विकास भयो । विभिन्न संगतले मित्रलालको संगीत यात्रा शिखरतिर थियो । साथी, संगति बटुलेर उनले गोरखामा गीतसंगीतको बजार गुल्जार गरे । उनकै अध्यक्षतामा झरना क्लब गठन भयो । यसले गीत, संगीत, कलाकारितालाई पहिलोपटक संस्थागत विकास गर्न थाल्यो । झरना क्लबमा मोहननारायण श्रेष्ठ, गोविन्द श्रेष्ठ, होमकुमार श्रेष्ठ, गोपालकुमार श्रेष्ठ, सोमप्रसाद श्रेष्ठ, शेरशंकर श्रेष्ठ, सूर्यबहादुर मास्के, धीरजबहादुर मास्के, बद्री मास्के, मेघबहादुर मास्केलगायत थिए । यसले गोरखामा ओपन थिएटर', छकला नाच' गर्न थाल्यो । उनीहरूले प्रदर्शन गरेका मंगलेमंगली', शिलान्यास'जस्ता नाटक खुबै लोकप्रिय थियो त्यो बेला । नियमित रूपमा राजा, राजपरिवार गोरखा आइरहन्थे त्यो बेला । उनीहरू आउँदा होस् वा राजाको जन्मोत्सव, बाल दिवस मनाउँदा गीत गाउने, बजाउने पनि उनी र साथीहरूकै जिम्मा हुन्थ्यो । त्यति बेला गोरखामा कहीँबाट डल्ले जोगी आएर आ श्रम बनाएर बसे । उनले जीवनप्रेमको हजुरबाको मृत्यु हुँदा पहिलोपटक रामायण लगाउने चलन बसालिदिए । त्यसयता बजारका लब्धप्रतिष्ठित जो कसैको मृत्यु भएमा गाईजात्राको दिनमा रामायण निकाल्ने परम्परा बस्यो। मित्रलाल अहिले ८० कटे । अहिलेसम्म पनि उनले बर्सेनि गाईजात्रामा रामायण निकाल्ने जिम्मेवारी सम्हाल्दै आएका छन् । लेख्ने, बजाउने, गाउने सबै उनकै काँधमा । साथ र सहयोग त अन्य कलाकारको भइहाल्छ । उनले नयाँपुस्तालाई पनि सिकाए । चन्दनकुमार श्रेष्ठ, भाइचन्द्र श्रेष्ठ, अनीर मास्के, रञ्जित श्रेष्ठ आदिलाई पनि गीतसंगीतप्रति मोह जगाइदिए । ००० गीतसंगीतका अनुरागी गोरखा उद्योग वाणिज्य संघका अध्यक्ष श्रवणकुमार जोशीलाई २०३०३२ सालतिरको गोरखाली गीति गतिविधिको हेक्का छ । ठूलो आँगनका होमकुमार श्रेष्ठ, कुलनारायण जोशीहरू काठमाडौंबाट पढेर फर्किंदा गितार लिएर आएका थिए । त्यति बेलाका चर्चित बच्चु कैलाश, दीप श्रेष्ठ, दीपक खरेलका गीतहरू गुन्गुनाउने माहोल थियो । जोशी, चन्दनकुमार श्रेष्ठ, राजुबाबु श्रेष्ठ, सुनील मास्केजस्ता नवप्रतिभाहरू चासोका साथ सुन्थे, हेर्थे । २०३८ सालतिर शास्त्रीय संगीतको मोहले चन्दनकुमारलाई फेरि काठमाडौं तान्यो । उनी काठमाडौं र दिल्ली पुगेर शास्त्रीय संगीत सिक्न थाले । २०४१ सालमा दशरथ रंगशालामा सम्पन्न संगीत प्रतियोगितामा सहभागी भए । दीप श्रेष्ठ प्रथम, सुकमित गुरुङ दोस्रो, मीरा राणा तेस्रो भए । दिल्लीबाट शास्त्रीय संगीतमा पारंगत बनेर आएका चन्दनकुमार अहिले नेपालका अधिकांश गायक, संगीतकारका गुरु बनेका छन् । जोशीका अनुसार त्यति बेला जयगणेश क्लब र झरना क्लबले गोरखामा गीतसंगीत र कलाकारिताको विकास गरिरहेका थिए । जयगणेश क्लबको नेतृत्व श्यामबाबु श्रेष्ठले गरेका थिए । जीवनप्रेम श्रेष्ठ, रमेशप्रेम श्रेष्ठ, कुलनारायण जोशी, मोहन जोशीहरू त्यसमा सक्रिय थिए । ३० सालतिरको कुरा हो यो । म सानै थिएँ । जयगणेश क्लबको अफिस मेरै घरमा थियो । यसले खेलकुद र कलाकारिताको विकासमा कार्यक्रम गथ्र्यो । यसलाई प्रशासनले खेदो गथ्र्यो । क्लबमार्फत कार्यक्रम गर्यो भनेर कतिपय कलाकारलाई समातेर थुनेको पनि थियो', जोशी सम्झन्छन्, अर्को झरना क्लब थियो । त्यसले चाहिँ गीत, नाच, नाटकलाई बढी प्राथमिकता दिन्थ्यो ।' २०३९ सालतिर चन्दनकुमार श्रेष्ठकै नेतृत्वमा पृथ्वी सांस्कृतिक परिवार गठन भएर गीतसंगीतको विकास गर्यो । राष्ट्रिय गीतसंगीत सम्मेलनमा भाग लिएर पुरस्कार जितेर ल्याउँथे गोरखाली कलाकारहरूले । सदरमुकाम बाहिर, आँपपीपलका आलोक श्री (सूर्यकुमार खाती)ले संगीत क्षेत्रमा गोरखाको नाम स्थापित गराउँदै थिए । उनी अहिले नेपालकै प्रतिष्ठित संगीतकारका रूपमा स्थापित भइसकेका छन् । सुनील मास्के, अनीर मास्केहरूले त्यस बेलै एल्बम निकाल्न थालेका थिए । सुनील मास्केले यसलाई अहिलेसम्म निरन्तरता दिइरहेका छन् । अर्का गीत, संगीतकर्मी गणेश श्रेष्ठ २०५० को दशकको गीत, संगीतको माहोल सम्झन्छन् । त्यो बेलामा गोरखामा सुनील मास्के, अनीर मास्के, सञ्जीव मास्के लगायतले जवानी' नामक एल्बम निकालेका थिए । रञ्जित श्रेष्ठ, अमिर मास्के, आमोद श्रेष्ठ, निरोज मास्के मिलेर २०५३ सालतिर शिखर हिमाली भेषैमा' एल्बम निकालेका थिए । त्यसभन्दा पछि गोरखामा सिरेटो' र पाश्र्व' ब्यान्ड थपियो । सुदीप अर्याल, रञ्जित श्रेष्ठलगायत ब्यान्डमा रहने गरी सिरेटो' ब्यान्डले पचासको दशकमा दुईवटा एल्बम बजारमा ल्याएको थियो । सिरेटोका रञ्जित श्रेष्ठ अहिले फ्रान्समा र सुदीप अर्याल अस्ट्रेलियामा छन् तर दुवैजना हाल संगीतमा सक्रिय छैनन् । अर्कातिर आशीष श्रेष्ठ, प्रवीण गुरुङ, नवीन गुरुङ, रोशन राना, दिवस बस्नेत, कुमार बोहोराहरूको पाश्र्व' ब्यान्ड थियो । उनीहरूले २०५६ सालमा पाश्र्व भन्ने एल्बम निकालेका थिए । आशीष श्रेष्ठ अहिले पनि गीति क्षेत्रमै तल्लीन छन् । उनी अहिले अस्ट्रेलिया (सिड्नी)मा छन् । उनी अहिले सिड्नीमा बसेरै नेपाली गीत संगीतमा लागिरहेका छन् । त्यहाँ उनको शास्त्रीय संगीत विद्यालय नै छ । उनका भाइ अनिश श्रेष्ठ पनि भारतमा संगीत सिकेर नेपालमा संगीत क्षेत्रमा लागिपरिरहेका छन् । २०५५ सालदेखि सांगीतिक क्षेत्रमा लागिपरेका श्रेष्ठले सयभन्दा बढी भजनका एल्बम र एक्लोपनलगायत चारवटा एकल एल्बम निकालिसकेका छन् । त्यतिखेर गोरखामा रहेका ब्यान्डहरूका हिमाली भेषैमा', पानीको तालैमा', डाँडापारि', किन हो किन मेरो मनै मान्दैन', मस्र्याङ्दी खोला है तरेर', चैते दसैंको मेलैमा' लगायतका गीतले युवाको मन जित्न सफल भएको थियो । पाश्र्व ब्यान्डका प्रवीण गुरुङले २०५७ सालतिर मायाको यात्रामा भन्ने गीत गाए । गीतकार श्रवण जोशी थिए । यो गीत पोखराका सबै एफएममा टपटेनको टपटपमा बज्थे । निकै चर्चा पाएका थिए । उनका केही गीत पछि पनि रेकर्ड भएका छन् । श्रवण जोशीले पनि गीतियात्रालाई निरन्तरता दिएका छन् । उनले श्रावणी एल्बम भर्खरै नवौं गोरखा महोत्सवमा विमोचन पनि गरे । यसमा गोरखाली संगीतकार सुनील मास्के पनि सँगसँगै छन् । राजुबाबु (प्रहरी उपरीक्षक) यो युगका नेपाली संगीत सगरका चम्किला प्रतिभा हुन् । प्रहरीसेवामा अहोरात्र खटेर पनि उनले जति पनि गीत लेखे, नेपाली सांगीतिक बजारमा सबैले राम्रै बिजनेस पाएका छन् । २०५३ मा राष्ट्रिय कविता सम्मेलनमा तेस्रो पुरस्कार जितेका उनले ७० को दशकमा गीति क्षेत्रमा धेरै पुरस्कार र पदक पाएका छन् । आँसु लामा गोरखाले बिर्सनै नहुने अर्का कलाकार हुन् । ए सुनी, ए सुनी बैगुनी' नौ डाँडापारि कता हो कता' जस्ता गीत गाएर चर्चित बनेका लामा गुरुङ चलचित्र बारपाकी मायाका गीतहरू लेखन, गायन र संगीत गरेका छन् । कहाँ थियौं तिमी रंगमञ्च उठेपछि आयौ गजलकी गजलकार शीतल कादम्बिनी, आँधीसरी तिम्रो माया गीतका रामबाबु थपलिया ६० को दशकमा स्थापित गीतकार हुन् । प्रकाशबाबु थापा, प्रकाश क्षणिक, गणेश श्रेष्ठ, साजन गुरुङ, जेम्स कोडी (कृष्ण शाही) ७० को दशकमा उदाएका गोरखाली गीतसंगीतका नवकलाकार तथा गायककार हुन् । यसबीचमा गोरखालाई प्रवद्र्धन गर्ने हेतुले केशव बस्नेत, मित्र देवकोटा र गणेश श्रेष्ठको समूहले २०६६ सालको भाद्र महिनामा आउनुस् गोरखा घुम्नलाई र माया गोरखाको गीत निकाले । गोरखालीले मन पनि पराए यी गीतलाई । श्रोताको माया पाएपछि फेरि हौसिएर उनीहरूले गोरखालाई नै चिनाउन गोरखै रमाइलो भन्ने गीत ल्याउँदैछन् । विरही कार्की, मुना थापा लोकगीतका ब्रान्ड नै बनेका छन् । रामचन्द्र अर्याल, काजी अर्याल, दीपसागर थापा, प्रेम अर्याल, पूर्ण अर्याल, चन्द्र परियार, रञ्जित परियार, सरिता कार्की, रञ्जु विक, बेलीमाया गोरखाली, सागर गुरुङ, सुनीला गुरुङ, पृथ्वी गुरुङ, राकेश गुरुङ पनि लोककलाकारका रूपमा श्रोतामाझ चिनिइसके । आशा थापा, नारायण दानी, शिव केशीलगायत धेरै कलाकार गोरखाका गहनाका रूपमा रहेका छन् । विगत ७० वर्षदेखि गोरखामा भइरहेको अभ्यासको अध्ययन गर्दा गोरखाली संगीतले न द्रुत गति लियो न त सुस्तायो । सरदर जिल्लामा झैं सांगीतिक गतिविधि अघि बढिरहेको छ ।"
अन्नपूर्ण पोस्ट कर्पोरेट ब्याडमिन्टन आजदेखि,"काठमाडौं : अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिता को चौथो संस्करण शनिबारदेखि काठमाडौंमा सुरु हुँदैछ । प्रतियोगिता हलचोकस्थित सशस्त्र प्रहरी बलको मुख्यालयमा रहेको कभर्डहलमा हुनेछ । तेस्रो संस्करणसम्म राष्ट्रिय स्तरमा सञ्चालित अन्नपूर्ण पोस्ट् कर्पोरेट ब्याडमिन्टनले यसपटकदेखि अन्तर्राष्ट्रिय स्वरुप ग्रहण गरेको छ । प्रतियोगितालाई नेपाल ब्याडमिन्टन संघको प्राविधिक सहयोग रहेको छ । संघका अध्यक्ष रामजीबहादुर श्रेष्ठले चौथो संस्करण विगतको तुलनामा अझ भव्य रूपमा सम्पन्न हुने धारणा व्यक्त गरे । प्रतियोगितालाई नेपाल ब्याडमिन्टन संघले प्राविधिक सहयोग गरेको छ । प्रतियोगितामा नेपालसँगै भारत, पाकिस्तान, श्रीलंका र भुटानका स्तरीय खेलाडीको सहभागिता रहनेछ । अन्नपूर्ण मिडिया नेटवर्कले आयोजना गरेको यो प्रतियोगिताले नेपालको ब्याडमिन्टन खेललाई माथि उठान मद्दत पुर्याउने विश्वास पनि उनले व्यक्त गरे ।प्रतियोगितामा नेपालसँगै भारत, पाकिस्तान, श्रीलंका र भुटान गरी पाँच राष्ट्रका स्तरीय खेलाडीको सहभागिता रहनेछ । प्रतियोगिता अन्नपूर्ण मिडिया नेटवर्कले आयोजना गरेको हो । असार २१ गतेसम्म चल्ने प्रतियोगिताको सम्पूर्ण तयारी पूरा भइसकेको जानकारी अन्नपूर्ण मिडिया नेटवर्कका ब्रान्ड म्यानेजर श्याम मालीले दिए । प्रतियोगितामा पुरुष एकल खुला, महिला एकल खुला, पुरुष डबल्स खुला, कर्पोरेट डबल्स, पुरुष एक्जुकेटिभ एकल र एक्जुकेटिभ डबल्स गरी ६ वटा स्पर्धा समावेश गरिएको छ । प्रतियोगितामा वरीयता प्राप्त चर्चित राष्ट्रिय खेलाडीले समेत प्रतिस्पर्धा गर्नेछन् । कर्पोरेट डबल्सतर्फ विभिन्न कर्पोरेट हाउसका म्यानेजर तहका खेलाडीले प्रतिस्पर्धा गर्नेछन् । एक्जुकेटिभ डबल्समा म्यानेजरभन्दा मुनिका खेलाडीको सहभागिता रहनेछ । प्रत्येक विधाको विजेतालाई दुई तोला, उपविजेतालाई एक तोला र तेस्रो हुने खेलाडीलाई आधा तोला सुनको पदक प्रदान गरिनेछ । अन्नपूर्ण पोस्ट्को आयोजनामा यसअघि धनगढी, नेपालगन्ज, बुटवल, पोखरा र इटहरीमा खेलाडी छनोट प्रतियोगिता भएको थियो ।"
अन्नपूर्ण पोस्ट् इन्टरनेसनल कर्पोरेट ब्याडमिन्टन भव्य उद्घाटन,"काठमाडौं : अन्नपूर्ण पोस्ट् इन्टरनेसनल कर्पोरेट ब्याडमिन्टन प्रतियोगिता को चौथो संस्करण शनिबारदेखि काठमाडौंमा सुरु भएको छ। प्रतियोगिता हलचोकस्थित सशस्त्र प्रहरी बलको मुख्यालयमा विशेष समारोहका बीच उद्घाटन भएको छ। तेस्रो संस्करणसम्म राष्ट्रिय स्तरमा सञ्चालित अन्नपूर्ण पोस्ट् कर्पोरेट ब्याडमिन्टनले यसपटकदेखि अन्तर्राष्ट्रिय स्वरुप ग्रहण गरेको हो। शनिबार हलचोकमा आयोजित विशेष समारोहका बीच प्रतियोगिताको राष्ट्रिय खेलकुद परिषद् (राखेप)का सदस्य सचिव एवम् कार्यक्रमका प्रमुख अतिथि केशवकुमार विष्टले उद्घाटन गर्नुभयो। उद्घाटन समारोहमा सशस्त्र प्रहरीका महानिरीक्षक सिंहबहादुर श्रेष्ठ, नेपाल प्रहरीका महानिरीक्षक प्रकाश अर्याल, अनुसन्धान विभागका प्रमुख दिलीप रेग्मी, ब्याटमिन्टन संघका अध्यक्ष रामजीबहादुर श्रेष्ठ, अन्नपूर्ण मिडिया ग्रुपका निर्देशक सञ्चन थापा, अन्नपूर्ण पोस्ट्का सिइओ सञ्जय बस्नेत, अन्नपूर्ण पोस्ट्का प्रधान सम्पादक युवराज घिमिरे, मानव संशाधन विभागका प्रमुख सुदमकुमार सिजापति, एपीवान एचडी टेलिभिजनका म्यानेजिङ डाइरेक्टर लक्ष्मी पौडेललगायत विशिष्ट व्यक्तित्वको उपस्थिति थियो। प्रतियोगितालाई नेपाल ब्याडमिन्टन संघको प्राविधिक सहयोग रहेको छ। संघका अध्यक्ष रामजीबहादुर श्रेष्ठले चौथो संस्करण विगतको तुलनामा अझ भव्य रूपमा सम्पन्न हुने धारणा व्यक्त गर्नुभयो। प्रतियोगितालाई नेपाल ब्याडमिन्टन संघले प्राविधिक सहयोग गरेको छ। प्रतियोगितामा नेपालसँगै भारत, पाकिस्तान, श्रीलंका र भुटानका ३२४ खेलाडीको सहभागिता रहनेछ। अन्नपूर्ण मिडिया नेटवर्कले आयोजना गरेको यो प्रतियोगिताले नेपालको ब्याडमिन्टन खेललाई माथि उठान मद्दत पुर्याउने विश्वास पनि उनले व्यक्त गरे। प्रतियोगितामा नेपालसँगै भारत, पाकिस्तान, श्रीलंका र भुटान गरी पाँच राष्ट्रका स्तरीय खेलाडीको सहभागिता रहनेछ। प्रतियोगिता अन्नपूर्ण मिडिया नेटवर्कले आयोजना गरेको हो। असार २१ गतेसम्म चल्ने प्रतियोगिताको सम्पूर्ण तयारी पूरा भइसकेको जानकारी अन्नपूर्ण मिडिया नेटवर्कका ब्रान्ड म्यानेजर श्याम मालीले दिए। प्रतियोगितामा पुरुष एकल खुला, महिला एकल खुला, पुरुष डबल्स खुला, कर्पोरेट डबल्स, पुरुष एक्जुकेटिभ एकल र एक्जुकेटिभ डबल्स गरी ६ वटा स्पर्धा समावेश गरिएको छ। प्रतियोगितामा वरीयता प्राप्त चर्चित राष्ट्रिय खेलाडीले समेत प्रतिस्पर्धा गर्नेछन्। कर्पोरेट डबल्सतर्फ विभिन्न कर्पोरेट हाउसका म्यानेजर तहका खेलाडीले प्रतिस्पर्धा गर्नेछन्। एक्जुकेटिभ डबल्समा म्यानेजरभन्दा मुनिका खेलाडीको सहभागिता रहनेछ। प्रत्येक विधाको विजेतालाई दुई तोला, उपविजेतालाई एक तोला र तेस्रो हुने खेलाडीलाई आधा तोला सुनको पदक प्रदान गरिनेछ। अन्नपूर्ण पोस्ट्को आयोजनामा यसअघि धनगढी, नेपालगन्ज, बुटवल, पोखरा र इटहरीमा खेलाडी छनोट प्रतियोगिता भएको थियो।तस्बिरः रजेन्द्र केसी"

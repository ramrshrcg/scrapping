शीर्षक,विवरण
किसुनजीको सम्झना,"राजनीतिप्रति थोरै पनि संवेदनशील हुने हर नेपालीलाई अहिलेको राजनीतिमा देखिएको बेथिति भोग्दा कृष्णप्रसाद भट्टराई (किसुनजी) को सम्झना आउनुपर्ने हो। भर्खरका युवा पुस्ताका बारेमा त जान्दिनँ, ०४६ को जनआन्दोलनपछि नेपालको राजनीतिलाई नियाल्ने कुनै पनि नेपाली नागरिक सामान्यतः किसुनजीलाई बिर्संदैन होला। आन्दोलन सफलताको एक वर्षभित्रै संविधान जारी गरी तोकिएकै समयमा आमनिर्वाचन गर्नु चानचुने दायित्वको विषय थिएन। किसुनजीले जुन सरकारको नेतृत्व गर्नुभयो, त्यो सरकार जम्मा एघारजनाको थियो र त्यसमा नाना प्रकृतिका राजनीतिक दल, स्वतन्त्र भनिने र राजाका नजिकका हरेक किसिमका मान्छेको उपस्थिति थियो। जम्मा एघारजना मन्त्रीभित्र यी सबै व्यक्ति र पार्टी अटाएका थिए। संविधान लोकतन्त्रलाई स्वाभाविक विकासको दिशामा कसरी लैजाने भन्ने चिन्तनमा बसेको थियो। मुलुकलाई निरंकुश राजतन्त्रबाट संवैधानिक राजतन्त्रमा लैजानु, कथित निर्दलीय व्यवस्थाबाट बहुदलीय संसदीय व्यवस्थामा लैजानु, बढी समावेशी लोकतन्त्रको दिशामा अग्रसर तुल्याउनु, विविध भाषाभाषी र जातजातिको सम्मानका लागि क्षेत्रीय सन्तुलनका लागि गरिएका प्रयत्नहरूलाई बिर्सनु हुँदैन। चित्त नबुझ्नेहरूले किसुनजीको एकबर्से प्रधानमन्त्री काललाई सीधै आलोचना गर्न पनि सकेनन्। त्यो एकबर्से कार्यकाल छिमेकी मुलुकका लागि पनि त्यति प्रितिकर नभएको देख्न सकिन्छ। आज राष्ट्रवादको ठूला कुरा गर्नेहरूले किसुनजीको देशभक्तिबाट केही कुरा सिके भने राष्ट्रवाद नाराको नभएर कूटनीतिक व्यवहारको विषय बन्न सक्छ। सँगै राष्ट्रिय स्वाभिमानको संरक्षण कसरी गर्न सकिन्छ भन्ने बुझ्न पनि सहज हुनेछ। तर यी सबै कुरा बुझ्नका लागि व्यक्तिभित्रको नैतिक साहस, निष्ठाप्रतिको समर्पण, हर प्रकृतिको लोभलालचबाट मुक्तिलगायत केही गुण आवश्यक पर्छन्। त्यस्तो नेता सामान्यतः किसुनजीपछि नेपालले जन्माउन सकेन। आज मुलुक बेथितिमा पुगेको छ, यो बेथितिका लागि किसुनजीको पालामा जारी ०४७ को संविधानको असफलता भनेर देखाउने प्रयत्न पनि नभएका होइनन्। ०४७ को संविधान जारी त किसुनजीको नेतृत्वमा भयो, तर त्यसलाई कार्यान्वयन गर्ने अवसरबाट स्वयं किसुनजी वञ्चित हुनुभयो। जुन नैतिक धरातल र देशप्रेमलाई किसुनजीले उच्चतम प्राथमिकतामा राख्नुभयो, त्यसैमा स्खलनको सुरुवात भएका कारण छिमेकीलाई त्यो संविधान अग्राह्य सावित भयो। किसुनजीपछि गिरिजाप्रसाद कोइराला प्रधानमन्त्री भएर भारत भ्रमणका क्रममा गरिएको टनकपुर सम्झौतापछिको नेपालको राजनीतिमा नजानिँदो किसिमले विदेशी हस्तक्षेपको सुरुवात भएकै हो। ०४७ को संविधानको दोष किसुनजीलाई दिइए पनि त्यसविरुद्ध हतियार उठाउनेलाई किन उठाइयो भन्ने प्रश्न गर्दा आजसम्म चित्तबुझ्दो जवाफ पाइएको छैन। नेपालको कथित विद्वत् समाज यो ०४७ को संविधानको असफलताका कारण ०५२ देखि मुलुकमा सशस्त्र विद्रोह सुरु भएको मान्यता राख्छ। ०४७ को संविधानले ०४८ मा निर्वाचन गरायो। चार वर्ष बित्दानबित्दा संविधानको असफलता कसरी देखियो भन्ने प्रश्न आज पनि उत्तिकै मूल्यको छ, जति त्यसबेला पनि थियो। ०४७ को संविधानको दोष किसुनजीलाई दिइए पनि त्यसविरुद्ध किन हतियार उठाइयो भन्ने प्रश्नको आजसम्म चित्तबुझ्दो जवाफ पाइएको छैन। लोकतन्त्रमाथि प्रश्न किन र कसरी उठ्यो, यसमाथि या त पर्याप्त सोच र अन्वेषण भएको छैन या यसलाई सोधको विषय हो भने स्वीकार गर्न तयार भएन, नेपालको बौद्धिक या प्राज्ञिक समाज। ०४६ को आन्दोलनमा मान्छेले सहादत प्राप्त गरेकै हुन्, ठूलो नरसंहार भने भएको होइन। त्यसबेला शासन सत्ताको वरिपरि रहेका व्यक्ति र स्वयं राजदरबारका लागि स्वाभाविक रूपमा संवैधानिक राजतन्त्र र संसदीय व्यवस्थाको पुनर्बहाली आफ्नो रुचिको विषय थिएन। यसको अभ्यास हुँदै जाँदा जेजस्ता विचार भारत भ्रमणका बेला किसुनजीबाट प्रकट भए, त्यो भारतका लागि पनि त्यति प्रितिकर हुन सकेन। परिणामतः ०५२ मा जनयुद्धका नाममा सशस्त्र, तर लुटाहा प्रवृत्तिको आन्दोलन मुलुकमा भयो। हो, किसुनजी कांग्रेसको एउटा वृत्तका लागि पनि प्यारो व्यक्ति हुनुभएन। ०४६ मा हराइसकेको कम्युनिस्ट आन्दोलनलाई गणेशमानको जिद्दीमा सँगै लिएर नेतृत्वदायी भूमिका गर्दा पनि उहाँलाई कम्युनिस्टले रुचाएनन्। उहाँको दुइटै मात्र माग थियो, ०४६ आन्दोलनमासंवैधानिक राजतन्त्र र बहुदलीय व्यवस्था। त्यसलाई राजाले स्वीकार गर्दागर्दै पनि राजासँगै रहेका राजनीतिक तत्वहरूले रुचाएनन्। आन्दोलनकै बीचमा भारतबाट आएका सन्देशलाई राजाले पनि स्वीकार नगरेकै हो। सुनिएअनुसार यस विषयमा राजाले किसुनजी र गणेशमानको राय मागकै पनि हो। राष्ट्रवादको कुरा गर्ने हो भने त्यसबेला आन्दोलनरत पक्ष र राजाको स्वार्थ एकै ठाउँमा मिलेको थियो। आन्दोलन पक्षको त्यो सह पाइसकेपछि राजा बरु आन्दोलनकारीसित मिल्नु नै असल हुन्छ, आन्दोलन दबाउनका लागि अर्को शक्तिको आड लिनु उचित हुँदैन भन्ने निष्कर्षमा पुगेकै हुन्, यो कुरा सोसलिस्ट इन्टरनेसनलका तत्कालीन अध्यक्ष बिली ब्रान्टले जर्मनीको बोर्नमा पंक्तिकारलाई बताएका हुन्। किसुनजी सधैं निष्ठाको राजनीति गर्नुहुन्थ्यो। कांग्रेसका चार नेताहरूको चर्चा सामान्यतः हामी सधैं गर्छौं, बीपी, सुवर्णशमशेर, गणेशमान र किसुनजी। उहाँहरूका तस्बिर सजाइन्छ, तिनमा माला तथा खादा ओढाइन्छ र कांग्रेसका निर्माता भनेर चिनिने चार नेताको चर्चा सामान्यतः सधैं गरिन्छ। अरू थपिँदै गएका तस्बिरहरूको चर्चा नगरौं। यी चारमध्येमा पनि किसुनजी बेग्लै प्रकृतिको हुनुहुन्थ्यो। बीपीजस्तो तीक्ष्ण एवं कुशाग्र, सुवर्णजस्तो सम्भ्रान्त र गणेशमानजस्तो सुरो पनि होइन, उहाँ निष्ठा, आदर्श, संयमले विभूषित। अब त सबैले भन्छन् सन्त नेता। मुलुकको राजनीतिलाई जुन दिशा दिने र बीचमा नखल्बलियोस् भन्ने आदर्शगत चिन्तनका साथ उहाँले राजनीतिको स्वाभाविक विकासक्रमको सरल बाटो जे अपनाउनुभयो, त्यसले धेरैको चित्त बुझेन पनि होला। आज २७ वर्ष बितिसक्दा पनि हामी राजनीतिक संक्रमण भन्ने शब्दबाट माथि उठ्न सकेनौं। हामीले जतिसुकै संक्रमणको अन्त्य र स्थिरताको प्रत्याभूतिको रूपमा अहिले राजनीतिलाई हेर्ने प्रयत्न गरे पनि यो यति सरल भने छैन। इभोल्युसन बाट विस्तारै जनतामा जागरुकता आउँदै संवैधानिक व्यवस्थामा गरिनुपर्ने सुधारले जुन स्थिरता ल्याउँछ, त्यो तथाकथित क्रान्तिको उन्माद या विजयको उद्वेगले ल्याउन सक्दैन। निष्ठा र आदर्शविनाको राजनीतिले समाज अगाडि बढाउन पनि सक्दैन। एक्लो व्यक्ति निरीह हुन्छ भनेर हामी बेलाबखत भन्ने गर्छौं। कतिपय राजनीतिक दलहरू त्यसकारणले जमात निर्माण गर्नमा हर प्रकृतिको सन्धिसम्झौता गर्न तयार हुन्छन्। तर विश्व इतिहास नियाल्ने हो भने पूर्वकालदेखि बीसौं शताब्दीको उत्तरार्ध र एक्काइसौं शताब्दीसम्म पनि व्यक्ति नै राजनीतिक परिवर्तनको केन्द्रमा रहेका छन्। कृष्ण हुन, एलेकजेन्डर हुन्, नेपोलियन हुन्, जुलियस सिजर हुन् या आजका युगका महात्मा गान्धी, माओत्से तुङ, जवाहरलाल नेहरू, आन्द्रे साखारोभ, नेल्सन मन्डेला, बीपी कोइराला धेरैधेरै इतिहासका यस्ता पात्रहरू छन्, जसको वरिपरि नै राजनीतिक परिवर्तन कहिले उतार त कहिले चढावमा भएको देखिन्छ। इभोल्युसन बाट विस्तारै जनतामा जागरुकता आउँदै संवैधानिक व्यवस्थामा गरिनुपर्ने सुधारले जुन स्थिरता ल्याउँछ त्यो तथाकथित क्रान्तिको उन्माद या विजयको उद्वेगले ल्याउन सक्दैन। निष्ठा र आदर्शविनाको राजनीतिले समाजलाई अगाडि बढाउन पनि सक्दैन। घरभित्र थुनिएका साखारोभले थुनाभित्रैबाट कम्युनिस्ट शासन हल्लाएका थिए। माओको कोपभाजनमा परेका देङ सिआयो पिङ नयाँ चीन निर्माण गर्न सफल भए। किसुनजी यीमध्येसितै तुलनीय व्यक्तित्व हो। एक्लो पर्नुभयो तर अनुचित कुरासित कहिल्यै सम्झौता गर्नुभएन। संवैधानिक राजतन्त्र उहाँको विश्वासको विषय हो, अन्तिम बेलासम्म पनि उहाँले म संवैधानिक राजतन्त्रवादी नै हो भन्न छोड्नुभएन, तर मुलुकमा राजतन्त्रको विरुद्धमा एउटा आन्दोलनको सुरुआत भइसकेको थियो। आफ्नो निष्ठासित कुनै हालतमा अन्यथा सम्झौता नगर्ने उहाँको स्वभावले अन्तिम दिनतिर उहाँ कांग्रेसबाट पर हुन खोज्नुभएको पनि देखियो। अरू नेताहरूभन्दा उहाँको पृथक स्वभावका कारणले उहाँलाई सायद कांग्रेसभित्र अटाइरहन गाह्रो भयो अथवा अरू कसैको हठधर्मिताविरुद्ध लड्नका लागि उहाँलाई कुनै रुचि रहेन। किसुनजी स्वभावले नितान्त सरल, कुनै पनि कुरोले कहिल्यै पनि न आवेगमा आएको देखियो न आवेशमा, न कहिल्यै कुनै उपलब्धिले पुलकित न कुनै पराजयले निराश। उहाँ यस्तो एउटा व्यक्तित्वको रूपमा निखारिँदै आउनुभयो पछिल्लो समयमा कि खुसी र दुःख दुवैका बीचमा निरपेक्ष भावमा रहेको एउटा सन्तका रूपमा सबैले उहाँलाई स्वीकार गर्न बाध्य हुनुपर्यो। पंक्तिकारले यस्तो पनि दिन देख्यो उहाँलाई हराउन ज्यान फालेर लागेका मान्छेहरू पनि आर्यघाटमा आफैंमा चितामा बस्छु जस्तै गरी रोइकराइ गरेको। विकृत कांग्रेसको त्यो अवस्था आइपुग्दा पनि किसुनजी यो सबै अवस्थालाई आफ्नो छातीभित्र वेदनालाई राख्दै हाँस्नुहुन्थ्यो या भित्रभित्रै रुनुहुन्थ्यो। त्यो उहाँ अघिल्तिर बस्ने कुनै पात्रले बुझ्न सक्दैनथ्यो। आउँदो पुस्ताले उहाँबाट दुइटा मात्र कुरा सिके हुन्छ राजनीतिक निष्ठा र आदर्श। समय परिस्थितिअनुसार सैद्धान्तिक मान्यता फरक हुन सक्छन्, तर दार्शनिक सोचमा अडिग भएर कोही बस्न सक्यो भने त्यसैले जीवनको सार्थकता स्थापित गर्छ। अहिलेको कांग्रेस किसुनजी, बीपी, सुवर्ण र गणेशमानजस्तो पनि होइन। बेथितिको चरमचुलीमा पुगेको छ कांग्रेस यतिबेला। अहिले सुवर्णजीभन्दा धनी कांग्रेस भइसके होलान् तर प्रजातन्त्रको रक्षार्थ एक कौडी खर्च गर्न कोही तयार छैन। क्रान्तिकारीहरू गणेशमानभन्दा सुरवीर होलान् तर वैभवले त्यो सबै ओझेलमा परेको छ। किसुनजीकै आदर्श बोक्ने पनि कांग्रेस होलान्। तिनलाई त डाँडापरिको घामजस्तै व्यवहार गर्न थालिएको छ। बीपीको दाँजोमा नपुगे पनि त्यसलाई आदर्श मान्नेहरू र राजनीति व्यवहारले चल्छ आदर्शले होइन भनेर अपव्याख्या गर्नेहरू पनि होलान्। सधैं पूजा गरेजस्तो गरेर माल्यार्पण गर्ने यी तस्बिरबाट आजका कांग्रेसी पुस्ताले केही सिकेजस्तो देखिँदैन। सत्तासीनहरू तस्बिरमा माल्यार्पण गर्न जाँदा पनि एकएक तस्बिर देखेर झस्किनुपर्ने हो, तर त्यो भाव पनि कसैमा देखिँदैन। अन्त्यमा यति मात्र भनूँ, किसुनजीप्रति हार्दिक श्रद्धासुमन !"
उपप्रमुखहरू आफ्नै जिम्मेवारीप्रति अनविज्ञ,"अहिलेसम्म अधिकार केही पनि तोकिदिएको छैन। फेरि कानुनकै कुरा धेरै छन्, आफू केही बुझिँदैन। कार्यक्रमतिर बोलाउँछन् त्यहाँ उपस्थित भयो, यस्तै अनुगमन माग्यो, घुमघाम गर्यो यसरी नै दिनहरू बितिरहेका छन्, झापाको एउटा गाउँपालिकाकी उपप्रमुखले भनिन्। विगत १२१५ वर्षदेखि राजनीति र समाज सेवामा उत्तिकै सक्रिय उनलाई पार्टीले योग्य ठानेर अगाडि उभ्याइदियो। पहिले सीमित क्षेत्रमा र अझै सीमित वडामा रहेकी उनी अहिले गाउँपालिकाकै उपप्रमुख बनिन्। एसएलसी त जसोतसो पास गरेकै हो बैनी, अब अहिले केके हो केके, विस्तारै बुझिएला नि, वार्ताका क्रममा उनले भनिन्। त्यसो त उनलाई मैले अक्षम भन्न खोजेकी होइन। उनमा क्षमता छ, यत्रो वर्ष गाउँ, टोलमा सक्रिय भएर त्यहाँका सानातिना मुद्दामा अग्रसर भएर लाग्ने, गर्ने उनमा कानुनी शिक्षाको पृष्ठभूमि भने छैन। झापाको मात्र नभई देशभरिकै अहिलेको जल्दोबल्दो समस्या यही हो। जनप्रतिनिधि आए तर कति त क्षमता र चाहनाले आए भने कति बाध्यतामा धकेलिएको भरमा हाम फालेका छन्। झापाका १५ स्थानीय तहमध्ये स्नातकोत्तर तहसम्म अध्ययन गरेका उपप्रमुख महिला हुन् या पुरुष ४ जनामात्र छन्। अधिकांश एसएलसीसम्मको अध्ययन गरेका छन्। त्यसो त एमपीए गरेर अर्थशास्त्रमा विद्यावारिधिको तयारीमा रहेकी दमक नगरपालिकाकी उपप्रमुख गीता अधिकारी र एलएलएमसम्मको अध्ययन गरेर केही वर्षदेखि वकालत पेसामा रहेकी भद्रपुर नगरपालिकाकी उपप्रमुख जस्ता जनप्रतिनिधि पनि नभएका होइनन्। गाउँगाउँमा स्थानीय सरकार गठन भइसकेको छ। संघीयता लागू भएपछि अब गाउँगाउँमै सिंहदरबार भन्ने नारा निकै घन्कियो र घन्काइयो। तर न्यूनतम सुविधाबाट समेत वञ्चित भएका स्थानीय निकायहरूको अवस्था हेर्दा जुन व्यवस्था भए पनि ग्रामीण र विकट क्षेत्रमा खासै फरक अनुभूति हुन सक्दो रहेनछ। अहिले महिलाको क्षमता हेरेर काम गर्ने क्षेत्राधिकार तोकिदिऊँ भनिरहँदा स्थानीय निकायमा निर्वाचित भएर आएका सम्पूर्ण पुरुष पनि उत्तिकै मात्रामा क्षमताविहीन छन्। नखाऊँ भने दिनभरिको सिकार, खाऊँ भने कान्छा बाउको अनुहार पनि भएको छ कतिपयको हकमा। चुनावअघिका परिचर्चाहरू सुनेकै भरमा मात्र चुनावमा होमिएर जितेकाहरू पनि र आफू निर्वाचित भएर गइसकेपछि आफ्नो क्षमताअनुसार योयो क्षेत्रमा परिवर्तन ल्याउँछु भनेर तालिका नै बनाएर आएकाहरू एकै ठाउँमा जुध्नुपर्ने अवस्था छ। प्रदेशको ऐन बनिसकेको अवस्था छैन अहिले। यस्तो अवस्थामा के काम गर्ने ? कसरी अगाडि बढ्ने भन्ने अर्कोतर्फ अन्योल कायमै छ। कतिपय स्थानीय निकायले आफ्नो नगरसभाबाट एक हदसम्मको राजपत्र पुनः हेरफेर गर्न मिल्ने गरी तयार पनि पारेका छन्। अहिले कतिपय स्थानीय निकायका न्यायिक समितिले त्यही आधारपत्रभित्र रहेर काम गर्दै आएका छन्। जबसम्म क्षमतावान् महिलालाई राजनीतिमा ल्याउन सकिन्न तबसम्म लैंगिक समानताको मुद्दा नारामा मात्र सीमित रहनेछ। जिम्मेवारी ठूलो सुम्पिदिने तर त्यसलाई प्रणाली नबसाल्ने गरिएकाले कम क्षमतावान् जनप्रतिनिधिमा हीन भावना पलाउन सुरु भएको छ। स्थानीय न्यायिक समिति भनेको एउटा स्थानीय सरकारको अदालत नै हो। सँगै जनताका धेरै आन्तरिक र निजी विषयमा छलफल गर्नुपर्ने हुन्छ। त्यति संवेदनशील विषयमा उपप्रमुखहरूले पर्याप्त कानुनी ज्ञानविना नै मेलमिलाप गराइदिने गर्दै आएका छन्। केही क्षमतावान् उपप्रमुखमा कानुनी ज्ञानको अभाव छ भने केही शिक्षाको पृष्ठभूमि नै नभएका उपप्र्रमुखलाई भने साधारण कानुनी प्रक्रिया पनि नजानेकाले जनप्रतिनिधप्रतिको विश्वास गुम्ने डर पनि छ। न्यायिक समिति मेलमिलापमा मात्र सीमित रहँदैन, त्यहाँ उनीहरूले मुद्दा फाइल गर्नेदेखि लिएर वकिल र न्यायाधीशसम्मको जिम्मेवारी एकजनाले पूरा गर्नुपर्ने हुन्छ। नगर उपप्रमुखको काम न्यायालय मात्र हेर्ने हैन, उनीहरूको काँधमा अरू जिम्मेवारी पनि उत्तिकै मात्रामा रहेका हुन्छन्। स्थानीय सरकार सञ्चालन ऐन, २०७४ को दफा १६ को उपदफा ४ (ख) मा उपाध्यक्ष वा उपप्रमुखको आठवटा काम, कर्तव्य र अधिकार उल्लेख छ। जसमध्ये पहिलो बुँदामै न्यायिक समितिको संयोजक भई काम गर्ने भनी स्पष्ट किटान गरिएको अवस्था छ। यसका अतिरिक्त सोही ऐनको दफा ६७ मा बजेट तथा कार्यक्रम तर्जुमा समितिको व्यवस्था भएको र त्यसको संयोजकको भूमिकामा समेत उपाध्यक्ष तथा उपप्रमुखलाई नै जिम्मेवार बनाइएको छ। महत्वपूर्ण कार्यभार सुम्पिसकेपछि त्यसलाई सार्थक बनाउन पर्याप्त तालिम तथा अभिमुखीकरण कार्यक्रम आवश्यक पर्छ। स्थानीय निकायमा महिला जनप्रतिनिधिहरू नै बढी देखिन्छन्। अब संख्यामा मात्र गर्व गरेर हुँदैन, जनताको सेवा गर्न उत्तिकै चनाखो पनि बन्नुपर्ने अवस्था छ। महिलाको यही उपस्थिति भविष्यमा पनि कायम राख्न उनीहरूलाई क्षमतावान् बनाउन जरुरी छ, ताकि परिआउँदा जस्तोसुकै भूमिका पनि निर्वाह गर्न सकून्। लैंगिक समानताका कुरा गरिए पनि स्थानीय निकायमा महिलालाई उपप्रमुख बनाइएको छ। मेयरको जिम्मेवारीमा भएको महिलाको संख्या औंलामा गन्न सकिन्छ। समानताले मात्र होइन, क्षमताले जिम्मेवारी बहन गर्ने हो। क्षमतावान् महिला नभएका होइनन् तर त्यस्ता महिला राजनीतिमा आउन चाहँदैनन्। जबसम्म क्षमतावान् महिलालाई राजनीतिमा ल्याउन सकिन्न तबसम्म लैंगिक समानताको मुद्दा नारामा मात्र सीमित रहनेछ। पद ओगट्नकै लागि जिम्मेवारी दिइँदा त्यसले जनतालाई बाँडिएका सपना पूरा हुँदैनन्।"
नेपालविरुद्ध जिम्बाब्वेको विस्फोटक व्याटिङ,काठमाडौँः आईसीसी विश्वकप क्रिकेट छनोट खेल अन्तरगत आयोजक जिम्बाब्वेले नेपालविरुद्ध विस्फोटक व्याटिङ गरेको छ । टेस्ट र एक दिवससीय मान्यता पाइसकेको जिम्बाब्वेले घरेलु मैदानमा टस जितेर ब्याटिङ रोज्दै नेपाललाई बलिङको निम्तो दिएको थियो । जिम्बाब्वेका लागि ताजा अवस्थामा ओपनर सेफास झुवाओले १८ बलमा ३२ रन बनाएका छन् । उनलाई साथ दिइरहेका अर्का ओपनर सोलोमान मिरेले १७ बलमा ३१ रन बनाएका छन् । ५ ओभरको खेल जारी रहँदा जिम्बाब्वे बिनाकुनै क्षति ६६ रन बनाएर खेलिरहेको छ । नेपालबाट बलिङ गरिरहेका सोमपाल कामीले २ ओभर बलिङ गर्दै २४ रन दिइसकेका छन् । त्यसैगरी पारस खड्काले १ ओभरमै १६ रन दिएका छन् भने बसन्त रेग्मीले पनि १ ओभर बलिङ गर्दै ११ रन खर्चेका छन् ।
आईसीसी विश्वकप छनोट: जिम्बाब्वेविरुद्ध नेपाल फिल्डिङमा,"काठमाडौँ: आईसीसी विश्वकप छनोट अन्तर्गतको पहिलो खेलमा नेपालले आइतवार दिउँसो सवा १ बजेदेखि एकदिवसीय खेलिसकेको जिम्बाब्वेविरुद्ध उसैको घरेलु मैदानमा उत्रिँदैछ । आयोजक जिम्बाब्वेले टस जितेर पहिले ब्याटिङ रोजेपछि नेपालले फिल्डिङको निम्तो पाएको छ । पहिलोपटक ५० ओभर क्रिकेटको विश्वकप खेल्ने र आगामी चार वर्षका लागि एकदिवसीय टोलीको मान्यता जित्ने सपना बुनेको नेपाली राष्ट्रिय क्रिकेट टोलीले त्यसको पहिलो परीक्षास्वरूप आयोजक जिम्बाब्वेविरुद्ध खेल्दैछ । यी दुवै उद्देश्य प्राप्तिका लागि नेपाली टोलीलाई पहिलो परीक्षामै खरो उत्रनुपर्ने बाध्यता छ । नेपाली टोली जिम्बाब्वेको भूमिमा मात्रै हैन, जिम्बाब्वेको सिनियर राष्ट्रिय टोलीविरुद्ध पनि पहिलोपटक खेल्दैछ । घरेलु अनि बलियो प्रतिद्वन्द्वीविरुद्ध नयाँ पिचमा खेल्दा जितका लागि नेपाली टोलीसामु उत्कृष्ट प्रदर्शन गर्नुको विकल्प छैन । जिम्बाब्वे नेपालका लागि निकै बलियो र अनुभवी प्रतिद्वन्द्वी हो । सन् १९८३ मा इङ्ल्यान्ड र वेल्सले आयोजना गरेको विश्वकपमा पहिलोपटक सहभागी भएको जिम्बाब्वे त्यसपछि आयोजना भएका पछिल्ला नौ विश्वकपमा छुटेको छैन । सन् १९९२ मा टेस्ट टोलीको मान्यता प्राप्त गरेको जिम्बाब्वेसँग लामो समयदेखि उच्चस्तरको प्रतियोगिता खेलेको अनुभव पनि छ । त्यसको तुलनामा एसोसिएट टोली नेपालले ५० ओभर क्रिकेटमा अहिलेसम्म प्रतिस्पर्धा गरेको आईसीसीको सबैभन्दा ठूलो प्रतियोगिता विश्व क्रिकेट लिग च्याम्पियनसिप हो, जसमा नेपाल रेलिगेसनमा परेको थियो । यद्यपि पछिल्लो प्रतियोगितामा अविश्वसनीय प्रदर्शन गरेको नेपाली टोलीले जिम्बाब्वेविरुद्ध पनि सुखद नतिजा निकाल्ने अपेक्षा गरिएको छ । गत महिना नामिबियामा भएको अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईको फाइनलसम्मको यात्रा तय गर्दा सबैलाई चकित तुल्याउने प्रदर्शन गरेको नेपालले विश्वकप छनोट प्रतियोगितामा पनि त्यो प्रदर्शनलाई निरन्तरता दिने विश्वास गरिएको छ । नेपाली राष्ट्रिय टोलीले पछिल्लो लामो समयदेखि एकदिवसीय विश्वकप र एकदिवसीय टोलीको मान्यता आफ्नो मुख्य उद्देश्य बनाएकाले पनि उत्कृष्ट प्रदर्शनको अपेक्षा गरिएको छ । आईसीसीको निर्णयअनुसार छनोट प्रतियोगिताको फाइनलमा पुग्ने दुई टोली विश्वकपका लागि छनोट हुनेछन् । साथै एसोसिएट टोलीमध्ये शीर्ष तीन (नेदरल्यान्ड्सबाहेक)मा रहने टोलीले आगामी चार वर्ष सन् २०२२ सम्मका लागि एकदिवसीय टोलीको मान्यता पनि प्राप्त गर्नेछ । नेपाली टोलीले प्रतियोगिताका लागि जिम्बाब्वेतर्फ प्रस्थान गर्नुअघि अहिलेको मुख्य उद्देश्य सुपर सिक्सका लागि छनोट हुनु भएको जनाएको थियो । त्यसकै लागि पनि नेपाललाई आफ्नो पहिलो खेलमा सुखद नतिजाको खाँचो छ । प्रतियोगिताको सुपर सिक्समा पुग्दै विश्वकप छनोट र एकदिवसीय टोलीको मान्यताको आशा जीवितै राख्न नेपाललाई जिम्बाब्वेसँगै अफगानिस्तान, स्कटल्यान्ड र हङकङजस्ता बलिया टोलीसँग उच्चस्तरको प्रदर्शन गर्न आवश्यक छ । खेल : जिम्बाब्वेविरुद्ध नेपाल मैदान : क्विन्स स्पोर्टस् क्लब, बुलावायो समय : १२:१५ बजेपछि"
नेपाललाई ३८१ रनको चुनौती,काठमाडौँः आईसीसी विश्वकप क्रिकेट छनोट खेल अन्तरगत आयोजक जिम्बाब्वेले नेपाललाई तीन सय ८१ रनको चुनौती दिएको छ । ६ विकेटको क्षतिमा पूरै ओभर खेल्दै जिम्बाब्वेले नेपाललाई ठूलो रनको चुनौती दिएको हो । जिम्बाबेका लागि सिकन्दर राजाले एक सय २३ रन बनाए भने बिन्दन टेलरले शतक पूरा गरे । जिम्बाब्बेका लागि राजाले ६६ बलमा नौ छक्का र रात चौका प्रहार गर्दै १२३ रन बनाएका हुन् भने टेलरले ९१ बलमा १ छक्का र ७ चौकाको मद्दतमा सय रन बनाए । सोमपाल कामीले यी दुवै विस्फोटक ब्याट्सम्यानलाई ४९ ओभरको चौथो र पाँचौ बलमा आउट गरे । नेपालका लागि बसन्त रेग्मीले दुई र सन्दीप लामिछानेले एक विकेट लिए ।
जिम्बाब्वेविरुद्ध नेपाललाई बसन्तले दिए पहिलो सफलता,कामाठाडौँः आईसीसी विश्वकप क्रिकेट छनोट खेल अन्तरगत आयोजक जिम्बाब्वेविरुद्ध नेपालले पहिलो सफलता हात पारेको छ । विस्फोटक व्याटिङ गरिरहेको जिम्बाब्वेका ओपनरलाई रोक्ने क्रममा नेपालका लागि बसन्त रेग्मीले सेफास झुवाओलाई २३ बलमा ४१ रन बनाएको अवस्थामा पेभेलियनको बाटो देखाएका हुन् । घरेलु मैदानमा टस जितेर ब्याटिङ रोज्दै नेपाललाई बलिङको निम्तो दिएको थियो । जिम्बाब्वेका दुवै ओपनरले जमेर खेलेपछि नेपाली बलरहरु दबाबमा परेका बेला बसन्तले एक विकेट झारेका हुन् । जिम्बाब्वेका लागि ताजा अवस्थामा ओपनर सोलोमान मिरेले २५ बलमा ३४ रन बनाएका छन् । उनलाई साथ दिइरहेका तेस्रो क्रमका ह्यामिल्टन मासाकाडजाले ६ रन बनाएर साथ दिइरहेका छन् । १० ओभरको खेल जारी रहँदा जिम्बाब्वे १ विकेटको क्षतिमा ८७ रन बनाएर खेलिरहेको छ । नेपालबाट बलिङ गरिरहेका सोमपाल कामीले २ ओभर बलिङ गर्दै २४ रन दिइसकेका छन् । त्यसैगरी पारस खड्काले १ ओभरमै १६ रन दिएका छन् भने बसन्त रेग्मीले पनि ४ ओभर बलिङ गर्दै ३० रन खर्चेर १ विकेट लिएका छन् । ललित राजवंशीले ३ ओभर बलिङ गर्दै १७ रन खर्चिएका छन् ।
जिम्बाब्वेविरुद्ध शरद भेषवाकरले बनाए अर्धशतक,काठमाडौँ: आईसीसी विश्वकप क्रिकेट छनोट खेलअन्तरगत जिम्बाब्वेले दिएको ३८१ रनको लक्ष्य पछ्याइरहेको नेपालका लागि शरद भेषवाकरले अर्धसतक बनाएका छन् । पाँचौ क्रममा क्रिजमा आएका भेषवाकरले ४७ बलमा ५२ रन बनाउँदै आउट भएका छन् । अर्धसतक पुरा गर्ने क्रममा उनले ६ चौका र १ छक्का पनि हाने । शरदलाई साथ दिइरहेका अरिफ शेखले पनि ३३ बलमा २३ रन बनाएका छन् । उनले दुई चौका पनि हानेका छन् । शरदलाई ४८ बलमा ५२ रन बनाएको अवस्थामा राजाले एलबीडब्लु धरापमा पारेर पेभेलियन फर्काएका छन् । टेस्ट र वान डेमा अनुभवी जिम्बाब्वेलाई नेपालले ६ विकेटको क्षतिमा ३८० रनमा रोकेको थियो । जवाफी ब्याटिङमा उत्रेको नेपालका लागि कप्तान पारस खड्काले ४० र उपकप्तान ज्ञानेन्द्र मल्ले ३२ रन बनाए । नेपाल अहिले ३७ ओभरमा ५ विकेट गुमाउँदै १८३ रनको अवस्थामा छ । अब जिम्बाब्वेलाई हराउन नेपालले ७८ बलमा १९८ रन बनाउनुपर्ने चुनौती छ ।
"विश्वकप छनोट आजदेखि, नेपाल जिम्बाब्बेसँग भिड्दै","काठमाडौं : पहिलोपटक ५० ओभर क्रिकेटको विश्वकप खेल्ने र आगामी चार वर्षका लागि एकदिवसीय टोलीको मान्यता जित्ने सपना बुनेको नेपाली राष्ट्रिय क्रिकेट टोलीले त्यसको पहिलो परीक्षास्वरूप आइतबार आयोजक जिम्बाब्वेविरुद्ध खेल्दैछ । यी दुवै उद्देश्य प्राप्तिका लागि नेपाली टोलीलाई पहिलो परीक्षामै खरो उत्रनुपर्ने बाध्यता छ । किनभने नेपाली टोली जिम्बाब्वेको भूमिमा मात्रै हैन, जिम्बाब्वेको सिनियर राष्ट्रिय टोलीविरुद्ध पनि पहिलोपटक खेल्दै हुनेछ । त्यसैले घरेलु अनि बलियो प्रतिद्वन्द्वीविरुद्ध नयाँ पिचमा खेल्दा जितका लागि नेपाली टोलीसामु उत्कृष्ट प्रदर्शन गर्नुको विकल्प हुनेछैन । जिम्बाब्वे नेपालका लागि निकै बलियो र अनुभवी प्रतिद्वन्द्वी हो । सन् १९८३ मा इङ्ल्यान्ड र वेल्सले आयोजना गरेको विश्वकपमा पहिलोपटक सहभागी भएको जिम्बाब्वे त्यसपछि आयोजना भएका पछिल्ला नौ विश्वकपमा छुटेको छैन । सन् १९९२ मा टेस्ट टोलीको मान्यता प्राप्त गरेको जिम्बाब्वेसँग लामो समयदेखि उच्चस्तरको प्रतियोगिता खेलेको अनुभव पनि छ । त्यसको तुलनामा एसोसिएट टोली नेपालले ५० ओभर क्रिकेटमा अहिलेसम्म प्रतिस्पर्धा गरेको आईसीसीको सबैभन्दा ठूलो प्रतियोगिता विश्व क्रिकेट लिग च्याम्पियनसिप हो, जसमा नेपाल रेलिगेसनमा परेको थियो । यद्यपि पछिल्लो प्रतियोगितामा अविश्वसनीय प्रदर्शन गरेको नेपाली टोलीले जिम्बाब्वेविरुद्ध पनि सुखद नतिजा निकाल्ने अपेक्षा गरिएको छ । गत महिना नामिबियामा भएको अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईको फाइनलसम्मको यात्रा तय गर्दा सबैलाई चकित तुल्याउने प्रदर्शन गरेको नेपालले विश्वकप छनोट प्रतियोगितामा पनि त्यो प्रदर्शनलाई निरन्तरता दिने विश्वास गरिएको छ । नेपाली राष्ट्रिय टोलीले पछिल्लो लामो समयदेखि एकदिवसीय विश्वकप र एकदिवसीय टोलीको मान्यता आफ्नो मुख्य उद्देश्य बनाएकाले पनि उत्कृष्ट प्रदर्शनको अपेक्षा गरिएको छ । आईसीसीको निर्णयअनुसार छनोट प्रतियोगिताको फाइनलमा पुग्ने दुई टोली विश्वकपका लागि छनोट हुनेछन् । साथै एसोसिएट टोलीमध्ये शीर्ष तीन (नेदरल्यान्ड्सबाहेक)मा रहने टोलीले आगामी चार वर्ष सन् २०२२ सम्मका लागि एकदिवसीय टोलीको मान्यता पनि प्राप्त गर्नेछ । नेपाली टोलीले प्रतियोगिताका लागि जिम्बाब्वेतर्फ प्रस्थान गर्नुअघि अहिलेको मुख्य उद्देश्य सुपर सिक्सका लागि छनोट हुनु भएको जनाएको थियो । त्यसकै लागि पनि नेपाललाई आफ्नो पहिलो खेलमा सुखद नतिजाको खाँचो छ । प्रतियोगिताको सुपर सिक्समा पुग्दै विश्वकप छनोट र एकदिवसीय टोलीको मान्यताको आशा जीवितै राख्न नेपाललाई जिम्बाब्वेसँगै अफगानिस्तान, स्कटल्यान्ड र हङकङजस्ता बलिया टोलीसँग उच्चस्तरको प्रदर्शन गर्न आवश्यक छ । खेल : जिम्बाब्वेविरुद्ध नेपाल मैदान : क्विन्स स्पोर्टस् क्लब, बुलावायो समय : १२:१५ बजेपछि ब्याटिङ चासो अनुभवी टोली जिम्बाब्वेविरुद्ध जितका लागि नेपाललाई बलिङ, ब्याटिङ र फिल्डिङ तीनै पक्षमा उत्तिकै सशक्त प्रदर्शन आवश्यक छ । यद्यपि नेपालको पछिल्लो अन्तर्राष्ट्रिय प्रतियोगिताको प्रदर्शनलाई हेर्दा ब्याटिङमा सुधारको आवश्यकता देखिएको छ । नेपाली टोलीले लक्ष्य पछ्याएको प्रायः खेलमा जित हात पार्दा पहिले ब्याटिङ गरेको खेलमा सामान्य योगफलमै रोकिन पुगेको छ । त्यसैले जिम्बाब्वेविरुद्धको महत्वपूर्ण खेलअघि नेपाली टोलीको ब्याटिङमा चासो देखिएको छ ।"
पुलिस क्वाटरफाइनलमा प्रवेश,विर्तामोर्ड : रेजिन सुब्बाको एकमात्र गोलले नेपाल पुलिस क्लब तेस्रो रमपम झापा गोल्डकपको क्वाटरफाइनलमा प्रवेश गरेको छ । रुपन्देही ११ र नेपाल पुलिस क्लब बीच आइतबार भएको खेलमा एकमात्र निर्णायक गोलका लागि ८१ मिनेट पर्खनुपरेको थियो । ८१ औं मिनेटमा सुमन लामाको पासलाई सदुपयोग गर्दै सुब्बाले गोल लगाएका थिए । रुपन्देही ११ का गोल किपर सोजित गुरुङ बिट भइसकेको अवस्थामा डि एरियाभित्र रहेका सुब्बाले गोल गरेका हुन् । खेलको १८ औं मिनेटमा पुलिसका सुमन लामाको प्रहार पोष्ट बारमा लागेर फर्किएको थियो । २५ औं मिनेटमा पुलिसका रेजिन सुब्बाले गोलकिपर बिट भइसकेपछि गरेको प्रहार रुपन्देहीका डिफेन्डर गौरब बुढाथोकीले गोललाइनबाट बचाएका थिए । ५३ औं मिनेटमा रुपन्देहीका निशान लिम्बुले गोल गर्न सकेनन् । उनले गोलकिपरमात्र भएको समयमा फितलो प्रहार गरेका थिए । ७२ औं मिनेटमा पुलिसका रवि पासवानको कडा प्रहार रुपन्देहीका गोलकिपर सोजीत गुरुङले पञ्च गरेर बाहिर फ्यालेका थिए । खेलपछि भएको पोष्ट म्याच कन्फ्रेन्समा बोल्दै पुलिसका प्रशिक्षक अनन्त थापाले नेपालकै स्तरीय र प्रतिष्ठित प्रतियोगिता भएकाले उपाधि रक्षा गर्ने रणनीति लिएको बताए । खेलमा पाएका धेरै अवसर फ्रेममा नपर्दा स्कोर बढी हुन नसकेको उनको भनाइ छ । आगामी खेलमा अझ सुधारिएको प्रदर्शन गर्ने समेत उनले बताए । उनले डोमालाल रंगशाला उच्चस्तरीय भएको पनि टिप्पणी गरे । पराजित टीमका प्रशिक्षक दयाराम सापकोटाले खप्तड गोल्डकपपछि आफ्ना खेलाडी रेष्टमा रहेको र पुलिससँगको खेलमा दोस्रो तहका खेलाडी उतारेका कारण सोचेजस्तो नतिजा प्राप्त नभएको बताए । उनले आफ्नो टीमका भरपर्दा खेलाडी दीपक राई घाइते भएका कारण पनि राम्रो खेल्न नसकेको बताए । खेलको म्यान अफ द म्याच बिजेता नेपाल पुलिस क्लबका सुमन लामा घोषित भए । उनले २५ हजार रुपैयाँ पुरस्कार पाप्त गरे । सोमबारको खेल सशस्त्र प्रहरीको एपीएफ क्लब र थ्री स्टार क्लब बीच हुने आयोजक समितिले जनाएको छ । गोल्डकप विजेताले नगद १२ लाख ५१ हजार र ट्रफी पाउनेछ ।
नेपाललाई चौथो सफलता : डेब्यू खेलमा ललितले लिए चौथो विकेट,काठमाडौँः आईसीसी विश्वकप क्रिकेट छनोट खेल अन्तरगत आयोजक जिम्बाब्वेविरुद्ध नेपालले चौथो सफलता हात पारेको छ । ३० औं ओभरको पाचौं बलमा नेपालका लागिचौथो सफलता स्वरुप ललितनारायण राजवंशीले डेब्यू खेलमा विकेट लिएका हुन् । नेपालका लागि यसअघि बसन्त रेग्मीले दुई र सन्दीप लामिछानेले एक विकेट लिइसकेका छन् । अहिले ३३ ओभरको समाप्तिमा जेम्बाबेले चार विकेटको क्षतिमा २१३ रन बनाएर खेलिराखेको छ ।
आर्मी र एपीएफलाई उपाधि,"काठमाडौं : चौथो राष्ट्रिय महिला तथा पुरुष भलिबल प्रतियोगिताको उपाधि त्रिभुवन आर्मी क्लब र सशस्त्र प्रहरी बलको एपीएफ क्लबले जितेका छन् । आर्मी पुरुष र एपीएफले महिलातर्फको उपाधि जितेका हुन् ।त्रिपुरेश्वरस्थित राष्ट्रिय खेलकुद परिषद्को कभर्डहलमा भएको महिलातर्फको उपाधि भिडन्तमा एपीएफले चिरप्रतिद्वन्द्वी शिवम् न्यु डायमन्ड एकेडेमीलाई ३२ सेटमा स्तब्ध बनायो । निकै प्रतिस्पर्धात्मक खेलमा लगातार दुई सेट हारेर पनि उत्कृष्ट पुनरागमन गर्दै विभागीय टोली एपीएफले उपाधि जितेको हो । एपीएफले शिवम् न्यु डायमन्डलाई १६२५, १६२५, २५१४, २५१३ र १५९ मा पाखा लगायो । एपीएफको जितमा सरस्वती चौधरीले स्पाइकबाट २३, ब्लकमा दुई र सर्भिसबाट एक अंक जोडिन् । यसैगरी नेबिका चौधरीले स्पाइकबाट १६ अंक बटुलिन । शिवम् न्यु डायमन्डकी प्रतिभा मालीले स्पाइकबाट ३० तथा सर्भिसबाट तीन अंक जोडिन् । यस्तै मञ्जु गुरुङले स्पाइकबाट १२ अंक बटुलिन् । तेस्रो स्थान भने नेपाल पुलिसले हासिल गर्यो । आर्मीलाई ३२ को सेटमा हरायो । निकै प्रतिस्पर्धात्मक खेलमा पुलिसले २५२३, २२२५, २४२६, २५१२, १५१३ को कठिन जित निकाल्यो । यसैगरी पुरुषतर्फको उपाधि भिडन्तमा आर्मीले हेल्प नेपाल स्पोर्टस् क्लबलाई ३० को सेटमा पाखा लगायो । एकपक्षीय खेलमा आर्मीले २५१४, २५०, २५० को जित निकाल्यो । भारतीय खेलाडी चल्न नसक्दा हेल्प नेपालले आर्मीलाई उपाधि सुम्पिन बाध्य भयो । आर्मीको जितमा मानबहादुर श्रेष्ठले स्पाइकबाट १७ तथा सर्भिसमा तीन अंक जोडे । यसैगरी धनबहादुर भट्टले स्पाइकबाट १३ अंक बटुले । हेल्प नेपालका अमृत केसीले स्पाइकमा नौ तथा ब्लकबाट एक अंक जोडे । तेस्रो स्थानको खेलमा एपीएफले नेपाल पुलिस क्लबलाई ३० को सेटमा पराजित गर्यो । एपीएफले पुलिसमाथि २५२१, २५११ र २५१९ को सहज जित निकाल्यो । उपाधि विजेता आर्मीले एक लाख ५० हजार रुपैयाँ प्राप्त गर्यो । उपविजेता हेल्प नेपालले एक लाख रुपैयाँमा चित्त बुझायो । तेस्रो भएको एपीएफले ६० हजार रुपैयाँ प्राप्त गर्यो । तेस्रो भएको पुलिसले नगद ६० हजार प्राप्त गर्यो । महिलातर्फ शिवम् न्यु डायमन्डकी प्रतिभा माली उत्कृष्ट खेलाडी बनिन् । पुरुषमा आर्मीका मानबहादुर श्रेष्ठ उत्कृष्ट चुनिए । उनीहरू दुवैले १५ हजार रुपैयाँ पुरस्कार प्राप्त गरे । महिलातर्फ एपीएफकी सरस्वती चौधरी बेस्ट स्पाइकर, पुलिसकी मनीषा चौधरी बेस्ट ब्लकर, एपीएफकी हीरा केसी बेस्ट सर्भर, शिवम् न्यु डायमन्डका सलिना श्रेष्ठ बेस्ट लिब्रो र कृपा अधिकारी बेस्ट सेटर तथा एपीएफका ज्ञानेन्द्र विष्ट बेस्ट कोच चुनिए । यसैगरी पुरुषमा हेल्प नेपालका ललितकुमार बेस्ट स्पाइकर, आर्मीका दुर्गा महतो बेस्ट सेटर, धनबहादुर भट्ट बेस्ट सर्भर, ईश्वर थापा बेस्ट लिब्रो र कपिलकिशोर श्रेष्ठ बेस्ट कोच चुनिए । विधागत उत्कृष्ट सबैले जनही पाँचपाँच हजार रुपैयाँ प्राप्त गरे ।०००"
"लियोनेल मेसीले बनाए अर्को रेकर्ड, गरे ६ सयौँ गोल","काठमाडौँः बार्सिलोनाका अर्जेन्टाइन स्ट्राइकर आफ्ना खेल जीवनमा गोल संख्या ६ सय पुर्याएका छन् । आइतवार राति स्पेनिस ला लिगा अन्तरगत एट्लेटिको मड्रिडविरुद्धको खेलमा गोल गर्दै मेसीले आफ्नो गोल संख्या ६०० पुर्याएका हुन् । मेसीले खेलको ३० औँ मिनेटमा एट्लेटिको मड्रिडको डी बक्स भन्दा केही बाहिरबाट पाएको फ्री किकलाई सुन्दर गोलमा परिणत गर्दै कीर्तिमानी ६ सयौँ गोल गर्न सफल भएका हुन् । सबैभन्दा रोचक कुरा त के छ भने मेसीले आफ्नो करिअरमा पहिलो गोल बार्सिलोनाकै लागि गरेका थिए । त्यसपछि करिअरको सयौँ, दुई सयौँ, तीन सयौँ, पाँच सयौँ र ६ सयौँ गोल पनि मेसीले बार्सिलोनाकै लागि गरेका हुन् । योसँगै मेसीले बार्सिलोना फुटबल क्लबका लागि ६२४ खेलबाट ५३९ गोल गर्न सफल भएका छन् । मेसीले आफ्नो देश अर्जेन्टिनाका लागि १२३ खेलबाट ६१ गोल गरिसकेका छन् । मेसीले सन् २००४५ को सिजनमा बार्सिलोनाबाट डेब्यु गरेका थिए । त्यसयसता उनी बार्सिलोनाका लागि गोल मेशिन नै बनेका छन ।"
आईसीसी विश्वकप छनोट: बसन्तले २ र सन्दीपले लिए १ विकेट,काठमाडौँः आईसीसी विश्वकप क्रिकेट छनोट खेल अन्तरगत आयोजक जिम्बाब्वेविरुद्ध नेपालले तेस्रो सफलता हात पारेको छ । ५२ रन बनाएको अवस्थामा सोलोमान मिरेलाई बसन्त रेग्मीले आउट गर्न सफल भएका हुन् । अर्धशतक बनाएर खेलिरहेका अोपनर सोलोमोन मिरालार्इ बस्नतले विकेट किपर दिलिप नाथको हातबाट क्याच गराएका छन्। ४१ बल खेलेका मिरेले ५ चौका र ३ छक्काको मदतमा ५२ रन जोडेका थिए। यसअघि सन्दीप लामिछानेले जिम्बाब्वेको दोस्रो विकेट झार्न सफल भएका थिए । उनले जिम्बाब्वेका सेफास झुवाओलाई आउट गरेका थिए । उनी २३ बलमा ४१ रन बनाएको अवस्थामा सन्दीपको एलबीडब्लु धरापमा परेका हुन् । बसन्तले तेस्रो क्रमका ह्यामिल्टन मासकाड्जालाई पनि २३ बलमा १७ रन बनाएको अवस्थामा आउट गरे । उनले यसअघि जिम्बाब्वेले विस्फोटक व्याटिङ गरिरहेको थियो । बसन्तले अाक्रामक खेलिरहेका जिम्बावेका अोपनर सेफास झुअावलार्इ एलबिडब्लुको धरापमा पारेका हुन् । २३ बलको सामना गरेका उनले ३ चौका र ४ छक्काको मदतमा ४१ रन जोडेका थिए। ताजा अवस्थामा १६ ओभर बलिङ गर्दै ३ किकेटको क्षतिमा १२३ रन बनाएको छ । नेपालबाट बलिङ गरिरहेका सोमपाल कामीले २ ओभर बलिङ गर्दै २४ रन दिइसकेका छन् । त्यसैगरी पारस खड्काले १ ओभरमै १६ रन दिएका छन् भने बसन्त रेग्मीले पनि ४ ओभर बलिङ गर्दै ३० रन खर्चिँदै २ विकेट लिएका छन् । त्यसैगरी सन्दीप लामिछानेले ३ ओभर बलिङ गर्दैै ३२ रन खर्चेर १ विकेट लिएका छन् ।
झापा क्वार्टरफाइनलमा,"बिर्तामोड : आयोजक रमपम झापा११ तेस्रो रमपम झापा गोल्डकप फुटबल प्रतियोगिताको क्वार्टरफाइनलमा प्रवेश गरेको छ । शनिबारबाट बिर्तामोडको डोमालाल राजवंशी रंगशालामा भएको उद्घाटन खेलमा सुदूरपश्चिम११ लाई ५० गोलले पराजित गर्दै झापा प्रतियोगिताको अन्तिम आठमा पुगेको हो । सुरुआतबाटै उत्कृष्ट प्रदर्शन गरेको झापाले ठूलो अन्तरको जित निकाल्न सफल भयो । झापाले खेलको पहिलो हाफमै अग्रता बनाएको थियो । खेल सुरु भएको छैटौं मिनेटमै देवेन्द्र तामाङले गोल गर्दै टोलीलाई १० ले अघि राखेका थिए । स्ट्राइकर कर्ण लिम्बूको हेडिङ बारमा लागेर फर्केपछि देवेन्द्रले गोल गरेका थिए । त्यसलगत्तै भएको आत्मघाती गोलले घरेलु टोलीको अग्रता दोब्बर बन्यो । सुदूरका विष्णु चौधरीले क्लियर गर्न प्रहार गरेको बल झापाका विश्वास श्रेष्ठको शरीरमा लागेर गोलमा परिणत भएको थियो । त्यसपछि खेलको ३१औं मिनेटमा कर्णले गोल गर्दै टोलीलाई ३० ले अघि बढाए । त्यसको १४ मिनेटपछि गिलसन कन्दङ्वाले गोल गर्दा झापाले पहिलो हाफमै ४० को अग्रता बनाएको थियो । त्यसपछि खेलको ५२औं मिनेटमा कर्णले व्यक्तिगत दोस्रो गोल गरेपछि झापाको जित ५० ले पक्का बनेको थियो । टोलीको जितमा दुई गोल गरेका कर्ण म्यान अफ दी म्याच चुनिए । शनिबारबाट सुरु भएको प्रतियोगितामा झापा र सुदूरपश्चिम११ सँगै थ्रीस्टार, मनाङ मस्र्याङ्दी, सहारा क्लब पोखरा, रूपन्देही११ र सिक्किम युनाइटेड एफसीसहित विभागीय टोलीहरू त्रिभुवन आर्मी, नेपाल पुलिस र एपीएफको सहभागिता छ । प्रतियोगिताको विजेता टोलीले १२ लाख ५१ हजार तथा उपविजेता टोलीले ६ लाख रुपैयाँ प्राप्त गर्ने आयोजकले जनाएको छ । यस्तै यसपटक प्रतियोगिताका उत्कृष्ट दुई खेलाडीलाई मोटरसाइकलले पुरस्कृत गरिने पनि आयोजकले जनाएको छ प्रतियोगिता उद्घाटनका अवसरमा पुराना दुई खेलाडीलाई पुरस्कृतसमेत गरिएको छ । आयोजकले पुराना फुटबलर रामदर्शन गुरुङ र सन्तबहादुर रायमाझीलाई जनही २५ हजार रुपैयाँसहित सम्मान गरेको हो । प्रदेश १ का मुख्यमन्त्री शेरधन राईले खेलाडीद्वयलाई सम्मान गरेका थिए।"
"लगातार तीन खेलमा आर्सनलको दुर्भाग्य, प्रशिक्षक वेंगर दबाबमा",काठमाडौँः इङ्लिस क्लब आर्सनल लगातार तीन खेलमा पराजित भएपछि म्यानेजर आर्सेन वेंगरमाथि क्लब छाड्न दबाब बढेको छ । आइतवार राति भएको इङ्लिस प्रिमियर लिगको खेलमा कम्जोर प्रतिस्पर्धी ब्राइटनसँग पनि पराजित आर्सनल यो सिजन च्याम्पियन्स लिगमा छनोट हुने सम्भावना पनि कम्जोर बन्दै गएको छ । आजको ब्राइटनसँग पराजित भएपछि उपाधिको पहिलो नम्बरमा रहेको म्यानचेस्टर सिटीसँग आर्सनल ३० अंकले पछि परेको छ भने च्याम्पियन्स लिग छनोटका लागि पनि ऊ १३ अंकले पछि परेको छ । ब्राइटनलाई सनसनीपूर्ण जित दिलाउन डन्कले सातौँ मिनेटमा र मुर्रेले खेलको २६ औँ मिनेटमा गोल गरे । पराजित आर्सनलका लागि खेलको ४३ औँ मिनेटमा पिएर्रे एमेरिक एयुबामेयाङले गरे । आर्सनल यसअघि काराबाओ कपको फाइनलमा म्यानचेस्टर सिटीसँग ३० ले पराजित भएको थियो । त्यसपछि सिटीसँग नै प्रिमियर लिगमा पनि ३० ले पराजित भयो । आइतवार ब्राइटनविरुद्धको खेलमा पनि पराजित भएपछि आर्सनलको पराजय यात्रा तीन खेलमा पुगेको छ । यो पराजयपछि आर्सलन २९ खेलबाट ४५ अंकसहित लिगको छैटौँ स्थानमा छ भने विजयी भएको ब्राइटन २९ खेलबाटै ३४ अंकसहित लिगको दशौँ स्थानमा छ ।
विश्वकप छनोट : नेपाल भर्सेस जिम्बाब्बे,काठमाडौं : आर्इसीसी विश्वकप छनोट अन्तरगत नेपाल र जिम्बाब्बेबीचको आजको खेलमा दुवै टोलीका दुई खेलाडीको प्रदर्शन कस्तो रहन्छ भन्ने कुराले आजको खेलको नजिता प्रभाव पार्ने अनुमान गरिएको छ । जिम्बाब्बेको मुख्य आशा आक्रामक ब्याट्सम्यान ब्रेन्डन टेलरमा छ भने नेपालको मुख्य आशा युवा लेग स्पीनर सन्दीप लामिछाने माथि रहेको छ । ब्रेन्डन टेलर (जिम्बाब्वे) विकेटकिपर ब्याट्सम्यान टेलर जिम्बाब्वेका मुख्य खेलाडी हुन् । केही समय टोलीबाट बाहिर रहेका टेलर टोलीमा फर्किएपछि पुनः फर्ममा देखिएका छन् । टेलरले झन्डै महिना दिनअघि मात्रै सारजहामा भएको अफगानिस्तानविरुद्धको खेलमा एक सय २५ रनको शतक प्रहार गरेका थिए । त्यसैले आइतबारको खेलमा उनलाई रोक्नु नेपाली टोलीका लागि चुनौती हुनेछ । सन्दीप लामिछाने (नेपाल) सन्दीप पछिल्लो केही प्रतियोगितामा नेपाली टोलीका महत्वपुर्ण खेलाडी रहँदै आइरहेका छन् । हालै सम्पन्न डिभिजन दुईमा समेत उनी सर्वाधिक विकेट लिने खेलाडीसहित प्रतियोगिताको सर्वोत्कृष्ट खेलाडी चुनिएका थिए । हालै इन्डियन प्रिमियर लिग र क्यारेबियन प्रिमियर लिगमा समेत छनोट भएका लेग स्पिनर सन्दीपले विश्वकप छनोट प्रतियोगितामा पनि उत्कृष्ट प्रदर्शन गर्ने अपेक्षा गरिएको छ।
लिभरपुल प्रिमियर लिगको दोस्रो स्थानमा उक्लियो,काठमाडौँः सिजनको मध्यान्तरपछि राम्रो फर्मममादेखिएको लिभरपुलले न्यूक्यासल युनाइटेडलाई सजिलै पराजित गरेको छ । घरेलु मैदान एनफिल्डमा भएको प्रिमियर लिगको २९ औँ चरणको खेलमा लिभपुललाई जिताउन उत्कृष्ट लयमा रहेका मोहम्मद सालाह र साडियो मानेले एकएक गोल गरे । लिभरपुल २० ले विजयी भएको खेलको सालाहले ४० औँ मिनेटमा गोल गर्दै अग्रता दिलाउन सफल भए । त्यसपछि खेलको ५५ औँ मिनेटमा रोबर्टो फिरमिन्होको पासमा मानेले गोल गरेपछि लिभरपुलले २० को जित पक्का गर्यो । यो जितपछि लिभरपुल २९ खेलबाट ५० अंकसहित लिगको दोस्रो स्थानमा उक्लिएको छ । पहिलो स्थानमा २८ खेलबाट ७५ अंक जोडेको म्यानचेस्टर सिटी छ । सिटीले आज मध्यराति साविक विजेता चेल्सीसँग प्रतिस्पर्धा गर्दैछ ।
नेपाल ११६ रनले पराजित,"काठमाडौं : आईसीसी विश्वकप क्रिकेट छनोट खेलमा नेपाल ११६ रनले पराजित भएको छ । जिम्बाब्वेले दिएको लिएको ३८१ रनको लक्ष्य पछ्याइरहेको नेपालले ६ विकेटको क्षतिमा पूरै ओभर खेल्दै २६४ रनमात्र बनायो । टेस्ट र वान डेमा अनुभवी जिम्बाब्वेलाई नेपालले ६ विकेटको क्षतिमा ३८० रनमा रोकेको थियो । नेपालको पालिमा शरद भेषावकरले सर्वाधिक ५२ रन बनाए । ४८ बलको सामना गरेका उनले ६ चौका र एक छक्का प्रहार गरे । यसैगरी आरिफ शेखले ५० रनको अर्धशतकीय पालि खेले । कप्तान पारस खड्काले ४० रनको योगदान दिए । आक्रामक खेल खेलेका पारसले आठ चौका हिर्काए । यसैगरी निकै सुस्त खेलेका उपकप्तान ज्ञानेन्द्र मल्लले ३२ रन बनाए । उनले ५९ बलका तीन चौका हिर्काए । नेपालका प्रारम्भिक ब्याट्सम्यान दिलीप नाथ दुई रनमा पेभेलियन फकिँदा दीपेन्द्रसिंह ऐरीले २३ रन बनाए । यसैगरी रोहितकुमार पौडेलले ३०, सोमपाल कामीले अविजित १२, बसन्त रेग्मीले दुई तथा सन्दीप लामिछानेले अविजित सात रन बनाए । बुलावायोको क्विन्स स्पोर्टस् क्लबमा टस जितेर पहिले ब्याटिङ गरेको जिम्बावेले निर्धारित ५० ओभरमा ६ विकेट गुमाएर तीन सय ८० रन बनाएको थियो। जिम्बावेको पालिमा सिकन्दर राजा र ब्रेन्डन टेलरले शतक बनाए । राजाले एक सय २३ रन बनाए भने टेलरले एक सय रनको योगदान दिए । राजाले ६६ बलमा नौ छक्का र सात चौका प्रहार गरे । टेलरले ९१ बलमा सात चौका र एक छक्का प्रहार गरे । यस्तै सोलोमन मिरले ५२ रनको अर्धशतकीय पालि खेले। नेपालका कुनै पनि खेलाडीले उत्कृष्ट बलिङ गर्न सकेनन् । बसन्त रेग्मी र सोमपाल कामीले दुईदुई विकेट लिए पनि निकै रन दिए । आठ ओभर बलिङ गरेका सोमपालले ८२ तथा १० ओभर बलिङ गरेका बसन्तले ६९ रन दिए । सन्दीप लामिछाने र ललितनारायण राजवंशीले एकएक विकेट लिए । नेपालले आगामी बिहीबार स्कटल्यान्डसँग प्रतिस्पर्धा गर्नेछ । विश्वकप छनोटमा नेपाल समूह बीमा छ । नेपालको समूहमा नेपालसँगै जिम्बावे, स्कटल्यान्ड, अफगानिस्तान र हङकङ छन् ।"
"चम्किए बेल र रोनाल्डो, लयमा फर्कियो रियल मड्रिड","काठमाडौं : ला लिगा अन्तरगत शनिबारको खेलमा रियल मड्रिडले जित निकालेको छ । अघिल्लो खेलमा स्पानियोलसँग १० ले पराजित भइ धक्का खाएको रियल मड्रिड गेटाफेमाथि ३१ को जित निकाल्न सफल भइ लयमा फर्किएको छ । रियल मड्रिडको घरेलु मैदानमा भएको खेलमा जितका लागि क्रिस्टियानो रोनाल्डोले २ गोल र ग्यारेथ बेलले १ गोल गरे । खेलको २४ मिनेटमा बेलको गोलबाट अग्रता बनाएको रियल मड्रिडका लागि रोनाल्डोले पहिलो हाफको अतिरिक्त समयमा गोल गरी अग्रतालाई दोब्बर बनाएका थिए । पेनाल्टी पाएको गेटाफेका लागि फ्रान्सिस्को पोर्टिल्लोले ६५ मिनेटमा गोल गरी खेलमा फर्कने प्रयास गरेको थियो । ७८ औं मिनेटमा रोनाल्डोले व्यक्तिगत दोस्रो गोल गरी टोलीका लागि ३१ को जित पक्का गराए । ४७ औं मिनेटमा लोइक रिमी रातो कार्ड खाँदै बाहिरिएपछि गेटाफे १० खेलाडीमा सीमित भएको थियो । जितपछि २७ खेलबाट ५४ अंक बनाएको रियल मड्रिड तेस्रो स्थानमा छ । उपाघि होडमा भने अझै निकै पछिपरिरहेको छ । २६ खेलबाट ६६ अंक बनाएको बार्सिलोना शीर्ष स्थानमा र समान खेलबाट ६१ अंक रहेको यथ्लेटिको मड्रिड दोस्रो स्थानमा रहेका छन् भने । २६ खेलबाट ५० अंक रहेको भ्यालेन्सिया चौथो स्थानमा रहेको छ । ला लिगा अन्तरगत शनिबारका अन्य खेलमा सेभिल्लाले यथ्लेटिक बिल्बाओलाई, गिरोनाले भिल्लारियललाई र लेगानेजले मालागालाई समान २० ले पराजित गरे । इआइबर र डिर्पोटिभो ला कोरुनाले ११ को बराबरी खेले ।"

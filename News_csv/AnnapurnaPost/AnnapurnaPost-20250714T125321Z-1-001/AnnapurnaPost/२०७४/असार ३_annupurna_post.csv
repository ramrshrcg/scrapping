शीर्षक,विवरण
८० नाघेका इलामका तीन स्रष्टा,"विक्रम संवत् १९९१ सालमा पूर्व इलामको कालापानी माघे बरबोटे गाउँमा तीनजना बालक केहीदिनमहिना र वर्षको फरकमा जन्मन्छन् । ती बढ्दै, पढदै, लेख्तै र साहित्य र भाषाको सेवा गरेर अहिले ८० वर्ष पार गरिसकेका छन् । यी तीनै जनाको नेपाली भाषा, साहित्य र राजनीतिमा अतुलनीय योगदान छ । अहिले बुढेसकालमा पनि यिनले भाषा, साहित्य र देशकै विकासमा काम गरी रहेको देख्ता इलामको चीसो पानीको प्रशंसा गर्नेहरू भेटिन्छन्। २००३ सालअघि यी बालकको गाउँमा पढ्ने स्कुल थिएन । राणाशासन थियो । त्यो समयमा स्कुल खोल्न पाइँदैनथ्यो । यिनका परिवार अथवा भनौं पासाङ गोपर्मा, डा तारानाथ शर्मा, डा खगेन्द्रनाथ शर्माका पिताजीहरू त्यो समाजमा केही जानकारी राख्थे र अध्ययन पनि गर्थे । आफ्ना छोराछोरीलाई नजिकैको दार्जिलिङमा राखेर पढाउन सक्तैनथिए, आर्थिक कारणले । त्यसैले डा तारानाथ शर्मालाई उनका पिता प्रजापति उपाध्यायले घरैमा रुद्री' र कौमुदी' पढाउन एकजना शिक्षक (पण्डित) को व्यवस्था गरेका थिए । आज आएर कल्पना गरौं, तारानाथले अंग्रेजी नपढेको भए शायद आज उनी ब्यासमा बसेर नारायण प्रसाद' जस्तै मीठो स्वरमा र आकर्षक रूपमा पुराण भन्थे होलान् । भाग्यले साथ दिएर उनले अमेरिकामा त्यहीँकालगायत अन्य देशका विद्वानहरूलाई भाषा शास्त्र' को ज्ञान बाँड्न पाए । पासाङ गोपर्मा भने घरैमा बस्थे र आफ्नो पितालाई खेतीपातीमा सहयोग गर्थे । डाखगेन्द्रनाथ शर्मा भने पण्डित देवीदत्तका छोरा भएकोले, घरैमा भए पनि प्राथमिक शिक्षाको व्यवस्था गरिएको थियो । २००३ सालमा फिक्कल बजारमा एकजना योगी स्वोमेश्वरानन्दले आफ्नै सक्रियतामा निर्माण सामग्री जोडेर एउटा प्राथमिक आदर्श चन्द्र पाठशाला खोलेका थिए । त्यही स्कुलमा यी तीन बालकहरू तारा, पासाङ र खगेन्द्रले ज्ञान प्राप्त गर्ने अवसर पाए । त्यसबेला शिक्षकहरू पाइँदैनथ्यो, संयोगले काठमाडौंका चन्द्रभक्त कसजू नाउँ गरेका एक शिक्षक हङकङ गोर्खा सेनामा काम गर्दा नेपाल घुम्न आउने क्रममा पशुपतिनगरका केबी गुरुङको घरमा बसेका रहेछन् । तिनैलाई शिक्षक भइदिन आग्रह गरी फिक्कल स्कुलमा प्राथमिक शिक्षा दिने क्रम सुरु भएको पाइन्छ । त्यसबेला तारा, पासाङ र खगेन्दका साथ वीरेन्द्र खँजेली (जो पछि नेपाल सरकारका सचिवसम्म भए) र याङका देवीप्रसाद ढुंगाना पनि थिए । खुँजेली र ढुंगाना यो संसारबाट बिदा भइसकेका छन् । यी विद्यार्थी प्रतिभाशाली देखेपछि स्कुलको स्तरोन्नति गर्न तारानाथ शर्माका पिता (तत्कालीन मालका बैदार) रक्सौलसम्म गएर वीरगन्जबाट पैदलै हिँडेर एक महिना लगाएर काठमाडौं पुगे । त्यसबेला राणा प्रधानमन्त्री चन्द्रशमशेर थिए । केही काम गर्न तिनको स्वीकृति प्राप्त गर्नुपथ्र्यो । उनी महिना दिन काठमाडौंमा बसेर चन्द्रशमशेरको चाकडी गर्न थाले । अन्त्यमा उनको चाकडीले सफलता पायो र उनले फिक्कलमा चन्द्र पाठशाला' नामको ५ कक्षासम्मको प्राथमिक स्कुल खोल्ने अनुमति लिएर फर्के । यी तीनैजना विद्यार्थी र अन्य विद्यार्थीलाई शिक्षक कसजूले मेहनत गरेर राम्रो पढाइदिएको हुँदा पछि गएर यी तीनैजना देशकै अब्बल नागरिक भए । हुन त अरू विद्यार्थी पनि होलान्, जो पछि गएर ठूला मानिस भए । यी तीनै जना र खुँजेली जेहेनदार विद्यार्थी थिए । पासाङ गोपर्मा करफेक, आइतबारेको छेउमा पर्ने कालापानीमा तारानाथ शर्माभन्दा एक वर्ष तीन महिना पहिले जन्मेका थिए । उनले एमएड गरेका हुन् । गोपर्माले तारानाथ र खगेन्द्रनाथसँगै आदर्श चन्द्र पाठशाला, फिक्कलमा एउटै कक्षामा ३ देखि ६ सम्म पढे । ६ कक्षाभन्दा माथि पढ्ने व्यवस्था नहुँदा पासाङ र तारा दार्जिलिङ र पछि नजिकैको खर्साङमा गएर प्रवेशिकासम्म अध्ययन गरे । खगेन्द्रनाथ चाहिँ उच्च अध्ययनका लागि बनारस गए । तारानाथ शर्माले दार्जिलिङको नर्थ प्वाइन्ट सेन्जोसेफ कलेजमा आईएको अध्ययन गरे । त्यतिबेलैदेखि उनमा साहित्यको अभिरुचि देखिइसकेको थियो । सेन्टजोसेफ कलेजमा लजिक' विषयमा त्यसबेला उनले ल्याएको नम्बरलाई अहिलेसम्म कसैले उछिनेको छैन भन्छन् कलेजका प्राध्यापकहरू । त्यसबेला दार्जिलिङको गोरखा दुःख निवारक संस्थाले यस्ता साहित्यिक प्रतियोगिताहरू गथ्र्यो । एक पटक तारानाथसँग दार्जिलिङ जाँदा त्यहाँको एउटा साहित्यिक संस्थाले तत्काल काठमाडौं' को वर्तमान साहित्य विषयमा शर्माद्वारा प्रवचन गराउँदा यो पंक्तिकार पनि सँगै थियो । घरमा टेबुलको व्यवस्था नहुँदा घुँडामा राखेर उनिउँको कलमले मसी चोप्दै लेख्ने चलन थियो । घण्टौंसम्म यसरी लेख्ने बानीले तारानाथलाई लेखक हुन स्वाभाविक तालिम दियो । उनिउँको कलमले लेख्दालेख्तै तारानाथका अक्षर अत्यन्त खारिएर चिटिक्कका चित्रकारका चित्र जस्ता सुन्दर हुन्थे । तारानाथ बीएको अध्ययन गर्न भनेर बनारसतिर लागे । खगेन्द्रनाथ शर्माको सबै अध्ययन बनारसतिरै भएको हो । पछि उनले भारतको सागर विश्वविद्यालयवाट एमए र विद्यावारिधि गरेका छन् । एमएड गरेका पासाङ गोपर्मामा भने साहित्यमा जति अभिरुचि थियो, राजनीतिमा पनि उनी त्यत्तिकै सक्रिय थिए । पासाङ गोपर्माले जनक शिक्षा सामग्री केन्द्रमा पनि काम गरेका थिए । त्यसपछि साहित्यमा उनको पहिलो रचना सुविउ' दार्जिलिङबाट छापिने भारतीमा १९५३ मा प्रकाशित भएको थियो । तारानाथबारे पासाङले लेखेका छन, मेरो अड्बांगे मित्रका क्रियाकलापका बारेमा दिलै खोलेर लेख्ने हो भने महाकवि देवकोटाको मुनामदन फुच्चे ठहरिनेछ । अनि अड्बांगे मित्रसँगै गुन्यु चोले लगाई बाख्राको बर्कौलो छर्दै फिक्कल बजारमा लाखेहरूसँग घुमेको सम्झनाले गुन्यूचोलो लगाएकै भए पनि उनी मदन र म चाहिँ मुना थिएँ कि भन्ने आजको नयाँ नेपालको सन्दर्भमा अनुभव हुन्छ ।' फटाहा ! बाहुनको छोरो भएर यसरी हिँड्ने ? ' उनकै बा, बैदार प्रजापतिको कटुवचनप्रति खिसिक्क हाँसेर टार्ने मेरा अड्बांगे मित्र घर्मारत्न यमीका पुङमोड कविता एसएलसीसम्मका कम्युनिस्ट, आईएसम्मका समाजवादी तथा बीएपछि प्रजातान्त्रिकका नजिक नरहेको भने होइन । तारानाथबारे खगेन्द्रनाथ भन्छन् मानिसको व्यक्तित्व निर्माणमा विद्यालयका साथै आफ्नो परिवेशको महत्ववपूर्ण हात हुन्छ । स्कुलमा त तारानाथ प्रतिभाशालीमा गणना हुन थालिसकेको थियो । पिताजी फिक्कलका एउटै बाहुन परिवार त्यो पनि गैरव्यापारी । तर उहाँ एक सरकारी कर्मचारी भएकाले उहाँको छुट्टै परिचय थियो । उहाँको घरमा मालपोत तिर्न आउने मानिसको घुइँचो हुन्थ्यो । त्यतिबेला नेपाली कागजमा रसिद लेखेर दिने गरिन्थ्यो र तारानाथका पिताले यो काममा आफ्नै पुत्रलाई खटाउनुहुन्थ्यो । घरमा टेबुलको व्यवस्था नहुँदा घुँडामा राखेर उनिउँको कलमले मसी चोप्दै लेख्ने चलन थियो । घण्टौंसम्म यसरी लेख्ने बानीले तारानाथलाई लेखक हुन स्वाभाविक तालिम दियो । उनिउँको कलमले लेख्दालेख्तै तारानाथका अक्षर अत्यन्त खारिएर चिटिक्कका चित्रकारका चित्रजस्ता सुन्दर हुन्थे । तारानाथको औंलाको ठेला अविरल जीवन साथी बन्यो र लेख्ने बानी संगिनी बनिन् । तारानाथको लेखनीय जीवनमा त्यो मालपोत रसिद लेख्ने अभ्यास ठूलो साधना र प्रेरणा हुन पुग्यो । एक लेखमा उनका सहयात्री बालकृष्ण पोखरेलले लेखेका छन् तारानाथ विद्वान, विवेचक वा तार्किक होइनन्, तर तेज मगजका धनी चाहिँ पक्कै हुन् । कमलमणि दीक्षित भन्छन् साहित्यिक ताना शर्माका नेपालले कदर गर्न कहिल्यै छाडेन, अझ छाडेको छैन । साहित्यका कृष्णप्रसाद पराजुली लेख्छन् नेपाली भाषा साहित्यको शिखर पुरुषलाई कहित्यै प्रज्ञा प्रतिष्ठानको कक्षा भित्र छिराइएन । गोपर्माको भनाइमा इलामका डातारानाथ शर्मा र रामेछापका क्यान्सरपीडित जगदीश घिमिरेले कविता विधालाई अँगालेको भए, भानु युग, लेखनाथ युग अनि देवकोटा युगझै तिनीहरूको पनि आफ्नै युग बन्दो हो । कवितामा विचार भंगले असर पार्दैन, बरु मिठास थप्छ । तारानाथको जीवन बन्यो निरंकुश जहानियाँ राणाशासनको अस्ताउँदो युग, शाही शासनको उदय र अस्ताउँदो युग अनि गणतन्त्रको उदयको युग, जगदीश परे शाही शासनको उत्कर्षको युगमा । पछि पनि बनारस या पटना, काठमाडौंबाट, घरफर्कने क्रममा दार्जिलिङ निस्कने गरेको बताउँदै पासाङ लेख्छन् तारानाथ र म दार्जिलिङका तीन तारामध्ये एक तारा पारसमणि प्रधानकहाँ निस्कन्थ्यौं । भारती मासिकमा रचनाहरू बराबर प्रकाशित हुन्थे । प्रधान त्यसबेला हामीलाई लेखनतिर प्रोत्साहित गर्थे । शर्मा र गोपर्मामा त्यसबेलादेखि नै साहित्यप्रति रुचि बढेको बुझ्न सकिन्छ । पासाङले, नभाग कथा संग्रह (१९५४) शारीरिक शिक्षा २०१८, पाँच कुरा (१९५४) प्रबन्ध संग्रह नौगेडी (कथासंग्रह) बुहारी, (कथासंग्रह) २००४, लोप्चा र लिम्बूको उपजइलाम (लोकसंग्रह) ब्युल्डर अफ नेसन (अंग्रेजी लघु उपन्यास ) पुस्तक र फूलपाती (द्वैमासिक) पत्रिकाको सम्पादकलगायत प्रशस्त निबन्धहरू आजको पुस्तालाई दिएको छन् । डा खगेन्द्रनाथ शर्माका पितालाई उनकै हजुरबुवाले बनारस पढ्न पठाउनु भयो । बनारसमा पिताले संस्कृत भाषा र व्याकरणकै अध्ययनका साथै पौराणिक ग्रन्थहरूको अध्ययन गरेर । पण्डितको पदवी प्राप्त गर्नुभएको थियो । छोरा खगेन्द्रले पनि बनारसबाटै एएए गरी आफ्नो परिवारमा स्नातकोत्तर गर्ने पहिलो सन्तान हुने सौभाग्य पाए । खगेन्द्रले इलाम कलेजमा प्रिन्सिपल भएर पनि धेरे वर्ष सेवा गरे । साथै उनले नेपालगन्जमा पनि प्रशिक्षण तथा तालिम केन्द्रमा काम गरी सेवा गरेका छन् । पासाङ गोपर्मा र खगेन्द्रनाथ दुवैले करफोक विद्या मन्दिरमा पनि शिक्षक भएर काम गरे । तारानाथ चाहिँ बिदामा घर आउँदा स्वयंसेवकका रूपमा त्यहाँ गएर पढाउँथे । खगेन्द्रनाथले राम्रा प्रबन्धहरू लेख्छन् । उनी धेरैजसो अंग्रेजी भाषामा लेख्छन् । उनका लेखहरू नेपाल र विदेशमा पनि प्रकाशित हुने गरेका छन् । काठमाडौं पोस्ट्मा उनका थुप्रै समसामयिक विषयका लेख अझै छापिन्छन् । पासाङ गोपर्मा पञ्चायतीकालमा पञ्चायत दर्शन तयार गर्ने समूहमा एक सदस्य थिए । त्यसबेलाको दरबारसित पनि उनको राम्रै सम्बन्ध थियो । राजालाई सल्लाह दिने पनि गर्थे उनी तारानाथ शर्माले कवि मवीवि शाहका कविताको आलोचना गर्दा स्थानीय सरकारले तीन महिना थुनामा राख्ता पासाङ गोपर्माले राजालाई भनेपछि प्राध्यापकहरूलाई यसरी नथुन्नू' भन्ने आदेश दिएका थिए भन्ने कुरा गोपर्माबाटै सुनिएको हो । डातारानाथ शर्माको जन्म १९९१ साल असार १ गते इलामको बरबोटे गाउँमा भएको हो । तारानाथ शर्माको साहित्यिक नाम ताना शर्मा हो । शर्माले २०१४ सालमा काशी विश्वविद्यालयवाट स्नातक र पटना विश्वविद्यालयवाट अंग्रेजी भाषामा स्नातकोत्तर गरेका छन् । २०२३ मा द्वितीय भाषाका रूपमा एमए गरे उत्तर वेल्स विश्वविद्यालय, बेलायतबाट । त्यसैगरी २०३४ मा विस्कान्सिन विश्वविद्यालयवाट भाषा विज्ञानमा एमए र २०३७ मा विस्कान्सिनबाटै विद्यावारिधि (पीएचडी) गरेका हुन् उनले । उनले सुरुमा पद्मकन्या, त्यसपछि त्रिविलगायत अमेरिकाको मिसिगन विश्वविद्यालयमा दक्षिण एसियाली भाषा विज्ञान, अंग्रेजी सामाजिक, ऐतिहासिक तथा राजनीतिक विषयहरूको आगन्तुक प्राध्यापक भएर काम गरे । केही वर्ष उनले नेपालको अंग्रेजी राष्ट्रिय दैनिक राइजिङ नेपालको सम्पादकको जिम्मेदारी पनि वहन गरे । इलाम निबन्ध, दार्जिलिङको साथी साप्ताहिकमा प्रकाशित भएपछि अहिलेसम्म उनका दुई सय २५ वटा पुस्तक र १७ सयभन्दा बढी फुटकर लेखहरू छापिएका छन् । उनी अझै पनि विभिन्न पत्रपत्रिकामा लेखिरहेका छन् । शर्माको बेलायततिर बरालिँदा' पुस्तकले २०२६ मा मदन पुरस्कार प्राप्त गरेको थियो । उनका धेरै कथा, निबन्ध पुरस्कृत भएका छन् । शर्मा झर्रोवादका संस्थापक सदस्य पनि थिए । २०१३ साल वैशाखमा बनारसमा पढ्ने नेपाली विद्यार्थीले जनसांस्कृतिक सभाको नाममा झर्रो नेपाली कुरा, संस्कृति र साहित्यको नमुना भन्ने उद्देश्य लिएर नौलो पाइलो' त्रैमासिक पत्रिका निकालेका थिए । सम्पादक मण्डलमा बालकृष्ण पोखरेल, तारानाथ शर्मा, वल्लभमणि दाहाल, कोषराज रेग्मी, चूडामणि रेग्मीजस्ता साहित्यकार भएकाले त्यो पत्रिका जनआन्दोलनको गतिलो माध्यम हुन पुग्यो । हिन्दी बहुल भाषिक प्रभावबाट नेपाली भाषालाई बचाउनु नै यस आन्दोलनको मुख्य उद्देश्य पाइन्छ । यसरी उहाँहरू हुने बिरुवाको चिल्लो पातलाई चरितार्थ पार्दै सबै झर्रोवाद आन्दोलनमा सक्रिय भएर साहित्य भण्डारलाई समृद्ध तुल्याउन निरन्तर लागिरहे । तारानाथ शर्मालाई कसैले स्थिर विचार नभएको पनि भन्ने गर्छन् । कहिले म दाम्लो बाँध्छु' त कहिले म दाम्लो बाँध्दिनँजस्ता लेख र निबन्ध, कहिले बालकृष्ण समको चीसो चुल्होलाई समको झुसिलो डकारजस्तो लेखनबाट उनी चर्चामा आए । राजा महेन्द्रको कविता हिन्दी गीतको अनुवाद' का रूपमा प्रस्तुत गर्दा उनी थुनामा परे । मैले राजाको विरोध गरेको होइन, मवीवि शाहको कविताको आलोचना गरेको हुँ भनेर उनी उम्के । शर्माले चाँदनी शाहका गीतहरूको प्रशंसा गरी अंग्रेजीमा अनुवाद पनि गरेका छन् । राष्ट्रकवि माघव घिमिरेका शब्द सापट लिने हो भने उनी नेपाली नियात्राका पिता' नै हुन् । उनको यो नियात्रामा हामी मानव रूपमा उनकै साथ नलागी बस्नै सक्तैनौं । जुन देशमा पुग्छौं, त्यहाँ पहिल्यैदेखि थियौं जस्तो लाग्छ । कसैले तारानाथ शर्माको उल्लेखनीय पक्ष उनको शैलीगत विशेषता मानेका छन् । उनका उपन्यास जीवनी नियात्रा समालोचना, निबन्ध आदि कृतिमा मौलिक शैली प्रखर रूपमा पाठकसामु उपस्थित हुन्छ । कवि कालीप्रसाद रिजालका अनुसार पढ्नेबित्तिकै यो तारानाथको लेखन हो भनेर पाठकले ठम्याइँसकेको हुन्छन् । यी स्रष्टाहरूको गाथा गाएर कहिल्यै सकिँदैन । आफ्नो उत्तरार्धकालमा पनि अझै यिनका कलम रोकिएका छैनन् । हालै मात्र पासाङ गोपर्माको बुद्धधर्मसम्बन्धी एउटा ग्रन्थ बाहिर आएको छ । नेपाली साहित्य र भाषाको क्षेत्रमा अझै केही गर्न सक्ने क्षमता राख्ने यी विद्वानहरू दीर्घायु होऊन् । नेपाली साहित्य भण्डारले केही अमूल्य ग्रन्थ प्राप्त गरोस् भन्ने कामना गर्नु उचितै हुनेछ ।  सन्दर्भ सामग्री अथक पौरखी हातहरू, संघर्ष र प्राप्ति"
ज्येष्ठ नागरिकलाई हेप्नेका विरुद्ध !,"केही दिनअघिको एक राष्ट्रिय दैनिकमा खबर छापियो । समाचारमा लेखिएको थियो, छोरोद्वारा बञ्चरो प्रहार गरी बाबुको हत्या ।' समाचारको शीर्षकले नै धेरै मानिसलाई झसँग बनाउन सक्छ । बनायो पनि होला । यो घटना सत्य थियो । केही वर्षयता यस्ता नमीठा घटना देशभर बढ्दै गएका छन् । तराई, पहाड, हिमाल भनेर भौगोलिक सीमा छुट्याउन मिल्दैन यस्ता घटनामा । घटना कस्ता घरमा घट्ने गर्छन् भन्ने कुरा पनि निश्चित छैन । अर्थात्, धनीका घरमा पनि हुन्छन्, मध्यमवर्गमा पनि र गरिब घरपरिवारमा पनि हुने गर्छन् । पढेका होउन् वा नपढेका मानिसका घरमा ज्येष्ठ नागरिकमाथि हिंसा र दुव्र्यवहार हुने गरेका छन् । आफ्नै हजुरबाहजुरआमा र बुबाआमालाई कुट्ने, पिट्ने अथवा दुव्र्यवहार गर्ने चलनले चिन्ता थपेको छ । देशकै सबैभन्दा ठूलो पशुपति वृद्धा श्रममा गएर एकआधा घण्टा त्यहाँका ज्येष्ठ नागरिकसँग भलाकुसारी गर्दा थाहा हुन्छ, त्यहाँ आएका करिब दुई सय ज्येष्ठ नागरिकहरू कस्ताकस्ता घर छाडेर आएका छन् । खान नपुग्ने घरबाट निःसहाय र असहाय वृद्धवृद्धा पनि छन्, डाक्टर र इन्जिनियरका घरबाट निकालिएका बूढाबूढी पनि आ श्रय लिएर बसेका छन् । पशुपति वृद्धा श्रम त उदाहरणमात्र हो, देशका अन्य वृद्धा श्रममा पनि यस्ता बूढाबूढीहरू भेट्न सकिन्छ । जीवनको उत्तराद्र्धमा पुगेका ज्येष्ठ नागरिकमाथि किन हुन्छ यस्तो दुव्र्यवहार ? किन हुन्छ अमानवीय कार्य ? किन बनिरहेका छौं हामी छोराछोरीहरू यति निष्ठुरी र क्रूर? नेपालमात्र होइन विश्वका हरेक देशका ज्येष्ठ नागरिक यो मामलामा पीडित छन् । ज्ञानका भण्डार, अनुभवका खानी, इतिहास र ऊर्जाका स्रोत आदि भनेर बूढाबूढीलाई बढाइचढाइ गरे पनि सम्मानसाथ पाल्ने, हेरचाह गर्ने, सँगै राख्ने, ज्ञान र अनुभवको सम्मान गर्ने र सुन्ने, बूढाबूढीमा साहस र उत्साह भर्ने काममा भने नचिताएको ढंगले क्षयीकृत भइरहेको छ । अझ शारीरिक, मानसिक, आध्यात्मिक धार्मिक तथा मनोवैज्ञानिक खालका हिंसाहरूले हाम्रा बाबुआमा बढी प्रताडित छन् । हिंसा सहन नसकेर कैयौं ज्येष्ठ नागरिकले आत्महत्या गर्ने चलनसमेत बढ्दै गएको छ । उमेरगत दृष्टिले वर्षभरिका आत्महत्याका तथ्यांक केलाउने हो भने ज्येष्ठ नागरिकको संख्या पनि उल्लेख्य छ । यो प्रवृत्ति वर्षैपिच्छे बढ्ने क्रममा छ', मनोविज्ञानका जानकार डा नरेन्द्र ठगुन्नाको भनाइ छ । अति विकसित देशमा पनि ज्येष्ठ नागरिकहरू दुव्र्यवहारको सिकार हुने गरेका छन् । त्यहाँ पनि आफ्ना बाबुआमालाई वृद्धा श्रममा राखेर आफू देशाटन, विश्वभ्रमण वा यस्तै आनन्दका काममा निस्कने चलन छ । ज्येष्ठ नागरिकको पालनपोषण र स्याहारसुसारमा अत्यन्तै कम ध्यान दिएर बूढाबूढी पाल्ने सरकारको काम' भनेर दायित्व पन्छाउने प्रवृत्ति बर्सेनि बढ्दो छ । जसले गर्दा परिवारभित्र सँगै बस्ने र रमाउने बूढाबूढीहरूका रहर सेलाउँदै गएका छन् । विकसित देशको एकात्मक परिवार पद्धतिले विश्वका अन्य विकासशील, विकासोन्मुख र अति कम विकसित मुलुकलाई पनि विस्तारै गाँज्दैछ । डाँडामाथिका जून'माथि बेवास्ता बढ्दै छ । यो प्रवृत्तिको सिकार' बन्न तपाईं हामी पनि तयार नभई सुखै छैन । विश्वभर ज्येष्ठ नागरिकको संख्या तीव्ररूपमा बढ्दै छ । संसारकै सबैभन्दा बढी ज्येष्ठ नागरिक भएको देश जापान हो । त्यहाँ करिब २५ प्रतिशत ज्येष्ठ नागरिक छन् । तर नेपालमा त्यति धेरै नभए पनि करिब १५ वर्षअघि ६ प्रतिशत ज्येष्ठ नागरिकको संख्या हाल नौ प्रतिशत पुगिसकेको छ । यो बढ्ने क्रम आउँदा दिनमा अझ तीव्र बन्ने निश्चित छ । तर पनि ज्येष्ठ नागरिकलाई सम्मान गर्ने, हेरचाह गर्ने स्याहारसुसार गर्ने र परिवारमा सँगै राख्ने पद्धतिबाट हामी टाढिँदै छौं । त्यसको अर्थ हो हामीले हाम्रै भविष्यलाई अझ अन्धकार, एकलकाटे र नियास्रो बनाउँदै छौं । जीवनको उत्तराद्र्धमा पुगेका ज्येष्ठ नागरिकमाथि किन हुन्छ यस्तो दुव्र्यवहार ? किन हुन्छ अमानवीय कार्य ? किन बनिरहेका छौं हामी छोराछोरीहरू यति निष्ठुरी र क्रूर ? डाँडामाथिका जून'माथि बेवास्ता बढ्दै छ । यो प्रवृत्तिको सिकार' बन्न तपाईं हामी पनि तयार नभई सुखै छैन । हजुरबाहजुरआमासँग बस्न पाउनु केटाकेटीका लागि स्वर्गीय आनन्द हो । यस्तो परिवारका केटाकेटी साह्रै सजिलोसँग हुर्केका हुन्छन्, धेरै ज्ञानगुनका कुरा जानेका हुन्छन्, व्यवहार सिकेका हुन्छन्, संस्कार र चलनको निरन्तरतामा सहभागी भएका हुन्छन्, संयुक्त परिवारका बहुपक्षीय लाभका भुक्तभोगी हुन्छन् । तर अहिलेको समय बडो निष्ठुर, पैसामुखी, स्वार्थी र जिम्मेवारहीन बन्दैछ । पुँजीवादले ग्रस्त अहिलेको संसारले ज्येष्ठ नागरिकलाई घोडा, कुकुर र पाल्तु जनावरलाई झैं खाली जनावरीय जीवनतर्फ धकेल्दै छ । खान दिए पुग्छ भन्ने मान्यता राखिरहेछ । पाल्तु जनावरभन्दा फरक नठान्ने प्रवृत्ति किन बढ्दै छ ? किन परिवारमा सम्मानका साथ राख्न सकिन्न आफ्ना बाआमालाई ? किन सानो निहुँमा पनि घरबाहिर निकालिन्छन् बूढा भएका बाआमा ? किन गरिन्छ उनीहरूमाथि क्रूर व्यवहार ? किन गरिन्छ उनीहरूमाथि नियमित दुव्र्यवहार ? अझ आफ्नै बाआमालाई बञ्चरोले हानेर मार्ने पशुवत् व्यवहार कसरी बढ्दै छ हाम्रो समाजमा ? दर्जनौं प्रश्न अनुत्तरित छन् । समय नै क्रूर र निष्ठुरी छ अहिले । एकअर्कालाई बुझ्ने समय छैन अचेल । मान्छेहरू कमाऊ, मस्ती गर'को नराम्रो होडमा छन् । पुँजीवाद र उपभोगवादले समाजमा नराम्रो रोग सुम्पिरहेछ । बाजेले जोडेको सम्पत्तिमा नातिले खुब मस्ती गरिरहेको छ । भएको जग्गा टुक्राटुक्रा पारेर धमाधम बेचिरहेको छ । नयाँनयाँ गाडी फेरिरहेको छ । तर तिनै हजुरबा र हजुरआमा अनि आफ्नै बाआमा पनि वृद्धा श्रममा जीवन बिताउन बाध्य छन् । बुहारीहरू खुब कामकाजी' बनेका छन्, तर सासूससुरालाई खुवाउने पियाउने फुर्सद पटक्कै छैन उनीहरूसँग । समाजमा नराम्रो रोग पसेको छ अहिले । छोरीले पनि पाल्छन् बाआमालाई' भनेर समाजले बुहारीहरूलाई दायित्वबाट अलग्याउँदैछ । यो ज्यादै नराम्रो रोग हो । हरेक घरपरिवारमा बुहारी र सासूबीचको सम्बन्ध सुधारतर्फ सबै लाग्ने हो भने आधा समस्या त्यसै टर्छन् । नेपाली संस्कृति र संस्कारमा छोरीले बाआमा पाल्ने होइन, बुहारी र छोराले नै पाल्नुपर्छ । छोरी तिमीले हामी बाआमालाई होइन, आफ्ना श्रीमानका बाआमालाई माया गर्न सिक, उनीहरूलाई वृद्धा श्रममा पठाएर हामीलाई माया देखाउन नआऊ छोरी ! तिमीले उता राम्रो काम गर्यौ भने तिम्रो कामले यता भाउजू र भाइबुहारीले पनि सिक्ने मौका पाउनेछन् । हप्तैपिच्छे तिमी हामीलाई भेटेर माया देखाउन आउनुको अर्थ तिमीले पनि खोज्नुपर्छ छोरी ।'  हजुरबाहजुरआमासँग बस्न पाउनु केटाकेटीका लागि स्वर्गीय आनन्द हो ।  हजुरबाहजुरआमासँग बस्न पाउनु केटाकेटीका लागि स्वर्गीय आनन्द हो ।  संयुक्त परिवारका केटाकेटी साह्रै सजिलोसँग हुर्केका हुन्छन्, धेरै ज्ञानगुनका कुरा जानेका हुन्छन् ।  व्यवहार सिकेका हुन्छन्, संस्कार र चलनको निरन्तरतामा सहभागी भएका हुन्छन् ।  संयुक्त परिवारका बहुपक्षीय लाभका भुक्तभोगी हुन्छन् ।  अहिलेको समय बडो निष्ठुर, पैसामुखी, स्वार्थी र जिम्मेवारहीन बन्दैछ ।  पुँजीवादले ग्रस्त अहिलेको संसारले ज्येष्ठ नागरिकलाई घोडा, कुकुर र पाल्तु जनावरलाई झैं जनावरीय जीवनतर्फ धकेल्दै छ ।  खान दिए पुग्छ भन्ने मान्यता राखिरहेछ ।  पाल्तु जनावरभन्दा फरक नठान्ने प्रवृत्ति किन बढ्दै छ ? अहिलेको समयमा हरेक बाआमाले आफ्ना विवाहित छोरीहरूलाई यही कुरा सिकाउनु छ । ज्येष्ठ नागरिकमाथि बढ्दै गएको हिंसा समाधानमा आधा भूमिका छोराबुहारीको होला, तर आधा समस्या छोरीले पनि पाल्छे' भन्ने मानसिकतामा ज्येष्ठ नागरिकले गर्नुपर्ने सुधार पनि हो । सबैले आआफ्ना तर्फबाट खेल्नुपर्ने भूमिकामा सजग बनौं । तबमात्र ज्येष्ठ नागरिकमाथि हुने हिंसा र दुव्र्यवहार घट्दै जानेछ । आजको दिनले दिने मुख्य सन्देश यही नै हो ।"
"ज्येष्ठ नागरिक दुर्व्यवहार, बेवास्ता र शोषण","विकासात्मक मनोविज्ञानले वर्गीकरण गरेअनुसार ६० वर्ष वा त्योभन्दा बढी उमेर समूहका व्यक्तिलाई ज्येष्ठ नागरिकको श्रेणीमा राखिन्छ । यस उमेरमा व्यक्तिको विभिन्न विशेषतामा ह्रास हुन्छ । यस उमेरमा व्यक्तिको मानसिक क्षमतामा जस्तै सिकाइ, तर्क गर्ने, रचनात्मकता, स्मृति, पुनःस्मरण, आनन्दमय स्वभाव, शब्द भण्डारमा कमी आउन थाल्छ । विश्वमा ज्येष्ठ नागरिकको श्रेणीमा करिब नौ सय २८ मिलियन जनसंख्या पर्छ । यो संख्या सन् २०२५ सम्ममा बढेर १२ बिलियन हुनसक्ने विश्व स्वास्थ्य संगठनको अनुमान छ । चीनमा सन् २०५० सम्ममा तीन सय ३० मिलियन जनसंख्या ज्येष्ठ नागरिकको हुने अनुमान गरिएको छ जुन हाल एक सय १० मिलियन रहेको छ । भारतमा सन् २०५० सम्ममा दुई सय २७ मिलियन जनसंख्या ज्येष्ठ नागरिकको हुने अनुमान गरिएको छ । हाल यो संख्या ६० मिलियन छ । नेपालको सन् २०११ को जनगणनाअनुसार ज्येष्ठ नागरिकको जनसंख्या करिब १२ मिलियन छ जुन नेपालको जनसंख्याको करिब सातदेखि नौ प्रतिशत हुन्छ । विकासोन्मुख देशहरूमा ६२ प्रतिशत ज्येष्ठ नागरिकको संख्या रहेको तथ्यांक छ । यो संख्या सन् २०५० सम्ममा ८० प्रतिशत पुग्ने अनुमान गरिएको छ । विकासोन्मुख देशमा रहेका ८० प्रतिशत ज्येष्ठ नागरिकको नियमित आयस्रोत नभएको तथ्यांक छ । निम्न र कम आयस्रोत भएका देशहरूमा प्रत्येक चारजनामा एकजनाले मात्र नियमित पेन्सन पाउने गर्छन् । २६ मिलियन ज्येष्ठ नागरिक प्रत्येक वर्ष प्राकृतिक प्रकोपको सिकार हुन्छन् । अमेरिकन साइकोलोजिकल एसोसिएसनका अनुसार बर्सेनि ४० लाख अमेरिकी ज्येष्ठ नागरिक शारीरिक, मनोवैज्ञानिक र कुनै न कुनै प्रकारको दुव्र्यवहारको सिकार हुने गरेको तथ्यांक छ । सम्पूर्ण ज्येष्ठ नागरिकको संख्यामध्ये करिब ९५ प्रतिशत व्यक्ति वृद्धा श्रममा नबसी आफ्नै घरमा बस्ने गर्छन् । घरमा बस्दै गरेका ६० वर्ष उमेर पुगेकामध्ये प्रत्येक १० जनामा एकजना ज्येष्ठ नागरिक दुव्र्यवहार, बेवास्ता र शोषणको सिकार हुने गरेको तथ्यांकले देखाउँछ । उनीहरूप्रति गरिने दुव्र्यवहारका अनुमानित करिब २३ वटा घटनामध्ये एकमात्र दुव्र्यवहारको घटनाको रिपोर्ट हुने गरेको तथ्यांकले देखाउँछ । ज्येष्ठ नागरिकप्रति दुव्र्यवहार ज्येष्ठ नागरिकप्रतिको दुव्र्यवहार भनेको त्यस्तो संक्रमणको अवस्था हो जसमा शारीरिक, संवेगात्मक, मनोवैज्ञानिक, यौनिक वा आर्थिक नोक्सानीको व्यवहार वृद्धवृद्धाहरूप्रति गरिन्छ । स्याहारकर्ताले यस्तो बेवास्तापूर्ण दुव्र्यवहार जानीजानी वा नजानीकन गर्ने गर्छन् ।आर्थिक दुव्र्यवहारअन्र्तगत ज्येष्ठ नागरिकको आर्थिक बचतको दुरुपयोग, शोषण, ठगी, नाटकीय ढंगले आर्थिक हिनामिना, जालसाझी, जबरजस्ती सम्पत्तिको स्थानान्तरण, उनीहरूको स्वीकृतीबिना महँगो सरसामान किन्नु, सम्पत्ति वा घरको पहुँचबाट वञ्चित गर्नु, अनुचित तरिकाले उनीहरूको वारिसनामा तयार गर्नु आदि पर्छन् । विकासोन्मुख देशहरूमा ६२ प्रतिशत ज्येष्ठ नागरिकको संख्या रहेको तथ्यांक छ । यो संख्या सन् २०५० सम्ममा ८० प्रतिशत पुग्ने अनुमान गरिएको छ । आर्थिक शोषण र भौतिक दुव्र्यवहार ज्येष्ठ नागरिकको साझा र गम्भीर समस्याको रूपमा रहेको हालका अध्ययन अनुसन्धानले देखाएको छ । उपलब्ध प्रमाणका आधारमा पाँचदेखि १० प्रतिशत ज्येष्ठ नागरिक कुनै न कुनै किसिमको आर्थिक शोषण खेपिरहेका छन् । यद्यपि यस्ता दुव्र्यवहारको उजुरी पीडितहरूको आंशिक लोकलाज, ग्लानि, उजुरी गर्ने संज्ञानात्मक असक्षमताअसमर्थताका कारणले पर्ने गरेको छैन । जुन व्यक्ति यस्तो व्यवहारको सिकार हुने गर्छन्, उनीहरूको प्रायःजसो आर्थिक क्रियात्मक अवस्था दयनीय हुन्छ, परनिर्भरता, कमजोर शारीरिक अवस्था, एक्लोपन र असहायपनको भावना र मनोवैज्ञानिक तनावका लक्षणहरू देखिने गर्छन् । यस्ता व्यक्तिको मृत्यु सामान्य व्यक्तिभन्दा चाँडो हुने अनुसन्धानले देखाएको छ । यो एक जटिल समस्या हो । ज्येष्ठ नागरिकको संख्यामा सन् २०१५ देखि २०३० सम्म सैद्धान्तिक रूपमा, सम्पूर्ण देशहरू यसमा पनि खासगरी विकासोन्मुख देशहरूमा बढ्ने अपेक्षा गरिएको छ । ज्येष्ठ नागरिकको संख्यामा वृद्धि भइरहेकाले ज्येष्ठ नागरिकप्रति गरिने दुव्र्यवहार पनि बढ्नसक्ने अनुमान गरिएको छ । संसारमा ज्येष्ठ नागरिकप्रतिको दुव्र्यवहारका कलंकमाथि दृष्टि पुग्नुभन्दा पहिलेसम्म यसप्रतिको हिंसामा राष्ट्रिय सर्वेक्षण र राष्ट्रिय कार्ययोजनाहरूमा न्यूनतम सम्बोधित र अनुसन्धान गरिएको विषय थियो । उजुरी दिएका सर्वेक्षणको अध्ययन गर्दा प्रत्येक वर्ष जुन १५ का दिन ज्येष्ठ नागरिकप्रति गरिने दुव्र्यवहारविरुद्धको विश्व चेतना दिवस' मनाइँदै आएको छ । यस वर्षको बाह्रौं विश्व चेतना दिवसको नारा ज्येष्ठ नागरिकप्रति हुने आर्थिक दुव्र्यवहारलाई बुझौं र अन्त गरौं : मानव अधिकारको विषय' भन्ने रहेको छ । आज विश्वभरि नै ज्येष्ठ नागरिकसँग सरोकार रहेका संस्था तथा व्यक्तिहरूको सहभागितामा विभिन्न जनचेतनामूलक कार्यक्रमका साथ मनाइँदैछ । यसै अवसरमा नेपालमा पनि महिला, बालबालिका तथा समाज कल्याण मन्त्रालय एवं राष्ट्रिय ज्येष्ठ नागरिक महासंघ, एवं नेपान लगायतका ज्येष्ठ नागरिकसँग सरोकार रहेका संस्थाहरूको सहभागितामा विभिन्न जनचेतनामूलक कार्यक्रमका साथ मनाइँदैछ । रोकथाम ज्येष्ठ नागरिकको दुव्र्यवहारको रोकथामको पहिलो र सबभन्दा महत्ववपूर्ण कुरा भनेको कुनै पनि व्यक्तिलाई हिंसा, दुव्र्यवहार, होच्याउने र बेवास्ता गर्नु हुँदैन भन्ने जान्न जरुरी छ । व्यक्तिहरूलाई ज्येष्ठ नागरिकप्रतिको दुव्र्यवहार र यसको परिणामका बारेमा जनचेतना फैलाउन जरुरी छ । घरपरिवारका सदस्यहरूलाई यस्तो अवस्थामा मनोवैज्ञानिक तथा मनोविमर्श सेवा प्रदान गर्न प्रेरित गर्ने । ज्येष्ठ नागरिकको सामाजिक सम्पर्क र सहयोग बढाएर पनि रोकथाममा सहयोग गर्न सकिन्छ । छोटो समयका लागि अपरिचत व्यक्तिले गर्ने सहयोग बढाउँदा पनि रोकथाममा सहयोग मिल्छ । व्यक्तिको मनोवैज्ञानिक पक्षलाई घरपरिवार र साथीहरूबाट प्रोत्साहन, हौसला एवं मनोवैज्ञानिक, मनोचिकित्सक, मनोविमर्शकर्ता र मनोसामाजिक कार्यकर्ताको उचित मनोविमर्शको माध्यमबाट ज्येष्ठ नागरिकप्रतिको दुव्र्यवहार रोकथाम गर्न सकिन्छ । लेखक मनोविज्ञान सम्प्रदाय नेपालका अध्यक्ष हुन् ।"
"चुनावी माहौल सेलायो,मतदाता रिसाए","बर्दिबास : जेष्ठअसारको प्रचण्ड घामको अत्यधिक गर्मीले मधेसको तापमान ४२ डिग्रीमा पुगेको छ । प्रचण्ड गर्मीले यहाँका बासिन्दाको जनजीवन मात्रै तातेको थिएन,असार १४ का लागि तोकिएको स्थानीय तहको दोस्रो चरणको निर्वाचनले तराइका जिल्लाहरुमा चुनावी सरगर्मी ह्वातै बढेको थियो । बीस बर्षपछि हुन लागेको स्थानीय चुनावले देशले निकास र जनताले विकास पाउनेमा ढुक्क थिए मतदाताहरु । मधेसमा चुनावको उल्लास छाउँदै थियो । निर्वाचन कार्यालयले टोलटोलमा मतदाता शिक्षा दिइरेहको थियो । घरको दैलोमा अग्लो बासको भाँटा गाडेर आफु समर्थित दलका चुनावी झण्डा फहराइरहेका महोत्तरीको गौरीबासका ६५ बर्षीय कृष्णप्रसाद चौलागाई बैशाख ३१ मा चुनाव नभएपनि असार १४ मा हुनेमा आशावादी हुनुहुन्थ्यो । प्रमुख राजनीतिक दलले कडा कसरतका बीच करीब करीब आफ्ना उम्मेदवारहरुको छनौट गरिसकेका थिए । कृष्णप्रसाद चौलागाइ घर नजिकै बर्दिबास नगरपालिकाको निर्वाचन कार्यालयबाट चुनावी तयारीको गतिविधि थाहा पाएर दंग हुनुहुन्थ्यो । तर जव बिहिबार प्रदेस नम्बर २ को चुनाव सारेर असोज २ मा गर्ने निर्णय सरकारले गयो,तब चुनावको मुडमा रहेका चौलागाई मात्र होइन् प्रमुख राजनीति दलका उमेदवार, कार्यकर्ता र मतदाताहरु आक्रोशित भए । चुनावी गतिविधि रोकेर अब फेरी असारमा चुनाव नहुने भन्दै चुनाव प्रचार प्रसारमा हिडेका कार्यकर्ताहरु घर फर्किए । आन्दोलनमा रहेका राष्ट्रिय जनता पार्टी (राजपा) नेपालका नेता कार्यकर्ता र यसका समर्थक मतदाताहरुले अब संविधान संशोधनको हुन्छ की अपेक्षा गरे । देउवा सरकारले संविधान संशोधन गर्छ भनेर विश्वस्त हुन सकेका छैनन् । राजपाका केन्द्रीय नेताहरुले मधेसभरी चुनाब स्थगित गर्न हामीले माग गरेका थियौं । मधेस भनेको प्रदेश नं २ मात्र होइन । अब हाम्रो सम्पूर्ण शक्ति झापा, मोरङ, सुनसरी र पाँच नम्बर प्रदेशको चुनाब बिथोल्न केन्द्रित हुन्छ, भन्दै अरु प्रदेसमा असार १४ मै हुन लागेको निर्वाचन विथोल्न परिचालित भएका छन् । चुनाव सरे पनि मधेस अशान्त नै छ । राजपाको बन्दहडतालले यहाँको जनजीवन ठप्प नै छ । नेताहरु चुनाव सार्छन । यसको पिरमर्का तल्लो स्तरका कार्यकर्ताहरुले भोग्नु परेको छ, नेपाली कांग्रेसका क्रियाशिल महोत्तरीका नेता बिनोद बरालले भन्नुभयो । राजपा नेपाल पिपरा गाउँपालिकाका संयोजक रमण कुमार ठाकुरले चुनावको मिति सारेर समस्याको समाधान नहुने भन्दै कडा टिप्पनी गर्नुभयो । सरकारले संविधान संशोधन गर्दैन् । चुनाव सारेको सारै गर्छ । यो समस्याको समाधान होइन्, उहाँले भन्नुभयो,सरकार न चुनाव गराउन चाहन्छ, न त संविधान संशोधन गर्न तयार छ,बरु मधेसी जनतालाई झुक्याइ रहेका छन् । प्रदेश नं२ मा स्थानीय तहको निर्वाचन तेश्रो चरणमा धकेलिएपछि मधेसका मतदाता अन्यौलमा परेका छन् । प्रदेश नम्बर २ मा महोत्तरी, धनुषा सर्लाही, रौतहट सहितका ८ जिल्लाका एक सय २७ स्थानीय तहमा २६ लाख ६४ हजार ७९२ मतदाता छन् । चुनाव सारेको सारयै गरेर नेताहरुले स्थानीय तहको चुनावको माहौललाई गन्जागोल बनाएकोमा धनुषाको मिथिला नगरपालिकाको तुलसीका गमबहादुर विश्वकर्माले असन्तुष्टी व्यक्त गर्नुभयो । पूर्वपश्चिम राजमार्ग भन्दा उत्तरतिरको भागमा महोत्तरी, धनुषा, सर्लाही लगायतका जिल्लामा चुनावी गतिविधिले उमेदवार, नेता कार्यकर्ता र मतदातालाई छपक्कै छोइसकेको थियो । टोल टोलमा रंगिचंगी चुनावी झण्डाले चुनावको माहौल तताई सकेको थियो । बर्दिबास नगरपालिका स्तरीय निर्वाचन कार्यालयका निर्वाचन प्रमुख पशुपतिबाबु पुरीका अनुसार,यहाँका उमेदवारहरुले असार १ गते बिहान सम्ममा निर्वाचन कार्यालयबाट १ हजारको हाराहारीमा मनोनयन पत्र लगिसकेको थियो । राजनीतक दल र जनताहरु सबै निर्वाचन हुनेमा ढुक्क थिए । सबै चुनावको लागि तयारीमा थिए, एकिकृत नेकपा मओवादी केन्द्रका बर्दिबास नगरपालिका १ का उमेदवार चुडामणी पोखरेलले भन्नुभयो,२४ दिनपछि धकेलेर चुनाव गराएको भए राम्रो हुन्थ्यो । प्रदेश नम्बर २ फरक खालको भएकाले फेरी पनि चुनाव नहुनेमा आशंका छ । सरकारले मधेसको समस्या समाधान नगरेको र मधेस केन्द्रित दल राजपाको आन्दोलनको कारण मिति सर्दा जनतामा व्यापक असन्तुष्टी बढेको छ । यसअघि तेस्रोपल्ट सारेर प्रदेश नम्बर १, २, ५ र ७ मा असार १४ मा चुनावको मिति निर्धारण गरिएको थियो । संविधान संशोधन र स्थानीय तहको संख्यामा असन्तुष्टी जनाउँदै आएको राष्ट्रिय जनता पार्टी (राजपा) को विरोधले सरकारले प्रदेश नम्बर २ को चुनाव तेस्रो चरणमा असोज २ गते गर्ने घोषणा गरेको छ । १, ५ र ७ मा भने असार १४ मै निर्वाचन गर्ने तयारी गरिएको छ । दोश्रो चरणमा चार वटा प्रदेस मध्ये प्रदेश नं २ को निर्वाचन आगामी असोज २ गतेको लागि सार्ने पुनः सरकारले निर्णय गरेपनि राजपाले असहमति जनाउँदै आन्दोलन जारी राखेको छ । राजपाले आफुहरुको माग चुनाव भन्दा पहिला संविधान संशोधन गर्नु पर्ने र प्रदेश नं २ को मात्रै नभएर अन्य प्रदेशको निर्वाचन हाललाई स्थगन गर्नु पर्ने माग राखेको छ । चुनाव हुने वा नहुनेमा ठोस कुरा नहँुदा सरकार र आन्दोलनरत पक्षप्रति जनताको वितृष्णा बढ्दै गएको छ । आन्दोलन र चुनावप्रति पनि मधेशका जनता दुई कित्तामा उभिएका छन् । एकाथरी जनताले पटक पटक चुनाव सारेकोमा आपति प्रकट गरिरहेका छन् भने, अर्कोथरी चुनाव सार्नु वा नसार्नुमा भन्दा संविधान संशोधनलाई प्राथमिकता दिनु पर्ने पक्षमा छन् । तर, मधेसका अधिकांश जनता भने चुनावकै पक्षमा छन् । भोट खसाल्न र जनप्रतिनिधि छनोट गर्न आतुर रहेका जनतामा झनै निराशा बढेको छ । नेपाली काँग्रेस, नेकपा एमाले, नेकपा माओवादी केन्द्र, नयाँ शक्ति पार्टी नेपाल र संघीय समाजवादी फोरम समर्थित दल मधेसका जनता चुनावकै पक्षमा रहेको दावी गर्छन् । अहिले पनि प्रदेश नं २ को जिल्लाहरुमा ठुला तीन दलको राम्रो पक्कड रहेको छ । तर मधेशको मुद्दामा भावनात्मक हिसाबले अन्य दल समर्थित जनता नत विरोधमा उत्रेका छन् नत समर्थनमा । पटक पटक चुनाव सर्दा अन्योलता छायो । कहिले चुनाव आउँला, भोट खसालुला र जनप्रतिनिधि छनोट गरी अफ्नो गाउँको विकासलाई अगाडी बढाउँला भनेर चुनाव कुरेर हामी बसेका छौं । पटक पटक चुनाव सारेपछि जनतामा सरकारप्रतिको विश्वास घट्दै गएको छ, धनुषा बटेश्वर गाउँपालिकाका कृष्णकुमार महतोले भन्नुभयो,मधेशको समस्यालाई समयमै सुल्झाएर ठोस रुपमा मिति तय गरी चुनाव गर्नु आवश्यक छ । प्रदेस नम्बर २ को मात्रै चुनाव सर्नु दुर्भाग्य भएको नेकपा एमाले बर्दिबास नगरको मेयर पदका उमेदवार सुरेश बहादुर राउतले चिन्ता व्यक्त गर्नुभयो । उमेदवार तय गरेर मनोनय पत्र पनि ल्याइसकेका थियौं । सरकारले चुनावै सारिदियो,उहाँले भन्नुभयो,चुनाव सरेको सरयै गरेकाले उमेदवारहरुमा आर्थिक भार बढेको बढयै छ । निर्वाचन सारेर विकासको दृष्टिकोणले पछाडि परेको मधेसका जिल्लाहरुलाई झनपछि धकेलिदिएको भन्दै जनकपुर उपमहानगरपालिका ९ का रविन्द्र मण्डलले सरकारको चुनाव सार्ने निर्णयप्रति आपति जनाउनुभयो । उहाँले भन्नुभयोअन्य प्रदेशहरुमा चुनाव भइसक्यो । केहीमा हुदैंछ । जहाँ जहाँ जनप्रतिनिधि निर्वाचित हुन्छ,त्यहाँ विकास हुन्छ । तर प्रदेश नं २ को निर्वाचन अन्योलमा राखेर सरकारले विभेद गर्न खोजेको छ । मधेसको मुद्दाको बिषयमा पहिलेदेखि नै आन्दोलन भईरहँदा पनि सरकारले त्यसलाई समाधान गर्न ध्यान नदिनु प्रदेश नं २ लाई सरकारले गरेको एक किसिमको विभेद नै गरेको मण्डलको कथन छ । महोत्तरी बथनाहाका हरिनन्दन ठाकुरले संविधान संशोधन विना पहिले चुनाव हुनु नहुनुको कुनै अर्थ नरहेको बताउनुभयो । उहाँले भन्नुभयो,सरकारले संविधान संशोधन गरेर मधेशको मुद्दा सम्वोधन गर्नु पर्छ । अनि मधेशी जनता उत्साहपूर्वक चुनावमा भाग लिन्छन् । चुनावलाई ओझेलमा पार्नु भन्दा सरकारले त्यसको निदान खोज्नु उचित हुन्छ । चार चार पटक चुनाव सारिदा चुनावका मुडमा रहेका दलहरु, तिनका नेता र तिनका उम्मेदवारका आकंक्षीहरु तनावमा छन् । पहिलो पटक स्थानीय तहको चुनावको मिति तय गरेदेखि नै पार्टी भित्र उम्मेदवार छनोटमा भिडेका नेता र टिकट पाउने दौडधुपमा रहेका उम्मेदवारका आकांक्षी सरकारको यस्तो कदमले रुष्ट छन्।"
सूतकको शास्त्रीय विवेचना,"वैदिकधर्मका आजभोलि समाजमा प्रचलित विभिन्न पक्षमध्ये आशौचव्यवस्था पनि प्रमुख पक्ष हो । यो एउटा सामाजिक र व्यावहारिक विषय पनि भएकाले धेरैको चासो देखिन्छ । यस सम्बन्धमा केही जिज्ञासा र भ्रम समाजमा छन् । त्यसैले यस विषयको शास्त्रीय वस्तुस्थिति जनसमक्ष ल्याउन यो लेख यहाँ प्रस्तुत गरिँदैछ। आशौचको अर्थ शुचिको अर्थ शुद्ध हो । अशुचि भनेको अशुद्ध हो । अशुचिको भावलार्र्ई आशौच भन्दछन् । आशौचको सामान्य अर्थ देवकार्य, पितृकार्य र ब्रह्मकार्य गर्नमा अयोग्य हुनु हो । यस्तो अयोग्यता अरू कारणले पनि आउन सक्छ तापनि आशौचशब्द कसैका जन्मले वा मृत्युले गर्दा आउने अयोग्यतामा रूढ भएको देखिन्छ । आशौच जननाशौच र मरणाशौच गरी दुई प्रकारको हुन्छ । मरणाशौचको विवेचना केही विस्तृत हुने हुनाले त्यसको छुट्टै चर्चा गरिनेछ । बार्नै नपर्ने खालको जननाशौचसमेत बारेर धेरैले विवाहव्रतबन्धजस्ता संस्कार, पूजाआजा र श्राद्धकर्म रोक्ने गरेको तथा दशैँतिहारजस्ता चाडपर्व नमनाउने गरेको देखिएकाले यहाँ जननाशौचको (सुत्केराको) चर्चा गर्न खोजिएको हो । सन्तान जन्मँदा त हर्ष मान्नुपर्नेमा किन बन्धु मर्दाझैं टाढाटाढाका व्यक्तिले पनि १० दिनसम्म आशौच बार्नुपर्ने हो भन्ने प्रश्न पनि बेलाबेलामा उठिरहेकाले यो विषय विशेष विवेचनीय भएको छ । आधारभूत शास्त्रीय ग्रन्थ वेदका विभिन्न शाखामध्ये अधिकांश नेपाली ब्राह्मणहरूको वेदशाखा शुक्लयजुर्वेदको माध्यन्दिनीय शाखा हो । त्यसैले यसका अनुयायी ब्राह्मणहरूले र तिनलार्र्ई गुरुपुरोहित मान्ने क्षत्रियादि आस्तिक व्यक्तिले पनि नित्यकर्म, संस्कारकर्म इत्यादिका विषयमा जस्तै आशौचका (जुठोसूतकका) विषयमा पनि मुख्य रूपले शुक्लयजुर्वेदको गृह्यसूत्र पारस्करगृह्यसूत्रको व्यवस्थाको अनुसरण गर्नुपर्छ । त्यसमा नभएका विषयमा चाहिँ याज्ञवल्क्यस्मृतिका कुरा अँगाल्नुपर्छ । अरू स्मृतिपुराणका कुरा पारस्करगृह्यसूत्रका र याज्ञवल्क्यस्मृतिका अनुकूल भएमा मात्र मान्य हुन्छन् । यस विषयमा स्वाद्ध्यायशालाका वैदिक धर्म मूल रूपमा' द्विसं२०६२) भन्ने र वैदिक हिन्दु धर्मसंस्कृति' २०६५) भन्ने ग्रन्थमा पनि विस्तृत विवेचना गरिएको छ । प्रतिवर्ष प्रकाशित हुने वैदिक पात्रो'मा पनि संक्षेपमा आशौचसम्बन्धी निर्णय दिने गरिएको छ । धार्मिक उपदेश वा निर्णय आस्तिकहरूका निम्ति हो, नास्तिकहरूका निम्ति हैन भन्ने कुरा पनि यस सन्दर्भमा स्मरणीय छ । जननाशौचकाल सुत्केरो रहने अवधि पारस्करगृह्यसूत्रमा मरणाशौचका विषयमा जसरी बताइएको छ त्यसरी जननाशौचका विषयमा बताइएको छैन । तथापि सूतकभित्रै जातक जन्मेको बच्चा) मरेमा सूतिकाको सुत्केरीको) उत्थान नभएसम्म आमाबाबुलार्र्ई सूतकमा जस्तै आशौच हुन्छ भन्ने पारस्करका भनाइबाट (३।१०।६) जननाशौच मानिएको कुरा स्पष्ट हुन्छ । जन्ममा आमाबाबुलार्र्ई सूतक लाग्ने कुरा व्यावहारिक र तार्किक दृष्टिले हेर्दा पनि उचित देखिन्छ । पारस्करले सूतिकाको उत्थान नभएसम्म शण्डामर्कहोम गर्ने (१।१६।२३) र सूतिकालार्र्ई प्रसव भएका दसौँ दिनमा सूतिकागृहबाट उठाई जातकको नामकरण गर्ने विधान (१।१७।१) गरेकाले जन्ममा १० दिनसम्म सूतक रहने कुरा पारस्करगृह्यसूत्रबाट बुझिन्छ । अरू विशेष व्यवस्था त्यहाँ छैन । शुक्लयजुर्वेदीहरूकै कात्यायन श्रौतसूत्रबाट सत्रयागमा यज्ञविशेषमा) बसेका दीक्षितहरूमध्ये कसैकी दीक्षिता पत्नी सुत्केरी भएमा पतिलार्र्ई सूतक नलाग्ने देखिएको र सुत्केरी पत्नीलार्र्ई १० रातपछि सत्रयागका विभिन्न कर्ममा लगाउनू भन्ने विधान त्यहाँ भएकाले (२५।११।१७) पनि कात्यायन र पारस्करका सम्प्रदायमा १० दिनसम्म सुत्केरीलार्र्ई मात्र जननाशौच रहने कुरा मान्य भएको बुझिन्छ । सूतिकालार्र्ई छोरो जन्मेकामा २० दिनपछि र छोरी जन्मेकामा ३० दिनपछि मात्र देवपितृकर्ममा लगाउनु भन्ने पैठीनसीको वचन शुक्लयजुर्वेदीहरूका निम्ति वैदिक यज्ञका विषयमा नलाग्ने कुरा पनि स्पष्ट हुन्छ । ग्रन्थका आधारमा चार महिनासम्मको गर्भ तुहिएमा जसको गर्भ तुहिन्छ त्यो स्त्री चार रातपछि शुद्ध हुने र गर्भकर्ता बाबु) स्नानले शुद्ध हुने तथा सपिण्डलार्र्ई (सात पुस्ताभित्रका बन्धुहरूलाई) पनि सूतक सुत्केरो) नलाग्ने, ती पनि स्नानले नै शुद्ध हुने कुरा बुझिन्छ । जननाशौच केवल आमा र बाबुलार्र्ई मात्र लाग्ने कुरा विभिन्न शास्त्रीय ग्रन्थहरूमा उल्लिखित छ । गौतमधर्मसूत्रमा जननाशौच आमाबाबुलार्र्ई मात्र लाग्ने अथवा आमालार्र्ई मात्र लाग्ने पक्ष पनि देखाइएको छ मातापित्रोस्तन्मातुर्वा (२।५।१४) । यस धर्मसूत्रका व्याख्याता हरदत्तले यस कुराका समर्थक विभिन्न मुनिका वचन पनि व्याख्यामा देखाएका छन् । याज्ञवल्क्यस्मृतिमा सूतकं मातुरेव हि (३।१८) भनेर यो विषय पारस्करगृह्यसूत्रको अनुकूल रूपमा बताइएको छ । वासिष्ठधर्मसूत्रमा पनि जननाशौच आमाबाबुलार्ई मात्र अथवा आमालार्र्ई मात्र लाग्ने पक्ष पनि देखाइएको छ मातापित्रोर्वा, तन्निमित्तत्वान् मातुरित्येके (४।२१,२२) । यो कुरा मनुस्मृतिमा पनि आएको छ (५।६२) । यस्तै अभिप्राय कलियुगका निमित्त विशेष रूपमा उपदेश गरिएको भनिएको पराशरस्मृतिका वचनहरूको पनि देखिन्छ (३।२६२८) । बौधायनधर्मसूत्रमा त छलफल गरेर १० दिन जननाशौच आमाबाबुलार्र्र्ई मात्र लाग्ने भन्ने निष्कर्ष दिइएको छ (१।११।१७२१) । देवीभागवतमा पनि जननाशौच पितामातालार्र्ई मात्र लाग्ने कुरा उल्लिखित छ (७।१५।९) । सुत्केरो परेको घरबाहेक अरू घरका बन्धुलार्ई सुत्केरो नलाग्ने' भन्ने पक्ष शुक्लयजुर्वेदीहरूको मूलग्रन्थ पारस्करगृह्यसूत्रको सम्मत र अन्य धेरै स्मृतिमा प्रतिपादित पनि देखिएकाले प्रबल छ । सुत्केरालार्ई जुठालार्ई जस्तो कडा आशौच नमानेर ढाकछोप गरेर तथा नसुनाएर र नसुनेभैँ गरेर पनि समाजमा काम गर्ने परम्परा पनि रहिआएको छ । जननाशौच पर्दा कूष्माण्डीहोम गरेर विवाहादि गर्ने पक्ष पनि शिष्टसम्मत भएको कुरा मुहूर्तमार्तण्ड भन्ने ग्रन्थको उल्लेखबाट समेत बुझिन्छ विवाहप्रकरण, ५३ श्लो) । बितिसकेपछि सुनेको जननाशौच सुत्केरो) त बाबुलार्र्ई पनि लाग्दैन भन्ने र त्यस्तामा बाबुले स्नानसम्म गर्नपर्छ भन्ने मनुस्मृतिको उक्ति पनि स्मरणीय छ । निर्दशं ज्ञातिमरणं श्रुत्वा पुत्रस्य जन्म च । सवासा जलमाप्लुत्य शुद्धो भवति मानवः ।। (५।७७) । गर्भपतनमा आशौच गर्भ तुहिएमा जति महिनाको गर्भ तुहिन्छ त्यति रात बितेपछि चोखिन्छ भन्ने कुरा याज्ञवल्क्यस्मृतिमा पाइन्छ गर्भस्रावे मासतुल्या निशाः शुद्धेस्तु कारणम् (३।२०) । मनुस्मृतिमा पनि यो विषय आएको छ (५।६६) । यस विषयमा त्यहाँ अरू वचन नभएकाले बाँच्न योग्य अंगप्रत्यंग विकसित नभएको गर्भ तुहिएमा जति महिनाको गर्भ तुहिन्छ त्यति रात बितेपछि चोखिने कुरा त्यहाँ मानिएको बुझिन्छ । किन्तु त्यो अशुद्धि कसको हो भन्ने त्यति स्पष्ट छैन । मनुस्मृतिको प्रकरण हेर्दा त्यो अशुद्धि जसको गर्भ तुहिन्छ त्यसै स्त्रीको हो भन्ने प्रतीत हुन्छ । अरू ग्रन्थका आधारमा चार महिनासम्मको गर्भ तुहिएमा जसको गर्भ तुहिन्छ त्यो स्त्री चार रातपछि शुद्ध हुने र गर्भकर्ता बाबु) स्नानले शुद्ध हुने तथा सपिण्डलार्र्ई (सात पुस्ताभित्रका बन्धुहरूलाई) पनि सूतक सुत्केरो) नलाग्ने, ती पनि स्नानले नै शुद्ध हुने कुरा बुझिन्छ । पाँचौंछैटौँ महिनामा गर्भ तुहिएमा जसको गर्भ तुहिन्छ त्यो स्त्री जति महिनाको गर्भ तुहिएको छ त्यति रात बितेपछि शुद्ध हुने र गर्भकर्ता बाबु) तीन रातपछि शुद्ध हुने कुरा अरू ग्रन्थका आधारमा बुझिन्छ । त्यस्तामा वासिष्ठधर्मसूत्रअनुसार सपिण्डहरूलार्र्ई पनि तीन दिन सूतक लाग्ने बुझिन्छ (४।३४) । सातौँ महिनादेखि जातक जन्मेकामा भने जीवित जन्मेर जीवितै रहे पनि, मरेको जन्मे पनि, जन्मेर जन्मनेबित्तिकै मरे पनि आमा, बाबु र सपिण्डहरूलार्र्ई पूरै दश दिन आशौच लाग्ने कुरा अरू कतिपय स्मृति, पुराण इत्यादिका वचनहरूबाट बुझिन्छ । पारस्करगृह्यसूत्रबाट भने यी कुनै पनि आशौच आमाबाबुबाहेक अरू सपिण्डहरूलाई (सात पुस्ताभित्रका बन्धुहरूलाई) नलाग्ने देखिन्छ । सूतकभित्रै जातक मरेमा जन्मदेखि १० दिनसम्म आमाबाबुलार्र्ई मात्र सूतक लाग्ने र मरणाशौचको विचार गर्न नपर्ने कुरा पारस्करगृह्यसूत्रबाट बुझिन्छ अद्विवर्षे प्रेते मातापित्रोराशौचम्, शौचमेवेतरेषाम्, अन्तःसूतके चेदोत्थानादाशौचं सूतकवत् (३।१०।२६) । पारस्करका वचनहरूबाट अन्य स्मृतिपुराणादिले प्रतिपादित गरेका उपर्युक्त प्रकारका परिस्थितिहरूमा शुक्लयजुर्वेदका अनुयायी सपिण्डहरूले आशौच बारेर नित्यकर्म छाड्न नहुने छाडेमा प्रत्यवाय हुने (दोष लाग्ने) देखिन्छ । अवैध संग्रहबाट जन्मेर बन्धुजस्ता हुन आएका असवर्णहरूको त जन्म र मृत्युमा कुनै जुठोसूतक नलाग्ने कुरा पनि पारस्करगृह्यसूत्रबाट बुझिन्छ । वैदिक धर्मकर्मको आचरण मूल रूपमा आआफ्ना वेदशाखासूत्र अनुसार चल्ने हुँदा त्यस विषयमा निर्णय दिने गुरु, पुरोहित, र पण्डितहरूले तदनुसार नै निर्णय दिनुपर्छ । धर्मसिन्धु निर्णयसिन्धु वा अन्य आधुनिक ग्रन्थका आधारमा मात्र निर्णय दिनु हुँदैन । यस विषयमा आस्तिक समाज पनि सावधान हुनुपर्छ ।"
एकीकृत कृषि विकासका उदाहरण,"कृषि क्षेत्र सबै विकास क्षेत्रका मूलाधार क्षेत्र रहे, बनेको छ । कृषि क्षेत्र भन्नु पृथ्वी, भूतल नै । भूतलपृथ्वी यावत् प्राणीका प्राणाधार नै हो । प्राणाधार यस निमित्त हो कि यसलाई पानीले सिञ्चन गरेको छ । जल सिञ्चनले हराभरा हाम्रो पृथ्वी पवन प्लावित छ । हावाले जीवन सञ्चार गरिदिएको छ । न्यानो, चहकिलो घामले उष्ण किरण छर्केको छ । उष्ण किरण ऊर्जा शक्ति हो । अमूर्त तवरले आकाश तत्वव जीवन्त जैविक प्राण प्रदान गर्दो छ । हाम्रो यस भूगोलको विशेषता यिनै रहेका छन् । जो अन्य ग्रहहरूमा उपलब्ध छैनन् । धन्य पृथ्वी ! धन्य हामी ! अनि त यति धन्य भूतलका भूमिमाथि वैज्ञानिक प्रविधिका सोचपूर्ण तरिका मिलाएर कृषि र कृषिजन्य विकासमा पहुँच पुर्याउने अवधारणा नै एकीकृत कृषि विकासको अवधारणा बन्छ । एकीकृत कृषि विकासका केही पूर्वाधार सम्बन्धमा जेठ २० गतेको राष्ट्रिय दैनिक अन्नपूर्ण पोस्ट्द्वारा पाठक समाजमा प्रस्तुत भइसकेको छ । यस अंकमा कृषिजन्य कार्यक्रमहरूलाई एकआपसका परिपूरक एवं परिपोषक बनाउन सकिने अवधारणाका क्रियात्मक उदाहरणमाथि विमर्श गर्ने जमर्को गरिएको छ । यहाँ परिपूरक एवं परिपोषक शब्दावली प्रयोगमा ल्याइएको छ । परिपूरक शब्दले एक कार्यमा अर्को कार्यले आपसमा सघाउने कार्यक्रमलाई प्रतिनिधित्व गर्छ । खेती गर्न खेत जोत्नु अनिवार्य छ । खेत जोत्ने कामका लागि कोदालो, हलो नभई हुन्न, तसर्थ परिपूरक बन्छ । साबेल, हलो, कोदालोको ठाउँ जोत्ने यन्त्र औजार पावर टिलरले लिइसकेको छ । पावर टिलरले खेत खनजोत गर्न परिपूरकको भूमिका निर्वाह गर्छ । अब सोचौं कि यसरी एकले अर्काको काममा सघाउनु नै आपसमा परिपोषण गर्नुहुन आउँछ । परिपूरक र परिपोषक शब्दको अर्थ र प्रयोजन झन्डै उस्तैउस्तै देखा पर्छ । यसलाई अझ ठोस रूपमा बुझ्न ठोस कार्यक्रमकै नमुना उदाहरण उल्लेख गर्नु समुचित हुने ठान्छु । कृषिजन्य केही कार्यक्रम लिऔंउल्लेख गरौं । माछापालन एक कार्यक्रम । पोखरी तयारी पहिलो कार्य । पोखरीबिना यो सम्भव हुन्न । पोखरी खनिसकेपछि पानी भर्नु दोस्रो कार्य । पानी ल्याउन नहर, कुलो अथवा नदीनाला चाहिएकै हुन्छ । नदीनाला माछापोखरीभन्दा तल्लो सतहमा रहे पम्पसेट चाहिएको हुन्छ । पर्यावरण र तापक्रम सुहाउँदो माछाका भुरा हुनुपर्छ । तिनका लागि उपयुक्त दाना आदि परिपूरक बन्छन् । माछापोखरी माथिका जमिन कान्लामा बंगुर पालन कार्यक्रम गर्न सकिन्छ । बंगुरले बिस्ट्याएका मल माछाका लागि आहारा बन्न सक्छ । त्यसले माछापालनमा परिपूरक भूमिका निर्वाह गर्छ । माछापोखरी वरपरका डिलडिलमा केराका बोटबिरुवा लगाउन सकिन्छ । केराका खेर जाने पात, थाम र बुंगोका बोक्राहरू बंगुरको आहारा बन्छन् । यो पनि परिपूरक कार्यक्रमै बन्छ । माछाका भुँडीसुडीहरू बंगुरका लागि आहारा बन्छ । बंगुरका बिष्टा माछाका आहारा र माछाका भुँडी बंगुरका आहारा बन्नु परिपोषकस्वरूप बन्छ । कृषिजन्य अलगअलग कार्यक्रमले यसरी परिपूरक र परिपोषक भूमिका निर्वाह हुने गरिने सोचपूर्ण कार्यक्रमको परिचय एकीकृत विकास परियोजनाका ज्वलन्त अवधारणात्मक नमुना हुन्, उदाहरण हुन् । वर्तमान स्थिति युवा श्रमशक्ति विदेश पलायनको यथार्थ भोगाइ बनेको छ । कर्मठ पाखुरीका बलशाली श्रमशक्तिको अभावमा कृषियोग्य भूमि उजाडिएर बाँझै बाँझो रहेको अवस्था छ । यस स्थितिलाई चिर्न यान्त्रिक खेती प्रणाली नअपनाई नहुने अनिवार्यता छ । कृषिजन्य कार्यक्रमका क्षेत्र यतिमै सीमित रहन्न । कृषिजन्य कार्यक्रमका अर्को दृश्य उतारौं । यस प्रयोजन खातिर एउटा नहरसिँचाइ कार्यक्रमलाई लिऔं ! नहर सिँचाइ वा सिँचाइ नहर कार्यक्रमलाई प्रसंग बनाऔं । नहरका अनेक सहायक सिँचाइ कुलो हुन्छन्, हुन सक्छन् । मूल नहरको सहायक नहर बनाउने थलोमा तारका जाली राख्नु उचित हुन्छ । प्रत्येक दुईतीन सय मिटरको फरकमा अर्को तार जाली कस्नु श्रेयस्कर हुन्छ । यसरी नहरका ठाउँठाउँमा तार बार हाली त्यहाँ माछापालन गर्न सकिन्छ । तारबारले माछा बाहिरिन पाउँदैन । नहरको पानीमै खेली बस्छन् । माछा पानीको धारको उल्टो खेल्ने, रमाउने प्राणी हुन् । कोसी नहरमा माछाका उल्टो यात्रा अर्थात् पानीका धारका विपरीत यात्रा गर्न सहज पार्न मत्स्यसिँढी बनाएका छन् । यसले वर्षायाममा नहर हेरचाहकर्ताहरू सजिलैसित ट्रकका ट्रक माछा छोपी लाभ कमाउँछन् । मत्स्य सिँढीका प्रबन्ध कोसीमा झैं गण्डक नहरमा गरिएको छैन । यी अभिव्यक्ति आत्मानुभूतिमूलक बनेको छ । यही जिन्दगीको कुनै एक कर्मठ विकास प्रशासनका सुमधुर यौवनावस्थामा कार्यक्षेत्रमा होमिएर आर्जेका जीवन्त अनुभूति । जीवन्त अनुभूतिहरू न कोरा कल्पना हुन सक्लान् न त स्वप्निल जल्पना नै ! जीवन्त अनुभूतिहरू त जीवनका जीवित सार्थकता रहिरहन्छन् छातीमा हात हालेर वाचा हालिन्छन् भने । युगले देश र जनतासित थापिरहेका हात यसै उन्मुख ठान्छु ! राष्ट्रका हरएक तख्ताका नेपालीमा दृढ संकल्पित वाचाबन्धन सार्थक तवरले एकीकृत रहनसके राष्ट्र निर्माणका मुहूर्त स्वतः खुल्ने अठोट गर्न सकिन्छ नै निर्धक्क बिनासंकोच ! प्रसंग एकीकृत कृषि विकास परियोजनाको अवधारणा उन्मुख रहेको छ । यसअघिका विमर्शमा एकीकृत कृषि विकास निमित्त भूमिलाई खण्डित पार्न नहुने प्रसंग जोडेको थिएँ । खण्डित भूमिमा खण्डित कृषिखेती हुनसक्छ । जसलाई जे मन लाग्छ उस्तै खेतीबाली लगाउने गरिन्छ, गर्न छुट हुन्छ । वर्तमान स्थिति युवा श्रमशक्ति विदेश पलायनको यथार्थ भोगाइ बनेको छ । कर्मठ पाखुरीका बलशाली श्रमशक्तिको अभावमा कृषियोग्य भूमि उजाडिएर बाँझै बाँझो रहेको अवस्था छ । यस स्थितिलाई चिर्न यान्त्रिक खेती प्रणाली नअपनाई नहुने अनिवार्यता छ । यान्त्रिक कृषि प्रणाली खण्डित कृषि भूमि उपयुक्त रहन्न, हुन्न । एकीकृत कृषि विकास परियोजनाका आधार, त्यसैले, जमिनकृषि भूमि चक्लाबन्दी गर्नुपर्ने आधारभूत प्रसंग उठाइएको हो । एकीकृत कृषि विकास योजनाका स्वरूप सम्बन्धमा कुनै पनि नमुनाउदाहरण प्रस्तुत भए गरिएको थिएन । नतिजामूलक उदाहरणले सार्थक साबितीकरण गर्छ, गर्न सक्दो हुन्छ । नमुना उदाहरण सार्थक सुझबुझको स्थिति निर्माण बन्छ । कृषि कुलोका फटकहरूमा पानीले छिटै नखियाउने बलिया तारका जालो कसी नहर, कुलोहरूमा पनि माछापालन गर्न सकिने प्रसंग उठाएथेँ । अब अर्को सिलसिला कसौं नहर, कुलोका दुवैतिर नै स्थानीय पर्यावरण सुहाउँदो रूखका बिरुवा रोप्ने । कुलो नहर छेउछेउमा रूख रोपन गर्दा बालीनालीका लागि सुखद वातावरण बन्छ । रूखहरू अक्सिजन प्रादुर्भाव गर्ने प्राकृत ऊर्जाका जननी नै हुन् । हामी र अरू वन्य जीवजन्तुका लागि पनि उत्तिकै जीवनदायी वरदान नै बनेको छ । अक्सिजनका लागि हामीमध्ये जोकोहीलाई पनि ६ वटा रूख चाहिन्छ । अक्सिजन चाहिन्छ स्वस्थकर जीवनयापन निमित्त । यस प्रसंगमा एकीकृत कृषि विकास परियोजना कार्यान्वयनका सफलताले मानव जीवन र हाम्रा लागि फलदायी अन्य जीवात्माका लागि समेत हितकर पर्यावरण सिर्जनामा सार्थक तवरले सघाउँछ । अहिलेको यथार्थ हरित वातावरण तहसनहस उन्मुख छ । हरित वनजंगलहरू उजाड पारिँदैछन् जताततैसर्वत्र । हरित क्रान्तिलाई सार्थक एकीकृत कृषि विकास कार्यमा योजनाबद्ध कार्यान्वयन गर्दा वन्य जीवजन्तुका पनि समुचित संरक्षण, प्रवद्र्धन हुने निश्चित त छ नै । यसले अर्को सार्थक आयाम पनि खोल्ने हुन्छ । नयाँ आयाम वन्य प्रकृति केन्द्रित पर्यटन उद्योग पनि वृद्धि हुनेछ । यी सोचलाई एकीकृत कृषि विकासका अवधारणा बनाउन पर्यटन उद्योगव्यवसायलाई एकीकृत गर्न पुग्दो हुन्छ । यसलाई एकीकृत कृषि विकास कार्यका अन्तर निकायपरक पहुँच बन्न पुग्छ । यसरी एकीकृत कृषि विकास अवधारणाका अन्तर निकायमूलक आयाम बनेर विकासले फड्को मार्नेछ पक्कै पनि ।"

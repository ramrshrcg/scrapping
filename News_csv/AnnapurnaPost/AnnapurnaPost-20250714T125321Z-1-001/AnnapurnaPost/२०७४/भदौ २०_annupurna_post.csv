शीर्षक,विवरण
प्रेम कति जनासँग ?,"भगवतीचरण बर्माको उपन्यास चित्रलेखा मा एक प्रसंग आउँछ बहुप्रेमबारे । पाटलीपुत्र (हालको पटना) सहरकी चित्रलेखा नामकी एक सुन्दरी जो पेसाले नर्तकी हुन्, आफूलाई अति प्रेम गर्ने सामन्त बीजगुप्तलाई त्यागेर एकै नजरमा लट्ठ पर्दै त्यसताका कहलिएका ध्यानी पुरुष कुमार गिरीसँग प्रेम गर्न पुग्दा ती दुईबीच एउटा महत्वपूर्ण संवाद हुन्छ । संवादमा चित्रलेखाको तर्क छपुरुष दुई विवाह गर्न सक्छ । दुई जनासँग प्रेम गर्नसक्छ । अनि स्त्रीले त्यसो गर्न किन नसक्ने ? एउटी स्त्री आफ्नो पतिलाई त्यत्तिकै प्रेम गर्न सक्छिन् जति आफ्नो पुत्रलाई । आत्मिक सम्बन्ध धेरै व्यक्ति सँगसँगै गर्न सकिन्छ । उपन्यासले अन्ततः बीजगुप्त र चित्रलेखाको संयोगान्त मिलन देखाए पनि उल्लेखित पंक्तिले भने मलाई भित्रैदेखि छोयो । बहु प्रेमबारे मेरो आफ्नो धारणा त्यतिबेला स्पष्ट भयो जति बेलामा ओशो रजनिशको प्रेम, विवाह, समाज र अन्य सामाजिक संस्था का बारेमा विचारोत्तेजक र विवादास्पद तर्क सुन्दै थिएँ । तपाईं कसैलाई प्रेम गर्नुहुन्छ भने तपाईं त्यस व्यक्तिलाई अरू कसैले मन पराउँदा किन बेखुसी हुनुहुन्छ ? बदलामा तपार्इं आफ्नो प्रेमीभन्दा खुसी हुनुपर्ने हो किनकि तपाईंको प्रेमीलाई अरू कसैले पनि प्रेम गर्दै छ, नभए के कसैलाई प्रेम गर्नु भनेको उसको शरीर र आत्मालाई नै कब्जा गर्नु हो र ? होइन भने कसैलाई कैद गरेर भोग्ने तपाईंको या मेरो चाहना कसरी प्रेम हुनसक्छ ? आफ्नो प्रेमीले बगैंचाका सुन्दर फूल हेर्यो भने तपाईंले के अनुभव गर्नु हुन्छ ? पक्कै पनि प्रेमी खुसी भएको अनुभव गर्नुहुन्छ । हो, जगतका सुन्दर वस्तु हेर्नमा तपाईंको प्रेमीका वा मेरो प्रेमी स्वतन्त्र छन् । सांसारिक वृत्तिमा रुमलिएका मान्छेले प्रेमका बारेमा दिएको विचार कति आधिकारिक हुनसक्ला त्यो बेग्लै चर्चाको विषय हो, तर बर्माको उपन्यास र ओशोको भनाइले प्रेमका बारेमा हामी र हाम्रा समाजमा हुने चर्चालाई चुनौती भने पक्कै दिन्छ । उसो त हाम्रो समाजमा अहिले बहुपत्नी प्रथा उन्मूलन भइसकेको छ तैपनि प्रेम, विवाह र शरीरजनित चाहना र आवश्यकताका सवालमा पुरुषलाई महिलालाई भन्दा धेरै छुट छ । प्रेम वटा र वटीमा सीमित नहुने भए पनि पुरुषहरू सहजै आफ्ना सर्कल मा गफ दिन्छन्मेरा यति वटी छन् । हामी प्रेमलाई भोग, वासना र नियन्त्रणसँग जोडेर हेर्छाैं, अन्यथा प्रेम त हरसमय घटित हुन्छ । प्रेमको कुनै आकार, प्रकार र विषय हुँदैन । अनि प्रेम निश्चित व्यक्तिसँग मात्र हुन्छ भन्ने ग्यारेन्टी पनि त हुँदैन । उसो त पुरुषहरू मात्र होइन कतिपय सुन्दरी स्त्रीहरू पनि आफ्ना सखीलाई यसै भनिररहेका भेटिन्छन् । सम्बन्धलाई शरीर र भोगबाट मात्र नभएर अन्य थुप्रै विषयसँग जोडेर हेर्नुपर्ने ठान्ने मलाई भने गजब लाग्छ किन उनीहरू मेरा यतिजना हितैषी मित्र छन् भनेर साथीहरूसँग धाक लगाउँदैनन् । किनकि हामी प्रेमलाई भोग, वासना र नियन्त्रणसँग जोडेर हेर्छाैं, अन्यथा प्रेम त हरसमय घटित हुन्छ । र प्रेमको कुनै आकार, प्रकार र विषय हुँदैन । अनि प्रेम निश्चित व्यक्तिसँग मात्र हुन्छ भन्ने ग्यारेन्टी पनि त हुँदैन । प्रेमजस्तो विषय कुनै व्याख्या र वादभित्र अटाउँदैन । तैपनि मलाई प्रेमप्रति अति प्रेम छ । यसबारे यथेष्ट चर्चा गर्न मन लाग्छ । मेरो मन ठान्छनिस्वार्थ भाव, निस्वार्थ लगाव, अकारण स्नेह, करुणा र त्यसप्रतिको लगानीलाई हामी सामान्यभावमा प्रेम बुझ्दछौं । कसैसँग बदलामा केही प्राप्तिको आशा नराखी गरिने सम्मान र त्यागको अवस्थालाई सम्भवतः प्रेम भनिन्छ र त्यस्तो प्रेम त हामी जतिजनालाई पनि गर्न सक्छौं । माथि हामीले प्रेममा केही कुराको अपेक्षा हुन्न भने पनि प्रेममा आनन्द भने पर्याप्त प्राप्त हुन्छ । आफ्नो बच्चालाई बोक्दा, दूध चुसाउँदा र उनीहरूको खुसीमा रम्दा तपाईंको आँखामा देखिने चमक प्रेम हो । तपाईंले आफ्ना बाआमालाई तीर्थधाम पठाउँदा तपाईंमा आउने गद्गद् भाव पनि प्रेमकै द्योतक हो । यस्तो प्रेम तपाईंले दर्जनौंजना सँगसमेत एकैपटक गर्न सक्नुहुन्छ । र यो प्रेमको कुनै वर्ग, समुदाय, र उमेरको हदबन्दी हुँदैन । न यो प्रेम कुनै लिंगले नै निर्धारण गर्छ । यस्तो प्रेम को चर्चा हुँदै गर्दा हामी अर्को प्रेम बारे पनि सोच्न पुग्छौं किनकि प्रेमका प्रायः चर्चा यौवनकै सेरोफेरोमा हुने गर्छन् । यौवन, सुन्दरता, धन, प्रभुत्व आदिमध्ये कुनै एक कारणले नै हामी कसैलाई प्रेम गर्छौं । एउटा चरो हुन्छ ः तोपचरा । कतिले यसलाई कोटेरो पनि भन्छन् । यो प्रेमको भोको चरो हो । हामी मानवसँग चरा र अन्य जीवनले प्रकट गर्ने गहिराइ नाप्ने त्यस्तो कुनै चीज छैन । तैपनि तोप चराको लिला बुझेपछि यस्तो लाग्छ ः जति धेरै प्रेम, उति धेरै सिर्जना । यसको भाले चराले करिब तीन हप्ता लगाएर पराल र घुरानहरू मिसाएर अत्यन्त सुन्दर गुँड बनाउँछ । गुँड बनाउँदै गर्दा उ उसले बनाएको गुँड हुँदै उड्न चरीलाई आकर्षित गर्ने उसको ध्येय हुन्छ । पोथीले उसको गुँडमा आई त्यस गुँडको निरीक्षण गर्छे र उसलाई त्यसमा रुची भएमा उ भालेसँग बस्न मन्जुर हुन्छे । गुँडमा आएको पोथीसँगको मिलनपछि पोथी अण्डा पार्छे र ओथारो बस्छे । बाठो भालेले यसअघि नै अन्य एक दुई स्थानमा पनि यस्तै गुँड बनाउन थालेको हुन्छ र अन्य गुँडमा गएर समेत उ यही रित दोहोर्याउँछ, प्रेम सिर्जना कर्ममा निरन्तर तल्लिन रहन्छ । यस चराको प्रेमसम्बन्ध जस्तै मान्छेको विपरीत लिंगीबीच पनि यस्तै सम्बन्ध हुनुपर्छ भनेर म वकालत गर्दिन किनकि त्यस्ता बहुसम्बन्धले मान्छेमा मानसिक समस्या थोपर्छ । उसो त प्रेमबिनाको शारीरिक सम्बन्धको त म खुलेर विरोध गर्छु तर पुरुष हुन् या स्त्री, धेरैसँगको हार्दिक सम्बन्धलाई भने नकार्दिन । आखिर हामीले परिभाषित गरेको प्रेम लेनादेना, आनन्द र आदानप्रदानसँग जोडिएकै छ । एउटै मात्र व्यक्तिसँग सम्पूर्ण गुण हुनु दुर्लभ छ तर हाम्रो खोजी प्रायः सर्वगुणी प्रेमीप्रेमिका को रहन्छ । रूप, बल, ज्ञान, विनोद र सबै विषयले सम्पन्न प्रेमीप्रेमिका कसको खोजी नहोला ? तर एउटै व्यक्तिमा यी सब भेट्न प्रायः असम्भव भएकाले र सर्वगुणसम्पन्न आदर्श चरित्र भएका व्यक्ति र तिनका प्रेमगाथासम्बन्धी चलचित्र हेरेर हुर्किएको हाम्रो पुस्ताले बहुप्रेमीप्रेमिका बनाउने सम्भावना रहन्छ ।"
नेपाल शान्तिक्षेत्र प्रस्ताव र डोक्लाम सन्देश,"राजा वीरेन्द्रको शान्ति क्षेत्र प्रस्तावको पृष्ठभूमिमा भारत र चीनले निर्माण गरेका तीन रणनीतिक वृत्त थिए । पहिलो दुवै मुलुकको छरछिमेक, दोस्रो भारतचीन र उनीहरूको छरछिमेक वरिपरीको रणनीतिक जल र स्थल भूगोल । तेस्रो समग्र भूमण्डल । नेपालको भारतसँगको सम्बन्धको चरित्रको चुनौतीमाझ पाकिस्तानको विभाजन र नयाँ राज्यको रूपमा बंगलादेशको जन्मको परिवेशले राजा महेन्द्रलाई गम्भीररूपमा चिन्तित बनाएको थियो । भारतीय प्रहरी सेवाका अधिकारी तथा विभिन्न महत्वपूर्ण भूमिकामा रहेर काम गरिसकेका डा सीपी ठाकुरले रअसम्बन्धी आफ्ना दुई पुस्तकमा रअले पूर्वी पाकिस्तानका जनतामा असन्तोष र विद्रोहको भावना उकासेको र फैलाएको उल्लेख गरेका छन् । स्वयं रअका उच्चाधिकारी समेत रहेका आरके यादवले आफ्नो चर्चित पुस्तकमा बंगलादेशको स्वतन्त्रता आन्दोलनमा रअको भूमिकाबारे विस्तारमा चर्चा गरेका छन् । यसको अर्थ पूर्वी पाकिस्तानमा पाकिस्तानी सेनाको अति दमन भएको थिएन भन्ने होइन । एन्थोनी मासकरेन्हसद्वारा लिखित र १३ जुन १९७१ मा सन्डे टाइम्समा प्रकाशित पाकिस्तानी सैनिक शासनद्वारा गरिएको नृशंश जनहत्यासम्बन्धी समाचार टिप्पणीका कारण पाकिस्तानविरुद्ध र बंगलादेशको स्वतन्त्रताको पक्षमा विश्व जनमत निर्माणमा ठूलो सहयोग पुर्याएको थियो । मासकरेन्हसको १९७१ मा प्रकाशित पुस्तक दी रेप अफ बंगलादेश ले तत्कालीन पूर्वी पाकिस्तान तथा बंगलादेशका जनताको स्वतन्त्रता संघर्ष अवधिका पीडा र संघर्षको जीवन्त चित्रण प्रस्तुत गरेको छ । १९८६ मा प्रकाशित उनको दोस्रो पुस्तक बंगलादेश अ लेगासी अफ ब्लड भने स्वतन्त्र बंगलादेशकी वर्तमान प्रधानमन्त्री शेख हसिना वाजेदको पिता तथा बंगलादेशी स्वतन्त्रता संग्रामका नेता शेख मुजिबुर रहमानको शासनबाट सुरु हुन्छ तर बंगलादेशी जनताको स्वतन्त्रता र सम्मानपूर्ण जीवनको सपनालाई क्षतविक्षत पार्दै चलेको उनको भ्रष्ट र स्वेच्छाचारी शासन उनकै हत्याबाट अन्त्य हुन्छ । शासक फेरिन्छन् तर शासनको चरित्र फेरिँदैन । भयानक हत्या, हिंसा, भ्रष्टाचार र अस्थिरता चक्रहरूका बीचमा अप्रिल १९७७ मा अन्ततः बंगलादेशी स्वतन्त्रता संग्रामका अर्का नेता मेजर जनरल जियाउर रहमान स्वतन्त्रतापछिको छैठौं वर्षमा सातौं राष्ट्रपति बन्दछन् । सार्कको स्थापना पछाडिका मूल प्रेरणासमेत रहेका जियाउर रहमानको ३० मे १९८१ मा भएको हत्यासँगै मासकरेन्हसको दोस्रो पुस्तक समाप्त हुन्छ । लाखौं मानिसहरूको बलिदानसहित बीचका धेरै उथलपुथल पार गर्दै बंगलादेशको वर्तमानमा आइपुग्दा पनि ब्रिटिस साप्ताहिक दी इकोनोमिस्टले ९ जनवरी २०१४ मा दिएको जानकारीअनुसार २०१४ मा बंगलादेशमा भएको निर्वाचनमा प्रमुख विपक्षी दलकी नेता तथा दुई कार्यकाल निर्वाचित प्रधानमन्त्री भइसकेकी लोकप्रिय नेता खालिदा जियालगायत उनको दलका र अन्य प्रमुख दलहरूका नेता सबै नजरबन्द थिए । नेपाल र भुटानलाई राजा वीरेन्द्रको प्रस्तावको मर्मअनुरूप राष्ट्र संघद्वारा शान्तिक्षेत्र घोषित गराएर गर्न सकिन्छ । त्यसलाई अझ विस्तार गरेर एसियाका दुई विशाल शक्तिहरूबीच अंग्रेज सरकारबाट सिक्दै सबै तनाव, विवाद र युद्धका कारण बनेका र बन्नसक्ने भूभागहरूमा नयाँ बफरहरू निर्माण गर्न सकिन्छ । निर्वाचनको विरोधमा बेलायत, अमेरिकालगायतका पश्चिमी मुलुकहरूले कुनै पर्यवेक्षक पठाएनन् । केवल भारतले आफ्ना पर्यवेक्षकहरू पठाएको थियो र उसले उक्त निर्वाचनको मुक्तकण्ठले प्रशंसा गरेकोबारे पनि इकोनोमिस्टले उल्लेख गरेको थियो । पाकिस्तानको विभाजन र सिक्किम विलय सोभियत संघको आणविक संरक्षणअन्तर्गत पूर्वी पाकिस्तानमा प्रत्यक्ष सैन्य हस्तक्षेप गरेर इन्दिरा गान्धीले स्वतन्त्र बंगलादेशको जन्म सम्भव मात्रै गराइनन्, छिमेकी फेर्न सकिन्छ र छिमेकमा आफ्ना लागि सुविधाजनक रणनीतिक भूगोल पनि निर्माण गर्न सकिन्छ भन्ने उदाहरण समेत कायम गरिन् । दोस्रो विश्व युद्धपछि कुनै शक्तिराष्ट्रलाई आफ्नो छिमेकमा प्राप्त यो एउटा असाधारण भूराजनीतिक उपलब्धि थियो । बंगलादेशको सवालमा प्रिन्सटन विश्वविद्यालयका प्राध्यापक ग्यारी बास लगायतका अमेरिकी लेखक र अनुसन्धानकर्ता र अटलबिहारी वाजपेयीको सरकारमा रक्षा, विदेश र अर्थमन्त्री भइसकेका जसवन्त सिंह र सेवानिवृत्त भारतीय सेनाका मेजर जनरल एसपी भाटियाद्वारा सम्पादित एउटा पुस्तकमा १९७१ को युद्ध सम्बन्धमा सीआईए र अन्य अमेरिकी सरकारका अन्य महत्वपूर्ण कागजातहरू संकलित छन्। ती पुस्तकमा अमेरिकी राष्ट्रपति रिचार्ड निक्सन र उनका राष्ट्रिय सुरक्षा सल्लाहकार हेनरी किसिन्जर चीनमा अध्यक्ष माओ र प्रधानमन्त्री चाउऐनलाईसँग निरन्तर सम्पर्कमा रही उत्तरतर्फबाट भारतविरुद्ध आक्रमण गर्न आग्रह गरिरहेका थिए । उत्तरबाट चीनले भारतमाथि आक्रमण गरेमा बंगालको खाडीमा प्रवेश गरेर अमेरिकी जंगी बेडाबाट भारतमाथि आक्रमण गर्न तयार भएर अमेरिका बसेकोबारे चिनियाँ नेताहरूलाई अवगत गराइएको थियो । कोरिया युद्धमा चिनियाँहरूले प्रदर्शन गरेको असाधारण बहादुरीले अमेरिकी राष्ट्रपति निक्सन अत्यन्त प्रभावित थिए । त्यसैले निक्सन भारतलाई पाकिस्तानमाथि आक्रमणबाट चीनले रोक्न सक्ने विश्वासमा थिए । चीन सोभियत सीमामा सोभियत संघले तैनाथ गरेको एक लाख भन्दा बढी सैनिकहरूको उपस्थितिले पनि चीनको मनोबल कमजोर बनाउन नसक्ने निक्सनको विचारबारे ग्यारी जे बासले दी ब्लड टेलिग्रामइन्डियाज सेक्रेट वार इन इस्ट पाकिस्तानमा उल्लेख गरेका छन् । चीनले भारतविरुद्ध सैन्यकारबाही गरेमा र चीनविरुद्ध सोभियत संघले आणविक हतियारसमेत प्रयोग गर्नसक्ने अवस्थामा अमेरिकाले पनि सोभियत संघविरुद्ध युद्धको चेतावनी दिएको थियो । यसै क्रममा डिसेम्बर १५ मा आणविक हतियार सुसज्जित पनडुब्बीलगायतको नौ जहाज र ९० लडाकु र बमवर्षक विमानसहितको अमेरिकी जंगीबेडा थाइल्यान्डबाट बंगालको खाडीमा प्रवेश गरिसकेको थियो । संयोग कसरी विकास भयो भने उक्त विमानवाहक जंगीबेडा पूर्वी पाकिस्तानको सीमामा पुग्नैलाग्दा ढाकामा पाकिस्तानी सेना भारतीय सेनासमक्ष आत्मसमर्पणको तयारी गरिरहेको थियो । १९६० देखिनै भारतले सोभियत संघबाट सैन्य सहयोग प्राप्त गर्न थालेको थियो । १९६२ को भारतचीन युद्धमा भारतले अमेरिका र सोभियत संघ दुवैबाट हातहतियार र युद्धसामग्रीको सहयोग प्राप्त गरेको थियो । १९६५को भारतपाकिस्तान युद्धमा भारतलाई त्यस्तो सोभियत सहयोग निरन्तर रहिरहेको थियो तर अमेरिकाले भने भारत र पाकिस्तान दुवैलाई त्यस्तो सहयोग रोकेको थियो । सोभियत संघ र अमेरिका दुवैबाट आफ्ना लागि आवश्यक हतियार आपूर्ति हुन छोडेपछि पाकिस्तानको चीनमाथिको निर्भरता बढ्दै गयो र १९६८ मा पाकिस्तानको त्यस्तो निर्भरतालाई कम गर्ने उद्देश्यले फेरि सोभियत संघले त्यस्तो सैनिक सहयोग आरम्भ गर्यो । भारत त्यसबाट बेखुस हुने नै भयो तर पनि काश्मिर सवालमा राष्ट्र संघ सुरक्षा परिषद्मा सोभियत संघको समर्थनको लागि ऊ सोभियत संघनिकट रहिरह्यो । त्यसैकारण १९६८मा चेकोस्लोभाकियामाथिको सोभियत आक्रमणविरुद्ध भारत बोलेन । अप्रिल १९६९ मा चीन र सोभियत संघबीचको सीमा युद्धमा भारत सोभियत संघको पक्षमा उभिएको थियो । त्यसैताका सोभियत संघले भारतसमक्ष सुरक्षा सन्धिको मस्यौदा प्रस्ताव राखेको थियो, भारतले त्यसमा खास उत्साह देखाएन । तर पाकिस्तानको विभाजन र पूर्वी पाकिस्तानलाई अलग राष्ट्र बनाएर भारतका लागि नयाँ रणनीतिक सुरक्षा वृत्त निर्माणमा प्रतिबद्ध इन्दिरा गान्धीले पाकिस्तानलाई विभाजन गर्ने भूमिकाबाट उत्पन्न हुने सामरिक दबाब र सम्भावित संकट सामनाका लागि १९७१ को सुरुमै उक्त सन्धिलाई अघि बढाउने निर्णय गरेकी थिइन् । अगस्ट ९ मा दुई मुलुकबीच २० वर्षे सन्धि सम्पन्न भयो र उक्त सन्धि भारतपाकिस्तानबीचको युद्धमा प्रधानमन्त्री गान्धीको सबैभन्दा ठूलो राजनीतिक, नैतिक, रणनीतिक र सैनिक सामथ्र्य बन्न पुगेको थियो । बंगलादेशमा विजय प्राप्त गरेपछि इन्दिरा गान्धीको ध्यान सिक्किमतर्फ लक्षित भयो । अन्ततः श्रीमती गान्धीको स्पष्ट निर्देशनमा रअले सञ्चालन गरेको गुप्त र प्रकट रणनीतिक चलखेलको परिणाम सिक्किम भारतमा विलय भयो । भारतमा लामो समयसम्म प्रतिबन्धित विख्यात भारतीय पत्रकार तथा लेखक सुनन्दकुमार दत्त रे लिखित स्म्यास एण्ड ग्य्रावएनेक्स्सेसन अफ सिक्किम र ब्रिटिस पत्रकार तथा लेखक एन्ड्रियु डफको पुस्तक सिक्किमरेक्युयियम फर अ हिमालयन किङ्डममा त्यस्तो चलखेलको सविस्तार उल्लेख छ । नेपाल, भुटान र शान्ति क्षेत्र प्रस्ताव पाकिस्तानको विभाजन र बंगलादेशको स्वतन्त्रता आन्दोलनका सवालमा नेपालले सुरुमा तटस्थताको नीति अवलम्बन गरेको थियो, तर जब चीन र अमेरिका जस्ता मुलुकहरूको कडा रणनीतिक दबाबका बाबजुद सोभियत संघको आणविक सुरक्षा छातासमेत उपलब्ध गरेको भारतले बंगलादेशको स्वतन्त्रतालाई अवश्यंम्भावी बनायो । त्यसले स्वाभाविकरूपमा राजा महेन्द्रलाई गम्भीर रणनीतिक झट्का दिएको थियो । १६ डिसेम्बर १९७१ मा ढाकामा पाकिस्तानी सेना पराजित भयो । त्यसको एक महिनापछि नेपालले स्वतन्त्र बंगलादेशलाई मान्यता दियो । नेपालले स्वतन्त्र राष्ट्रकोरूपमा बंगलादेशलाई मान्यता दिएको गरेको १५ दिनमा राजा महेन्द्रको अकस्मात् निधन भएको समाचार आयो । उपरोक्तअनुसार विकास भएको जटिल भूराजनीतिक चुनौतीमाझ राजा वीरेन्द्रको राज्यारोहण भयो । त्यसो त १०५० को दशकदेखिनै नेपालमा अमेरिकाको सघन रणनीतिक रुचि अभिव्यक्त हुन थालेको थियो तर १९७१ मा किसिन्जरको र १९७२ मा राष्ट्रपति निक्सनको चीन भ्रमणपछि चीन र अमेरिका दुवैको दृष्टिमा नेपालको महत्व बढ्दै गएको थियो । बंगलादेश घटनादेखि भारत र सोभियत संघबीचको बढ्दो रणनीतिक घनिष्टताले पकिस्तान, चीन र अमेरिकाबीच अर्को रणनीतिक धुरी निर्माण भएको अवस्थामा नेपाल मात्रै नभएर सिक्किम पनि भारतको भूराजनीतिक दबाबबाट मुक्त हुने उद्देश्यले सो धुरीनिकट पुगेको एन्ड्रयु डफको माथि उल्लेखित पुस्तकमा उल्लेख छ । राजा वीरेन्द्रको राज्याभिषेकमा सिक्किम नरेश आमन्त्रित थिए । तर राज्याभिषेक समारोहमा सहभागी नहुन भारत सरकारले सिक्किम नरेशलाई कडा चेतावनी दिएको थियो । भारत सरकारबाट खडा गरिएका खतरनाक अवरोध छिचोल्दै चोग्याल नेपाल आए । त्यतिधेरै विशिष्ट विदेशी अतिथिहरूको उपस्थिति रहेको अवसरमा चोग्यालसँग राजा वीरेन्द्रले एक घन्टा भन्दा बढी गोप्य वार्ता गरे । अमेरिका, चीन, बेलायत र पाकिस्तानका प्रतिनिधिहरूसँग चोग्यालको भेटवार्ता भयो । यो सबैको अर्थ चोग्याल आफ्नो मुलुकको सवाललाई राष्ट्र संघमा उठाउँदै छन् भनेर भारतले बुझ्यो । उनी नेपालबाट सिक्किम फर्की सक्दा नसक्दै भारतको आडमा काजी लेन्डुप दोर्जे चोग्यालविरुद्ध खनिन सुरु गरे । बाँकी इतिहास भइसकेको छ । चोग्यालको उपस्थिति निश्चित भएपछि विरोधस्वरूप भारतले राज्याभिषेकको अतिथिको रूपमा तय भइसकेको भारतीय राष्ट्रपतिको नेपाल भ्रमणलाई उपराष्ट्रपतिको स्तरमा खुम्च्याइदिएको थियो । त्यसमाथि त्यस्तो अविश्वासको वातावरणमा राजा वीरेन्द्रले नेपाललाई शान्ति क्षेत्र घोषणा गरियोस् भनेर राखेको प्रस्तावलाई भारतले चीन, अमेरिका, पाकिस्तानलगायतका मुलुकको प्रभावमा परेर १९५०को सन्धिलाई निष्क्रिय पार्ने रणनीतिको रूपमा बुझ्यो । फेरि भुटान फर्कौंबंगलादेशलाई मान्यता दिने पहिलो राष्ट्र भुटान बन्यो । सेप्टेम्बर १९७१ मा राष्ट्र संघको सदस्यता प्राप्तगरेको भुटान १९४९ मा भारतसँग भएको सन्धिअनुसार आफ्नो परराष्ट्र र रक्षा नीतिमा भारतीय मार्गदर्शनलाई पालना गर्न वाध्य थियो तर भारतले भन्दा पहिले भारतसँग सहमति नगरिकनै कुनै मुलुकलाई स्वतन्त्र राष्ट्रकोरूपमा मान्यता दिएर भुटानले ठूलो कूटनीतिक कौशल प्रदर्शन गर्यो । त्यस्तो मान्यतालाई लिएर भारतले भुटानसँग असन्तोष वा विरोध गर्न नसक्ने अवसरको उपयोग गरेर भुटानले सैद्धान्तिकरूपमा १९४९ को सन्धिमाथि गम्भीर तर सुन्दर प्रहार गर्न भ्यायो । भारत र चीन आकार, शक्ति, क्षमता, प्रभाव, सुरक्षा सरोकार सबै आधारमा दीर्घकालीनरूपमा रणनीतिक प्रतिष्पर्धा गरिरहनेछन् । त्यसैले सिक्किम, भुटान र तिब्बतको त्रिदेशीय सीमासँग जोरिएको डोक्लाम एउटा स्थायी रणनीतिक चुनौती हो । म्यानमार र बंगलादेशमार्फत बंगालको खाडी हुँदै हिन्द महासागरमा पहुँच बनाउने प्रयासको क्रममा बंगलादेशमा बेगम खालिदा जियाको नेतृत्वको सरकारहुँदा चीनले भारतविरुद्ध चुम्बी र बंगलादेशबाट एकैसाथ सैन्य कारबाही गर्ने रणनीति तयार गरेकोबारे भारतीय सेनाका लेफ्टिनेन्ट जनरल प्रकाश कटौचले १६ मार्च २०१३ मा सेन्टर फर ल्यान्ड वारफेयर स्टडिजमा उल्लेख गरेका छन् । चीनले डोक्लाममाथिको भुटानी दाबी परित्याग गरेमा उसलाई आकर्षक भूमि क्षतिपूर्तिको प्रस्ताव त राखेको छ नै, उसले भुटानका विकास आवश्यकता पूरा गर्न १० अर्ब डलरको सहयोग राशी उपलब्ध गराउने वाचा गरेकोबारे गएको अगस्ट २४ मा जापानबाट प्रकाशित हुने निक्केई एसियन रिभ्युमा युजी कुरोनुमाले लेखेका छन् । भारत विश्वको पाँचौ ठूलो सैनिक शक्ति हो । चीन विश्वको तेस्रो ठूलो सैन्य शक्ति हो । चीनको सैनिक बजेट दुई सय १६ हजार अर्ब र भारतको ५० हजार अर्ब डलर छ । त्यस आधारमा हेर्दा, चीन भारतमाथि निर्णायक विजय प्राप्त गर्ने क्षमता राख्दछ । तर अमेरिका र जापान जस्ता विश्वको पहिलो र चौथो सैन्य पनि भारतको पक्षमा आए भने भारत, अमेरिका र जापानको संयुक्त सामथ्र्यसँग चीनको केही नलाग्ला । अवस्था कस्तो पनि छ भने १९७१ को पाकिस्तानको विभाजन र बंगलादेशको जन्मको सवालमा पाकिस्तानकाप्रति सम्पूर्ण प्रतिबद्धता राख्दाराख्दै पनि अमेरिका र चीन पाकिस्तानको पक्षमा आएनन् । त्यसैले एकातिर भौगोलिक दूरी र अर्कोतिर भारतको तुलनामा चिनियाँ अर्थतन्त्रसँग अभिन्न रूपमा गाँसिएको आफ्नो अर्थतन्त्रलाई तहसनहस हुनेगरी भारतकै खातिर जापान र अमेरिका चीनविरुद्ध लाग्ने छैनन् । चीनसँग जापान र अमेरिकालाई उनीहरूकै मूल भूमिमा समेत प्रहार गर्नसक्ने क्षमता भएकोले पनि भारतको पक्षमा अमेरिका र जापानको चीनविरुद्धको युद्ध संलग्नता सजिलै सम्भव देखिँदैन । अर्कोतिर, भुटान आफ्नो अन्तर्राष्ट्रिय व्यक्तित्व निर्माण गर्न चाहन्छ नै । आफ्नो छिमेकको महाशक्तिको हैसियत निर्माण गरिरहेको चीनसँग सम्बन्ध राख्न, त्यसबाट लाभ लिनबाट भारतले भुटानलाई सधैं छेकिरहन सक्दैन नै । बुझ्नुपर्छ, भारत र चीनबीचको डोक्लाम तनाव आरम्भ मात्रै हो । डोक्लाम सवाललाई मूलतः भुटान र चीनबीचको सवाल बन्न नदिएर त्यहाँ भारतीय रणनीतिक स्वार्थ मिसाइँदा त्यसबाट उत्पन्न भारतीय दबाबअन्तर्गत भुटान चीनसँग आफ्नो राष्ट्रिय हितअनुरूप सीमा वार्ता टुंग्याउन, चीनसँग कूटनीतिक सम्बन्ध स्थापना गर्न र आफ्नो अन्तर्राष्ट्रिय व्यक्तित्व निर्माण गर्न पाइरहेको छैन । चीनसँग पनि निकट सम्बन्ध राख्ने पक्षको वकालत गर्ने दल र त्यसका नेताहरूलाई आफ्नो भौगोलिक, सैनिक र आर्थिक शक्तिको बलमा राजनीतिक निषेधको भारतीय रणनीतिले कहीं काम गरेको छैन, बरू क्षेत्रमा भारतविरोधी जनमत मात्रै बढाइरहेको छ । चीन दक्षिण भारतलगायत एसियाका मुलुकका लागि विराट अवसर हो । तर भारत चीनसँगको सम्बन्धबाट प्राप्त हुने आर्थिक अवसरबाट आफू लाभान्वित हुन चाहन्छ तर त्यो लाभबाट दक्षिण एसियाका मुलुकहरूलाई भने वन्चित गरिरहन चाहन्छ भन्ने तथ्य पुष्टि भइरहेको छ । प्रष्ट छहिमालय क्षेत्रमा आक्रामक र महत्वाकांक्षी रणनीति अवलम्बन गर्दै आएको आफूभन्दा शक्तिशाली चीनलाई सामरिक संयममा राख्न भारतले पनि त्यस्तो संयम प्रदर्शन गर्नु आवश्यक छ । त्यसको प्रारम्भ नेपाल र भुटानलाई राजा वीरेन्द्रको प्रस्तावको मर्मअनुरूप राष्ट्र संघद्वारा शान्तिक्षेत्र घोषित गराएर गर्न सकिन्छ । त्यसलाई अझ विस्तार गरेर एसियाका दुई विशाल शक्तिहरूबीच अंग्रेज सरकारबाट सिक्दै सबै तनाव, विवाद र युद्धका कारण बनेका र बन्नसक्ने भूभागहरूमा नयाँ बफरहरू निर्माण गर्न सकिन्छ । भट्टराई नेपाल इन्स्टिच्युट फर स्ट्याट्राजिक स्टडिज (निस)सँग सम्बद्ध छन् )"
एक्कै पटक दुर्इ निर्वाचन गर्न के छन् चुनौती ?,"निर्वाचनबिना कुनै किसिमको प्रतिनिधिमूलक लोकतन्त्रको कल्पनासम्म गर्न सकिँदैन । संघीय संरचनायुक्त मुलुकहरूमा केन्द्रीय विधायिका तथा प्रान्तीय विधायिकाहरूको निर्वाचन एकैसाथ गर्ने व्यवस्था परम्पराका रूपमा मात्र होइन संवैधानिक वाध्यता पनि बन्छ । यसो गर्दा राष्ट्रिय ढुकुटीमाथि व्ययभार समेत कम हुन्छ । कहिलेकाहीं कुनै दल वा गठबन्धनको स्पष्ट बहुमतको अभावमा केन्द्रीय विधायिका तथा प्रान्तीय विधायिका भंग हुने अवस्थाको सिर्जना हुन्छ र यी निकायका निर्वाचन भिन्नाभिन्नै समयमा गर्नुपर्ने अवस्था हुन्छ । निर्वाचन फरक समयमा भएमा केन्द्रीय र प्रान्तीय सरकारहरूको कुशलताक्षमता वा कार्यकालको मध्यावधि मूल्यांकन पनि हुन्छ । तर दुवै निर्वाचनहरू एकै समयमा गर्नु विभिन्न किसिमले मुलुकको लागि हितकर हुन्छ । आर्थिक भार मात्र कम हुँदैन, प्रशासनिक व्यवस्थापन पनि सजिलो हुन्छ । भारतमा पनि प्रान्तीय विधायिका कहिलेकाहीं पूर्ण कार्यकालअगावै भंग हुने भएकाले दुवै निर्वाचन छुट्टाछुट्टै समयमा हुन थाले । भारत स्वतन्त्र भएपछि, करिब १५ वर्षसम्म दुवै निर्वाचन एकै साथ हुन्थे, तर पछि संघीय र प्रान्तीय विधायिका विविध कारणले फरकफरक समयमा विघटन हुन थालेपछि ती निकायका निर्वाचन फरकफरक समयमा हुन थालेका हुन् । केन्द्रीय तथा प्रान्तीय निर्वाचनको घोषणा निर्वाचन आयोगको परामर्शमा सरकारले प्रान्तीय विधायिका (प्रदेशसभा) तथा केन्द्रीय विधायिका (प्रतिनिधिसभा)को निर्वाचन एकैसाथ मंसिर १० गते गर्ने निर्णयलाई परिमार्जन गरी अब दुई चरणमा क्रमशः १० र २१ मंसिरमा गर्ने घोषणा प्रशंसनीय छ । निर्वाचन आयोगको यस व्यावहारिक सल्लाहलाई स्वीकार गरी सरकारले गरेको निर्णय उचित छ । निर्वाचन आयोगले आधा मनले मौसमका कारणमात्र निर्वाचन सार्न सुझाव दिएको थियो । जबकि, सुरक्षा, प्रशासनिक र व्यवस्थापकीय चुनौती समेत हेर्दा दुई चरणमा निर्वाचन गर्नु उपयुक्त छ । निर्वाचन आयोगले यस्ता चुनौतीलाई ध्यानमा राखी परम्परागत सोचबाट माथि उठेर केही दूरगामी निर्णय लिनुपर्छ । यस्ता निर्णय लिई कार्यान्वयन गर्न सकेमा भविष्यमा हुने सबै निर्वाचनलाई पनि सजिलो बनाउँछ । तब मात्र लोकतन्त्र र गणतन्त्र जोगाउन आयोगको योगदान समेत कदर गर्न लायक देखिनेछ । निर्वाचन आयोगले सरकारलाई कात्तिक मसान्तभित्र नै उच्च पहाडी र हिमाली क्षेत्रमा मिति तोक्न दबाव दिनुपथ्र्यो । २०५१ सालको मध्यावधि निर्वाचन मंसिर ७ मा भएको थियो र यसमा करिब १०१२ केन्द्रमा त्यसदिन मतदान हुन सकेको थिएन । त्यसबेला हिउँ पर्नाले, खटिएका कर्मचारीहरू मतदान सामग्रीसाथ मतदान केन्द्रमा पुग्न सकेका थिएन । निर्वाचन आयोगको दायित्व निर्वाचनमा आयोगको दायित्व राजनीतिक दल र सरकारको भन्दा बढी हुन्छ । खासगरी अविकसित र राजनीतिक संक्रमणकमा रहेका मुलुकहरूमा राजनीतिक दल र विशेषरूपमा सरकारमा रहेका दलहरू निर्वाचन आचारसंहिता पालन गर्न र निष्पक्ष मतदानको वातावरण बनाउन प्रतिबद्ध हुँदैनन् । किनकि जसरी भए पनि निर्वाचनमा विजय प्राप्त गरी शासन र सत्ताप्राप्ति तिनका अभीष्ट हुन्छन् । यस्तो अवस्थामा निर्वाचन आयोगको भूमिका महत्वपूर्ण हुन्छ । यसैकारण, निकासका लागि निर्वाचन आयोग जस्ता विभिन्न निकायहरूको व्यवस्था संविधानमा गरिएको हुन्छ । हालै सम्पन्न स्थानीय तहका दुई चरणका निर्वाचन हास्यास्पद र लज्जास्पद भएको देखिन्छ । हास्यास्पद यसकारणले कि पहिलो हुन निर्वाचित हुने (पहुनिहु) निर्वाचन प्रणालीमा एक मतको अन्तरमा उम्मेदवार विजयी भएको ठाउँमा २० देखि २२ प्रतिशत (हजारौं) मत बदर भएको अवस्था छ । यस्तो अवस्थामा के जनताले बहुमत दिएको उम्मेदवार विजयी भएको छ त भन्ने प्रश्न उठ्छ । यो निर्वाचनको उपहास मात्र होइन कि यसलाई निर्वाचन नै होइन भन्न पनि सकिन्छ । यस्तो रेकर्ड विश्वमा सायदै होला । यो निर्वाचन लज्जास्पद यस कारण हो कि निर्वाचन आयोगले महत्वपूर्ण भूमिका खेल्न बिर्सेको जस्तो देखिन्छ । यो सत्य कुरा हो कि ऐन कानुनबाट निर्वाचन आयोग बाँधिएको हुन्छ, तर आफ्नो प्राप्त अधिकारभित्र खेल्न आयोग स्वतन्त्र हुन्छ । उदाहरणको लागि ६०६५ दलहरूको निर्वाचन चिन्हयुक्त मतपत्र पक्कै ठूलो हुन्थ्यो भन्ने थाहा हुँदाहुँदै कम मत बदर बनाउन आयोगले केही काम गर्न सक्थ्यो । जस्तैः मतदानलाई चरणबद्धरूपमा गर्ने, कडा सुरक्षाका साथ विभिन्न छापाखानामा मतपत्र छाप्ने, उम्मेदवारहरूलाई चिन्ह वितरण गरेपछि मात्र मतपत्र छपाउने गरेका भए मतपत्र निकै छोटो हुन्थ्यो । यसो गरेका भए ४५ प्रतिशत भन्दा बढी मत बदर हुने थिएन । अब उप्रान्त आयोगले यसमा ध्यान दिनुपर्ने देखिन्छ । आउँदो निर्वाचनमा चुनौती ठूलो मतपत्र आगामी प्रादेशिक तथा केन्द्रीय निर्वाचनमा समस्या बन्ने छैन । किनकि मतपत्रको छपाइ उम्मेदवारलाई निर्वाचन चिन्ह वितरण पछि हुन्छ जसले गर्दा मतपत्र स्थानीय तहको निर्वाचनको तुलनामा छोटा हुनेछन् । प्रदेश र केन्द्र दुवै तहको लागि हुने निर्वाचनमा मि िश्रत प्रणाली प्रयोग हुन्छ । पहुनिहु प्रणालीको साथसाथै समानुपातिक प्रणालीको प्रयोगले दुवै विधायिकाको लागि दुईदुई किसिमका मतपत्र चाहिन्छन् । एकै मतदान केन्द्रमा, चार किसिमको मतपत्रको प्रयोग चुनौतीपूर्ण हुन्छ किनकि कुनैकुनै केन्द्रमा जहाँ ३०४० प्रतिशत मतदाता अशिक्षित हुन सक्छन् । यस विषयमा निर्वाचन आयोग गम्भीर हुनु आवश्यक छ । हुनत मि िश्रत निर्वाचन प्रणालीका लागि प्रयोग हुने मतपत्रको किसिमको सम्बन्धमा अहिलेसम्म ऐनकानुन बनेको छैन । अहिले कानुन बन्ने क्रममा भएकोले, सरकार र निर्वाचन आयोग धेरै विचार पुर्याएर अगाडि बढ्नुपर्ने हुन्छ । यस सम्बन्धमा जस्तोसुकै ऐनकानुन बने पनि निर्वाचन आयोगको भूमिका महत्वपूर्ण नै हुन्छ । मतपत्रको समस्या मतपत्रको संख्या घटाउन पहुनिहु प्रणाली र समानुपातिक प्रणालीको लागि एउटै मतपत्र प्रयोग गर्ने भन्ने भनाइ पनि आएका छन् । दुई किसिमको मतपत्र प्रयोग गर्ने विकल्पले विविध कारणले उचित परिणाम दिँदैन । निकै संख्यामा मतहरू खेर जान्छन् र मतदाताले चाहेको वास्तविक प्रतिनिधिको छनोट सम्भव हुँदैन । पहुनिहु प्रणालीअन्तर्गत निकै संख्यामा स्वतन्त्र उम्मेदवारहरू निर्वाचनमा भाग लिन्छन् र ती उम्मेदवारले प्राप्त गरेका मतको प्रतिनिधित्व समानुपातिक प्रतिनिधित्वतिर गणना हुन नसक्नाले ती मत खेर जान्छन् । मतपत्रको छपाइ २०४८ सालदेखि जनक शिक्षा सामग्री केन्द्र लिमिटेडबाट मात्रै हुँदै आएको छ । निर्वाचन सम्पन्न गर्नका लागि १०० देखि १२० दिनसम्मको माग मुख्य रूपमा मतपत्र छपाइको निम्ति हुने गरेको हुन्छ । मतदाताको संख्या २०४८ सालको तुलनामा अहिले करिब दोब्बर भएको छ तर पनि निर्वाचन आयोगको निर्भरता भने जनक शिक्षामाथि मात्रै हुनु अव्यवहारिक हो । त्यो प्रेसको मुख्य दायित्व शिक्षासम्बन्धी पुस्तकहरूको छपाइ र वितरण हो तर उसले निर्वाचनका लागि मतपत्र छपाइमा ध्यान केन्द्रित गर्दा पाठ्यपुस्तक छपाइ पनि ढिलो हुन्छ । अतः जनक शिक्षामाथिको आयोगको निर्भरता बढाउनु सट्टा घटाउनु उचित देखिन्छ । त्यसको लागि विश्वसनीय छापाखानाकोे सहायता लिनु बाञ्छनीय देखिन्छ । जस्तो सुरक्षाको व्यवस्था जनक शिक्षाका लागि गरिन्छ त्यस्तै अर्को छापाखानामा गर्न सकिन्छ । मुलुक संघीयतामा गइसकेका अवस्थामा सातवटा प्रान्तमा विभिन्न समयमा निर्वाचन हुने सम्भावना रहेकाले, ठूला महानगर र उपमहानगरका विश्वसनीय तथा राम्रो छापाखानामा मतपत्र छपाइको काम गर्न सकिन्छ । यसो भयो भने निर्वाचनको काम सम्पन्न गर्न ४०४५ दिनभन्दा बढी समय चाहिँदैन । यसले निर्वाचन खर्च, उम्मेदवार एवं राजनीतिक दलहरूबाट हुने खर्च पनि घटाउँछ । आचारसंहिता पालन गर्ने अवधिलाई समेत यसले प्रभावित पार्छ । अतः निर्वाचन आयोगले परम्परागत सोचाइ त्यागेर काठमाडौं उपत्यका र बाहिर पनि ठूला छापाखानामा मतपत्र छाप्ने व्यवस्था मिलाउनुपर्छ । नेपालमा निर्वाचनमा प्रयोग हुने मतपत्रका अर्धकट्टिमा क्रमांक लेखिन्छ तर मतपेटिकामा खसालिने भागमा लेखिँदैन । भारत र बेलायत जस्ता मुलुकहरूमा जस्तै क्रमांक लेख्ने परिपाटी अपनाउने हो भने मतपत्रको सुरक्षा प्रभावकारी हुनसक्छ । अन्य छापाखानामा छापिएका मतपत्र पनि पूर्ण सुरक्षा साथ प्रयोग गर्न सकिन्छ । यदि मतपत्रको राम्रो र भरपर्दो बन्दोबस्त आयोगले गर्न सक्यो भने आयोगका धेरै समस्याको समाधान हुने देखिन्छ । मतदान केन्द्रको व्यवस्था निर्वाचन आयोगको मुख्य कर्तव्य मतदातालाई निर्धक्क भएर सजिलोसँग मतदान गराउने व्यवस्था मिलाउने हो । तर आयोगले मतदाताको सुविधालाई विचार नगरी आफ्नो प्रशासकीय व्यवस्थालाई बढी महत्व दिइएको पाइन्छ । आउँदो निर्वाचनमा जम्मा चार किसिमका मतपत्र प्रयोगमा आउँछन् । मतदान केन्द्रको राम्रो व्यवस्थापानबाट मात्रै पनि बदर मतको संख्या घटाउन सकिन्छ । नत्र बदर मतको संख्या स्थानीय तहको निर्वाचनमा जस्तै धेरै हुनसक्छ । निर्वाचन उपहास बन्न पुग्दछ । मतदान केन्द्रको व्यवस्थापनमा मुख्यतः दुइटा कुरामा ध्यान दिनुपर्छ । पहिलो, मतदानकेन्द्रको संख्या बढाउनुपर्छ । मतदातालाई सुविधाजनक मतदानका लागि बढीमा पाँच सय मतदाताका लागि एउटा मतदान केन्द्रको व्यवस्था गर्नुपर्छ । तर आयोगले प्रशासनिक सहजताका कारण मतदान केन्द्रको संख्या बढाउन सकेको छैन । अबको निर्वाचन केन्द्रीय र प्रादेशिक संसद्का लागि हुने भएकोले मतदान केन्द्रको संख्या पहिलेको तुलनामा दोब्बर बनाउनुपर्छ । संख्या बढाएर मात्र पुग्दैन मतदान केन्द्रको लागि बढी फराकिलो स्थान खोज्नुपर्ने हुन्छ ताकि चारवटा मतपत्रमा मतदान गर्न चारवटा पंक्तिमा लाम लागेर मतदाताले सजिलोसँग मतदान गर्न पाउन् । कर्मचारी व्यवस्थापन मतदानमा खटिने निजामती कर्मचारी र सुरक्षाकर्मीको व्यवस्थापन पनि उत्तिकै महत्वपूर्ण हुन्छ । एकभन्दा बढी चरणमा निर्वाचनबाट कर्मचारीको व्यवस्थापन सजिलो हुन्छ । म्यादी प्रहरीको सट्टामा नियमित सुरक्षाकर्मीबाट सुरक्षा व्यवस्थापन गर्दा अर्बौं रुपैया बचत हुन्छ । दुई चरणको स्थानीय तहका निर्वाचनमा करिब ७५ हजार म्यादी प्रहरी खटाइएका थिए । यसबाट एक अर्बभन्दा बढी खर्च भएको अनुमान गरिन्छ र निजहरूबाट भरपर्दो सुरक्षा पनि प्रदान नभएको बारम्बारको अनुभव छ । निर्वाचन आयोगले यस्ता चुनौतीलाई ध्यानमा राखी परम्परागत सोचबाट माथि उठेर केही दूरगामी निर्णय लिनुपर्छ । यस्ता निर्णय लिई कार्यान्वयन गर्न सकेमा भविष्यमा हुने सबै निर्वाचनलाई पनि सजिलो बनाउँछ । तब मात्र लोकतन्त्र र गणतन्त्र जोगाउन आयोगको योगदान समेत कदर गर्न लायक देखिनेछ ।"
एसिया कप छनोट फुटबल: ताजकिस्तानसँग नेपाल २१ ले पराजित,काठमाडौं : घरेलु मैदानमा ताजकिस्तानसँग पराजित भएपछि नेपालको एसिया कप छनोट यात्रा कठिन बन्दै गएको छ। सातदोबाटो स्थित एन्फा कम्प्लेक्स मैदानमा मंगलबार नेपाल ताजकिस्तानसँग २१ गोलले पराजित भयो। समूह एफ मा रहेको नेपालको यो तेस्रो खेल हो। नेपालले समूहगत चरणको पहिलो खेल फिलिपिन्ससँग उसैको मैदानमा गत चैत २५ गते खेलेको थियो। उक्त खेलमा नेपाल फिलिपिन्ससँग ४१ गोलले पराजित भएको थियो। गत जेठमा घरेलु मैदानमा खेलिएको खेलमा नेपाली टोली यनमसँग गोलरहित बराबरीमा रोकिएको थियो। नेपालले अव अर्को खेल फिलिपिन्ससँग आगामी नोभेम्बर १४ मा घरेलु मैदानमा खेल्नेछ। समूहको शीर्ष स्थानमा रहेको फिलिपिन्सको ६ अंक छ। दोस्रो स्थानमा रहेको यमनको चार अंक छ। यसअघि अंक बिहिन अवस्थामा रहेको ताजकिस्तान नेपाललाई हराएपछि तीन अंक जोड्दै तेस्रो स्थानमा छ। एक अंकमा सिमित नेपाल तालिकाको अन्तिममा छ।
"देशले नचिनेको प्रतिभा, विदेशमा चम्किएका नेपाली धावक","काठमाडौं: सिंगापुरको चर्चित दैनिक पत्रिका द स्ट्रेट्स टाइम्समा अघिल्लो महिना छापिएको एउटा समाचारले नेपाली खेलकुदलाई गर्व गर्ने क्षण दियो। स्ट्रेट्स टाइम्स आफैंले बर्सेनि आयोजना गर्दै आएको स्ट्रेट्स टाइम्स रनको पछिल्लो संस्करणमा नेपाली धावक पनि समावेश थिए, जसले तीन केन्याली धावकलाई पछि पार्दै दोस्रो स्थान हात पारेका थिए। विश्वका विभिन्न देशका राम्रा धावक सहभागी रहेको सिंगापुरको उक्त प्रतिष्ठित दौडमा दोस्रो स्थान हात पारेपछि निमेश गुरुङसँग नेपालको नाम पनि जोडिएर आयो। त्यसैले निमेश र उनको प्रतिभाबारे खबर दिने त्यो समाचारले धेरै नेपालीको ध्यान तानेको थियो। निमेश सिंगापुरमा आयोजना हुने यस्ता प्रतियोगितामा नियमित रूपमा सहभागी हुँदै आएका छन्। सन् २०१२ को अन्त्यबाट निमेशले सिंगापुरमा आयोजना हुने कुनै पनि प्रतियोगिता छाडेका रहेनछन्। निमेशले ती प्रतियोगितामा प्रतिस्पर्धा गरेर तीन सयभन्दा बढी त पदक नै जितिसकेका छन्। उनको कोठाको भित्तामा झुन्डिएका पदकमध्ये एक सय ५० जति त स्वर्ण नै छन्। यसै महिना अमेरिकामा भएको विश्वभरका सुरक्षाकर्मीबीचको ओलम्पिक खेलकुद प्रतियोगिता वल्र्ड पुलिस फायर गेम्स'को १० किलोमिटर र २१ किलोमिटर (हाफ म्याराथन) दौडमा स्वर्ण पदक जितेपछि सिंगापुरमै पनि निमेशको चर्चा चुलिएको छ। सिंगापुरबाट प्रकाशित हुने पत्रपत्रिकाका रंगीन पृष्ठहरूमा निमेशको मेहनत र उपलब्धि छापिन थालेका छन् । उनले सिंगापुरको एथलेटिक्स महासंघले आयोजना गर्ने राष्ट्रिय प्रतियोगितामा त यसअघि नै त्यहाँका पहिलो नम्बरका खेलाडीलाई पनि पराजित गरिसकेका रहेछन्। व्यावसायिक रूपमा दौडन सुरु गरेको निकै छोटो अवधिमा यत्तिका सफलता हात पारिसकेका यी धावक सिंगापुरमा कसरी चम्किए त? निमेश र मेहनत संखुवासभा मादी मूलखर्क (हाल तेह्रथुम वसन्तपुर)का निमेश सिंगापुर पुलिसमा कार्यरत अघिकारी हुन्। उनी सन् २००८ को इन टेकमा भर्ती भएर सन् २००९ को सुरुमै सिंगापुर पुगेका थिए। त्यसपछिको तीन वर्ष उनी आफ्नो जिम्मेवारीमा खटिए । सन् २०१२ को अन्त्यतिर उनले आफ्नो युनिटभित्रै अन्य धावक दौडिरहेको देखे। नेपाली गाउँघरको उकालीओराली छिचोलिरहेका निमेश सिंगापुरमा पुगेर पुलिस ट्रेनिङका लागि पनि नियमित दौडिए। अन्य धावक दौडिरहेको देखेर पनि उनी यसतर्फ अझ लोभिए । उनलाई जति दौडियो त्यति शरीर हलुका भएको महसुस भयो। लगत्तै आफ्नो युनिटभित्र भएको प्रतियोगितामा सहभागी उनी पहिलो नै बने। आफ्नो सुरुआती प्रयासमै निमेशले सन् २०१३ मा सिंगापुर पुलिसभित्रको पीएसए एथलेटिक्स च्याम्पियनसिपअन्तर्गत पाँच हजार र एक हजार मिटर दौडमा १७ वर्ष पुरानो कीर्तिमान नै भंग गरे। त्यो उपलब्धिले त मलाई झनै हौस्यायो। त्यसपछि नै हो मैले जागिरका अतिरिक्त दौडमा पनि भविष्य खोज्ने निधो गरेको । मेरो मेहनत पनि अझ बढ्न थाल्यो। त्यसपछिको ६ महिनामा मैले आफ्नो शरीरको तौलमात्रै १६ केजी घटाएँ', अन्नपूर्णसँगको कुराकानीमा निमेशले भने। युनिटभित्रको प्रतिस्पर्धामा आफूलाई जित्ने अन्य प्रतिस्पर्धी नै नभएपछि राम्रो पुरस्कार राशिसहित दौडको प्रतिस्पर्धा आयोजना भइरहने सिंगापुरका सानातिना प्रतिस्पर्धामा पनि उनले आफूलाई सहभागी गराउन थाले। ती प्रतिस्पर्धामा पनि निमेश पहिलो बन्न थाले। प्रतियोगितामा सहभागी हुन थालेको वर्ष दिन पनि नपुग्दै निमेश सिंगापुरको राष्ट्रिय खेलाडी सहभागी प्रतिस्पर्धामा आफूलाई पहिलो बनाउन सफल भए। त्यससँगै उनले सिंगापुरको ठूला प्रतियोगिता र देशबाहिर हुने अन्य प्रतियोगितामा समेत प्रतिस्पर्धाको अवसर पाए। उनी सन् २०१५ मा हाफ म्याराथनतर्फ सिंगापुरको राष्ट्रिय च्याम्पियन बने। त्यसको एक वर्षपछि सन् २०१६ मा १० हजार मिटर र पाँच हजार मिटर दौडमा पनि उनी सिंगापुर च्याम्पियन बने। सुरुआतमा निमेशले मध्यम दूरीका प्रायः स्पर्धामा आफूलाई सहभागी गराए । पछिल्लो समय भने उनले हाफ म्याराथन र १० हजार मिटरमा आफूलाई निखार्दै लगेका छन्। निमेश सन् २०१४ मै सिंगापुरबाट छनोट भएर मलेसियामा हुने माउन्ट किनाबलु अन्तर्राष्ट्रिय दौड प्रतियोगितामा समेत सहभागी भए । सो प्रतियोगितामा केन्याका धावक पहिलो र जापानका धावक तेस्रो हुँदा निमेश दोस्रो बनेका थिए । त्यसपछि यसै महिना सिंगापुर पुलिसको च्याम्पियन बन्दै अमेरिकामा भएको वल्र्ड पुलिस फायर गेम्सको १० किलोमिटर र २१ किलोमिटर (हाल्फ म्याराथन)मा पनि स्वर्ण पदक नै जिते। विश्वका ६१ भन्दा बढी देशका सुरक्षा निकायका धावक सहभागी उक्त प्रतियोगिताको दुवै प्रतिस्पर्धामा अमेरिका, बेलायत, रुसलगायत देशका प्रतिस्पर्धीलाई पछि पार्दै निमेशले स्वर्ण पदक जितेका थिए। निमेश अझै पनि मेहनत गरिरहेका छन् । उनी भन्छन्, सिंगापुरमा दौड प्रतियोगिताहरू धेरै हुन्छन् । पुरस्कार राशि पनि राम्रो हुने भएकाले यहाँ अफ्रिकादेखि धेरै देशका राम्रा धावक आउँछन् । उनीहरूसँग प्रतिस्पर्धा गर्दा अझ राम्रो हुन्छ । अझै केही ठूला प्रतियोगिताहरू जित्ने उद्देश्य छ।' निमेशले छोटो समयमै यति धेरै सफलता हात पारिसक्दा पनि आश्चर्यको कुरो उनीसँग अझै पनि प्रशिक्षक छैन । उनी बिनाप्रशिक्षक नै अहिलेसम्मको अवस्थामा आइपुगेका हुन् । उनी आफैं मेहनत गर्छन् र प्रतियोगिताहरूका क्रममा भेटिने अन्य राम्रा धावकहरूसँग कसरी राम्रो दौडन सकिन्छ भनेर टिप्स लिन्छन् । त्यसलाई व्यवहारमा उतार्छन्। हामीजस्तो खेलाडीका लागि प्रशिक्षक राख्नु असम्भवजस्तै छ। हामी यहाँको प्रशिक्षकलाई पैसा तिरेर राख्न सक्दैनौं। युनिटभित्र पनि प्रशिक्षकको व्यवस्था छैन', निमेश भन्छन्, त्यसैले अहिलेसम्म अन्य धावक दौडिएको हेरेरै दौडिरहेको छु । राम्रा धावकहरूलाई भेटेर उनीहरूसँग कसरी राम्रोसँग दौडन सकिन्छ भनेर टिप्स लिन्छु अनि त्यसैलाई पछ्याउने प्रयास गर्छु।' गरिबीले सिकाएको पाठ संखुवासभाको ग्रामीण भेगमा रहेको निमेशको परिवार पूर्ण रूपमा खेतीमा निर्भर थियो। आर्थिक अवस्था कमजोर भएपछि निमेशका पिता दुर्गाबहादुर गुरुङ साहूसँग ऋण लिएर पैसा कमाउन साउदीतर्फ लागेका थिए। दुर्भाग्य दुर्गाबहादुर दुर्घटनामा परे। ज्यान त जोगियो तर, काम गर्न नसक्ने भएपछि स्वदेश फर्किए । घरमा साहूसँग लिएको ऋण फिर्ता गर्ने रकम भएन । त्यसैले साहूलाई आफ्नो घर र जायजेथा जिम्मा लगाएर उनी तेह्रथुमको वसन्तपुर बसाइँ सरे । निमेश र अन्य छोराछोरीलाई मामाघरमा छाडेर दुर्गाबहादुर वसन्तपुरमा मजदुरी गर्न थाले। निमेशले त्यति बेलैदेखि दुःख गर्न सिकेका थिए । आज त्यही सिकाइले उनलाई अझ अघि बढ्न मद्दत गरिरहेको छ । सिंगापुर पुलिसबाट आएको तलबले उनको परिवारलाई प्रशस्तै पुग्छ। राजधानीमै सुखका साथ बस्न पुग्छ। यद्यपि अहिले दौडमार्फत पनि उनी प्रशस्तै कमाइ गरिरहेका छन् । उनी कुनै समय साताकै दुई प्रतियोगितामा सहभागी हुन्छन् । तिनमा उनी पहिलो नै बन्छन् । उपाधि सम्भव नभए पनि उनी शीर्ष तीनमा त पर्छन् नै। ती प्रतिस्पर्धाबाट उनी मासिक औसतमा दुईदेखि तीन लाख नेपाली रुपैयाँ कमाइ गर्दा रहेछन् । कुनै बेला त्योभन्दा बढी पनि कमाइ हुने उनले बताए । राम्रो दौडनसक्ने धावकलाई सिंगापुरमा राम्रो छ । यहाँ नियमित प्रतियोगिता भइरहेका हुन्छन् । सानै प्रतियोगिताको पनि पुरस्कार राशि धेरै हुन्छ', निमेश भन्छन्, राम्रो प्रदर्शन गर्नसके कमाइ पनि राम्रो हुन्छ । पहिलेको दुःखको दिन सम्झेर पनि मेहनत गर्न मन लाग्छ।' सिंगापुर पुगेपछि मात्र आफूले एथलेटिक्सका बारेमा जानकारी पाएको निमेशले बताए । उनले सिंगापुरको जागिर अवधि सकिएपछि आफ्नै देशमा केही योगदान गर्ने योजनामा रहेको बताए । निमेश भन्छन्, मैले अहिले जति पनि प्रतियोगितामा सहभागिता जनाएको छु, त्यसमा मेरो नाम नेपालसँगै जोडिएको छ । साँच्चिकै नेपालबाटै आएर दौडन पाएको भए कस्तो हुन्थ्यो भनेर सोच्छु । आफ्नो देशबाट खेल्ने अवसर नपाए पनि यहाँबाट बिदा भएपछि प्रशिक्षककै हैसियतमा भए पनि नेपाली खेलकुदलाई योगदान पुयाउने योजनामा छु।' निमेशको प्रदर्शन २०१४ : माउन्ट किनाबलु इन्टरनेसनल रनिङ मलेसिया (दोस्रो) २०१४ : द स्ट्रेट्स टाइम्स रन सिंगापुर (२११ किलोमिटर, दोस्रो) सिंगापुर होम टाइम ट्र्याक एन्ड फिल्ड च्याम्पियनसिप १० हजार मिटर : (२०१४, पहिलो, २०१६, पहिलो) पाँच हजार मिटर : (२०१४, पहिलो, २०१६, पहिलो) १५ सय मिटर : (२०१४, पहिलो) २०१४ : द स्ट्यान्डर्ड चार्टर्ड हाफ म्याराथन (पाँचौं स्थान) सफ्र आर्मी हाफ म्याराथन २०१४ : दोस्रो २०१५ : दोस्रो २०१६ : दोस्रो २०१६ : सिंगापुर न्यु ब्लान्स रन (सात किलोमिटर, पहिलो) २०१६ : पुमा नाइट रन (१२ किलोमिटर, पहिलो) २०१६ : क्रस कन्ट्री (५० किलोमिटर, दोस्रो) २०१६ : पोकारी स्विट रन (१० किलोमिटर, पहिलो) २०१६ : सालोमोन एक्स क्रस कन्ट्री (१० किलोमिटर, पहिलो) २०१६ : द पर्फमेन्स सिरिज (१० किलोमिटर, पहिलो) २०१६ : सिंगापुर सिटी रेस (४२ किलोमिटर, पहिलो) २०१७ : द स्ट्रेट्स टाइम्समा रेस (१९ किलोमिटर, दोस्रो) २०१७ : विश्व पुलिस फायर गेम्स अमेरिका (१० किलोमिटर, पहिलो, २१ किलोमिटर पहिलो)"
पिपुल्स च्वाइस अवार्डको चर्चा,"पल्सर स्पोर्ट्स अवार्ड२०७४ भदौ २६ गते राजधानीमा आयोजना हुँदैछ। पल्सर स्पोर्ट्स अवार्डमा उत्कृष्ट पुरुष खेलाडी, उत्कृष्ट महिला खेलाडी, उत्कृष्ट युवा खेलाडी, उत्कृष्ट प्रशिक्षक, पिपुल्स च्वाइस अवार्ड, पारा एथलिट अवार्ड, स्पेसल अवार्ड र लाइफटाइम एचिभमेन्ट अवार्ड गरी आठ विधामा पुरस्कार प्रदान गरिने भएको छ। पिपुल्स च्वाइस अवार्डका लागि यसअघि नै खेलाडीको मनोनयन गरिसकिएको छ। उक्त अवार्डका लागि पौडीकी गौरिका सिंह, क्रिकेटका दीपेन्द्रसिंह ऐरी, एथलेटिक्सकी कान्छीमायाँ कोजू, फुटबलका सुजल श्रेष्ठ र जुडोकी फुपूल्ह्यामु खत्री मनोनयनमा परेका छन्। पिपुल्स च्वाइस अवार्डको विजेताको टुंगो एसएमएस भोटिङका आधारमा लगाइनेछ। गौरिका नेपाली पौडीकी उदीयमान खेलाडी हुन्। उनी ब्राजिलको रियो दी जेनेरियोमा सम्पन्न ओलम्पिक खेलकुदमा सहभागीमध्ये सबैभन्दा कम उमेरकी खेलाडी पनि बनेकी थिइन्। त्यतिबेला गौरिका विश्व खेलकुदमै चर्चाको विषय पनि बनेकी थिइन्। घरेलु पौडीमा गौरिकाले विभिन्न स्पर्धामा ३३ पटक कीर्तिमान तोडिसकेकी छन्। यसैगरी दीपेन्द्र पनि नेपाली क्रिकेटका उदीयमान खेलाडी हुन्। अलराउन्डर दीपेन्द्रले सन् २०१६ मा बंगलादेशमा भएको आईसीसी यू१९ विश्वकपबाट अन्तर्राष्ट्रिय क्रिकेटमा डेब्यु गरेका थिए। उनले २०७३ सालमा राष्ट्रिय टोलीबाट दुई सय ११ सहित कुल तीन सय ५७ रन बनाएका थिए। कान्छीमायाँले भने सातौं राष्ट्रिय खेलकुदमा दुई स्वर्ण र एक रजत पदक जितेकी थिइन्। उनी लामो दूरीकी प्रभावशाली धाविका हुन्। उनले नयाँ राष्ट्रिय कीर्तिमानसहित काठमाडौं म्याराथनको उपाधि पनि जितेकी थिइन्। यसैगरी फुपू ल्ह्यामु पनि नेपाली खेलक्षेत्रको चर्चित नाम हो। उनले रियो ओलम्पिकमा पनि उत्कृष्ट प्रदर्शन गरेकी थिइन् । उनले १७औं एसियन जुनियर जुडो च्याम्पियनसिपमा कांस्य पदक जितेकी थिइन्। सातौं राष्ट्रिय खेलकुदमा पनि उनले स्वर्ण पदक जितेकी थिइन्। यसैगरी सुजल पनि नेपाली फुटबलका सफल मिडफिल्डरमा गनिन्छन्। नेपालले एएफसी सोलिडारिटी कप जित्दा उनी टोलीका महत्वपूर्ण सदस्य थिए। यसदेखि बाहेक घरेलु फुटबलमा पनि उनले थुप्रै महत्वपूर्ण उपलब्धि हासिल गरेका छन्।"
एसिया कप छनोट फुटबल: नेपाल र ताजकिस्तान आज भिड्दै,"काठमाडौं: सन् २०१९ मा हुने एसियाली फुटबल महासंघ (एएफसी) एसिया कप छनोट प्रतियोगितामा नेपालले मंगलबार ताजकिस्तानसँग प्रतिस्पर्धा गर्दैछ। सातदोबाटोस्थित एन्फा कम्प्लेस मैदानमा हुने खेलमा नेपालले स्पष्ट जितका लागि खेल्ने नेपाली टोलीका प्रशिक्षक ग्योतुकी कोजीले बताए। टोलीमा स्ट्राइकर जर्ज प्रिन्स कार्की पहिलोपटक परेका छन् । उनको खेल राम्रो भएकाले नै टोलीमा समावेश गरिएको हो। २३ जना सबै खेलाडी १९२० स्तरका भएकाले ताजकिस्तानविरुद्ध जोकोहीलाई उतार्न सकिनेछ', कोजीले भने। ताजिकिस्तान राम्रो टोली हो तर हामीले घरेलु मैदानको सदुपयोग गर्नेछौं। ताजकिस्तानविरुद्धको खेलका लागि नेपालले भर्खर जापानमा दुई साता लामो तयारी गरेर फर्किएको छ। टोलीमा अहिले कुनै कमजोरी छैन । एन्फाको मैदान खेलाडीले अभ्यास गरिरहेको मैदान हो। यसको सदुपयोग गर्न हामी तयार छौं', सोमबार आयोजित पत्रकार सम्मेलनमा प्रशिक्षक कोजीले थपे। नेपाली टोलीका कप्तान विराज महर्जनले ताजकिस्तानविरुद्घको खेल नेपालका लागि महत्वपूर्ण भएको बताए। यमनसँगको अघिल्लो खेलमा बराबरीमा रोकिँदा हामीलाई धेरै घाटा भएको छ। यसपटक टोलीका सबै खेलाडीले शतप्रतिशत मेहनत गर्दै तीन अंक लिनेछौं', महर्जनले भने। यसैगरी ताजकिस्तानमा प्रशिक्षक फुजायलोभ खाकिमले नेपालविरुद्धको खेलमा अंक नगुमाउने बताए। म नेपाली टोलीसँग परिचित छु। शारीरिक रूपमा हाम्रा खेलाडी अग्ला छन् तर नेपालको खेल राम्रो छ। घरेलु मैदान नेपालका लागि अर्को फाइदा हो। हामीले राम्रो तयारी गरेर नेपाल आएका छौं। टोलीमा केही परिवर्तन पनि गरिएको छ। हामीले एस्ट्रो टर्फमा पनि तयारी गरेकाले एन्फा मैदान नौलो हुनेछैन', खाकिमले भने। फिफा वरीयतामा ताजकिस्तान एक सय ५१औं स्थानमा छ। नेपाल एक सय ६९औं स्थानमा छ। एसिया कप छनोटको समूह एफ'मा नेपालसहित फिलिपिन्स, यमन र ताजकिस्तान रहेका छन्। नेपालले समूहगत चरणको पहिलो खेल फिलिपिन्ससँग उसैको मैदानमा गत चैत २५ गते खेलेको थियो। उक्त खेलमा नेपाल फिलिपिन्ससँग ४१ गोलले पराजित भएको थियो। गत जेठमा घरेलु मैदानमा खेलिएको खेलमा नेपाली टोली यनमसँग गोलरहित बराबरीमा रोकिएको थियो। नेपालले फिलिपिन्ससँग अर्को खेल आगामी नोभेम्बर १४ मा घरेलु मैदानमा खेल्नेछ। समूहको शीर्ष स्थानमा रहेको फिलिपिन्सको ६ अंक छ। दोस्रो स्थानमा रहेको यमनको चार अंक छ। तेस्रो स्थानमा आसीन नेपालको एक अंक छ । ताजकिस्तानले भने खाता खोल्न सकेको छैन। समूहमा समावेश प्रत्येक टोलीसँग होम एन्ड अवे' प्रणालीमा खेलिने छनोट प्रतियोगिताका शीर्ष दुई टोली सीधै एसिया कपका लागि छनोट हुनेछन्। नेपाल र ताजकिस्तानको खेल एपीवान एचडी टेलिभिजनले प्रत्यक्ष प्रसारण गर्नेछ।"

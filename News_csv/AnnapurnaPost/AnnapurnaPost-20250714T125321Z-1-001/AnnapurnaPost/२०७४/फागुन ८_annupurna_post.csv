शीर्षक,विवरण
समावेशिता : व्यवहारमा कहिले ?,"अहिले जनताले चाहेको वाम पार्टीको एकीकरण हो, तर समानता र सहभागिताको दृष्टिकोणबाट हेर्दा ३५३६ सालमा संगठन बनाउँदा वर्ग, लिंग, क्षेत्रलगायतका सबै विषय नेतृत्व (पुरुष) ले बोल्ने जुन अभ्यास थियो, अहिलेको एकीकरण प्रक्रिया पनि त्यही तहबाट अघि बढेको महसुस भएको छ। कार्यसम्पादन, योजना, नीति निर्माण र छलफलमा महिलाको भौतिक उपस्थिति कहीं छैन। सुरुदेखि नै महिलाका समस्या पुरुषले उठाउने ढंगले जसरी कम्युनिस्ट आन्दोलन अघि बढ्यो, आज पनि पुरुषले कसको क्षमता कसरी बुझ्ने, के कुरा राख्ने, कुन संरचनामा कसलाई कति राख्ने, त्यो पुरुष नेतृत्वको विवेकमा भर पर्ने स्थिति छ। सहभागिताको दृष्टिकोणबाट यो विषय गम्भीर हो। तर अहिले आम रूपमा मतदाता र नागरिकको जसरी पनि एकता भन्ने भावना भएकाले धेरै प्रश्न नउठाइएको हो। छलफल र कार्यसम्पादनमा सहभागिता नै नभए पनि एकता प्रक्रिया यसरी बढिराखेको छ भनेर दुवै दलका निश्चित तहसम्मका महिलासँग औपचारिकअनौपचारिक परामर्श गर्नेसम्मको कुरामा ध्यान पुगेको भए पनि राम्रो हुन्थ्यो। तर, त्यो पनि भएको छैन। हाम्रा पुरुष साथीहरू लैंगिक रूपमा असाध्यै संवेदनशील छन्। त्यसैले ध्यान पुगिहाल्छ भनेर चित्त बुझाउनुुको विकल्प छैन। महिलाविना कसरी लोकतन्त्र ? पार्टीका दुई प्रमुख नेता एक ठाउँमा बसेर गर्ने कतिपय विषयमा सहभागिताको विषय उठाउनु जायज नहोला। तर त्योभन्दा तल, अनेक विषयमा छलफल हुने ठाउँमा पनि एकल लैंगिक सहभागिताका बारेमा प्रश्न उठेका छन्। यस बीचमा राष्ट्रियसभाको निर्वाचनदेखि लिएर प्रदेशका सरकार बनाउने, पदाधिकारी चयनलगायतका कार्यसम्पादन समूहहरू बने। ती प्रक्रियामा दुवै दलका महिला पनि राख्न सकिने वा पर्नेबारेमा कतै सोचिएको छैन। नेतृत्वलाई लाग्दो हो, महिलाहरू उल्लिखित ठाउँमा पुगेर के पो गर्लान् ? अहिले समावेश गरिएका व्यक्तिको उचाइका महिला पार्टीभित्र नेतृत्वको दिमागले देखेन पनि होला। कार्य सम्पादनमा निर्णय गर्न महिलाले नसक्ने ठानिए पनि होलान्। कमसेकम सहभागी गराएको भए सिक्ने थिए होलान्। महिलाहरू त्यस अवसरबाट पनि बाहिर पारिएका छन्। वाम एकीकरण र समावेशीता पार्टी कमिटीमा एकतिहाइ महिला सहभागिता भनेर एमाले विधानमा उल्लेख छ, व्यवहारमा यो कहिलेबाट लागू हुने ? महिलाविनाको प्रजातन्त्र प्रजातन्त्र होइन भनिन्छ। किनभने लोकतन्त्र भनेको बहुमतको निर्णय हो। महिलाहरू जनसंख्याको आधा हिस्सा हुन्। हाम्रोमा आधाभन्दा बढी महिला छन्। अहिलेको वामशक्तिलाई पहिलो बनाउने कुरामा महिलाको योगदान बिर्सन मिल्दैन। त्यो योगदानलाई एकीकरण प्रक्रियामा पनि अपेक्षित सम्बोधन हुन सकेको भए बहुसंख्यामा रहेका लैंगिक समुदायले आफ्नो प्रतिनिधित्वमा गौरव महसुस गर्थे होला, तर त्यसो भइरहेको छैन। पछिल्ला निर्वाचन हेर्ने हो भने पनि सात प्रदेशमा सात मुख्यमन्त्री र सात सभामुख भए। मुख्यमन्त्री र सभामुख महिलाले चलाउन सक्छन् भन्ने दुवै वाम पार्टीको दिमागमा आउनै सकेन। अहिले पनि महिलालाई सहायक दस्ताका रूपमा मात्रै हेर्ने मानसिकता देखियो। पुँजीवादी उत्पादन सम्बन्धले महिलालाई सस्तो र जगेडा श्रमका रूपमा लिन्छ भनेर धेरै अगाडिदेखि सिकाउने व्यक्तिहरू नै आज आफूले निर्णय गर्नेमा बसेर त्यही व्यवहार देखाउन पुग्नु अफसोचको कुरा हो। अबको कार्यभार सामाजिकसांस्कृतिक रूपान्तरण त भनिएको छ। सोचान्तरणविना रूपान्तरण सम्भव छैन भन्ने कुरा नेतृत्वले अनुभूत गर्न आवश्यक छ। जबसम्म सबै तहका नेतादेखि नागरिकसम्मको सोचाइ, बोलाइ र गराइमा परिवर्तन हँुदैन, समृद्ध नेपाल कुरामा सीमित हुन्छ भन्ने कुरा माथिबाट अनुभूत गर्दै सकारात्मक दिशामा अगाडि बढ्न मोडलिङ गर्न सक्नुपर्छ। किनकि समृद्धि भनेको आर्थिक पाटो मात्र होइन। लोकतन्त्र, विद्रोह र पार्टी एकता विद्रोह र हस्तक्षेका कुरा उठ्छन् तर त्यो कठिन छ। पार्टीभित्र पोजिसन को कुरा हुन्छ। त्यो पोजिसनसम्म महिलालाई पुग्न दिने र पुर्याउने खालको स्थिति छैन। लोकतान्त्रिक प्रक्रियाबाट जाने कुरा ठिकै हो। तर त्यो प्रक्रिया पनि पुरुषवादी चिन्तनबाट मुक्त हुन सकेन भने साँचो अर्थमा लोकतान्त्रिक अभ्यास हुनै सक्दैन। पुरुषवादी चिन्तनसहितको संगठन, नेतृत्व र नागरिक रहेसम्म लोकतान्त्रिक प्रक्रियामा महिला अटाउनै सक्दैनन्। हरेक ठाउँमा बहुमत त आखिर पुरुषहरूकै छ। अझ पुरुष मात्रै होइन, पुरुषवादी चिन्तन बोकेका मान्छेको बहुमत छ। त्यसमा कतिपय महिला पनि होलान्। केही पुरुषहरू सोचको हिसाबले महिलावादी र महिलामैत्री पनि छन्। निर्णय गर्ने, जाने र लैजाने ठाउँमा चाहिँ फेरि पनि रूपान्तरण हुन सकेको छैन। सोच छ तर जोड छैन। कानुनमा लेखेर बाध्य पारिएका ठाउँबाहेक महिलाको सहभागिता सायदै पाइन्छ। तर महिलाको समान सहभागिताविनाको नेपाल समृद्ध र सुखी नेपाली को परिकल्पना पूरा हुँदैन भन्ने कुरा सधैं दिमागमा राख्न जरुरी छ। तर हामीले के कुरा पनि भुल्नु हुँदैन भने महिला पुरुष जेसुकै हुन्, निर्वाचनको बेला वाम गठबन्धन बन्यो र चुनाव जित्यो। अब यी दुई पार्टी नफुटून्। त्यसो हुँदा अहिले समावेशी भयो कि भएन भन्दा पनि आमरूपमा अबको पाँच वर्ष वाम सरकारले स्थायी सरकार सञ्चालन गरोस् र मुलुकले आर्थिक रूपान्तरण गरोस्। झन्डै ५६ प्रतिशत घरपरिवारका मान्छे आज सिंगो परिवार एकसाथ बस्न पाएका छैनन्। यस्तो स्थितिमा रूपान्तरण होस्। यो बीचमा रोजगारको सिर्जना हुन सकोस्। सुखको खोजीमा प्रबासिन बाध्य नेपालीहरू देश फर्केर परिवारमा खुसीका साथ बस्न पाऊन्। आज बाध्यता भनिएको वैदेशिक रोजगार पाँच वर्षमा वैकल्पिक भन्ने सकोस्। सुखी भएर मात्रै हुँदैन, खुसीसाथ बाँच्ने आम चाहना पूरा होस् भन्नका खातिर पनि महिला सहभागिताको आवाजलाई सुस्त बनाइएको हो। कम्तीमा दुई पार्टी एकीकृत बनिसकेपछि पनि समावेशीताको मुद्दालाई रणनीतिक रूपमा बढाउनैपर्छ। किनकि सामाजिक रूपान्तरण सहजै र छोटो अवधिमा भइहाल्ने सहज कुरो होइन भन्ने हामीले बुझेका छौं। हाम्रा कमजोरी वर्गीय आन्दोलनको वैचारिक हतियार माक्र्सवाद हो भने पितृसत्ताविरुद्ध लड्ने वैचारिक हतियार महिलावाद हो। पितृसत्ताविरुद्ध लड्ने महिलावादी हतियार बोक्ने कुरामा डराउने महिला आन्दोलन हुन्जेल महिलाले कसरी हस्तक्षेपकारी भूमिका खेल्न सक्छन् ? दुईचारजनाले मात्र हस्तक्षेप गर्न सम्भव हुन्न। हस्तक्षेप त आन्दोलनको प्रवाहले गर्ने हो। महिलावाद भन्ने शब्दबाटै त्रसित हुने महिला आन्दोलन रहेसम्म हस्तक्षेपको कल्पनै गर्न सकिँदैन। एमाले र माओवादी एकीकरण गरिएपछि बन्ने सबै तहको संयन्त्रमा संविधानले राज्य संयन्त्रमा गरेको एकतिहाइ महिला सहभागिता पार्टीमा लागू गर्नुपर्छ भन्ने व्यावहारिक आँट दुवै दलका नेतामा देख्न पाइन्छ होला ? सहभागिताका कुरा गर्दा महिलाका पनि कमजोरी छन्। सँगै आऔं र सामूहिक रूपमा छलफल गरौं अनि सशक्त आवाज उठाऔं भन्ने स्थिति बलियो बनिसकेको छैन। त्यो कमजोरी हामीले स्विकार्दै हटाउन पहल गर्नुपर्छ। पार्टीभित्र सामूहिक रूपमा छलफल गर्ने संयन्त्रको अभाव छ। त्यसको व्यवस्था गर्नुपर्छ। सिंगो महिला नेतृत्व दृढतापूर्वक निर्णय गर्ने अवस्थामा पनि छैनन्। कुनै निर्णय गर्नेबित्तिकै पार्टीको उपल्लो नेताले के भन्ने हो भन्ने मानसिकता लिएर अघि बढेको जमात हाम्रो महिला आन्दोलनमा अझै बाँकी छ। अन्यायमा परेकै समुदायले अन्याय भएको महसुस गरेर त्यसविरुद्ध समुदायको हितका पक्षमा दृढतापूर्वक उभिने अवस्था नबनेसम्म परिवर्तन हुन कठिन हुने नै भयो। तर महिला कमजोर छन कि प्रतिस्पर्धी भन्ने कुरा त २०६२६३ को आन्दोलनपछि जति पनि महिला विभिन्न दल र दलका तर्फबाट विभिन्न ठाउँको नेतृत्वदायी भूमिकामा रहे, कुनचाहिँ महिलाले कुनचाहिँ पुरुषभन्दा कमजोर नेतृत्व गर्यो र ? अहिले पनि स्थानीय निर्वाचनमा महिलाले नेतृत्व गरेको र पुरुषले नेतृत्व गरेको गाउँनगरपालिका हेरौं न। के महिला भएकै कारण कुनै तह कमजोर र पुरुष भएकै कारण कुनै तह बलियो भएको छ ? महिला र पुरुषलाई फरक रूपमा हेर्ने विभेदपूर्ण सामाजिक नजरिया बदल्न सक्यौं भने काममा लैंगिकताले होइन, प्रवृत्ति र अवसरले फरक पार्ने हो भन्ने नतिजा आउँछ। तर उल्लेख्य संख्यामा नेतृत्वदायी भूमिकामा महिला पुग्न अझै कठिन छ। आजको दिनमा बाध्यात्मक परिस्थितिमा मात्र महिलालाई प्रतिनिधित्व गराउने अवस्था छ। सबै कुरो कानुनमा लेखेर सम्भव पनि हुँदैन। पढ्न, लेख्न र विश्लेषण गर्न जान्ने नेतृत्वले नलेखेको ठाउँमा पनि व्यावहारिक रूपमा उतार्नुपर्छ भन्ने मान्यता हो भन्ने बुझ्नु पर्दैन र ? सांस्कृतिक र सामाजिक रूपान्तरण भनेकै त्यही हो। तर लेखेकोभन्दा अन्यत्र पनि संरचना समावेशी हुनुपर्छ भन्ने मान्यता हाम्रो नेतृत्व सकेन वा चाहेन। कुरामा मात्र समावेशी अनुभूति गराएर भएन, त्यो गराइमा देख्न पाउनुपर्छ। सकारात्मक कुरो, पार्टी कमिटीमा एकतिहाइ महिला सहभागिता भनेर एमालेले विधानमा उल्लेख गरेको छ। व्यवहारमा यो कहिलेबाट लागू हुने ? हिजो बन्दुक बोक्दा ४० प्रतिशत रहेका महिला क्यान्टोनमेन्टमा पुग्दा १९ प्रतिशत भयो र पछि समायोजनमा जाँदा नौ प्रतिशतमा झयो। हिँड्नेभिड्ने ठाउँमा ४० प्रतिशत महिलाले काम गरे तर संस्थागत हुने क्रममा किन समावेश गर्न सकिएन ? अब पार्टी कमिटीमा राख्न त नेतृत्वले चाह्यो भने कसैले रोक्दैन होला। एमाले र माओवादी एकीकरण गरिएपछि बन्ने सबै तहको संयन्त्रमा संविधानले राज्य संयन्त्रमा गरेको एकतिहाइ महिला सहभागिता पार्टीमा लागू गर्नुपर्छ भन्ने व्यावहारिक आँट दुवै दलका नेतामा देख्न पाइन्छ होला ? त्यसो हुँदा निचोडमा अहिले नेतृत्वमा पुगेका, स्थानीय र अन्य तहमा जितेका महिलाको सशक्तीकरणका लागि पार्टीले भोलिका लागि प्रमुख जिम्मा दिने गरी विकास गर्ने रणनीति, नीति, कार्यक्रम, गतिविधि सबै उपाय अपनाउन जरुरी छ। तरिका मात्र सिकाइदियो भने राज्यमा पुगेका स्थानीय तह आफैंले पनि यस्ता अभिमुखीकरण कार्यक्रम सञ्चालन गर्न सक्छन्। तर उनीहरूमा कसरी गर्ने भन्ने तरिका र आँट बढाउन जरुरी छ। त्यसो गर्न सकेमा अर्को चुनावसम्ममा महिला पार्टी र देशभरका गाउँनगरपालिका, प्रदेश र केन्द्रमा दाबीका साथ नीति निर्माणमा आफ्नो दक्षता सावित गर्न सक्नेछन्। त्यही शक्तिले सामाजिक सांस्कतिक रूपान्तरणको नेतृत्व गर्नेछ। आज वाम गठबन्धनले भन्ने गरेको आम नागरिकले अपेक्षा गरेको समृद्ध नेपाल र सुखी नेपालीको दिशामा मुलुक अगाडि बढ्नेछ।"
सानो युरोप र ठूलो जर्मनी,"युरोपको लागि ठूलो र विश्वका लागि सानो हुनु नै विचरो बूढो जर्मनीको नियति बनेको छ, हेनरी किसिन्जरको यो चर्चित भनाइ जर्मनीको परिचय हो। तर वर्तमान जर्मनी विश्वकै लागि पनि ठूलो हुने रणनीतिक लक्ष बोकेर उभिने प्रयास गरिरहेको छ। यसले युरोप, एसिया, अफ्रिका र अमेरिकाको विदेश र रक्षा नीतिमा महत्वपूर्ण परिवर्तनतर्फ संकेत गरिरहेको छ। केही वर्षदेखि युरोपीय रणनीतिक विश्लेषकहरू सुपरस्टेटको रूपमा जर्मनीको उद्भवको कुरा उठाइरहेका छन्। युरोपको सबैभन्दा ठूलो र संसारको चौथो ठूलो अर्थतन्त्रको हैसियतमा युरोपीय महादेशको बीचमा जर्मनी अवस्थित छ। वरिपरिका मुलुकमा जर्मन मूलका मानिसहरूको बलियो उपस्थितिले उसलाई विशेष जनसांख्यिकीय लाभ पनि प्रदान गरेको छ। ब्रिटिस दैनिक डेलिमेलका स्तम्भकार डा रोबर्ट लेफेभरलगायतका विश्लेषकहरूको दृष्टिमा जसरी जर्मनीले आफ्नो पूर्वीभागलाई सजिलैसँग एकीकरण गर्यो अब एउटा सुपरस्टेटको रूपमा जर्मनीले बाँकी युरोपलाई पनि क्रमशः आफूमा समेटेर ग्रेटर जर्मनी वा युरोल्यान्ड निर्माण गर्ने सामथ्र्य राख्छ। युरोपियन युनियनबाट बेलायतको बहिर्गमनपछि त्यहाँ जर्मनीको प्रभुत्व चुनौतीविहीन हुन पुगेको छ। जर्मनहरूको एउटा असाधारण चारित्रिक विशेषता छ उनीहरूमा प्रबल राष्ट्रिय चेतना छ। सफलताका लागि कठोर परि श्रम गर्छन् र त्यसका लागि निरन्तर अभिप्रेरित रहँदै एउटा सफलताबाट अर्को सफलताका लागि ऊर्जा प्राप्त गरिरहन्छन्। सफलतालाई सुनिश्चित गर्ने अर्थात् उचित कर्मद्वारा अपेक्षित फल प्राप्तिमा जर्मन जनताको असाधारण प्रतिबद्धता र कार्यकुशलताकै कारण जर्मनहरू इतिहासमा कहिल्यै पछि परेनन्। लामो आर्थिक संकट भोगिरहेको ग्रिसलाई ऋण तथा अनुदान सहयोग गर्ने, आर्थिक सुधारका कार्यक्रम अवलम्बन गर्ने र आर्थिक अनुशासन पालना गराउने कार्यको नेतृत्व जर्मनीले नै लियो। युरोपियन युनियनबाट बेलायतको बहिर्गमनपछि बाँकी सदस्य राष्ट्रहरूलाई युनियनको भविष्यप्रति आश्वस्त पार्ने काम पनि उसैले गयो। अमेरिकी राष्ट्रपति बाराक ओबामाले एसिया धुरीको नीति अवलम्बन गरे। युरोपलाई दोस्रो प्राथमिकतामा राखेपछि युरोपीय सुरक्षाबारे उठेको सरोकारपछि डोनाल्ड ट्रम्पको विदेश र प्रतिरक्षा नीति अन्तर्गत चिन्तामा रूपान्तरण भएको अवस्थामा युरोपका मुलुकहरूको भर र विश्वास आफूतर्फ खिच्न पनि जर्मनी नै सफल देखिन्छ। नाटोको सैनिक, राजनीतिक र नैतिक नेतृत्व गरिरहेको अमेरिकी भूमिकाका कारण नाटोको भविष्यका बारेमा बाक्ला आशंकाहरू उठिरहेका छन्। सन् १९४९ मा नाटो स्थापना हुँदा त्यसका सदस्य राष्ट्रहरूको संख्या १२ थियो र त्यतिखेर नाटो एकताबद्ध र शक्तिशाली थियो। आज आएर नाटोको सदस्य संख्या २९ पुगेको छ। संख्यामा वृद्धि भएको छ, तर सदस्य राष्ट्रहरूमाझको विश्वास र हार्दिकतामा भने निरन्तर ह्रास आइरहेको छ। सन् २०१४ मा सम्पन्न नाटो राष्ट्रहरूको वेल्स शिखर सम्मेलनमा सबै सदस्य राष्ट्रहरूले आफ्नो कुल गार्हस्थ्य उत्पादनको दुई प्रतिशत रकम प्रतिरक्षा शीर्षकमा खर्च गर्ने प्रतिबद्धता जनाएका थिए। तर हालसम्म अमेरिका, बेलायत, ग्रिस, पोल्यान्ड, रोमानिया र इस्टोनियाबाहेकका मुलुकले त्यो वचनबद्धता पूरा गरेका छैनन्। त्यसैले पूर्व अमेरिकी राष्ट्रपति बाराक ओबामा र रक्षामन्त्री रोबर्ट गेट्सदेखि वर्तमान अमेरिकी राष्ट्रपति डोनाल्ड ट्रम्पसम्मले आफ्नो मुलुकको असन्तुष्टि जाहेर गरिरहेका छन्। २६ नोभेम्बर २०१७ मा नेसनल इन्ट्रेस्ट मा भल्बोना जेनेलीले दिएको जानकारीअनुसार नाटोको नौ सय ४६ अर्ब डलरको वार्षिक प्रतिरक्षा बजेटमध्ये अमेरिकाले मात्रै ६ सय ९३ अर्ब डलर बेहोर्ने गरिरहेको छ। बेलायत, फ्रान्स र जर्मनीको मात्रै हिसाब गर्ने हो भने ती मुलुकको अर्थतन्त्रको आकार अमेरिकाको भन्दा आधा मात्रै सानो छ, तर उनीहरूले नाटोको प्रतिरक्षा बजेटको १५ प्रतिशत मात्रै दायित्व बेहोर्ने गरेका छन्। सवाल प्रतिरक्षा दायित्वको सवाल मात्रै नहोला, स्वामित्वको र नेतृत्वको पनि होला। नाटोको प्रमुख राजनीतिक अधिकारीको रूपमा रहने महासचिवको पदमा युरोपका प्रमुख राष्ट्रका पूर्व प्रधानमन्त्री जस्ता वरिष्ठ राजनेताहरू रहने गरेका छन्। तर नाटोको सर्वोच्च सैनिक अधिकारीको रूपमा भने स्वाभाविक रूपमा अमेरिकी उच्च सैनिक नेतृत्व नै रहने गरेका छन्। फ्रान्स, जर्मनीलगायतका सदस्य राष्ट्रहरूको नाटोसँगको सम्बन्ध सधैं हार्दिकतापूर्ण रहने गरेको छैन। वर्तमानमा टर्की नाटोको सदस्य छ, तर सिरिया र इराकसम्बन्धी अमेरिकी तथा नाटो नीतिमा टर्कीको गम्भीर मतभेद प्रस्तुत भइरहेका छन्। जर्मनी र युरोपको नयाँ परिचय विश्वको राजनीति, अर्थतन्त्र, समाज, सभ्यता र ज्ञान, विज्ञान, कला र संस्कृतिमा युरोपको निर्णायक योगदानको कारण सयौं वर्षसम्म युरोपको इतिहास नै विश्वको इतिहास मानियो। वर्तमानमा पनि विश्व व्यापार, आर्थिक विकास, मानव अधिकार, प्रजातान्त्रिक विकास र मौसम परिवर्तनजस्ता सवालमा युरोपले नेतृत्वदायी भूमिका निर्वाह गरिरहेकै छ। तर दोस्रो विश्वयुद्धपछि महत्वपूर्ण राजनीतिक, सुरक्षा र प्रतिरक्षात्मक सवालमा युरोपले नेतृत्व दिन सकिरहेको छैन। अमेरिकाको अनुयायीको भूमिकामा मात्र रहन पुगेको अवस्थाले युरोपलाई भित्रभित्रै असन्तुष्ट बनाइरहेको देखिन्छ। सात दशकअघि नाटोको स्थापना हुँदा युरोप राजनीतिक र आर्थिकरूपमा क्षतविक्षत थियो। युरोपको पुनर्निर्माणको लागिसमेत अमेरिकी सहयोग अनिवार्य रहेको समयमा आफ्ना मुलुकहरूको प्रतिरक्षा दायित्व बहन गर्ने सैनिक र आर्थिक क्षमता युरोपका मुलुकहरूको थिएन। तर आजको अवस्था त्यस्तो होइन। युरोपियन युनियनको अर्थतन्त्रको आकार अमेरिकाको भन्दा ठूलो छ। युरोपियन युनियनका सैन्य शक्तिहरूको एकीकरण र युनियनका सदस्य राष्ट्रहरूका साधनहरूको संयोजन र साझेदारीबाट युरोपले आफ्नो पृथक् राष्ट्रिय र अन्तर्राष्ट्रिय व्यक्तित्व निर्माण गर्न सक्छ। सन् २०१८ को म्युनिख सेक्युरिटी कन्फरेन्सको पूर्वसन्ध्यामा कार्नेगी युरोपअन्तर्गत जुडी डेम्पसेज स्ट्राटेजिक युरोप माडेनियल क्योहेनको युरोप्स जिओ ट्याक्टिकल ट्र्याप मा युरोपियनहरू मनोवैज्ञानिकरूपमा पनि आफ्नो सुरक्षाका लागि अमेरिकामा अतिनिर्भर रहेको अनुभव गरिरहेका छन्। कन्फरेन्सको सन् २०१८ मा प्रकाशित वार्षिक प्रतिवेदनमा उल्लेख भएअनुसार नाटोको पूर्व निर्णयअनुसार युरोपका राष्ट्रहरूले दुई प्रतिशतको योगदानलाई अक्षरशः पालना गरे भने पनि वर्तमान परिवेशमा त्यसले युरोपीय सुरक्षामा कुनै महत्वपूर्ण योगदान गर्न सक्ने छैन। एउटा अध्ययनले फ्रान्स र जर्मनीका वामपन्थी रुझानका व्यक्तिहरूको पनि नाटोप्रति सकारात्मक दृष्टि रहेको उल्लेख गरेका छन्। क्योहेनको विचारमा अमेरिकी नेतृत्वका सैनिक कार्यक्रम तथा अभियानहरूमा युरोपले योगदान पुर्यायाउन सक्ने स्थान नै छैन। त्यस्तो योगदान निर्माण गर्न या त युरोपले ठूलो आर्थिक लगानी र सैन्य क्षमतामा अमेरिकासँग साझेदारी गर्न सक्नुपर्दछ या त आफ्नै पृथक सैन्य अभियान सञ्चालन गर्ने क्षमता विकास गर्नुपर्छ। त्यसअघि युरोपले आफ्ना राष्ट्रिय प्रभुसत्ता र सैन्य बल प्रयोगसम्बन्धी धेरै जटिल प्रश्नहरूको उत्तर दिनु आवश्यक हुन आउँछ। युरोपले सामना गरिरहेका कतिपय भूराजनीतिक र भूरणनीतिक चुनौतीहरू सामना गर्नेबारे सोच्नुभन्दा पहिला युरोपले आफैंले आफ्नो परिचय दिनुपर्छ। लक्ष राम्रोसँग पहिचान हुनुपर्नेबारेमा समेत क्योहेनले सचेत गराएका छन्। जर्मनीले लामो समयदेखि एकीकृत युरोपियन विदेश नीतिको सवाल उठाइरहेको छ। ब्रिटेन सधैं जर्मनीको त्यस्तो प्रस्तावको विपक्षमा उभिँदै आएको थियो। तर युनियनबाट बेलायतको बहिर्गमनले जर्मनीको त्यो रणनीतिक वाधाको अन्त्य भएको छ। जर्मनीले लामो समयदेखि एकीकृत युरोपियन विदेश नीतिको सवाल उठाइरहेको छ। ब्रिटेन सधैं जर्मनीको त्यस्तो प्रस्तावको विपक्षमा उभिँदै आएको थियो। तर युनियनबाट बेलायतको बहिर्गमनले जर्मनीको त्यो रणनीतिक वाधाको अन्त्य भएको छ। त्यसैले अब जर्मनीले एउटा ठोस र रणनीतिक रूपमा केन्द्रित विदेश र रक्षा नीति अवलम्बन गरेमा बलियो र सक्षम युरोपियन युनियनको लक्ष प्राप्त गर्न सक्छ भन्ने आइसिंगरको मत छ। जर्मनीको क्रिस्चियन डेमोक्रेटिक युनियनका विदेश नीतिका प्रवक्ता कार्ल लामर्स र जर्मनीका सम्मानित राजनेता तथा अर्थमन्त्री वुफगङ सोएब्लुको एउटा लेख ३१ अगस्त २०१४ मा फिनान्सियल टाइम्समा प्रकाशित भएको थियो। उक्त लेखमा उनीहरूले दोस्रो विश्वयुद्धपछि नै सबल र एकीकृत युरोपको चाहना अभिव्यक्त हुँदै आएको बताएका छन्। तर सन् १९५४ मा युरोपियन डिफेन्स कम्युनिटीको प्रस्तावलाई फ्रान्सको संसद्ले बहुमतले अनुमोदन नगर्दा नै साझा राजनीतिक र सुरक्षा युनियनको अवधारणालाई आर्थिक सहयोगका क्षेत्रमा केन्द्रित गर्नुपरेको थियो। युनियनमा आबद्ध मुलुकहरूलाई संघीय अवधारणाअन्तर्गत एउटै राजनीतिक र मौद्रिक युनियनमा लैजाने मूल उद्देश्यबारे युरोपियन युनियनका प्रबल रूपमा समर्थक राजनेताहरू मत अभिव्यक्त गर्दै आएका हुन्। वर्तमानमा आएर त्यस्तो संघीय युरोप निर्माणका पक्षमा शक्तिशाली हस्तक्षेप गर्ने हैसियत जर्मनीले निर्माण गरिसकेको छ। जर्मनीले युरोपियन युनियनजस्तो संरचनाको अभ्यास विगतमा पनि गरेको हो। जर्मनीले सन् १८५९ मा ३९ राज्यहरूको संघ निर्माण गरेको थियो। त्यसै क्रममा विभिन्न युद्धहरूलाई छिचोल्दै सन् १८७१ मा विशाल जर्मन संघ निर्माण गर्न विस्मार्कलाई सफलता मिलेको थियो। उक्त संघमा आबद्ध जर्मन राज्यहरूले आफ्नो राष्ट्रिय प्रभुसत्ताको अभ्यास गर्दै आफ्नो पृथक् संसद्, सेना र कूटनीतिक संरचनाहरू निर्माण गरेका थिए। तत्कालीन शक्ति सन्तुलनको स्थिति र हिटलर ऐतिहासिक सन्दर्भमा युरोपमा जर्मनीको प्रभुत्वको सवाल आफैंमा एउटा आत्मघाती चिन्तन हो भन्ने जानकारी इतिहासका विद्यार्थीलाई हुनैपर्छ। त्यसैले त्यस्तो प्रभुत्वको स्थानमा जर्मनीले आफूलाई रोज्ने भूमिका भनेको मुख्य सहजकर्ताको भूमिका मात्रै हो भन्ने जर्मन विदेशमन्त्री फ्र्यांक वाल्टर स्टेनमेयरको भनाइको मर्मलाई कसैले अस्वीकार गर्न सक्ने अवस्था छैन। विचारणीय के छ भने जर्मनीको शक्ति र प्रभावमा हुने सम्भावित वृद्धि र विस्तारको सन्दर्भ आउनेबित्तिकै हिटलर र दोस्रो विश्वयुद्धको सन्दर्भ निक्लिने गर्छन्। निसन्देहः हिटलर मानव इतिहासका क्रूर शासकमा पर्छन्। उनले मानव सभ्यतालाई नै लाञ्छित गरेका छन्। तर तत्कालीन युरोपको शक्ति सन्तुलनकै कारण पहिलो विश्वयुद्धको एउटा साधारण सिपाही मानव इतिहासका सर्वाधिक शक्तिशालीमध्येका तर क्रूर शासक बन्न पुगेका हुन्। यसलाई फ्रेन्च जनरल तथा पहिलो विश्वयुद्धमा फ्रान्स, बेलायत र पोल्यान्डका सर्वोच्च सेनापति मार्सल फर्डिन्यान्ड फोच र विख्यात ब्रिटिस राजनेता तथा कूटनीतिज्ञ लर्ड जेम्स ब्राइसका भनाइले पुष्टि गर्छन्। फ्रेन्च राष्ट्रपति रेमन्ड पोइनकेयर र प्रथम विश्वयुद्धताकाका युरोपका सर्वाधिक शक्तिशाली राजनेता तथा फ्रेन्च प्रधानमन्त्री जर्ज क्लेमेन्सोले पनि यस्ता तर्क अभिव्यक्त गरेका छन्। पेरिस शान्ति सम्झौताले जर्मनीलाई जसरी क्षतविक्षत बनायो, उसको ६६ हजार वर्ग किमि क्षेत्र युरोपका विजयी राष्ट्रहरूमाझ भाग लगाइयो। ७२ हजार वर्ग किमि क्षेत्र राष्ट्रसंघ प्रशासनअन्तर्गत राखियो। सैनिक रूपमा जर्मनीलाई पंगु बनाइयो। युद्धमा युरोपीय जनताका जति जनधनको क्षति भएको थियो, त्यो सबै जर्मनीले क्षतिपूर्तिको रूपमा तिर्नुपर्ने भयो। सन्धिबारे जर्मनीलाई आफ्नो विचार राख्ने अधिकार दिइएन। हस्ताक्षर गरेर फर्किएका जर्मन प्रतिनिधिमण्डलमाथि इँटा र ढुंगा बर्साइएको थियो। युद्धमा विजयी राष्ट्रहरूका प्रतिनिधिलाई पेरिसका भव्य होटेलमा राखिएको थियो, तर जर्मन प्रतिनिधिलाई निम्नस्तरका होटेलमा राखिएको थियो। जर्मन प्रतिनिधिहरू बस्ने होटेललाई वरिपरिबाट काँडेतारले बारिएको थियो। जर्मन प्रतिनिधिलाई सम्मेलन स्थलमा ओहोरदोहोर गराइँदा अपराधीसरह व्यवहार गरिन्थ्यो। जर्मनीलगायतका पराजित मुलुकहरू शान्तिप्रक्रियामा सहभागीको आमन्त्रित थिएनन्। आदेश पालना गर्ने अपराधीको जस्तो हैसियतमा मात्र उनीहरू थिए। मानव इतिहासमा त्यसअघि कहिल्यै कुनै मुलुकले नबेहोरेको नियति जर्मनीले बेहोरेको थियो। २ अक्टोबर २०१० मा बीबीसीका ओलिभिया लाङले उल्लेख गरेअनुसार पहिलो विश्वयुद्धपछि जर्मनीले दुई सय ६९ अर्ब जर्मन स्वर्ण मुद्रा अर्थात् एक लाख टनबराबरको सुन विजयी पक्षलाई युद्ध क्षतिपूर्तिको रूपमा तिर्नुपर्ने गराइएको थियो। जर्मनीको प्रमुख औद्योगिक र खनिज क्षेत्र खोसियो। उसका सैन्य संख्यामा र सैन्य उद्देश्यमा प्रयोग हुन सक्ने सबै वस्तु तथा सामग्री उत्पादनमा पनि प्रतिबन्ध लगाइयो। सोभियत संघलगायतका मुलुकहरू शान्ति सम्मेलनमा आमन्त्रित थिएनन्। जर्मनीमाथि अन्यायपूर्ण प्रबन्धहरू लादिएको विश्वासले अमेरिकी सिनेटले सन्धि अनुमोदन गरेन। त्यसैल अमेरिकी राष्ट्रपति विड्रो विल्सनको भगीरथ प्रयत्नको परिणामस्वरूप जन्मिएको राष्ट्रसंघमा अमेरिका नै सदस्य बन्न सकेन। सोभियत संघ शान्ति सम्मेलनमा आमन्त्रित नै थिएन। त्यसैले अमेरिका र सोभियत संघजस्ता मुलुकको अनुमोदन प्राप्त नगरेको उक्त सन्धिको प्रबन्धप्रति बेलायत र इटालीजस्ता मुलुकको पनि प्रतिबद्धता रहिरहन सकेन। त्यसैले हिटलर प्रवृत्ति जन्मिएको थियो। आफ्नो मुलुक र आफूहरूलाई दण्डित गर्ने अन्यायपूर्ण शान्ति सन्धिका प्रबन्धहरूलाई धुजाधुजा पार्न सक्ने र आफ्नो मुलुकको अपमानको बदला र गुमेको प्रतिष्ठा पुनर्स्थापना गर्ने जर्मन मनोविज्ञानमा हिटलर पसे। समयक्रममा उनले महान् जर्मन राष्ट्र र मानव सभ्यतालाई नै लाञ्छित बनाए। तर नयाँ अन्तर्राष्ट्रिय व्यक्तित्व निर्माणमा विगतले जर्मनीलाई बन्दी बनाइरहन सक्दैन। युरोपले जर्मनीको नेतृत्वमा नयाँ परिचय खोजेको छ। त्यसका लागि आर्थिक युनियनबाट सुरु गर्ने र रक्षा र राजनीतिक युनियनमा पुग्ने एउटा दीर्घकालीन लक्षले अनेकौं व्यवधान पार गर्दै युरोप अघि बढ्दै आएको विषय लामर्स र सोएब्लुले उठाएका छन्। आर्थिक, व्यापारिक साथसाथै साझा विदेश र रक्षा नीतिको लक्षका साथ अघि बढ्दै युरोपले आफ्नो केन्द्र निर्माण गर्नुपर्छ। उनीहरूको मतलाई अस्वीकार गर्नुपर्ने कुनै कारण छैन। युरोपीय मुलुकहरूको प्रतिस्पर्धी क्षमता वृद्धि गर्न, आर्थिक स्थिरता सुनिश्चित गर्न र साझा आर्थिक हितहरूको सुरक्षा र विस्तारमा अवरोध पुर्याउन सक्ने कुनै मुलुकका नीतिनियम र घोषणाहरू बदर गर्न सक्ने सर्वोच्च नियन्त्रणकारी संरचनाविना युरोपका मुलुकहरूले आर्थिक संकटबाट पार पाउन नसक्नेबारे पनि जर्मन राजनेताहरूले कुरा उठाइरहेका छन्। जुलियन ई बान्र्सले गएको २७ डिसेम्बरमा वालस्ट्रिट जर्नलमा उल्लेख गरेअनुसार जर्मनीलगायत नाटोका केही अन्य सदस्य राष्ट्रहरू रूससँग सघन वार्ता र सम्बन्ध सुधारका पक्षमा छन्। युद्ध इतिहासकार मार्गरेट म्याकमिलनलाई उद्धृत गर्दै बान्सले लेखेका छन्, कुशल कूटनीतिका लागि शान्ति र समृद्धिमा पर्याप्त राष्ट्रिय प्राथमिकता प्रबल शक्ति हो। कुशल कूटनीतिज्ञहरूले मात्रै अर्को पक्षसँग सार्थक संवादको माध्यमबाट विवाद र द्वन्द्वलाई प्रभावकारी सम्बोधन प्रदान गर्न सक्छन्। प्रथम विश्वयुद्धअघि शान्तिका लागि लक्षित भनिएका सबैजसो सैन्य तयारी नै युद्धको कारक बनेका छन्। यसै सन्दर्भमा कसैले प्रतिरक्षात्मक भन्ने गरेको तयारीलाई अर्को पक्षले आक्रामक भनेर अथ्र्याउन सक्ने भएकाले मुख्य चुनौती परस्पर विश्वास बढाउने रणनीतिहरूको अवलम्बन हो भन्ने म्याकमिलनको धारणा छ। परस्पर विश्वास बढाउने त्यस्तो रणनीतिक सामथ्र्य भोलिका दिनमा जर्मनीले कसरी आर्जन र प्रदर्शन गर्छ त्यो भने भविष्यले बताउनेछ। भट्टराई नेपाल इन्स्टिच्युट फर स्ट्राटेजिक स्टडिज (निस) सँग सम्बद्ध छन्।"
यसरी हुन्छ सक्षम शिक्षा प्रणालीको सुरुवात,"नेपालमा शिक्षामा योजनाबद्ध विकासको सुरुवात भएको सात दशक पुगेको छैन। यस अवधिमा शिक्षामा धेरै स्रोतसाधनको प्रयोग भए, प्रणाली बने, उपलब्धि हासिल भए, सँगसँगै समस्या पनि थुप्रिए, जसको सूची लामै छ। उपलब्धिको जिम्मा लिने त भेटिन्छन् तर समस्या मेरा कारणले आएको भन्ने कोही भेटिँदैनन्। जेजति हासिल भयो, राम्रै भयो, तर उपलब्धि किन हासिल हुन सकेन ? अहिलेको चिन्ता यही हो। एकले अर्कोलाई दोष लगाउनेभन्दा पनि सबै कर्ता र निकायले जवाफदेहिता बोध गरी सुधारमा लाग्नुपर्छ। किनकि शिक्षा सामूहिक जिम्मेवारी र जवाफदेहिताको विषयमा पर्छ। शिक्षामा हाल जेजति समस्या छन्, ती आफैंमा अन्तरसम्बन्धित हुन सक्छन्। यिनीहरू रौंको गुजुल्टोजस्तो अवस्थामा रहन्छन् न कि सरल रेखामा। यीमध्ये कुनचाहिँलाई पहिला सम्बोधन गर्ने ? पहिल्याउन जरुरी छ। समस्या जतिसुकै ठूलो भए पनि त्यसको समाधानको सुरुवात एउटा सानो क्रियाकलापबाट हुन्छ। त्यसैले भन्ने गरिन्छ गर्ने काम ठूलो हुँदैन, ससाना काम गर्दै जाँदा कामका प्रतिफल जोडिएर ठूलो नतिजा देखिने हो। अहिलेकै कार्यशैलीमा सुधार गरे कतिपय समस्या समाधान हुन सक्छन् भने कतिपयका लागि नयाँ नीति तथा कानुन चाहिन्छ। सबै समस्या एकैपटक समाधान हुन सक्दैनन्। कतिपय समस्या पहिलो समस्याको असर वा प्रभावको रूपमा रहेका हुन सक्छन्। तसर्थ शिक्षामा सुधारका लागि मार्गचित्र तय गरी ससाना काम गर्दै जानुपर्छ। एकैपटक ठूलो सुधार सम्भव छैन, सुधारको दृष्टिकोण भने ठूलो हुन सक्छ। तसर्थ समस्या सम्बोधनका लागि बृहत् खाका चाहिन्छ। सबल शिक्षा प्रणालीका लागि तत्कालमा गर्नैपर्ने केही कार्य तल दिइएका छन्, जसबाट सुधारको सुरुवात भने हुन सक्छः सार्वजनिक शैक्षिक संस्थाहरूको सुदृढीकरण राज्य बलियो त्यतिबेला मात्र बन्न सक्छ, जब यसका सार्वजनिक संस्थाहरू गुणस्तरीय सेवा प्रवाह गर्न सक्षम हुन्छन्। बिग्रेर लथालिंग अवस्थामा पुगेका सार्वजनिक निकायहरूको सुदृढीकरण गर्ने कार्य त्यति सजिलो छैन। तर यिनलाई सुधार्नै नसकिने भने होइन। हाम्रा सार्वजनिक निकायहरू नीति तथा कानुन नभएर यो अवस्थामा आइपुगेका होइनन्। भएका नीति तथा कानुन कार्यान्वयन हुन नसकेर यस्तो अवस्था सृजना भएको हो। भएकै नियम, विधि र पद्धतिबमोजिम हाम्रा सार्वजनिक निकाय सञ्चालन गर्ने हो भने हालका धेरै समस्या स्वतः समाधान हुन सक्छन्। समयमै कार्यालय खोल्ने, समयमै कार्यस्थलमा पुग्ने, कार्यस्थलमा रहने, तोकिएको काममा तल्लीन रहने, जिम्मामा रहेको काम हुने भए गरिदिने र नहुने भए समयमै हुँदैन भन्ने, तोक आदेशभन्दा पनि नियमका आधारमा चल्ने संस्कार विकास गर्ने हो भने हाम्रा सार्वजनिक निकायहरू बलिया र प्रभावकारी बन्छन्। अनि मात्र आम नागरिकको विश्वास जित्न सकिन्छ। सार्वजनिक निकायको सुदृढीकरणका लागि पहिलो चरणमा भएकै संगठन, जनशक्ति र पद्धतिबाट गर्ने सोच चाहिन्छ। अनि मात्र सेवा प्रवाहमा नयाँ विधि, पद्धति र सक्षम जनशक्ति खोज्नु उपयुक्त हुन्छ, जसका लागि समय पनि लाग्न सक्छ। प्रविधिको प्रयोग बढाउन समय लाग्छ, तर भएका जनशक्तिको समय पालना, नियमितता र काम फछ्र्यौट समयमै गराउने पद्धतिको परिपालना भोलिबाट गर्न सकिन्छ। यसमा नेतृत्वको आँट र उच्च तहको प्रतिबद्धता चाहिन्छ। यसका साथै सामाजिक, नैतिक र कानुनी दबाब आवश्यक हुन्छ। जब भएका सार्वजनिक निकायलाई पद्धतिमा सञ्चालन गरिन्छ, अनि दोस्रो चरणमा समयअनुसार सुधार खोज्नुपर्छ। सुधार गर्ने क्रममा दुइटा अवधारणा महत्वपूर्ण हुन्छन्। भएकालाई नै सुधार्ने कि पुरानालाई खारेज गरेर नयाँ बनाउने। कहिलेकाहीं भएका संरचना सुधार गर्नुभन्दा नयाँ बनाउन उपयुक्त हुन्छ तर यो काम त्यति सजिलो भने छैन। हाम्रो सन्दर्भमा सार्वजनिक निकायहरूबाट गुणस्तरीय र प्रभावकारी सेवा प्रवाह गर्नका लागि नयाँ सन्दर्भबमोजिम नीति, नियम, मापदण्ड र कार्यविधि तर्जुमा गर्नुपर्छ। निकाय वा संस्थामा जति राम्रा र योग्य व्यक्ति भए पनि संस्था सञ्चालनका विधि र पद्धति राम्रो भएन वा त्यसको पालना गरिएन भने ती व्यक्तिबाट राम्रो प्रतिफल लिन सकिँदैन। तसर्थ विधि र पद्धति बनाउने, त्यसको पालना गर्ने वा त्यसलाई नमिच्ने कार्यले सेवा पाउने र नपाउने दुवैले आफैंले पाएको सेवाप्रति विश्वस्त हुन सक्छन्। भएको नियम, कानुन कार्यान्वयनमा दायाँबायाँ हुँदैन है भन्ने सन्देश दिन मात्र सक्ने हो भने नेतृत्वले आफ्नो धरै समय असल र उपलब्धिमूलक काममा लगाउन सक्छन्। माथिल्लो तहबाट भनेर होइन कि नियम, कानुनमा भएका व्यवस्थाबमोजिम काम भएको हो र हुन्छ भन्ने विश्वास जगाउन सके सार्वजनिक निकायप्रति आम नागरिकको विश्वास फर्कन्छ। यसका लागि सार्वजनिक निकायहरू थप जवाफदेही बन्न सक्नुपर्छ। सबै काम एकैपटक गर्न सकिँदैन। सुधारको सुरुवात कहीं न कहींबाट गर्नैपर्छ। सबै व्यक्ति, निकाय र सार्वजनिक संस्थालाई विधि र पद्धतिमा सञ्चालन गर्ने कामको सुरुवात तत्कालै गर्नुपर्छ। निजी शैक्षिक संस्थाहरूको व्यवस्थापन र नियमन नयाँ संविधान कार्यान्वयनका क्रमका शिक्षामा तत्काल गर्नैपर्ने अर्को कार्य निजी विद्यालयहरूको व्यवस्थापन हो। सबै निजी संस्थाहरूमा प्राथमिक तहभन्दा तल नर्सरी, एलकेजी, यूकेजी र प्ले ग्रुपको नामका कार्यक्रम सञ्चालित छन्। यस्ता कार्यक्रम सार्वजनिक विद्यालयमा नगन्य मात्रामा छन्। कक्षा ११ र १२ सञ्चालन गर्ने अधिक निकाय निजी क्षेत्रका छन्। व्यक्ति र समुदायको दुवै लगानीलाई निजी क्षेत्रको संलग्नता मान्ने हो भने कक्षा ११ भन्दा माथि निजी क्षेत्रको संलग्नता अधिक छ भनेर स्विकार्नुपर्छ। प्राविधिक व्यावसायिक शिक्षा र तालिम क्षेत्रमा निजी क्षेत्रको सहभागिता अझ बढी छ। उच्च शिक्षाका कार्यक्रम सञ्चालन गर्ने शैक्षिक संस्थामध्ये दुईतिहाइभन्दा बढी संस्था निजी वा सामुदायिकको नामबाट सञ्चालित छन्। यी संख्यात्मक विवरणले के देखाउँछन् भने यसमा व्यक्ति वा निकायको लगानी प्रयोग भएको छ, बैंक तथा वित्तीय संस्थाहरूको लगानी प्रयोग भएको छ, व्यक्तिले रोजगार पाएका छन्, पुँजी निर्माण भएको छ, उपकरण औजार खरिद भएका छन्। यी सबै व्यक्तिका मात्र नभएर मुलुकका सम्पत्ति हुन्। यी संस्थाहरू विगतका कानुनबमोजिम स्थापना भएका हुन्। निजी क्षेत्रका संस्थाहरूमा देखिएका धेरै समस्या कानुन नभएर होइन कि भएका कानुनको कार्यान्वयन हुन नसकेर उत्पन्न भएका हुन्। कहींकतैबाट संरक्षण नहुने हो भने अहिलेकै कानुनबाट धेरै समस्या समाधान गर्न सकिन्छ। अबका दिनमा निजी शिक्षण संस्थाहरूको नियमन र व्यवस्थापनका लागि कानुन र कानुन कार्यान्वयन गर्ने बलियो संयन्त्र आवश्यक देखिन्छ। नेपालको सन्दर्भमा निजी क्षेत्रमा सञ्चालित शिक्षण संस्थाहरूलाई नक्सांकनबाट व्यवस्थित गरी नियमनको दायरामा ल्याउनुको विकल्प छैन। कानुनले दिएका कार्यक्रम मात्र चलाउन पाउने पद्धति बसाल्नुपर्छ, कानुनभन्दा बाहिर जाने छुट कसैलाई दिनु हुँदैन। शिक्षण संस्था चलाएर व्यक्तिगत लाभ लिने प्रवृत्तिलाई अबका दिनमा निरुत्साहित गर्नैपर्छ। यो सेवामूलक व्यवसाय हो भनेर पुनः परिभाषित गर्नु आवश्यक छ। सञ्चालनमा रहेका संस्थाहरूका हकमा गरिने व्यवस्था र अब नयाँ स्थापना हुनेका हकमा गरिने व्यवस्था फरकफरक हुन सक्ने देखिन्छ। अब नयाँ स्थापना गरिने शिक्षण संस्थाहरू व्यक्तिगत नाफामूलक (नाफा व्यक्तिमा नरहने तर संस्थामा रहन सक्ने) अवधारणाबमोजिम सञ्चालन गर्न दिनु हुँदैन। गुठी वा सहकारीको अवधारणाबमोजिम सञ्चालित हुनुपर्छ र संस्था सञ्चालन हुन नसक्दा यस्तो सम्पत्ति र दायित्व सार्वजनिक हुने प्रावधान राखिनुपर्छ। व्यावहारिक र सीपयोग्य शिक्षाको सुरुवात नेपालमा विश्वविद्यालयहरूबाट स्नातक र सोभन्दा माथिको डिग्री हासिल गर्ने विद्यार्थीहरूको संख्या बढ्दो क्रममा छ। तर उनीहरूमध्ये धेरै आयआर्जन (स्वोरोजगार वा रोजगार) मा संलग्न हुन पाएका छैनन् वा सकेका छैनन्। नेपालजस्तो कम आय भएको मुलुकमा पढ्नु भनेको रोजगार पाउन सकिन्छ भन्नु नै हो। केही अपवाद होला, तर धेरैलाई पढ्नु भनेको आयआर्जनका काममा संलग्न हुनु नै हो। यस अवधारणाले पढ्ने विषय वा क्षेत्रसँग रोेजगार वा स्वरोजगारको सम्बन्ध खोज्न प्रेरित गर्छ। रोजगारको सम्भावना हेरेर मात्र पढ्ने विषय रोज्न विद्यार्थीहरूलाई राज्यले निर्देशित गर्न सक्नुपर्छ। यसका लागि विश्वभर प्राविधिक व्यावसायिक शिक्षा र तालिमलाई प्रभावकारी मानिएको छ। आधारभूत तहपश्चात् नै उच्च शिक्षामा जान चाहने योग्यता र क्षमता भएका, काम र अध्ययनलाई सँगसँगै लैजानुपर्ने अवस्थामा रहेका, काममा मात्र संलग्न हुनुपर्ने अवस्थामा रहेकाहरूलाई पहिचान गरी सोहीबमोजिम अगाडि बढ्न प्रोत्साहित गर्ने काम राज्यले गर्नुपर्छ। यस्तो प्रणाली बनाउनुपर्छ कि जहाँ व्यक्ति आफ्नो क्षमता, योग्यता वा हैसियतबमोजिम अगाडि बढ्न पाओस्। अध्ययन वा तालिमका क्रममा कुनै व्यक्तिले आफ्नो मार्ग परिवर्तन गर्न चाहे प्रक्रियागत रूपमा जाने अवसर पनि प्रदान गरिनुपर्छ। अहिले मुलुकमा माध्यमिक विद्यालय उमेर समूहका लगभग २५ लाखमध्ये ५० प्रतिशतजति अर्थात् १२५ लाखजति विद्यार्थीलाई प्राविधिक व्यावसायिक शिक्षा अध्ययन गर्ने अवसर प्रदान गरिनुपर्छ। यसका लागि भौतिक पूर्वाधार उपकरण औजार र जनशक्ति व्यवस्थापन अहिलेको सबैभन्दा ठूलो चुनौती हो। शिक्षामा रहेका धेरै मुद्दामध्ये तत्कालमा माथि दिइएका कार्यहरू गर्न सकेमा राम्रो कामको सुरुवात हुन सक्छ। सबै काम एकैपटक गर्न सकिँदैन। सुधारको सुरुवात कहीं न कहींबाट गर्नैपर्छ। सबै व्यक्ति, निकाय र सार्वजनिक संस्थालाई विधि र पद्धतिमा सञ्चालन गर्ने कामको सुरुवात तत्कालै गर्नुपर्छ। प्रणाली र पद्धति बसाल्न सके सार्वजनिक निकायहरू बलिया हुन थाल्छन्। एकैपटक ठूलो काम गर्न सकिँदैन, ससाना समस्या समाधान गर्दै गएपछि ठूलो समस्या पनि समाधान हुन्छ। निजी शिक्षण संस्थालाई पद्धति र नक्सांकनका आधारमा सञ्चालन गरी सार्वजनिक निकायसँग सहकार्य गर्ने विधि पद्धति तय गरी कार्यान्वयनमा ल्याउनुपर्छ। समग्र शिक्षालाई व्यावहारिक र सीपयुक्त बनाउनुपर्छ। अहिले यिनलाई कार्यान्वयनमा ल्याएमा सुधारको क्रम सुरु हुनेछ।  लम्साल शिक्षा मन्त्रालयका सहसचिव हुन्।"
त्रिभुवन आर्मी क्लब सेमिफाइनलमा,"हेटौंडा : त्रिभुवन आर्मी क्लब हेटौंडामा जारी टुबोर्ग हेटौंडा गोल्डकप फुटबल प्रतियोगिताको सेमिफाइनलमा प्रवेश गरेको छ। सोमबार भएको खेलमा आर्मीले सुदूरपश्चिम११ लाई टाइब्रेकरमा ५३ गोलले पन्छायो। निर्धारित समयको खेल ११ गोलको बराबरीमा टुंगिएपछि टाइब्रेकरको सहायता लिइएको थियो। टाइब्रेकरमा आर्मीको तर्फबाट नवयुग श्रेष्ठ, भरत खवास, दीप लामा, विवेक बस्नेत र विकेश कुथूले गोल गरे। सुदूरपश्चिमका नरेन्द्र चौधरी, भागेन्द्र चौधरी र चेतन थारूले गोल गरेका थिए। आर्मीका स्ट्राइकर नवयुग श्रेष्ठले ६९औं मिनेटमा गोल गरे। उनले डीबक्स बाहिरबाट प्रहार गरेको बल सीधै गोलमा परिणत भएको थियो। तर, खेल सकिन तीन मिनेटको बाँकी रहेको अवस्थामा सुदूरपश्चिमले गोल गरेर खेललाई बराबरीमा ल्यायो। सुदूरपश्चिमका लागि विनोद केसीले ८७औं मिनेटमा बराबरी गोल गरका थिए। खेलपछि आर्मीका प्रशिक्षक नवीन न्यौपानेले अधिकांश सिनियर खेलाडी घाइते भएकाले मैदानमा उतार्न नसक्दा खेलमा दबाब भोग्नुपरेको बताए। सुदूरपश्चिमका प्रशिक्षक सुरेश हमालले रेफ्रीको कारण आफूहरूले हार्न परेको आरोप लगाए। जिल्लाको टोली भएकाले आफूहरू हेपिएको उनको गुनासो थियो। प्रतियोगिताअन्तर्गत मंगलबार थ्रीस्टार र संकटाबीच खेल हुनेछ। प्रतियोगिताको विजेताले पाँच लाख र उपविजेताले तीन लाख रुपैयाँ पुरस्कार प्राप्त गर्नेछन्।"
क्रिकेटर करण केसीलाई गृह जिल्लामा भव्य स्वागत,"बागलुङ : नामिबियामा भएको आईसीसी विश्व क्रिकेट लिग डिभिजन२ एक खेलको अन्तिम ओभरको अन्तिम बलमा नेपाललाई सनसनीपूर्ण जित दिलाएका करण केसीलाई गृह जिल्ला बागलुङमा भव्य स्वागत गरिएको छ। नेपाल बन्दका कारण सुनसान प्रायः बनेको बागलुङ बजारमा क्रिकेटर केसी आएपछि खेलकुदप्रेमी र युवाहरुमा छुट्टै रौनकता देखिएको थियो। केसीको आगमन सँगै बजारमा खुशियालीसहित र्याली निकालिएको थियो। बागलुङ नगरपालिका कार्यालय, जिल्ला खेलकुद विकास समिति र केसीको जन्म गाउँ बानपा ८ सिगानाले भव्य स्वागत तथा सम्मान कार्यक्रम आयोजना गरेका थियो। आईसीसी च्याम्पीयसिप डिभीजन टू अन्तर्गत केही दिनअघि नामिबिया भएको खेलमा उत्कृष्ट प्रदर्शन गर्दै नेपाललाई विश्वकप छनोटमा पुर्याउन सफल भएको भन्दै केसीलाई बाजा गाजासहित सम्मान गरिएको हो। बजारको मुख्य चोकदेखि बजारका विभिन्न भागको परिक्रम गराएर लोकतान्त्रिक चोकमा ल्याएपछि सम्मान गरिएको थियो। पछिल्लो समय नेपाली क्रिक्रेटले पाएको सफलताबाट उत्साहित भएका स्थानीय तहका जनप्रतिनिधिसहित कार्यक्रममा स्वतःस्फुर्त आएका दर्शकहरुले उनलाई खादा र अबिर लगाएर सम्मान गरे। बागलुङ नगरपालिका कार्यालयको तर्फबाट केसीलाई नगद ५० हजार रुपैयाँ र सम्मानपत्रले सम्मान गरिएको छ। बागलुङ नगरपालिका८ सिगानामा जन्मिएका केसीलाई वडा कार्यालयले पनि सम्मान गरेको छ। केसीको सम्मानमा रिलायबल नेपाल लाईफ इन्स्योरेन्स बागलुङ शाखाले उनको जीवन बीमा गरिदिएको छ। पाँच वर्षका लागि केसीको एक लाख रुपैयाँ बराबरको जीवन बीमा कम्पनीकै तर्फबाट गरिदिएको रिलायबल नेपाल लाईफ ईन्स्योरेन्स बागलुङ शाखा प्रमुख नारायण पौडेलले जानकारी दिए। उनलाई क्षेत्री समाज बागलुङले पनि सम्मान गरेको छ। नगद १० हजार र सम्मानपत्रले सम्मान गरिएको क्षेत्री समाज बागलुङका सचिव सन्तोष क्षेत्रीले जानकारी दिए। सम्मान पछि बोल्दै बागलुङ नगरप्रमुख जनकराज पौडेलले बागलुङमा जन्मिएका केसीले अन्तराष्ट्रिय जगतमा नेपालको शान बढाएकोले सम्मान गरेको बताए। बागलुङको सिगानामा जन्मिनु भएको भाई करण केसीले अहिले नेपाल र बागलुङलाई पनि विश्वमा चिनाउनुभएको छ, पौडेलले भने, हामीले उहाँबाट अको दिनमा पनि विश्कप खेल्ने गरी प्रदर्शनको अपेक्षा गरेका छौं। उहाँलाई हौसला प्रदान होस् भनेर नै यो कार्यक्रम गरिएको हो। सम्मानपछि क्रिकेटर केसीले जन्मठाउँमा पाएको सम्मानले आफूलाई निकै ठूलो हौसला मिलेको बताए। हामी देशका लागि खेल्छौं, खेलमा कहिले जित्छौं कहिले हार्छौ, उनले भने,जित्दा र हार्दा पनि तपाईहरुले यसरी नै माया गरिराख्नुहोला। हामीले तपाईहरुको विश्वास र भरोसालाई डग्न दिने छैनौं। केसीलाई प्रतिनिधिसभा सदस्य मनकुमारी केसी, डा सूर्य पाठक, बागलुङ नगर उपप्रमुख सुरेन्द्र खड्का, जिल्ला खेलकुद विकास समितिका अध्यक्ष धनबहादुर परियार, एन्फा अध्यक्ष रामराज गुरुङ लगायत उनका समर्थक र क्रिकेट प्रेमीहरुले खादा र अबिर लगाएर सम्मान गरे। उनलाई क्षेत्री समाज बागलुङले पनि सम्मान गरेको छ। नगद १० हजार र सम्मानपत्रले सम्मान गरिएको क्षेत्री समाज बागलुङका सचिव सन्तोष क्षेत्रीले जानकारी दिए।"

शीर्षक,विवरण
राज्य स्रोत परिचालनका सूत्र,"देशको आर्थिक तथा सामाजिक विकासका लागि राज्यले विभिन्न खालका स्रोत परिचालन गर्छ। त्यसअन्तर्गत आन्तरिक स्रोतमा राज्यले नागरिकका विभिन्न आम्दानीमा लगाउने कर, राज्यको विभिन्न सम्पत्तिको उपभोग गर्न दिएवापत प्राप्त गर्ने राजस्व, आन्तरिक ऋणपत्र जारी गरी प्राप्त गर्ने पुँजी आदि पर्छन् भने बाह्य स्रोतमा बाह्य ऋण द्विपक्षीय तथा बहुपक्षीय ऋण र द्विपक्षीयबहुपक्षीय अनुदान मुख्य हुन्। उपरोक्ता स्रोतबाट प्राप्त राज्यको ढुकुटीलाई प्राथमिकताका आधारमा सामान्यतया साधारण र पुँजीगत खर्चका रूपमा खर्चिने गरिन्छ। राज्य सञ्चालनका लागि गरिने दैनिक खर्च साधारण खर्चअन्तर्गत पर्छ। त्यसैगरी सरकारले दूरगामी महत्वका भौतिक पूर्वाधारका योजना, उत्पादन र उत्पादकत्व वृद्घि गर्न लागिगर्ने भौतिक तथा सफ्टवेयरका लगानी आदि राज्यले गर्ने पुँजीगत खर्चअन्तर्गत पर्छन्। आन्तरिक स्रोतबाट प्राप्त हुने आम्दानी राज्यको प्रमुख अम्दानीको स्रोत हो। सामान्यतया धनी देशको राज्यको आन्तरिक स्रोतबाट प्राप्त हुने आम्दानी उनीहरूले आर्थिक तथा सामाजिक विकासमा गर्ने लगानीभन्दा बढी हुन्छ। गरिब देशको आन्तरिक स्रोतबाट उठ्ने आम्दानीभन्दा आर्थिक तथा सामाजिक विकासमा गरिने लगानी धेरै बढी हुनेगर्छ। आम्दानीभन्दा खर्च बढी हुने भएकाले गरिब देशहरूले प्रत्येक वर्ष आफ्नो आयव्यय विवरणमा घाटा बजेट तयार गर्ने गर्छन् र उक्त घाटा बजेट बराबरको रकम विभिन्न स्रोतबाट पूर्ति गर्ने अपेक्षा गरिए पनि पूर्ति भएको पाइँदैन। गरिब तथा विकासशील देशको आन्तरिक आम्दानीका स्रोत कम हुने हुँदा त्यस्ता देश विकसित देशहरू तथा बहुपक्षीय दातृसंस्थाहरूसँग आर्थिक रूपमा आश्रित हुने गर्छन्। यसै सन्दर्भमा देशको आर्थिक तथा सामाजिक विकासमा पर्याप्त लगानी जुटाउन राज्यले आन्तरिक आम्दानीलाई स्रोत मजबुत बनाउनुपर्छ। सन् २०१५ मा भएको संयुक्त राष्ट्रसंघको महासभामा यसका सदस्य राष्ट्रहरूले सन् २०१६ देखि २०३० सम्मका लागि दिगो विकास लक्ष्यका रूपमा परिभाषित गरेका छन् र सो लक्ष्य प्राप्त गर्न आवश्यक पर्ने कुल आर्थिक स्रोतको करिब ५० देखि ८० प्रतिशत रकम राज्यको आन्तरिक स्रोतको परिचालनबाट प्राप्त गर्नुपर्ने हुन्छ। अतः समग्र विश्वको दिगो विकास लक्ष्य प्राप्त गर्न आन्तरिक श्रस्रेतको मुख्य भूमिका रहनेछ।विद्यमान अवस्था राज्यको आन्तरिक स्रोत नै राज्यले गर्ने खर्च तथा लगानीको मुख्य आधार भएकाले सोको वृद्घि गर्नु सरकारको प्रमुख जिम्मेवारी हो। यसै सन्दर्भमा राजस्व र कुल ग्राहस्थ उत्पादनको अनुपात विश्लेषण गर्ने हो भने उक्त अनुपात विकसित मुलुकको सन्दर्भमा ३० प्रतिशतभन्दा बढी, मध्यम खालको आम्दानी र विकास भएका देशको सन्दर्भमा २० प्रतिशतभन्दा बढी र कमजोर आर्थिक अवस्था भएका गरिब मुलुकमा १५ प्रतिशतभन्दा कम रहेको देखिन्छ (स्रोत ः मुख्य विकास सूचकहरू विश्व बैंक समूह)। नेपालको सन्दर्भमा राजस्व र कुल ग्राहस्थ उत्पादनको अनुपात करिब १४८० प्रतिशत छ र यसलाई कम्तीमा ३० प्रतिशतसम्म पुयाउन सक्ने पर्याप्त आधार छन्। नेपालको राजस्व र कुल ग्राहस्थ उत्पादनको अनुपात करिब १४८० प्रतिशत मात्र रहनुमा मुख्य चार कारण छन् ः (क) कमजोर र भ्रष्ट कर प्रशासन, (ख) कार्यान्वयन गर्ने क्षमतामा कमी तथा कमजोरी, (ग) सक्षम तथा प्रभावकारी कर नीतिको अभाव र (घ) वित्तीय कारोबारको डिजिटलाइजेसनको अभाव।कमजोरी नेपालको प्रशासन संयन्त्रमा निष्ठावान् व्यक्तिको खडेरी छ। सक्षम र निष्ठावान् व्यक्तित्वहरू नभएकै होइनन्, तर उनीहरूलाई अवसरबाट टाढै राख्ने गरिएको छ। प्राय राजनीतिक संरक्षण प्राप्त भएकाले सामाजिक सेवा प्रदान गर्ने तौरतरिका चुस्त र प्रभावकारी कहींकतै देखिँदैन। एकाध सुधारका काम भए पनि त्यसलाई संस्थागत गर्न निकै चुनौती छ। कतिपय अवस्थामा निर्णयहरू व्यक्तिअनुसार फरक पर्छन्। अझ कर वा राजस्व प्रशासनको त कुरै नगरौं। उनीहरू आपूलाई यो देशका अब्बल दर्जाका नागरिक सम्झन्छन् र कर तिर्ने व्यक्ति वा संस्थालाई ठग र अपराधीको जमात मात्र देख्छन्। यसो हुनुमा देशको राजनीतिक अवस्था र यसका सञ्चालकको प्रमुख भूमिका छ। जसको परिणामस्वरूप ठूलो हिस्सामा रहेको अनौपचारिक क्षेत्रका व्यवसाय र साना तथा मझौलास्तरका उद्योग व्यवसाय करको दायरामा आउन सकेका छैनन्। वित्तीय कारोबारको डिजिटलाइजेसन गर्न नसक्दा कर छली व्याप्त छ। फलस्वरूप नेपालले ठूलो राशिको आन्तरिक स्रोत गुमाउनुपरेको छ। देशको आन्तरिक स्रोत मजबुत बनाउने हो भने राज्यले कर प्रशासन तथा कर्मचारीतन्त्रमा अविलम्ब सुधार गरी प्रभावकारी र पारदर्शी बनाउनुपर्ने हुन्छ। व्यक्तिगत फाइदाका लागि वा अन्य कुनै बहानामा भएका संयन्त्र तथा नीतिनियम कार्यान्वयन गर्न आनाकानी गर्ने खालका कमीकमजोरी प्रशासन संयन्त्र तथा राजनीतिक नेतृत्वमा व्याप्त छ। कतिपय अवस्थामा राज्यव्यवस्थाले प्रदान गरेका सेवा सुविधासमेत उपलब्ध गराउन कर्मचारीतन्त्र आनाकानी गर्छ भने राजनीतिक नेतृत्वको हालत पनि त्यस्तै छ। फलस्वरूप राज्य संयन्त्रका सम्बन्धित अधिकारीमा उत्तरदायित्व र जवाफदेहिताको अभाव बढ्दो छ। कार्यान्वयन गर्ने क्षमतामा कमी तथा कमजोरीजस्ता संवेदनशील कुरालाई सम्बोधन गर्न सरकार तथा मातहतका जिम्मेवार निकायले प्रदान गर्ने सेवासुविधा र सोको कार्यविधिसमेत सम्बन्धित सञ्चारमाध्यम र नागरिक बडापत्रमार्फत सेवाग्राहीसम्म पुयाउनुपर्ने अपरिहार्यता छ भने अर्कोतिर कार्यान्वयन गर्न आनाकानी गर्ने सम्बन्धित जोसुकैलाई हदैसम्मको कारबाहीको समेत खाँचो छ। नेपालका अधिकांश नीतिनियम कुनै दातृ निकायको चाहनाबमोजिम तयार गरिन्छ वा नीतिनियम बनाउने तहमा पुगेका अधिकारीको विवेकका आधारमा। यस्ता नीतिनियम देशको अवस्था, आवश्यकता र वास्तविकतामा आधारित नभएकाले कार्यान्वयन गर्न कठिन र कार्यान्वयन गर्दा केही सीमित व्यक्तिको मात्र पहुँचमा रहने गरेको पाइन्छ। उदाहरणका लागि खुला बजार अर्थतन्त्र अँगालेको देशमा जताततै सिन्डिकेट प्रणाली कायम छ। यसलाई राजनीतिक र प्रशासनिक संरक्षण पनि भएको आभास हुन्छ। सरकारले समेत यसलाई रोक्न वा निर्मूल गर्न सकेको छैन। यसरी हेर्दा लाग्छ देशले बिनाकुनै तयारी खुला बजार अर्थतन्त्र अँगाल्यो। माथि उल्लेख गरिए झैं राज्यलाई खर्चको जोहो गर्न महŒवपूर्ण योगदान गर्ने (कर तिर्ने व्यक्तिहरू) लाई अपराधीको व्यवहार गर्ने परम्परा कायम रहनुले कर तिर्ने चाहना भए पनि उद्यमी, व्यवसायी र पेसाकर्मी त्यसको दायराभित्र आउन सहज ठान्दैनन्। त्यसैगरी कुनै पनि नागरिकले आफूले तिरेको करबाट उक्त देशको सरकारले आफू, आफ्नो समाज र देशको सामाजिक सुरक्षा र विकास निर्माणमा महसुस हुने गरी पारदर्शी तरिकाले लगानी गरोस् भन्ने चाहन्छन्। तर यस्तो कुरा हाम्रोमा कहींकतै देख्नसमेत पाइँदैन। अर्कोतिर, करदातालाई विभिन्न खालका प्याकेज, कर छुटका व्यवस्था, लगानी मैत्री वातावरण सृजना, निजी सम्पत्तिको सुरक्षा, राज्यको खर्चमा पारदर्शिता तथा राज्यको खर्च कटौतीका कार्य र भ्रष्टाचारप्रतिको शून्य सहनशीलता नहुँदा पनि आन्तरिक स्रोतलाई सबल बनाउन नसकिएको हो।आवश्यकता आन्तरिक स्रोतको व्यवस्थापन गर्न उपयुक्त नीति, सक्षम र सहयोगी कर प्रशासन तथा कार्यक्रमको चुस्त कार्यान्वयन आजको आवश्यकता हो। वित्तीय कारोबारको डिजिटलाइजेसन आजको आवश्यकता हो। यसले कर छली तथा गैरकानुनी आर्थिक लेनदने रोक्न मद्दत गर्छ। सोका निम्ति सीमित व्यक्तिले नीति बनाउने र काम नलाग्ने, झन्झटिला नीतिनियमको संशोधन नगर्ने, कार्यान्वयन तह फितलो हुने र आर्थिक लेनदेनमा रमाउने प्रवृत्तिको अन्त्य गरिनुपर्छ। यसरी तय गरिने नीति दूरगामी हितअनुकुल, आन्तरिक स्रोतलाई व्यवसायीकरण तथा विविधीकरणमा सहज र समकक्षी विश्व समुदायसँग पनि मेल खाने खालका बनाउनु आजको अपरिहार्यता हो। यसो गरिरहँदा एकपटक हामी के गरिरहेका छौं ? किन गरिरहेका छौं ? यसले दीर्घकालमा के असर पर्छ ? यो कार्यान्वयन गर्न कस्ता खालका कदम चाल्नुपर्छ भन्ने कुराको जवाफ राज्यसँग, यसको कर्मचारीतन्त्रसँग, नीति तर्जुमा गर्ने जिम्मेवार पदाधिकारीसँग र नेपाल सरकारसँग हुनुपर्छ।"
धार्मिक बन्ने कि आध्यात्मिक ?,"५४ प्रतिशत अमेरिकी वालिग नागरिक मात्र आफूलाई धार्मिक ठान्छन्। सन् २०१२ को तथ्यांकभन्दा यो ११ प्रतिशत कम हो। त्यसको सट्टा ७५ प्रतिशत अमेरिकी आफूलाई आध्यात्मिक ठान्छन्। पछिल्ला वर्षहरूमा यो तथ्यांक अपेक्षाकृत रूपमा बढ्दो छ। पिउ रिसर्च सेन्टर ले संकलन गरेको पछिल्लो तथ्य हो यो। ७५ प्रतिशत अमेरिकीले आफूलाई आध्यात्मिक भन्नुको अर्थ हो धेरैजसो अमेरिकी कुनै सर्वशक्तिमान ईश्वर र वा अर्को सम्प्रदायलाई अनिवार्य रूपमा घृणा गर्दैनन्। सबै मान्छेलाई आध्यात्मिकको अर्थ भने फरकफरक अर्थ हुन सक्छ। मचाहिँ आध्यात्मिक भन्नेबित्तिकै सांसारिक विषयमा कुनै हस्तक्षेप नगर्ने एउटा मात्रै शक्तिशाली अस्तित्व (डाइजम्) लाई स्विकार्छु। डाइटी भन्ने शब्दबाट डाइजम् बन्छ। सामान्य अर्थमा भन्दा म एक मात्र सर्वशक्तिमान अस्तित्वमाथि विश्वास गर्छु। संयुक्त राज्य अमेरिकामा मान्छेको धार्मिक संलग्नता घट्दै गर्दा धेरै मान्छे धार्मिक लेबल छोड्दै आफूलाई आध्यात्मिक लेबल लगाउँदै छन्। नास्तिकहरू सर्वशक्तिमान ईश्वरलाई त मान्दैनन्, तर उनीहरू अनिवार्य रूपमा आफ्नो आध्यात्मिकताको बाटोबाट विमुख हुँदैनन्। एग्नस्टिक (देवताको अस्तित्वबारे ठोकुवा गर्न नचाहने अज्ञातवादी) हरू आफूलाई ईश्वरका बारेमा थाहा नभएको बताउँछन्। त्यसो हुँदाहुँदै पनि आध्यात्मिकतातर्फको आफ्नो बाटोलाई उनीहरू प्रभावित पार्दैनन्। यसको अर्थ अज्ञातवादी र नास्तिकहरूले समेत आफ्नै खालको बुझाइको आध्यात्मिकता अँगालेका हुन्छन्। तर मलाई के लाग्छ भने ईश्वर वा सर्वशक्तिमानसँग जोडिने सबैभन्दा सजिलो तरिका भनेको ध्यान र प्रकृति हो। मलाई लाग्छ, ईश्वर या सर्वशक्तिमान ले प्रकृतिका सबै कुरामा माया र सुन्दरताको प्रतिनिधित्व गर्छन्। ट्रान्सेन्डेन्टलिजम् : अ रिडर नामक बुकमा उल्लेख भएअनुसार सन् १८०० को प्रारम्भमा विलियम यालरी च्यानिङ यो विषयसँग सहमत छन्, छोटो जीवन भएको कोमल फूलदेखि सधैं बाँचिरहने तारादेखि प्रत्येक वस्तुमा हामी धेरैभन्दा धेरै ईश्वर प्राप्त गर्छौं। कतिपय धर्म निरपेक्षतावादीले यस भनाइलाई मान्छे र प्रकृतिको सम्बन्ध (पर्यावरणीय मनोविज्ञान) का रूपमा व्याख्या पनि गर्लान्। वास्तवमा दिगो जीवन पद्धतिमार्फत मानव र प्रकृतिको भावनात्मक सम्बन्धको विस्तार नै पर्यावरणीय मनोविज्ञान हो। पर्यावरणीय मनोविज्ञानले मान्छेहरूलाई अति धेरै एकान्तपना उपलब्ध गराउँछ भन्नेमा धेरै मान्छे सहमत छन्। एकान्तपना देवत्वसँग जोड्ने एक साधन हो। ईश्वरसँग गरिने शब्दविनाको सञ्चार का लागि प्रकृति नै सबैभन्दा उचित ठाउँ हो। मैले प्राकृतिक खोला, जंगल र हिमालमा मात्र एकान्तपना पाइन्छ भन्न खोजेको होइन। आफ्नै घरभित्र पनि मान्छे एकान्तपना महसुस गर्न सक्छन्। तर हल्लायुक्त र ठूला सहरबजारले तपाईंको एकान्तपनालाई पर्याप्त असर पार्न सक्छ। कतिपय मान्छे बाहिरी हल्लाखल्लाबाट बच्न कानमा हेडफोन घुसार्छन्। तपाईं पनि त्यस्तो गर्नुहुन्छ भने त्यसका लागि तपाईंसँग गुणस्तरीय हेडफोन हुनु आवश्यक छ। त्यसका साथै शान्तिदायक र ढिलो तालका गीतहरू मोबाइलमा राख्नेबारे पनि सोच्नुहोस्। यसले तनावयुक्त मनलाई आनन्ददायी अवस्थामा लैजान सहयोग गर्छ। समग्र आध्यात्मिकताको कुरा गर्ने हो भने सबै व्यक्तिप्रति असल बन्ने र प्रकृतिका सबै चीजबीजप्राणीलाई गहिरो सम्बन्धका रूपमा हेर्नु नै वास्तविक आध्यात्मिकता हो। धार्मिकता छोड्दै आध्यात्मिकता रोजिरहेका अमेरिकीका लागि पर्यावरणीय मनोविज्ञान धेरै बाटोमध्ये एउटा महŒवपूर्ण बाटो हो। अमेरिकामा पर्यावरणीय मनोविज्ञानको सहज उपाय का रूपमा बनमा डुल्ने प्रचलन आएको छ। यद्यपि, बनमा घुमघाम गर्ने विषयलाई जापानले आफ्नो स्वास्थ्य कार्यक्रममा सन् १९८२ मै समावेश गरेको हो। यो अभ्यासप्रचलनको वास्तविक नाम सिनरिनयोकु हो, यसलाई अंग्रेजीमा फरेस्ट बेदिङ भनिन्छ। यो अभ्यासले मान्छेहरूलाई आफ्नो गति सुस्त गर्न र आफूवरपरको प्रकृतिको बास्ना, बनावटढाँचा र दृश्यबाट सचेत बनेर प्रकृतिमै आफूलाई विसर्जन गर्नमिसिन प्रोत्साहित गर्छ। एसोसिएसन अफ नेचर एन्ड फरेस्ट थेरापी अमेरिकाका संस्थापक एमोस क्लिफर्ड यस्तो प्राकृतिक थेरापी बिरामीहरूलाई उपलब्ध गराउन स्वास्थ्य सेवाप्रदायकहरूलाई सुझाव दिँदैछन्। सन् २०११ मा संयुक्त राज्य अमेरिकाको नेसनल इन्स्टिच्युट अफ हेल्थको अध्ययनले सहरबजारमा हिँड्नु र वनमा हिँड्नुबीचको प्रभावबारे तुलनासमेत गयो। खोजकर्ताले वनमा हिँड्दा थप उल्लेखनीय रूपमा रक्तचाप र तनावयुक्त हर्मोनहरू कम हुने पत्ता लगाए। तनावले हाम्रो शारीरिक स्वास्थ्यलाई नकारात्मक प्रभाव त पार्छ नै, यसले हाम्रो आत्मा (मन) लाई पनि दुखाउँछ। साम्प्रदायिक धर्म र राजनीतिले आत्मिक र शारीरिक सुख ल्याउँदैन। अध्ययनमा उल्लेख भएअनुसार प्रकृतिले नै मान्छेलाई आत्मिकभौतिक सुख दिन्छ। धेरै अमेरिकीहरू राजनीतिको सट्टा आध्यात्मिकता रोजिरहेछन् भन्ने पनि देखिन्छ। जस्तो कि गत अमेरिकी राष्ट्रपतीय चुनावमा ४५ प्रतिशत वालिगले भोट नै हालेनन्। यो प्रस्ट नै छ कि आफ्नो आत्मिकआध्यात्मिक उद्देश्यकै कारण उनीहरूले त्यसो गरेका हुन्। कतिपय मान्छेहरू आध्यात्मिक मार्गका रूपमा सामाजिक मुद्दाहरूमा सहयोग गर्ने र दुःखमा परेकालाई सहयोग गर्छन्। कतिपय मान्छेहरू आजको उपभोक्तावादी समाजबाट भाग्दै दिगो जीवनपद्धति (जस्तो कि खेतबारीकै तरकारीअन्न खाने, एकदमै कम बजार जाने, कम सामान किन्ने, रिसाइकल गरिएका सामान किन्ने, साइकल र इलेक्ट्रिक सवारी चढ्ने, शाकाहारी बन्ने र कम खर्च गर्ने आदि) अपनाइरहेका छन्। यो पनि आध्यात्मिक बन्ने मार्ग हो। कुनै खास व्यक्तिको आध्यात्मिक बाटोको कुरालाई नहेरी समग्र आध्यात्मिकताको कुरा गर्ने हो भने सबै व्यक्तिप्रति असल बन्ने र प्रकृतिका सबै चीजबीजप्राणीलाई गहिरो सम्बन्धका रूपमा हेर्नु नै वास्तविक आध्यात्मिकता हो। आजको दिनमा आध्यात्मिकता व्यापक रूपमा फैलिँदै छ किनभने धेरैजसो धर्म, पन्थ या सम्प्रदायमा जस्तो हठता यसमा छैन। त्यसो हो भने तपाईं धार्मिकताको सट्टा आध्यात्मिकता रोज्नुहुन्छ त ? (गुडम्यानप्रोजेक्टबाट अनूदित)"
बहस पैरवी र सामाजिक परिवर्तन,"जनवकालत पैरवी वा बहस जेसुकै नामबाट बुझिए पनि यसको सार एउटै हुन्छ। कुनै एउटा विषयमा राज्यको ध्यानाकर्षण गर्नुपरेमा यो माध्यम अपनाइन्छ। कानुन निर्माणका समयमा कुनै पनि विषयमा स्पष्ट व्यवस्था गर्न नसकिएका अथवा छुट्न गएका तर सार्वजनिक रूपमा प्रत्यक्ष असर पार्ने अवस्थाका विषयवस्तु यसमा पर्छन्। ऐनकानुनमा स्पष्ट रूपमा बोल्न नसकिए पनि व्यवहारमा पर्ने यसको असरले आम नागरिकले प्रत्यक्ष महसुस गर्नुपरेको तथ्यलाई सार्वजनिक सरोकारका विषयमा लिन सकिन्छ। कानुनले प्रत्यक्षरूपमा उपचारको व्यवस्था गर्न नसकेका तर व्यवहारमा आइपर्ने त्यस्ता सवाललाई न्यायिक निकायको आदेशबाट नजिर कायम गरी मातहत निकायमा लागू गराउने प्रावधान हुन्छ। विधायिकी कानुनले सकेसम्म सबै सम्बन्धित क्षेत्र समेट्ने प्रयास गर्छ। विधायिकाले सम्बन्धित विषयमा कानुन निर्माण गर्दा धेरै विषयको ख्याल गरेको हुन्छ, तर पनि यस प्रकार विविध क्षेत्र समावेश गर्दागर्दै पनि देश, काल र परिस्थितिअनुकूल परिवर्तित परिवेशअनुसार केही अपूर्णता रहन्छ। निर्माण अवधिमा विद्यमान नभएको नयाँ परिस्थिति जब देखा पर्छ त्यसबेला कानुन लागूकर्ताले सहजरूपमा यसलाई लिन सकिरहेको हुँदैन। त्यस्तो अवस्थामा यसको निराकरणका लागि राज्यको तेस्रो अंग न्यायपालिकाको सर्वोच्च निकायबाट यसको निकास लिनुपर्छ। यसका लागि राज्यको मूल कानुनमा उपचारको व्यवस्था गरिएको हुन्छ। हाम्रो परिवेश वा प्रचलनमा धेरै प्रकारका पैरवीको चलन रहेको छ। यस्ता बहस वा वकालत वा पैरवी आम प्रचलनमा भएका पुराना बुझाइलाई समयानुकुल परिवर्तन गर्ने गरिन्छ। राज्य सबै विषयको मूल स्रोत हो। यसमा असीमित स्रोतसाधनको क्षमता रहन्छ। कानुन कार्यान्वयन गर्दा यही स्रोत साधनको सीमितता देखाएर राज्य पन्छिन खोज्छ, तर आम नागरिकले राज्यमा निहित अनन्त स्रोतलाई आधार मानी बहस र पैरवीमार्फत आफ्ना अधिकार बहाली गराउने प्रयत्न गर्छन्। कुनै समयमा अत्यधिक प्रचलन र लोकप्रियता हासिल गरेको कुरा फेरि अर्को समयमा काम नलाग्न सक्छ। त्यसैले जुन व्यक्तिले आफ्नो पालामा जेजति मात्रामा उपभोग वा चलन गरेको त्यो व्यक्ति अर्को नयाँ प्रवृत्तिमा रूपान्तरण हुन निकै कठिन मान्छ। राज्य व्यवस्थामा पनि तत्काल प्रचलित कानुन परिवर्तन गरी लागू गर्नुपर्ने अवस्था आउँदा यसलाई सहजरूपमा लिइएको पाइन्छ। समाज र समुदाय सञ्चालनमा पनि पुराना प्रथा तथा परम्परालाई नयाँ पुस्ताले मात्र परिमार्जित रूपमा ग्रहण गर्न सक्छ। आफ्नो पालामा प्रचलित विषय नै आफूलाई सहज महसुस हुन्छ। घरपरिवारदेखि समुदाय चाहे जहाँसम्म हामी जान खोजौं, त्यहाँ नजानिँदा खालको स्थिरता कायम गर्न चाहने र परिवर्तन गर्न चाहनेबीचको द्वन्द्व चलिरहेको हुन्छ। अघिल्लो पुस्ता स्थिरताको पक्षमा हुन्छ भने नयाँ पुस्ता सकेसम्म धेरै परिवर्तन गर्न चाहने प्रकृतिको। धेरै पुरानो समयदेखि राम्रो र परिवर्तनशील विकासको मान्यता बोकेका कतिपय प्रथा परम्परा नयाँ समाज बनाउने नाममा यत्तिकै विस्थापित भएको पाइन्छ। समाजमा विभिन्न किसिमले धेरै जनसरोकारका विषय ओझेल परेका छन्। स्वास्थ्यका दृष्टिले हरेक मानवले पालना नगरिनहुने परम्परा धर्मका नामबाट सञ्चालित हुन जाँदा आस्तिक र नास्तिकका बीचको द्वन्द्वको तारो बन्न पुगी बहुमत र अल्पमतको गणितीय फन्दाबाट विस्थापनमा परेको पाइन्छ। हाम्रो जीवन जुन प्राकृतिक संयन्त्रबाट चलिरहेको छ, त्यही नै संसारमा विकास र परिवर्तनको समेत भोगाधिकार कायम हुन्छ। मानव आवश्यकता युगअनुसार फरक र परिवर्तन हुँदै जान्छ। एक जमानामा जातीय छुवाछूतको अवस्था निकै डरलाग्दो धर्मको घेराबाट निर्देशित थियो भने आज आएर मानव अधिकारअन्तर्गत सबै मान्छे एकै हुन् भन्ने अवधारणाको विकास हुन पुगेको छ। समाजमा हैकम जमाउने व्यक्तिको दबाब र निर्विवेकीपनको सिकारमा सम्पूर्ण समुदाय गाँजिएको थियो। कामका आधारमा सम्मान नभई जात वा उसको घरानाका आधारमा मर्यादा कायम गर्ने चलन थियो। तर त्यस्ता चलनबाट आम समुदायको धेरै हिंसापीडित भएकाले वकालत वा पैरवीमार्फत विस्तारै यस्तो प्रचलनलाई परिवर्तन गर्दै आइयो। प्रथा परम्परामा संशोधन गर्दै विस्तारै गरेको र भएको परिवर्तन तथा विकासलाई सहजरूपमा ग्रहण र स्वीकृति दिन नसक्ने पुस्ता अल्पमतमा परी अस्तित्वहीन बनाइए, जसले गर्दा मानव विकासमा ठूलाठूला परिवर्तन र नयाँनयाँ सम्भावनाको विकास भयो। हरेक समाज कुनै न कुनै कानुनद्वारा सञ्चालित हुन्छ। कयौं कानुन अलिखित रूपमा समाजमा प्रचलनमा रहेका हुन्छन्। त्यस्ता अलिखित मान्यता लिखित कानुनको तुलनामा निकै शक्तिशाली मानिन्छन्। समाजमा विद्यमान मान्यता परिवर्तन गर्न ठूलो अधिवाचनको जरुरत पर्दछ। लिखित कानुन विधायिकाले सहजरूपमा संशोधन गर्न सक्छ भने सामाजिक मान्यतालाई लामो समयको वकालत वा पैरवीबाट मात्र विस्तारै परिवर्तन गर्न सकिन्छ। त्यसकारण कतिपय अवस्थामा परम्पराको रूपमा गलत प्रवृत्ति र अवधारणा पनि सामाजिक मान्यताका रूपमा लामो समयसम्म समुदायमा कायम रहिरहन्छन्, जसले गर्दा धार्मिक मान्यतामा समेत प्रश्नचिह्न देखा पर्छन्। कुनैकुनै प्रचलन तत्कालीन आवश्यकताले सिर्जना भएका भए पनि त्यसको समयानुकुल बुझाइका अभावमा पछिसम्म समुदायमा जकडिइरहेका हुन्छन्। समयको परिवर्तन र विकासको गतिलाई सहजरूपमा स्वीकार गर्न नसक्ने कोही व्यक्तिहरूको समाजमा कायम रहने बोलवालाले गर्दा यस्ता अनावश्यक र असान्दर्भिक परम्परा पनि हाम्रो समाजमा सामाजिक मान्यताका रूपमा चलनचल्तीमा व्यवहारमा सामना गर्नु परिरहेको छ। यस्ताखाले परम्परालाई हामी रुढिवादी चिन्तन वा अवधारणा भन्ने गर्दछौं। यस्ता रुढिवादी चिन्तनलाई व्यापक सामाजिक बहसबाट मात्र परिवर्तन गर्न सकिन्छ। यस्तो बेला परिवर्तनकारी र यथास्थितिवादीबीच ठूलो द्वन्द्व चल्छ। नेपालको गणतन्त्रलाई उदाहरण मान्न सकिन्छ। मान्य सामाजिक परिवर्तनको लहर सहज रूपमा आत्मसात गर्न नसक्ने पुस्ता समाजमा जब अल्पमतमा पर्छन् तब मात्र नौलो मान्यता स्थापना हुन जान्छ। यस्तो मान्यता पनि अर्को नयाँ पुस्तालाई साँघुरो भई फेरि अझ विकसित र आधुनिक मूल्य र मान्यता समाजमा स्थापना हुन जान्छन्। गतिशील संसारको यात्रामा परिवर्तन निरन्तर प्रक्रिया हो। परिवर्तनबिनाको विकास कुनै हालतमा पनि परिकल्पना गर्न सकिन्न। कुनै बेला मान्छेलाई विशेषाधिकारका रूपमा मात्र प्राप्त हुने अधिकार कालान्तरमा नागरिक अधिकारको रूपमा स्थापित हुन्छन्। एक युगमा पढ्ने, लेख्ने, बोल्ने र न्याय पाउने कुरा सीमित वर्गका व्यक्तिलाई मात्र प्राप्त हुन्थ्यो भने अहिले मानव भएवापत प्राप्त हुन्छ। त्यस्तै कुनै समाजमा नागरिक अधिकारका रूपमा स्थापना भएको अधकार कुनै समाजमा संघर्ष मार्फत बहालीका लागि क्रान्ति गरिरहनु परेको छ। त्यसैले समाजको विकास मात्राका आधारमा अधिकार र कर्तव्य निर्धारण हुने गरेको पाइन्छ। जमाना विकासको मात्राको अनुपातमा स्थापना हुने मूल्य र मान्यता फरकफरक अवस्थामा महसुस हुन सक्छन्। कुनै समाजमा स्वतन्त्रताको अवस्था हेर्दा आज पनि मानवीय अधिकारको सवाल बन्न पुग्छ भने स्वतन्त्रता पनि अधिकारको रूपमा स्थापना नभएका समुदायमा परिवर्तनका निम्ति अझै संघर्ष गर्नुपर्ने स्थिति छ। स्वतन्त्रताको मात्रा त्यहाँको विकास र परिवर्तनले निर्धारण गरेको हुन्छ। संसारको गतिशीलताका आधारमा स्वतन्त्रतालाई समाजले स्विकार्छ। विश्व वातावरणको असर आज संसारका सबै मानव र प्राणीहरूमा प्रत्यक्ष रूपमा परेको छ। कुनै जमानामा ढुंगो पल्टेर मान्छेलाई मायो भने त्यस निर्जीव ढुंगालाई जेल हाल्ने चलन भएको पाइन्छ। यस्तै पशुले मानिसको हत्या गरेमा त्यसलाई जेलमा थुन्ने जस्ता अव्यावहारिक मान्यता क्रमशः सुधार हँदै आएका छन्। परिवारका एक सदस्यले अपराध गरेमा त्यसको सजाय अन्य सदस्यलाई समेत दिने प्रचलन हाल आएर अन्त्य भई फौजदारी अपराध जसले गर्छ, त्यो मात्र सजायभागी बन्नुपर्ने चलन आएको छ। यसरी मानवीय र सामाजिक मान्यताको परिवर्तन व्यावहारिक रूपमा लागू हुने अवस्था कायम हुनुमा पैरवी र जनवकालतको ठूलो भूमिका छ। विकृत मान्यताको अन्त्य र व्यावहारिक मूल्य र मान्यता स्थापना गर्न अझ पनि सशक्त जनवकालतको आवश्यकता रहन्छ। यस्ता जनवकालत सामाजिक मूल्यमान्यता परिवर्तन गर्नका निम्ति प्रयोग गरिन्छ भने लिखित र विधायिकी कानुन परिवर्तन गर्न सार्वजनिक सरोकार सवालका माध्यमबाट राज्यको मूल कानुनका आधारमा सर्वोच्च न्यायिक निकायबाट गराइन्छ। यसरी जनवकालत र सार्वजनिक सरोकार सवालको पैरवीबाट अलिखित र मूल्यमान्यता तथा लिखित कानुनद्वारा परिवर्तन र स्थापित गरिन्छ।"
चिनियाँ चासो र भारतीय चिन्ता,"प्रतिनिधिसभा तथा प्रदेशसभा निर्वाचन सम्पन्न भएको एक महिना नाघिसकेको छ। निर्वाचन आयोगले समानुपातिकतर्फको परिणाम घोषणा गरेको छैन। वाम गठबन्धनका दुई घटकबीचको भागबन्डा मिलिसकेको छैन भने प्रदेश राजधानी र प्रदेश प्रमुखहरूको टुंगो लाग्न बाँकी नै छ। सम्भवतः माघ २४ गते सम्पन्न हुने राष्ट्रियसभा निर्वाचनले हाल विद्यमान गतिरोध अन्त्यको ढोका खोल्नेछ। राजनीतिक दलहरू आन्तरिक छलफलमार्फत सहमतिमा पुग्न अलमल गरिरहँदा छिमेकी राष्ट्रहरूको चासो र चिन्ता भने ह्वात्तै बढेको छ। यही जनवरी ८ मा साउथ चाइना मोर्निङ पोस्टको अनलाइन संस्करणमा चीनको नम्र शक्तिको आकर्षणमा के नेपाल आक्रामक तरिकाले ढल्दै गएको हो ? शीर्षकमा चिनियाँ रिपोर्टर सारा झयाङले एउटा आलेख प्रकाशित गरेकी छन्। उनले नेपालमा चिनियाँ भाषा र संस्कृतिको प्रभाव विस्तारै बढ्दै गएको र वाम गठबन्धनको अत्यधिक बहुमतको विजयी चीनको लागि राम्रो अवसर भएको बताएकी छन्। स्वतन्त्रताका लागि तनाव भइरहने चीन स्वशासित भूभाग तिब्बतको निकट र भारतसँगको बफर क्षेत्रमा रहेको रणनीतिक हिसाबले महŒवपूर्ण नेपालमा चीनमैत्री गठबन्धनको विजयी चीनका लागि सुखद् समाचार रहेको उल्लेख गरेकी छन्। वाम गठबन्धनको विजयी उत्तरी छिमेकी चीनका लागि सुखद् भइरहँदा दक्षिणी छिमेकी भारतका लागि भने चिन्ताको विषय बनेको छ। सन् २०१२ को जुनमा ब्राजिलको रियो द जेनेरियोमा सम्पन्न संयुक्त राष्ट्रसंघको दिगो विकाससम्बन्धी शिखर सम्मेलनमा भाग लिने क्रममा तत्कालीन भुटानी प्रधानमन्त्री जिग्मे थिन्ले र चिनियाँ प्रधानमन्त्री वेन जियाबाओका बीचमा भेटवार्ता भएको थियो। दुई देशका समकक्षीहरूका बीचमा पहिलोपटक भएको भेटवार्तामा कूटनीतिक सम्बन्ध स्थापना गर्नेबारेमा सामान्य छलफल मात्र भएको थियो। थिन्ले र जियाबाओबीचको उक्त भेटवार्ताले दिल्लीमा भुइँचालो गयो। सन् १९४९ मा भारत र भुटानबीच भएको मैत्री सन्धिको धारा २ मा उल्लिखित भारतको मार्गदर्शनअनुरूप भुटानले आफ्नो विदेशनीति तयार गर्ने प्रावधानको विरुद्धमा भुटान अघि बढेको भन्दै उक्त भेटवार्ताप्रति दिल्लीले कडा आपत्ति जनाएको थियो। प्रधानमन्त्री थिन्लेको उक्त कदमलाई नसिहत दिने हेतुले भारतले मट्टीतेल र ग्यासमा दिँदै आएको अनुदान तत्काल रोक्का गर्यो र भुटानी जनता साविकको भन्दा दोब्बर मूल्यमा ग्यास र मट्टीतेल किन्न बाध्य भए। भारतको यो कदम सन् २०१३ मा हुन गइरहेको आम निर्वाचनलाई प्रभाव पारेर प्रधानमन्त्री थिन्लेलाई सत्ताच्युत गर्ने थियो। भारत आफ्नो रणनीतिमा सफल भयो। सन् २०१३ को जुलाईमा सम्पन्न आमनिर्वाचनमा प्रधानमन्त्री थिन्लेले नेतृत्व गरेको भुटान पिस एन्ड प्रोस्पेरिटी पार्टीले नराम्रो नतिजा ल्यायो। थिन्ले सत्ताबाट बाहिरिए। ०७२ चैतमा नेपालका तत्कालीन प्रधानमन्त्री केपी ओलीको चीन भ्रमणका बेला चीन र नेपालबीच भएको पारवहन तथा यातायात सम्झौतापछि दिल्ली झस्कियो। त्यसको केही महिनामै माओवादी केन्द्र र नेकपा एमालेबीचको सत्ता गठबन्धन टुट्यो र २०७३ साउन महिनामै ओली सत्ताबाट बाहिरिए। उनको सत्ता बहिर्गमनमा दिल्ली कतै न कतै जोडिएको थियो। त्यतिबेलादेखि भारतीय संस्थापन पक्षमा छाएको प्रो चाइनिज ओली फोबिया यथावत् छ। नेपालको निर्वाचन परिणामले त झन् उसमा एक प्रकारको डर पैदा गरेको छ। गत मंसिरमा सम्पन्न प्रदेशसभा तथा प्रतिनिधिसभा निर्वाचन भारतको लागि अत्यधिक चासोको विषय बन्यो। सञ्चारमाध्यमले अत्यधिक कभरेज दिए। नेपाल मामिला विज्ञ प्राध्यापक एसडी मुनी, नेपालका लागि भारतका पूर्वराजदूत राकेश सूद, विदेशनीति विज्ञ सी राजामोहन तथा साउथ एसिया एनालाइसिस ग्रुपका निर्देशक डा एस शेखारनले नेपालको निर्वाचन र त्यसले नेपालभारत सम्बन्धमा पार्न सक्ने दूरगामी असरका बारेमा विश्लेषणात्मक लेख नै प्रकाशित गरेका छन्। नेपालमा हाल सम्पन्न निर्वाचन परिणामबारेको भारतीय प्रतिक्रिया बूढी मरीभन्दा पनि काल पस्यो भन्ने चिन्ता हो। वाम गठबन्धनको जितभन्दा पनि नेपालमा चीनको आक्रामक प्रवेशप्रति भारतको सरोकार हो। पाकिस्तान र चीनका बीचमा व्यापार, विकास र सैन्य सहकार्यको घनीभूत विकास हुनु, श्रीलंकाले भर्खरै हवनटोटा बन्दरगाह उनान्सय वर्षसम्म सञ्चालनका लागि चीनलाई हस्तान्तरण गर्नु, आफ्नो बलियो पकड रहेको मालदिभ्स र चीनबीच खुला व्यापार सम्झौता हुनु र नेपालको निर्वाचन परिणाम प्रो चाइनिज गठबन्धनका पक्षमा जानुले भारत थप चिन्तित भएको हो। कुनै बेला नेपोलियन बोनापार्टले भनेका थिए, चीन सुतिरहेको विशाल दैत्य हो, त्यसलाई सुतिरहन देऊ। जब त्यो उठ्नेछ त्यसले विश्व हल्लाउनेछ। नेपोलियन बोनापार्टको त्यो भनाइको सत्यता चीनले हाल आएर पुष्टि गर्दैछ। बीसौं शताब्दीको मध्यसम्ममा चीन पश्चिमा देशहरूका लागि रहस्यको देश नै रह्यो। २००८ को बेइजिङ ओलम्पिकको उद्घाटन र समापन समारोहमा देखाएको अद्भुत प्राविधिक प्रयोगमार्फत उसले एक्काईसौं शताब्दीको आधुनिक चीनको परिचय दिएर सारा विश्वलाई चकित पारेको थियो। हाल सफ्ट पावर डिप्लोमेसीको माध्यमबाट चीनले आफ्नो प्रभाव विश्वव्यापी बनाउँदैछ। अन्य देशको राजनीतिक मामलामा तटस्थ देखिने, भौतिक परियोजनाहरूको निर्माण ठेक्का लिने, अनुदान सहयोग गर्ने, लगानी बढाउने र ऋण थप गर्दै प्राकृतिक स्रोतहरूमा दीर्घकालीन वर्चस्व कायम गर्नु नै चीनको सफ्ट पावर डिप्लोमेसीको रणनीति हो। यही रणनीतिअनुसार अफ्रिकी देशहरूमा चीनले राम्रो पकड जमाएको छ। चीनले गत जुलाईदेखि अफ्रिकी राष्ट्र जिबुटीमा आफ्नो नौसैनिक बेस खडा गरी त्यस क्षेत्रमा आफ्नो सामारिक उपस्थिति पनि कायम गरेको छ। आफ्नो लागनीमा निर्माण सम्पन्न श्रीलंकाको हवनटोटा बन्दरगाह, पाकिस्तानको बलुचिस्तान प्रान्तस्थित निर्माणाधीन ग्वादर बन्दरगाह र निर्माणका लागि प्रस्तावित म्यानमारको क्युक पियु बन्दरगाह आर्थिक र सामारिक हिसाबले चीनको प्राथमिकतामा रहेका बन्दरगाह हुन्। यी बन्दरगाहमा थप नौसैनिक बेस स्थापना गरी हिन्द महासागर घेर्ने उसको दीर्घकालीन लक्ष्य हो। दक्षिण एसियामा चीनको जबर्जस्त उपस्थिति रोक्न र थेग्न नेभर टु लेट अर्थात् कहिल्यै ढिलो हुँदैन भन्ने अंग्रेजी भनाइको सहुलियत भारतलाई प्राप्त छैन। त्यसकारण पनि ऊ नेपालको पछिल्लो राजनीतिक घटनाप्रति बढी नै सशंकित देखिएको हो। दक्षिण एसियाली भूगोल र जनसंख्याको विशाल हिस्सा ओगटेको, तीव्र आर्थिक विकास, सामारिक रूपले शक्तिशाली भारतको प्रभाव क्षेत्रमा चीन जबर्जस्ती घुस्यो या उसका छिमेकीहरूले उसको विकल्प खोजे, भारत स्वयंले यसको विश्लेषण गर्नेछ। यथार्थ के हो भने १९४७ मा भारत ब्रिटिस उपनिवेशबाट स्वतन्त्र त भयो तर उसले आफ्ना छिमेकीप्रति गर्ने व्यवहार भने उपनिवेशवादी चिन्तनबाट मुक्त हुन सकेन। नेपालसँगको सन् १९५० को सन्घि, भुटानसँगको सन् १९४९ को मैत्री सन्धि तथा श्रीलंकासँग गरेको सन् १९८७ को सम्झौतामा भारतले केही हदसम्म आफूले खेल्ने ठाउँ राखेको छ। भूपरिवेष्ठित राष्ट्र भएका कारण नेपाल र भुटानमा त झन् ऊ बढी नै हस्तक्षेपकारी भूमिकामा देखा पर्छ। सन् १९७१ मा संयुक्त राष्ट्रसंघको सदस्यता प्राप्त गर्न भारतले लगाएको गुन र चीनसँगको सीमा विवादमा उसले खेल्ने गरेको भूमिकाले थिम्पु दिल्लीप्रति सधैं नतमस्तक हुने गरेको छ। भुटानले उसप्रति देखाएको त्यो भावना नेपालले पनि देखाओस् भन्ने अपेक्षा भारतले राख्छ। विगतका अनुभव हेर्ने हो भने उसको अपेक्षाविपरीत जाने साहस गरेमा नाकाबन्दीलाई ब्ल्याकमेलिङ टुल का रूपमा उसले प्रयोग गर्दै आएको छ। भारतले आफ्ना छिमेकीप्रति अवलम्बन गर्दै आएको कर्सिभ डिप्लोमेसी (धम्कीको कूटनीति) आफ्नै लागि प्रत्युत्पादक बन्दै गएको कुरा चीन र दक्षिण एसियाली राष्ट्रहरूका बीचमा हाल विकसित सम्बन्धहरूले पुष्टि गर्छ। भारतले आफूलाई दक्षिण एसियाको नेतृत्वकर्ता ठान्ने तर नेतृत्वदायी भूमिका नखेल्ने उसको कमजोरी हो। श्रीलंकाली सरकार र तमिल विद्रोहीका बीचमा जारी गृहयुद्ध समाधानका लागि प्रभावकारी भूमिका खेल्न नसक्नु र भुटानी शरणार्थी समाधानका लागि निस्क्रिय रहनु भारतले गुमाएको अवसर हुन्। यी दुवै समस्या भारतले चाहेमा क्षेत्रीय रूपमै समाधान हुन सक्ने समस्या थिए। सन् २०१४ मा नरेन्द्र मोदी प्रधानमन्त्री भएपश्चात् छिमेक पहिलो नीतिलाई बढवा दिँदै नेपाललगायत अन्य छिमेकी राष्ट्रहरूको भ्रमण गरी राम्रो सुरुवात गरेका थिए, तर उनको प्रयासको प्रभाव लामो समयसम्म रहन सकेन। श्रीलंकामा सन् २०१५ मा सम्पन्न निर्वाचनमा निवर्तमान राष्ट्रपति महिन्दा राजापाक्षलाई हराई वर्तमान राष्ट्रपति माइथ्रीपाला सिरिसेनाको श्रीलंकन फ्रिडम पार्टीलाई जिताउन भूमिका खेलेको भन्दै भारतीय गुप्तचर संस्था र को प्रतिनिधिलाई देशनिकाला गरिएको थियो। सन् २०१५ कै अक्टोबरमा भारतीय विदेशमन्त्री सुषमा स्वराजले माल्दिभ्स भ्रमणका बेला आतंकवादको आरोपमा तेह्र वर्षका लागि जेल सजाय काटिरहेका पूर्व राष्ट्रपति मोहम्मद नसिदलाई रिहा गर्न दबाब दिएको भन्दै वर्तमान राष्ट्रपति अब्दुल्ला यमिनले बाहिरी हस्तक्षेप अस्वीकार्य भनेपछि दुई देशबीचको सम्बन्ध चिसिएको हो। आफ्नो पहिलो भ्रमणमा नेपाली राजनीतिक दलदेखि जनतासम्मको मन जित्न सफल नरेन्द्र मोदीले नेपालको विरुद्धमा नाकाबन्दी लगाएर नेपाली जनताको मन दुखाए। भारतपाकिस्तानबीचको सम्बन्ध सधैं तनावपूर्ण छ भने भारत र बंगलादेशबीचको सम्बन्ध आरोहअवरोह आइरहन्छ। भारतले अवलम्बन गरेको गलत छिमेक नीतिका कारण छिमेकीहरूका बीचमा भारत अलोकप्रिय बन्दै गएको र उनीहरूमा आफ्नो पकड गुमाउँदै गएको स्वयं भारतीय विश्लेषकहरूको ठम्याइ छ। छिमेकी राष्ट्रका जनतामा पैदा हुने भारतविरोधी भावनाका दुई कारण छन्। पहिलो भारतले देखिने गरी राजनीतिक मामलामा हस्तक्षेप गर्ने, दोस्रो छिमेकी राष्ट्रहरूप्रति उसका कूटनीतिक नियोगका पदाधिकारीहरूले देखाउने रबैया। प्रो इन्डियन दल र तिनका गठबन्धनलाई सत्तासीन गराउन भूमिका खेल्ने र सत्तामा आएपछि देशको हितअनुकूलको बार्गेनिङ क्षमता कमजोर गराई आफ्नो स्वार्थअनुकूल प्रयोग गर्ने भारतीय रणनीति छिमेकी देशका जनताले मन नपराउने विषय हो। प्रोटोकलको ख्यालै नगरी उसका राजदूतहरूले देखाउने हेपाहा प्रवृत्तिले पनि भारत र उसका छिमेकी राष्ट्रहरूका बीचको सम्बन्धमा नकारात्मक असर गर्ने गरेको छ। ऐतिहासिक, सांस्कृतिक, सामाजिक र भौगोलिक दृष्टिकोणबाट नेपाल र भारतबीचको सम्बन्ध विशिष्ट छ भन्ने कुरो दुवै पक्षले स्वीकार गर्छन्। अझ मोदीले यसलाई रोटी र बेटी सम्बन्धका रूपमा परिभाषित गरेका छन्। २००७ सालमा राणाशासन फाल्न, २०४६ सालमा बहुदलीय व्यवस्था पुनस्र्थापना गर्न, सात दल र माओवादीलाई बाह्रबुँदे सहमतिमार्फत एकै ठाउँमा ल्याउन होस् या ०६२६३ को आन्दोलनमार्फत गणतन्त्र स्थापना गर्न भारतले खेलेको भूमिका र सहयोगलाई नेपाली जनताले उच्च सम्मान गर्छन्। व्यवस्था र राजनीतिक परिवर्तनका बेला सकारात्मक भूमिका खेल्ने तर त्यसपछिको शासन सत्तालाई आफूअनुकूल हितमा प्रयोग गर्न खोज्ने उसको प्रवृत्तिप्रति मात्रै नेपाली जनताको विमति हो। आफूसँगको सम्बन्धमात्रै ठीक र चीनसँगको सम्बन्ध आफूविरुद्धको खेलिएको चाइना कार्ड भन्ने मानसिकताबाट भारत मुक्त हुनुपर्छ। दक्षिण एसियामा चीनले दिएको चुनौतीले भारतले आफ्नो छिमेकप्रतिको कूटनीतिक व्यवहारमा पुनर्विचार गर्ने छनक दिइसकेको छ, जुन दुवै देशका लागि हितकर हुनेछन्। स्थायित्व र समृद्धितर्फ देश अग्रसर भइरहँदा चीनले देखाएको चासो र त्यसले उत्पन्न गराएको भारतीय चिन्ता नेपालका लागि अवसर र चुनौती दुवै हुन सक्छन्। दुई छिमेकी देशहरूको चासो र चिन्तालाई अवसरमा बदल्न सन्तुलित र व्यवस्थित कूटनीतिक सम्बन्ध अपरिहार्य हुनेछ। जुन कुरा अब बन्ने सरकार र त्यसले लिने छिमेक नीतिमा निर्भर रहनेछ। नेपालले अब दुई छिमेकी राष्ट्रहरूका बीचमा आर्थिक र कूटनीतिक सम्बन्धको पुल बन्ने प्रयास गर्नेतर्फ अग्रसर हुनुपर्छ।"
"मेसीले पेनाल्टी चुकाए, बार्सिलोनाको सिजनकै पहिलो हार",काठमाडौँः स्पेनिस क्लब बार्सिलोनाले यो सिजनकै पहिलो हार आत्मसाथ गरेको छ । कोपा डेल रे अन्तरगत क्वार्टर फाइनलको पहिलो लेगको खेलमा बार्सिलोना स्पानियोलसँग १० ले पराजित भएको हो । स्पेनिस सुपर कपमा पाँच महिनाअघि रियल मड्रिडसँग पराजित भएयता पहिलो पटक बार्सिलोनाले हारको सामना गर्नुपरेको हो । यद्यपि कोपा डेल रे को दोस्रो लेगको खेलमाा स्पानियोललाई हराउने मौका बार्सिलोनासँग छ । बार्सिलोनालाई पराजित गर्ने क्रममा स्पानियोलका लागि खेलको ८८ औँ मिनेटमा मेलेन्डोले निर्णायक गोल गरे । त्यसअघि ६२ औँ मिनेटमा पाएको पेनाल्टीलाई गोलमा परिणत गर्ने अवसर लियोनेल मेसीले खेर फालेका थिए । स्पेनिस ला लिगामा बार्सिलोना डिफेन्डिङ च्याम्पियन रियल मड्रिड भन्दा १६ अंकले अगाडि रहेको छ । यो सिजन स्पेनका तीनै उपाधि जित्ने बाटोमा बार्सिलोना रहेको छ ।

शीर्षक,विवरण
जनवरी : रक्सी छाड्ने साइत,"परम्परा हुन्छ नै त्यस्तै। परम्पराकै उपक्रममा न्यु यर इभ मनाइन्छ। इभको मतलब टन्न अनेक खालका स्याम्पेन (एक प्रकारको रक्सी) का बोतलका चाङ। स्याम्पेन, मनोरन्जको उत्प्रेरक र सन्देहपूर्ण आहार हो। यसमा महारात्री र त्यसपछिको धुमिल बिहानीलाई ऊर्जा दिने सबै खालका स्वादयुक्त फिँजमात्रै होइन, आवाजसमेत पाइन्छ। खासमा आउँदो वर्षका लागि सिधा योजना बनाउने बिहानी हो नयाँ वर्ष। यसर्थ, जाँड र रक्सीको नसामा रहनेका लागि नयाँ वर्षको संकेत बुझौं। पछिल्लो समय स्वस्थ्य बन्ने लक्ष्य का बारे कुराकानी हुँदा जाँडरक्सी खाने कुरो जोडतोडका साथ उठ्ने गरेको छ। नोभेम्बरको प्रारम्भिक दिनमा अमेरिकाका प्रमुख क्यान्सर डाक्टरहरूको अमेरिकन सोसाइटी अफ क्लिनिकल अंकोलोजी (आस्को) नामक संस्थाले जाँडरक्सीको सेवनलाई स्तन क्यान्सरलगायतका सातप्रकारका क्यान्सरसँग जोडेर आफ्नो पहिलो वक्तव्य जारी गयो। यो विषय अखबारमा ठूला हेडलाइन बने र त्यस्ता हेडलाइनले धेरैलाई टाउको दुखायो। यो विषयलाई तत्काल खण्डन गर्नेगरी लेख आए, हतास भएकाहरूले यसमाथि शंकासमेत प्रकट गरे। धेरै मान्छे विज्ञानका बारेमा मसँग बहस गर्न चाहन्छन्। विज्ञान पहिले नै तय भइसकेको छ, विस्कन्सिन विश्वविद्यालय, अमेरिकाकी एसोसिएट प्रोफेसर तथा उक्त वक्तव्यको प्रमुख लेखक नोऐल लोकोन्ट भन्छिन्। त्यसपछि लान्सेन नामको जर्नलले अझ स्पष्ट रूपमा आफ्नो सम्पादकीयमा आस्कोको समर्थन गर्यो, जाँडरक्सी निश्चय नै स्वास्थ्यका लागि घातक हो। दुई अर्ब जनसंख्याको सांस्कृतिक मान्यतासँग जोडिए पनि कुरो यही हो। (अहिले अमेरिकाका मुख्य सहरमा डाक्टरहरूको यो सन्देशलाई गम्भीर रूपमा लिइएको छ। जनवरी २ मा न्युयोर्कको महानगर परिवहन प्राधिकरणले सबवे र बसहरूमा रक्सीजाँडको विज्ञापनमाथि प्रतिबन्ध लगायो।) जाँडरक्सी कति मात्रा खाने भन्ने कुराले भने असर पार्छ। साथीहरूसँग बसेर एकैचोटी स्वात्तै रक्सी खाँदा केही हुँदैन र तपाईंलाई क्यान्सर लाग्ने खतरा छैन भनेर कुनै डाक्टरले भन्न सक्दैन, कहिलेकाहीं रक्सी, कलेजो र आन्द्राको क्यान्सरसँग जोडिएका रोगको उपचार गर्ने आन्द्राभुँडीसम्बन्धी क्यान्सर डाक्टर लोकोन्ट भन्छिन्, हल्का पिउँदा पनि टन्नै खतरा हुन्छ तर धेरै र लामो समयसम्म पिउनेका लागि धेरै खतरापूर्ण छ रक्सी। तर अथाह ब्लडी मेरिस र रोजअलडे जस्ता ककटेलको आजको युगमा महिलाका लागि तय गरिएको रक्सीको मापदण्ड (तथ्यांकलाई हेर्दा महिला कम रक्सी खान्छन् र उनीहरूमा रक्सीले ढिलो प्रतिक्रिया जनाउँछ) नै चक्मा दिने खालको छ, हप्तामा आठ पटक रक्सी खानुलाई हेभी भनिन्छ। एकै बसाइमा चारपटक रक्सी खानुलाई अति मानिन्छ। यहाँ एकपटक रक्सी पिउनुको मतलब ३५० मिलिलिटर रक्सी पिउनु हो। साथीहरूसँगको रमाइलो क्षण, जन्मदिनको खानपान, जाँडका बोतलसँगै विस्तारै बढ्दै जाने बेलुकीको पार्टीलाई समेत हामी सोबर भन्न सक्छौं। अझ रक्सीपानसँग सम्बन्धी यौनजन्य हिंसा र कार दुर्घटना यसमा जोडिएका छैनन्, लोकोन्ट थप्छिन्। क्यान्सर शरीरमा लाग्नेवाला छ भने गुणस्तरीय निन्द्राले त्यो आउने बाटोलाई धेरै हदसम्म रोक्न सक्छ। निन्द्राका बारेमा रक्सी सबैभन्दा बढी गलत बुझिएको लागूपदार्थ हो, युनिभर्सिटी अफ क्यालिफोर्निया, बक्र्लेका न्युरोसाइन्स एन्ड साइकालोजीका प्रोफेसर तथा मानव निन्द्रा विज्ञानका निर्देशक डा म्याथ्यु वाकर भन्छन्। तपाईंले बुझ्नुभएको निन्द्रा लाग्ने औषधी को कुरो छाडिदिनुहोस्। बेहोस पार्ने चीजका रूपमा वर्गीकृत गरिएको रक्सीले कोर्टेक्स भनिने दिमागको माथिल्लो भागमा प्रभाव पार्छ। यसो हुँदा तपाईं खासमा रक्सी पिएर आफैंलाई लखेटिरहनुभएको हुन्छ, वाकर जोड दिँदै भन्छन्, बेहोस हुनु निन्द्रा पर्नु होइन। सुत्नुअघि पिउनुले रात्रीको आरामलाई भताभुंग पार्छ। त्यस्तो बेला तपाईं अल्पकालीन तन्द्रामा हुने भएकाले त्यस अवस्थालाई सम्झनुहुन्न, वाकर भन्छन्, त्यसकारण जाँडको प्रभाव बुझ्न सक्नुहुन्न। अझै ध्यान दिनुपर्ने विषय, रक्सीले द्रुत आँखा चाल निन्द्रा (स्वप्न निन्द्रा) मा त आतंक नै मच्चाउँछ। स्वप्न निन्द्रा त्यस्तो गम्भीर चरण हो जसको बारेमा वाकरको नयाँ पुस्तक ह्वाइ वी स्लिप मा विस्तृत उल्लेख छ। निन्द्राको यो चरणले एकराते थेरापी को रूपमा तनावयुक्त घटनाबाट काँडो निकाले झैं हुन्छ। यसले तपाईंको मस्तिष्कको भावनात्मक मार्गलाई पुनर्ताजगी गर्ने काम गर्छ। यसले सिक्ने र स्मरण बढाउने कुरामा महत्वपूर्ण भूमिका खेल्छ : खासगरी स्वप्न निन्द्राले दिमागव्यापी सूचनामूलक सम्बन्धहरूलाई अद्यावधिक गरिरहन्छ। त्यसले गजबको अन्तर्दृष्टि र समस्या समाधानमूलक बाटोतर्फ लैजान्छ। कलेजका केही विद्यार्थीबीच गरिएको एक अध्ययनलाई उद्धृत गर्दै उनी भन्छन्,रक्सी पिउनुले त्यो जटिल प्रक्रियालाई टुटाउन सक्छ। ती विद्यार्थीले सिकेका कार्यको कुशलता बारेमा एक हप्तापछि नापिएको थियो। पहिलो रात्रीपछि (अध्ययनपछि) जसले पिए तिनले शान्त र नियन्त्रितसमूहको तुलनामा धेरै जानकारीहरू नै बिर्स्यो। अध्ययन गरेर तेस्रो रातमा पिउने अर्को समूहले पनि कम प्रदर्शन गरे। स्वस्थ्य जीवनबारेको सोचलाई आजको समयमा दिमागी शक्ति बढाउनेभन्दा व्यापारिक दृष्टिकोणबाट हेरिन्छ। रक्सीको बार सञ्चालकहरूले यो कुरा ख्याल गरेका छन्। सोही कारण केही राम्रा रेस्टुराँमा रक्सीविनाको पेय मन पराउन थालिएको छ। जस्तो कि, सान फ्रान्सिस्कोको क्विन्स नामक रेस्टुराँले आफ्नो मेन्युमा एकप्रकारको गहुँबाट निर्मित चियामा कागतीको फिँज हालेर आफ्ना ग्राहकलाई पस्कन थालेको छ। कागतीको फिँजले स्याम्पेनको झल्को दिन्छ। चिया र कागतीको फिँज को सेटमा ताजा फलफूलबाट निर्मित ताजा जुस पनि सँगै दिइन्छ। त्यस्तै, म्यानहटनको फ्याट र्याडिस नाम रेस्टुराँले आउँदो हप्ता पाँच नितान्त बेग्लै मकटेल्स बनाएर ग्राहकलाई खुवाउन थाल्दैछ। स्याम यान्डर्सन र मिसन चाइनिजजस्ता ककटेलका लागि चर्चित स्थानीय बारबाट उ प्रभावित भएको हो। यो नयाँ रेसिपीमा बाख्राको दूधबाट बनेको केफिर, माउन्ट ओलिम्पसको चिया, मह र सिडलिप कम्पनीको गार्डेन नामक अल्कोहलबिनाको रक्सी मिसाइन्छ। सिडलिन बेलायती ननअल्कोहलिक रक्सी बनाउने कम्पनी हो। रक्सी छाड्नेबित्तिकै तपाईंलाई रक्सीबाट हुने असरबाट पनि मुक्त हुनुहुन्छ नै, त्यसका विकल्पमा ल्याइएका अनेक ननअल्कोहलिक पेयसमेत तपाईंको रोजाइमा पर्छन्। फलफूलका जुस, अनेक खालका फलफूलजन्य स्मुदी र सलाद पनि उत्तिकै खान थाल्नुहुन्छ तपाईं। जनवरी महिनामा संसारभर एक महिना रक्सी छाडिहेर्ने अभियान चलेको छ। एक महिनासम्म जाँडरक्सी नखाई मनाइने त्यो अभियानको नाम ड्राई जनवरी हो। जाँडरक्सी छाडेर विल्कुल बेग्लै जीवन सुरुआत गर्न यो गजबको अवसर हुनसक्छ। जाँडरक्सीलाई लत बनाउने अथवा कहिलेकाँही खानेले पनि यो जनवरीमा कोसिस गर्ने कि ? भोगबाट अनुदित"
चीनका रणनीतिक साधन हुन् त ट्रम्प ?,"मेकिङ अमेरिका ग्रेट अगेन लाई आफ्नो मुख्य चुनावी नारा बनाएर विजयी भएका राष्ट्रपति डोनाल्ड ट्रम्पको कटु आलोचना गर्दै अमेरिकी पूर्व राष्ट्रपति बाराक ओबामाकी राष्ट्रिय सुरक्षा सल्लाहकार सुसन राइसको गएको नोभेम्बरमा न्युयोर्क टाइम्समा प्रकाशित लेखको शीर्षक थियो ट्रम्प इज मेकिङ चाइना ग्रेट अगेन। चीन भ्रमणको अवसरमा ट्रम्पले चिनियाँ राष्ट्रपति सी जिनपिङलाई विशिष्ट व्यक्ति उल्लेख गर्दै राष्ट्रपति सीप्रतिको आफ्नो भावना निकै न्यानो बताएकोमा राइसको आपत्ति थियो। चीनसँगको व्यापार घाटाका लागि चीनलाई दोष नदिएर आफ्ना पूर्वाधिकारीलाई जिम्मेवार बनाएकोमा पनि राइस ट्रम्पप्रति कठोर देखिन्थिन्। दक्षिण चीन सागर क्षेत्रमा प्रभुत्व कायम गर्दै आएको चीनका अधिनायकवादी शासकको प्रशंसाले क्षेत्रका मुलुकहरूमा चिन्ता र सरोकार फैलाएको उनको टिप्पणी थियो। अमेरिकी राष्ट्रपतिमा डोनाल्ड ट्रम्प विजयी हुनेबित्तिकै चिनियाँ सेनाका सेवानिवृत्त मेजर जनरल तथा चीनका प्रतिरक्षा सल्लाहकार जिन यिनानले हङकङमा बोल्दै भनेका थिए नयाँ अमेरिकी राष्ट्रपतिको कार्यकालमा तत्कालका लागि चीनअमेरिका सम्बन्धमा केही अनिश्चितता आए पनि मध्यकालीन र दीर्घकालीन रूपमा दुई मुलुकबीचको सम्बन्धमा हार्दिकता र मित्रता बढ्दै जानेछ। डेमोक्रेट प्रशासनभन्दा रिपब्लिकन प्रशासन अन्तर्राष्ट्रिय मामिलामा कम हस्तक्षेपकारी हुने गरेको उनको निष्कर्ष थियो। ट्रम्प स्पष्ट वक्ता छन् र उनको कार्यकालमा चीनअमेरिका सैन्यसम्बन्धमा अझै विस्तार हुने उनले बताएका थिए। हिलारी क्लिन्टन विजयी भएकी भए एसियन पिभट र ट्रान्सप्यासिफिक पार्टनरसीप (टीपीपी) जस्ता संरचनामार्फत चीनलाई एक्ल्याउने र घेर्ने अमेरिकी रणनीतिले सार्थकता पाउने उनको भनाइ ट्रम्प बेटर द्यान क्लिन्टन फर चाइना इन लङ टर्म शीर्षकअन्तर्गत साउथ चाइना मर्निङ पोस्टमा प्रकाशित थियो। हालै न्युयोर्क टाइम्समा डेभिड लियोनहार्टको हाउ ट्रम्प इज हेल्पिङ चाइना शीर्षकको लेख प्रकाशित छजसमा उनले राष्ट्रपतिको पदमा डोनाल्ड ट्रम्पको पद ग्रहणकै दिन पारेर जिन यिनानले कम्युनिस्ट पार्टीका उच्चाधिकारीलाई सम्बोधन गर्दै, हामी बारम्बार ट्रम्पले चीनलाई हानी पुयाउने छन् भन्ने कुरा गरिरहेका छौं, तर वास्तवमा उनले चीनलाई महान उपहार दिँदैछन्त्यो भनेको अमेरिका टीपीपीबाट बाहिरिनु हो। यिनानले त्यसो भनेको तेस्रो दिनमा राष्ट्रपति ट्रम्पले आफ्नो पहिलो निर्णयका रूपमा टीपीपीबाट आफ्नो मुलुकलाई अलग्याएको घोषणा गरे। अमेरिका फस्ट र मेकिङ अमेरिका ग्रेट अगेनलाई आफ्नो मूल प्रतिबद्धता बताउँदै आएका अमेरिकी राष्ट्रपति डोनाल्ड ट्रम्पको प्रसंग अघि सार्दै दी न्यु योर्करको नवीनतम अंकमा इभान ओस्नोस लेख्दछन्वस्तुतः ट्रम्प अमेरिका फस्ट र मेकिङ अमेरिका ग्रेट अगेन भन्दा चीनको महानतालाई नै पुनस्र्थापना गरिरहेका छन्। अमेरिका आफ्ना विश्वव्यापी जिम्मेवारी र प्रतिबद्धताबाट पछि हट्दै जाँदा चीन आफ्ना त्यस्ता प्रतिवद्धतामा इमान्दार देखिँदै निरन्तर आफ्नो प्रभाव र प्रभुत्वमा विस्तार गरिरहेको विविध सन्दर्भलाई प्रस्तुत गरिएको ओस्नोसको उक्त लेखको शीर्षक छमेकिङ चाइना ग्रेट अगेन। अमेरिकीहरूले अवलम्बन गरेको आर्थिक र सांस्कृतिक मूल्यप्रणाली अनुशरण गर्ने चीनको वर्तमान नेतृत्वसँग ट्रम्पको सम्बन्ध सुधारका प्रयासलाई चीनको रणनीतिक साधन बनेको आरोप लगाउनुलाई तथ्य र विवेक दुवैले अनुमोदन गर्दैन। उदाहरणका लागि दुई सन्दर्भ यस्ता छन्विश्व व्यापार संगठनको बैठकमा अमेरिकी प्रतिनिधि आफ्नो विमतिसहित बैठक कक्षबाट बाहिरिएपछि चिनियाँ प्रतिनिधिले लगत्तै बैठकमा प्रभावकारी ढंगमा आफूलाई प्रस्तुत गरेर उक्त संगठनका मूल्य र मान्यताको पक्षमा आफ्नो मुलुक दृढ रहेको बताए। त्यसैगरी अमेरिका टीपीपीबाट बाहिरिनु भन्दा केही दिनअघि मात्रै वल्र्ड इकोनोमिक फोरमको बैठकमा चीनको तर्फबाट पहिलोपटक सहभागी भएका चिनियाँ राष्ट्रपति सी जिनपिङले वातावरणसम्बन्धी पेरिस सम्मेलनको पक्षमा चीनको दह्रो प्रतिवद्धता व्यक्त गरे र अमेरिकातर्फ व्यंग्यात्मक संकेत गर्दै भनेका थिएआजको युगमा संरक्षणवादको पक्षपोषण भनेको एउटा अँध्यारो कोठामा आफूलाई बन्दी बनाउनु हो। ट्रम्पका अभाव त छन् तर त्यो भन्दा बढी उनीप्रति कुन्ठा र आग्रह पनि छन् मूलधारको अमेरिकी राजनीति, प्रेस र बौद्धिक समुदायको अपेक्षा र पूर्वानुमानविपरीत डोनाल्ड ट्रम्प राष्ट्रपतिमा निर्वाचित भए। उनले आफ्नो विजयमार्फत संसारभर पढिने, सुनिने, पत्याइने समाचारमाध्यम र विश्व समुदायकै वैचारिक गुठीको रूपमा प्रतिष्ठित थिंक ट्यांकका विज्ञहरू सबैलाई झूटो सावित गराइदिए। त्यो उनीहरूको अहंमाथिको सबैभन्दा ठूलो प्रहार थियो। अमेरिकालगायत विश्वका अधिकांश मुलुकमा राजनीतिक, रणनीतिक, कूटनीतिक र वैदेशिक मामिलामा परामर्शदाता समेतको हैसियतमा रहेर कुनै जिम्मेवारीबिनै असीमित सत्ता र सम्पत्ति उपभोग गरिरहेका अमेरिकीहरू एक किसिमले ट्रम्पद्वारा सत्ताच्यूत भए। त्यो कुण्ठा र आक्रोश थामिनुको साटो झन् जटिल र कठोर स्वरूपमा अभिव्यक्त भइरहेका छन्। ट्रम्पका केही भूमिकाको योगदान त होला, त्यो भन्दा बढी अझ त्यस्ता अमेरिकीहरूको अभिव्यक्ति र आक्रोशले अमेरिकाको अन्य प्रमुख शक्ति राष्ट्रहरूसँगको सम्बन्धमा र स्वयं अमेरिकाको विश्वव्यापी छविमा आधात पुगिरहेको छ। मुख्य कुरा, ट्रम्पलाई डेमोक्रेट वा रिपब्लिकन दुवै दलले आफ्ना मानेनन् , विजातीय र विधर्मी जस्तै मानिरहेका छन्। ट्रम्प रिपब्लिकन पार्टीको तर्फबाट उम्मेदवार त भए, तर स्वतन्त्रको हैसियतमा लडे, चुनाव जिते र अहिले पनि स्वतन्त्र जस्तै हैसियतमा काम गरिरहेका छन्। कुनै बलियो राजनीतिक घरानालाई प्रतिनिधित्व नगर्ने, वर्षौंसम्म सिनेटर, गभर्नर, उपराष्ट्रपति, मन्त्री आदिको भूमिकामा रहेर राजनीतिक व्यक्तिहरू, स्वार्थसमूह, मिडिया, बौद्धिक क्षेत्र र अन्य प्रमुख मुलुकहरूमा समेत समर्थक समूह निर्माण गरेर राष्ट्रपतिको निर्वाचन लड्ने अभ्यास रहेको मुलुकमा कुनै राजनीतिक अनुभव वा संगठित समर्थक समूहबिना एक्लै, एउटा सम्पन्न तर आम अमेरिकीको हैसियतमा चुनाव जितेर राष्ट्रपति हुनु असम्भव जस्तै थियो। ठीकबेठीक आफ्ना ठाउँमा होलान्, तर आम जनताका मनमा गढेर रहेका कुरालाई आफ्नो चुनावी प्रतिवद्धता बनाएर सत्ता केन्द्रहरूमा बिल्कुलै अपरिचित व्यक्ति राष्ट्रपति भएर आउनु दुवै दलका नेतृत्व पंक्तिका लागि ठूलो चुनौती थियो। ट्रम्प जसैगरी भविष्यमा अन्य व्यक्तिहरू आउने बाटो खुलेकोले दुवै दलका स्थापित नेताहरू असुरक्षाको भावनाले ग्रसित देखिन्छन्। ट्रम्प विरोधका पछाडि त्यो भावनाले पनि घर गरिरहेको छ। ओबामा प्रशासनका केही निर्णयहरू धमाधम उल्ट्याउँदा ती निर्णयको देशविदेशका पक्षधर र स्वार्थ समूहहरू पनि स्वाभाविक रूपमा ट्रम्पविरुद्ध कठोर बनेका छन्। उदाहरणका लागि ओबामा सरकारको कार्यकालको अन्तिम वर्षमा प्रशान्त महासागरमा सीमा जोरिएका अमेरिका, जापान, मलेसिया, भियतनाम, सिंगापुर, ब्रुनार्ई, अस्ट्रेलिया, न्युजिल्यान्ड, क्यानाडा, मेक्सिको, चिली र पेरू गरी १२ मुलुकले टीपीपीबाट परिचित व्यापारिक सम्झौतामा हस्ताक्षर गरेका थिए। युरोपीय समुदाय जस्तै ती मुलुकहरूलाई एउटै बजार प्रणालीमा आवद्ध गर्ने उक्त सम्झौतालाई आफ्नो मुलुकको हितमा नभएको ठहर गरी निर्वाचन अभियानको क्रममा प्रतिज्ञा गरेअनुसार नै राष्ट्रपति ट्रम्पले त्यसलाई खारेज गरेका थिए। संसारको ४० प्रतिशत उत्पादक क्षेत्रलाई समेटेको सो व्यापारिक सम्झौताले विश्वको सबैभन्दा ठूलो क्षेत्रलाई प्रतिनिधित्व गर्ने र त्यसले विशिष्ट रणनीतिक भूमिका खेल्ने पनि अपेक्षा थियो। प्यासिफिक पावर को रूपमा अमेरिकाले एसियाको नेतृत्व गर्ने र क्षेत्रमा चीनको बढ्दो वर्चस्वलाई नियन्त्रण गर्ने एसियन पिभट रणनीतिको एउटा अंगका रूपमा टीपीपी थियो। ट्रम्पको शपथग्रहणको ठीक दुई महिनाअघि न्युयोर्क टाइम्सले अ रिट्रिट फ्रम टीपीपी वुड इम्पावर चाइना शीर्षकमा आफ्नो सम्पादकीय लेखेको थियो। टीपीपी खारेज भएमा त्यसले एसिया प्रशान्त क्षेत्रमा अमेरिकी प्रतिष्ठामाथि ठूलो क्षति पुग्ने र चीनलाई अन्तर्राष्ट्रिय व्यापारको क्षेत्रमा जिम्मेदार साझेदार बनाउने अमेरिकी नीतिसमेत असफल हुने उक्त सम्पादकीयको मत थियो। क्षेत्रमा चीनको बढ्दो प्रभुत्वलाई नियन्त्रण गर्ने र अमेरिकी हितलाई विस्तार गर्ने टीपीपी आर्थिक र व्यापारिक स्वरूपमा जन्मिएको एउटा महŒवपूर्ण भूराजनीतिक अस्त्र थियो जसलाई ट्रम्पले निशस्त्र बनाइदिए। ट्रान्सप्यासिफिक पार्टनरसीपको सफलताको अर्थ अमेरिका र सो सन्धिमा आवद्ध अन्य मुलुकहरूलाई व्यापक कर छुटको सुविधा हुन्थ्यो र परिणाममा ती मुलुकहरू र चीनबीचको व्यापारमा पर्याप्त ह्रास आउने स्थिति बन्दथ्यो। त्यसबाट हुने क्षतिको पूर्तिका लागि चीनले पनि आसियानका १० सदस्य राष्ट्रलगायत चीन, जापान, दक्षिण कोरिया, भारत, अस्ट्रेलिया, न्युजिल्यान्ड गरेर १६ सदस्यीय राष्ट्रहरूको व्यापारिक संघको प्रस्ताव अघि बढाएको थियो। तीन अर्ब ४० करोड जनसंख्यालाई प्रतिनिधित्व गर्ने विश्वका शक्तिशाली र उदीयमान अर्थतन्त्रहरूलाई जोड्ने रिजनल कम्प्रिहेन्सिभ इकोनोमिक पार्टनरसीप (आरसीईपी) को आकर्षण त्यसमा आवद्ध कुनै मुलुकलाई कम छैन। गएको सेप्टेम्बरमा मात्रै फिलिपिन्समा सम्पन्न उक्त फोरममा आवद्ध मुलुकहरूको मन्त्रीस्तरीय बैठकले आपसी व्यापारिक सम्झौताको पक्षमा आफ्नो प्रतिवद्धता व्यक्त गर्दै त्यसलाई निकट भविष्यमा सन्धिमा रुपान्तरण गर्ने बताएको छ। टीपीपीको असामयिक निधन भयो तर आरसीईपी सम्भावनासहित अघि बढिरहेको छ। यसले अमेरिकीहरूको एउटा समूहलाई क्रुद्ध बनाउने नै भयो। चीन लक्षित अमेरिकी रणनीति, एसिया र युरोप असर बाराक ओबामाले आफ्नो कार्यकालको पहिलो वर्षको अन्त्यमा जापान भ्रमणको अवसरमा आफूलाई प्रथम प्यासिफिक राष्ट्रपति बताए। यसको पछाडि उनले गम्भीर रणनीतिक लक्ष राखेका थिए। अक्टोबर २०११ मा फरेन पलिसी पत्रिकामा विदेशमन्त्री हिलारी क्लिन्टनको अमेरिकाज प्यासिफिक सेन्चुरी शीर्षकमा पाँच हजार भन्दा बढी शब्दको लेख प्रकाशित भयो। नोभेम्बर २०११ मा फिनान्सियल टाइम्समा राष्ट्रपति ओबामाका राष्ट्रिय सुरक्षा सल्लाहकार टम डनिलनको अमेरिका इज ब्याक इन दी प्यासिफिक एन्ड विल अप होल्ड दी रुल्स भन्ने लेख प्रकाशित भयो। १७ नोभेम्बर २०११ मा अस्ट्रेलियाली संसद्लाई सम्बोधन गर्दै राष्ट्रपति ओबामाले आफ्ना विदेशमन्त्री र राष्ट्रिय सुरक्षा सल्लाहकारकै विचारको सेरोफेरोमा आफ्ना मन्तव्य राखे। त्यसको केहीपछि नै अप्रिल २०१२ मा चीन र जापानबीच सेन्काकु दियाओ विवाद आरम्भ भयो र दुवै मुलुकले सो क्षेत्रमा हवाई र जलसुरक्षा गतिविधि बढाए। २०१२ को सुरुदेखि नै चीन र फिलिपिन्सबीच र सोही वर्षको अन्त्यदेखि चीन र भियतनामबीच दक्षिण चीन सागरको जलक्षेत्रसम्बन्धी विवाद उर्लिएर आयो। जोन फोर्डले दी डिप्लोम्याटको दी पिभट टु एसिया वज ओबामाज बिगेस्ट मिस्टेक लेखमा उल्लेख गरेअनुसार ओबामाको सोही रणनीतिका कारण क्षेत्रमा चीन आक्रामक बन्दै गयो। उनका पूर्वाधिकारी जर्ज बुसले पनि एसिया प्रशान्त क्षेत्रलाई उच्च प्राथमिकतामा नै राखेका थिए तर बुसले त्यसमा सन्तुलनको स्थिति कायम गरेका थिए जसलाई ओबामाले भत्काइदिए। राष्ट्रपति ओबामा र उनका प्रमुख सहयोगीहरूका ती प्रस्तुतिहरूलाई चीनले आफूलाई घेराबन्दी गर्ने अमेरिकी रणनीतिको रूपमा बुझ्यो। क्षेत्रका मुलुकहरूले पनि उक्त नीतिलाई त्यसरी नै बुझे। ओबामाको एसियन पिभट को सैन्यपक्ष पनि थियो। त्यसअन्तर्गत एटलान्टिक क्षेत्रमा तैनाथ सेना तथा सैन्य संरचनामा १० प्रतिशत कटौती गरी त्यसलाई प्रशान्त क्षेत्रमा तैनाथ गरिने निर्णय भयो। चीनले त्यसलाई स्वाभाविकरूपमा आफूविरुद्ध बुझ्यो र आफ्नो सैन्य क्षेत्रको लगानीमा असाधारण वृद्धि गर्यो। अमेरिका र युरोप साझा राजनीतिक, आर्थिक, धार्मिक र सांस्कृतिक मूल्यप्रणालीले बाँधिएका छन्। तर ओबामाले अमेरिकाको रणनीतिक नक्सामा युरोप र युरोपको अत्यधिक संवेदनशीलताको क्षेत्र रहेको मध्यपूर्वलाई प्राथमिकतामा नराखेर एसियाप्रशान्तलाई प्राथमिकतामा राखेपछि त्यसले युरोपियनहरूको राष्ट्रिय र क्षेत्रीय अहंमा चोट पुयाएको थियो। फोर्डअनुसार ओबामाको त्यही गलत रणनीतिक प्रथामिकताले युक्रेन र सिरिया संकट, इस्लामिक स्टेटको जन्म र विस्तारलाई बाटो दियो। पोल्यान्ड, हंगेरी र टर्कीमा अधिनायकवादको उदय र युरोपमा झाँगिएको उग्र दक्षिणपन्थी भार त्यसैको परिणाम बन्न पुग्यो। एसियाका उदीयमान अर्थतन्त्रहरू र एक्काइसौं शताब्दीको राजनीतिक, आर्थिक र सैन्यशक्तिको केन्द्र बन्दै गएका एसियाली मुलुकहरूसँग भावनात्मक सम्बन्ध गाँसेर उक्त क्षेत्रमा आफ्ना रणनीतिक प्राथमिकता केन्द्रित गर्ने क्रममा अमेरिकाले आफूलाई उपेक्षा गरेको युरोपको गुनासो थियो। बाराक ओबामा र हिलारी क्लिन्टनलगायतका कतिपय पश्चिमी मुलुकहरूको विरोध र हरसम्भव प्रयत्नका बाबजुद भ्लादिमिर पुटिन पुनः राष्ट्रपतिमा भए। रूसमा भएको पुटिनविरोधी प्रदर्शनलाई त विदेशमन्त्रीको रूपमा हिलारी क्लिन्टनको खुला समर्थन थियो। त्यस अवस्थामा पुटिनको विजयलाई अमेरिकाको दुवै दलको सस्थापना पक्षले आफ्नो पराजयको रूपमा लियो। गएको अमेरिकी निर्वाचनमा हिलारीको पराजयको पछाडि उनै पुटिनको संलग्नताको विश्वासले आक्रोशित अमेरिकी राजनीति ट्रम्प विरोधमा रुपान्तरित भयो। राष्ट्रपति ट्रम्पका केही महत्वपूर्ण व्यक्तिगत र नीतिगत अभावहरू देखिएकै छन्। विश्वका एक सय ९५ मुलुकको साझा राजनीतिक प्रतिवद्धतापछि डिसेम्बर २०१५ मा पेरिसमा सम्पन्न वातावरण संरक्षणसम्बन्धी सम्झौतालाई अस्वीकार गरेर उनले अमेरिकालाई बाँकी विश्वको सरोकारबाट अलग्याएका छन्। भूमण्डलीकरण स्वयं अमेरिकाको दोस्रो परिचय बनेको छ। दोस्रो विश्वयुद्धलगत्तै अमेरिकी नेतृत्वको उदार आर्थिक नीतिकै परिणाम भूमण्डलीकरण हो। तर बजार अर्थतन्त्रकै मूल सिद्धान्तमा आधारित भएर अमेरिकी प्रेरणामा स्थापित आर्थिक सहयोग र विकास संगठन (ओईसीडी)को मेकिङ ग्लोबलाइजेसन वर्क को मूल विषयमा जुन २०१७ मा पेरिसमा सम्पन्न सम्मेलनमा पारित विज्ञप्ति अमेरिकी मूल नीतिविपरीत थिएन, तर अमेरिकी प्रतिनिधिले त्यसमा हस्ताक्षर गर्न अस्वीकार गरे। यस्ता क्रियाकलापहरूले युरोप र एसियामा अमेरिकालाई एक्ल्याउँदै गएको छ र त्यसले अमेरिकाका कतिपय परम्परागत मित्रहरूलाई चीन र रूसतर्फ आकर्षित गरेको छ। यिनै परिस्थितिलाई मध्यनजर गरेर प्रमुख जर्मन प्रसारण संस्था डच विलेले (डिडब्ल्यू) ले दी बल्र्ड निड्स मोर युरोप एन्ड लेस डोनाल्ड ट्रम्प भन्न पुगेको छ र परम्परागतरूपमा अमेरिकाको सबैभन्दा प्रवल समर्थक युरोपका राष्ट्रहरू अमेरिकाबिनै बाँच्ने रणनीतिको खोजीमा छन्। सोही सन्दर्भमा जर्मनीका कार्यवाहक विदेशमन्त्री सिग्मर ग्याब्रियलले विश्वमा अमेरिका जुनजुन भूमिकाबाट अलग हुँदै जान्छ त्यो त्यो भूमिकामा युरोप प्रवेश गर्नुपर्ने धारणा राखेका छन्। सिरिया र इरान मामिलामा अमेरिकी भूमिकाका अभावमा त्यहाँ जसरी रूस र चीन प्रवेश गरे त्यसरी नै युरोप पस्नुपर्ने उनको मत छ। अन्त्यमा, राइसलगायतका अमेरिकी राजनीति र कूटनीतिक क्षेत्रका हस्तीले सी जिनपिङको अधिनायकवादी शासनलाई महŒव दिएको आरोप ट्रम्पमाथि लगाएका छन्। तर त्यसोभन्दा के बुझेको देखिएन भने सी जिनपिङले भन्दा सयौं गुणा निरंकुश शासन चलाएका माओ युगको चीनसँगको सम्बन्ध सुधारलाई अमेरिकाको अति विशिष्ट कूटनीतिक र रणनीतिक उपलब्धिको रूपमा प्रस्तुत गर्ने अमेरिकीहरूले आफैंले अवलम्बन गरेको आर्थिक र सांस्कृतिक मूल्यप्रणाली अनुशरण गर्ने चीनको वर्तमान नेतृत्वसँग ट्रम्पको सम्बन्ध सुधारका प्रयासलाई चीनको रणनीतिक साधन बनेको आरोप लगाउनुलाई तथ्य र विवेक दुवैले अनुमोदन गर्दैन। भट्टराई नेपाल इन्स्टिच्युट फर स्ट्र्याटिजिक स्टडिज (निस) सँग सम्बद्ध छन्।"
किन चाहिन्छ नेपाललाई ऋण ?,"ऋणले एउटा गरिब किसानको घरखेतसम्म डुबाउन सक्छ। तर एउटा व्यापारी वा उद्योगपतिका लागि ऋण भविष्यमा धन बढाउने माध्यम हुँदोरहेछ। व्यक्तिगत जीवनमा धन र ऋणको परिभाषा जति सरल बुझिने देखिन्छ, व्यापार र उद्योगका लागि ऋण र धन बेग्लै कुरा देखिन्छ। अनि देशहरूको लागि के हुन्छ त ऋण र धनको अर्थ ? अमेरिका वर्तमान संसारको सबैभन्दा धनी देश हो। तर अमेरिका विदेशी ऋण पनि सबैभन्दा धेरै भएको मुलुक रहेछ। यसलाई शब्दमा शंख, खर्ब, अर्ब, करोड भनी लेख्न पनि गाह्रो हुन्छ किनभने अंग्रेजी, नेपाली र हिन्दी विभिन्न भाषामा अंकको गणना फरक तरिकाले हुन्छ। त्यसैले विश्व ऋण सूचांक (वल्र्ड डेब्ट इन्डेक्स) अनुसार लेख्न सजिलो हुन्छ। अमेरिकाको वैदेशिक ऋण रहेछ : १८,६२४,०००,०००,००० ( १ नील ८६ खर्ब २४ अर्ब अर्थात १८६२४ ट्रिलियन) अमेरिकन डलर। अनि अर्को धनी देश बेलायत (ब्रिटेन) को वैदेशिक ऋण ७,८५२,४६०,०००,००० (७८ खर्ब ५२ अर्ब ४६ करोड अर्थात ७८५२४६ ट्रिलियन) अमेरिकन डलर रहेछ। अनि चीन पनि त अमेरिकापछिको सबैभन्दा ठूलो अर्थतन्त्र भएको देश हो। यसको वैदेशिक ऋण कति रहेछ अमेरिकन डलरमा १,५६२,८००,०००,००० ( १५ खर्ब ६२ अर्ब ८० करोड अर्थात १५६२८ ट्रिलियन) रहेछ। भारतको रहेछ, ४७१,८५२,०००,००० ( ४ खर्ब ७१ अर्ब ८५ करोड २० लाख अर्थात ४७१८५२ बिलियन) अमेरिकी डलर। अमेरिकाको ऋण १४ अंकको देखिन्छ। त्यो जति कसैको देखिँदैन। चीनको १३ अंकको देखिन्छ। त्यसैगरी बेलायतको १३ अंकको तर भारतको १२ अंकको देखिन्छ। हाम्रा अन्य छिमेकी सार्क देशहरूको वैदेशिक ऋण ११ अंक वा त्योभन्दा मुनि देखिन्छ। पाकिस्तानको ८२,९८०,७००,००० ( ८२ अर्ब ९८ करोड ७ लाख अर्थात ८२९८०७ बिलियन) डलर, श्रीलंकाको ४६,५८५,७००,०००( ४६ अर्ब ५८ करोड ५७ लाख अर्थात ४६५८५७ बिलियन) इत्यादि। ३ करोडको जनसंख्या भएको नेपालको वैदेशिक ऋण रहेछ ३,४५०,२००,००० (तीन अरब ४५ करोड दुई लाख अर्थात ३४५०२ बिलियन), जुन दश अंकको संख्या देखिन्छ। मात्र ८ लाख जनसंख्या भएको भुटान पनि १० अंकको साथ २,२६१,०००,००० ( २ अर्ब २६ करोड १० लाख अर्थात २२६१ बिलियन) को वैदेशिक ऋणमा रहेछ। हामीले के देख्यौं भने संसारको सबैभन्दा धनी देश र अरू धनी देशहरू वैदेशिक ऋण पनि सबैभन्दा बढी लिदाँ रहेछन्। जो सबैभन्दा धनी रहेछ त्यो सबैभन्दा ठूलो ऋणमा रहेछ आजको संसारमा। हाम्रो देश नेपालमा सबैभन्दा ठूला उद्योगपतिहरू, व्यापारीहरू पनि सबैभन्दा बढी ऋण लिँदा रहेछन्। आजको नेपालमा पनि जो सबैभन्दा धनीहरू छन् तिनीहरूका नै सबैभन्दा धेरै ऋणहरू हुँदा रहेछन्। यिनीहरू के गर्दा रहेछन् ऋणको ? नाफा हुने व्यापार, उद्योग र कारोबारमा लगानी गर्दा रहेछन् र झन् धनी हुँदा रहेछन्। पंक्तिकार दक्षिण कोरियाका लागि प्रथम आवासीय राजदूत नियुक्त भएका बेला एकजना दक्षिण कोरियाली नै काठमाडौंस्थित एसियन डेभलपमेन्ट बैंकको प्रमुख थिए। दक्षिण कोरियामा एउटा समारोहमा उनले अरूभन्दा पर लगेर भने, हामीहरू नेपाललाई धेरै दिन खोज्दैछौं। तर तिमीहरूको सरकार लिनै डराउँछ। पंक्तिकारलाई राम्ररी जानकारी छ, काठमाडौं निजगढ मार्गमा पहाड छेड्ने सुरुङ र हाइराइज ब्रिजहरूयुक्त फास्ट ट्रायक २०६५६६ तिरै बन्न सुरु भई २०७१७२ सम्म मोटर, ट्रक, बसहरू दौडिन थालिसक्थे। हरेक वर्ष नेपालले अर्बको पेट्रोल डिजेल किनेबापतको वर्षौँ अर्बौं रकम कम खर्च गर्न पाउँथ्यो। तर त्यो मार्ग बनेन। एउटा शनिले नेपालका भ्रष्ट राजनीतिक नेताहरू र उच्च पदस्थ कर्मचारीहरूलाई गुप्तरूपले प्रभावित पारेर बेलाबेला नेपालको आर्थिक उन्नतिको पूर्वाधार बनाउने योजनाहरू भताभुंग पारिदिन्छ। त्यो नबन्नुको कारण माओवादी नेता प्रचण्ड र फोरमका नेता उपेन्द्र यादवलाई राम्ररी थाहा छ। उनीहरूलाई यसको कारण पंक्तिकारलाई भन्दा बढी जानकारी छ, किनभने त्यसबेला प्रचण्ड प्रधानमन्त्री र उपेन्द्र यादव परराष्ट्रमन्त्री थिए। त्यही हालत छ पूर्वी नेपाल तराईको निजगढमा बन्न लागेको अन्तर्राष्ट्रिय विमानस्थलको। दसबाह्र वर्षअगाडि नै सर्र्भे नक्सा र डिटेल प्रोजेक्ट रिर्पोट पनि विदेशीहरूले दुरुस्त तयार पारिसकेका थिए। तर बन्ने नामै छैन। कल्पनामा मात्र सीमित छ। पंक्तिकारले तत्कालीन परराष्ट्रमन्त्री उपेन्द्र यादव दक्षिण कोरिया आउँदा यो फास्ट ट्र्याक बनाउने धन हाम्रो देशसँग छैन। हाम्रो सरकारसँग त्यति ठूलो धन जुटाउने क्षमता पनि छैन भनेको थियो। दक्षिण कोरियालीले एसियन डेभलपमेन्ट बैंक, वल्र्ड बैंक जस्ता राम्रा, विश्वसनीय र ठूलाठूला बैंकहरूसँग सम्बन्ध भएकाले त्यस्तो विकास परियोजना बनाउन सक्ने बताएका थिए, तर बनेन। दिनहुँ हजारौं सवारी साधन गुड्न सक्ने फास्ट ट्र्याक बनेन। किन ? एउटा शनि छ जसको ग्रहदशाले नेपालको अर्थतन्त्र र आर्थिक पूर्वाधार विकासले सही गति लिनै पाइरहेको छैन। यसको हामी कयौंलाई राम्रो अनुभव र जानकारी छ। हो, त्यो शनिले नेपालका भ्रष्ट राजनीतिक नेताहरू र उच्च पदस्थ कर्मचारीलाई गुप्तरूपले प्रभावित पारेर बेलाबेला नेपालको आर्थिक उन्नतिको पूर्वाधार बनाउने योजना भताभुंग पारिदिन्छ। अरू सार्क र छिमेकका देशहरूले त्यो शनिको ग्रहदशाबाट मुक्त हुँदै आफ्ना विकासमार्ग बनाउँदै छन्। माल्दिभ्सले पहिले नै वन बेल्ट वन रोड (ओबोर) मा सही गरिसकेको थियो। यसपटक ६ देखि ९ डिसेम्बर २०१७ मा माल्दिभ्सका राष्ट्रपति अब्दुला यामिन चीन जाँदा उनले चीनसँग फ्रि ट्रेड एग्रिमेन्ट (एफटिए) पनि सही गरे। भारतीय अखबारहरू भन्छन्भारतलाई यसको पूर्व सूचना र अत्तोपत्तो नै दिइएन। अहिले माल्दिभ्स र भारतको सम्बन्ध भित्रीरूपले कस्तो रहेछ ? सरकारसमर्थक माल्दिभ्सको समाचार पोर्टल भागुथु ले लेख्यो भारत माल्दिभ्सको सबैभन्दा राम्रो मित्र होइन, तर एउटा शत्रु हो। माल्दिभ्सको समाचारपत्रले यस्तो लेखेको पनि भारतीय अखबारहरूबाटै जानकारी पाइयो। हाल भारतीय लेखक डा एसडी मुनी र अरू भारतीयहरूले लेखेका छन् नेपालले माल्दिभ्स, श्रीलंका, म्यानमार र पाकिस्तान जस्तै चीनको ऋण लिन हुँदैन, नत्र नेपाल पनि ती देशहरू झैं चीनको ऋणमा डुब्नेछ। विकल्प के छ त हामी नेपालीहरूसँग ? उन्नति नै नगर्ने ? विकासको पूर्वाधारै नबनाउने ? व्यापार व्यवसाय नै नबढाउने ? माथिका तथ्यांकबाट हामीले देख्यौं कि संसारमा ऋण लिनु र विकास गर्नु हरेकजसो देशको नीति रहेछ। आजकल इन्टरनेटले सूचना क्रान्ति गरिसकेको छ र अझै अगाडि बढ्दैछ। अध्ययनबाट के देखिन्छ भने संसारमा विदेशी ऋण नै नलिने देश जम्मा दुइटा रहेछन् र एकसय ९३ संयुक्त राष्ट्रसंघ सदस्यमध्ये अरू सबै विदेशी ऋण लिँदा रहेछन्। विदेशी ऋण नलिने जम्मा दुई देशहरू लिच्टेन्स्टाइन र ब्रुनाइ रहेछन्। लिच्टेन्स्टाइनको जनसंख्या जम्मा ३७ हजार ३ सय रहेछ र प्रतिव्यक्ति आय सरदर अमेरिकन डलर ९८ हजार ४ सय ३२ ( नेरु एक करोड एक लाख भन्दा बढी) हुँदोरहेछ। लिच्टेन्स्टाइन एउटा ठूलो व्यापारिक केन्द्र र धेरै ठूला कम्पनीहरूको प्रधान कार्यालय रहेको ठाउँ रहेछ। अर्को देश ब्रुनाइ हेरौं। जनसंख्या जम्मा ४ लाख १७ हजार २ सय रहेछ र सालाना प्रतिव्यक्ति सरदर आय अमेरिकन डलर ३० हजार ९ सय ३३ ( नेरु३१ लाख ८६ हजार ९९ ) रहेछ। यी दुई मुलुकलाई छोडेर एक सय ९३ मध्ये एक सय ९१ ले विदेशी ऋण लिदाँ रहेछन्। संसारका सबै देश पाएसम्मको विदेशी ऋण लिएर सडक बाटोघाटो, बिजुली, अस्पताल, खानेपानी, उद्योगधन्दा, शिक्षा विकासका पूर्वाधार खडा गरिरहेको देखिरहेका नेपालीलाई नेपालले विदेशी आर्थिक सहयोग सहायता सहुलियत नलिन कसैले भन्दा अर्थहीन र रहस्यमय अर्ती लाग्छ। एक त माग्दाखेरि लगानी गर्ने रकम पाइँदैन। मेहनत गरेर खोज्दा केही मात्रामा बल्ल बल्ल विदेशी ऋण पाइन्छ। हामीले केही समयअघि देख्यौं भारतका प्रधानमन्त्री नरेन्द्र मोदी बंगलादेश गएका थिए र दुई अर्ब अमेरिकन डलर ऋण दिने भएका थिए। तर केही समयपछि चीनका राष्ट्रपति सि जिनपिङ बंगलादेश गए। उनले २० अर्ब अमेरिकन डलर पूर्वाधार विकासका लागि प्रदान गरे। धेरै नजिकको छिमेकी देश हुँदा हामीहरूलाई केही बढी जानकारी छ कि खालिदा जियालाई पन्छाउन र शेख हसिना वाजेदलाई ल्याउन भारतले भित्रैभित्र भूमिका खेलेको थियो। तर चीनको २० अर्बको ऋण प्रधानमन्त्री हसिना वाजेदले अस्वीकार गर्न सकिनन्। हाम्रा नेताहरूले दास मनोवृत्तिबाट मुक्ति पाउनैपर्छ। हाम्रा भ्रष्ट नेताहरूले हामी नेपाली जनतामाथि लादेको अदृश्य दासताबाट हामी नेपाली जनताले सबै प्रकारले र सम्पूर्ण प्रकारले मुक्ति पाउनैपर्छ।"
राष्ट्रिय बक्सिङमा आर्मीको वर्चस्व,"दमक : राखेप च्याम्पियनसिपअन्तर्गत २७औं पुरुष र आठौं महिला राष्ट्रिय बक्सिङ प्रतियोगितामा विभागीय टोली त्रिभुवन आर्मी क्लबले वर्चस्व कायम गरेको छ । आर्मीका खेलाडी अपराजित रहँदै १८ वटै तौलसमूहमा सेमिफाइनलमा प्रवेश गरेका छन् । प्रतियोगिताको तेस्रो दिन सोमबार आर्मीका विष्णु घले र दीपक श्रेष्ठ सेमिफाइनलमा प्रवेश गरेका छन् । घलेले वेल्टर वेट ६९ केजीको क्वार्टरफाइनलमा सन्देश लिम्बूलाई हराए । दीपकले पुरुष ६४ केजीको क्वार्टरफाइनलमा कास्कीका सविन गुरुङलाई हराए। लाइट फ्लाई वेट ४९ केजीमा एपीएफका लक्ष्मण तामाङ, सुनसरीका सुलभराज तण्डुकार, नेपाल पुलिस क्लबका चन्द्रबहादुर थापा र टीएसीका तेजबहादुर देउवा सेमिफाइनलमा पुगे । पुरुष फ्लाई वेट ५२ केजीमा आर्मीका प्रेम चौधरी, बक्सिङ ट्रेनिङ फिटनेसका मिनम्यारग्याल्जेन शेर्पा, सुर्खेतका विकास मानन्धर र एफीएफका विक्रम परियार सेमिफाइनलमा पुगे । पुरुष वेन्टम वेट ५६ केजीमा एपीएफका पुरन राई, कास्कीका दिनेश बानियाँ, भक्तपुरका प्रकाशकुमार विष्ट र आर्मीका विमल रोका सेमिफाइनलमा प्रवेश गरे । पुरुष ६० केजीमा झापाका प्रकाश लिम्बू इजम, फिटनेस सेन्टरका अभिषेक शाही ठकुरी, पुलिसका दिनेश श्रेष्ठ र आर्मीका एकबहादुर घलेले सेमिफाइनलमा स्थान बनाए । वेल्टर वेट ६४ केजीमा बाँकेका यमराज चौलागाईं, झापाका अभियान राई र पुलिसका भूपेन्द्र थापा तथा वेल्टर वेट ६९ केजीमा दमकका प्रेम गुरुङ, बानुज फिटनेसका अनिशलाल श्रेष्ठ, एपीएफका विकास लामा सेमिफाइनलमा पुगे । पुरुष मिडल वेट ७५ केजीमा नेपाल पुलिसका कमल थापा, सुनसरीका आयुष पौडेल र एपीएफका कैलाशजंग थापा सेमिफाइनलमा प्रवेश गरे ।"
मध्यपश्चिमाञ्चल सेमिफाइनलमा,काठमाडौं : राजधानीमा जारी राखेप च्याम्पियनसिपअन्तर्गत १५औं पुरुष तथा १४औं राष्ट्रिय बास्केटबल प्रतियोगिताको महिलातर्फ मध्यपश्चिमाञ्चलको टोली सोमबार सेमिफाइनलमा प्रवेश गरेको छ । राष्ट्रिय खेलकुद परिषद् (राखेप) को कभर्डहलमा भएको समूह बी को लिग खेलमा मध्यपश्चिमाञ्चलले त्रिभुवन आर्मी क्लबलाई ४५३२ अंकले पराजित गर्यो। जितसँगै मध्यपश्चिमाञ्चल समूह विजेता बन्यो । मध्यपश्चिमाञ्चलको जितमा शान्ति श्रेष्ठ एक्लैले २७ अंकको योगदान गरिन् । उक्त समूहमा दुईवटा टोली मात्र रहेकाले पराजयका बाबजुद आर्मी क्लब पनि उपविजेता बन्दै सेमिफाइनलमा पुग्न सफल भयो । यसैगरी महिलातर्फकै अर्को खेलमा साबिक विजेता मध्यमाञ्चलले पूर्वाञ्चललाई ६३८ अंकको फराकिलोअन्तरले पाखा लगायो । मध्यमाञ्चलको जितमा स्नेहा श्रेष्ठले १६ अंकको योगदान गरिन् । पुरुषतर्फ भने दुई विभागीय टोली आर्मी क्लब र नेपाल पुलिस क्लबले विजयी सुरुआत गरे । साबिक विजेता आर्मी क्लबले पूर्वाञ्चललाई ९३७२ अंकले पन्छायो । आर्मी क्लबका सदीश प्रधान र रविन खत्रीले समान २१२१ अंकको योगदान गरे । पुलिस क्लबले मध्यपश्चिमाञ्चलमाथि ९३५४ अंकको जित दर्ता गर्यो । पुलिस क्लबको जितमा विकास गुरुङ एक्लैले २७ अंकको योगदान गरे । प्रतियोगिताको नेपाल बास्केटबल संघका अध्यक्षसमेत रहेका राखेपका उपाध्यक्ष लामा टेन्डी शेर्पाले उद्घाटन गरेका थिए ।
भक्तपुरकै टीमबाट खेल्छन् विदेशी खेलाडी,"भक्तपुर : भक्तपुरमा जारी सुटर्स कप फुटबल प्रतियोगितामा सहभागी भक्तपुरका दुई टीमले चार विदेशी खेलाडीलाई खेलाएका छन्। जसमा तीनजना नाइजेरियन खेलाडी र एक जना बुर्किना फासोका रहेका छन्। मंगलबार पहिलो खेल खेलेको भक्तपुर युनाइटेडले मात्रै तीनजना विदेशी खेलाडीलाई मैदानमा उतारेको थियो। उसले दुईजना नाइजेरियन र एकजना बुर्किना फासोका खेलाडीलाई मंगलबार टीम स्पिडविरुद्ध उतारेको थियो। भक्तपुर युनाइटेडले बुर्किना फासोका याकुबलाई स्ट्राइकरको रुपमा मैदानमा उतारेको थियो। याकुबले मंगलबार पहिलो खेलमै गोल गर्दै भक्तपुर युनाइटेडलाई जिताए पनि। त्यस्तै नाइजेरियन खेलाडीद्वय मर्सी र सेगइनलाई क्रमशः मिल्ड फिल्डर र डिफेन्डरमा उतारेको थियो। विदेशी खेलाडीको सहयोगमा टीम स्पिडलाई आछु आछु पारेको भक्तपुर युनाइटेडले मंगलबार जीत दर्ता गर्दै प्रतियोगिताको क्वार्टरफाइनलको यात्रा तय गरेको छ। त्यस्तै अर्का नाइजेरिन खेलाडी जोनाह ग्लोरीलाई भक्तपुरकै माउन्ट भ्याली फुटबल क्लव मैदानमा उतारेको थियो। उसले पनि मंगलबार पहिलो खेल खेलेकोमा ग्लोरीले खेलमा दुई गोल गरेका थिए। उक्त स्पर्धामा माउन्ट भ्यालीले म्यानचेस्टर युनाइटेड फुटबल क्लवलाई ४० गोलले पन्छाउँदै क्वार्टरफाइनलमा स्थान पक्का गरेको हो। उक्त स्पर्धामा विकास लामा र साजन डंगोलले एकएक गोल थपेका थिए। भक्तपुर युनाइटेड र माउन्ट भ्यालीले कति रकम दिएर विदेशी खेलाडी ल्याएको भन्ने बारेमा बताउन चाहेनन्। भक्तपुर युनाइटेडका म्यानेजर वीरेन्द्रप्रसाद गोसाईले आफ्नो क्लवका खेलाडीहरुकै साथी भएकाले उनीहरुलाई खेलाएको जानकारी दिए। विदेशी खेलाडीहरु हाम्रो क्लवका खेलाडीका साथीहरु नै हुन्, उनले भने, त्यसैले उनीहरुले खेल्छु भने सोहीअनुसार हामीले क्लवको जर्सी र खाना तथा खाजाको मात्रै व्यवस्था गरेका हौं। माउन्ट भ्यालीका म्यानेजर प्रभात राईले पनि भक्तपुर युनाइटेडका म्यानेजर गोसाईकै भनाइ दोहोर्याए। हाम्रै क्लवका खेलाडीका साथी भएकाले खेल खेल्छु भनेपछि जर्सी उपलब्ध गराएका हौं, प्रभातले भने, खेल अवधिबार खाना र खाजा खुवाउँछौं। अरु पैसा तिरेको छैन। तर सुटर कप फुटबल प्रतियोगिता भइरहेको भक्तपुरको माहेश्वरी खेल मैदानमा भने माउन्ट भ्यालीले ग्लोरीलाई प्रतिखेल तीन हजार रुपैयाँ दिने गरेको चर्चा छ। त्यस्तै भक्तपुर युनाइटेडले भने एउटा खेल बराबर एकजना विदेशी खेलाडीलाई कम्तीमा चार रुपैयाँ तिरेको चर्चा छ। व्यवसायिक फुटबल खेल्न काठमाडौंका विभिन्न क्लवहरुले ल्याएका यी विदेशी खेलाडीहरु एन्फाका लिग खेलहरु रोकिँदा मैदानमा जान पाएका छैनन्। यस्तो अवस्थामा उनीहरु मैदान छिर्ने अवसरको खोजीमा रहने हुँदा सस्तो पैसामा पनि फुटबल खेल्न तयार हुने गरेको बुझिएको छ। सुटर फुटसल क्लवद्वारा आयोजित प्रतियोगिताअन्तर्गत मंगलबार भएका बाँकी दुई स्पर्धामा गोर्खे र अर्किड फुटबल क्लव क्वार्टरफाइनलमा पुगेका छन्। गोर्खेले रियल फुटबल क्लवलाई २१ गोलले पन्छाएको हो। उसको लागि आशिष श्रेष्ठ र अन्जन राईले एकएक गोल गर्दा रियलका प्रवेश श्रेष्ठले एक गोल फर्काए। त्यस्तै काठमाडौंका अर्किडले आयुष फुटबल क्लवलाई ३२ गोलले हराउँदै क्वार्टरफाइनलको यात्रा तय गर्यो। खेलमा अर्किडका सूर्य सुनुवार र सागर गौतमले एकएक गोल गरेका थिए। एक गोल आत्मघातीबाट पाउँदा नतिजा अर्किडको पक्ष गएको थियो आयुषको लागि दुवै गोल अनिष थापामगरले गरेका थिए।"
रुपन्देही सुदुरपश्चिम खप्तड गोल्डकपको क्वार्टरफाइनलमा,"धनगढी : अग्नि रुपन्देही ११ धनगढीमा जारी दोस्रो आमन्त्रित अन्तराष्ट्रिय नेपाल आइस सुदुरपश्चिम खप्तड गोल्डकपमा क्वार्टरफाइनलमा प्रवेश गरेको छ । भुटानको ड्रुकस्टार क्लवलाई ३२ ले पराजित गर्दै रुपन्देही ११ क्वाटरफाइनलमा प्रवेश गरेको हो । क्वार्टरफाइनलमा पुग्ने क्रममा रुपन्देहीले पहिलो हाफमा २० ले अग्रता लियो भने दोश्रो हाफमा थप १ गोल गर्यो । उता भुटानले दोस्रो हाफमा २ गोल गर्यो । रुपन्देही ११ का लागि अमर डङगोलले पहिलो हाफको २२ औँ र ३८ औ मिनेटमा गोल गरे भने मनिष थापाले दोस्रो हाफको ६९ औ मिनेटमा तेश्रो गोल गरे । भुटानको डुकस्टार क्लवको तर्फबाट ५८ औँ मिनेटमा क्वीन्गा चब्गे र अतिरिक्त समयको दोश्रो मिनेटमा एसी दोर्जीले गोल गरे । भुटानले अन्तिम समयमा पाएको पेनाल्टीको सदुपयोग गर्न नसक्दा हार व्यहोर्न परेको हो । गौतम श्रेष्ठले डि बक्स भित्र फल गरेपछि डुकस्टारले पेनाल्टी पाएको थियो । तर पेनाल्टीमा केजङ वाङजीको प्रहारलाई रुपन्देहीका गोल किपर सुजित गुरुङले बचाए । खेलका म्यान अफ द म्याच रुपन्देहीका अमर डङगोल भए । पहिलो संस्करणमा पनि सहभागी भएको डुकस्टारले त्यस बेला वेष्ट काठामाडौँलाई पहिलो खेलमा ४१ ले हराएको थियो भने दोस्रो खेलमा डिफेन्डिङ च्याम्पियन मनाङ मर्स्याङ्दीसँग २० ले पराजित भएको थियो । अघिल्लो संस्करणको भन्दा राम्रो टीम ल्याउँदा पनि खेलाडीहरुले यसपाली सोचे अनुसार खेल्न नसकेको ड्रुकस्टारका प्रशिक्षक कोता नाम्भेले वताए । टीम अझ राम्रो बनाएर आएका थियौं, भुटानका राष्ट्रिय खेलाडीहरु पनि क्लवमा थिए तर राम्रो खेल्न सकेनने, उनले भने, दोस्रो हाफमा निकै दवावमा राखेर खेल्दा पनि गोल गर्न सकेनौं । पेनाल्टी पनि चुकाउँदा थप समस्या आयो । अग्नि रुपन्देही ११ का प्रशिक्षक दयाराम सापकोटाले टीमले सोचे अनुसारको खेल्न नसकेको बताउँदै अर्को खेलमा अझ सुधार गर्ने बताए । क्वाटरफाईनलमा अव रुपन्देही ११ बाई पाएर क्वाटरफाईनलमा पुगेको मनाङ मस्र्याङग्दीसँग पुस २८ गते भिड्ने छ । बुधबार सेमीफाइनल प्रवेशका लागि सिएमजी संकटा र एपीएफबीच प्रतिस्पर्धा हुने प्रतियोगिताका संयोजक ओम विक्रम चन्दले जानकारी दिए ।"
थ्री स्टारको प्रभावशाली जित,"धनगढी : करिब १४ महिनापछि फुटबलमा फर्किएको रुस्लान थ्री स्टार क्लबले नेपाल आइस सुदूरपश्चिम खप्तड गोल्ड कप मा सुखद नतिजा निकालेको छ । धनगढी रंगशालामा सोमबार भएको खेलमा थ्री स्टारले मोफसलको बलियो टोली झापा ११ लाई ३१ गोलले हरायो । थ्री स्टारको जितमा बुद्ध चेम्जोङले दुई तथा मार्टिन अजायीले एक गोल गरे । झापाका लागि कर्ण लिम्बूले सान्त्वना गोल फर्काएका थिए । खेलमा सबै गोल पहिलो हाफमा सम्भव भएको थियो । सबै चार गोल पहिलो हाफको नौ मिनेटको अन्तरमा सम्भव भएको हो । थ्री स्टारले ३४औं मिनेटमा मार्टिन अजायीको गोलबाट सुरुआती अग्रता लिएको थियो । मार्टिनले गोलरक्षक किशोर गिरी अघि बढेको अवस्थामा सजिलै गोल गरेका थिए । त्यसपछि बुद्ध चेम्जोङले ३९औं मिनेटमा गोल गर्दै थ्री स्टारको अग्रता दोब्बर बनाए । ४१औं मिनेटमा झापाका कर्ण लिम्बूले गोल गर्दै खेललाई २१ को अवस्थामा ल्याए । कर्णले गोल गरेको दुई मिनेटलगत्तै बुद्धले टोलीका लागि व्यक्तिगत दोस्रो गोल थप्दै खेललाई ३१ को अवस्थामा पुर्याएका थिए । दोस्रो हाफमा दुवै टोलीले गोल गर्ने अवसर बनाए पनि सम्भव भएन । थ्री स्टारका बुद्ध चेम्जोङ म्यान अफ दी म्याच घोषित भए । उनले १० हजार रुपैयाँ प्राप्त गरे । जितसँगै थ्री स्टार प्रतियोगिताको क्वार्टरफाइनलमा प्रवेश गरेको छ । थ्री स्टारसँगको हारसँगै झापा पहिलो खेलबाटै बाहिरिएको छ । थ्री स्टारले अब सेमिफाइनल प्रवेशको लागि उपाधिको दाबेदार मानिएको त्रिभुवन आर्मी क्लबसँग बिहीबार प्रतिस्पर्धा गर्नेछ । जितपछि थ्री स्टारका प्रशिक्षक मेघराज केसीले १४ महिनापछिको डेब्यु म्याच सोचेअनुसारकै नतिजा आएको बताए । थ्री स्टार आफ्नो पुरानै लयमा फर्किएको छ । सुरुमा टिम सेट गर्न गाह्रो भए पनि केही समय खेलेपछि गोल गर्न सफल भयौं । पहिलो हाफमा दुई गोलको अग्रता भएपछि दोस्रो हाफमा बचेर खेल्न रणनीति बनायौं, केसीले भने । झापाका प्रशिक्षक प्रवेश कटुवालले राम्रो खेल्दाखेल्दै साना गल्तीले हार खेपेको बताए । हाम्रो सानो गल्तीको फाइदा उठाउँदै विपक्षीले गोल गरे । दोस्रो हाफमा धेरै गोल गर्ने मौका पायौं तर पनि गोल भएन, कटुवालले भने । प्रतियोगिताअन्तर्गत मंगलबार समूह बी कै ड्रक स्टार भुटान र अग्नि रूपन्देही११ बीच प्रतिस्पर्धा हुनेछ । प्रतियोगिताको विजेताले उपाधिसहित ११ लाख ११ हजार एक सय ११ रुपैयाँ र उपविजेताले पाँच लाख ५५ हजार पाँच सय ५५ सय रुपैयाँ पुरस्कार पाउनेछ । प्रतियोगिताको सर्वोत्कृष्ट खेलाडीले मोटरसाइकल हात पार्नेछ ।"

शीर्षक,विवरण
संघीयताको जग : स्थानीय सरकार,"नेपालको संवैधानिक इतिहासमा पहिलोपटक लोकतान्त्रिक संघीय ढाँचामा संघ, प्रदेश र स्थानीय गरी राज्यका तीन तहहरू रहने व्यवस्था गर्दै स्थानीय सरकारलाई संघीय एकाइको रूपमा संवैधानिक व्यवस्था गरिएको छ । नेपालको राज्य शक्तिको प्रयोग संघ, प्रदेश र स्थानीय तहले संविधान तथा कानुनबमोजिम गर्ने संवैधानिक व्यवस्थाबमोजिम स्थानीय तहअन्तर्गत गाउँपालिका, नगरपालिका र जिल्लासभा रहने देखिन्छ । गाउँपालिका वा नगरपालिकामा संघीय कानुनबमोजिमका निर्वाचित जनप्रतिनिधिमूलक वडाहरू रहने व्यवस्था देखिन्छ । सोहीबमोजिम नै ७४४ स्थानीय सरकार अन्तर्गत २८३ स्थानीय तहमा पहिलो चरणको र ३३४ मा दोस्रो चरणको निर्वाचन सम्पन्न भइसकेको छ । बाँकी तेस्रो चरणको १२७ को निर्वाचनसमेत असोज २ गते हुने भनी सरकारले घोषणासमेत गरिसकेको छ । यसबाट स्थानीय तहको सरकार पूर्णरूपमा गठन भई संविधान कार्यान्वयन तथा संघीयताको जगको रूपमा रहेको स्थानीय तह पूर्ण भई जनताको घरदैलोमा भेटिने जनप्रतिनिधि सधैं जनताको सेवामा लागिपर्नेछन् । यसले गर्दा करिब ७४ प्रतिशत मत स्थानीय तहको निर्वाचनमा खसेको देखिन्छ । यति ठूलो संख्यामा मत खस्नुको एउटै मात्र कारण २० वर्षदेखि स्थानीय निकायको निर्वाचन हुन नसक्नु, पहिलोपटक संविधानसभाले संविधान निर्माण गरेपछि संधिानको व्याख्या गर्ने क्रममा सम्मानित सर्वोच्च अदालतले पंक्तिकारले समेत राखेको स्थानीय तहको निर्वाचन पहिलो प्राथमिकतामा गर भनी रिट निवेदन दायर भएकोमा सर्वोच्च अदालतले समेत स्थानीय तहको निर्वाचन भएन भने राष्ट्रिय सभाको गठन हुन नसक्ने हुँदा सबैभन्दा पहिले स्थानीय तहकै निर्वाचन गर्नू भनी सरकारका नाममा आदेश जारी गरेको कारणबाट सरकारले केन्द्र र प्रदेशको निर्वाचन नगरी स्थानीय तहको नै निर्वाचन गर्न बाध्य भएको हो । अब हिजो स्थानीय निकायको रूपमा काम गर्दा एकात्मक रूपमा रहेको केन्द्रीकृत राज्यले जे अधिकार दिन्थ्यो, त्यही मात्र काम गर्न बानी परेका दल र तिनका प्रतिनिधिहरूले संघीय शासनअनुसार काम गर्ने अधिकार संविधानले दिएकोले हिजोभन्दा आज पक्कै पनि काम गर्न त्यति सजिलो हुने छैन । गाउँ कार्यपालिका र नगर कार्यपालिकाले पेस तथा प्रस्तुत गरेका बजेट, योजना र कार्यक्रम गाउँसभा र नगरसभाले पारित गर्ने, कर, दस्तुर र शुल्क उठाउने प्रस्ताव पारित गर्ने, ऋण लिने अचल सम्पत्ति बेचबिखन गर्ने प्रस्ताव पारित गर्ने, बेरुजु फस्र्यौट गर्न कार्यपालिकालाई निर्देशन दिने, कर्मचारीको दरबन्दी, भत्ता सुविधा तथा तलबको प्रस्तावलाई स्वीकृति दिने, प्रशासनिक कार्यको मूल्याकन गर्दै निर्देशन दिने पेस गरिएको विधेयक पारित गर्ने काम सभालाई सुरुका दिनमा धेरै जटिल हुने नै छ । त्यस्तै गाउँ कार्यपालिका र र नगर कार्यपालिकाले बजेट, योजना र कार्यक्रम बनाउने, कर, दस्तुर र शुल्क उठाउने प्रस्ताव तयार गर्ने, ऋण लिने अचल सम्पत्ति बेचविखन गर्ने प्रस्ताव तयार गर्ने, कर्मचारीको दरबन्दी, भत्ता सुविधा तथा तलबको प्रस्ताव तयार गर्ने, प्रशासनिक कार्य गर्ने, विधेयक सभामा पेश गर्ने कार्य पनि केन्द्रीय सरकारलाई भएसरहकै कार्य भएकोले यो पनि जटिल नै हुनेछ । अर्कोतर्फ गाउँपालिकाको अध्यक्ष र नगरपालिकको प्रमुखको काम, कर्तव्य र अधिकारमा पनि सभा र कार्यपालिकाको बैठक बोलाउने, अध्यक्षता गर्ने, बजेट तथा वार्षिक कार्यक्रम तयार गरी सभामा पेस गर्ने, सभाको अधिवेशन आह्वान तथा समापन गर्ने, सभा र कार्यपालिकाको निर्णय कार्यान्वयन गर्ने कार्यपालिकाको निर्णय कार्यान्वयन गर्ने आदि थप चुनौतीपूर्ण नै देखिन्छ । त्यस्तै संविधानले साविकको जिल्ला विकास समितिको संरचनालाई समन्वयकारी निकायका रूपमा जिल्ला समन्वय समितिको व्यवस्था गरेको छ । जिल्ला समन्वय समिति गठन, गाउँपालिका र नगरपालिकाका अध्यक्ष, उपाध्यक्ष, प्रमुख र उपप्रमुख रहेको जिल्ला सभाले गाउँसभा र नगरसभाका सदस्यहरूमध्येबाट निर्वाचित गरेका एक अध्यक्ष र एक उपाध्यक्षसहित कम्तीमा तीनजना महिला र एक दलित वा अल्पसंख्यकसहित बढीमा नौ सदस्य निर्वाचित गर्ने व्यवस्था गरिएको छ । यसले महिला, दलित वा अल्पसंख्यकको हजारौं संख्यामा प्रतिनिधित्व हुने देखिन्छ । जिल्लासभाका काम, कर्तव्य र अधिकारका रूपमा पनि जिल्लाभित्रका गाउँपालिका र नगरपालिकाबीच समन्वय गर्ने, विकास तथा निर्माणसम्बन्धी कार्यमा सन्तुलन कायम गर्न सोको अनुगमन गर्ने, जिल्लामा रहने संघीय, प्रदेश सरकारी कार्यालय र गाउँपालिका र नगरपालिकाबीच समन्वय गर्ने व्यवस्थाले गर्दा हिजो केन्द्रीय सरकारबाट प्राप्त हुने सेवासुविधा गाउँघरबाटै प्राप्त हुँदा लोकतन्त्रको प्रत्यक्ष लाभ जनताले प्राप्त गर्ने नै छन् । तर चुनौती तथा खर्चले स्थानीय सरकार चल्न सक्छ वा सक्दैन हेर्न बाँकी छ । स्थानीय तहको निर्वाचन आवधिक रूपमा प्रत्येक पाँच वर्षमा हुने, पदावधि समाप्त भएको ६ महिनाभित्र स्थानीय तहको अर्को निर्वाचन सम्पन्न गरिसक्नुपर्ने, आफ्नो अधिकार क्षेत्रभित्रका विषयमा कानुन, नीति, योजना, बजेट निर्माण गरी लागू गर्ने, सूचीकृत अधिकारको प्रयोग गाउँ सभा र नगर सभाद्वारा बनाइएको कानुनबमोजिम कार्यान्वयन हुने, जनतामा निहित सार्वभौमसत्ता र राजकीय सत्ताको प्रयोग संविधान र कानुनबमोजिम स्थानीय तहबाट हुने आदि भएबाट हिजोको स्थानीय निकायभन्दा आजको स्थानीय तह सर्वाधिकारसम्पन्न सरकार जनताले पाउनेछन् । स्थानीय तहमा ७४४ संख्या र सिमाना तोकेकाले उक्त तहमा जम्मा ३७,३१४ प्रतिनिधि हुने त्यसमध्ये महिला १३,५८५, दलित वा अल्पसंख्यक २,१२६ प्रतिनिधि निर्वाचित हुने हुँदा स्थानीय तहमा नेतृत्वको विकासमा राष्ट्रले ठूलो फड्को मार्ने नै छ । यसले नेपाली जनतामा रहेको सार्वभौमसत्ता र राजकीय सत्ताको प्रयोग गाउँपालिका र नगरपालिकाले समेत संविधान र कानुनबमोजिम गर्न पाउनुले संविधानतः जनता सार्वभौम भएको देखिन्छ । नेपालको संविधान जारी हुनुअधि जनताको सार्वभौमसत्ताको प्रयोग केन्द्रीय सरकारले मात्र गर्ने र विकेन्द्रीकरणको माध्यमबाट मात्र केही नियन्त्रित अधिकार मात्र स्थानीय निकायमार्फत हुने गर्दथ्यो । यो संविधान पूर्णतः कार्यान्वयनमा गयो भने स्थानीय तहका सरकारमा शक्तिको बाँडफाँट गरी आफ्नो शासन आफैं गर्ने अधिकारसम्पन्न स्थानीय सरकार हुनेछ । त्यस्तै अर्को जटिल काम स्थानीय तहमा हुने विवाद समाधान गर्न संविधानले एउटा न्यायिक समितिको व्यवस्था गरेको छ, यसको पनि अर्को चुनौती छ । न्यायिक समिति यो समिति स्थानीय तहमा उत्पन्न भएका विवाद हेर्न गठन गरिने न्यायिक समिति हो । यसको गठन गाउँपालिकामा उपाध्यक्ष र नगरपालिकामा उपप्रमुखको संयोजकत्वमा सम्बन्धित सभाका सदस्यहरूमध्येबाट निर्वाचित दुईजना सदस्यसहित तीनजनाको न्यायिक समिति गठन गर्ने संवैधानिक व्यवस्था रहेको छ । यसको काम कानुनबमोजिम आफ्नो अधिकार क्षेत्रभित्रका विवाद निरूपण गर्छ । स्थानीय तहको न्यायिक अधिकार संघीय कानुनले निर्धारण गरेबमोजिम हुने व्यवस्था छ । जनताले त्यसमार्फत कानुनबमोजिम आफ्नो अधिकार क्षेत्रभित्रका विवाद निरूपण गरी न्याय प्राप्त गर्छन् । यसले स्थानीय तहमा हुने कानुनी विवादको निरूपण हुने गर्दछ । तर एउटा राजनीतिक दलबाट निर्वाचित पदाधिकारीले न्यायिक निर्णय दिँदा न्यायिक मनको प्रयोग हुन सक्दैन कि भन्ने प्रश्न उठ्न सक्छ । त्यसैले यो अधिकार न्यायिक मन प्रयोग गर्ने न्यायाधीशबाट गराउनुपर्ने पो हो कि भन्ने पनि देखिन्छ । तर यसको प्रयोगमा त्यस किसिमको कठिनाइ देखियो भने संविधान तथा कानुन नै संशोधन गरी व्यवस्था गर्नुपर्ने हुन्छ । अर्कोतर्फ नेपालको संविधानको धारा १२७ को उपधारा (२) बमोजिम कानुनबमोजिम मुद्दा हेर्न स्थानीय स्तरमा न्यायिक निकाय वा विवाद समाधानका वैकल्पिक उपाय अवलम्बन गर्न आवश्यकताअनुसार अन्य निकाय गठन गर्न सकिने व्यवस्था छ । यसबाट स्थानीय स्तरमा छुट्टै अदालत वा न्यायिक निकाय कानुनबमोजिम गठन हुन सक्छन् । न्यायिक समितिलाई कानुनद्वारा व्यवस्था गरी क्षेत्राधिकार दिन सकिन्छ । हाल संसद्मा विचाराधीन भएको विधेयकको दफा ३७ ले प्रस्ताव गरेको न्यायिक समितिको क्षेत्राधिकारमा सन्धि सर्पन, आलीधुर, बाँध पैनी, कुलो, पोखरी वा पानी बाँडफाँट तथा बाटो वा निकास मिचेको विवाद, बाली अर्मल, मुलुकी ऐनको ज्याला मजुरी, गरिब कंगाल, चौपाया हराउने र पाउने, घर बनाउनेको महलको ८ नं र ९ नं, कल्याण धन, अंशबन्डाको महलको १० नं अन्तर्गतको इज्जत आमदअनुसार खान लाउन दिनुपर्ने विषयको विवाद, जलस्रोतको स्थानीय उपयोगसम्बन्धी विषय र पानीघाटको प्रयोग तथा सार्वजनिक सम्पत्तिको सुरक्षासम्बन्धी मुद्दा, घर धनी र घर बहालमा बस्ने व्यक्तिबीचको विवाद, संविधानले तय गरेका स्थानीय तहको २२ अधिकारमा विवाद उठेमा यो समिति सक्रिय रही विवादको निरूपण गर्ने व्यवस्था गर्न खोजिएको छ । यो समितिको प्रकृति हेर्दा अर्धन्यायिक किसिमको छ । यसलाई अदालतलाई भएसरहको म्याद सूचना जारी गर्ने, प्रमाण बुझ्ने, साक्षी सर्जमिन बुझ्नेलगायतका अधिकार हुन्छ । न्यायिक समितिमा बहुमतको निर्णय वा राय नै यसको निर्णय वा राय मानिन्छ । मुद्दाको कारबाहीको लागि दुई सदस्य भए पनि हुन्छ तर न्यायिक निर्णय गर्न संयोजकसहित कम्तीमा दुईजना सदस्य हुनैपर्ने हुन्छ । तर संयोजकको पद रिक्त भएकोमा अन्य दुई सदस्यको सर्वसम्मतिबाट निर्णय गर्न बाधा नपर्ने देखिन्छ । यसैगरी संयोजक वा सदस्यको विवादसँग सन्बन्धित स्वार्थ वा सरोकार गाँसिएको वा अवं ३० नं भित्रको नाताभित्रको विवाद भएमा अन्य दुई सदस्यले मात्र निर्णय गर्न सक्छन् । तर सबै वा दुईजनाको स्वार्थ सरोकार गाँसिएकोमा सभाले त्यस्तो विवादको प्रयोजनको लागि मात्र अर्को तीन सदस्यीय न्यायिक समिति गठन गर्न सक्छ । त्यस्तो कार्य प्राकृतिक न्याय सिद्धान्तको आधारमा पनि उपयुक्त हुन्छ । न्यायिक समितिको कार्यविधिलाई व्यवस्थित गर्न छुट्टै कार्यविधि ऐनको निर्माण गर्नुपर्ने हुन्छ । उक्त ऐनले निर्देशन गरेमुताविकको प्रक्रिया पूरा गरी मुद्दा दर्तादेखि फैसला कार्यान्वयनसम्मको कार्य पूरा गर्नुपर्छ । न्यायिक समितिले कार्य गर्दा अवलम्बन गर्नुपर्ने मूलभूत मान्यताहरूमा निष्पक्षताको सिद्धान्त, स्वच्छ सुनुवाइको सिद्धान्त, प्राङन्यायको सिद्धान्त, हकदैया, क्षेत्राधिकार, हद म्यादलाई समेत आधार मानि विवाद निरोपण गर्नुपर्ने हुन्छ । अतः नेपालको उल्लिखित संवैधानिक व्यवस्थाबाट देशको संघीय शासन सञ्चालनमा नागरिकको व्यापक सहभागिता, प्रतिनिधित्व तथा निर्णय प्रक्रियामा पुर्याउने पर्याप्त आधार तयार भएको छ । हिजोको केन्द्रीकृत राज्यपद्धतिलाई संघ, प्रदेश र स्थानीय तहमा बाँडफाँट गरी जनतालाई अधिकारसम्पन्न बनाई उनैबाट शासन सञ्चालन गर्ने माध्यम नै संघीयता र समावेशी प्रतिनिधित्वबाटै सम्भव हुन सक्छ । जनताले कानुनबमोजिम आफ्नो अधिकार क्षेत्रभित्रका विवाद निरूपण गरी न्याय प्राप्त गर्छन् । यसले स्थानीय तहमा हुने कानुनी विवाद निरूपण हुने गर्दछ । तर एउटा राजनीतिक दलबाट निर्वाचित पदाधिकारीले न्यायिक निर्णय दिँदा न्यायिक मनको प्रयोग हुन सक्दैन कि भन्ने प्रश्न उठ्न सक्छ ।"
गोर्खाल्यान्डको माग र नेपाली,"यो खाल्डोको समस्या विचित्रको छ । चार जात र छत्तीस वर्णका मानिसहरूको बसोबास भएको यो मुलुकले कसलाई आफ्नो र कसलाई पराया भनेर छुट्ट्याउँछ, ठम्याउन सकिँदैन । एउटा विदेशी मूलको नेपालीभाषीलाई यहाँ जुन सम्मान र इज्जत दिइन्छ, त्यही इज्जत कमाउन एउटा मधेसी मूलको नेपालीलाई वर्षौं लाग्छ । देशको लागि कमाएर देशकै लागि खर्च गर्दा पनि वर्षौंसम्म उसले आफ्नो अस्तित्वको लागि लडिरहनुपर्छ । मुलुकभित्र आफन्त ढल्दा उठाउन नखोज्ने यो नेपाली मनोविज्ञान छिमेकीको आँसु पुछ्न कुदेको देख्दा अचम्म लाग्छ । छिमेकी राष्ट्र भारतको एउटा प्रान्त पश्चिम बंगालमा पर्ने दार्जिलिङ निवासीहरू संघर्षमा उत्रिएका छन्, आफ्ना लागि गोर्खाल्यान्ड प्रान्तको मागसाथ ।भारतलाई आफ्नो उपनिवेश बनाएर दुई सय वर्षसम्म राज गर्ने इस्टइन्डिया कम्पनीले आफ्नो सेनामा भर्ती हुने नेपाली जवानलाई दिएको 'गुर्खा' नामबाट आफैंलाई चिनाउन जुन होडबाजी दाजिर्लिङबासीले गर्दैछन्, के स्वयंमा त्यो दासत्वको चिनारी होइन र ? के त्यसले संसारमा छुट्टै पहिचान बनाउन मद्दत गर्ला उनीहरूलाई ? साथै संसारभरि छरिएर बसेका नेपाली मूलका 'गोर्खा' हरूलाई समावेश गर्ने गरी प्रान्तको नाम नै गोर्खाल्यान्ड राख्ने अनुमति उनीहरूलाई कसले दियो ? के भारतीय सेनामा सेवा दिएर नेपाल फर्किएका हजारौं सैनिकहरू गोर्खा होइनन् ? अनि भारतकै उत्तराखण्डमा पर्ने देहरादुनका पुस्तैनी नेपालीभाषीहरू जो भारतीय सेनामा आबद्ध भएर उतै बसे, के उनीहरू गोर्खाली होइनन् ? अनि बर्माका नेपालीभाषीहरू ? त्यसका साथै भारतकै विभिन्न भूभागमा बस्ने भारतीय सेनाबाट अवकाशप्राप्त गोर्खा राइफल्सका सदस्यहरू 'गोर्खा' होइनन् ? एउटा अन्तर्राष्ट्रिय रूपमै चिनिएको समावेशी शब्दलाई आफ्नो पहिचानको लागि एकलौटी बनाउन खोज्नु दार्जिलिङका आन्दोलनकारी नेताहरूको ठूलो भूल हो । दार्जिलिङबासीको लडाइँ पहिचानको लागि हो । एउटा अल्पसंख्यक र सीमान्तकृत समूहको यो संघर्षसँग असहमत हुन सकिँदैन । दाजिर्लिङबासीलाई पश्चिम बंगालबाट छुट्टै पहिचान चाहिएको छ । उनीहरू 'बंगाली' भनेर सम्बोधित हुन चाहँदैनन् । त्यसका साथै बंगाली भाषाको प्रयोग पनि गर्न चाहँदैनन् । त्यो उनीहरूको आफ्नो विचार, हक र अधिकारको कुरा हो । त्यसमा नेपाली नागरिकले नैतिक समर्थन जनाउन सक्छन् या मौन बस्न सक्छन् । तर नेपाली नै बोलेको र समयसमयमा नेपाली दौरासुरुवाल, ढाकाटोपी, चौबन्दी चोलो या गुन्यु लगाएको भरमा नेपालीको पहिचानलाई नै सम्पूर्ण रूपमा नियन्त्रित गर्न खोज्नु एउटा अदूरदर्शी र निकै हदसम्म षड्यन्त्रपूर्ण योजना हो । त्यसले इतिहासमा नेपाल र नेपालीको अस्तित्व नै ओझेलमा पर्ने डर हुन्छ । जुन 'हाम्रो पुर्खा' भनेर दार्जिलिङका नेताहरूले अस्पष्ट नेपालीमा भाषण दिन्छन् र सामाजिक सञ्जालभरि प्रचारप्रसार गरिरहेका हुन्छन्, त्यो 'पुर्खा' को अर्थ नै गलत ढंगले बुझिएको छ । गोर्खा र गुर्खा शब्दको अर्थ अन्तर्राष्ट्रिय शब्दकोशमा अझै पनि 'नेपाली मूल' र 'नेपाली भर्ती' भनेर व्याख्या गरिन्छ । 'दिलमा भारत माता' र शरीरमा गोर्खाली रगत स्वयंमा विवादित र विभाजित अवधारणा हो । दार्जिलिङका नेपालीभाषी नेताहरूले यसबारे स्पष्ट हुनु आवश्यक छ । त्यहाँको नेतृत्व दिग्भ्रमित छ, जसरी नेपालका मधेसी नेताहरू छन् । जसरी 'मधेसी' एउटा जाति होइन, त्यसरी नै 'गोर्खाली' कुनै जाति हुन सक्दैन । अब कुरा गरौं समर्थनको । मधेसी आन्दोलनमा अगाडि सारिएका माग र दार्जिलिङको 'गोर्खाल्यान्ड' का माग कतिपय स्तरमा समान छन् । तर अहिले काठमाडौंबासीमा तराई आन्दोलनप्रति घृणा र उदासीनता छ भने दार्जिलिङ आन्दोलनप्रति सहानुभूति । भाषाको एकांगीमा राष्ट्रियता र पहिचान ओझेलमा पर्नु हुँदैन । हो, दार्जिलिङमा नेपाली बोलिन्छ, जुन हाम्रो नेपालमा सर्वाधिक बोलिने भाषा हो । भाषाले हाम्रो कला र संस्कृति जोड्छ, निकटता बाँध्छ तर आफूले बोल्ने भाषाको लागि देशको सीमा बिर्सनु प्रत्युत्पादक हुन्छ । त्यस्तै, देशभित्रै पहिचानको लागि लडिरहेकाहरूलाई भाषा मिलेन भनेर हेप्नु त्यत्तिकै आपत्तिजनक आचरण हो । नेपालको तराई भेगमा बस्ने बहुसंख्यक जनताले बोल्ने मैथिली, भोजपुरी, अवधी तथा अन्य भाषालाई जोड्ने भाषा हो हिन्दी । काठमाडौंका रैथानेहरूले पनि बुझ्ने भाषा हो हिन्दी । जसरी दार्जिलिङनिकट हाम्रो पूर्वी भेगका पहाडहरू छन्, त्यसरी नै 'रोटी र बेटी' को सम्बन्ध छ, हाम्रो तराई र भारतका सीमावर्ती भूभागसँग । दार्जिलिङका कन्भेन्ट स्कुल पढेका र अंग्रेजीलाई मात्रै कुनै व्यक्तिको बौद्धिकताको मापदण्ड मान्ने एउटा जमात र उनीहरूका समर्थकले सामाजिक सञ्जालमा राम्रो बन्न यो आन्दोलनको समर्थन त गर्दैछन् । तर हाम्रो भाषा, पोसाक र हाम्रो खुकुरीको पहिचान हामीले आफ्नै हातले विदेशीलाई हस्तान्तरण गर्यौं भने भोलि हाम्रो सन्ततिले हामीलाई के आधारमा चिन्नेछन् ? यसै पनि भारतमा 'गोर्खा' लाई 'गोर्खे लोग' भनेर सञ्चारमाध्यममा समेत बेइज्जत गरिन्छ । हाम्रो भाषा, बोल्ने शैली र हाम्रो खुकुरीको अनि हामीले गर्ने कामको खिल्ली उडाइन्छ । नेपालमा हैसियत खोसिएको दौरासुरुवाल भारतको एउटा प्रान्तको 'आधिकारिक' पोसाक हुन्छ । गोर्खालीको उत्पत्ति नै भारतमा भएको भन्ने भ्रम फैलिन्छ । जसरी तराईमा जारी रहेको समस्या र त्यसको समाधानको दायित्व हाम्रो हो, त्यसरी नै भारतमा चलिरहेको समस्या भारत सरकार र त्यहाका जनताको हो । भारतले महिनौंसम्म नेपाललाई नाकाबन्दी गर्दा छिमेकी नेपालीभाषीहरूको 'अपनत्व' झल्किएन । उनीहरूको बफादारी आफ्नो देशसँग छ । नेपालले आफ्नो जनतालाई दिन सक्ने सुख सुविधाभन्दा धेरै भारतले आफ्नो नागरिकलाई दिएको छ । आफ्नो देशप्रति लगाब हुनु राम्रो कुरा हो, जुन कुरा हामी नेपालीले पनि सिक्नुपर्छ । भावना र यथार्थबीच एउटा व्यावहारिक र तथ्यपूर्ण निष्कर्षसाथ समग्र नेपालीले 'रातो र चन्द्र सूर्य' झन्डामुनि आफूलाई अटाउन र विविध पहिचानलाई सम्मान गर्न सिक्नु आवश्यक छ । हाइलाइट जसरी तराईमा जारी रहेको समस्या र त्यसको समाधानको दायित्व हाम्रो हो, त्यसरी नै भारतमा चलिरहेको समस्या भारत सरकार र त्यहाका जनताको हो ।"
भारतचीन सीमा तनाव र नेपाल,"केही वर्षयता भारतले उत्साहजनक आर्थिक वृद्धि दर हासिल गरिरहेको र मूलतः चीनलाई लक्ष गरेर आफ्नो सैन्य क्षमतामा निरन्तर सुधार गरिरहेको छ । विश्वव्यापी रूपमा प्रतिष्ठित 'स्टकहोम अन्तर्राष्ट्रिय शान्ति अनुसन्धान प्रतिष्ठान' लाई उद्धृत गर्दै गएको फेब्रुअरी २० मा हिन्दुस्तान टाइम्सले उल्लेख गरेअनुसार २०१३ देखि २०१६ को चार वर्षको अवधिमा भारत संसारको सबैभन्दा ठूलो हतियार आयातक मुलुक थियो । हालै अमेरिका भ्रमणमा रहेका भारतीय प्रधानमन्त्री नरेन्द्र मोदी र अमेरिकी राष्ट्रपति डोनाल्ड ट्रम्पबीच ह्वाइट हाउसमा सघन रणनीतिक वार्ताको तयारी भइरहँदा भारतीय, चिनियाँ र अन्तर्राष्ट्रिय समाचार माध्यमहरूले भुटानसिक्किम र तिब्बतबीचको विवादित दोक्लाम क्षेत्रमा भारतीय सेना प्रवेश गरेर चिनियाँहरूले निर्माण गरिरहेको सडक निर्माणलाई अवरोध पुर्याएको उल्लेख गरे । चीनले पनि भारतले आफ्नो सीमा मिचेर बनाएको दाबी गरेर त्यहाँ निर्माण भएका दुई सैन्य बंकरलाई ध्वस्त पारिदिएको उनीहरूले लेखे । सुरक्षाको कारण देखाई चीनले सिक्किमतिब्बत सीमाको नाथुला नाका बन्द गरेकाले कैलाश र मानसरोवर जान त्यहाँ पुगेका ४३ जना तीर्थयात्रीहरू फर्काइएका थिए । सन् २०१५ मा चीन र भारतबीच नाथुला नाका खोल्ने सहमति भएपछि नेपाल, भारत र तिब्बत सीमाको लिपुलेक भएर कैलाशमानसरोवर जाने भारतीय तीर्थयात्रीहरू नाथुला भएर जान थालेका थिए । प्रधानमन्त्री मोदी अमेरिकी रक्षामन्त्री जिम म्याटिससँग वार्तामा बसेका मात्रै थिए, चीनको सत्तारुढ दलको प्रकाशन ग्लोबल टाइम्सले आफ्नो सम्पादकीयमा चीनको तुलनामा भारतको सैन्य क्षमता नगन्य रहेको र उसले अमेरिकाबाट प्राप्त गर्ने रणनीतिक समर्थन पनि नितान्त खोक्रो रहेको उल्लेख गरेको एल्लेन ब्यार्री र युफान हुवाङले २७ जुनमा दी न्युयोर्क टाइम्समा लेखेका छन् । बेलाबेलामा सीमा क्षेत्रमा भारत र चीनबीच यस्ता झडप भए पनि ग्लोबल टाइम्सले व्यक्त गरेको आक्रोश भारत र अमेरिकाबीच बढ्दै गएको रणनीतिक घनिष्टता र खास गरेर जलसेनासम्बन्धी साझेदारी र संयुक्त अभ्यासविरुद्ध लक्षित हो भन्ने भारतीय विश्लेषकहरूको विचारसमेत न्युयोर्क टाइम्सको उक्त आलेखमा समावेश छ । २९ जुनमा भुटानले पनि चीनले सडक निर्माण गरिरहेको क्षेत्र आफ्नो सीमा भित्र पर्ने भएकाले सो कार्य तत्काल रोक्न चीनसँग आग्रह गरेको हिन्दुस्तान टाइम्सले लेखेको छ । भुटानले उक्त कार्यलाई १९८८ र १९९८ मा सम्पन्न लिखित सम्झौताको प्रतिकूल बताएको छ । सिक्किमभुटानको तिब्बत सीमाको सो विवादित क्षेत्रनिकटको भारतीय भूभागको भ्रमणमा गएका भारतीय स्थल सेनाध्यक्ष विपिन रावतले जुन २९ मा परिआए चीन र पाकिस्तानसँग युद्ध गर्न भारत सक्षम रहेको दाबी गरे । प्रत्युत्तरमा चिनियाँ जनमुक्ति सेनाका प्रवक्ता वु कियानले त्यस्तो युद्ध उन्माद फैलाउने भारतीय सेनाका अधिकारीलाई इतिहासको शिक्षा ग्रहण गर्न चेतावनी दिए । भारतीय र चिनियाँ समाचारमाध्यमहरूमा एकअर्काविरुद्ध प्रकाशित तिनै चेतावनीको क्रममा जुन ३० मा एउटा प्रश्नको उत्तरमा भारतीय रक्षामन्त्री अरुण जेटलीले सन् १९१७ को भारत १९६२ को भारत नभएको बताएको बारे भारतीय र अन्तर्राष्ट्रिय समाचारमाध्यमहरूले लेखे । चीनको बढ्दो आर्थिक, राजनीतिक र सैनिक सामथ्र्यले क्षेत्रमा भारत, जापान र अमेरिकाले अनुभव गरेको रणनीतिक दबाब एसियाअफ्रिका ग्रोथ कोरिडोर र इन्डोप्यासिफिक इकोनोमिक कोरिडोरमा मात्र अभिव्यक्त भइरहेको छैन, त्यो हिमालय क्षेत्रमा पनि अनुवाद भइरहेको छ चीनले सडक निर्माण गरिरहेको क्षेत्रलाई शताब्दीयौंदेखि आफ्नो प्रशासनिक नियन्त्रणमा रहेको विवादरहित भूभाग बताइरहेको छ । २९ जुनमा भएको पत्रकार सम्मेलनमा एउटा प्रश्नको उत्तर दिने क्रममा चिनियाँ विदेश मन्त्रालयका प्रवक्ता लु काङले सन् १८९० मा भएको सन्धिले स्वीकार गरेको पानीढलोको सिद्धान्तअनुसार उक्त भूभागमाथि चिनियाँ स्वामित्व रहेको बताए । चीनको भारत र भुटानसँगको सम्पूर्ण सीमा क्षेत्रमा तिब्बतसिक्किमको सीमा रेखा मात्र दुवै पक्षबाट अनुमोदित भएको सम्बन्धित पक्षहरूले स्वीकार गरेका छन् । सन् १८९० मा ब्रिटिस सरकार, सिक्किम र तिब्बतबीच भएको सन्धिअनुसार तिब्बत भुटानको सीमामा रहेको गोम्प्ची पर्वत शृंखलाको एउटा भागले तिब्बत र सिक्किमको सीमा छुट्ट्याएको छ । पानीढलोको सिद्धान्तअनुसार सो पहाडको एकापट्टिबाट बगेका खोलानालाहरू जम्मा हुँदै सिक्किममा टिस्टा भएर बग्छ । अर्कोपट्टिको पानीढलोबाट बग्ने खोलानालाहरूबाट तिब्बतको मोचु नदी बग्छ । त्यही पर्वत शृंखलाको अर्को भागमा त्यही पानीढलोको सिद्धान्तअनुसार तिब्बत भुटान सीमारेखा बनेको छ । चिनियाँ विदेश मन्त्रालयको वेबसाइटमा राखिएको नक्सामा पहाडको शिखर, पानीढलो र त्यहाँ भइरहेको निर्माण कार्यस्थल र भारतीय अतिक्रमणको तस्बीरसमेत देख्न सकिन्छ । जुन ३० मा मनोज जोशीले इन्डियन एक्सप्रेसमा उल्लेख गरेअनुसार सिक्किम, भुटान र तिब्बत सीमामा वास्तवमा भएको के हो भनेर खुट्ट्याउन सकिएको छैन । चीनले भारत सरकारसमक्ष औपचारिक विरोध जनाएको छ । नयाँदिल्लीस्थित भुटानी राजदूत जनरल भी नामग्यालले चीनले भुटानको भूभागमा सडक निर्माण कार्य अघि बढाइरहेको र त्यसबाट सन् १९९८ मा भएको सम्झौताको उल्लंघन भएको बताइरहेका छन् । मनोज जोशीका अनुसार तर नयाँदिल्ली यो विषयमा मौन छ र उसले कुनै आधिकारिक टिप्पणी गरेको छैन । विवादित क्षेत्रको सामरिक अवस्थिति र मोदी रणनीति स्मरणीय छ भारतको बाँकी भूभागलाई उत्तरपूर्वका सात राज्यहरूसँग जोड्ने नेपाल, भुटान र बंगलादेशबीचको साँघुरो सिलिगुडी कोरिडोर सिक्किम र भुटानबीचको तिब्बतको चुम्बी उपत्यकाको अत्यन्त निकट छ । हाल उक्त विवादित क्षेत्रमा चीनले निर्माण गरिरहेको भनिएको सडक सिलिगुडी कोरिडोर भन्दा ३० किलोमिटरको मात्रै दूरीमा छ । विभिन्न समाचारमाध्यमहरूले उपलब्ध गराएको नक्साअनुसार विवादित भूभाग त्यही चुम्बी उपत्यकाको ठीक पूर्वपट्टिको पहाडमा पर्छ, जहाँबाट सम्पूर्ण चुम्बी उपत्यका र सिलिगुडी कोरिडोरका सबै गतिविधिलाई नजिकबाट सैनिक निगरानी राख्न सकिन्छ । चिनियाँ जनमुक्ति सेना र चीनको प्रतिरक्षा मन्त्रालयले पनि भारतचीन सीमाको सिक्किम क्षेत्रमा चिनियाँ स्वामित्वको भूभागमा भारतीय सेनाले प्रवेश गरेर निर्माण कार्यमा अवरोध पुर्याएको तर सो क्षेत्रको सीमा सवाललाई लिएर भारत र चीनबीच कहिल्यै कुनै विवाद नभएको बताएको छ । चिनियाँ रक्षा मन्त्रालयका प्रवक्ता रेन गुओकिङका अनुसार सिक्किम क्षेत्रको भारतचीन सीमालाई भारतले लिखित रूपमा नै अनुमोदन गरेको छ । गएको मे २५ मा अनुराग कोटोकी र एनसी वीपेन्द्रले ब्लुमबर्गमा उल्लेख गरेअनुसार चीनलाई दक्षिण एसियामा सजिलै प्रवेश गर्नबाट निषेध गर्ने उद्देश्यले पाँच दशकभन्दा लामो अवधिदेखि चीन र भारतबीचको चार हजार ५६ किलोमिटर लामो सीमा क्षेत्रमा सडक निर्माणमा भारतले रुचि देखाइरहेको थिएन । तर कोटोकी र वीपेन्द्रका अनुसार नरेन्द्र मोदी नेतृत्वमा आएपछि भारतको उक्त नीतिमा परिवर्तन भएको छ । आसाम र अरुणाचल प्रदेशको अति दुर्गम क्षेत्रलाई जोड्ने र सैन्य परिचालनसमेत गर्न सकिने उद्देश्यले ब्रह्मपुत्र नदीमा निर्मित नौ किलोमिटरभन्दा लामो र भारतको सबैभन्दा लामो ढोलासादिया पुल नरेन्द्र मोदीको कार्यकालको एउटा प्रमुख उपलब्धि मानिन्छ । समाचारमाध्यमअनुसार भूकम्प प्रतिरोधी र विस्फोटक पदार्थबाट सुरक्षित हुनुका साथै एक सय ७० टनसम्मको भारवहन क्षमता भएको उक्त पुल भएर भारतीय सेनाका ट्यांकहरूसहित सबै युद्ध सामग्री सजिलै ओसारपसार गर्न सकिनेछ । उक्त क्षेत्रको चीनभारत सीमाबाट सो पुल एक सय किलोमिटरको दूरीमा छ र पुलसँगै ६ अर्ब डलरमा सीमा क्षेत्र भएर जाने दुई हजार किलोमिटर लामो सडक मार्ग पनि बनिरहेको छ । मे २८ मा भारतबाट प्रकाशित हुने इकोनोमिक टाइम्सले उल्लेख गरेअनुसार ढोलासादिया पुल निर्माणपछि पनि सीमा क्षेत्रमा निर्माण भएका सडक, रेल, हवाई मैदान र अन्य भौतिक पूर्वाधार क्षेत्रमा भारत दसकौं टाढा छ ।पश्चिममा समुद्र सतहदेखि चार हजार मिटर उचाइको लद्दाख क्षेत्रको काराकोरम भन्ज्याङदेखि पूर्वमा अरुणाचल प्रदेशमा पर्ने जाचेप लासम्मका अति दुर्गम हिमाली क्षेत्रमा भारतले विकास गरेका सामरिक पूर्वाधारहरू चीनद्वारा प्रस्तुत चुनौती सामना गर्न सक्ने अवस्थामा नभएको भारतीय विश्लेषकहरू बताउँछन् । दुई वर्षअघि भारतीय जनता पार्टीका सांसद तरुण विजयले सिक्किमको नाथुला नाका हुँदै गरेको कैलाश मानसरोवरको यात्रापछि एउटा भारतीय समाचार पत्रलाई बताएअनुसार सीमावारि भारतीय भूभागमा गाडीहरू प्रतिघन्टा २०२५ किलोमिटरको गतिले घस्रने गर्छन्, तर अर्कोपट्टिको चिनियाँ भूभागमा ती प्रतिघन्टा एक सय ४० किलोमिटरसम्मको गतिमा वायुवेगले घुइँकिन्छन् । ऊता टाइम्स अफ इन्डियाले गत जुन २ तारिखमा उल्लेख गरेअनुसार गएको मे २६ मा प्रधानमन्त्री मोदीले उद्घाटन गरेको र अरुणाचल प्रदेशलाई जोड्ने ढोलियासदिया पुललाई लिएर चीनमा कडा विरोध भावना जागृत भएको छ । त्यसले पुलमाथि खतरा आमन्त्रण गरेको उक्त दैनिकको भनाइ छ । टाइम्स अफ इन्डियाले आसामका अतिरिक्त प्रहरी महानिर्देशक पल्लब भट्टाचार्यलाई उद्धृत गर्दै दिएको जानकारीअनुसार प्राप्त जासुसी सूचनालाई आधार मानी चीनको तर्फबाट त्यस्तो सम्भावित आक्रमणको स्थितिलाई मध्यनजर गरेर त्यसविरुद्ध भारतले पनि बलियो सुरक्षा रणनीति अवलम्बन गरेको छ । ढोलासदिया पुललगत्तै भारतको सबैभन्दा लामो रेलमार्गको पुल पनि भारतले यसै क्षेत्रमा निर्माण गरिरहेको छ । त्यसैगरी कास्मिरको विवादित क्षेत्रमा चेनव नदीमाथि पेरिसको इफेल टावरभन्दा अग्लो एउटा रेलमार्गको पुल निर्माण भएको छ । समग्रमा भारतले चीनसँगको सीमा क्षेत्रमा चार हजार करोडभन्दा बढी लागतमा ६ सयभन्दा बढी सडक तथा पुल निर्माण परियोजना सञ्चालन गरिरहेको छ । भारतचीन सीमा तनाव, क्षेत्रीय रणनीतिक प्रतिस्पर्धा र नेपाल माथिका सन्दर्भहरूका साथै केही वर्षअघि एउटा सन्दर्भमा भारतीय वायु सेनाध्यक्ष फाली होमी मेजरले पाकिस्तान नभएर चीनलाई भारतको वास्तविक खतरा भएको उल्लेख गरेका थिए । त्यसैले उत्तरपूर्वमा चीनलाई मध्यनजर गर्दै भारतले व्यापक सामरिक तयारी गरिरहेको उनको कथन थियो । साथै उनले के पनि बताएका थिए भने भारतलाई चीनको अत्याधुनिक युद्ध क्षमताबारे अत्यन्त कम जानकारी छ, तर पनि त्यसै बस्ने सवाल नभएकाले भारतले चीनलाई लक्ष गरेर आफ्नो क्षमता विस्तार गर्नुको विकल्प नभएको उनको भनाइ हिन्दुस्तान टाइम्समा प्रकाशित थियो । गएको जुन महिनाको सुरुमा पनि दुइटा चिनियाँ सैनिक हेलिकप्टर उत्तराखण्डको चमौली जिल्लाको आकाशमा उडानमा रहेको बारे जुन ४ मा इन्डियन एक्सप्रेसलगायतका भारतीय समाचारपत्रहरूले उल्लेख गरेका थिए । भारतीय सुरक्षा क्षेत्रका अनुसार मार्च २०१७ देखि मात्रै पनि भारतीय आकाशमाथिको त्यो चौथो अतिक्रमण थियो । चीनले त्यसलाई विवादित क्षेत्रमाथिको आफ्नो नियमित अनुगमन बताएको थियो । २९ राष्ट्र तथा सरकार प्रमुख उपस्थिति रहेको तथा एक सय ३० मुलुकको सहभागिता रहेको र अमेरिकाले समेत राष्ट्रपति ट्रम्पको एसिया प्रशान्त क्षेत्रको लागि सुरक्षा सल्लाहकारको सहभागिता रहेको बेल्टरोड फोरममा भारतको अनुपस्थितिलाई चीनले सहजरूपमा नलिएको ब्लुमबर्गले उल्लेख गरेको छ । गत मे महिनामा मात्रै पूर्ववर्ती सरकारहरूको नीतिविपरीत दलाई लामाको अरुणाचल प्रदेशको भ्रमणलाई राजकीय सम्मान प्रदान गरेर मोदी सरकारले चीनलाई स्पष्ट रणनीतिक संकेत दिएको र यसलाई भारतको आक्रामक नीतिको रूपमा चीनले ग्रहण गरेको देखिन्छ । नम्रता गोस्वामीले भारतीय रक्षा मन्त्रालयको अनुदानमा सञ्चालित थिंकट्यांक इन्स्टिच्युट अफ डिफेन्स स्टडिज एन्ड एनालाइसिसमा लेखेअनुसार तिब्बतमा चीनको तीन लाख सेना छ र उक्त सेनालाई मद्दत पुर्याउने उद्देश्यले चेङ्दुमा ६ वटा र्यापिड रियाक्सन फोर्स पनि तैनाथ छ । आवश्यक पर्दा भारतको सीमा क्षेत्रमा सतह मार्गबाट ४८ घन्टाभित्र आफ्नो सैन्य शक्ति तैनाथ गर्ने सामथ्र्य चीनसँग छ । उसले सैनिक उद्देश्यको लागि क्षेत्रमा विभिन्न आधुनिक हवाई मैदान निर्माण गरेको छ । सेना परिचालनको लागि दुई हजार किलोमिटर लामो क्विङहाईल्हासा रेलमार्गलाई पनि सबै सीमावर्ती क्षेत्रमा चीनले पुर्याउँदैछ । भारतको पश्चिममा चीनले अरब खाडीस्थित पाकिस्तानको ग्वादर बन्दरगाहलाई पाकिस्ताननियन्त्रित कास्मिर हुँदै चीनको सिन्जियाङ प्रान्तको मध्य एसियाको द्वारको रूपमा रहेको कसगरलाई जोड्ने ४६ अर्ब डलर लागतको चाइनापाकिस्तान इकोनोमिक कोरिडोर निर्माण गरिरहेको छ । पूर्वमा बंगालको खाडीस्थित म्यानमारको क्यायाकपायु सहरलाई चीनको युनान प्रान्तको कुन्मिङ सहर जोड्ने रेलमार्ग, तेल पाइपलाइन र क्यायाकपायुमा निर्माण हुँदै गरेको विशेष आर्थिक क्षेत्र निर्माणमा चीनले अर्बौं डलर खर्च गर्दैछ । कुन्मिङलाई म्यानमार हुँदै बंगलादेशको बन्दरगाह सहर चित्तगङ जोड्ने रेलमार्गमा पनि चीन प्रतिबद्ध रहेको छ । ऊता, ५० अर्ब डलरको लागतमा दक्षिणमा अन्डमान सागरलाई थाईल्यान्डको क्राइस्थमसमा करिब एक सय ३५ किलोमिटर लामो नहर खनी थाइल्यान्ड खाडीमा पुर्याएर दक्षिणपूर्व एसियाका मुलुकहरूको हिन्द महासागरको प्रवेशलाई एक हजार किलोमिटर छोटो पार्ने परियोजनामा चीन संलग्न छ । त्यसले चीनको मलक्का जलमार्गसँगको जटिल रणनीतिक दुर्वलता अन्त्य गर्नेछ । थाइल्यान्डको राजनीतिक वातावरणले गर्दा उक्त कार्यलाई शान्तरूपमा अघि बढाइएको जापानी क्योदो समाचार संस्थाले उल्लेख गरेको छ । चीनको बेल्टरोडको अंगको रूपमा हेरिएको उक्त नहरले श्रीलंका, मालदिभ्स र ग्वादर तथा पूर्वी अफ्रिकाका मुलुकहरू जोड्नेछ ।बेल्टरोडअन्तर्गत चीनद्वारा प्रस्तावित क्षेत्रीय जलमार्ग परियोजनालाई टक्कर दिने उद्देश्यले भारतले जापान र अमेरिकाको सहयोगमा एसियाअफ्रिका ग्रोथ कोरिडोर र इन्डोप्यासिफिक इकोनोमिक कोरिडोरमा गृहकार्य गरिरहेका छन् (हेर्नुहोस्, भारतीय र जापानी रेसम मार्ग, अन्नपूर्ण पोस्ट, जेठ २३ गते २०७४) । चीनको बढ्दो आर्थिक, राजनीतिक र सैनिक सामथ्र्यले क्षेत्रमा भारत, जापान र अमेरिकाले अनुभव गरेको रणनीतिक दबाब एसियाअफ्रिका ग्रोथ कोरिडोर र इन्डोप्यासिफिक इकोनोमिक कोरिडोरमा मात्र अभिव्यक्त भइरहेको छैन, त्यो हिमालय क्षेत्रमा पनि अनुवाद भइरहेको छ । माथि वर्णित सिक्किम, भुटान र तिब्बत सीमानाका तनावको स्रोत स्थानीय नभएर समग्र क्षेत्रीय रणनीतिक परिवेश त्यहाँ जोडिन आइपुगेको बुझ्न सकिन्छ। २०६२६३ पछि नेपालले राष्ट्रको केन्द्र भत्काएको छ र नयाँ केन्द्र निर्माण गर्न सकिरहेको छैन । केन्द्रविहीन नेपालले आफ्नो सीमावरिपरि विकास भइरहेको जटिल क्षेत्रीय रणनीतिक चुनौतीहरूलाई स्थानीय र साम्प्रदायिक दृष्टिले मात्र हेर्न र बुझ्न थालेको देखिन्छ । भारत, चीन तथा अमेरिकालगायतका अन्तर्राष्ट्रिय शक्तिहरूले पनि केन्द्रविहीन नेपाललाई यहाँका स्थानीय र साम्प्रदायिक अंश र खण्डहरूमा बुझ्न र ग्रहण गर्न थालेका देखिएकाले नेपाललाई अर्को अफगानिस्तान, सुडान वा इथियोपियाजस्ता मुलुकहरूको नियतिमा पुग्न नदिन सवल र एकीकृत प्रयास गर्न धेरै ढिलाइ भइसकेको छ ।"
भारतचीन सीमा तनाव र नेपाल,"केही वर्षयता भारतले उत्साहजनक आर्थिक वृद्धि दर हासिल गरिरहेको र मूलतः चीनलाई लक्ष गरेर आफ्नो सैन्य क्षमतामा निरन्तर सुधार गरिरहेको छ । विश्वव्यापी रूपमा प्रतिष्ठित स्टकहोम अन्तर्राष्ट्रिय शान्ति अनुसन्धान प्रतिष्ठान' लाई उद्धृत गर्दै गएको फेब्रुअरी २० मा हिन्दुस्तान टाइम्सले उल्लेख गरेअनुसार २०१३ देखि २०१६ को चार वर्षको अवधिमा भारत संसारको सबैभन्दा ठूलो हतियार आयातक मुलुक थियो । हालै अमेरिका भ्रमणमा रहेका भारतीय प्रधानमन्त्री नरेन्द्र मोदी र अमेरिकी राष्ट्रपति डोनाल्ड ट्रम्पबीच ह्वाइट हाउसमा सघन रणनीतिक वार्ताको तयारी भइरहँदा भारतीय, चिनियाँ र अन्तर्राष्ट्रिय समाचार माध्यमहरूले भुटानसिक्किम र तिब्बतबीचको विवादित दोक्लाम क्षेत्रमा भारतीय सेना प्रवेश गरेर चिनियाँहरूले निर्माण गरिरहेको सडक निर्माणलाई अवरोध पुर्याएको उल्लेख गरे । चीनले पनि भारतले आफ्नो सीमा मिचेर बनाएको दाबी गरेर त्यहाँ निर्माण भएका दुई सैन्य बंकरलाई ध्वस्त पारिदिएको उनीहरूले लेखे । सुरक्षाको कारण देखाई चीनले सिक्किमतिब्बत सीमाको नाथुला नाका बन्द गरेकाले कैलाश र मानसरोवर जान त्यहाँ पुगेका ४३ जना तीर्थयात्रीहरू फर्काइएका थिए । सन् २०१५ मा चीन र भारतबीच नाथुला नाका खोल्ने सहमति भएपछि नेपाल, भारत र तिब्बत सीमाको लिपुलेक भएर कैलाशमानसरोवर जाने भारतीय तीर्थयात्रीहरू नाथुला भएर जान थालेका थिए । प्रधानमन्त्री मोदी अमेरिकी रक्षामन्त्री जिम म्याटिससँग वार्तामा बसेका मात्रै थिए, चीनको सत्तारुढ दलको प्रकाशन ग्लोबल टाइम्सले आफ्नो सम्पादकीयमा चीनको तुलनामा भारतको सैन्य क्षमता नगन्य रहेको र उसले अमेरिकाबाट प्राप्त गर्ने रणनीतिक समर्थन पनि नितान्त खोक्रो रहेको उल्लेख गरेको एल्लेन ब्यार्री र युफान हुवाङले २७ जुनमा दी न्युयोर्क टाइम्समा लेखेका छन् । बेलाबेलामा सीमा क्षेत्रमा भारत र चीनबीच यस्ता झडप भए पनि ग्लोबल टाइम्सले व्यक्त गरेको आक्रोश भारत र अमेरिकाबीच बढ्दै गएको रणनीतिक घनिष्टता र खास गरेर जलसेनासम्बन्धी साझेदारी र संयुक्त अभ्यासविरुद्ध लक्षित हो भन्ने भारतीय विश्लेषकहरूको विचारसमेत न्युयोर्क टाइम्सको उक्त आलेखमा समावेश छ। २९ जुनमा भुटानले पनि चीनले सडक निर्माण गरिरहेको क्षेत्र आफ्नो सीमा भित्र पर्ने भएकाले सो कार्य तत्काल रोक्न चीनसँग आग्रह गरेको हिन्दुस्तान टाइम्सले लेखेको छ । भुटानले उक्त कार्यलाई १९८८ र १९९८ मा सम्पन्न लिखित सम्झौताको प्रतिकूल बताएको छ । सिक्किमभुटानको तिब्बत सीमाको सो विवादित क्षेत्रनिकटको भारतीय भूभागको भ्रमणमा गएका भारतीय स्थल सेनाध्यक्ष विपिन रावतले जुन २९ मा परिआए चीन र पाकिस्तानसँग युद्ध गर्न भारत सक्षम रहेको दाबी गरे । प्रत्युत्तरमा चिनियाँ जनमुक्ति सेनाका प्रवक्ता वु कियानले त्यस्तो युद्ध उन्माद फैलाउने भारतीय सेनाका अधिकारीलाई इतिहासको शिक्षा ग्रहण गर्न चेतावनी दिए । भारतीय र चिनियाँ समाचारमाध्यमहरूमा एकअर्काविरुद्ध प्रकाशित तिनै चेतावनीको क्रममा जुन ३० मा एउटा प्रश्नको उत्तरमा भारतीय रक्षामन्त्री अरुण जेटलीले सन् १९१७ को भारत १९६२ को भारत नभएको बताएको बारे भारतीय र अन्तर्राष्ट्रिय समाचारमाध्यमहरूले लेखे । चीनले सडक निर्माण गरिरहेको क्षेत्रलाई शताब्दीयौंदेखि आफ्नो प्रशासनिक नियन्त्रणमा रहेको विवादरहित भूभाग बताइरहेको छ । २९ जुनमा भएको पत्रकार सम्मेलनमा एउटा प्रश्नको उत्तर दिने क्रममा चिनियाँ विदेश मन्त्रालयका प्रवक्ता लु काङले सन् १८९० मा भएको सन्धिले स्वीकार गरेको पानीढलोको सिद्धान्तअनुसार उक्त भूभागमाथि चिनियाँ स्वामित्व रहेको बताए । चीनको भारत र भुटानसँगको सम्पूर्ण सीमा क्षेत्रमा तिब्बतसिक्किमको सीमा रेखा मात्र दुवै पक्षबाट अनुमोदित भएको सम्बन्धित पक्षहरूले स्वीकार गरेका छन् । सन् १८९० मा ब्रिटिस सरकार, सिक्किम र तिब्बतबीच भएको सन्धिअनुसार तिब्बत भुटानको सीमामा रहेको गोम्प्ची पर्वत शृंखलाको एउटा भागले तिब्बत र सिक्किमको सीमा छुट्ट्याएको छ । पानीढलोको सिद्धान्तअनुसार सो पहाडको एकापट्टिबाट बगेका खोलानालाहरू जम्मा हुँदै सिक्किममा टिस्टा भएर बग्छ । अर्कोपट्टिको पानीढलोबाट बग्ने खोलानालाहरूबाट तिब्बतको मोचु नदी बग्छ । त्यही पर्वत शृंखलाको अर्को भागमा त्यही पानीढलोको सिद्धान्तअनुसार तिब्बत भुटान सीमारेखा बनेको छ । चिनियाँ विदेश मन्त्रालयको वेबसाइटमा राखिएको नक्सामा पहाडको शिखर, पानीढलो र त्यहाँ भइरहेको निर्माण कार्यस्थल र भारतीय अतिक्रमणको तस्बीरसमेत देख्न सकिन्छ । जुन ३० मा मनोज जोशीले इन्डियन एक्सप्रेसमा उल्लेख गरेअनुसार सिक्किम, भुटान र तिब्बत सीमामा वास्तवमा भएको के हो भनेर खुट्ट्याउन सकिएको छैन । चीनले भारत सरकारसमक्ष औपचारिक विरोध जनाएको छ । नयाँदिल्लीस्थित भुटानी राजदूत जनरल भी नामग्यालले चीनले भुटानको भूभागमा सडक निर्माण कार्य अघि बढाइरहेको र त्यसबाट सन् १९९८ मा भएको सम्झौताको उल्लंघन भएको बताइरहेका छन् । मनोज जोशीका अनुसार तर नयाँदिल्ली यो विषयमा मौन छ र उसले कुनै आधिकारिक टिप्पणी गरेको छैन । विवादित क्षेत्रको सामरिक अवस्थिति र मोदी रणनीति स्मरणीय छ भारतको बाँकी भूभागलाई उत्तरपूर्वका सात राज्यहरूसँग जोड्ने नेपाल, भुटान र बंगलादेशबीचको साँघुरो सिलिगुडी कोरिडोर सिक्किम र भुटानबीचको तिब्बतको चुम्बी उपत्यकाको अत्यन्त निकट छ । हाल उक्त विवादित क्षेत्रमा चीनले निर्माण गरिरहेको भनिएको सडक सिलिगुडी कोरिडोर भन्दा ३० किलोमिटरको मात्रै दूरीमा छ । विभिन्न समाचारमाध्यमहरूले उपलब्ध गराएको नक्साअनुसार विवादित भूभाग त्यही चुम्बी उपत्यकाको ठीक पूर्वपट्टिको पहाडमा पर्छ, जहाँबाट सम्पूर्ण चुम्बी उपत्यका र सिलिगुडी कोरिडोरका सबै गतिविधिलाई नजिकबाट सैनिक निगरानी राख्न सकिन्छ । चिनियाँ जनमुक्ति सेना र चीनको प्रतिरक्षा मन्त्रालयले पनि भारतचीन सीमाको सिक्किम क्षेत्रमा चिनियाँ स्वामित्वको भूभागमा भारतीय सेनाले प्रवेश गरेर निर्माण कार्यमा अवरोध पुर्याएको तर सो क्षेत्रको सीमा सवाललाई लिएर भारत र चीनबीच कहिल्यै कुनै विवाद नभएको बताएको छ । चिनियाँ रक्षा मन्त्रालयका प्रवक्ता रेन गुओकिङका अनुसार सिक्किम क्षेत्रको भारतचीन सीमालाई भारतले लिखित रूपमा नै अनुमोदन गरेको छ । गएको मे २५ मा अनुराग कोटोकी र एनसी वीपेन्द्रले ब्लुमबर्गमा उल्लेख गरेअनुसार चीनलाई दक्षिण एसियामा सजिलै प्रवेश गर्नबाट निषेध गर्ने उद्देश्यले पाँच दशकभन्दा लामो अवधिदेखि चीन र भारतबीचको चार हजार ५६ किलोमिटर लामो सीमा क्षेत्रमा सडक निर्माणमा भारतले रुचि देखाइरहेको थिएन । तर कोटोकी र वीपेन्द्रका अनुसार नरेन्द्र मोदी नेतृत्वमा आएपछि भारतको उक्त नीतिमा परिवर्तन भएको छ । आसाम र अरुणाचल प्रदेशको अति दुर्गम क्षेत्रलाई जोड्ने र सैन्य परिचालनसमेत गर्न सकिने उद्देश्यले ब्रह्मपुत्र नदीमा निर्मित नौ किलोमिटरभन्दा लामो र भारतको सबैभन्दा लामो ढोलासादिया पुल नरेन्द्र मोदीको कार्यकालको एउटा प्रमुख उपलब्धि मानिन्छ । समाचारमाध्यमअनुसार भूकम्प प्रतिरोधी र विस्फोटक पदार्थबाट सुरक्षित हुनुका साथै एक सय ७० टनसम्मको भारवहन क्षमता भएको उक्त पुल भएर भारतीय सेनाका ट्यांकहरूसहित सबै युद्ध सामग्री सजिलै ओसारपसार गर्न सकिनेछ । उक्त क्षेत्रको चीनभारत सीमाबाट सो पुल एक सय किलोमिटरको दूरीमा छ र पुलसँगै ६ अर्ब डलरमा सीमा क्षेत्र भएर जाने दुई हजार किलोमिटर लामो सडक मार्ग पनि बनिरहेको छ । मे २८ मा भारतबाट प्रकाशित हुने इकोनोमिक टाइम्सले उल्लेख गरेअनुसार ढोलासादिया पुल निर्माणपछि पनि सीमा क्षेत्रमा निर्माण भएका सडक, रेल, हवाई मैदान र अन्य भौतिक पूर्वाधार क्षेत्रमा भारत दसकौं टाढा छ । पश्चिममा समुद्र सतहदेखि चार हजार मिटर उचाइको लद्दाख क्षेत्रको काराकोरम भन्ज्याङदेखि पूर्वमा अरुणाचल प्रदेशमा पर्ने जाचेप लासम्मका अति दुर्गम हिमाली क्षेत्रमा भारतले विकास गरेका सामरिक पूर्वाधारहरू चीनद्वारा प्रस्तुत चुनौती सामना गर्न सक्ने अवस्थामा नभएको भारतीय विश्लेषकहरू बताउँछन् । दुई वर्षअघि भारतीय जनता पार्टीका सांसद तरुण विजयले सिक्किमको नाथुला नाका हुँदै गरेको कैलाश मानसरोवरको यात्रापछि एउटा भारतीय समाचार पत्रलाई बताएअनुसार सीमावारि भारतीय भूभागमा गाडीहरू प्रतिघन्टा २०२५ किलोमिटरको गतिले घस्रने गर्छन्, तर अर्कोपट्टिको चिनियाँ भूभागमा ती प्रतिघन्टा एक सय ४० किलोमिटरसम्मको गतिमा वायुवेगले घुइँकिन्छन् । ऊता टाइम्स अफ इन्डियाले गत जुन २ तारिखमा उल्लेख गरेअनुसार गएको मे २६ मा प्रधानमन्त्री मोदीले उद्घाटन गरेको र अरुणाचल प्रदेशलाई जोड्ने ढोलियासदिया पुललाई लिएर चीनमा कडा विरोध भावना जागृत भएको छ । त्यसले पुलमाथि खतरा आमन्त्रण गरेको उक्त दैनिकको भनाइ छ । टाइम्स अफ इन्डियाले आसामका अतिरिक्त प्रहरी महानिर्देशक पल्लब भट्टाचार्यलाई उद्धृत गर्दै दिएको जानकारीअनुसार प्राप्त जासुसी सूचनालाई आधार मानी चीनको तर्फबाट त्यस्तो सम्भावित आक्रमणको स्थितिलाई मध्यनजर गरेर त्यसविरुद्ध भारतले पनि बलियो सुरक्षा रणनीति अवलम्बन गरेको छ । ढोलासदिया पुललगत्तै भारतको सबैभन्दा लामो रेलमार्गको पुल पनि भारतले यसै क्षेत्रमा निर्माण गरिरहेको छ । त्यसैगरी कास्मिरको विवादित क्षेत्रमा चेनव नदीमाथि पेरिसको इफेल टावरभन्दा अग्लो एउटा रेलमार्गको पुल निर्माण भएको छ । समग्रमा भारतले चीनसँगको सीमा क्षेत्रमा चार हजार करोडभन्दा बढी लागतमा ६ सयभन्दा बढी सडक तथा पुल निर्माण परियोजना सञ्चालन गरिरहेको छ । भारतचीन सीमा तनाव, क्षेत्रीय रणनीतिक प्रतिस्पर्धा र नेपाल माथिका सन्दर्भहरूका साथै केही वर्षअघि एउटा सन्दर्भमा भारतीय वायु सेनाध्यक्ष फाली होमी मेजरले पाकिस्तान नभएर चीनलाई भारतको वास्तविक खतरा भएको उल्लेख गरेका थिए । त्यसैले उत्तरपूर्वमा चीनलाई मध्यनजर गर्दै भारतले व्यापक सामरिक तयारी गरिरहेको उनको कथन थियो । साथै उनले के पनि बताएका थिए भने भारतलाई चीनको अत्याधुनिक युद्ध क्षमताबारे अत्यन्त कम जानकारी छ, तर पनि त्यसै बस्ने सवाल नभएकाले भारतले चीनलाई लक्ष गरेर आफ्नो क्षमता विस्तार गर्नुको विकल्प नभएको उनको भनाइ हिन्दुस्तान टाइम्समा प्रकाशित थियो । गएको जुन महिनाको सुरुमा पनि दुइटा चिनियाँ सैनिक हेलिकप्टर उत्तराखण्डको चमौली जिल्लाको आकाशमा उडानमा रहेको बारे जुन ४ मा इन्डियन एक्सप्रेसलगायतका भारतीय समाचारपत्रहरूले उल्लेख गरेका थिए । भारतीय सुरक्षा क्षेत्रका अनुसार मार्च २०१७ देखि मात्रै पनि भारतीय आकाशमाथिको त्यो चौथो अतिक्रमण थियो । चीनले त्यसलाई विवादित क्षेत्रमाथिको आफ्नो नियमित अनुगमन बताएको थियो । २९ राष्ट्र तथा सरकार प्रमुख उपस्थिति रहेको तथा एक सय ३० मुलुकको सहभागिता रहेको र अमेरिकाले समेत राष्ट्रपति ट्रम्पको एसिया प्रशान्त क्षेत्रको लागि सुरक्षा सल्लाहकारको सहभागिता रहेको बेल्टरोड फोरममा भारतको अनुपस्थितिलाई चीनले सहजरूपमा नलिएको ब्लुमबर्गले उल्लेख गरेको छ । गत मे महिनामा मात्रै पूर्ववर्ती सरकारहरूको नीतिविपरीत दलाई लामाको अरुणाचल प्रदेशको भ्रमणलाई राजकीय सम्मान प्रदान गरेर मोदी सरकारले चीनलाई स्पष्ट रणनीतिक संकेत दिएको र यसलाई भारतको आक्रामक नीतिको रूपमा चीनले ग्रहण गरेको देखिन्छ । नम्रता गोस्वामीले भारतीय रक्षा मन्त्रालयको अनुदानमा सञ्चालित थिंकट्यांक इन्स्टिच्युट अफ डिफेन्स स्टडिज एन्ड एनालाइसिसमा लेखेअनुसार तिब्बतमा चीनको तीन लाख सेना छ र उक्त सेनालाई मद्दत पुर्याउने उद्देश्यले चेङ्दुमा ६ वटा र्यापिड रियाक्सन फोर्स पनि तैनाथ छ । आवश्यक पर्दा भारतको सीमा क्षेत्रमा सतह मार्गबाट ४८ घन्टाभित्र आफ्नो सैन्य शक्ति तैनाथ गर्ने सामथ्र्य चीनसँग छ । उसले सैनिक उद्देश्यको लागि क्षेत्रमा विभिन्न आधुनिक हवाई मैदान निर्माण गरेको छ । सेना परिचालनको लागि दुई हजार किलोमिटर लामो क्विङहाईल्हासा रेलमार्गलाई पनि सबै सीमावर्ती क्षेत्रमा चीनले पुर्याउँदैछ । चीनको बढ्दो आर्थिक, राजनीतिक र सैनिक सामथ्र्यले क्षेत्रमा भारत, जापान र अमेरिकाले अनुभव गरेको रणनीतिक दबाब एसियाअफ्रिका ग्रोथ कोरिडोर र इन्डोप्यासिफिक इकोनोमिक कोरिडोरमा मात्र अभिव्यक्त भइरहेको छैन, त्यो हिमालय क्षेत्रमा पनि अनुवाद भइरहेको छ भारतको पश्चिममा चीनले अरब खाडीस्थित पाकिस्तानको ग्वादर बन्दरगाहलाई पाकिस्ताननियन्त्रित कास्मिर हुँदै चीनको सिन्जियाङ प्रान्तको मध्य एसियाको द्वारको रूपमा रहेको कसगरलाई जोड्ने ४६ अर्ब डलर लागतको चाइनापाकिस्तान इकोनोमिक कोरिडोर निर्माण गरिरहेको छ । पूर्वमा बंगालको खाडीस्थित म्यानमारको क्यायाकपायु सहरलाई चीनको युनान प्रान्तको कुन्मिङ सहर जोड्ने रेलमार्ग, तेल पाइपलाइन र क्यायाकपायुमा निर्माण हुँदै गरेको विशेष आर्थिक क्षेत्र निर्माणमा चीनले अर्बौं डलर खर्च गर्दैछ । कुन्मिङलाई म्यानमार हुँदै बंगलादेशको बन्दरगाह सहर चित्तगङ जोड्ने रेलमार्गमा पनि चीन प्रतिबद्ध रहेको छ। ऊता, ५० अर्ब डलरको लागतमा दक्षिणमा अन्डमान सागरलाई थाईल्यान्डको क्राइस्थमसमा करिब एक सय ३५ किलोमिटर लामो नहर खनी थाइल्यान्ड खाडीमा पुर्याएर दक्षिणपूर्व एसियाका मुलुकहरूको हिन्द महासागरको प्रवेशलाई एक हजार किलोमिटर छोटो पार्ने परियोजनामा चीन संलग्न छ । त्यसले चीनको मलक्का जलमार्गसँगको जटिल रणनीतिक दुर्वलता अन्त्य गर्नेछ । थाइल्यान्डको राजनीतिक वातावरणले गर्दा उक्त कार्यलाई शान्तरूपमा अघि बढाइएको जापानी क्योदो समाचार संस्थाले उल्लेख गरेको छ । चीनको बेल्टरोडको अंगको रूपमा हेरिएको उक्त नहरले श्रीलंका, मालदिभ्स र ग्वादर तथा पूर्वी अफ्रिकाका मुलुकहरू जोड्नेछ । बेल्टरोडअन्तर्गत चीनद्वारा प्रस्तावित क्षेत्रीय जलमार्ग परियोजनालाई टक्कर दिने उद्देश्यले भारतले जापान र अमेरिकाको सहयोगमा एसियाअफ्रिका ग्रोथ कोरिडोर र इन्डोप्यासिफिक इकोनोमिक कोरिडोरमा गृहकार्य गरिरहेका छन् (हेर्नुहोस्, भारतीय र जापानी रेसम मार्ग, अन्नपूर्ण पोस्ट, जेठ २३ गते २०७४) । चीनको बढ्दो आर्थिक, राजनीतिक र सैनिक सामथ्र्यले क्षेत्रमा भारत, जापान र अमेरिकाले अनुभव गरेको रणनीतिक दबाब एसियाअफ्रिका ग्रोथ कोरिडोर र इन्डोप्यासिफिक इकोनोमिक कोरिडोरमा मात्र अभिव्यक्त भइरहेको छैन, त्यो हिमालय क्षेत्रमा पनि अनुवाद भइरहेको छ । माथि वर्णित सिक्किम, भुटान र तिब्बत सीमानाका तनावको स्रोत स्थानीय नभएर समग्र क्षेत्रीय रणनीतिक परिवेश त्यहाँ जोडिन आइपुगेको बुझ्न सकिन्छ । २०६२६३ पछि नेपालले राष्ट्रको केन्द्र भत्काएको छ र नयाँ केन्द्र निर्माण गर्न सकिरहेको छैन । केन्द्रविहीन नेपालले आफ्नो सीमावरिपरि विकास भइरहेको जटिल क्षेत्रीय रणनीतिक चुनौतीहरूलाई स्थानीय र साम्प्रदायिक दृष्टिले मात्र हेर्न र बुझ्न थालेको देखिन्छ । भारत, चीन तथा अमेरिकालगायतका अन्तर्राष्ट्रिय शक्तिहरूले पनि केन्द्रविहीन नेपाललाई यहाँका स्थानीय र साम्प्रदायिक अंश र खण्डहरूमा बुझ्न र ग्रहण गर्न थालेका देखिएकाले नेपाललाई अर्को अफगानिस्तान, सुडान वा इथियोपियाजस्ता मुलुकहरूको नियतिमा पुग्न नदिन सवल र एकीकृत प्रयास गर्न धेरै ढिलाइ भइसकेको छ ।"
राष्ट्रिय वरदान,"कृषि राष्ट्रिय आयको मूलस्रोत भएको मुलुकमा स्थानीय चुनावपछि राजनीति राष्ट्रिय आयको मूलस्रोत हुन पुगेको छ । लाखौं जनप्रतिनिधिलाई पौने तीन करोडले पाल्नुपर्ने, तलब र भत्ता व्यहोर्नुपर्ने भएपछि हुने र नहुनेबीचको खाडल कति ठूलो हुने हो ? कहिलेबाट यो देश सोमालिया, रुवान्डा र बुरुन्डी हुने हो ? भन्ने अनुमान गर्न गाह्रो छैन । दस वर्ष पनि नलाग्ला नेपाल फिजी भएको हेर्नलाई । जब फिजी बनाउनु नै छ भने जतिसक्यो ढिलोचाँडो संविधान संशोधन गरे हुन्छ देउवादाहाल जोडीले । ओश्लोको अथाह खुसीमा नोबल शान्ति पुरस्कार संयुक्त रूपमा पाइने योभन्दा राम्रो ग्यारेन्टी अरू के हुन्छ ? पृथ्वीनारायण शाहपछिको मै हुँ भनेर निर्लज्ज दाबी गर्ने पुष्पकमल दाहालले सगर्व स्थानीय चुनावपछि भनेका छन्  देशमा माओवादी एजेन्डा लागू भइसक्यो । यसले स्पष्ट पारिदिएको छ, प्रशान्त महासागरीय र अफ्रिकी दुर्घटना नेपालमा दोहोर्याएर यसलाई धुलोपिठो पार्ने इन्डोवेस्ट डिजाइनको एउटा चरण पूरा भएको छ । यसका पछाडि पृथ्वीनारायण शाहसँगको रिस र चीनसँगको द्वन्द्व मात्रै पर्याप्त कारण होइन । हाम्रो क्षमताले आकलन गर्न नसकेको प्राकृतिक स्रोतको दोहन पनि हो भन्ने अब स्पष्टिँदै जानेछ । सुगौली सन्धियता लाहुरेमाथि भएको खर्चलाई उपर गर्नुपर्ने त छँदै छ । २०११ सालदेखि अनुदान र ऋण माफीमा परेका रकमको हिसाब मिलाउनु पनि छ किनभने अब आम्दानी दिँदैनन् हिजोका जस्ता उपनिवेशहरूले । पछिल्लो संविधान श्राप सावित हुँदासम्म तीन दलीय सिन्डिकेटका सारथिहरू नोयडामा फ्ल्याट लिएर बस्न गइसक्लान् । तर, त्यसको मार मतदानमा भाग लिएकाहरूका सन्ततिले व्यहोर्नेछन् । घर जलाएपछि खरानीको के दुःख ? ज्ञानेन्द्र शाह समेतले अक्षम घोषणा गरेका पात्र प्रधानमन्त्री छन् । यो छिट्टै खाडलमा पुग्ने अर्को वरदान हो । नत्र अर्को युग कसरी छिट्टै आउला ?"
ट्रम्पको तरबार नृत्य र धारमा कतार,"सन् २०१२ मा तत्कालीन अमेरिकी राष्ट्रपति बाराक ओबामा साउदी अरेबिया पुगेर साउदी राजाको अगाडि झुकेको तस्बिर सार्वजनिक भए । त्यतिबेला सफल व्यवसायीको हैसियतमा सीमित डोनाल्ड ट्रम्पले ट्वीट गरेका थिए, 'ओबामाले साउदी राजालाई सार्वजनिक रूपमा नै दण्डवत गरे, डेमोक्र्याट्हरू मिट रोम्नीको कूटनीतिक दक्षतामा प्रश्न गर्छन् ।' अमेरिकी राष्ट्रपति ट्रम्प ट्वीटर पर्यायवाची नै मानिन्छन् । ट्रम्प आफैंले भनेका छन् ट्वीटर नभएको भए म राष्ट्रपति हुने नै थिइनँ । अर्को शब्दमा भन्दा ट्रम्पको ट्वीटर प्रशासन छ, जुन कहिलेकाहीं अमेरिकी राज्य प्रशासनभन्दा नितान्त भिन्न 'ल्यान्डस्केप' मा अवस्थित रहेको अनुभूति हुन्छ । कतार प्रकरणमा यो कुरा थप छर्लंगिएको छ । आफ्नो चुनावी प्रचारताका ट्रम्प साउदी अरेबियालाई ट्वीटरबाटै निकृष्ट भाषामा गाली गर्थे । साउदी अधिराज्यले महिला तथा समलिंगीको अधिकार कुण्ठित गरेका र सेप्टेम्बर ११ को आक्रमणमा साउदीको हात रहेको आरोप सहजै लगाउँथे । चुनावताका फक्स न्युजसँगको अन्तर्वार्तामा ट्रम्पले प्रश्न गरेका थिए, 'वल्र्ड ट्रेड सेन्टर कसले उडायो ? ' जवाफमा आफैं भनेका थिए, 'इराकीले त होइन, साउदीले हो ।' सामान्यतः अमेरिकी राष्ट्रपतिहरू साउदी अरेबियालाई पहिलो विदेश भ्रमणको गन्तव्य नै बनाउँदैनन् र महिलाप्रति अत्यन्तै अनुदार मानिने अरबी परम्परा प्रवद्र्धन गर्नबाट जोगिने चेष्टा गर्छन् । तर गत मे २० मा साउदी अरेबिया पुगेका ट्रम्प र उनका विदेशमन्त्री रेक्स टिलर्सनसहित ह्वाइट हाउसका विशिष्ट अधिकारी साउदी राजपरिवारमा 'पुरुषहरू मात्र' को अरबी परम्परागत 'तरबार नृत्य' मा सहभागी भए र साउदीलाई 'म्याग्निफिसेन्ट किङडम' को संज्ञा दिए । तर ट्रम्पले हातमा तरबार लिएर नाच्दै गरेको दृश्यमा अनुहारको भाव जति अमिल्दो लाग्थ्यो, नृत्यपछि निम्तिएका परिणाम पनि करिब त्यस्तै छन् । ट्रम्प साउदी राजासँग तरबार लिएर नाचेपछि न्युयोर्क टाइम्सका पत्रकार केनिट पी भिगोलले ट्वीट गरे, 'ट्रम्पलाई साउदी राजा ढोग्ने बनाएकोमा धन्यवाद ओबामा ।'तरबार नृत्यपश्चात् ट्रम्पले रियादबाट इस्लामिक आतंकवाद र त्यसलाई प्रवद्र्धन गर्नेविरुद्ध जुट्न आह्वान गरेका थिए । केही दिनमै साउदी नेतृत्वमा खाडी देशहरूले कतारमाथि अप्रत्यासित नाकाबन्दी घोषणा गरे । खाडी क्षेत्रका अन्य देश र कतारबीच कुनै जटिलता उत्पन्न हुनासाथ नेपथ्यमा रहेर वासिंटनले सबै पक्षलाई एक कदम पछि सर्न दबाब दिँदै आएको इतिहास छ । तर यसपटक ट्रम्प प्रशासन यो जटिलताको कारक आफैं बन्न पुगेको छ । नाकाबन्दीप्रति अमेरिकाले जनाएको प्रतिक्रियाको शृंखला रोचक देखिन्छन् । राष्ट्रपति ट्रम्प र अमेरिकी विदेश तथा रक्षा मन्त्रालयका प्रतिक्रियाबीच नै ठूलो विरोधाभास छ । कुनै बेला कतारको सैनिक अखडालाई आधार भनाएर मध्यपूर्वका विभिन्न अमेरिकी सैनिक कारबाहीको कमान्ड सम्हालेका ट्रम्पका रक्षामन्त्री जेम्स मट्टिसले पछिल्लो तनावले अमेरिकी सैनिक अखडा सञ्चालनमा असर नपर्ने आशा व्यक्त गरे भने कतारसँग ऊर्जा साझेदारीको महत्व राम्रैसँग बुझेका ऊर्जा इन्जिनियर विदेशमन्त्री रेक्स टिलर्सनले दोहा र रियादलाई वार्ताको टेबलमा बस्न आह्वान गरे । कूटनीतिक द्वन्द्वमा रहेका दुवै पक्ष अमेरिकीनिकट सहयोगी भएका कारण यी प्रतिक्रिया स्वाभाविक थिए । तर राष्ट्रपति ट्रम्पको ट्वीटर प्रशासनले जारी गरेको फर्मानले भने संसारलाई चकित तुल्यायो । 'भर्खरै सम्पन्न मध्यपूर्व भ्रमणमा मैले भनेको थिएँ कि अतिवादी विचारलाई आर्थिक सहयोग गर्नेलाई छुट दिन सकिन्न, हेर्नुस् नेताहरूले कतारप्रति इंगित गरे !' फर्मानमा भनिएको थियो । मेरै इसारामा कतारमाथि नाकाबन्दी भयो भन्ने स्पष्ट भावको ट्रम्प ट्वीटलाई कूटनीतिक रंग दिन ह्वाइटहाउसलाई धौधौ परिरहेको छ । ट्रम्पले कतारलाई खुच्चिङ गरेको केही समयमै पेन्टागनका प्रवक्ता हिदर नेवर्टले साउदी र यूएईले गरेको कतार नाकाबन्दीको वास्तविक उद्देश्यबारे प्रश्न मात्र उठाएनन्, तत्काल अन्त्य गर्नसमेत सल्लाह दिए । एउटा सहयोगी देशलाई अर्को मित्रदेशमाथि नाकाबन्दी गर्न उक्साउने ट्रम्पको 'तरबार नृत्य कूटनीति' रहस्यबारे बाँकी विश्व मात्र होइन, अमेरिकाभित्रै समेत आश्चर्य प्रकट भइरहेको छ । कतिपयले ट्रम्पलाई कतारमा मध्यपूर्वमै सबैभन्दा ठूलो अमेरिकी सैनिक अखडा रहेको हेक्का नै नभएको समेत टिप्पणी गरेका छन् । ओबामा प्रशासनमा मध्यपूर्व रक्षा नीतिका सहसचिव रहेका एन्ड्रिउ एक्जमले ट्रम्पकै शैलीमा ट्वीट गरेका छन्, 'ट्रम्पले ट्वीट गर्नुअघि कतारबाट पूर्ण हवाई युद्धतर्फ उन्मुख भएको मनन सायदै गरे होलान् ।' ट्रम्पको प्रतिक्रियाप्रति सबै चकित पर्नुको मुख्य कारण के हो भने उनको तरबार नृत्यपछि तरबारको धारमा परेको दोहासँगको सम्बन्धमा वासिंटन सधैं फाइदामा रहँदै आएको छ । प्यालेस्टाइनको हमासदेखि देखि अफगानिस्तानका तालिवानबाट अमेरिकी बन्दी छुटाउन कतारको 'ग्रे डिप्लोमेसी' उपयोग हुने गरेको छ । त्यति मात्र होइन, खाडी क्षेत्रका अन्य देश र कतारबीच कुनै जटिलता उत्पन्न हुनासाथ नेपथ्यमा रहेर वासिंटनले सबै पक्षलाई एक कदम पछि सर्न दबाब दिँदै आएको इतिहास छ । तर यसपटक ट्रम्प प्रशासन यो जटिलताको कारक नै आफैं बन्न पुगेको छ । अझ रोचक कुरा त कतारमाथि आतंकवाद प्रवद्र्धन गरेको आरोप लगाउने साउदीलगायत खाडी मुलुकहरू नै उक्त क्षेत्रमा चलिरहेको इस्लामिक स्टेटको सशस्त्र विद्रोहमा सबैभन्दा बढी जनशक्तिको योगदान दिइरहेका देश हुन् । सिरियामा मात्र दुई हजार पाँच सयभन्दा बढी साउदी नागरिक जिहादीको रूपमा लडिरहेका छन् जबकि कतारबाट त्यहाँ जानेको संख्या नगण्यप्रायः छ । साउदी अरेबियाका कतिपय धार्मिक गुरुहरू सिया इस्लामप्रति यति धेरै घृणा व्यक्त गर्छन् कि उनीहरूको अभिव्यक्ति इस्लामिक स्टेट आईएसलाई हिंसा मच्चाउने मसला बन्ने गरेकोे छ । स्मरणीय कुरा सेप्टेम्बर ११ मा अमेरिकामा भएको आतंकवादी आक्रमणका योजनाकार भनिएका ओसामा बिन लादेनदेखि अन्य १९ मध्ये १५ जना विमान अपहरणकारी साउदी नागरिक थिए । एउटा कुरा स्पष्ट छ, साउदी अरेबिया र यूएईले कतारमाथि गरेको नाकाबन्दी 'जिहादिज्म र पोलिटिक इस्लाम' लाई प्रवद्र्धन गरेका कारण लगाएका होइनन् । किनभने यो विषय प्रधान हुन्थ्यो भने कतारभन्दा पहिले कुबेतमाथि नाकाबन्दी हुन्थ्यो । कुबेतले सिरियाका जिहादी र इजिप्टको मुस्लिम ब्रदरहुडलाई आर्थिक सहयोग दिन आफ्ना नागरिकलाई स्वतन्त्र राखेको छ । बेलायती पत्रिका इन्डिपेन्डेन्टमा प्रकाशित आलेखमा किंस कलेज लन्डनका भिजिटिङ प्रोफेसर एन्ड्र्यु म्याक्लेडले भनेका छन्, 'अरेबियन प्रायद्वीपको नक्सा हेर्दा कतिपय साउदीका सैन्य योजनाकारलाई लाग्ने गरेको छ कि कतारजस्तो सानो भूभाग स्वतन्त्र देशको रूपमा रहिरहनुको के अर्थ ? यो त साउदीको कुनै प्रान्त बन्न सुहाउँछ । तर साउदीहरूलाई कतारमा अमेरिकी सेना छ भन्ने मात्र होइन, अमेरिकीलाई घेराबाहिर पठाएपछि मात्र आफ्नो अभीष्ट पूरा गर्न सकिन्छ भन्ने हेक्का छ ।' ट्रम्पमाथि व्यंग्य गर्दै उनले भनेका छन्, 'साउदी अरेबियाले तरबार नृत्यको अफर गरेपछि ट्रम्पले सेप्टेम्बर ११ को आक्रमणमा साउदीको भूमिका बिर्सिए र इरानमाथि औंलो उठाउँदै ट्वीटरबाट भने, 'कतार चाहिएको हो ठीक छ' । उनी अगाडि लेख्छन्, 'रियादबाट केहीले ट्रम्पलाई धन्यवाद दिएका त होलान् तर उनी कठपुतली बनेका छन् । म बाजी राख्छु कतारीहरू यही अनुभूति गरेका छन् ।' रियाद नेतृत्वको गठबन्धनले नाकाबन्दीको दुई सातापछि दोहासँग अललजिरा टेलिभिजिन नेटवर्क बन्द गर्नुपर्ने र इरानसँगको निकटता कम गर्नुपर्नेलगायतका 'अस्वीकार्य सर्त' सहितको मागसूची प्रस्तुत गरेको छ । १० दिने समयसीमासहित आएका ती माग पूरा हुन असम्भव जस्तै देखिन्छ । किनभने माग पूरा गर्दा कतारले आफ्नो सार्वभौम अस्तित्वलाई तिलाञ्जली दिनुपर्ने हुन्छ । दोहाले मात्र होइन, वासिंटनसहित, बर्लिन र पेरिसले समेत यी माग पूरा गर्न नसकिने स्तरका रहेको टिप्पणी गरिसकेका छन् । तर रियाद र अबुधावीका अधिकारीहरूले भने थप उत्तेजक बन्दै खाडी क्षेत्रका व्यापारिक साझेदारलाई कतार वा आफूमध्ये एकलाई चुन्ने विकल्प दिने चेतावनी दिइरहेका छन् । आफूलाई एक्ल्याउने खाडी क्षेत्रका देशको प्रयासमा अमेरिका सामेल भएमा कतार अमेरिकाले नचाहेका शक्तिसँग सहकार्यमा जान बाध्य हुने विश्लेषकहरूको अनुमान छ । उनीहरूका अनुसार खाडी देशहरूले अर्घेल्याइँ गरिरहेमा टर्कीको सेनालाई स्वागत गरिसकेको कतारले रूसी सेनालाई आफ्नो देशमा स्थान दिन सक्छ । वासिंटन इन्स्टिच्युट डट ओआरजीमा अमेरिकी विश्व मामिला विज्ञहरूले चेतावनी जारी गर्दै भनेका छन््, 'अमेरिकाको लागि अस्थिर होइन मध्यमार्गी तर स्थिर कतार आवश्यक छ । उसलाई जबर्जस्ती इरानका अतिवादी शक्तिसँग सहकार्य गर्ने स्तरमा पुर्याउनु घातक देखिन्छ र इरानले चाहेको यही हो ।' बेलायती पत्रिका द गार्डियनमा स्टेफान्नी किर्गास्नरले जुन २३ (२०१७) मा लेखेको समाचारअनुसार कतार नाकाबन्दीमा ट्रम्पको प्रतिक्रिया अमेरिकी विदेश नीतिभन्दा पनि साउदीसँग उनको व्यक्तिगत व्यापारिक सम्बन्धले निर्धारण गरेको छ । कतारविरुद्ध नाकाबन्दीमा उत्रिएका खाडी मुलुकहरूसँग ट्रम्पको दशकौंदेखिको व्यापारिक सम्बन्ध रहे पनि कतारमा भने उनको कुनै लगानी नफापेको किर्गास्नरको दाबी छ । साउदी राजपरिवारका सदस्यहरूले विगतमा 'रियलस्टेट' व्यापारी रहेका ट्रम्पबाट अर्बौं डलरको सम्पत्ति खरिद गरेको र अहिले त्यही गुन तिर्न ट्रम्पले कतार नाकाबन्दीको स्वागत गरेको उनको टिप्पणी छ । किर्गास्नरले लेखेकी छन्, सन् १९९५ मा न्युयोर्कस्थित प्लाजा होटेलको भुक्तानी गर्न नसकेर संकट पर्दा साउदी राजकुमार अलादिन बिन तलालले ट्रम्पलाई ठूलो धनराशि दिएर सघाएका थिए । त्यस्तै सन् १९९१ म ट्रम्पको एट्लान्टिक क्यासिनो संकटमा पर्दा पनि तलालले ट्रम्पलाई जहाज खरिद गरेर सघाएका थिए । चुनाव प्रचारका क्रममा ट्रम्पले मुस्लिमहरूलाई प्रतिबन्ध लगाउने कुरा गरेपछि ट्रम्पलाई अमेरिकाकै बेइज्जतको सज्ञा दिएका तलालले उनी विजयी भएपछि भने बधाई दिएका थिए । किर्गास्नरका अनुसार ट्रम्पले त्यही गुन अहिले तरबार नृत्यको माध्यमबाट तिरेका छन् । गौतम एपीवान टेलिभिजनका समाचार डेस्क सम्पादक हुन् ।"

शीर्षक,विवरण
प्रधानमन्त्रीको निर्देशन कि कारबाही?,"प्रजातान्त्रिक शासन व्यवस्थामा शासन प्रशासन कानुनद्वारा संचालित भएको हुन्छ।राष्ट्रप्रमूख देखि कार्यालय सहयोगी सम्मको पद अनुसार कार्यबिवरण तयार पारिएको हुन्छ।निर्वाचन वा लोकसेवाआयोग को शिफारिसमा नियुक्त भएका राजनितिक पदाधिकारी र कर्मचारी सबैले आफ्नो पदअनुसारको कर्तव्यपालन र आचरणगर्ने व्यवस्था मिलाइएको हुन्छ। पद अनुसारको कार्यगर्नु अगाडी सपथग्रहण गरेरमात्र कामशुरुगर्ने चलन रहेको छ।सपथग्रहण गर्दा धेरैजसो ईश्वरको नाममा र केहिले सत्यनिष्ठा वा जनताको नाममा सपथग्रहण गरेको पनि पाईएको छ।सपथग्रहण गर्दानै नाता गोता दल वा अन्य लोभ लालसा वा अन्य कुनै प्रलोभनमा नपरेर पद लाइ कानुनद्वारा तोकिएको कार्यगर्ने बाचा गरिएको हुन्छ।कानुनको दृष्टिमा सबै बराबरहुने र कानुनभन्दा माथि कोहीनहुने व्यवस्थानै प्रजातान्त्रीक शासनको सुन्दर पक्ष रहेको छ । २००७ को राजनितिक परिवर्तन पछि नेपालमा पनि संसदिय व्यवस्थाको मोडेल लागुगर्ने प्रयास भएको छ।२०१५ को संबिधान र निर्वाचन पछि नेपालमा संसदिय प्रजातन्त्र लागु भएर बिपि कोईराला पहिंलो निर्वाचित प्रधानमन्त्री भए।राजा र प्रधानमन्त्री बिचको मनोमालिन्यले बहुदलिय संसदिय व्यवस्थाको ठाउंमा निर्दलिय पंचायति व्यवस्था लागु गरियो।राजा राष्ट्रप्रमूख भएर बस्ने मुलुकको प्रशासन प्रधानमन्त्रीले गर्ने व्यवस्था गरियो।सरकारको कार्यबिभाजन र कार्यसम्पादन तथा प्रशासनिक कार्य व्यवस्था नियमावली र निजामति सेवा ऐन नियमको व्यवस्थाले मुलुकि प्रशासन संचालन गरियो । मुलुकिप्रशासनको सम्पुर्ण जिम्मेवारी प्रधानमन्त्री मा रहेको , राजाले आफुलाइ लागेको कुनेै शुझाव वा कार्यगराउनु परेमा प्रधानमन्त्री लाइ निर्देशन दिने चलन रहेको, देशवासिका नाममा दिने सन्देश र बिकासक्षेत्रको भ्रमणको अन्त्यमा निर्देशन दिने चलन रहेको, कार्यान्वयनमा प्रत्यक्ष संलग्न नहुनेले मातहतका कार्यालय वा कर्मचारी हरुलाइ प्रचलित ऐन नियममा व्यवस्थाभएको बाहेक नयांकुरा गर्नु परेमा मात्र निर्देशनको आवश्यकता पर्ने देखिएको छ। ऐन नियममा व्यवस्था भएकोमा निर्देशन होइन दण्ड सजायं गर्नुपर्ने हो।प्रधानमन्त्री र मन्त्रीहरु कार्यकारी प्रमूख र मन्त्रालयका मन्त्री भएर निर्देशन दिनु भनेको पंचायत कालमा राजाले प्रयोग गरेको निर्देशन अहिले मन्त्रीहरुले प्रयोग गरे जस्तै हो।अर्को शव्दमा राणाकाल र पंचायतकालमा हुकुम भने जस्तै हाल निर्देशन भनिएको छ। पंचायत कालको राजाको बिकासक्षेत्रको भ्रमणको अन्त्यमा दिइने निर्देशन शव्द र राष्ट्रपति प्रधानमन्त्रीको आवत जावतमा सवारी शव्द लोकतान्त्रीक गण्तन्त्रमा पनि व्यापक प्रयोग भएको छ।कार्यबिभाजन र कार्यसम्पादन नियमावलीले तोकेको काम नगर्नेलाइ निर्देशन हैन स्पष्टिकरण, नियन्त्रण र दन्ड सजायंको व्यवस्था गरिनु पर्ने हो। मंत्रीपरिषदमा मन्त्रीहरुको नियुक्ति र मन्त्रीपरिषदको नियमित बैठकगर्ने र मन्त्रीहरुको अनुपस्थितिमा मन्त्रालयकोकाम नरोकिने व्यवस्थागर्नु प्रधानमन्त्रीको काम हो।त्यस्तै मन्त्रालयमा कार्यालय सहयोगी देखि सचिव र मन्त्री त्यो मन्त्रालयको कार्यसम्पादनको लागि जिम्मेवारी तोकिएको हुन्छ।मन्त्रीले सचिवलाइ निर्देशन दिनु भनेको आफु मन्त्रालयको प्रशासनिक जिम्मेवारी बाट अलग हुन खोज्नु हो। जवकिा कानुनले मन्त्रालय वा अन्तरगतका सबैले गरेको कामको लागि राजनितिक जवाफदेही मन्त्रीलाइ तोकिएको छ।मन्त्री वा प्रधानमन्त्रीले निर्देशन होइन कार्यान्वयन गर्नेहो।मातहतका लाइ जिम्मेवार र जबाफदेहि बनाउन नसक्नेले आफुपनि दण्ड सजायंको लागि तयारभएको हुनु पर्दछ । नेपालमा २०६३ पछिको संघिय लोकतान्त्री गणतन्त्र पछि देशको शासन प्रशासनको बागडोर कसको हातमा रहेको छ अन्यौल पुर्ण अवस्था रहेको छ।कार्यपालिका, बिधायीका र न्यायपालिका स्वच्छन्दरुपले संचालन भएका छन्।मुलुकमा अहिले मीयो बिनाको दाईं भएको छ।२०६३ को अन्तरिम संबिधान र त्यसको संशोधनले राजाको रिसले गिरिजाप्रसाद ले राष्ट्रप्रमूखको अधिकार कटौति गरेर नाममात्रको राष्ट्रपतिको पद राखिएको छ। मन्त्रीपरिषदको शिफारिस बिना राष्ट्रपतिले हलचल गर्न नसक्ने गरि राखिएको छ। संसदिय व्यवस्थामा कार्यकारिणी प्रमूख प्रधानमन्त्री हुनु पर्नेमा प्रधानमन्त्रीको पद पानीको लौरो बनाइएको छ।समानुपातिक निर्बाचनले कुनै एकदलको संसदमा स्पष्टबहुमत नआउंदा प्रधानमन्त्री निरिह र लाचार रहेको पाईएको छ।मन्त्रीहरुको सिफारिस सरकार समर्थन गर्ने दलका नेताले गर्ने र आफ्रनो दलभित्र पनि बिभिन्नगुटको भागबण्डामा अलझिनु पर्दा मन्त्रीमण्डलले पुर्णता पाएको हुंदैन अर्को नयांसरकार गठनगर्ने बेला आइसकेको हून्छ। निजामति कर्मचारीमा ६ महिने अस्थायी नियुक्ति गर्ने व्यवस्था भएजस्तै प्रधानमन्त्रीमा ९ महिने नियुक्ति र सत्ताको आलो पालोको प्रचलन शुरु भएको छ।सरकार बनेको केही समय स्वागत र भेटघाट तथा आश्वासनमा बित्ने र बिचमा निर्वाचन वा चाडबाडले गर्दा ९ महिने सरकारले यथार्थमा ३ महिना पनि कामगर्न पाएको हुंदैन।जिम्मेवारी बहनगर्नको बदला निर्देशनको चलन चलेको छ। प्रधानमन्त्री र मन्त्रीले निर्देशन दिएपछि मानौ उनिहरुको जिम्मेवारी र कर्तव्य पुराभयो।संसदका बिभिन्न समितिले पनि सरकारलाइ निर्देशन दिने गरेका छन्।एनसेल को बारेमा संसदका ४वटा समितिले पटक पटक बेग्ला बेग्लै निर्देशन दिएर निर्देशनलाइ हल्का बनाएको पनि पाइएको छ । बिकासबजेट खर्च नहुनु र योजना तोकिएको समयमा पुरा नहुनुमा खालि निर्देशन मा जोड दिने कार्यान्वयनमा र दण्ड सजायंमा हेलचक्रयाई नै प्रमूख रहेको छ।जिम्मेवारी बिहिनता कति सम्म बढेको छ भने मन्त्रीहरु आफुलाइ तोकिएको मन्त्रालय आफनो बिर्ताझै व्यवहार गर्दछन्।मन्त्रीहुनु भनेको त्यो मन्त्रालयको सर्बेसर्बा भन्ने प्रबृत्ति बिकास भएको छ।यसो हुनुमा प्रशासनिक निरिहता र मिलिभगत पनि प्रमूख कारण रहेको छ।आफनोदल समर्थक र आफुर्लाइ शुभलाभ गर्ने लाइ ७ खुन पनि माफगर्ने र सोझा इमान्दार राष्ट्रसेबक लाइ जिम्मेवारी बिहिन बनाउनु नै अहिले का राजनितिक नेताहरुकोकार्य रहेको छ । राजस्व देशबिकास र शान्तिसुरक्षाको लागि महत्वपुर्ण रहेको छ।कुनै बेला सरकार भनेकै देशको सिमानाको रक्षा,देशभित्र अमन चयन र शान्ति सुरक्षा तथ राजस्व संकलन गर्नु लाइने मानिन्थ्यो।प्रजातान्त्रीक शासन व्यवस्थामा जनप्रतिनिधिको शिफारिस बिना करलगाउन र उठाउन नपाउने व्यवस्था रहेको छ।बजेट पास गर्ने चलन यसैबाट आएको छ। नेपालमा करफर्छौट आयोगले गरेको काम कुनै अदालतवा अन्य क्षेत्रमा उठाउन नपाउने व्यवस्था गरिएको रहेछ।सोहि ऐनको आडमा सर्बसाधारणले तिरेको भ्याट समेत फिर्तागर्ने हिम्मत आयोगले गरेछ।यसमा हाल सम्म राजनितिक निकायमा जिम्मेवार कोही देखिएको छैन । प्रधानमन्त्रीले १५ दिन भीत्र काठमाडौ उपत्यकाका सडकका खाल्डोपुर्न दिएको निर्देशनको कार्यान्वयन पनि कसरी कार्यान्वयन हुन्छ जनताले कौतुहलताका साथ हेरी रहेका छन् प्रधानमन्त्रीले पहिंला आफुले गर्ने भौतिक योजना मन्त्रालयको मन्त्री समयमानै नियुक्तगर्ने,कानुनले नै जिम्मेवारी तोकिएका पदाधिकारी लाइ सो अनुसार कारबाहिगर्नु पर्नेमा सो नगरी निर्देशन दिएर उनिहरुको बचाउ गरेको पनि भनीएको छ। उपरोक्त सन्दर्भमा भ्रष्टाचार निवारणऐन २०१७ मानै व्यवस्था गरिएको गर्नु पर्नेकाम नगरेको र नगर्नु पर्नेकार्य गरेको लाइ भ्रष्टाचार गरेको मानिनेछ भनिएको थियो।त्यसपछिको बिभिन्न राजनैतिक परिवर्तन पछि अख्तियारदुरुपयोग निवारण र अख्तियारअनुसन्धान आयोग गठन गरिए पनि पदअनुसारको जिभ्भेवारी बहननगरेको मा दण्डसजायंको व्यवस्था नहुंदा स्वेच्छाचारिता र दण्डहिनताले प्र श्रय पाएको छ।राजनितिक आडमा जसले जेगरे पनि भएको छ।कानुन देखाउनको लागिमात्र बनाइएको छ। जवसम्म दण्ड र पुरस्कार तथा कानुनको शासन र दन्डहिनताको अन्त्य गरिंदैन निर्देशन दिने कार्यले जिम्मेवारी निर्वाह नगर्ने लाइ प्रोत्साहन भइरहनेछ।जिम्मेवारनिकाय समन्वय नभएको र अन्य बहाना देखाएर पानिमाथिको ओभानो भइरहने छ।प्रत्येक नवगठित मन्त्रीपरिषदका सदस्यहरुले निर्देशनको कार्य जारीनै रहने छ। कार्यान्वयन गर्नको लागि संक्रमणकालको नाममा बहाना रहिरहने छ।त्यसैले निर्देशन होइन दण्ड र पुरस्कार नै कार्यान्वयनको लागि उपयुक्त मानिएको छ।जनता अव राजनितिक तहबाट निर्देशन होइन कारबाहीको प्रतिक्षामा रहेका छन् ।"
"स्थानीय तह, पार्टीहरु र लोकतन्त्र","स्थानीय तहको दो श्रो चरणको नीर्वाचनको परिणाम पनि आएको छ। करीव दुई दशकपछि देशका अधिकांश नागरिकले आफ्ना स्थानीय सेवक आफै छान्न पाएका छन्, छानेका छन्। स्मरण रहोस, लोकतन्त्रमा छानीएका नेताहरु जनताका सेवक नै हुन्। देशलाई अनावस्यक माग राखेर बन्देज बनाउने प्रवृत्ति नभएको भए आज प्रदेश नं २ का जनताले पनि यो अवशर पाउँदा हुन्। केही समय कुर्नु परे पनि उनीहरु यो अभ्यासमा लाग्न आतुर छन्, आशा गरौँ केही ढिलो भए पनि अवशर पाउने छन्। किनभने लोकतन्त्र ल्याउन उनीहरु पनि उत्तीकै लडेका छन्, र निसन्देह नेपालकै भूभागमा बसेका नेपालीहरु हुन्। स्थानीय तहको यो निर्वाचनको परिणाम सँगै अव स्थानीय नेताहरुलाई के गरौँ र कसरी गरौँ ? भन्ने प्रश्नहरुले स्वाभावीक रुपमा सताई रहेको छन्। यो भन्दा अगाडिनीर्वाचीत निकायमा अनुभव नभएको सँख्या पनि मनग्य निर्वाचीत भएको छ भने अर्को तर्फ विगतका अनुभवीहरुका लागि पनि यो स्थानीय तहको सँरचना नयाँ छ, काम, कर्तव्य र अधिकारका दायराहरु फरक छन्। त्यसैले उनीहरुलाई कुहिरोको काग बन्न नदिनु राजनीतिक दलहरुको भूमिका नै हो। हो, यहीँ नेर स्थानीय तहमा नेता छान्ने बेला दल पनि रोज्नु पर्ने कारण प्रष्टिन्छ। अलि व्यवस्थीत र ठूलो दलका छानीदा उनीहरुले दलबाटै यो सहयोग पाउँदछन्। अन्य अवस्थामा भने उनीहरुले आफ्नै विवेकमा स्वयँले पनि आफू कसरी प्रभावकारी भूमिका खेल्न सकिन्छ भनेर योजना बनाउनु र तयारी गर्नु आवश्यक छ। यो लेखमास्थानीय तहमा निर्वाचीतहरुको भूमिकालाई कसरी प्रभावकारी बनाउन सकिन्छ भन्ने सन्दर्भमा सँक्षीप्त चर्चा गरिएको छ। सुशासन र राजनीतिक काम लामो समयदेखि स्थानीय तह कर्मचारीको संयन्त्रबाट सँचालीत भयो। यसो हुनुले त्यहाँ भित्र आफ्नै खालको परम्परा बनेको छ। त्यो परम्परागत शैली अपवाद बाहेक जनपक्षिय छैन, त्यसलाई सुधार्नै पर्ने छ। आफ्नो पनि कार्यशैली जनताले रुचाउने हुनु आवश्यक छ। आफू जननिर्वाचीत बन्नु भन्दा अगाडिको शैलीमा व्यवस्थापकीय क्षमता मात्र सुधार्न सक्दा उनीहरुले सुशासन कायम गर्न पनि सक्ने छन्। हिजो उनीहरुको शैली मन पराएर नै जनताले मत दिएका हुन्। जनताका काम छिटो, छरितो र पारदर्शि ढङ्गबाट गर्न सक्दा नै सुशासन स्थापीत हुदै जान्छ र यो राम्रो राजनीतिक काम पनि हो। आफू निर्वाचीत पार्टीलाई पनि थप स्थापीत गर्न सकिन्छ। सामान्यतः जनप्रतिनिधिहरुको कामले पार्टीको त्यो स्थानीय तहमा छवी निर्माण बन्ने छ। त्यसो त लोकतन्त्रमा ती पार्टीकै भूमिकाले निर्वाचीत भएको हो भन्ने कुरा विर्सनु हुदैन।अर्को तर्फ निर्वाचनका बेला सहयोग गर्ने टिम र स्थानीय कमिटीको योगदानको पनि आफ्नै महत्व छ। त्यसैले पार्टीका स्थानीय कमिटीका सल्लाह र सुझाव लिनै पर्दछ। माथिका नेताहरुको निर्देशन पनि ख्याल गर्न आवश्यक छ। यी सवैको निर्देशन, अपेक्षा, सल्लाह सवै जायज कुराहरुको सन्दर्भमा मात्र लागु गर्न र पुरा गर्न सकिन्छ।उनीहरुमा राम्रो र नराम्रो छुट्टाउने हैसियत भने आफ्नै हुनु पर्दछ। किनभने भोलिका दिनमा कारणवश अख्तियारको तारिख धाउनु पर्ने भएमा त्यो कष्ट त उनीहरु आफैले उठाउनु पर्दछ। अतः राम्रा सल्लाह जसले स्थानीय तहमा जनताको सेवालाई प्रभावकारी बनाउन सक्दछन्, त्यसता सल्लाह र निर्देशन मान्ने र गलत छन् भने त्यसबाट जोगिन सक्ने बानी आवश्यक छ। सुशासनका सन्दर्भमा निर्वाचीत पदाधिकारीहरुले पारदर्शिता, व्यवहारिक्ता, कानूनको शासन आदि कुरालाई ख्याल गर्नै पर्दछ र दिर्घकालीन दृष्टिकोणका साथ काम गर्नु पर्ने छ। ऐन र नीयमावलीहरुको पालना अहिलेको स्थानीय तह अधिकारका हिसावले स्थानीय सरकार नै हो। सवल र सक्षम ढङ्गले काम गर्न सक्दा अपवाद वाहेक माथिल्ला निकायको खासै मुख ताक्न पर्दैन। राजनीतिज्ञहरुको समयस्या भनेको उनीहरु इमान्दार हुँदा हुदै पनि कतिपय ऐन, नीयम र कानूनको भावना नवुइ्दा समस्यामा पर्दछन्। विगतमा पनि यस्ता केही समस्या देखिएका थिए। अधिकाँश पढेका मानीस नै छानीएका छन्, तर नीयम कानूनका लहरा मसिनो गरि बुझ्ने कुरा फेरि पनि चुनौतिपूर्ण छ। त्यसैले सकेसम्म राम्रो, अशल र भरपर्दो कानूनी सल्लाहकार विधि पुराएर राखेर नै काम गर्ने तरिका उत्तम हो। यसरी कानूनको पनि पालना गरिने र कामपनि सजिलो र परिणाम मुलक बन्ने छ। फेरि अहिले उपप्रमुख वा उपाध्यक्षलाई न्यायलयको अधिकार समेत प्रयोग गर्ने जीम्वेवारी छ। गतिलो कानूनी सल्लाहकार राख्दा उनीहरुलाई पनि सजिलो हुनेछ। तशर्थ यस तर्फ धेरै होसियारी अपनाउनु आवश्यक छ।यसमा सवैको ध्यान पुगोस। अधिकार र कर्तव्यको राम्रो ज्ञान अहिलेको सम्विधानले स्थानीय तहका सन्दर्भमा अधिकार र कर्तव्यको व्यवस्था गरेको छ। अधिकारका सन्दर्भमा अनुसुची ८ मा उल्लेख भएका छन् जसलाई गाँउसभा र नगरसभाले व्यवस्थीत कानून समेत बनाउनु पर्ने छ। यसरी कानून बनाउँदा छिमेकी स्थानीय तहको कानून सँग समेत तादम्यता मिलाउन आवश्यक छ, भने अर्को तर्फ आफ्नो स्थानीय परिवेशलाई पनि उत्तीकै ख्याल गरेको हुनु पर्दछ। अनुसुची ९ का सन्दर्भमा प्रदेशका सरकार बनेपछि आवश्यक तालमेल पछि गृहकार्य गर्नु पर्ने छ। स्थानीय तहमा जे गर्नै पर्ने हो त्यो ऐन, नियमावली बनाएर सवैलाई पारदर्शि ढङ्गले लागु गर्न सकिने गरि अगाडि बढ्न सक्दा मात्र निर्वीवादीत बन्न सकिएला। अर्थात, समाजका अन्य विधामा जस्तै स्थानीय तहका पनि आफ्नै सिमा र मान्यताहरु छन्, तीनीहरुलाई बुइ्न आवश्यक छ। व्यवस्थापकीय कौशलतामा वृद्धि सवैले स्थानीय निर्वाचनका सन्दर्भमा देशको, स्थानीय तहको आर्थिक समृद्धीको कुरा गरेरै मतदातालाई प्रभावमा पारेका छन्। विकाशको मुद्धावाट कुनै पनि जननिर्वाचीत व्यक्ति उम्कन सक्ने अवस्थामा छैनन्। उनीहरुले स्थानीयस्तरका तमाम खालका इमेलाहरु पनि स्वाभावीक वेहोर्नु पर्दछ। अर्को तर्फ उ नै स्थानीय तहको अभिभावक, सरकारको प्रतिनिधि, छिमेकी सवै थोक हो।सँगै उनीहरुको आफ्नै परिवार र उनीहरुले गर्ने अपेक्षा पनि छन्। यस हिसावले उसले एकै पटक धेरै खालका भूमिका निर्वाह गर्न आवस्यक छ। यसका लागि समयको उचीत व्यवस्थापन गर्दै समग्र व्यवस्थापकिय क्षमता बढाउनु पर्दछ। व्यवस्थापनका कामहरु विचार बनाउने र प्रशारण गर्ने, योजना बनाउने र कार्यन्वयन् गर्ने, तीनीहरुको अनुगमन र मूल्याङ्कन गर्ने, भएका कामहरुका बारेमा सल्लाह, सुचना र प्रतिक्रिया प्राप्ती गर्ने, आवश्यक समग्र समन्वय गर्ने जस्ता कामहरुमा पनि उनीहरुको क्षमता प्रष्फूटित बन्नु आवस्यक छ। दीर्घकालीन योजना र विकाश स्थानीय तहले आर्थिक समृद्धीका कुरा गर्दा स्वाभावीक दीर्घकालीन योजनाको आवस्यक पर्दछ। अहिले उनीहरुसँग कस्तो खालको भौतिक पूर्वाधार र सँरचना बनाउने दीर्घकालमा भन्ने निर्णय गर्ने अधिकार पनि छ, धेरै अर्थमा। यस्ता योजना स्थानीय तहका बहुसख्यक मानीसले चित्त बुझाउने, साधन र श्रोतको अधिकतम उपयोग गर्न सकियोस भन्ने मान्यतालाई ध्यानमा दिएर बनाउन सकियो भने मात्र हामी हाम्रा सन्ततिलाई सुन्दर नेपाल हस्तान्तरण गर्न सक्छौँ। अहिले जथाभावी विनाकुनै अध्ययन सडकहरु बनाउने प्रवृत्ति बढेको छ। अर्थात विकाश भनेकै बाटा हुन् भन्ने भ्रम सवैलाई परेको छ। हो, सडक पूर्वाधार महत्वपूर्ण छ, तर आर्थिक र विकाशलाई आधार नवनाई निर्माण गरेका सडकले निर्दिष्ट लक्ष प्राप्ती गर्न सहयोग गर्दैनन्। यस्ता पूर्वाधार बनाउँदा कसरी दीगो बनाउने, उत्पादन सँग प्रत्यक्ष कसरी जोड्ने भन्ने जस्ता कुराहरुमा ध्यान पुराउनै पर्दछ। बनेका यस्ता पूर्वाधार सके लामो समय नभए पनि थोरैमा विस वर्ष वा सो भन्दा धेरै समयका लागि जनसँख्याको चाप र विकाशको दिशालाई थेग्न सक्ने बनुन्। त्यसका लागि लगानीको व्यवस्थापन, आफ्नो तहमा कसरी थप उत्पादनका कामहरु गर्न सकिन्छ भन्ने जस्ता कुरामा ध्यान दिन सक्दा अरु भन्दा छिटो विकाश गर्न सकिने छ। स्थानीय तहमा उपलव्ध साधन र श्रोतको उचीत व्यवस्थापन भए मात्र वाहिरबाट थप साधन र श्रोत भित्रन सक्ने छ। यस तर्फ बेलैमा सचेत हुनु आवश्यक छ। उचीत ठाउँबाट परामर्श अहिलेको समयमा कसैले पनि सवै कुरा जान्न सम्भव छैन। नजानेका कुराहरुलाई सकेसम्म राम्रो, निश्वार्थी, दक्ष र अशल व्यक्तिको परामर्शबाट चल्नु उपयुक्त हुन्छ। त्यसो त अहिले विभिन्न पार्टी, गैरसरकारी सँस्था, पूर्व कर्मचारीहरु सवै परामर्श दिन व्यस्त छन्। सुनिदैछ, यस्ता धेरै समुह मेची देखि महाकाली सम्मका स्थानीय तहमा पुगेर आर्थिक उपार्जन गर्ने योजनाका साथ परामर्श दिन लागिरहेका छन्। हो, परामर्श आवश्यक पर्दछ तर भावी सुन्दर नेपालको परिकल्पना विहीन फगत विगतको अनुभवका आधारमा दिईने परामर्शको केही अर्थ छैन। त्यसो हुँदो हो त नेपाल आज होईन हिजै बनीसकेको हुन्थ्यो। अर्को तर्फ स्थानीय आवश्यक्ता र परिस्थीतिलाई नबुझि दिने यस्ता स्वनाम धन्य सँस्थाहरुको पनि खासै अर्थ छैन। किनकि उनीहरुको मोफसद नै जागिरका लागि प्रतिवेदन हो। त्यसैले पार्टी भित्रवाट दीर्घकालीन सोँच पनि भएका र त्यो खालका दक्षता पनि भएका व्यक्तिहरुको समुहबाट लिइने परामर्श नै महत्वपूर्ण बन्नेछन्। यस तर्फ पनि सवैको ध्यान जाओस।"
निन्द्रालु देउवा सरकार,"विसं २०७४ नेपालको भविषयको लागि महतवपूरण वरष हुनुपरने खाँचो छ। यही वरष दुई दशकदेखि रिकत सथानीय निकायमा निरवाचित जनपरतिनिधि आएका छन, परदेश नं २ मा बाहेक। संघीय संरचनालाई मूरतरूप दिने परकरियाका अनय दुई मुखय निरवाचन पनि संविधानतः यही वरषको माघ ७ गतेभितर गरिसकनुपरनेछ। मातरै ६ महिना बाँकी छ तयसनिमति। एउटा सुवयवसथित, सथिर र विकसित समाजको लागिसमेत ६ महिनामा दुई निरवाचन हकरयुलियन टासक हो। जहाँ समगर निरवाचन परकरिया डिजिटाइजड भइसकेको छ, अनि मतदानका केही घनटामा रिटठो नबिराई मत गनिएर नतिजा आउँछ, तयसता ठाउँमा पनि निरवाचन गरनुपरदा यथोचित ढंगले परयापत समयका साथ तयारी गराइनछ। जनमानसलाई चुनावी वातावरणको लागि मानसिक रूपले तयार गराउन राजयले विभिनन अभियान चलाउँछ। दलका एजेनडामाथिको पबलिक डिसकोरस ले आधुनिक सञचारमाधयमको वयापक परयोग गरदै सबैखाले विचार, भविषयपरतिका धारणा, गुनासा र आशा तरंगित गरछ। नेपाली परिवेश बेगलै छ। कानुनतः अतयधिक सवतनतरता र असीमित अभिवयकति अधिकार उपलबध नेपाली राजनीतिक वातावरणमा ती हकअधिकार भएर हल हुनुपरने साधय विलकुल अलपतर छन। मनोनयनको दिनको बिहानसमम निरवाचन होलानहोला भनदाभनदै वैशाख ३१ को पहिलो चरणको सथानीय निरवाचन भयो। दोसरो चरणमा पनि अनेकानेक माथापचची भए। अब तेसरोलाई पार लगाउन गइरहँदा नेपाली राजनीतिको खास परीकषण हुने देखिनछ। कठिन गृहकारयलाई पछि सारदैसारदै जाने करममा परीकषाको मिति नै घरकिसकेको थाहा नपाउने विदयारथीजसता नेताले तेसरो चरण एवं बाँकी दुई ठूला निरवाचन कसरी पार लगाउलान भनेर यतिबेला आशचरयचिनतित हुनुपरने अवसथा छ। परधानमनतरी शेरबहादुर देउवा परजातनतर पुनसरथापनाको २८ वरषको अवधिमा चौथोपटक परधानमनतरी बननुभएको छ। उहाँले १० वरषको संघरषबाट नेपाली राजनीतिमा सबैभनदा ठूलो परिवरतनको लागि कयाटलिसट बनेका पुषपकमल दाहाललाई परतिसथापन गरनुभएको हो। दाहालदेउवाको यो गठजोडबाट राषटरका लागि तीन निरवाचन समपनन हुनु सानो काम होइन। जसरी हुनछ मुलुकमा नयाँ संविधानको कारयानवयन र तयसका विधि सथापित गरनुपरने पराथमिकतामा अगाडि बढनुपरने हुँदा जनताले समेत यो गठबनधनलाई धेरै सहयोग गरेका छन। नभए त, सुशासन र जनतालाई सुविसता दिने हकमा पछिलला सरकारहरूले के नै पो गरेका छन र ? यसतो देखिँदैछ कि जनता बरु जे पनि सहन सकछन, तर संकरमण पार लागेर सथिरता छाओस भनने चाहनछन। नयाँ संविधान जारी हुनेबिततिकै भारतसँग समबनध बिगरिएर अघोषित नाकाबनदीको अवसथा आउँदासमेत जनताले सहेकै हुन। यति सहनशील जनता पाउनु नेताहरूको अहोभागय मातर हो। देउवा सरकारको कामगराइ र परमुख राजनीतिक दलहरूको मुलुकको बृहत हितपरतिको अनिचछा हेरदा बाँकी दुई निरवाचनको कारयभार एकदमै गहरुँगो र अनिशचित देखिनछ। परदेश सभा र संघीय संसदको निरवाचनको लागि निरवाचन कषेतर निरधारण गरनु सबैभनदा ठूलो कारयभार हो। तयसको लागि आयोग नै बनिसकेको छ। तर समसया के भने उकत आयोगले कारयादेश (टीओआर) नै नपाएको अवसथा छ। यसमा दलहरूबीचकै असवसथ तानातान नै मुखय कारण हो। जसरी परदेशको सीमांकनमा यसतै असवसथता र सवारथपराधानय देखिँदा आज मुलुकको लागि संघीयता नै घाँडो हुने अवसथामा छ, ठीक तयसैगरी निरवाचन कषेतर निरधारणको विषयले पनि नेपाली राजनीतिलाई सुगमता दिने देखिँदैन। यसका पछाडि सबैभनदा परमुख कारण हो, नेपाली दलहरूले जनताबीच निरमाण गरेको अनि झनझन गहियाउँदै गएको विभाजनको खाडल। कोही दल तयो खाडलभनदा माथि उठेर खास मानेमा परजातानतरिक अभयास गरन तयार छैनन। सबैलाई सथायी किलला चाहिएको छ। तयसनिमति जनतालाई असल, अनुशासित र सवतनतर विशलेषणीय कषमताको नागरिक (गुड सिटिजेनरी) बनाउनेभनदा पनि गोरुतुलय कारयकरताको भीड बढाउने सुनिशचितता उनीहरू खोजछन। तयसको लागि तमाम खाले अराजनीतिक गतिविधिमा कोहीकतैबाट पछाडि परनेवाला छैनन। गाउँपालिकाको एउटा वडाधयकषको उममेदवारले तीसौं लाख खरच गरनुपरने अवसथा तयसै आएको होइन। आफनो कामधाममा वयसता रहँदारहँदै पनि जनताले नेताका एजेनडा बुझछन भनेर नेताहरूले विशवास गरे हुने नि। कुनै पनि दलको उममेदवार आफनो योगयता र योजनाको कसीमा जतिबेलै पनि जनताबीच गएर जितनसकने वातावरण कहिले बनला ? तयो दिन सायद समकालीन राजनीतिक बुझाइमा एउटा सवैरधारणा मातर हो। यसो भनेर हामीले रामराजयीय आदरशको लागि मातरै अलापनुपरछ भनेको होइन, तयो समभव छैन। परजातानतरिक अभयासको मोडल मानिने अमेरिकामा समेत राषटरपतीय निरवाचनमा रूसी हसतकषेपकारी भूमिका भएको भनेर बखेडा चलदैछ। तयहाँसमेत सवतनतरता संगरामको बलबाट सथापित खुला राजनीतिक संवादबाट निरणय लिने परमपरा धरापमा परदै गएको, करपोरेट सवारथले जनमत निरमाणलाई निरणायक तवरमा असर पारन थालेको भनेर चिनता बढदैछ। आधुनिक परजातानतरिक मूलयवयवसथा मानव समाजले आफनो लागि निरधारण गरेका बृहत कारय लकष हुन। जसको मापन अरथात को कहाँ छ भनने कुरा खासगरी चालू राजनीतिक अभयासबाट गरिनछ। हामी अब आफैंतिर फरकौैं अनि हेरौं कहाँ छौं भनेर। सरकारले टीओआर दिएन भनेर निरवाचन कषेतर निरधारण आयोग विलौना गरदैछ। आमजनता यसमा अवाक छन। आफूलाई जनताभनदा पृथक सोचने भरममा बानी परेका नेताकारयकरता तहले सरकार र अनय राजनीतिक खेलाडीलाई दबाब दिनुपरछ भनेर कुनै हिसाबले ठानेकै छैनन। अरको कुरा, नेपाली सञचारमाधयमले समेत आफूलाई राजनीतिक र परशासनिक सरोतका सजिला समाचार र विशलेषणमा आननद मानिरहेको जसतो परतीत हुनछ। जुन जंगलमा नेताकारयकरताले जनतालाई हुलन खोजिरहेका छन तयही जंगलको बखानमा सञचार कषेतर रमाइरहेको छ। नेपालको जसता अभिवयकति सवतनतरताको उपादेयता त जनमानसलाई तयो जंगलबाट बाहिर निकालन सकनुमा हुनथयो। परधानमनतरी देउवा एकपछि अरको वयवसथापकीय गलतीहरूबीच अगाडि बढिरहनुभएको छ। मानिसको जीवनका खास उपलबधि उसका दैनिकीकै शृंखलाबाट निसकने उपज हुन। चौथोपटकको परधानमनतरीतव उहाँको लागि अब साँचचै मुलुकको लागि काम गरछु भनने अठोटबाट परेरित भए हित जनताकै हुने थियो। तयसको लागि पराथमिकता छुटटयाएर पारदरशी ढंगले काम गरदै जाँदा कमतीमा यो वरष तीन निरवाचन निपटयाउनुपरने चुनौतीको सामना हुनसकछ। उहाँ केही महिना वा वरष दिनको लागि परधानमनतरी बनिरहँदा मुलुकले अगरगामी छलाङ मारला भनेर आशा पनि कसैले गरेका छैनन। यी निरवाचनका कामचाहिँ भइदिए हुने भनने मातरै हो। तयसको लागि आयोगको करनदन सबैभनदा पहिला सुननुपरला।"
"अस्पतालमा चार चिकित्सक,दुई विरामी","अधिकांश स्थानमा विरामीको अनुपातमा चिकित्सक नभएको, चिकित्सक नहुँदा विरामीले सास्ती खेप्नु परेको खबर दैनिक जसो संचारमाध्यमहरुमा आउने गरेको छ । दाङको एक अस्पतालमा चिकित्सक त छन् तर विरामी छैनन । हो, दरबन्दी अनुसारको चिकित्सक नहुँदा विरामीले सास्ती खेप्नु परीरहेका थुप्रै अस्पताल छन तर दाङको बेलभुण्डीमा रहेको आयुर्वेद शिक्षण अस्पतालमा चिकित्सकहरु विरामी कुरेर बस्ने गरेका छन् । नेपाल संस्कृत विश्वविद्यालय,आयुर्वेद वहिरंग विभागमा जब हामी प्रवेश गरयौ, यस्तै अवस्था पायौ । अस्पतालको नाम लेखाउने ठाँउ खाली अनि सुनसान । त्यसको छेवैंमा रहेको आकस्मिक उपचार कक्ष, एकजना चिकित्सक केही लेखपढ गर्दै थिए,त्यहाँ उपचार गराउने कोही थिएनन् । त्यसपछि हामी कायचिकित्सा कक्षमा प्रवेश गर्यौ, त्यहाँ न विरामी थिए न त अरु कोही । त्यस लगत्तै अस्पतालको प्याथोलोजि ल्यावमा हेर्दा एक जना महिला ल्याव ईन्चार्ज थिईन । उनले गर्ने काम केही थिएन । ल्यावको अगाडी रहेको सामान्य चिकित्सा कक्षमा पनि हामीले कसैलाई देखेनौ । अस्पतालको कोठा नं ५ मा रहेको स्त्रीप्रसुती तथा वालरोग कक्षमा एक महिलासहित तीन जना भेटिए । त्यहाँ विरामी जाँच गरिदै रहेछ भन्ने सोच्यौ, तर हाम्रो अनुमान गलत ठहरियो । यहाँ रहेका तिनै जना अस्पतालमै कार्यरत चिकित्सक तथा कर्मचारीहरु रहेछन । यो अस्पतालमा विरामी आँउदैनन ? भन्ने हाम्रो प्रश्नमा उनीहरुको सहज जवाफ थियो, आउँछन, कहिले काँही २४ जना । दैनिक रुपमा विरामी नआएपनि औसतमा दैनिक दुई जना विरामी उपचारका लागि आउने गरेको डा प्रविण कुमार झाँ वताउँछन् । विरामी आए पनि नआएपनि दैनिक यस अस्पतालमा चार जना चिकित्सक र एक जना ल्याव असिस्टेण्ट विरामी कुरेर बस्ने गरेको उनले वताए । करिब पाँच महिनादेखि संचालनमा रहेको यो अस्पतालमा विरामी नआएपछि अस्पताल हाता भित्र खोलिएका फार्मेसी पनि बन्द भैसकेको छ भने फार्मेसी रहेको स्थानमा मोटरसाईकल पार्किङ गर्ने ठाँउ बनाईएको छ । त्यसो त यो अस्पताल नेपाल संस्कृत विश्वविद्यालय, केन्द्रिय आयुर्वेद विद्यापिठले संचालन गरेको शिक्षण अस्पताल हो । विद्यापिठमा अध्ययनरत चिकित्सकको प्रयोगात्मक कक्षासंगै स्थानीयलाई उपचार सेवा प्रदान गर्ने उद्देश्यले यहाँ अस्पताल सञ्चालन गरिएको हो । शिक्षण अस्पतालको लागि सुविधा सम्पन्न १०८ कोठाको भवन निर्माण कार्य अन्तिम चरणमा पुगेको छ । पछिल्लो समय आयुर्वेदमा सर्वसाधारणको आकर्षण बढेको र औषधीका लागि जडिबुटी स्थानीय स्तर मै पाईने भएकाले अस्पतालले गति लिनेमा विद्यापिठका प्राचार्य प्राध्यापक डाक्टर श्याममणि अधिकारी विश्वस्त छन् । ओपिडिको लागि आवश्यक सवै पूर्वाधार र दक्ष जनशक्ति अझै नभईसकेकोले प्रचार प्रसार समेत नगरेको विरामीको संख्या कम भएको प्राचार्य अधिकारीको भनाई छ । विद्यापिठका विद्यार्थीहरुको प्रयोगात्मक कक्षाको लागि शिक्षण अस्पताल खोलिएको भएपनि यहाँका विद्यार्थीहरु शिक्षण सिकाईका लागि दाङकै राप्ती उपक्षेत्रीय अस्पताल, घोराही र राप्ती अञ्ंचल अस्पताल तुलसीपुरसंग सम्झौता गरेको छ । तर विद्यार्थीहरु घोराहीको राप्ती उपक्षेत्रीय अस्पताल जाने गरेका छन् । शिक्षण अस्पताल रहेको दाङको वेलझुण्डीबाट करिब तीन किलोमिटरको दुरीमा मध्यपश्चिम क्षेत्रीय आयुर्वेद अस्पताल रहनु र सर्वसाधारणको लागि अपायक स्थानमा अस्पताल संञ्चालन गरिनुले यहाँ विरामीको चाप कम भएको हुन सक्ने अनुमान गरिएको छ ।"
देउवाको अर्थशून्य नेतृत्व,"सम्माननीय प्रधानमन्त्री शेरबहादुर देउवा आफ्ना सुरक्षा बल सहित टर्मिनल भवनमा देखिए पछि मात्रै बुद्ध एयरको असार १५ गतेको धनगढीबाट काठमाण्डौ जाने बिमानको ढिलाईको कारण थाहा भयो र ढिलाईको कारणबारे क्याप्टेनले यात्रुहरुलाई जानकारी गराउनु पर्ने सामान्य मान्यताको पालना गरिएन। पंक्तिकारसंग अस्पतालको शैय्याबाट लगिएको आकस्मिक अवस्थाको बिरामीको जिम्मेवारी थियो र बुध्द एयरले ढिलो आएका यात्रुप्रधानमन्त्री नआउन्जेलसम्म वातानुकुलनको संचालन पनि गरेन र उडान समयमा बिरामीको हालत बिग्रेपछि ओर्लिने क।ममा बिरामीले प्राथमिकता पाउनुपर्ने पङ्तिकारको अनुरोधको एयर होस्टेसले तुरुन्तै स्वीकार गरिन र पछाडी गइन र सानो विमानको अन्तिम सिटमा प्रधानमन्त्री आफ्नी पत्नी सहित बसेका थिए। एक छिनमा एयर होस्टेस फेरी आइन र भीआईपीलाई प्राथमिकता दिनुपर्ने बाध्यता रहेको भनिन। यो मानवीय समस्यामा बुध्द एयरले मद्दत गर्नुपर्ने अनुरोधमा अपरिचित सहयाताहरुका आँखा रसाए तर बाध्यताले उनी बिबस थिइन। देउवाको दलका सहयोगीहरुको सामुन्ने भएको यो मानवीय अनुरोधको आदर भएन। राष्ट्र प्रमुखको सुरक्षा पहिलो प्राथमिकता हुनु स्वाभाविक भएकोले यो विषय आजको आलेखको प्रमुख कारण होइन। मानवीय अनुरोधमा जबरजस्ती गर्न मिल्दैन तर राज्यका सम्पूर्ण सुबिधा प्राप्त व्यक्तीका कारणले विमाननै ढिलो उड्नु राज्यको सुबिधाको दुरुपयोग हो वा होइन, आदरणीय पाठकहरुकै जिम्मामा। प्रधानमन्त्रीले एक कार्यक्रममा लिखित भाषण पढ्न खोज्दा अर्कै कागज परेको उनलाई थाहै भएन। १५ दिनमा खाल्डा पुर्ने निर्देशन पनि अर्थशुन्य होइन भने त्यसको परिणाम हेर्न अब तीन दिन मात्र बाँकी छ। हालैको बीबीसीको एक कार्यक्रममा बुँदागत रुपमा प्रधानमन्त्रीले गर्नुपर्ने कामको सुची के हो भन्ने प्रश्नको उनले जवाफ दिन सकेनन्। सरकारको आकार, महिला सहभागिता र दक्षता जस्ता विषयमा पनि उनले जवाफ दिन सकेनन्। प्रश्नकर्तालाई 'तपाई बढी बोल्दै हुनुहुन्छ' भन्ने क्रोधपुर्ण जवाफ दिँदा उनले प्रधानमन्त्रीको पदले माग गर्ने शालीनताको ख्याल गरेनन्। आफू संसदमा बहुमत प्राप्त व्यक्ती भएको जानकारी सिवाय उनीसंग अन्य केहि तर्कहरु थिएनन्। देशको अभिभावकले देशका करदाताको प्रश्नको कम्तिमा आदर गर्नु उनकै लागी शोभनीय भए पनि जननिर्वा्चित प्रधानमन्त्री भएकोले उनको स्वभाव र अज्ञानतामा पनि जबरजस्ती गर्न मिल्दैन। देउवाको बचाउमा केही पत्रिकाहरुले कडा प्रश्न गरेर प्रधानमन्त्रीको मानमर्दन गरेको, कार्यक्रम प्रायोजित भएको, प्रश्नकर्ताहरुलाई प्रश्न बाँडिएको भन्ने आसयका समाचारहरु छापे। लेखकहरुले त्यस्ता असहज होइन यस्ता प्रश्न सोधिनु पर्ने भनेर लेखे। एक प्रतिष्ठित विश्वविद्यालयको उपहास गरेर प्रमुख मिडियाले समेत आफ्नो बौध्दिकताको परिचय दिने मौका पनि पाए। लोकतन्त्रमा विषयगत टिकाटिप्पणी पनि अधिकारको विषय भएकोले यी पनि आजको आलेखका विषय होइनन्। कतिपय प्रश्नमा प्रस्तोताले विषयान्तर गरेर देउवाको लागी सहज स्थितीको सृजना गर्नु, महाभियोग, आईजीपी नियुक्ति, ९ महिने सत्ता भागबण्डा र सरकारको अपूर्णता आदि प्रमुख मुद्दामा विषय प्रवेश नै नहुनु पनि प्रस्तोताका अधिकारका विषयमा पनि जबरजस्ती गर्न मिल्दैन। महाअभियोग प्रस्ताब र त्यो फिर्ता हुनु एक सझौताको उपज भनेका देउवाले त्यो सम्झौताको खुलाशा गर्नुको साटो 'जबरजस्ती गर्न पाइन्छ ?' भनेर प्रतिप्रश्न गरे। लोकतान्त्रिक नेपालका प्रधानमन्त्री देउवाले जनता सत्य जानकारीका हकदार भएको मान्यता स्वीकार नगरेको देखियो। उनको त्यो प्रतिप्रश्नलाई प्रस्तोताले सामान्य रुपमा लिएर विषयान्तर गर्नु उनको अधिकार भए जस्तै त्यो सामान्य होइन भन्नु पङ्तिकारको अधिकार हो। राष्ट्र प्रमुखले झिनामसिना मुद्दाहरुमा जानकारी नराखे पनि हुन्छ तर देशका सार्वजानिक जनचासोका मुद्दाहरुमा सही जानकारी जनतालाई दिनै पर्छ। महाभियोगको विषयमा नेपालीहरुमा प्रसस्त भ्रमहरु छन्। यसलाई आईजीपीको नियुक्ति, भ्रष्टाचारका कतिपय मुद्दाहरु र लोकमान प्रकरणसंग जोडिनुका साथै तत्कालीन प्रधानन्याधीसलाई आरोप पनि लगाइएको छ। यसलाई न्यायालयको सुधार र न्यायालय माथी प्रहार भन्ने पनि छन्। प्रत्येक टोल, छिमेक, देश विदेशमा समेत चर्चाको विषय रहेको महाभियोग र यसको फिर्ताको विषयमा नागरिकहरुका आ(आफ्नै धारणाहरु छन्। देशका नागरिकहरुले सत्यतथ्य जानकारी नपाएमा छापा वा अन्य सामाजिक संजालबाट भ्रमपूर्ण वा असत्य जानकरी मार्फत आफ्नो गलत धारणा बनाउनु देशको हितमा हुँदैन। सरकारको पारदर्शिता र उत्तरदायित्वको प्रबर्धनको लागी सही जानकारी प्राप्त नागरिकहरुको आवश्यकता हुन्छ, त्यसैले एक सुसुचित नागरिक स्वच्छ समाजको निर्माण गर्ने ताकत हो। अधिकारको लडाइमा हजारौंले जीवन गुमाई सकेको अवस्थामा जनताको सही सुचनाको अधिकारलाई बेवास्ता गर्न हुँदैन। महाभियोग फिर्ता हुनुको कारण गोप्य राख्नुको मूल्य कांग्रेसले मात्र होइन लोकतन्त्रले चुकाउनु पर्नेछ। आईजीपी नियुक्ती, महाभियोग र गठबन्धनमा लागेका आरोपहरुको परिणाम कांग्रेसले स्थानीय निर्वाचनमा भोग्यो। आफ्नो दलमाथि लागेका अनेक आरोपको छिनोफानो गरेर क्षती नियन्त्रण गर्ने मौका पाएका देउवाले त्यो अवसरको उपयोग गरेनन् बरु आफ्नो अभिलाषा पुरा भैसकेको र जनतासंग भन्नुपर्ने केही नभएको जस्तो गरी अर्थशुन्य भएर अर्को क्षति गरे। यसको सबभन्दा ठूलो नोक्सानी कांग्रेसले नै उठाउनु पर्ने भएकोले यसको समीक्षा कांग्रेसकै हितमा हुन्छ। तासको खेल म्यारिजमा भैपरी आउने तर खेलाडीको दक्षतामा भर नपर्ने एउटा दाउ हुन्छ, 'टनेला'। यसरी परेको टनेला परेपछि पचाउनु पर्ने हुन्छ। टनेला पचाउन कहिलेकाहीं फोहोरी तिगड़मबाजी पनि गरिन्छ तर टनेला पच्दैमा बाजी मारिन्छ भन्ने होइन। पहिलो पटक प्रधानमन्त्री हुँदा जम्बो सरकारको अभिलेख राखेका देउवा जुन दलका अहिले अध्यक्ष छन् त्यसलाई उनले दोस्रो पटक प्रधानमन्त्री हुँदा बिभाजित गरेका थिए। पुर्व राजाको कृपाले उनी तेस्रो पटक प्रधानमन्त्री भए र फालिए पनि। त्यसपछि चालिस प्रतिशतका नेता रहेका देउवा सुशील कोइरालाको निधन पछी रामचन्द। पौडेललाई सुशीलका अनुयायीहरुले पत्त्याएनन् र देउवालाई शतप्रतिशतको नेता बन्ने अवसर मिल्यो। राजनीतिमा लामो समय बिताएका देउवालाई यसरी एउटा टनेला फेरी परेरै छोड्यो। आफ्नो दलको केन्द्रीय समिति समेत पूर्ण गर्न नसकेका उनले सर्वप्रथम मधेशीको सहमतीमा निर्वाचन आफूले गर्ने उद्घोषका साथ केपी ओलीलाई सताच्युत गर्ने रणनिती लिए। दहालदेउवा गठबन्धन मार्फत दहालओली गठबन्धनमा प्रहार गरेर रोपिएको बिउले पनि फल दिएरै छोड्यो। लोकतान्त्रिक मानिने ठुलो दल कांग्रेस देउवालाई चौथो पटक प्रधानमन्त्री बनाउने आफ्नो एक मात्र योजनामा सफल भयो। परेको टनेला पचाउन उनले गठबन्धनको नाममा आफ्ना भूतपूर्व अध्यक्षको निर्वाचन क्षेत।मा एक लोकप्रिय कार्यकर्ता प्रती अन्याय गरे, मतच्यात्नेको समर्थन गरे र अन्त्यमा उनले महत्वपुर्ण स्थानीय निर्वाचनको बीचैमा सत्ता प्राप्त गरे। यसरी उनले आफ्नो भैपरी आएको टनेला पचाएरै छाडे। सामाजिक संजालमा र देउवा निवासमा देउवालाई बधाई र शुभकामना दिनेको लामै सुची तयार भयो। कसैले दुबोको माला लगाएर उत्सब मनाएको तस्बीर खिचाए। कांगेसले आफ्नो घोषणा पत।मा कबूल गरेका वाचाहरु पुरा भएको झल्को दिने गरी देउवा पतिपत्नीको युद्ध बिजेता सिपाहीको जस्तो स्वागत गरेर नौ महिने शासनको महिमा गाएको परिणाम स्थानीय निर्वाचनमा देखियो। तर मूल प्रश्न हो नेपालको लोकतान्त्रिक आन्दोलनको अस्थिरता के देउवाको चौथो ताजपोसीमा गएर समाप्त हुन्छ ? लोकतान्त्रिक पृष्ठभूमी भएको दलले बुझ्नु पर्ने कुरा हो 'टनेला पच्दैमा बाजी मारिदैन।' आइजीपी नियुक्ति सरकारको अधिकार हो भनेर लोकतन्त्रलाई साढे चार अक्षरको सम्मिश्रणमा सीमित राख्ने मूर्खता कांग्रेस नेतृत्वले गर्नुहुँदैन। यो नियुक्तिमा प्रश्न गर्ने ठाउँ भएरै प्रश्न गरिएका हुन्। लोकमानसिंह कार्कीको विपक्षामा तर सुशिला कार्कीको विपक्षमा कांग्रेस उभिएपछि शंका गर्न कसैको अनुमति चाहिँदैन। पंक्तिकारले यो भैपरी आएको मौकाको फाइदा दलका सर्वोच्च व्यक्तिले लिने हो भने त्यसको नोक्सानी दललाई नै हुन्छ भन्ने आशयको आलेख प्रकाशित गरेको थियो (माओवादी पथमा कांग्रेस,अन्नपुर्ण पोस्ट बैशाख २१, २०७४)। लोकतान्त्रिक दलको सरकार प्रमुख छनौट गर्ने प्रक्रियाको अभावमा देउवा स्वतः सत्तासीन हुन पुगे। 'मार्निंग शोज द डे' भने झैँ सात जनाको मन्त्रीमंडल बनाउँदा देउवाले तीन उपप्रधानमन्त्रीको चयन गरे। नेपालको मन्त्रीमंडलमा चार जना मन्त्री र चार जना प्रधानउपप्रधानमन्त्री गरी बनेको मन्त्रीमंडलमा कुनै नयाँपन छैन। आर्थिक क।ान्तीको संघारमा उभिएको नेपालले अर्थशास्त।को ज्ञान भएको अर्थ मन्त्री पाएन। नीति निर्माणमा सल्लाहाकारले भनेको सुन्नु र कुरो आफै जान्नुमा भिन्नता ठुलै हुन्छ। उत्कृष्ट छबी बनाएका गगन थापा र नविन्द। राज जोशी देउवाको पहिलो रोजाईमा परेनन्। असार जस्तो महत्वपुर्ण आर्थिक महिनामा र त्यो पनि महत्वपूर्ण स्थानीय निर्वाचनको संघारमा देउवाले पूर्ण सरकार बनाउन आव्यश्यक ठानेनन्। ओली र दहाल सरकारले पनि गरेको निर्वाचन गर्ने प्रतिबध्दता गरेको देउवा सरकारले त्यसको हप्ता दिनमै प्रदेश नम्बर २ को निर्वाचन सार्ने घोषणा गर्योध। स्थानीय निर्वाचनको नारा दिएर ओलीलाई सत्ताच्युत गरेको दहालदेउवा गठबन्धनले आजका मितिसम्म स्थानीय निर्वाचन सम्पन्न गर्न सकेको छैन। सरकार निर्माणमा पनि स्थगन गर्ने क्षमता मात। भएका देउवाको नेतृत्वमा निर्वाचन होला भनेर ७ माघसम्म पर्खिनु एउटाको दुर्भाग्यको विषय हो। स्थानीय निर्वाचन पनि एक जनमत संग।ह हो। यो अन्तर्घात वा प्रतिघात होइन, बुझ्नेको लागी यो एक ऐना हो, कांग्रेसको जनाधार खस्केको स्पष्ट संकेत हो। आईजीपी नियुक्ती सरकारको अधिकार हो भन्ने सिबाय अन्य विश्वसनीय तर्कहरु कांग्रेसले यस नियुक्तीमा जनतासामु नराख्नुको कारण के हो ? प्रधानन्याधीस जस्तो सम्मानित व्यक्तीको विषयमा गोप्य सम्झौताको अर्थ के हुन्छ ? गैर सैद्धान्तिक सम्झौतालाई गठबन्धन भन्न मिल्छ ? एक्लै निर्वाचनमा जान नसक्ने भएपछी कांग्रेसले ठुलो राष्ट्रिय दलको ऐतिहासिक बिरासत पनि गुमाएको छ। प्रश्न कडा भयो भनेर प्रश्नकर्तालाई दोष दिन मिल्दैन, बरु प्रश्नको लागी आभारी हुनु पर्छ। देउवाको प्रस्तुतीले कांग्रेसमा लगाएको अर्को घाउको परिणाम आगामी निर्वाचनसम्म कुर्नु कांग्रेसीजनका लागी केवल मुर्खता हुनेछ। राष्ट।प्रमुख निसन्देह निर्वा्चित व्यक्ति हुन् तर प्रत्येक नागरिकले उनमा आफ्नो अभिभावकत्व महसुस गरेन भने त्यो देशको लागी हितकर हुँदैन, बोझ हुन्छ। राष्ट।प्रमुखमा प्रत्येक नागरिकहरुले आफ्नो अनुहार देख्छन। मानिसको स्वभाब हो उ आफ्नो अनुहार असल भएको चाहन्छ। देउवाले बोलेको भन्दा नबोलेको भाषा र तर्कले सामाजीक संजाल भरिएको छ। यदि असत्य कुरो जनतासंग पुगेको छ भने त्यसका दोषी उनै हुन्। जनताको राजनीतिक वा अन्य अधिकारको चेतनाको स्तरमा वृध्दी माओबादी युध्दको एक सकारात्माक पक्ष हो। संचारजगत, इन्टरनेट र मानब चेतनाले हामी २०५२ सालभन्दा धेरै फरक स्थितीमा छौं। असत्य र मौनताको सहारा लेनदेनको पुष्टि हो। त्यसैले महाभियोग र आइजीपी नियुक्तीमा वस्तुगत तर्कहरु छैनन् भने लोकतन्त।मा यी उच्चस्तरीय छानबीनका मुद्दाहरु हुन्। आईजीपी नियुक्ति सरकारको अधिकार हो भनेर लोकतन्त।लाईसाढ़े चारअक्षरको समि श।णमा सिमित राख्ने मुर्खता कांग्रेसले गर्नु हुँदैन। यो नियुक्तीमा प्रश्न गर्ने ठाउँ भएरै प्रश्न गरिएका हुन्। लोकमानको पक्षमा तर सुशिला कार्कीको बिपक्षमा कांग्रेस उभिए पछी शंका गर्नलाई कसैको अनुमती चाहिंदैन। अन्त्यमा, 'जबरजस्ती गर्न पाइन्छ?' भन्ने देउवाको अर्धसत्य प्रतिप्रश्न। जबरजस्ती गर्ने कानून नेपालमा नभएको साँचो हो तर यो प्रतिप्रश्न लोकतान्त्रिक पध्दतीसंग विश्वव्यापी रुपले जोडिएको छ। संसारका कुनै पनि लोकतन्त्रमा यसको जवाफ खोज्ने हो भने यसको विश्वव्यापी जवाफ हो 'पिपुल आर एन्टाइटिल्ड टु ट्रुथ,' अर्थात 'जनता सत्य जानकारीका हकदार हुन्'। जबरजस्ती गर्ने कानून न राणा शासनमा, न पंचायतमा, न बहुदलमा थियो। जनहकको पालना भएन भने जबरजस्ती गर्न कुनै कानूनले रोक्दैन। सबैलाई चेतना भया।"
भारतको पहिलो ओलम्पिक पदक बिक्रीमा,"मुम्बई: भारतले व्यक्तिगत स्पर्धामा जितेको पहिलो ओलम्पिक पदक बिक्रीमा राखिएको छ । सन् १९५२ मा हेलसिन्की ओलम्पिकमा भारतले व्यक्तिगत स्पर्धामा जितेको कांस्य पदक बिक्रीका लागि राखिएको हो। भारतका पहिलो व्यक्तिगत स्पर्धाका ओलम्पिक पदक विजेता के जाधवको परिवारले उनले जितेको पदक बिक्रीमा राखेका हुन्।जाधवका परिवारले आफ्ना अग्रज जाधवको स्मृतिमा कुस्ती एकेडेमी निर्माणका लागि रकम जुटाउन पदक बिक्रीमा राखेको हो। जाधवका छोरा रञ्जितले एकेडेमी निर्माणका लागि विभिन्न निकायमा आग्रह गर्दा समेत बेवास्ता गरेपछि बाबुको पदक बिक्रीमा राखेको बताए। बुवाले जितेको कांस्य पदक लिलामीमा राख्नु हाम्रा लागि पीडादायी छ तर, उहाँको स्मृतिमा एकेडेमी बनाउन हामीसँग पुँजी छैन। पहिले घोषणा गरेर पनि राज्य सरकार पछि हटेपछि बाध्य भएर हामीले यो निर्णय लिएका हौं', रञ्जितले भने। सन् २००९ मा आयोजना भएको कुस्ती प्रतियोगितामा महाराष्ट्रका तत्कालीन खेलमन्त्री दिलीप देशमुखले जाधवको स्मृतिमा सतारा जिल्लामा कुस्ती एकेडेमी निर्माण गर्ने घोषणा गरेको रञ्जितले बताए। खेलमन्त्रीले एकेडेमी निर्माणका लागि सम्पूर्ण खर्च राज्य सरकारले बेहोर्ने घोषणा गरेका थिए। तर आठ वर्षपछि पनि राज्यबाट कुनै काम नभएपछि जाधवको परिवार पदक बेचेरै भए पनि एकेडेमी बनाउने अभियानमा लागेको रञ्जितले सञ्चारमाध्यमलाई जानकारी दिए । उनका अनुसार सन् २०१३ मा एकेडेमीका लागि एक करोड ५८ लाख रुपैयाँ बजेट विनियोजन गरिए पनि काम सुरु हुन सकेको छैन। के जाधवले २७ वर्षको उमेरमा भारतका लागि पहिलो व्यक्तिगत पदक जितेका थिए। राष्ट्रलाई ऐतिहासिक पदक दिलाए पनि अन्तरमुखी स्वभावका कारण उनले आफ्नो उपलब्धिको प्रचारप्रसार भने गरेनन्। ओलम्पिक पदक जितेपछि उनी गुमनामझैं भए । सोही कारण सन् १९८४ मा निधन भएपछि मात्र उनले प्रतिष्ठित अर्जुन पुरस्कार पाएका थिए।"
एकै दिन चार विश्वकीर्तिमान,"एजेन्सी : हंगेरीको बुढापेस्टमा जारी विश्व पौडी प्रतियोगितामा बुधबार एकै दिन चारवटा नयाँ विश्वकीर्तिमान बनेका छन्। प्रतियोगितामा अमेरिकी पौडीबाज लिली किङ, क्यानडाकी कायले ज्याकलिन मासी र ब्रिटेनका एडम पिटीले विश्वकीर्तिमान बनाएका हुन्। दुई महिला खेलाडी किङ र मासीले एकएक तथा पुरुष खेलाडी एडमले दुईवटा कीर्तिमान बनाएका हुन्। ओलम्पिकमा स्वर्ण पदक जितेकी किङले महिला एक सय मिटर ब्रेस्टस्ट्रोक स्पर्धामा चार वर्षअघि बनेको कीर्तिमान तोडेकी हुन्। उनले निर्धारित दूरी पार गर्न एक मिनेट ०४१३ सेकेन्ड समय खर्चिइन्। उनले आफ्नो स्पर्धामा चर्चित रुसी प्रतिद्वन्द्वी युलिया एफिमोभालाई पनि पछि पारिन्। यसअघि उक्त स्पर्धाको कीर्तिमान लिथुआनियाकी पौडीबाज रुटा मिलुत्यातको नाममा रहेको थियो। रुटाले निर्धारित दूरी एक मिनेट ०४३५ सेकेन्डमा पूरा गर्दै कीर्तिमान आफ्नो नाममा पारेकी थिइन्। मासीले भने महिला एक सय मिटर ब्याकस्ट्रोक स्पर्धामा नयाँ कीर्तिमान बनाएकी हुन्। उनले निर्धारित दूरी ५८१० सेकेन्डमा पूरा गर्दै पुरानो कीर्तिमान तोडेकी हुन्। यसअघि उक्त कीर्तिमान ब्रिटेनकी जेम्मा स्पोफोर्थको नाममा थियो। जेम्माले सन् २००९ मा इटालीको रोममा भएको विश्व च्याम्पियनसिपमा निर्धारित दूरी ५८०८ सेकेन्डमा पार गर्दै कीर्तिमान बनाएकी थिइन्। यसैगरी एडमले पुरुषतर्फको ५० मिटर ब्रेस्टस्ट्रोक स्पर्धामा लगातार दुईपटक पुरानो कीर्तिमान तोडे। उनले बुधबार हिट चरणको स्पर्धामा निर्धारित दूरी २६१० सेकेन्डमा पूरा गरे। यसअघि पनि उक्त स्पर्धाको कीर्तिमान एडमकै नाममा थियो। उनले दुई वर्षअघि कजानमा भएको प्रतियोगितामा अहिलेको भन्दा ०३२ सेकेन्ड ढिलो निर्धारित दूरी पार गरेर कीर्तिमान बनाएका थिए। एडमले बुधबार नै भएको सेमिफाइनलमा पुनः नयाँ कीर्तिमान बनाए। उनले सेमिफाइनलमा निर्धारित दूरी पार गर्न २५९५ सेकेन्ड समय खर्चिए। जारी विश्व च्याम्पियनसिपमा हालसम्म पाँचवटा नयाँ विश्वकीर्तिमान बनेका छन्। यसैगरी जारी विश्व च्याम्पियनसिपमा २० वर्षीया अमेरिकी खेलाडी क्याथलिन लेडेस्कीले तीनवटा स्वर्ण पदक जितिसकेकी छन्। बुधबार महिला एक हजार पाँच सय मिटर फ्रिस्टायल स्पर्धामा पहिलो स्थान हासिल गरेपछि प्रतियोगितामा लेडेस्कीको स्वर्ण संख्या तीन पुगेको हो।"
नेपाली खेलाडीको विजयी सुरुआत,"काठमाडौं: इन्डोनेसियामा जारी पेम्वाङ्गुनाल जया राया ब्याडमिन्टन एसिया जुनियर च्याम्पियनसिप२०१७ मा नेपाली खेलाडीले गतिलो प्रदर्शन गरेका छन्। ब्याडमिन्टन एसिया कन्फिडेरेसनको आयोजनामा भएको उक्त च्याम्पियनसिपमा नेपालका प्रफुल महर्जनले पहिलो चरणको खेलमा कम्बोडियाका डिना साओमलाई हराए। उक्त खेलमा प्रफुल २१११, २१८ अंकले विजयी भए । जितसँगै प्रफुल प्रतियोगिताको दोस्रो चरणमा स्थान बनाउन सफल भए। हालै ललितपुरमा सम्पन्न छैटौं पुष्पलाल स्मृति ब्याडमिन्टन प्रतियोगितामा प्रफुलले सातौं वरीयताका सञ्जीव खड्कालाई पराजित गर्दै आफूलाई उदीयमान खेलाडीका रूपमा प्रस्तुत गरेका थिए। उनले अब दोस्रो चरणमा आयोजक इन्डोनेसियाका फतुरामान फौजीसँग प्रतिस्पर्धा गर्ने जानकारी नेपाल ब्याडमिन्टन संघका सचिव नवीनविक्रम शाहले दिए। यसैगरी अर्को खेलमा नेपालका रुकेश महर्जनले मंगोलियाका खेलाडी मेन्देब्यर बात्सुकलाई २१८, २१७ को सोझो सेटमा पराजित गर्दै दोस्रो चरणमा स्थान सुरक्षित गरे। अर्का जुनियर खेलाडी पबिन लिन्थेपले पनि आफ्नो पहिलो खेलमा जित हात पारे। उनले पहिलो चरणको खेलमा पाकिस्तानका खेलाडी राजा मुहम्मद हैदरमाथि १५२१, २११७, २११७ अंकको प्रतिस्पर्धात्मक जित हासिल गरे।दोस्रो चरणको खेलमा रुकेशले श्रीलंकाका खेलाडी रसिन्दु हेन्देवासँग र पविनले पनि श्रीलंकाकै रन्थुस्का ससिन्दुसँग प्रतिस्पर्धा गर्नेछन्। पविन पनि नेपाली ब्याडमिन्टनका उदीयमान खेलाडी हुन्। उनले पुष्पलाल ब्याडमिन्टनमा छैटौं वरीयताका नेपाल पुलिस क्लबका खेलाडी दीपक बोहरालाई पराजित गर्दै आफ्नो क्षमताको परिचय दिएका थिए। च्याम्पियनसिप जुलाई ३० सम्म सञ्चालन हुनेछ।"
बाल विकास बन्यो च्याम्पियन,"भक्तपुर : जिल्लाव्यापी विद्यालयस्तरीय कोकाकोला कप छनोट फुटबल प्रतियोगिताको उपाधि बाल विकास इंगलिस स्कुलले जितेको छ । भक्तपुर जिल्ला फुटबल संघद्वारा आयोजित प्रतियोगिताअन्तर्गत बिहीबार भएको फाइनलमा देवी माध्यमिक विद्यालयलाई ३० गोलले पन्छाउँदै बाल विकास च्याम्पियन भएको हो । प्रतियोगिताको विजेता बाल विकास क्षेत्रीय प्रतियोगिताको लागि छनोटसमेत हुन सफल भएको छ । खेलको दोस्रो मिनेटमै गोल गरेर लिएको अग्रतालाई बचाउन नसक्दा देवी बाल विकासलाई उल्टै नतिजा सुम्पन बाध्य भएको थियो । उसको लागि सागर तामाङले सुरुवाती गोल गरेका थिए । उक्त गोलको ६ मिनेटपछि नवीन रानाले गोल गरेर बाल विकासलाई बराबरीमा ल्याए । खेलको पहिलो हाफमा ११ गोलको बराबरीमा टुंगिएको थियो । दोस्रो हाफमा देवीका खेलाडीले गोल राम्रो अवसरसमेत सदुपयोग गर्न सकेनन् । तर नवीन फुदोङले सात मिनेटको फरकमा खेलको ४१ औं र ४८ औं मिनेटमा दुई गोल गर्दै बाल विकासको जीत सुनिश्चित गरे । उनले पहिलो गोल फ्रि किकमार्फत गरेका थिए । देवीका खेलाडीको ह्याण्डवापत पाएको फ्रि किकको बललाई उनले जाली चुमाएका हुन् । प्रतियोगिताका विजेता तथा उपविजेता खेलाडी तथा विद्यालयलाई भक्तपुर नगर खेलकुद समितिका संयोजक उकेश कवांले प्रमाणपत्र, पदक तथा शिल्ड वितरण गरेका थिए । प्रतियोगिताको समापन कार्यक्रममा भक्तपुर जिल्ला फुटबल संघका अध्यक्ष गौतम सुजखू, प्रतियोगिता संयोजक तीर्थरत्न राजचल र रामकृष्ण प्रजापतिले यस वर्षको क्षेत्रीय प्रतियोगितासमेत भक्तपुरमै हुने जानकारी दिए ।"
अब क्रिकेट खेलाडीले पारिश्रमिक पाउने,"काठमाडौं : नेपाली राष्ट्रिय क्रिकेट खेलाडीले लामो समयपछि आफ्नो पारि श्रमिक पाउने भएका छन्। नेपाल क्रिकेट संघ (क्यान)सँग अनुबन्ध भएका खेलाडीलाई अन्तर्राष्ट्रिय क्रिकेट काउन्सिल (आईसीसी)ले पछिल्लो १६ महिनाको तलब निकासा गरेको हो। क्यान प्रतिबन्धमा परेपछि सम्झौताअनुसार तलब पाउन नसकेका २७ जना खेलाडीको तलब आईसीसीले निकासा गरेको हो। यूएईको दुबईमा बिहीबार बसेको आईसीसीको डेभलपमेन्ट कमिटीको बैठकले नेपाली खेलाडीको रोकिएको तलब तत्काल निकासा गर्ने निर्णय गरेको हो। डेभलपमेन्ट कमिटीको बैठकपछि जारी विज्ञप्तिमा निलम्बित अवस्थामा रहेको क्यानको सुधारका लागि काम भइरहेकाले अनुबन्धित राष्ट्रिय खेलाडीको रोकिएको तलब निकासा गरिएको हो, भनिएको छ। क्यानले सन् २०१५ मा प्रदर्शनका आधारमा खेलाडीलाई चार समूहमा विभाजन गरी मासिक पारि श्रमिक दिन सुरु गरेको थियो। त्यसअनुसार ए श्रेणीका खेलाडीले ३५ हजार, बी समूहमा परेकाले २५ हजार, सी समूहमा परेका खेलाडीले १५ हजार र डी श्रेणीमा परेका खेलाडीले पाँच हजार रुपैयाँ मासिक पारिश्रमिक पाउने व्यवस्था गरिएको थियो। आईसीसीले क्यानमाथि प्रतिबन्ध लगाएसँगै खेलाडीको पारिश्रमिक पनि रोकिएको थियो।"

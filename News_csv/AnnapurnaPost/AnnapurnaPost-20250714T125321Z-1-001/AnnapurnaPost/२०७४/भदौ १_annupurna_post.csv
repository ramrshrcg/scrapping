शीर्षक,विवरण
डुबानमा पर्नु तराईको नियति,"यतिबेला हामी बाढीपहिरोको प्रकोपले धनजन गुमाएका नेपाली दाजुभाइ तथा दिदीबहिनीको पीडामा साझेदार बन्ने कोसिस गरिरहेका छौं। नेपालमा बर्सेनि जस्तो आइरहने बाढीपहिरो हामी नेपालीको कठोर नियति बनेको छ। नेपालको भौगोलिक अवस्थितिअनुरूप भौतिक संरचना निर्माण गर्ने र मानव बस्ती पनि सोहीअनुकूल बसाल्ने हो भने हरेक प्रकारका विपत्तिबाट जोगिन सकिन्छ। तर यस्तो जान्दाजान्दै पनि हरेकपटक हामी नियतिको कठोर बज्रपात बेहोर्ने अभिशप्त छौं। पटकपटक हन्डर खाएर पनि चेत्दैनौं। बाँदर लड्ने भीर र सानो बाढीले पनि बगाउन सक्ने खोलाकिनारमा बस्ती बसाल्छौं र हरेक वर्ष विपत्ति निम्त्याउँछौं। मानव बस्ती सुरक्षित स्थानमा सारेर नदी र पहिरोलाई स्थायी रूपमा नियन्त्रण गर्नेतर्फ हामी कसैको ध्यान जाँदैन। यस्तो लापरबाही गैरजिम्मेवारीपन र संवेदनहीनता सायद संसारमा अन्यत्र कतै पाइँदैन। हिमालबाट झर्ने हिमनदीभन्दा चुरेबाट निस्कने ससाना खहरेहरू जम्मा भएर बन्ने मौसमी खोलाले ज्यादा धनजनको क्षति गरेको यथार्थ हाम्रासामु छ। यस्ता खहरेहरू नियन्त्रण गर्ने काममा हाम्रो करोडौंअर्बौं खर्च भइरहेको छ। तथापि हरेक वर्ष हामीले भोग्नुपर्ने कहर र अपार क्षतिको अनुपात एकरत्ति पनि घटेको छैन। किनभने हाम्रो समाधान गर्ने तरिका आफैंमा त्रुटिपूर्ण छ। चुरेबाट आउने र बीचबीचमा थपिने पानीको स्रोतलाई खुला छोडेर बीच बाटोमा तटबन्ध गर्दा समाधान निस्कन सक्दैन। हामीले आजसम्म निर्माण गरेका तटबन्ध तात्कालीन रूपमा समस्या समाधान गर्ने उद्देश्यबाट अभिप्रेरित देखिन्छ। यसको सोझो अर्थ छ, हामी यसको दीर्घकालीन समाधान चाहँदैनौं। पानी संग्रह हुन नदिने पृथ्वीमा पानीका तीनथरी स्रोत छन्। हिमनदी, भूमिगत जल र मनसुन। हामीलाई उपलब्ध यी तिनै स्रोतहरू समुचित उपयोगका लागि हो। कतिपय ठूला नदीहरू हाम्रो नियन्त्रणमा छैनन् अर्थात् हाम्रो सामर्थ्यभन्दा बाहिर छन्। यिनीहरूलाई आफ्नो काबुमा ल्याउन हामीलाई वर्षौं लाग्न सक्छ। त्यस्तै भूमिगत जलले हामीलाई कहिल्यै पनि दुःख दिएको छैन। आवश्यक पर्दा हामी यसको उपयोग गरौं। हरेक वर्षात्मा कहिले चाहिनेभन्दा कम र कहिले बढी पानी आउँछ। चाहिनेभन्दा कम प्राप्त हुँदा पनि हामी तड्पिन्छौं र बढी हुँदा पनि। हामीलाई जति आवश्यक छ, त्यति खटाएर कर्मले दिँदैन। मनसुन कम हुँदा हामी हिमनदीमा निर्बाध बहेको पानी प्रयोग गर्न पनि सक्दैनौं। त्यस्तै भूमिगत पानी पनि उपयोग गर्न सक्दैनौं। मनसुन धेरै हुँदा प्रकोपमा पर्छौं र धनजन गुमाउँछौं। त्यसैले यी सबै घटना हाम्रै अज्ञान र मूलतः राज्य सञ्चालनको जिम्मा पाएका व्यक्तिहरूको अपारदर्शिता, अयोग्यता र गैरजिम्मेवारीको परिणाम हो। हामीले चुरेको फेदबाट सुरु भएको ससाना खोल्सा कुलेसाको पानीलाई एकै ठाउँमा संग्रह हुन नदिने तरिका अपनाउनुपर्छ। सिरानमै पानीलाई विभिन्न दिशामा फर्काएर ठूला नदीसम्म पुर्याउने बगाउने व्यवस्था मिलाउनुपर्छ। यसो हुँदा अनावश्यक रूपमा खहरेहरूमा पानी जम्मा हुन पाउँदैन। ठूला नदीहरूमा पानी जम्मा हुँदा त्यसको पाटो नै फरक हुन्छ। समाधानका ठूलो परियोजनाअन्तर्गत परेपछि थप संकट निम्तिँदैन। जलाशयहरूको निर्माण चुरे पहाडभन्दा तल र माथि पनि कतिपय ठाउँमा बाह्रै महिना उपलब्ध हुन पानीका ससाना स्रोतलाई संग्रह गरी जलाशय निर्माण गर्न सकिन्छ। अझ यी स्रोतहरूका अतिरिक्त वर्षात्को पानी जम्मा हुने जलभण्डारहरू बनाउन सकिन्छ। आकाशबाट पर्ने पानी ससाना खोल्सा, कुलेसा थपिएर परम्परागत बाटो वा नयाँ बाटोसमेत बनाएर ठूलाठूला खहरे तयार हुने गर्दछन्। कतिपय जमिनमा उपस्थित अवरोधका कारण नयाँनयाँ बाटोसमेत भएर बग्दा मानव बस्तीमा ठूलो क्षति पुग्छ। तसर्थ कृषियोग्य समथर जमिनमा भएका सानाठूला ढिस्कालाई सम्याएर पानी बग्ने स्थायी बाटो मात्र बनाइदिँदा या ससाना खोलाबाट बहने पानीलाई जलाशयमा थन्क्याइदिँदा प्रकोप नियन्त्रण गर्न सकिन्छ। पानी पर्ने, बग्ने र यसको आकार बढ्दै गएर हुने क्षति नियन्त्रणको लागि कस्तो व्यवस्थापन गर्ने, केके विकल्प हुन सक्छन्, यसको अझ विस्तृत अध्ययन गर्न जरुरी छ। चीन र भारत जस्ता ठूला देशहरूले अपनाएको प्रविधि पनि अनुशरण गर्न सकिन्छ। आकाशबाट पर्ने पानी नियन्त्रण गर्नु कुनै ठूलो कुरा होइन। यो नियमित रूपमा पर्ने महिना असार साउन र भदौ मात्र हो। हाम्रो देशमा अरू महिना त्यति धेरै पानी पर्दैन। बस्ती बसाल्दा पानी नजम्ने र नडुब्ने किसिमले बनाउनुपर्छ। बाटाहरू भिरालो र पानी बग्ने कुलेसासहितको बनाउनुपर्छ। खेतीयोग्य गहिरो जमिनमा घर बनाउने, सहर बसाल्ने अनि पानीले डुब्यो भनेर कराउने मूर्खता सायद नेपालीबाहेक अरूले गर्न सक्दैन। पञ्चतत्ववमध्येको महत्ववपूर्ण तत्व हो पानी। मानिस, प्राणी र चराचर जगत्का लागि पानी अपरिहार्य छ। सामान्यतया यसले कसैको क्षति वा विनाश गर्दैन। तर जब तपाईंको बाँच्ने तरिका पानीमैत्री हुँदैन, तब यसले आफ्नो रिस देखाउँछ। पानीको स्वभाव उँधो बग्ने खाल्डोमा जम्ने किसिमको छ भन्ने जान्दाजान्दै त्यस्तै क्षेत्रमा बस्ती बसालेपछि परिणाम के हुन्छ ? त्यसैले हाम्रो जीवन जिउने तरिका बदल्नैपर्छ। अरूको क्षेत्रमा अतिक्रमण गरेपछि प्रतिक्रिया नकारात्मक हुन्छ नै। घनाजंगलमा पसेपछि हिंस्रक जनावरले खान्छ नै। आफ्ना नागरिकको जीवन सुरक्षित तुल्याउने जिम्मेवारी राज्यको हो। पुस्तैनी थलो या पैत्रिक सम्पत्तिको नाउँमा उच्च जोखिमयुक्त स्थानमा बसोवास गरिरहेका नगारिकलाई सुरक्षित स्थानमा स्थानान्तरण गर्ने दायित्व सरकारकै हो। त्यसैले राज्यले आफ्नो देशको भौगोलिक अवस्थितिअनुसार आफ्ना नागरिकहरूको बसोवासको व्यवस्थापन मिलाउन जान्नु या सक्नुपर्छ। ठूला नदीको किनारामा र अत्यधिक पानीको स्रोत भएका चुरेभन्दा तलको बस्तीमा मानव बसोवास हटाउनुपर्छ। पानी संगृहित भएर नदीजत्रै आकारका खोलाहरूको जहाँ सुक्खायाममा कमिला हिँड्छन्, कसरी व्यवस्थापन गर्ने भन्ने नयाँ कार्ययोजना तर्जुमा गर्नुपर्छ। यसको लागि तराई र भित्री मधेसमा ठूला र मझौला आकारका जलाशय बनाउनु उपयुक्त हुन्छ। यी जलाशयहरूको बहुउपयोग पनि गर्न सकिने भएकाले यसमा सबैको ध्यान जानु आवश्यक छ। पहाडमा एकीकृत बस्ती पहाडैपहाडले भरिएको नेपालजस्तो देशमा सर्वत्र घेरिएका बस्ती हुनु दुर्भाग्यपूर्ण वास्तविकता हो। यिनै बस्ती र यहाँ हुने मानवीय गतिविधिहरूले पनि कतिपय अवस्थामा पहाड भत्किने या पहिरो जाने कार्यलाई प्रोत्साहन गरिरहेको छ। ठूला राजमार्गबाट गाउँ, पहाडलाई जोड्ने बाटो बनाउने क्रममा प्रयोग हुने उपकरणहरूले कतिपय ठाउँमा पहिरो जाने गरेको छ। खुकुलो माटो भएका पहाडहरू भत्काउँदा र खोस्रिँदा हामीले सम्भाव्य जोखिमका बारेमा दूरदर्शिता अपनाउन नसकेकाले वर्षात्मा पानी पर्दा पहाडका ढिस्का खसेर बस्ती पुर्ने गरेको पाइन्छ। यस्तो कार्य तुरुन्त रोक्नुपर्छ। प्राकृतिक रूपमा र मानवीय गतिविधिका कारण कुनै पनि हिसाबले क्षति नपुग्ने ठाउँमा मात्र बस्तीको विकास हुन दिनुपर्छ। समथर भूभाग र चट्टानी पहाडबाहेक भिरालो जग्गा र कमलो माटो भएका पहाडमा बस्ती बस्न दिनुहुँदैन। आफ्ना नागरिकको जीवन सुरक्षित तुल्याउने जिम्मेवारी राज्यको हो। पुस्तैनी थलो या पैत्रिक सम्पत्तिको नाउँमा उच्च जोखिमयुक्त स्थानमा बसोवास गरिरहेका नगारिकलाई सुरक्षित स्थानमा स्थानान्तरण गर्ने दायित्व सरकारकै हो। हरेक वर्ष हुने वर्षा, उर्लिने बाढी र जाने पहिरो हाम्रा नियमित भोगाइ हुन्। यी भोगाइबाट कसरी बच्ने र सबै नेपालीलाई कसरी बचाउने भन्ने चिन्ता हामी सबैको हो। पीडितलाई भेट्न जाने केही आर्थिक सहायता दिने, श्रद्धाञ्जली व्यक्त गर्ने र थरीथरीका आश्वासन दिने कुरा परम्परागत हुन्। यस्तो क्रम कसरी रोक्ने भन्ने विषयमा हामी चिन्तित हुनुपर्छ। यसको लागि सबैभन्दा बढी राज्य जिम्मेवार बन्नुपर्छ। मृतकलाई कात्रो किन्न पैसा दिनु मात्र महानता होइन, नागरिकको जीवन कसरी सुरक्षित पार्ने भन्नेमा ध्यान पुर्याउनु आजको आवश्यकता हो।"
भड्किलोरहित मनाऔं हरितालिका,"हिन्दु महिलाको महान चाड हरितालिका तीज भाद्र शुक्ल पक्षको तेस्रो दिन मनाइने गरिन्छ। शिव र पार्वतीको मिलनको सम्झनामा मनाइने यो पर्ब हिन्दु नारीहरुको लागि बिशेष उत्साह र उमंग बोकेर आउने गर्दछ। पार्वतीले शिवजी वरको रुपमा प्राप्त गरौ भनेर मनोकामना राखी वर्त बसेको हुनाले तीजको चलन चलेको जनबिस्वास रहेको छ। तेसैले तीजको दिन शिव मन्दिर र शिवालयहरुमा दर्सनाथीको बिशेस भिड हुने गर्छ। तीन दिन विशेषरुपमा मनाइने यो पर्ब सुरुको दिन दर खाने दिनको रुपमा मनाइन्छ। दर खाने भन्नाले दरो खाने भन्ने पनि बुझिन्छ। यस दिन परिवारका विवाहिताका साथै अविवाहिता महिलाहरु रातो पहिरनमा सजिएर एक ठाउमा जम्मा भर्इ उत्साहपुर्वक नाचगान गर्ने गर्दछन। भोलीपल्ट वर्त बस्ने कारणले गर्दा नारीहरुले अघिल्लो रात खिर, मिठाई, सेल, पुरी, अचार तथा मासुजन्य परिकारहरु बनाई खाने गर्दछन्। दोस्रो दिन तीजको दिन वर्त बस्ने दिन। रातो पहिरन, छड्के, तिलहरी, यार्लिंग, बुलाकी, असर्फी लगायतका विभिन्न गहनाहरुमा सजिएर नारीहरु उत्साहपुर्बक नाचगान गर्ने गर्दछन। न भोकको समवेदना छ, न तिर्खाको सम्झना। तीजको दिनलाई रातो रंगको दिन पनि भनिन्छ। त्यस्तै पवित्रताको दिन अनि संगीतको दिनको रुपमा प्रख्यात दिन भनिन्छ। नारी जाती यस धर्ति र सृष्टिका लागि अनुपम वरदान हुन्। साथै शक्तिका केन्द्र पनि। तीजलाई हिन्दु नारीहरु आफ्नो सौभाग्य परिवार सुस्वास्थ्यको कामना गर्दै वर्त बस्ने प्रचलन रहिआएको छ।यो दिन वर्त बस्नाले मनोकामना पुरा हुन्छ भन्ने जनविश्वास रहेको छ। पार्वतीले शिवजी वरका रुपमा प्राप्त गरौ भनेर मनोकामना राखेकाले यस दिन विशेष गरी शिव र पार्वतीको पुजाआजा गर्ने गरिन्छ। यस दिन महिलाहरु शिवलिंग जसलाई शिवजीको प्रतिक मानी फलफुल अक्षता भेटि राखी शिव पार्वतीको आराधना गर्ने चलन चलिआएको छ। नारीहरु आफ्नो श्रीमानको दिर्घायुको कामना साथसाथै परिवारको सुस्वास्थ्यको कामना गर्ने गर्दछन्। तीजको साझ १०८ सुते बत्ति दियो प्रज्वलन गर्ने गरिन्छ ति दीपशीखाहरु रातभरि नै बाल्नुपर्ने धारणा छ। तीजको दिन नारीहरु बडो उत्साहका साथ नाचगान गर्ने गर्दछन्। वर्षभरिको व्यस्ततालाई बिर्सेर एक अर्काको पिर मर्का तीजको गीतको माध्यमबाट साटासाट गर्ने गर्दछन्। हिजोआज महिला दिदीबहिनीहरु सामाजिक सरोकारको बिषयलाई लिएर पनि गित गाउने प्रचलन छ। तीजको तेस्रो दिन गणेश चतुर्दशीका दिन भगवान गणेश जन्मिनुभएको भन्ने धार्मिक विश्वास रहेको छ। यस दिन विभिन्न कार्यक्रमहरु गरि मनाइन्छ। नारीहरु तीजको बेलुका प्रज्वलन गरेको दियो पुजा आरधनाका साथसाथै गणेश भगवानको पनि पुजा आराधना गर्ने चलन छ। यस दिन काठमाडौँ लगायतका देशका विभिन्न ठाउँका मठ मन्दिरहरुमा शिव पार्वती अनि गणेशको जन्मदिनको अवसरमा पुजाआजा गर्ने गरिन्छ। काठमाडौँको अशोक बिनायक, कमलादीमा रहेको गणेश मन्दिर र जनकपुरधाममा विशेष पुजा गरिने हुदाँ भक्तजनहरुको बिशेष घुँइचो लाग्ने गर्दछ।यस दिन गणेशलाई विभिन्न ८४ परिकारबाट बनेका समयाबजी तथा फलफुल चढाउने गरेको पाइन्छ। आजको दिन नेवार समुदायले भने चन्द्रमालाई चथाःधः (चोरका देवताकां) रुपमा पुजा अर्चना गर्ने गर्दछन। सूर्यस्त भएपछी अनि चन्द्रमा उदाउने समयमा कमलको फुल पात, अनार ,बिमिरो, पारिजातको फुल, आरुको विया, फर्सीको बिया, अदुवाको बोट र गेडागुडी राखेर गणेशजीको पूजा अर्चना गर्ने चलन चलिआएको पाइन्छ। चौथो दिन ऋषीपंचमीको दिन भाद्र महिनाको शुक्ल पक्षमा पञ्चमी तिथिमा सप्तऋषिको पूजा अर्चना गरिने हुदाँ यस दिनलाई ऋषि पञ्चमी भनिएको छ।पञ्चमीमा रजस्वला भइसकेका नारीहरुले ऋषिहरुको पूजा गर्ने परम्परा रही आएको छ। पञ्चमीको व्रत लिनाले महिलाहरुलाई सौभाग्य प्राप्त हुनेकुरा धार्मिक शास्त्रहरूमा उल्लेख गरेको पाइन्छ। यस दिन खोला ताल तलाउ पोखरी तथा नदीहरुमा गइ तुलसीको बोटको फेदको माटो, अमलाको बोटको फेदको माटो ,मालतीको बोटको फेदको माटो, हलोको टुडोको माटो, हात्तीको पाइलाको माटो ,रातो माटो गोबर र तिलको पात लगाएर ३६५ पटक दतिवनले दात माझी शुद्ध भइ खोला नदि खोला नदि तलाउ किनारमा बालुवाबाट सप्त ऋषिहरुको पर्तिमा तयार गरि पुजा आजा गरिन्छ। पुजाआजा सकिएपछि दान दक्षिणा सकाएर मात्र एक छाक खाने प्रचलन रही आएको छ। यस दिन यसरी पुजा गर्नाले रजस्वला भएका बेला जानी नजानी गरेको छुवाछुतको दोषबाट मुक्त हुने मान्यता रहेको छ। यस दिन नाच गान तथा भजन किर्तन गरेपछि मात्र वर्त पूर्ण हुन्छ भन्ने मान्यता रही आएको छ।"
बाढीपहिरोको कहर,"यस वर्ष अप्रत्याशित रूपमा भएको अत्यधिक वर्षाले देशको ठूलो हिस्सामा जनधनको अपार क्षति पुर्यायो । पहाडमा पहिरोले वातावरण आतंकित पार्यो भने तराईमा बाढीले वितण्डै मच्चायो । नेपाली जनताले यति ठूलो प्राकृतिक रोष २०७२ को भूकम्पलाई छोडेर यसअघि सायद कहिल्यै अनुभव गरेका थिएनन् । जनताले हरेक वर्षको वर्षायाममा बाढी, पहिरो र त्यसका कारण जनधनको क्षति बेहोर्दै आएका थिए । तर यसपटकको वर्षा, बाढी, पहिरो र जनधनको क्षति अन्य वर्षको तुलनामा भयावह र अकल्पनीय रह्यो । झापामा २४ घन्टामा ३७६ मिलिमिटरभन्दा बढी वर्षा हुनु र विराटनगरको विमानस्थल पूरै डुवानमा परी हप्तांैसम्म सेवा अवरुद्ध हुनु यसका प्रतिनिधि उदाहरण हुन् । पूर्वदेखि पश्चिमसम्म तराईका प्रायः सबै जिल्ला डुबानमा परे । तराईको ८० प्रतिशत भूभाग डुबानमा परेको भनिएको छ । त्यसबाट यस वर्षको धान उत्पादनमा कति कमी आउने हो, त्यसको लेखाजोखा हुने नै छ । छब्बीस जिल्लाका ६० लाख जनता बाढीबाट प्रभावित भएका छन् भनिएको छ । त्यसैगरी सवा सयभन्दा बढीले ज्यान गुमाएको र तीन दर्जनभन्दा बढी मानिस बेपत्ता भएका छन् । बाढी र पहिरोले भत्काएका र बगाएका घरको संख्या यकिन हुन बाँकी नै छ । त्यसैगरी बगाएका र मरेका दोपाया र चौपायाको संख्या त अनगिन्ती नै होला । विभिन्न सडकमा निर्मित तीन दर्जनभन्दा बढी पुल भत्किएकाभास्सिएका खबर छन् । त्यसैगरी प्रमुख राजमार्गलगायत कतिपय सहायक मार्ग ठाउँठाउँमा भत्किएका र बगाएको भनिएको छ । यसरी बाढीबाट विशेषगरी तराईको जनजीवन, व्यापार व्यवसाय, आवागमन, आहारविहार अस्तव्यस्त र छिन्नभिन्न भएको छ । कतिपय परिवारको जीवनको बाटो नै बदलिएको छ । त्यसैले यो राष्ट्रिय शोक र संकटको अवस्था हो । यो वितन्डामा एकै परिवारका सातजना सदस्यले ज्यान गुमाएका छन् । यसको तुलना अरू कुनै नोक्सानसँग हुन सक्दैन । पूरै गाउँबस्ती जलमग्न भएपछि त्यहाँ रहेका अन्नपात, भाँडाकुँडा, ओढ्ने, ओछ्याउने र लगाउने कपडा, बच्चाहरूका किताबकापी सबै काम नलाग्ने गरी भिजे । सबैको एकमात्र चिन्ता आफू कसरी बाँच्ने र आफ्नालाई कसरी बचाउने भन्ने नै भयो । ज्यानै जोखिममा परेको बेलामा अरू कुराको ख्याल हुने कुरै पनि भएन । आवाससम्म बचेकाहरूको लागि सबै वस्तु नयाँ सिर्जना गर्नुपर्ने भयो । आवाससमेत गुमाएकाहरूको निमित्त त पहिले त्यसैको सिर्जना गर्नुपर्ने भयो । त्यो सिर्जना कसरी गर्ने भन्ने अर्को चुनौती छ । न भोक मार्ने केही छ, न प्यास मेटाउने शुद्ध पानी नै । वरिपरि सबैको अवस्था त्यस्तै छ । कोसित माग्नु, कोसित सरसापट लिनु ? साँझबिहानको मात्र खाने कुरा नष्ट भएको होइन, खेतबारीसमेत डुबानमा परेपछि भोलिको लागि गरिएको खेतीसमेत नष्ट भएको छ । यसरी डुबानमा परेका गाउँबस्तीका मानिसको आज मात्र बिचल्ली भएको होइन, भोलिसमेत अन्धकारमय भएको छ । ठाउँठाउँका सडक बगाएको छ, पुल भास्सिएका छन्, आवागमन रोकिएको छ । त्यसैले उद्धार र सहयोग सामग्री पनि आउन सक्दैन । ठाउँठाउँका सडक र दर्जनौं पुल भत्केपछि राष्ट्रको क्षति त भयो नै । जनतालाई पनि उत्तिकै कष्ट भएको छ । यस्ता सडक र पुलको पुनर्निर्माणको निमित्त राज्यको अर्बौं खर्च हुने नै भयो । तिनको पुनर्निर्माणलाई पहिलो प्राथमिकता दिनुपर्ने भएपछि नवनिर्माणको काम पछि धकेलिनेछ । यसरी यो वर्षा, बाढी र पहिरोको कारणले आर्थिक दृष्टिले नेपाल झन् पछाडि धकेलिने भयो । २०७२ को विनाशकारी भूकम्प र भारतको अमानवीय नाकाबन्दीबाट तग्रिँदै गरेको नेपाल लगत्तै अर्को विपत्तिमा परेको छ । बिचल्लीमा परेका मानिसको निमित्त तत्कालको भोक र प्यास मेटाउने सामग्री उपलब्ध गराउनु पहिलो आवश्यकता हो । आवासको व्यवस्था पनि उत्तिकै जरुरी छ । त्यसैगरी आङ ढाक्ने कपडा पनि उत्तिकै जरुरत छ । यस्तो अवस्थामा पिउने पानी विरलै मात्र प्राप्त हुन्छ । त्यसैले पीडित पानीविनाको सीमित र सुक्खा खाने कुरामा प्राण धान्न बाध्य हुन्छन् । त्यसैले बाढीपीडितको निमित्त आसपासको सुरक्षित ठाउँमा युद्ध स्तरमा अस्थायी शिविर खडा गर्नु, तिनको लागि ओढ्ने, ओछ्याउने कपडा, खाद्य सामग्री, पिउने पानीको व्यवस्था गर्नु अत्यावश्यक हुन्छ । यस किसिमको प्राकृतिक विपत्ति आइपर्दा स्वदेश र विदेशबाट धेरैथोरै मानवीय सहायता आउनु स्वाभाविक हुन्छ । व्यक्तिगत स्रोतबाट पनि आउँछ, संस्थागत र सरकारी स्रोतबाट पनि । आफ्नै देशको सरकारले पनि चाहेको खण्डमा पर्याप्त मात्रामा सहयोग उपलब्ध गराउन सक्छ । तर समस्या त्यसरी प्राप्त वा संकलित सहायताको प्रभावकारी र न्यायोचित वितरणमा रहेको छ । २०७२ को भूकम्पपछि यो कुरा देखियो । त्यतिबेला राहत सामग्री पाउनुपर्ने धेरैले पाएनन्, नपाउनुपर्ने धेरैले पाए । कति ठाउँमा चाहिनेभन्दा बढी सामग्री पुग्यो, कति ठाउँमा केही पनि पुगेन । कति सामग्री घर ओसारिए, कति पसलमा बिक्रीको लागि पुर्याइए । कति सामग्री त अहिले पनि गोदाममा थन्किएका छन् । सरकारले गरेको प्रतिपीडित परिवार दुई लाख रुपैयाँ र घर मर्मत गर्न प्रतिघर १५ हजार रुपैयाँ राहतस्वरूप दिने निर्णय निश्चित रूपमा सकारात्मक छ । तर यसको वितरण कहिलेदेखि, कसबाट र कसरी हुने हो, त्यसबारे केही भनिएको छैन, किन ? यसरी त्यतिखेर जसको लागि भनेर सहायता आयो, त्यो लक्षित ठाउँ र परिवारमा सबै पुगेन । यसले गर्दा सहायता दिनेलाई पनि पाउनुपर्नेले पाउँदैनन् किन दिने भन्ने पर्छ । यसपटक चीनबाहेक अरू कतैबाट पनि बाढीपीडितको लागि भनेर अहिलेसम्म कुनै किसिमको सहायता आएको छैन । त्यसैले यस्तो बेलामा मुख्य समस्या भनेको प्राप्त सहायताको उचित र प्रभावकारी किसिमले पीडितमा वितरणको छ । यस सम्बन्धमा नेपालमा अहिलेसम्म प्रभावकारी राहत वितरण प्रणालीको स्थायी संस्थागत विकास गरिएको छैन । यो अति जरुरी हो । प्राकृतिक प्रकोपको सम्भावना बढी भएको हाम्रोजस्तो देशमा यसको आवश्यकता झनै बढी छ । त्यसैले अब विलम्ब गर्नु हुँदैन । समस्या टरेपछि बिर्सने परम्पराको अब अन्त्य गर्नैपर्छ । अब बाढीपीडितलाई आवश्यक सबै किसिमका सामग्रीको प्याकेजै दिनुपर्छ । अस्थायी शिविर सेनाले नै बनाइदिनुपर्छ । अत्यावश्यकीय औषधि छ्ट्नु हुँदैन । व्यक्तिहरूबाट आउने सहायता यसरी प्याकेजमा आउँदैन । तर धेरैतिरबाट आउने थरीथरीका सामग्रीलाई मिलाएर नपुगेको थपेर प्याकेजमै वितरण गर्नुपर्छ । प्राप्त सहायता सामग्रीको दुरुपयोग नहोस् र खेर पनि नजाओस् भन्नेमा विशेष ध्यान पुर्याउनुपर्छ । मुख्य चुनौती वास्तविक पीडितको पहिचानको पनि छ । वास्तविक भूकम्प पीडितको पहिचान गर्ने काम अहिलेसम्म पनि सम्पन्न भएको छैन र फेरि सर्वेक्षण गर्ने भनिएको छ । कतिपय नक्कली पीडितले लगेको अनुदान फिर्ता गरेका घटना पनि सञ्चारमाध्यममा आएका छन् । स्याङ्जा जिल्लामा द्वन्द्वपीडितको नाममा एक महिलाले झूटो विवरण पेस गरी १० लाख रुपैयाँको राहत रकमको चेक लगेको र पछि वास्तविकता उजागर भएपछि भुक्तानी रोकिएको विषय मिडियामा आएको धेरै भएको छैन । वास्तविक पीडितलाई मात्र राहत सामग्री वितरण सजिलो छैन, यस्तो अवस्थाको फाइदा गैरपीडितले पनि उठाउनेछन् । त्यसतर्फ सरोकारवाला निकायले ध्यान पुर्याउनुपर्छ । वास्तविक पीडितको हातमा मात्र पुगोस् । यस्तो अवस्थामा व्यवस्थित रूपमा संकट व्यवस्थापन गर्न सरकार गम्भीर हुनुपर्छ । जीवनमरणको संकटमा परेका ठूलो संख्याका जनताको उद्धार र राहतको निमित्त सरकारले कुनै कसर बाँकी राख्नु हँुदैन । बाढीग्रस्त ठाउँमै गएर राहतको काम गर्न सरकारले सेना, प्रहरी, रेडक्रस, स्काउट आदि निकाय र सामाजिक संस्थालाई निर्देशनआग्रह गर्नुपर्छ । तराईका प्रमुख आठ जिल्लामा एक महिना पछि चुनाव छ । त्यतिखेरसम्म त्यहाँको जनजीवनलाई सामान्य अवस्थामा फर्काउन सरकार सक्रियतापूर्वक लाग्नुपर्छ, तर सरकार बाढीपीडितको उद्धार र राहतको निमित्त त्यति गम्भीर भएको प्रतीत हुँदैन । बाढीपहिरोको यो वितण्डाबाट जनतालाई मर्का पर्ने अर्को पक्ष भनेको अत्यावश्यकीय वस्तुको अभाव र अकासिने मूल्यवृद्धि हो । बाढी र डुबानबाट उत्पादन नष्ट हुनुका साथै ठाउँठाउँका सडक र पुल भत्केकाले अन्यत्रका उत्पादनको ढुवानी र वितरणसमेत अवरुद्ध भएको छ । त्यसबाट एक त बजारमा सामान अभाव हुने र सामान उपलब्ध भए पनि तिनको मूल्य बढी हुने हुन्छ । ताजा तरकारीमा यो स्थिति अहिल्यै देखा परिसकेको छ । यो स्थिति निवारणको निमित्त भत्केका सडक र पुलको मर्मत युद्धस्तरमा गर्नुको विकल्प छैन । सरकारले गरेको प्रतिपीडित परिवार दुई लाख रुपैयाँ र घर मर्मत गर्न प्रतिघर १५ हजार रुपैयाँ राहतस्वरूप दिने निर्णय निश्चित रूपमा सकारात्मक छ । तर यसको वितरण कहिलेदेखि, कसबाट र कसरी हुने हो, त्यसबारे केही भनिएको छैन, किन ? सरकारले दिने भनेको सहयोग समयमा र वास्तविक पीडितले पाउने गरी वितरण गर्ने चाँजोपाँजो मिलाउने जिम्मेवारी पनि सरकारको हो । तर सरकारले त्यो निर्णय गर्नुबाहेक वितरणको बारेमा केही बोलेको छैन । साथै प्रधानमन्त्री दैवी प्रकोप सहायता कोषमा अर्बौं जम्मा छ भनिएको छ । त्यस कोषमा अहिले पनि ठूलै रकम जम्मा भइरहेको छ । यस्तो बेलामा त्यो कोषको रकम उपयोग नगरे कहिले गर्ने हो ? सरकारले अहिले दिने निर्णय गरेको रकम त्यही कोषबाट हो कि के हो ? सरकारले त्यो भनेको छैन । जे होस्, पीडितले समयमा राहत पाउन सके मात्र त्यसको उपयोगिता हुन्छ, यसमा ढिलाइ भयो भने जनधनको क्षति बढ्दै जान्छ । यसतर्फ सरकारको दृष्टि पुगोस् ।"
स्थानीय सरकारको कार्य क्षेत्र,"करिब २० वर्षपछि मुलुकमा स्थानीय सरकारको उपस्थिति भएको छ । चुनाव जितेको उत्साह र उमंग अनि लगाएको माला ओइलाएको छैन होला, निवार्चित पदाधिकारी अन्योलमा छन् कुन बाटो, कहाँ, कसरी, कहिले र किन जाने ? जता हेर्यो त्यतै शून्यता देखिन्छ । किनभने अनुसूची ८ बाहेक अन्य कुनै ऐन, नियम, नीति, निर्देशिका वा मापदण्ड छैनन्, न त कुनै राष्ट्रिय अथवा अन्तर्राष्ट्रिय संघसंस्थाले शून्यताबाट कसरी संस्था सुरुआत गर्ने भनेर तालिम दिन नै जरुरी ठाने । जे होस्, निर्वाचित स्थानीय सरकारका पदाधिकारीका काँधमा जनताले बल्ल वर्तमान र भविष्यको भारी बिसाउने मौका पाएका छन् । विगत् २० वर्षयता आर्थिक एवं राजनीतिक स्वार्थनिम्ति आधारभूत आवश्यकता तिरस्कार गर्ने परिपाटीबाट नेपाली जनता सायद अब मुक्त हुनेछन् । हुन त चुनाव हुन मात्र के पाएको थियो, राजनीतिक खेलाडीहरूले नयाँ नारा सिंहदरबारको अधिकार स्थानीय जनता' लाई लगाउन सुरु गरिसके । त्यसो त नेपाल सरकार राजनीतिक नाराले सायद सबैभन्दा धनी देश होला, जहाँ हरेक वर्ष दर्जनौं नाराहरूको उद्घोषण गरिन्छ र वर्ष दिन नपुग्दै ती तुहिन्छन् । वास्तवमा स्थानीय सरकारहरू तब मात्र पूर्णाधिकारसम्पन्न हुनेछन्, जब स्रोतसाधन, आम्दानी र खर्चले स्वावलम्बी एवं दिगो संस्थाको रूपमा काम गर्न थाल्छन् । भर्खरै मात्र जन्मेका यी सरकारलाई असल सार्वजनिक संस्थामा विकास गर्नको खातिर यो आलेखमा तिनीहरूको मोटामोटी कार्यक्षेत्र प्रस्तुत गरिएको छ । गुणात्मक परिर्वतन चाहे गाउँपालिका (गापा) हुन् अथवा विभिन्न विशेषण वा उपसर्ग जोडिएका नगरपालिका (नपा) हुन्, जनताको सबैभन्दा पहिलो एवं महत्ववपूर्ण आवश्यकता भने आधारभूत आवश्यकताको गुणात्मक परिवर्तन हो । नेपाली भूगोल, समाज, आर्थिक स्थिति र विगतका विभेदपूर्ण विकासे योजना, नीति र कार्यक्रमहरूको संयोजित अवसरले हरेक गापानपाका आधारभूत आवश्यकता फरकफरक हुन सक्छन् । तसर्थ प्रत्येक गापानपाले आआफ्नो क्षेत्रका सम्पूर्ण समाजको आवश्यकताको पहिचान, वर्गीकरण र प्राथमिकीकरण गर्दै एक वर्ष, दुई वर्ष र चार वर्षमा पूरा गर्न सकिने कार्यक्रम जनताबाट अनुमोदन गर्न सकिन्छ । अहिले भएको चुनावअगाडि अथवा पछाडि तर थुप्रै नगरपालिकालाई स्मार्ट सिटी' को हावाले छोएको छ । अरूले घोडा चढेकाले आफूलाई धुरी चढ्ने सवार चढेजस्तो पनि देखिन्छ, केही पदाधिकारीमा । हुन त नारा नै त हो, जति चर्को स्वरमा भट्याए पनि हुन्छ । फेरि हाम्रा नपागापाहरू स्मार्ट हुन हँदैन भने होइन । किनभने स्मार्ट सहर वा ठाउँ बनाउन पहिलो आवश्यकता भनेको संरचनाको विकास हो, जसले समग्र अर्थतन्त्र, सुरक्षा, स्वास्थ्य, शिक्षा, पर्यावरणमा गुणात्मक सुधार र क्षमतामा वृद्धि हुन पुगोस् । स्मार्ट सिटी बनाउने नाममा सित्तैमा विद्युतीय तरंगहरू उपलब्ध गराएर फेसबुक वा ट्वीटर' मा कुरा काट्नेहरूको भीड बढाएर सहर स्मार्ट हुँदैन । वास्तवमा अहिलेसम्म स्मार्ट सिटीको परिभाषा मात्रै दुई दर्जनभन्दा बढी छन्, तर तिनीहरूको सृष्टिगत सारचाहिँ एउटै छ, त्यो हो प्रविधि, सीप र ज्ञानको सम्मि श्रणले सहरका घरभवनहरू, ऊर्जाका स्रोत र वितरक, पानी, ढल, फोहोरमैला, सार्वजनिक यातायात, सडक, बत्तीजस्ता यावत् आधारभूत संरचनाहरूलाई चुस्त, सक्षम र सुलभ बनाउने । कथित स्मार्ट सिटीका भाग्यमानी वासिन्दाले आफ्नो घरभित्र उब्जिएको फोहोरमैला एवं ढल नदी खोलामा लागेर मिसाउँदैनन् ? अहिलेको निम्ति प्रत्येक स्थानीय सरकारको आफ्नो कार्य क्षेत्रमा ल्याउनुपर्ने गुणात्मक परिर्वतनमा स्तरीय शिक्षा, स्वास्थ्य, कृषि र संरचनाको पहिलो पंक्तिमा आउँछ । ती निर्वाचित पदाधिकारीहरूले निरन्तर सोच्नु र सोध्नुपर्ने प्रक्रिया र प्रश्न थुप्रै हुन सक्छन् १ कसरी सम्पूर्ण सरकारी विद्यालयहरूलाई राजनीतिमुक्त क्षेत्र घोषणा गर्दै स्थानीय शिक्षामा गुणात्मक परिर्वतन ल्याउन सकिन्छ ? एकातिर विद्यालयहरूमा नियमित तालिम र अनुगमनको आवश्यकता छ भने अर्कोतिर स्थानीय भाषा र संस्कृतिलाई समावेशीकरण गर्न ढिलाइ भइसकेको छ, तर कसरी ? २ खासगरी गापाहरूमा प्राथमिक स्वास्थ्य सेवाको सुलभता र स्थानीय जनशक्तिको परिचालन कसरी गर्ने ? ३ कृषि क्षेत्रलाई सम्मानपूर्वक स्थापित गर्दै प्रांगरिक खेती प्रणालीमार्पत उत्पादकत्व वृद्धि गर्नको खातिर निजी एवं सामुदायिक उद्यमशीलताको विकास गर्न स्थानीय सरकारहरूले किसान र उद्यमीहरूबीचको बजार विकास गर्ने, ४ स्थानीय जनतालाई जैविक विविधता र जलाधर संरक्षणमा संलग्न गराउँदै आयमूलक अवसर खोज्ने । विकासका नाममा डाँडाडाँडामा डोजर लगाएर विनाश निम्ताउनुको सट्टा पर्यटनीय एवं पर्यटकीय सडकनिम्ति स्थानीय स्तरमै योजना तर्जुमा र कार्यान्वयन गर्ने । ५ खोला, नदी, बगर, वनजंगल एवं ऐतिहासिक पाटीपौवा, मठमन्दिरको संरक्षणार्थ एवं दिगोपनको निम्ति संरक्षण र उपभोक्ता समूहरूलाई परिचालन संस्थागत परिपाटीको सुरुआत गर्ने । स्थानीय सरकारले मात्रै नेपाली समाजको वास्तविक पहिचान र भूगोल संरक्षण र संवद्र्धन गर्न सक्छन्, त्यसनिम्ति निर्देशिका होइन, जनतासँग निरन्तर अन्तक्रिया आवश्यक छ । संस्थागत दिगोपन नेपालको संविधान २०७२ को अनुसूची ८ बमोजिम भर्खरै जन्मेका ती सम्पूर्ण स्थानीय सरकारहरू हुर्कन निकै गाह्रो हुनेछ किनकि केन्द्र र प्रदेशमा तर काढ्न पल्केका ठालुहरूले नवजात सरकारहरूको हातखुट्टा बाँध्न कुनै कसर बाँकी राख्ने छैनन् । तसर्थ यी शिशु संस्थाहरूलाई सेवामूलक, स्वच्छ, पारदर्शी र स्वावलम्बी सरकारलाई संस्थागत गर्न जनतासँग बढीभन्दा बढी अन्तरक्रिया गर्दै तिनीहरूको विश्वास र समर्थन लिन प्रतिस्पर्धा गर्नु जरुरी छ । ती नयाँ नपागापालाई संस्थागत दिगोपन दिलाउनको निम्ति सबैभन्दा महत्ववपूर्ण आयाम भनेको तिनीहरूको आर्थिक भार र दायित्व हो । ती संस्थाहरूले दिगो बन्न पुँजी सिर्जना गर्नुपर्ने हुन्छ । एकातिर केन्द्रीय सरकारबाट प्राप्त हुने वार्षिक रकमको पारदर्शी खर्च र उचित क्षमता एवं विकासे योजनाको तर्जुमा र अनुगमन गर्नुपर्ने हुन्छ भने अर्कोतिर स्थानीय सरकारहरूले पुँजी सिर्जना गर्ने क्रममा स्थानीय जनतामाथि थप करको भार लगाउने चेष्टा गर्यो भने सायद थप गल्ती हुनेछ । त्यसरी नै पँजी बाँडेर गरिबी हटाउने सोचको अन्त्य गरी बढीभन्दा बढी जनतालाई नीतिगत एवं सामुदायिक ढंगबाट पँजी सिर्जना गर्ने अवसरहरूको खोजी गर्नु तिनीहरूको दायित्व हो । अनुसूची ८ बमोजिमका सम्पूर्ण कार्यहरू स्वयं नपागापाहरूले मात्र गर्छु भन्ने होइन । त्यसको निजी क्षेत्र सामुदायिक संघसंस्था, परोपकारी संस्था, उपभोक्ता समूहलाई लिएर सहकार्य गर्ने र त्यसको आवश्यकताअनुरूप जनताको सहभागिताले मात्र संस्थामा विश्वास बढ्दै जान सक्छ र स्थानीय जनतासँगको अन्तक्रियामार्फत नीति एवं निर्देशिका तयार गर्नेे हो । खोला, नदी, बालुवा, वन, बेचेर पुँजी सिर्जना गरिँदैन । आजको बाढी हिजोको खोला, नदी, बालुवा, वन विनाश हो । भ्रष्टाचार नभित्वयाउनुस् केन्द्रीय सरकारले गर्ने दृष्टान्तहरू जस्तै वर्षको अन्त्यमा अर्थात् असारको अन्तिम हप्तामा हुन गरेको घन्टे विकास' (४८ घन्टामा ४८ अर्बको खर्च ) बाट स्थानीय सरकारहरू टाढा बस्न सक्नुपर्छ । वास्तवमा असार महिनामा नेपालमा जेजति विकास हुन्छ, त्यस्तो संसारको कुनै कुनामा पनि हँदैन । त्यसैले होला ठूला साहुहरू जस्तैएसियाली विकास बैंक, विश्व बैंक एवं अन्तर्राष्ट्रिय मुद्रा कोष पनि नेपालको घन्टे विकास' बाट सन्तुष्ट देखिन्छन् ? स्थानीय सरकारहरूलाई राजनीतिक एकाइ मात्रै नभएर राज्यको अर्थसामाजिक अवयवहरूको गुणात्मक परिवर्तन गर्ने सक्ने संस्थाको रूपमा स्थापित गर्न सक्यो भने मात्र नेपालले समतामुखी विकासको फड्को मार्नेछ । त्यसका खातिर स्थानीय सरकारहरूले पुँजी सिर्जना (वितरण मात्रै होइन) गर्नु आवश्यक छ । तसर्थ स्थानीय सरकारलाई भ्रष्टाचारको जालोबाट मुक्त राख्न ठूलै साहस पनि चाहिन्छ किनभने नेपालमा भ्रष्टाचार अब ऐन, नीति, योजनामार्फत हुने गर्दछ । शिक्षा, स्वास्थ्य कृषि, वन, नदीखोला एवं निर्माण कार्य कुनै पनि यस्तो क्षेत्र छैन, जहाँ भ्रष्टहरूले अखडा जमाएमा छैनन् । हुन पनि ०४५०४६ अगाडिसम्म भ्रष्टाचारको रकम लाख' सुन्दा जिब्रो टोक्थे, त्यसपछि करोडमा' पुग्यो र अहिले त अर्ब' पनि सामान्य भइसकेको रहेछ । कथित राजनीतिक संयन्त्र नै संस्थागत भ्रष्टाचारमा पौडी खेलिरहेका हुन्छन् तर पनि नेपाली पत्रकारहरू तिनलाई फेरि शीर्षस्थ' को विशेषण लगाउन पछि पर्दैन । उदाहरणको निम्ति डा केसी कसका निम्ति पटकपटक अनसन बस्दैछन् ? योभन्दा अगाडिका कामरेडी सरकारले बूढीगण्डकीलाई रातरात मन्त्रिपरिषद्को निर्णयबाट ठेक्का दिलाउनुको सामान्य उद्देश्य स्पष्ट हुने छैन र ? अब कर फस्र्योट आयोगले प्रमाणित गरेको पक्ष के भने ऐनको आधार भ्रष्टाचार गर्न खुला छ नेपालमा । अर्कोतिर एनसेलको बारेमा सबैथरी मौन छन् । तिनीहरूको समुच्च क्षति करिब ७० अर्ब हुन्छ । उता विगत दुई वर्षदेखि भूकम्पबाट बिचल्ली भएका कम्तीमा ६ लाख घरपरिवारमध्ये ९९ प्रतिशतले दोस्रो किस्ता पाउन सकेनन्, तर पैसा बाँड्ने संस्थाले ४१ अर्ब रुपैयाँ फिर्ता गर्न पुग्यो । औचित्यहीन संस्था खडा गरेर लुट्ने प्रवृत्ति स्थापित छ नेपाली राजनीतिमा । मुलुकमा कानुनी राज्य थियो र छ भने यस्ता गैरजिम्मेवारी बढ्ने थियो र ? स्थानीय सरकारको थाप्लोमा देशलाई लुटतन्त्रबाट बचाउन जिम्मेवारी एवं दायित्व बढेको छ । यद्यपि नपागापामा र्याल काढ्नेहरू छैनन् भन्ने होइन, तर स्थानीय सरकारले आफ्नो आम्दानी र खर्च पारदर्शी राख्दै आफ्नो क्षेत्र र केन्द्रको घन्टे विकास' क्षेत्र बन्न नदिनुस्, जनताको रगत र पसिनाको कदर त्यसैले हुन्छ । स्थानीय सरकारहरूको अर्को महत्ववपूर्ण जिम्मा भनेको सामाजिक सुरक्षा र आपत्कालीन तत्परतासम्बन्धी हो । एकातिर समाजमा विभिन्न कारणले समाजमा बाल, वृद्ध र असहायहरूको संख्या बढ्दैछ भने अर्कोतिर पश्चिमको चर्को प्रभाव अथवा दक्षिणी हावाले विक्षिप्त युवा पुस्तामा आफ्नो परिवार, पिता, पुर्खालाई तिरस्कार गर्ने प्रवृत्ति बढेको देखिन्छ । अन्धविश्वास र विकृति निवारणको निम्ति सञ्चारमाध्यमको सहयोग लिने एउटा पाटो हो भने अर्को पक्ष परिवार र समुदायप्रति पनि त्यत्तिकै जिम्मेवार आयाम हुन् । तर कसरी सामुदायिक पहल गर्दा समाजका ती बालबच्चा, वृद्ध एवं असहाय महिलाको जीवनस्तरमा अभाव शून्यता आउँदैन (? ) स्थानीय सरकारले खोतल्नुपर्ने अर्को महत्ववपूर्ण सामाजिक दायित्व हो । नेपालको भौगोलिक विविधतामा गर्व गर्ने तमाम नेपालीलाई त्यसको जोखिमताका बारेमा धेरैथोर ज्ञान भए पनि त्यसका अवश्यम्भावी प्राकृतिक प्रकोपहरूका सम्बन्धमा समाजलाई सदैव कसरी तत्परताका साथ राख्ने भनेर पहाड एवं तराईका सम्पूर्ण स्थानीय सरकारहरूले छिटोभन्दा छिटो स्थायी कार्यक्रम सुरु गर्न ढिलाइ गर्नु हँदैन । त्यसनिम्ति हरेक विद्यालयमा विद्यालय सामग्रीका अलावा शिक्षकविद्यार्थीअभिभावकसहितको स्वयंसेवक समितिहरूको गठन एउटा सम्भावना हो । नपा क्षेत्रहरू अन्य स्वयंसेवी अथवा परोपकारी संस्थाहरूलाई नियमित तालिम र उत्साह प्रदान गर्ने उपायहरू खोजी गर्न आवश्यक छ । माथि उल्लिखित यावत् कार्य क्षेत्रहरू संविधानसिर्जित मात्र नभएर अहिलेको नेपालको अविलम्ब आवश्यकता हो । तर एकातिर स्थानीय सरकारहरू स्वयं कहाँ कसरी सुरु गर्ने भनेर अन्योलग्रस्त छन् भने अर्कोतिर केन्द्रीय राज्यसत्ता र आगामी चारपाँच महिनापछि जन्मिने प्रादेशिक सरकारहरूले नपागापाको अधिकार, साधन र स्रोत कटौती गर्ने नै छन् किनभने संविधान नयाँ होला तर राजनीतिक एवं प्रशासनिक सोच पूरा नै देखिन्छ । स्थानीय सरकारहरूलाई कसरी सक्षम र स्वावलम्बी संस्थामा विकास गर्ने भनेर ऐन, कानुनहरू बन्नेछन् भन्ने ठूलो आशा गर्ने ठाउँ पनि देखिँदैन किनकि सांसदहरू जनतालाई नभएर आफैं कसरी छिटोभन्दा छिटो धनी बन्ने खेलमा लिप्त छन् । अन्यथा डा केसीले बारम्बार अनसन कसको लागि बस्नुपरेको छ । तसर्थ भोलिका दिनहरूमा केन्द्रीय सरकार अथवा भनौं अर्थ मन्त्रालयले बाँड्ने केन्द्रीय अनुदान र स्थानीय सरकारनिम्ति आवश्यक रकम विनियोजनमा विभेद र अपारदर्शी सूत्रहरू प्रयोग नै हुनेछन् । फलस्वरूप समाज विद्यमान अर्थसामाजिक विभेद झन् टड्कारो समस्याको रूपमा बल्झिने सम्भावना ज्यूँका त्यूँ रहने नै छ । अहिलेको तौरतरिका हेर्दा संघीयता जनताका निम्ति नभएर राजनीतिक पेसा र दलाली गर्नेहरूको निम्ति मात्र हो भन्ने छाप पर्दै गएको छ । स्थानीय सरकारहरूलाई राजनीतिक एकाइ मात्रै नभएर राज्यको अर्थसामाजिक अवयवहरूको गुणात्मक परिवर्तन गर्ने सक्ने संस्थाको रूपमा स्थापित गर्न सक्यो भने मात्र नेपालले समतामुखी विकासको फड्को मार्नेछ । त्यसका खातिर स्थानीय सरकारहरूले पुँजी सिर्जना (वितरण मात्रै होइन) गर्नु आवश्यक छ । तर केन्द्रीय स्तरमा बन्ने ऐन, नीति र नियमहरू जनता निम्तिभन्दा नेता वा दलाली गर्नेहरू नै छिटोभन्दा छिटो धनी बन्ने र बनाउने माफिया खेलमा लागिपरेको वर्तमान परिपे्रक्षमा जनताबाट जनताको निम्ति भनेर भर्खरै चुनिएका नपागापा पदाधिकरीहरूले सहभागितामूलक योजना, नीति र कार्यक्रमहरूको सुरुआत गर्दै आआफ्नो संस्थालाई सदाचार, स्वावलम्बी र दिगो राख्ने प्रयत्न गर्नेछन् । तर के सिंहदरबारले सम्पूर्ण स्थानीय सरकारहरूलाई स्रोत र साधन पारदर्शी र विभेदरहित ढंगले उपलब्ध गराउनेछ ? हेर्न बाँकी छ । थुतुनो मात्रै चलाएर संस्थाहरू सक्षम हुँदैनन् ।"
प्रधानमन्त्रीको भारत भ्रमणका कार्यभार,"प्रधानमन्त्री शेरबहादुर देउवा भदौ ७ गते भारत भ्रमणमा जाँदै छन् । विगतमा पनि प्रधानमन्त्रीले पदभार ग्रहण गरेलगत्तै पहिलो विदेश भ्रमण भारतबाटै गर्ने प्रचलन छ । २०६४ जेठमा संघीय लोकतान्त्रिक गणतन्त्र घोषणा भएपछिको यो १० वर्षको अवधिमा १० जना प्रधानमन्त्री भए । पहिलो संविधानसभा निर्वाचनमा बहुमत गुमाएपछि गिरिजाप्रसाद कोइराला सबैभन्दा कम करिब तीन महिना र राजीनामा दिएर पनि नयाँ सरकार बन्न नसक्दा सबैभन्दा बढी माधव नेपाल २१ महिना प्रधानमन्त्री भएका छन् । पुष्पकमल दाहाल दोहोर्याएर प्रधानमन्त्री भएका र सुशील कोइराला २० महिना र अन्य सबैले ६ महिनादेखि १० महिना मात्र सरकारको नेतृत्व गरेका छन् । २०५२ मा पहिलोपटक प्रधानमन्त्री भएर भारत गएका देउवाले महाकाली सन्धि संसद्बाट अनुमोदन गराएका थिए । सूर्य पश्चिमबाट उदाउने तत्कालीन जलस्रोतमन्त्रीको भनाइ र रोयल्टीबापत वार्षिक २२ अर्ब रूपैयाँ नेपालले पाउँछ भन्ने केपी ओलीको भनाइ नेपालीहरूले सम्झिराखेका छन् । सूर्य पूर्वबाटै उदाइरहेको छ र महाकालीको पानी बगेर भारततर्फ गइ नै रहेको छ । बिजुली उत्पादन नभएकाले रोयल्टी पनि आएको छैन । तर पञ्चेश्वर आयोजनाको नाममा प्रधानमन्त्रीहरूको भारत भ्रमणमा पटकपटक कुरा चलि नै रहेको छ । सन् १९५० मा अन्तिम राणा प्रधानमन्त्री मोहनशमशेरले राणाशासन जोगाउन भारतसँग मैत्री सन्धि गरे । सन्धि भएको केही समयपछि नै राणाशासन अन्त्य भयो । सो सन्धि अहिलेसम्म कायमै छ । सत्ता बाहिर हुँदा नेपालका दलहरू सो सन्धि खारेज वा पुनरावलोकन गर्ने नारा लगाउँछन् । सत्तामा पुगेपछि चुप लागेर बस्ने गरेका छन् । हालै भारतले पनि उक्त सन्धि पुनरावलोकनको लागि सहमति जनाएर दुवै देशका विज्ञ समावेश भएको कार्यदल गठन भएको छ । नेपाली पक्ष के संशोधन चाहन्छ स्पष्ट नभएको कार्यदलमा रहेका भारतीय पक्षका महेन्द्र लामाले भनेका छन् । सत्तामा गएपछि सबै दलले आफ्नो सरकारलाई समर्थन कायम राख्न भारतको हितमा ध्यान दिएको आरोप पनि लाग्ने गरेको छ । राजनीतिक अस्थिरताले प्रधानमन्त्रीको भारत भ्रमणमा भएका सन्धिसम्झौताको संसद् र जनतामा भारतबारे बढी नै विरोध हुने गरेको छ । खास गरेर कमजोर र छोटो अवधिको लागि म्याद तोकिएका प्रधानमन्त्रीसँगको सम्झौता नाम मात्रको हुने र कार्यान्वयनमा नजाने र बारम्बार तिनै बुँदा प्रत्येक प्रधानमन्त्रीको भ्रमणमा दोहोरिने गरेका छन् । २०६३ को राजनीतिक परिवर्तनपछि भारत र अनमिनले मधेस आन्दोलनको नाममा नेपालमा संघीय लोकतान्त्रिक गणतन्त्र र समानुपातिक निर्वाचनको व्यवस्था गराए । संविधानसभाको निर्वाचन र माओवादीले सरकार बनाएपछि सत्ताको स्रोत दिल्ली हुँदै लैनचौरले समेत प्रयोग गरेको थियो । भारतमा बीजेपीको मोदी सरकार सत्तामा आएपछि नेपाल सम्बन्धमा भारत र पश्चिमी शक्तिको स्वार्थ बाझिन गयो । भारत हिन्दु अधिराज्य र राजनीतिक स्थिरता कायम गर्न चाहने पश्चिमा शक्ति धर्मनिरपेक्ष र राजनीतिक अस्थिरता चाहने । २०७२ असोज ३ गते संविधान जारी गर्दा पश्चिमा शक्ति हाबी भएपछि केही समय दिल्लीको प्रभुत्वमा कमी देखिए पनि पुनः केपी ओलीको सरकार विस्थापित गरेर पुष्पकमल दाहाल हुँदै शेरबहादुर देउवा प्रधानमन्त्री भएपछि दिल्लीले नै संरक्षकको भूमिका निर्वाह गरिरहेको छ । हालै नेपालको भ्रमणमा भारतीय परराष्ट्रमन्त्री सुषमा स्वराजले पूर्व प्रधानमन्त्री दाहाल र हालका प्रधानमन्त्री देउवाको कूटनीतिक तारिफ, राजपा नेताहरूलाई ६ दलका नेताहरू ६ तिरै किन मुख फर्काउनु हुन्छ ? एकताको घोषणादेखि तपाईंहरू किन एक हुनु हुन्न भनेर निर्वाचनमा भाग लिनको लागि गरेको प्रयास पनि त्यसैअन्तर्गत रहेको छ । सामान्यतः दौत्य सम्बन्ध स्थापना भएका छिमेकी मुलुकमा दुवै देशका राष्ट्रप्रमुखहरूले बेलाबखतमा आवश्यकताअनुसार भ्रमण गरिरहेका हुन्छन् । यस्ता भ्रमण दुई किसिमका हुन्छन् । पहिलो सम्बन्धित देशले निमन्त्रणा गरेर र दोस्रो भ्रमण गर्ने चाहनाले निम्ता गर्न अनुरोध गरेर । नेपालका प्रधानमन्त्रीको भ्रमण भारतको चाहनाभन्दा पनि नेपालकै जोडबलमा हुने गरेको छ । सामान्यतः कुनै समस्या उच्च स्तरको भेटघाटबाट समाधान गर्ने अवस्थामा मात्र यस्ता भ्रमण हुने चलन रहेको छ । यस्तो भ्रमणलाई मैत्रीपूर्ण भ्रमण भन्ने गरिएको छ । अहिले नेपाल भारत सम्बन्धमा म्यादी प्रधानमन्त्री स्तरबाटै समाधान गर्नुपर्ने कुनै समस्या छैन, अन्यथा भएमा बाहेक माघ ७ गते मिति तोकिएको यो सरकारको प्रमुख दायित्व प्रदेशसभा र संसद् निर्वाचन गराउनु रहेको छ । वर्तमान राजनीतिक गतिविधिले निर्वाचनको सम्भावना टाढा हुँदै गएको छ । निर्वाचनमा बाह्य प्रभाव नपरोस् भन्नको लागि संविधान जारी गराउन लागिपरेको पश्चिमा शक्तिले सञ्चालन गरेको एनजीओको लागि सहयोग पुर्याउने अनमिनको फिल्ड अफिस मार्च ३१ मा बन्द गराइएको छ । मधेस आन्दोलन त्यहींबाट शिथिल भएको छ । राजनीतिक ध्रुवीकरणको क्रममा पश्चिमा शक्तिले माओवादीलाई भारतको विरोधमै प्रयोग गरेको भारतको सोचाइ छ । पूर्व प्रधानमन्त्री दाहालले गत वर्ष गरेको भारत भ्रमणमा सहमति गरेका बुँदाहरूमा भारतको हितविपरीत काम गरेको भारतले महसुस गरेको छ । चीनसँगको वान बेल्ट वान रोड सम्झौता, बूढीगण्डकी सम्झौता, संविधान संशोधनमा प्रयास नगरेको र निर्वाचनमा गरेको ढिलाइले पुष्पकमल दाहालले भारतको विश्वास गुमाएका छन् । पोखरामा भएको माओवादी पार्टीको प्रदेशस्तरीय बैठकमा दाहालले भनेका थिए, विदेशी शक्तिको डिजाइनमा संघीय लोकतान्त्रिक गणतन्त्र उल्ट्याउने षड्यन्त्र भएको र ४७ सालको संविधान ल्याउने उनीहरूको इच्छा छ । २०६३ को जनआन्दोलनलाई राजनीतिक आन्दोलन नमानिने र माओवादीलाई पुनः आतंककारीका रूपमा राष्ट्रिय र अन्तर्राष्ट्रिय रूपमा स्थापित गराइने खतरा बढेको छ ।' यही डरले विगतमा माओवादीबाट अलग भएकाहरूलाई एकीकृत गर्ने अभियानमा दाहाल लागेका छन् । प्रधानमन्त्री देउवाको भदौ ७ गतेदेखि हुने भारत भ्रमणमा वर्तमान संविधानको संशोधननै प्रमुख रहेको छ । २०६३ वैशाख ११ मा भारतको मध्यस्थतामा भएको सम्झौताको पालना गर्न लगाउनु नै भारतको एक मात्र उद्देश्य छ । संविधान जारी गर्नुअगाडि नेपालका प्रमुख दलका नेताहरूलाई दिल्ली बोलाएर संविधानमा सो प्रावधान राख्नको लागि सहमति गराइएको थियो । भारत सरकारले यो संविधानमा संशोधन चाहेको छ । सबै पक्षलाई समावेश गरेर संविधान संशोधन गर्नुमा भारतको जोड छ । भारतको मध्यस्थतामा २००७, २०४६ र २०६३ मा भएको राजनीतिक सम्झौतामा पहिलो दुईवटा सम्झौता अक्षरशः पालना भएको छ । पछिल्लो २०६३ को सम्झौतामा भारतबाहेक तेस्रो पक्षको प्रभावमा प्रमुख दलका नेताहरूले संविधान जारी गरेकाले त्यो सम्झौताको पालनामा देउवाले विश्वसनीयता प्रमाणित गर्नुपरेको छ । निर्वाचनपछिको जनमत लिएको सरकारले गर्ने नयांँ सन्धिसम्झौताले प्रधानमन्त्रीको भारत भ्रमण सफल वा असफल निर्धारण गर्ने छ । नेपालको तराईमधेसमा खासगरेर २०६३ को राजनीतिक परिवर्तनपछि पश्चिमा शक्तिको एनजीओमार्फत भएको प्रभावले एक मधेस र स्वतन्त्र मधेसको नारा लाग्ने गरेको छ । सिके राउत र राष्ट्रिय जनता पार्टीमा समावेश भएका केही दलहरू पनि यसमा सामेल भएका छन् । युरोपियन युनियन र अमेरिकाले नेपाल सरकारलाई दबाब दिएर निर्वाचन पर्यवेक्षण गर्न नदिए सहायता रोक्नेसम्मको चेतावनी दिएका छन् । देउवाले अमेरिकी राजदूतको अनुरोधअनुसार पर्यवेक्षणको स्वीकृति दिन भने पनि निर्वाचन आयोगले स्वीकृति दिएको छैन । सरकारले बाढी तथा पहिरो प्रभावित क्षेत्रमा गैरसरकारी र अन्तर्राष्ट्रिय गैरसरकारी संस्थालाई आफूखुसी राहत वितरण गर्न नदिने भएको छ । उत्तर प्रदेशका मुख्यमन्त्री योगी आदित्य नाथले नेपालको तराईमा भएका क्रिस्चियन र आईएसआईका गतिविधिले भारतको सुरक्षामा समेत खतरा देखाएका छन् । गत वर्ष अक्टोबरमा भारतले नेपाल नीतिमा गरेको परिवर्तनले भारतीय सुरक्षालाई ध्यानमा राखेर नेपालमा राजनीतिक स्थायित्व र तेस्रो पक्षको चलखेल रोक्ने प्रयास भएको छ । चिनियाँ कम्पनीहरूले नेपालका योजनाहरू कम लागतमा हातमा लिने र लामो समयसम्म योजना पूरा नगर्ने प्रवृत्ति छ । खास गरेर विद्युत्का योजनामा भएको ढिलाइले नेपाल भारत बिजुलीको आदानप्रदानमा नै असर परेको छ । संविधान जारी गर्नुअगाडि दिल्लीमा बोलाइएका अन्य नेताजस्तै देउवाले पनि साथ नदिएको भारतको गुनासो छ । यो भ्रमणमा संविधान जारी गर्नुअघि देउवाले हुन्छ' भनेका विषयमा अवश्य बहस हुनेछ । सप्तकोसी उच्च बाँध र अन्य विवादित विषयमा नयाँ सम्झौता गर्नुभन्दा विगतमा भएका सन्धि, सम्झौता र सहमतिको बारेमा पुनः प्रतिबद्धता गराउनेछन् प्रधानमन्त्रीले भारत भ्रमणमा । निर्वाचनपछिको जनमत लिएको सरकारले गर्ने नयांँ सन्धिसम्झौताले प्रधानमन्त्रीको भारत भ्रमण सफल वा असफल निर्धारण गर्ने छ ।"
जापानमा नेपालको पहिलो जित,"काठमाडौं : एएफसी एसियन कपको तयारीका लागि हाल जापानमा रहेको नेपाली फुटबल टोलीले दोस्रो अभ्यास खेलमा जापानको क्वान्सी गाक्विन युनिभर्सिटीलाई २१ गोलले पराजित गरेको छ । बुधबार भएको खेलमा नेपालको जितमा विमल घर्तीमगरले १२औं मिनेटमा पहिलो गोल गरेका थिए । क्वान्सी गाक्विनले २५औं मिनेटमा जवाफी गोल गर्दै खेललाई ११ को बराबरीमा पुर्याएका थिए । नेपालले दोस्रो हाफमो इन्जुरी समयमा अर्को गोल थप्दै नतिजालाई आफ्नो पक्षमा पारेको थियो । नेपालका लागि सुमन लामाले निर्णायक गोल गरेका थिए । अभ्यास खेलअन्तर्गत नेपालले बिहीबार जापानको एमिटी स्पोर्टस् क्लबसँग प्रतिस्पर्धा गर्नेछ । एएफसी एसिएन कप छनोटको तयारीमा रहेको नेपाली राष्ट्रिय फुटबल टोली पाँचवटा मैत्रीपूर्ण खेल खेल्न जापान गएको हो । नेपालले आइतबार जे लिग क्लब गाम्बा ओसाकाको यू२३ टोलीसँग ११ गोलको बराबरी खेलेको थियो । एसिएन कप छनोटमा नेपालले भदौ २० गते ताजकिस्तानसँग खेल्दैछ । एसिएन कप छनोटमा नेपाल समूह एफ'मा रहेको छ । समूहमा नेपालसहित फिलिपिन्स, यमन र ताजकिस्तान छन् । समूहमा नेपाल दुई खेलबाट एक अंकसहित तालिकाको तेस्रो स्थानमा छ । उक्त समूहमा अंकविहीन ताजकिस्तान तालिकाको अन्तिममा छ । एसियन कपको अघिल्ला दुई खेलमा नेपालले एक बराबरी र एक हार खेपेको थियो । समूहमा लगातार दुई जित हात पारेको फिलिपिन्स ६ अंकसहित तालिकाको शीर्ष स्थानमा छ । दोस्रो स्थानमा रहेको यमनको चार अंक छ । नेपालले फिलिपिन्ससँग उसैको मैदानमा ४१ गेलको हार खेपेको थियो । नेपाल आफ्नै घरेलु मैदानमा भने यमनसँग ११ गोलको बराबरीमा रोकिएको थियो ।"
ए' डिभिजन लिग मंसिरमा,"काठमाडौं : ए' डिभिजन लिग फुटबल आगामी मंसिर १४ गतेदेखि सुरु हुने भएको छ । अखिल नेपाल फुटबल संघ (एन्फा)को मंगलबार बसेको कार्यसमिति बैठकले तीन वर्षदेखि अवरुद्ध ए' डिभिजन लिग मंसिरमा आयोजना गर्ने निर्णय गरेको हो । एन्फाको बैठकले एएफसी एसियन कप च्याम्पियनसिपको प्ले अफ खेल्नबाट वञ्चित भएबापत थ्रीस्टार क्लबलाई दिनुपर्ने क्षतिपूर्तिको विषयमा भने अझै ठोस निर्णय लिन सकेन । बैठकले थ्रीस्टारलाई दिनुपर्ने क्षतिपूर्तिको विषयमा थप छानबिन गरेर निर्णयमा पुग्नका लागि उपाध्यक्ष मणि कुँवरको संयोजकत्वमा तीन सदस्यीय समिति बनाउने निर्णय गरेको छ । समितिमा एन्फाका सदस्य गणेशबहादुर चन्द र दिनेश व्यञ्जनकार छन् । समितिले १० दिनभित्र एन्फा अध्यक्ष नरेन्द्र श्रेष्ठलाई प्रतिवेदन बुझाउनुपर्नेछ । बैठकले एन्फाको विशेष साधारणसभा असोज २३ गते र चुनाव पुस २३ गते गर्नका लागि एसियाली फुटबल महासंघ (एएफसी)मा पत्राचार गर्ने निर्णय पनि गरेको छ । एन्फा पदाधिकारीको चारवर्षे कार्यकाल आगामी असोजमा सकिँदैछ । बैठकले एन्फाको दायित्व र आम्दानीको स्रोत जुटाउने लगायतका विषय साधारणसभामै छलफल गरेर निष्कर्षमा पुग्ने निर्णय गरेको छ । एन्फाका प्रवक्ता इन्द्रमान तुलाधरले बैठममा थ्रीस्टारलाई क्षतिपूर्ति दिने विषयमा सहमति नजिक पुगे पनि आवश्यक कानुनी प्रक्रिया र क्षतिपूर्तिबापत दिइने रकमको किस्ता निर्धारण गर्न बाँकी रहेको बताए । थ्रीस्टारलाई डेढ करोड दिने सहमति भएको छ तर त्यसअघि थ्रीस्टारसँग उपाध्यक्ष कुँवरको समितिले छलफल गरेर अध्यक्षलाई प्रतिवेदन बुझाउनेछ । थ्रीस्टारलाई पनि के गर्दा राम्रो हुन्छ भनेर मौका दिन लागिएको हो । साधारणसभासम्म यसको अन्तिम टुंगो लाग्नेछ', उनले भने । यसैगरी बैठकले नेपालमा सेप्टेम्बर २० देखि २४ सम्म आयोजना हुने समूह डी'को एएफसी यू१६ च्याम्पियनसिप, सन् २०१९ मा आयोजना हुने एएफसी एसिया कप छनोट खेल, भुटानमा सन् २०१८ मा हुने यू१८ साफ च्याम्पियनसिप, काजकिस्तानमा आयोजना हुने एएफसी यू१९ च्याम्पियनसिप छनोट, एन्फा फुटसल लिग, इरानमा आयोजना हुने एएफसी फुटबल च्याम्पियनसिपमा नेपालको सहभागिता र त्यसका लागि आवश्यक पर्ने रकमको विषयमा पनि निर्णय गरेको छ । यसैगरी बैठकले काठमाडौं, नवलपरासी र मकवानपुरमा तीनवटा मिनी रंगशाला बनाउने र एएफसी विकास कार्यक्रमअन्तर्गत बंगलादेशमा आयोजना हुने एएफसी यू१५ छात्रा च्याम्पियनसिपमा नेपालले सहभागिता जनाउने निर्णय पनि गरेको छ ।"

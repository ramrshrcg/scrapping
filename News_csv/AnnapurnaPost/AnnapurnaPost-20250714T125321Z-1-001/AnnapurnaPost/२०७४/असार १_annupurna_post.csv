शीर्षक,विवरण
गगन थापाको मौनता,"प्रत्येक राष्ट्रियअन्तर्राष्ट्रिय वा अन्य सामाजिक घटनाहरूमा आफ्नो स्पष्ट धारणामार्फत जनतालाई दिशा दिन सक्ने क्षमताबाट नेताको नेतृत्व जाँचिन्छ । नेतृत्वमा क्षमता, अनुभव, विवेक र निष्ठा चाहिन्छ, तर स्पष्टता वा इमानदारीको अभावमा यी गुणयुक्त नेतृत्व असफल भएको संसारमा थुप्रै उदाहरण छन् । इमानदारीको अभावमा विकासका नारा केवल बयानबाजी हुन् । देशमा भएका महत्ववपूर्ण घटनामा तटस्थ बसेर झीनामसिना मुद्दामा चर्को बोल्नु पनि बयानबाजी हो । अक्षम नेताको दह्रो हतियार पनि बयानबाजी नै हो । नेपालमा आश्वासनकेन्द्रित बयानबाजीको राजनीतिको लामो सूची छ । २०४४०४५ सालतिर एसियाली मापदण्डको नारामार्फत देखाइएको सपनाको आश्वासन कालान्तरमा आधारभूत आवश्यकता परिपूर्ति गर्ने नारामा परिणत भयो, तर त्यो सपना पूरा नहुँदै पञ्चायत ढल्यो । नेपाली कांग्रेस र एमालेले देखाएको सपनाको संसारको टुंगो नलाग्दै माओवादीले सपनाको ठूलो पहाड देखायो । त्यो पहाडमा हजारौंको बिल्लीबास भयो । गणतन्त्रपश्चात् पनि सपनाकै आश्वासनले नाकाबन्दीजस्तो राष्ट्रघाती आन्दोलन भयो । कतिपय नेताहरू सपनाको संसार देखाएर हिंसात्मक बाटोमै छन् । अवसर र चेतनाको अभावमा ती सपनाका नाराबीच इमानदारीको खोजी कहिल्यै भएन । सपनाका सयौं नारा हुँदाहुँदै रहरले भन्दा बाध्यताले बिदेसिने नेपालीको संख्यामा २०५० सालयता उल्लेख्य वृद्धि भयो । जन्मथलो छोड्नुको पीडा भोगेकाले प्रवासी नेपालीमा देशप्रति चासो र माया भने रहिरहन्छ । भूराजनीतिको ज्ञानको कमै हुने प्रवासमा देशको सम्झनामा नेपाली संस्कृति झल्काउने सामाजिक भेलाहरूमा देशको राजनीतिको चर्चा बढी हुने गर्छ । देशमा शान्ति र समृद्धिको लागि सत्यतथ्यमार्फत स्पष्टताको राजनीति गर्ने नेताहरू प्रवासी नेपालीमाझ पनि लोकप्रिय छन् । स्पष्टता भएरै प्रवासमा समेत एक इमानदार नेताको रूपमा लिइएका नेता हुन्, माननीय गगन थापा । प्रवासमा समेत अत्यधिक चासोको रूपमा लिइएको, नयाँ नेपाल निर्माणको द्वार मानिएको स्थानीय निर्वाचनको चहलपहलबीच एउटा आश्चर्यजनक समाचार आयो । प्रधानन्यायाधीश सुशीला कार्कीलाई महाभियोग लगाइयो र कार्यवाहकलाई मध्यरातमा शपथ गराइयो । निर्वाचनको पूर्वसन्ध्यामा त्यो एउटा भूकम्पसरह आएको समाचारको सामाजिक सञ्जालहरूमा व्यापक रूपले शेरबहादुर देउवाको आलोचना भयो । रक्षक नै भक्षक' भनेझैं सन्देश दिने लोकतान्त्रिक दलको यो कदमको विषयमा एउटा सामान्य भेलामा पंक्तिकारको निराशावादी जिज्ञासाको जवाफमा एकजना प्रवासी नेपालीले दह्रो रूपले कटाक्ष गरे दियर इस स्टिल होप सर, गगन ह्याजन्ट स्पोकन येट ।' अमेरिकामा बस्ने धेरै नेपालीले त्यस दिन गगनको नाम उच्चारण गरेका थिए । लोकतान्त्रिक मुलुकमा बसेका प्रवासीहरूको नजर गगनमा जानु गगनले आर्जेको सम्पत्ति हो । पहिलो दिन गगनको व्यक्तव्यको प्रतीक्षामा बित्यो । दोस्रो दिन गगन फेसबुकमार्फत लाइभ प्रस्तुत भए, तर फरक सन्देश लिएर । गगनको अनुहारमा त्रिचन्द्र कलेजको विद्यार्थी निर्वाचनमा बोल्दाको वा लोकमानविरुद्धको महाभियोगमा संसद्मा बोल्दाको जस्तो तेज थिएन । जीवनको बहुमूल्य समय नेपालको लोकन्तान्त्रिक आन्दोलनमा खर्चेका गगनले महाभियोगको विषयमा उक्त दिन मौनताको साहरा लिए । गगनको प्रशंसक पंक्तिकारलाई गगनले निराश पारेको जीवनकै त्यो पहिलो घटना थियो । नेपालको लोकतान्त्रिक आन्दोलनमा प्रत्यक्षपरोक्ष रूपले सहभागी भएकाहरूले गगनबाट केही बढी आशा गरेका छन् । राजतन्त्रविरुद्ध आन्दोलन गरेका पुष्पकमल र बाबुरामले मानव ढालको प्रयोग गरेर आफू सुरक्षित रहेका थिए, तर राजतन्त्रलाई खुला चुनौती दिएका गगनले प्रत्येक जुलुसहरूको अग्रपंक्तिमा रहेर सम्पूर्ण जोखिम आफैंले मोलेका थिए । गिरिजाप्रसादले आह्वान गरेको सडक आन्दोलनको उपस्थिति न्यून रहेको बेला सडक तताउने गगनको हतियार उनको स्पष्टता नै हो । आन्दोलनपश्चात् पुष्पकमल लाजिम्पाट दरबारमा विराजमान भए, गगन भएनन् । स्वास्थ्यमन्त्री हुँदा एक उत्कृष्ट नेताको रूपमा गगन स्थापित भए । प्रतिक्रियावादी राजनीतिको बजार रहेको बेला उनले अग्रसक्रिय राजनीति गरेकाले गगनका सयौं भाषणहरू युट्युबमा लोकप्रिय छन् । अरूको असफलताभन्दा उनी आफ्नो सफलतामा केन्द्रित देखिएकाले गगनबाट लोकतन्त्रप्रेमी नेपालीहरूको अपेक्षा बढी छ । युवा वर्गलाई गगनले देखाएका सपनाहरू बयानबाजीमा परिणत भएका छैनन्, तर गगनको मौनता र उनीप्रतिको जनअपेक्षा एकअर्कासँग जोडिएका विषय हुन् । काठमाडौंलाई लिभेबेल सिटीमा परिणत गर्ने योजना देखाउने गगनले नौनौमहिने भागबन्डा र न्यायपालिकामा हस्तक्षेपको विषयमा मौन बसेर आफ्नो इमानदारीप्रति शंका गर्ने ठाउँ दिनु हुँदैन । गगनले आफूमाथि शुभेच्छुकहरूको दबाब भएको आशययुक्त एउटा लेख (कांग्रेस र कांग्रेसी एउटै होइन, सेतोपाटी वैशाख २६, २०७४) मार्फत आफूले आफ्नो दलको केन्द्रीय समिति र संसदीय दलको बैठक बोलाउन पार्टी नेतृत्वसँग अनुरोध गरेको सार्वजनिक गरेका छन् । लेखमार्फत उनले विकसित घटनाक्रममा हामीले संयमित हुनुपर्ने, जिम्मेवार हुनुपर्ने, सिक्नुपर्ने र कमजोरी सच्याउनुपर्ने लामो अनुच्छेद लेखेका छन् । पृथक राजनीतिक पहिचान भएका गगनको एक सामान्य नागरिकले व्यक्त गर्ने धारणा व्यक्त गरिएको उक्त लेख मूल प्रश्नमा मौन छ । लोकमानविरुद्धको महाभियोगमा निर्णय लिन नसक्ने दलले प्रधानन्यायाधीशविरुद्ध केन्द्रीय समितिमा छलफल नगरेरै किन महाभियोग ल्यायो ? गगनले केन्द्रीय समिति र संसदीय दलको बैठक बोलाउने माग गर्नु र त्यो हुन नसकेको अवस्थामा सेतोपाटीमार्फत आफ्नो सामान्य धारणा राख्नु आफैंमा एउटा असहज परिस्थिति हो । महाभियोग फिर्तासँगै व्यवस्थापिकाको अधिकार हनन भएको, सर्वोच्च निरंकुश भएको, सुशीला कार्की अहंकारी भएको, न्यायालयमा गुटबन्दी भएको, कार्यपालिकामाथि न्यायालयको अनावश्यक हस्तक्षेप भएको र यस्तै छापामार शैलीमा लोकमानलाई पनि महाभियोग लगाइएकाले यो पनि जायज छ भन्ने तर्कहरू स्वयं बयानबाजी प्रमाणित भए । यी विषयान्तर गर्ने निर्देशित कुतर्कहरूको सहारा गगनले नलिनु उनको उत्तमता हो । यी कुतर्कहरूमा टेक्ने बयानबाज नेताहरूको दलका नेता गगनले आफ्नै दलमा गरेको संघर्षको पनि एक लामो किताब छ । अपराधीले पनि न्याय पाउनुपर्छ भनेर जनताको गाली खानेसम्म हिम्मत गर्ने स्पष्टताका धनी, कार्यपालिका र व्यवस्थापिकाका सदस्य गगनले प्रधानन्यायाधीशमाथि अन्याय भएको विषयमा मौन बस्नु उनका शुभचिन्तकका लागि एक नैराश्यको विषय हो । आईजीपी नियुक्तिमा देउवाले एउटा बक्तव्यमार्फत आफ्नो कुनै भूमिका नभएको सार्वजनिक गर्दा पनि महाभियोग आयो, स्थगन र फिर्ता भयो । यो राजनीतिमा इमानदारीको अभावको प्रमाण हो । देशको शीर्ष नेतृत्वले आईजीपी चयनमा आफ्नो निर्णय सत्य र तथ्यसहित जनतासामु विश्वसनीय ढंगले प्रस्तुत गरेन । यस्तो संवेदनशील नियुक्तिमा भएको लापरबाहीमा आशाका केन्द्र गगनले मौनताको सहारा लिँदा उनीप्रति विश्वासको संकट पैदा हुन्छ । महाभियोग व्यवस्थापिकाको अधिकार क्षेत्र हो तर यो एक अन्तिम अस्त्र पनि भएकाले यसको प्रयोग छापामार शैलीमा गर्नु उपयुक्त हुँदैन । सर्वाधिक मतान्तरले विजयी लोकप्रिय नेता गगनको हतियार स्पष्टता हो । त्यो हतियार नभएका गगनलाई रन्जु दर्शनाको लोकप्रियता आगामी निर्वाचनमा एक चुनौती हुन सक्ने आँकडा गगनले देखेकै हुनुपर्छ । लोकतन्त्रको दुरुपयोग भएको घटनामा गगनले मौनताको सहारा लिनु उनका हितैषीका लागि एक अपमानको विषय हो । उदाहरणको लागि भारतमा मृत्युदण्डको कानुन छ । दुर्लभभन्दा दुर्लभ अपराधमा त्यसको प्रयोग गरिन्छ । त्यो दुर्लभताको व्याख्या अदालतले गर्छ । अपराधीले मृत्युदण्डअघि राष्ट्रपतिसमक्ष क्षमाको लागि निवेदन दिन सक्छ । राष्ट्रपतिले विज्ञहरूको राय लिन्छन् र आफ्नो निर्णय दिन्छन् । मृत्युको तिथि छापामार शैलीमा तोकिँदैन । महाभियोग पनि त्यस्तै हो । महाभियोगको विषयमा गगनबाट उनका हितैषी नागरिकहरूले गर्ने अपेक्षा हो उनको स्पष्टता, इमानदारी । छापामार शैली ठीक हो वा होइन ? हस्ताक्षर फर्जी हुन् वा होइनन् ? महाभियोग जायज थियो वा थिएन ? स्थगन र फिर्ता गरिनुका कारण केके हुन् ? सर्वाधिक मतान्तरले विजयी लोकप्रिय नेता गगनको हतियार स्पष्टता हो । त्यो हतियार नभएका गगनलाई रन्जु दर्शनाको लोकप्रियता आगामी निर्वाचनमा एक चुनौती हुन सक्ने आँकडा गगनले देखेकै हुनुपर्छ । भारतमा सन् १९७७ मा त्यसबेलाकी सर्वशक्तिमान नेता इन्दिरा गान्धीले संकटकाल लगाइन् र निर्वाचनमा त्यसको परिणाम भोगिन् । उनको हत्यापछि सन् १९८४ मा राजीव गान्धीको विपक्षहीन सत्तारोहण भयो । उनकै दलका एक सामान्य विद्रोहीले राजीवको दललाई सन् १९८९ मा पराजित गरे । भारतमै दिल्लीको सन् २०१५ को विधानसभा निर्वाचनमा ७० मा ६७ स्थानमा विजयी भएको अरविन्द केजरीवालको दल आम आदमी पार्टीले हालैको दिल्ली नगर निर्वाचनमा लज्जास्पद पराजय भोग्नुपर्यो । राजनीतिमा सर्वशक्तिमानहरूको पासा पल्टिन समय लाग्दैन । स्थानीय निर्वाचनले कांग्रेसलाई नैतिक रूपले दोस्रो ठूलो दलमा झारेको छ । आफ्नो दलको राम्रो पकड भएको निर्वाचन क्षेत्रमा माआवादीको एक सामान्य कार्यकार्तालाई समर्थन गर्ने कांग्रेसको निर्णय कुनै स्वार्थमा केन्द्रित देखिन्छ । नेताको धारणापश्चात् जनधारणा आउनुपर्नेमा यो गठबन्धनविरुद्ध जनताले आफ्नो धारणा प्रकट गरेर यो कुनै गठबन्धन नभएको सन्देश दिइसके । लोकतन्त्रमा जनताको मत च्यात्नेलाई गगनले गठबन्धनको राजनीति भनेर शिरोधार्य गर्नु राजतन्त्रविरुद्धको उनको गर्जनलाई उनकै चुनौती हो । निर्वाचनको तिथि सार्दा कसैको माग पूरा हुन्छ भन्ने कुनै वैज्ञानिक आधारहरू छन् ? राजदूत नियुक्तिमा भएको लेनदेन पनि लोकतन्त्र हो ? लोकतन्त्रको दुरुपयोग भएको घटनामा गगनले मौनताको सहारा लिनु उनका हितैषीको लागि एक अपमानको विषय हो । कांग्रेसकै कारण लोकमानविरुद्ध प्रतिपक्षले ल्याएको महाभियोग असफल भयो, तर त्यसको पक्षमा गगनले संसद्मा गर्जिएर आफ्नो धारणा स्पष्ट गरेका थिए । देउवाको प्रजातन्त्र दरबारमा बुझाउने वा निर्वाचन गर्न अनकन गर्ने कलंकको भारी पनि गगनको टाउकोमा छैन । सुजातालाई चढाइएको भेटीमा गगनले स्पष्ट धारणा राखेकाले सायद त्यसमा पनि उनलाई दोषी नमानिएला, तर राजदूतको नियुक्ति, आईजीपी प्रकरण, गठबन्धनको नाटक, मध्यरातमा प्रधानन्यायाधीशलाई शपथ गराएको र महाभियोग फिर्ता गरेको विषयमा गगनको स्पष्ट धारणा छैन भने उनले बुझेकै कुरो हो, राजनीतिमा शुभचिन्तकहरूको धैर्यको बाँध धेरै बलियो हुँदैन । कोतपर्वमा जंगबहादुरलाई केही हत्यामा सीमित गरिन्न, त्यो एक कालरात्रिको सुरुआतको रूपमा इतिहासमा कैद छ । २०१७ सालको घटनामा इतिहासले बीपीलाई दोष दिँदैन, राजाले लोकतन्त्रमाथि प्रहार गरेको भन्छ । माघ १९ को कदमलाई गैरलोकतान्त्रिक भन्छ, नियतिले यसमा देउवालाई जोगाएको छ । पुष्पकमलले रुक्मांगद कटवालमाथि गर्न खोजेको कारबाही कटवालमा सीमित नभएर सिंगो सेनालाई विभाजित गरेर सत्ता कब्जा गर्ने राजनीतिसँग जोडिएको छ, बरु कटवालले सेना जोगाएको भनिएको छ । माओवादी स्वयंले त्यसमा गल्ती भएको स्विकारेको छ । महाभियोगको कदम केवल सुशीला कार्कीमाथिको आक्रमण होइन, यो सिंगो न्यायालयमाथि प्रहार हो । यसले ल्याउन सक्ने तरंगहरूले कुनै दिन गगनलाई नै प्रहार गर्नेछ । गगन जस्ता लोकतन्त्रका पक्षधर नेताले लोकतन्त्रलाई कमजोर पार्ने महत्ववपूर्ण घटनामा आफ्नो धारणा स्पष्ट नगरेको स्थितिमा नेपालमा परिवर्तनको सपना टाढै देखिन्छ । पंक्तिकार भूराजनीतिको ज्ञान नभएको तर गगनको स्पष्ट धारणाको पर्खाइमा रहेको एक प्रवासी नेपाली हो । गगनप्रतिको जनअपेक्षा यो लेखको प्रमुख कारण हो । उल्लिखित कुनै पनि घटनामा गगनलाई दोषी भन्न खोजिएको होइन, गगनको इमानदारीमा प्रश्न गर्न खोजिएको पनि होइन । तर विश्वव्यापी रूपमा छरिएर बसेका गगनका प्रशंसकहरूका लागि भने यो लेख तयार पार्दासम्मको सत्यता तीतो नै छ । त्यो हो गगन ह्याजन्ट स्पोकन येट ।' भट्ट अमेरिकास्थित टेनिसी स्टेट युनिभर्सिटीमा एसोसिएट प्रोफेसर छन् ।"
सकारात्मक भूमिकामा छिमेकी भारत,"स्थानीय तहको निर्वाचन भइरहँदा नेपाल स्थायित्वको बहुप्रतीक्षित नयाँ चरणतर्फ प्रवेश गर्दैछ भन्ने भान हुन्छ । दुई दशक लामो निर्वाचित जनप्रतिनिधिविहीन अवस्था र त्यसले सिर्जना गरेको अविकास र भ्रष्टाचारले संक्रमणकाललाई त्यसै पनि जटिल बनाएको छ । जनताको प्रत्यक्ष सहभागितामा स्थानीय विकास प्रक्रियालाई गति नदिँदासम्म नेपालको राजनीति नसङ्लिने र स्थायित्वको बाटो नखुल्ने निश्चित छ । लोकतन्त्रको सौन्दर्य भनेकै जस्तोसुकै अवस्थालाई पनि मतादेशमा आधारित छनोट प्रक्रियाबाट पार लगाउँदै प्रकारान्तरमा जनचाहनाबमोजिमको व्यवस्था सम्भव गराउनु हो । यसकारण स्थानीय तह निर्वाचनबाट द्वन्द्व, अविकास, अस्थिरता र आमस्तरको विकाससंकटबीच अल्मलिएको नेपाललाई एक किसिमको त्राण मिलेको अनुभव हुनु स्वाभाविक हो । स्थानीय तह निर्वाचन एवं अबको एक वर्षभित्र गर्नुपर्ने अन्य दुई निर्वाचनको कार्यसूचीको पृष्ठभूमिमा नेपालको लागि एउटा मधुर अनुभव निर्माण भइरहेको देख्न सकिन्छ । नेपालमा निर्वाचनको लागि घरेलु शक्तिहरूबीच बृहत्तर सहमतिको स्थिति एउटा उत्साहप्रद विषय हो भने अन्तर्राष्ट्रिय समुदायले समेत यसलाई सफल पार्नु सार्थक सहयोग गरिरहनु अर्को स्वागतयोग्य कदम हो । नेपालको मामिलामा प्रायः सूक्ष्म व्यवस्थापन र हस्तक्षेपको आरोप खेप्दै आएको भारतले स्थानीय तह निर्वाचनको सवालमा पूर्ण सहयोगीको भूमिका प्रकट गरेको छ । सायद भारत पछिल्ला वर्ष नेपालको सन्दर्भमा आफ्नो तर्फबाट विरोधाभाषी भूमिका खेलिएबाट आफैंलाई नोक्सानी हुने परिस्थिति बनेकोमा सचेत हुनुपर्छ । त्यही भारत जसले भूकम्पपछि त्यति अपनत्व देखाएर सहयोग गर्ने अनि त्यही हिन्दुस्तान जसले नेपालीहरूको टाउकोमा झन्डै वर्ष दिन नाकाबन्दी थोपर्ने । यो विरोधाभाष भारतभित्रै पनि निकै आलोचित भयो । तर सम्बन्ध सुधारका सूक्ष्मतम प्रयास, निरन्तरको बोध प्रक्रियाले नेपाल र भारत फेरि बन्धुत्वको कडीमा बाँधिन निकट भइरहेको आभाष यतिखेर भइरहेको छ । यो आफैंमा निकै उपलब्धिसमेत हो । कुनै पनि सम्बन्धमा विश्वास सबैभन्दा ठूलो शक्ति हो । नेपालको लागि भारत र भारतको लागि नेपाल केकसरी महत्ववपूर्ण एवं संवेदनशील छन् भन्ने विषयमा भूगोल मात्रै मानक हुन सक्दैन । भारतले आफ्नो भूगोल नेपालको बाध्यता हो भन्ने ठानी फाइदा मात्र लिन खोज्ने, नेपालले पनि भारतमा पीडकको भयानक रूप मात्रै देखेर अविश्वास मात्र पोख्ने अवस्था ठीक होइन । यसले कसैलाई दीर्घकालीन फाइदा दिन सक्दैन । विगतमा जसको तर्फबाट कमजोर भए पनि आजको दिनमा त्यस्ता कुरालाई प्र श्रय नदिन दुवै पक्ष बराबर गम्भीर र सक्रिय हुनुपर्छ । यही सन्दर्भमा पछिल्ला दिनमा नेपालभारत सम्बन्धबारे दख्खल राख्ने विशेषज्ञहरूबाट भारतले नेपालको सन्दर्भमा ताजा सहयोगी नीति अंगीकार गरेको भन्ने अभिव्यक्ति दिएको पाइन्छ । जनस्तरमा जाने यस्ता खाले सन्देशले दुवै देशले प्रयास गरेको सम्बन्ध सुधारलाई पक्कै थप शक्ति दिन्छ । आखिर सम्बन्ध भनेको मनोविज्ञान न हो । आम जनमानस एउटै अनुभवमा टाँसिएर बस्दैन । आपसी सहयोग र सहअस्तित्वको वातावरण निरन्तर भएपछि सौहार्द विकास हुनैपर्छ । कुनै बेला आपसमा देखिइनसक्ने अवस्थाका जापान र अमेरिका आज संसारका घनिष्टतम मुलुकको रूपमा उदाहरण बनेका छन् । व्यापारव्यवहारले निकै मित्रवत् बनेका छन्, ऐतिहासिक दुस्मन मानिने जापान र चीन । चीनले ताइवानलाई आफ्नो भूभाग भन्छ, ताइवान होइन भन्छ । यो विषयमा संसार बाँडिएको छ, तर व्यापारिक र सामाजिक सम्बन्ध उनीहरूबीच पनि जारी छ, झाँगिदो छ । तर नेपाल र भारतचाहिँ आपसमा छुट्टी नै नसक्ने भएर पनि पूर्ण विश्वास र अटल मित्रताको प्रत्याभूति हुन कन्जुस्याईं भइरहेको अवस्था छ । नेपाल र भारतबीच यो अवस्था रहनुमा फगत नेतृत्वको व्यवस्थापकीय कमजोरी देखिन्छ । नेपाली नेताहरूमा आन्तरिक एकतालाई बलियो पार्ने, स्वच्छ राजनीतिक प्रतिस्पर्धालाई बढावा दिने र परराष्ट्र सम्बन्धलाई राष्ट्रहितमा प्रयोग गर्ने सन्दर्भमा आधारभूत नैतिक धरातल कायम गर्ने प्रवृत्ति कमै देखिन्छ । नेताहरूले भारतसँगको सामाजिक, सांस्कृतिक सम्बन्ध र विभिन्न ऐतिहासिक कारणबाट विद्यमान आर्थिक परनिर्भरताको अवस्थालाई नितान्त व्यक्ति वा समूहगत स्वार्थको लागि दुरुपयोग गर्दै आएका छन् । एउटा व्यक्तिलाई छात्रवृत्ति दिलाउनेदेखि सरकार बनाउनेसम्मको मामिलामा नेताहरूले उत्तिकै सामथ्र्य भारतीय पक्षसम्म पुग्नको लागि प्रयोग गरेको स्थिति छ । जबकि भारतले त्यस्तो होस् भनेर चाहलानचाहला, अलग कुरा हो, तर नेपालकै तर्फबाट कमसल विषयवस्तु अगाडि बढेनन् भने भारतले एकलौटी प्रयासबाट नेपाली पक्षको नैतिक सामथ्र्य कमजोर पार्न सक्दैन । नैतिकता बिक्रीको विषय होइन, लुटिने चिज पनि होइन । नेपाली नेताहरू भारतीय समकक्षीहरूसँग बराबरीको सम्बन्ध कायम गर्नको लागि कत्तिको दत्तचित्त र कामयाव छन् भन्ने विषय महत्ववपूर्ण छ । वास्तवमा भारतसँगको सम्बन्ध व्यवस्थापनमा नेपाली नेताहरूमा खासै धेरै अतिरिक्त प्राविधिक सीप चाहिँदैन । नैतिकता बिक्रीको विषय होइन, लुटिने चिज पनि होइन । नेपाली नेताहरू भारतीय समकक्षीहरूसँग बराबरीको सम्बन्ध कायम गर्नको लागि कत्तिको दत्तचित्त र कामयाव छन् भन्ने विषय महत्ववपूर्ण छ । भाषिक वाधा छैन, सम्पर्कको समस्या छैन । आवश्यकता छ मात्रै, इच्छाशक्ति र इमानदारीको । नेपाली पक्षले देशप्रतिको इमानदारी र यसलाई राष्ट्रहितको बृहत्तर दायरामा उपयोग गर्ने इच्छाशक्ति राखे अरू कसैले बिगार्न चाहेर पनि बिग्रँदैन । नेपाली नेताहरू नयाँ संविधान जारी, त्यसको कार्यान्वयनको विषयमा भारतसँग जोडिएर देखिएका केही जटिलतालाई एकांकी नजरले हेर्ने गर्छन् । त्यो अवस्था निम्तिनुमा आफ्नै पनि कमजोरी कति छन् भनेर सिंहावलोकन अझै भइरहेको छैन । स्थानीय तह निर्वाचननिम्ति नीतिगत परिवर्तनकै झल्को दिने गरी देखाएको सहयोगी व्यवहारको पृष्ठभूमिमा भारतले द्विपक्षीय सम्झौताबाट अगाडि बढेका कतिपय परियोजनाहरूलाई गति दिने संकेतसमेत दिएको छ । ठूला जलविद्युत् आयोजनाहरूमा भारतको चासो छ । नेपालको अथाह जलराशिको प्रत्यक्ष तथा पहिलो नम्बरको लाभप्रापक मुलुक भारत नै हो । सत्यता के हो भने पछिल्ला वर्षमा भारतीय पक्षलाई जिम्मा लगाइएका कतिपय परियोजना अगाडि बढ्न सकेका थिएनन् । त्यसको चित्तबुझदो जवाफ न भारतले दिन सकेको थियो न त नेपालले त्यसको लागि भारतलाई जिम्मेवार मुकरर गर्न सक्यो । अविश्वास गहिरिँदो समग्र सम्बन्धको परिदृश्यमा सहयोग र सहकार्य त्यसै पनि प्रभावित हुन्छ । माथिल्लो कर्णाली र अरुण तेस्रोको विषयमा पछिल्लो समय मिलेको तादात्म्य सम्बन्ध सुधारकै एउटा प्रकटीकरण हो । भारतले नेपालसँग राख्ने सबैभन्दा ठूलो सरोकार भनेकै सुरक्षा हो । त्यो सरोकारको मेरुदण्डमै छ खुला सीमा । खुला सीमा नियमनको विषयमा वास्तवमा नेपालले बढी अग्रसरता देखाउनुपर्ने हो । भारतको कुरा गर्ने हो भने उसको तर्फको सीमामा हरेक ३४ किलोमिटरमा आउटपोस्ट बनिसकेका छन् । भारतीय सीमा बलले आफ्नोतर्फको कडीकडाउ र निगरानीको वातावरण बनाइसक्यो । नेपाली पक्षले के गरिरहेको छ त ? कि आफू गर्न सक्नुपर्यो कि अर्काको सहयोग लिएर भए पनि गर्नुपर्यो । अब सीमासमेत भारत आएर मिलाइदिनुपर्ने हो भने केन्द्रमा के होला ? नेपालले सीमादेखि केन्द्रसम्मका आफ्ना मामिला आफैं मिलाउने, चुस्तदुरुस्त राख्ने आधारभूत क्षमता बनाउनुपर्छ । यहाँ सुरक्षाको प्रसंग उठाउनुको विशेष कारण छ । नेपालले आफ्नो सुरक्षा बलियो पारिसकेपछि भारतको सुरक्षा चिन्ता त्यसै व्यवस्थापन हुन्छ । भारतले सुरक्षाको चिन्ता गर्नु नपरिसकेपछि द्विपक्षीय सम्बन्धसामु तेर्सिने कार्यसूची भनेकै सहकार्य र सहवृद्धि हो । आन्तरिक मामिलामा हस्तक्षेप भन्ने विषय त नेपाली पक्षले निम्त्याए मात्र त आउने हो । वर्तमान एक्काइसौं शताब्दीको युगमा कुनै देशले कुनै अर्को मुलुकको सार्वभौमसत्तालाई ठाडै चुनौती दिन सामान्यतः असम्भवप्रायः छ । आफैं त्यसलाई सम्हाल्नु नसक्नुचाहिँ बेग्लै कुरा हो ।"
जनमतको अपमान,"असफलता नै सफलताको प्रतीक हो । अमेरिकाको इतिहासमा पनि प्रख्यात राष्ट्रपति अब्राहम लिंकनले पनि धेरै हार खानुपरेको थियो, जसले अन्ततः राष्ट्रपतिमा निर्वाचित भएर दास प्रथाको अन्त्य गरेका थिए । त्यसैगरी जर्ज डब्लू बुस कांग्रेस सदस्य पदको लागि पार्टीका आन्तरिक चुनावमै पराजित भएका थिए, तर पछि दुईपटकसम्म टेक्सास राज्यको गभर्नरमा निर्वाचित भए । उनी दुई कार्यकालको लागि अमेरिकाको राष्ट्रपतिमा पनि निर्वाचित भए । त्यसैगरी रोनाल्ड रेगन पनि पहिलोपटक राष्ट्रपतिको उम्मेदवार छनोट गर्ने प्रक्रियामा पार्टीभित्रकै आन्तरिक निर्वाचनमा हार खाएका थिए, तर पछि राष्ट्रपतिमा विजयी बने । उनी पनि दुईपटकसम्म राष्ट्रपतिमा निर्वाचित भए । रिचर्ड निक्सन पनि दुई कार्यकाल उपराष्ट्रपति भएर आइसन हाउवार्डसँग सहकार्य गरी सन् १९६० मा रिपब्लिकन पार्टीबाट राष्ट्रपतिको उम्मेदवार छनोट भई जोन अफ केनेडीसँग ठूलो अन्तरले पराजय भोगेका थिए । गभर्नरमा समेत निर्वाचन लडेर हार खानुपर्यो, तर पनि हरेस खाएनन् अन्ततः पुनः राष्ट्रपतिको उम्मेदवारमा निर्वाचित भएर रिपब्लिकन पार्टीबाट राष्ट्रपति निर्वाचनमा लडेर विजय हासिल गरे, दुई कार्यकालसम्म राष्ट्रपतिमा निर्वाचित भए । अमेरिकी इतिहासमा दुईपटक उपराष्ट्रपति र दुईपटक राष्ट्रपतिमा निर्वाचित हुने व्यक्ति रिचर्ड निक्सन मात्रै हुन् । तर वाटरगेट काण्डमा अमेरिकी कंग्रेसमा भारी मतले महाभियोग प्रस्ताव ल्याउने हल्लासँगै उनले उपराष्ट्रपति जेराल्ड फोर्डलाई राष्ट्रपति पद सुम्पेर राजीनामा गरे । निर्वाचनमा पराजित लज्जा वा बन्देज हुन सक्दैन । धेरैपटक एउटै पदमा रहेर हार खानेहरू र नैतिक पतन भएका व्यक्तिहरू युरोप, अमेरिकातिर पुनः चुनावमा फर्केको पाइँदैन । फर्कने जमर्को गर्नेहरू जनताबाट नराम्ररी पराजित भएका छन् । जस्तै राष्ट्रपति जिम्मी कार्टरका उपराष्ट्रपति मन्ड्याल रोनाल्ड रेगनसँग राष्ट्रपतिमा पराजय भोगिसकेका व्यक्ति थिए, तर उनले पुनः सिनेटमा निर्वाचन लडे । तर मिनेसोटा राज्यका जनताले उनलाई पराजित गरे । एउटा जिम्मेवार पदमा रहेर काम गरेपछि लगातार निर्वाचित भई कार्यकाल पूरा गरेपछि वा प्रथम कार्यकालपश्चात् पराजय भोगेपछि युरोपअमेरिकातिर सोही पदको लागि उम्मेदवार बनेर निर्वाचन लड्ने गरेको पाइँदैन । नैतिकताको कारण पद त्याग गर्नुपरेकाहरू पनि राजनीतिमा फेरि फर्केको र बेलाबखत सञ्चारमाध्यममा समेत बोल्ने गरेको पाइँदैन । तथापि पदमा कहिल्यै नपुगेको व्यक्तिले बारम्बार हार बेहोरिरहँदा पनि निर्वाचन लडिरहनु उसको सफल हुने प्रयत्न र सपना पूरा गर्ने अठोट मान्नुपर्छ । एक भोट मात्र किन नहोस्, प्रजातान्त्रिक ढंगले भएको बहुदलीय प्रतिस्पर्धामा भाग लिएर निर्वाचन परिणाम स्विकार्नु प्रजातान्त्रिक अभ्यास मात्र होइन, सभ्यता पनि हो । सत्ता र शक्तिको फेरबदल गर्न वा मुलुकको बागडोर हातमा लिन आन्दोलन, क्रान्ति, विद्रोह र रक्तपातपूर्ण युद्ध पनि भएका छन् । नेपाल पनि त्यसबाट अछुतो रहेन । सत्ता र शक्ति बन्दुकको नालमा हुन्छ भन्ने मान्यतामा विश्वास नगर्नेहरू जति हार खाए पनि निर्वाचन प्रक्रिया र प्रतिस्पर्धालाई नै मान्यता दिन्छन् । अझै पनि नेपाली मतदाता परिपक्का भइसकेका छैनन् । पुरानालाई होइन, नयाँ र काम गर्ने प्रतिबद्धता गर्नेलाई विश्वास गरी मतदान गर्ने भन्ने सिद्धान्तले काम गर्न सकेको छैन अझै । दलको ट्रेडमार्कको नाममा जसलाई पनि मतदान गर्ने संस्कृति अन्त्य हुनैपर्छ । जनचेतनाको पनि अभाव छ । कतिपय व्यक्ति मतदान केन्द्र पुगेर मतपत्र लिएपछि पनि हड्बडाएर छाप लगाउन अत्तालिन्छन् । त्यसैले त राजधानीमा धेरै मत बदर भए, यसपटकको निर्वाचनमा । कतिपयले त मतपत्रमा सबैभन्दा अगाडि र माथि भएका चिह्नमा मात्र छाप हान्ने गरेको अनुभव छ । त्यसो गर्दा ठूला पार्टीहरूलाई फाइदा पुग्ने गरेको छ । परिपक्व र जनचेतना भएका मतदाता भन्नेहरू पनि मत आफ्नो र हाम्रो पार्टीलाई मतदान गर्ने गर्छन्, पात्र र प्रवृत्तिप्रति कुनै चासो हुँदैन । पुरानालाई होइन, नयाँ र काम गर्ने प्रतिबद्धता गर्नेलाई विश्वास गरी मतदान गर्ने भन्ने सिद्धान्तले काम गर्न सकेको छैन अझै । दलीय व्यवस्था राम्रो हो, तर दलको टेडमार्कको नाममा जस्तालाई पनि मतदान गर्ने संस्कृति अब अन्त्य हुनैपर्छ । निर्वाचनमा एउटा पदको लागि धेरैजना उठ्ने गर्छन् । कोही दलीय कोटाबाट हुन्छन् भने कोही स्वतन्त्र । तर जित्ने एक व्यक्तिले हो, हार्नेले पाएको मतको पनि सम्मान गर्न जान्नुपर्छ । हार्नेलाई मतदान गर्ने पनि जनता जनार्दन नै होइनन् र ? हार्नेको अपमान जनताको अपमान होइन र ? इमानदारीपूर्वक भन्ने हो भने निर्वाचन आयोगले मत गन्दा स्वतन्त्र र सानो पार्टीप्रति हेपाहा प्रवृत्ति हेर्ने प्रवृत्ति छ । आयोग पनि ठूला पार्टीकै पक्षमा देखिन्छन् । यो आयोगलाई लगाइएको आक्षेप नभई भर्खरै सम्पन्न पहिलो चरणको स्थानीय तह निर्वाचनमा देखिएको यथार्थ हो । यसपटक त मतगणना गर्न दलका प्रतिनिधि वा स्वतन्त्र उम्मेदवारको उपस्थितिको मुचुल्का बनाइएको पनि जानकारी भएन । मतगणना छिटोछरितो नभएकाले पनि लामो समयसम्म सबै उम्मेदवारले आफ्ना प्रतिनिधि राख्न सकेनन् । पंक्तिकार पनि उम्मेदवार भएको थियो, तर मतगणना स्थलमा कुनै पनि मुचुल्कामा हस्ताक्षर गर्न लगाइएन । स्वतन्त्र उम्मेदवारलाई कतिसम्म तिरस्कृत गरियो भने सबै उम्मेदवारलाई कसरी बोलाएर साध्य लाग्छ समेत भनियो । सभागृहबाट माइक गरेर मत गर्न थालिएको जानकारी दिइयो । त्यसो भए किन उम्मेदवारी फाराममा मोबाइल नम्बर राख्न लगाइयो ? सम्पर्क नगर्ने भए त्यसको के अर्थ भयो ? यही मान्यताको विकास गर्ने हो भने जनताको मतको केही अर्थ रहन्छ र ? सत्ता र शक्तिको मात्र पछि लाग्ने हो भने समाजमा जनताको कदर हुन्छ भनेर कसरी विश्वास गर्ने ?"
च्याम्पियन्स ट्रफी : फाइनलमा भारत र पाकिस्तानको भिडन्त,"एजेन्सी : भारत आईसीसी च्याम्पियन्स ट्रफी क्रिकेटको फाइनलमा प्रवेश गरेको छ। बिहीबार भएको दोस्रो सेमिफाइनल खेलमा भारतले बंगलादेशलाई ९ विकेटले पराजित गर्दै फाइनलमा स्थान बनाएको हो। फाइनलमा भारते चिरपरिचित प्रतिद्वन्द्वी पाकिस्तानसँग प्रतिस्पर्धा गर्ने छ। बुधबार रातिको खेलमा इंग्ल्याण्डलाई ८ विकेटले हराउँदै पाकिस्तान फाइनल प्रवेश गरेको हो। टर हारेरपहिले ब्याटिङ गरेको बंगलादेशले निर्धारित ५० ओभरमा सात विकेटको क्षतिमा दुई सय ६४ रन बनाएको थियो। दुई सय ६५ रनको विजय लक्ष्य पाएको भारतले ४०१ ओभरमा एक विकेटको क्षतिमा लक्ष्य पूरा गरेको हो। भारतको जितमा रोहित शर्मा नायक बने। रोहितले अविजित १ सय २३ रन बनाए। एक सय २९ बलमा उक्त रन बनाएका रोहितले एक छक्का र १५ चौका हानेका थिए। कप्तान विराट कोहलीले अविजित ९६ रन बनाए। शिखर धवनले ४६ रन जोडे। बलिङमा बंगलादेशका मसरफ मोर्ताजाले एक विकेट लिए। यसअघि बंगलादेशका लागि तामिम इकवालले ७० रन बनाए। मुस्फिकर रहितले ६१, मसरफ अविजित ३० रन बनाए। अन्य ब्याट्सम्यानले सम्मानजनक खेल खेल्न सकेनन्। सेमिफाइनलको पहिलो खेलमा इंग्ल्याण्डलाई ८ विकेटले हराउदै फाइनल प्रवेश गरेको पाकिस्तान र दोस्रो सेमिफाइनलमा बंगलादेशलाई ९ विकेटले हराउँदै फाइनल प्रवेश गरेको भारतबीच फाइनल भिडन्त हुनेछ।"
अघि बढ्दै कोस्टारिका,"सान जोसे : कोस्टारिकाले सन् २०१८ मा रुसमा आयोजना हुने विश्वकप फुटबलमा छनोटको सम्भावना कायमै राखेको छ । कोस्टारिकाले उत्तर र मध्य अमेरिका तथा क्यारेबियन क्षेत्रको मंगलबार राति खेलिएको छनोट खेलमा ट्रिनिडाड एन्ड टोबागोलाई २१ गोलले हरायो । सोही क्षेत्रको अर्को खेलमा पानामाले घरेलु मैदानमा होन्डुरसलाई २२ गोलको बराबरीमा रोक्यो । घरेलु मैदानमा खेल सुरु भएको पहिलो मिनेटमै कोस्टारिकाले अग्रता लिएको थियो । कोस्टारिकाका लागि फ्रान्सिस्को काल्भोले पहिलो गोल गरेका थिए । ३५औं मिनेटमा ट्रिनिडाड एन्ड टोबागोका केभिन मोलिनोले जवाफी गोल गरेपछि खेल बराबरीमा पुगेको थियो । ४४औं मिनेटमा कोस्टारिकाका ब्रायन रुइजले गोेल गर्दै आफ्नो टोलीलाई विजयी बनाए । यसैगरी पानामाविरुद्घको खेलमा होन्डुरसका लागि पाँचौं मिनेटमा रोमेल क्विटोले सुरुआती गोल गरेका थिए । ४१औं मिनेटमा घरेलु टोली पानामाका लागि ब्लास पेरेजले बराबरी गोल गरेका थिए । ६६औं मिनेटमा अल्बर्टो एलिसले गोल गरेपछि होन्डुरस पुनः २१ गोलले अगाडि बढेको थियो । खेल प्रतिस्पर्धात्मक रूपमा अघि बढिरहँदा अन्तिम समयमा पानामाका लागि रोमन टोरेसले जवाफी गोल गरेका थिए । कनकाकाफ क्षेत्रको पाँचौं चरणको छनोटमा ६ वटा राष्ट्र सहभागी छन् । सहभागी टोलीले एकअर्कासँग होम एन्ड अवे'का आधारमा राउन्ड रोविन लिग खेल्नेछन् । त्यसपछि अंक तालिकाको तेस्रो स्थानसम्म आउने टोली रुस विश्वकपका लागि छनोट हुनेछन् । चौथो स्थानमा आउने टोलीले भने प्ले अफ खेल्नुपर्नेछ । हाल अंक तालिकामा ६ खेल खेलेको मेक्सिको १४ अंकसहित पहिलो, समान खेल खेलेको कोस्टारिका ११ अंकसहित दोस्रो र समान खेल खेलेको अमेरिका आठ अंकसहित तेस्रो स्थानमा छन् । ६ खेल खेलेको पानामा सात अंकसहित चौथो, समान खेल खेलेको होन्डुरस पाँच अंकसहित पाँचौं र समान खेल खेलेको ट्रिनिडाड एन्ड टोबागो तीन अंकसहित छैटौं स्थानमा आसीन छन् । दबाबमा दक्षिण कोरिया यसैबीच एसियाली क्षेत्रको विश्वकप छनोटमा मंगलबार राति कतारसँग पराजित भएपछि दक्षिण कोरिया दबाबमा परेको छ । कतारले घरेलु मैदानमा दक्षिण कोरियालाई ३२ गोलले हरायो । सहभागी ६ वटै टोलीले अब दुईदुई खेल खेल्न बाँकी रहँदा समूह ए'बाट इरान विश्वकपमा छनोट भइसकेको छ । इरान विश्वकपमा छनोट हुने एसियाको पहिलो र समग्रमा दोस्रो राष्ट्र बनेको छ । रुस विश्वकपमा छनोट हुने पहिलो राष्ट्र भने ब्राजिल हो । समूह ए' तालिकामा २० अंकसहित इरान पहिलो, १३ अंकसहित दक्षिण कोरिया दोस्रो, १२ अंकसहित उज्बेकिस्तान तेस्रो, नौ अंकसहित सिरिया चौथो, सात अंकसहित कतार पाँचौं र ६ अंकसहित चीन छैटौं स्थानमा छन् । कतार र चीनको सीधै विश्वकपमा छनोट हुने सम्भावना भने समाप्त भइसकेको छ । एसियाली छनोटको तेस्रो चरणमा सहभागी १२ टोलीलाई दुई समूहमा विभाजन गरिएको छ । सबै टोलीले होम एन्ड अवे राउन्ड रोविन लिगका आधारमा एकअर्कासँग दुईदुई खेल खेल्नेछन् । त्यसपछि दुवै समूहको माथिल्लो दुई स्थानमा आउने टोली विश्वकपमा सीधै छनोट हुनेछन् । तेस्रो स्थानमा आउने दुई टोली चौथो चरणको छनोटमा प्रवेश गर्नेछन् । एसियाली क्षेत्रको समूह बी'मा सहभागी ६ वटै टोलीले दुईदुई खेल खेल्न बाँकी रहँदा १७ अंकसहित जापान पहिलो, १६ अंकसहित साउदी अरब दोस्रो, १६ अंकसहित अस्ट्रेलिया तेस्रो, १० अंकसहित संयुक्त अरब इमिरेट्स चौथो, पाँच अंकसहित इराक पाँचौं र दुई अंकसहित थाइल्यान्ड छैटौं स्थानमा आसीन छन् । इराक र थाइल्यान्ड भने विश्वकप छनोट चरणबाटै बाहिरिइसकेका छन् ।"

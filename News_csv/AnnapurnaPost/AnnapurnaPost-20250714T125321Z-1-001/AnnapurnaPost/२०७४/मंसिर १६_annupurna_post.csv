शीर्षक,विवरण
नेपालमा वायु प्रदूषण नाप्ने पर्याप्त यन्त्र नै छैन,"विगत २० वर्षदेखि काठमाडौंमा वायु प्रदूषणको मात्रा बढ्दो छ र यसले यहाँको वातावरण, जनस्वास्थ्य र अर्थतन्त्रमा समेत गम्भीर असर पारिरहेको छ । सरकारको तर्फबाट यसलाई रोक्ने प्रयास अहिलेसम्म खासै भएको छैन । उपत्यकामा वायु प्रदूषणको प्रमुख कारण सवारी साधन नै हुन् । यहाँ सवारी साधनको वृद्धि बर्सेनि करिब एक सय ३५ प्रतिशतको दरले वृद्धि भइरहेको छ जुन यहाँको जनसंख्याको वृद्धि दरभन्दा करिब तीन गुणा बढी छ । त्यसैले पक्कै पनि यहाँको वायु प्रदूषण बढिरहेको छ भन्न सकिन्छ । तर विगत २० वर्षको वायु प्रदूषणको भरपर्दो तथ्यांक नभएको अवस्थामा ठ्याक्कै कति बढ्यो भन्न गाह्रो छ । तथ्यांकले के पनि देखाउँछ भने जाडोमा अथवा पुस, माघ र फागुनमा वायु प्रदूषणको मात्रा वर्षाको तुलनामा तीन गुणाले बढ्ने गरेको पाइन्छ । दिनभरिको तथ्यांक हेर्ने हो भने बिहान आठ देखि १० बजेसम्मको समयमा वायु प्रदूषणको मात्रा सबैभन्दा बढी हुने गर्छ । काठमाडौं उपत्यकाको वायु प्रदूषण नाप्ने पर्याप्त यन्त्रको अभावमा उपत्यकामा वायु प्रदूषणको स्तर यकिन गर्न सरकारलाई हम्मे परेको छ । विश्व स्वास्थ संगठनका अनुसार उपत्यकामा वायु प्रदूषणको मात्रा विश्व स्वास्थ्य संगठनको मापदण्डभन्दा पाँच गुणाले बढी छ । यो भनेको काठमाडौं संसारकै प्रदूषित सहर नभए पनि विश्वका प्रदूषित सहरहरूको सूचीमा उल्लेख्य १०५ मा पर्छ । अहिले पनि काठमाडौंको वायु प्रदूषण दिल्लीमा जस्तो अत्यन्तै हानिकारक स्तरमा पुगेको छैन, यद्यपि अक्सर खतराको तहमा नै हुने गरेको छ । काठमाडौंमा वायु प्रदूषणको मुख्य कारण भनेको यहाँको हावामा भएका मसिना कण हुन् । यी कण श्वासप्रश्वास प्रणालीबाट मानव शरीरमा पसेपछि यसले फोक्सो, मुटुलगायत विभिन्न संवेदनशील अंग तथा प्रणालीमा हानि पुर्याउन सक्छ । अझ डिजेल गाडीको धुवाँमा हुने कार्सिनोजेनिक तत्वका कारण यसले क्यान्सरसमेत निम्त्याउन सक्छ । सामान्यतया डिजेलबाट निस्कने प्रदूषणमा पीएम २५ भन्दा मसिना कणहरू हुने गरेकाले यी कण हावामा लामो समयसम्म तैरेर बस्न सक्छन् र मानव शरीरमा पनि भित्रसम्म पुग्न सक्छन् । केही वर्षअघि एक सातामा मात्रै उपत्यकामा वायु प्रदूषणको स्तर पाँच गुणाले बढेको थियो । यो खतरा को सूची हो भनेर बुझ्नुपथ्र्यो, तर सरोकारवाला निकाय गम्भीर भएको देखिएन । काठमाडौं उपत्यकाको वायु प्रदूषण नाप्ने पर्याप्त यन्त्रको अभावमा उपत्यकामा वायु प्रदूषणको स्तर यकिन गर्न सरकारलाई हम्मे परेको छ । सडकलगायतका भौतिक संरचना निर्माणसँगै केही वर्षदेखि धुलो पनि अधिक रूपमा बढेको र यसको मात्रा १० पीएमभन्दा बढी हुने भएकाले मानव स्वास्थ्यमा थुप्रै समस्या निम्तिने गरेको छ । यस विषयमा अब पनि सचेत नहुने हो मानव जीवन जोखिममा पर्ने मात्र होइन, ज्यानै जान सक्छ । (वातावरणविद् भूषण तुलाधरसँग अन्नपूर्णकर्मी गोपीकृष्ण ढुंगानाले गरेको कुराकानीमा आधारित) प्रदूषणको त्रास : राजधानीको हावामा तीन मिनेट बाँच्न कठिन !"
रूपन्देहीमा विकास बहस,"चीन सरकारले लामो समयदेखि चासोका साथ हेरिरहेको काठमाडौंपोखरालुम्बिनी रेलमार्गको विषयहरू दलका घोषणापत्रहरूमा महत्वका साथ समेटिएका छन् । रेलमार्गको विषय वाम गठबन्धनको मात्र होइन, कांगे्रसको घोषणापत्रमा समेत महत्वका साथ उठाइएको छ । वाम गठबन्धनको घोषणापत्रले पाँच वर्षभित्र बुटवल क्षेत्रमा रेल कुदाउने सोच अघि सारेको छ । पार्टीले केन्द्रीय स्तरमा निकालेका घोषणापत्रमा मात्र होइन, लुम्बिनी क्षेत्रका कतिपय उम्मेदवारका प्रतिबद्धता पत्रमा पनि रेलमार्गको कुरा छ । त्यसो भए पनि उम्मेदवारको घरदैलो कार्यक्रममा भने रेलको विषयमा खासै चर्चा छैन । चर्चापरिचर्चा भए पनि यस क्षेत्रका मतदाता रेल ल्याउने घोषणा विश्वास गर्न सकिरहेका छैनन् । बुटवलमा रेलभन्दा आजको आवश्यकता गुणस्तरीय सडक हो । सडक सञ्जालको विस्तार अहिलेको आवश्यकता हो, पूर्व सभासद् विनोद पहाडीले भने, रेलले ग्रामीण क्षेत्रलाई सहरसँग जोड्दैन । रूपन्देहीका ग्रामीण क्षेत्रको विकासको लागि सडक निर्माण पहिलो सर्त हो । सीमापार कनेक्टिभिटी पछिल्लो समयमा बुटवल क्षेत्रमा सडक निर्माणका महत्वाकांक्षी परियोजनाहरू सञ्चालनमा रहेका छन् । नेपालभारत सीमा क्षेत्र बेलहियाबाट बुटवल जोड्ने ६ लेनको सडक निर्माणको चरणमा छ । यो सडकको बीचमा सोलार बत्तीको व्यवस्था मात्र होइन, ८० किमि प्रतिघन्टा माथिको गतिमा गाडी कुदाउन मिल्ने गरी निर्माणको काम अगाडि बढाइएको छ । पैदल यात्रुका लागि आकाशे पुल निर्माण हुँदैछन् । प्रति किमि २० करोडको हाराहारीमा खर्च गरेर बनाउन लागिएकोे यो सडक पाँच अर्बको लगानीमा स्तरोन्नति हुँदैछ । यो सडकले बुटवललाई भारतसँगको व्यापारिक नाकाको रूपमा विकास गर्नेछ। रूपन्देहीलाई आर्थिक केन्द्रका रूपमा विकास गर्न हामीले सडक निर्माणलाई जोड दिएका छौं पूर्व अर्थमन्त्री विष्णु पौडेल भन्छन्, दीर्घकालीन योजनामा लुम्बिनीपोखरा रेल र पूर्वपश्चिम रेलमार्गका योजना पनि छन् । पहिलो प्राथमिकतामा सडक परेका छन् । उनको बुझाइमा ६ लेन सडक निर्माण पहाडी जिल्लाका वासिन्दाको रोजीरोटीसँग जोडिएको छ । बुटवल आसपासका पहाडी जिल्लाबाट संकलन भएको अदुवा, दालचिनी मात्र हैन, वर्षायाममा यस क्षेत्रमा उत्पादन हुने गोलभेंडा, धनियाँ, बन्दालगायतका कृषि उत्पादनको बजार गोरखपुरसम्म रहेको छ । यो सडक विस्तारसँगै भारतले क्रस बोर्डर कनेक्टिभिटी परियोजनाअन्तर्गत भैरहवालाई नौतुनवासँग रेल सञ्जालमा जोड्ने योजना अगाडि सारेको छ । भारत सरकारको खर्चमा देशका ६ नाका जोड्ने गरी अगाडि बढाइएको यस परियोजनामा वीरगन्जरक्सौलको काम भइसकेको छ भने जोगबनीविराटनर र जयनगरजनकपुर बर्दिबासको काम थालिएको छ । क्रसबोर्डर रेलमार्गको निर्माणपछि भारतबाट आउने कच्चा पदार्थलगायतका सामान भैरहवामा रहेको विशेष आर्थिक क्षेत्र (सेज) मा रेलबाटै आउनेछन् । यसले उद्योगको उत्पादन लागतमा समेत कमी आउने देखिन्छ । एजेन्डामा उद्योग र व्यवसाय भैरहवा त भइहाल्यो, बुटवल पनि यो क्षेत्रको पुरानो औद्योगिक नगरी हो । बुटवल औद्योगिक क्षेत्र अहिले नाममा मात्र सीमित छ । बुटवल औद्योगिक क्षेत्रमा अहिले ६५ उद्योगहरू सञ्चालनमा छन् । जग्गा अभावका कारण क्षेत्रभित्र रहेका उद्योगहरूले क्षमता विस्तार गर्न सकेका छैनन् । औद्योगिक क्षेत्र व्यवस्थापन लिमिटेडका प्रमुख तुलबहादुर राना नयाँ उद्योग आउन चाहे पनि जग्गा अभाव भएको बताए । उनले भने, औद्योगिक क्षेत्रको विस्तार गर्ने हो भने नयाँ उद्योग आउँछन् । गएको वर्षदेखि प्रादेशिक औद्योगिक क्षेत्र निर्माणका लागि रूपन्देहीको मोतीपुर औद्योगिक क्षेत्रमा डीपीआर निर्माणको काम चलिरहेको छ । सबै दलका उम्मेदवारहरूले मोतीपुर औद्योगिक क्षेत्रलाई विशेष प्राथमिकतामा राखेका छन् । आठ सय १४ बिघा क्षेत्रफलमा रहेको यो नदी उकास क्षेत्रमा औद्योगिक क्षेत्र निर्माण भए करिब ६ सय उद्योग खुल्न सक्छन् । बुटवलभैरहवा सडकको दायाँबायाँ पनि ठूला लगानीमा सिमेन्ट, छडजस्ता निर्माण सामग्री उद्योगहरू सञ्चालनमा छन् । भारतसँग सीमा जोडिएकाले कच्चा पदार्थको सहज आयात गर्न मिल्नाले यो क्षेत्रमा उद्योगको संख्या बढ्दैछ । अर्कोतर्फ पछिल्लो समयमा भारतले गरेको नाकाबन्दीको असर सुनौली भन्सारमा कम परेकाले पनि लगानीकर्ताको ध्यान यो क्षेत्रमा परेको देखिन्छ । पश्चिमको प्रवेशद्वारको रूपमा विकास भएको यो क्षेत्रको विकासमा सडक यातायातले सबैभन्दा बढी भूमिका खेल्दै आएको छ । पूर्वाञ्चलमा उद्योग चलाएका ठूला घरानाहरू विशेष आर्थिक क्षेत्र सेज घोषणा भएसँगै लुम्बिनी कोरिडोरमा लगानी गर्न आएका छन् । उद्योगीको आँखामा रूपन्देही उद्योग खोल्न उपयुक्त स्थान हो । बुटवल क्षेत्रमा उद्योग सञ्चालनमा धेरै व्यवसायीहरूको ध्यान जान थालेको छ । बढ्दो संख्यामा उद्योगका कारण यस क्षेत्रमा रोजगार सिर्जना भएको देखिन्छ । लुम्बिनीका पहाडी जिल्लाबाट कामको खोजीमा आउने युवाहरूलाई बुटवल क्षेत्रमा रहेको उद्योगहरूले थेग्दै आएका छन् । यहाँ उत्पादन भएका सामान सहजरूपमा नेपालभर पठाउन सकिने भएकाले बुटवल क्षेत्र उद्योगका लागि आकर्षण भएको रूपन्देही उद्योग संघका अध्यक्ष दिनेशराज रेग्मीले बताए । उनले भने, मध्य नेपालमा रहेकाले यहाँ उत्पादित वस्तु बजार पठाउँदा लागत सस्तो पर्छ । यसका साथै भारतबाट ल्याइने र तेस्रो देशबाट आउने कच्चा पदार्थसमेत कोलकाता बन्दरगाहको बाटो भएर आउने भएकाले कम लागतमा यहाँ ल्याउन सकिन्छ । बढ्दो सडक सञ्जाल बुटवललाई केन्द्र बनाएर रूपन्देहीका ग्रामीण क्षेत्रहरूलाई सडक सञ्जालबाट जोड्ने दर्जन योजनाहरू अहिले सञ्चालनका क्रममा छन् । यी आयोजना समयमै सम्पन्न हुने हो भने बुटवल सडक सञ्जालले जेलिएको नमुना नगरको रूपमा विकास हुनेछ । बुटवल प्रदेश द्वारको रूपमा मानिएको नारायणगढबुटवल सडकलाई फराकिलो गर्ने काम थालिएको छ । एसियाली विकास बैंकको सहयोगमा चार लेनमा विस्तार गर्न थालिएको उक्त सडकमा १६ अर्ब रुपैयाँ खर्च हुने अनुमान गरिएको छ । बुटवलको पर्यटकीय विकासका लागि मात्र हैन, देशको पूर्वी भाग र काठमाडौंंसँग जोड्ने कामसमेत यही सडकले गरेको छ । सडक विस्तारपछि चिनवनको सौराहामा पुगेका पर्यटकहरू बुटवल हुँदै बागलुङको ढोरपाटनबाट पोखरा निस्कन सक्छन् । यो सडकले मुग्लिन हुँदै छिरेका पर्यटकलाई एकफेरो घुमाएर मुग्लिन नै ल्याउनेछ । यसका लागि सालझन्डीसन्धिखर्कढोरपाटन सडक निर्माणको चरणमा छ । कपिलवस्तुको सालझन्डीबाट सुरु हुने यो सडक पाल्पा, अर्घाखाँची गुल्मी हुँदै ढोरपाटन सिकार आरक्षमा पुगेर टुंगिन्छ । यो सडकबाट लुम्बिनी आएका पर्यटकहरू ढोरपाटनसम्म एकै दिनमा पुग्न सक्छन् । ढोरपाटनबाट बागलुङको बाटो हुँदै पोखरा निस्कन सकिन्छ । अर्कोतर्फ कालिगण्डकी करिडोर भएर नेपाल चीन सीमा कोरला पुग्न सकिन्छ । पर्यटनलाई पहिलो प्राथमिकतामा राखेर रूपन्देहीमा विकासका काम सुरु गर्नुपर्छ । बौद्ध धर्म मान्ने पर्यटकहरू ल्याउन यो क्षेत्रले राष्ट्रिय रूपमा नेतृत्व गर्न सक्छ । डा विजय पौडेल, अर्थशास्त्री सुनौलीकोराला नाकाले रूपन्देहीको मात्रै होइन, पश्चिम नेपालकै विकासमा महत्वपूर्ण काम गर्छ, एमाले उपमहासचिव तथा रूपन्देही क्षेत्र नम्बर ३ का प्रतिनिधिसभा उम्मेदवार घनश्याम भुसाल भन्छन्, चीन र भारतलाई व्यापारमा हात मिलाइदिने स्थान भनेकै सुनौली हो । सुनौलीकोराला नाकाको विकासलाई सोही क्षेत्रका अर्का उम्मेदवार स्वास्थ्यमन्त्री दीपक बोहोराले भने प्रतिबद्धता पत्रमै छापेका छन् । यो सडक नेपालकै महत्वपूर्ण सडक हो उनले भने । बेलवासबेथरी चार लेन सडक, बुटवल तामनगरदेखि फर्साटिकट हुँदै अमुवा, सूर्यपुरासम्म स्थानीय सडकको स्तरोन्नतिको काम अगाडि बढाइएको छ । पश्चिम रूपन्देहीलाई विकासको मूल प्रवाहमा ल्याउने सोचका साथ सैनामैना चक्रपथ तथा मुर्गियासूर्यपुरालुम्बिनी सडक, सैनामैना नगरपालिकादेखि सेमलार जोड्ने सडक योजना एकैसाथ सुरु भएका छन् । यी आयोजनाले बुद्ध जन्मस्थल लुम्बिनी, निर्माणाधीन अन्तर्र्रािष्ट्रय विमानस्थल र बुटवललाई जोड्ने छन् । क्षेत्रीय तथा पर्यटकीय सडकको रूपमा रामापुरलुम्बिनी सडकलाई अगाडि सारिएको छ । जम्मा १७ किलोमिटर लामो यो सडकले पश्चिम रूपन्देहीलाई गौतमबुद्धको जन्मस्थल लुम्बिनीसँग जोड्नेछ । यसका साथै हुलाकी राजमार्गअन्तर्गत भैरहवा लुम्बिनी हुँदै कपिलवस्तुको तौलीहवा जाने सडक पनि विस्तार सुरु भएको छ । पूर्वपश्चिम राजमार्गको विकल्पका रूपमा तराईलाई जोड्ने गरी अगाडि सारिएको हुलाकी मार्ग भारत सरकारले अगाडि बढाएको हो । देवदह र लुम्बिनी जोड्ने अर्को सडकको काम पनि अगाडि बढेको छ । देवदहको शीतलनगर हुँदै शिवपुर मणिग्राम, मोतीपुर, फर्साटिकट, सूर्यपुरादेखि लुम्बिनीसम्मको ४२ किलोमिटर सडकले पर्यटकलाई आवतजावतमा सहजता ल्याउने दाबी गरिएको छ । एक्पोर्टइम्पोर्ट बैंक अफ इन्डिया को ऋण सहयोगमा ट्र्याक खोलिएको यो सडक दुई लेनको बनाउन थालिएको छ । यो सडक बनेपछि लुम्बिनी आउने पर्यटकलाई देवदह पठाउन सहज हुनेछ । देवदह गौतम बुद्धको मावलीको रूपमा परिचित छ । देवदहमा बुद्धकालीन भग्नावशेषहरू छन् । लुम्बिनी आउने पर्यटकलाई बुटवलमा वास बसाल्ने गरी पर्यटकीय प्याकेज निर्माण गर्ने योजना बनाएका छौं ।युवराज गिरी, रूपन्देही क्षेत्र नम्बर २ उम्मेदवार, नेपाली कांग्रेस देवदह लुम्बिनी सडकले पूर्वबाट लुम्बिनी आउने पर्यटकलाई सहजता थप्नेछ भने पश्चिमबाट आउनेले बेलवासबेथरी पर्यटन मार्गको प्रयोग गर्न सक्नेछन् । यो मार्ग अहिले निर्माणको चरणमा रहेको छ । चार लेनको उक्त सडकले कृषि पर्यटनलाई समेत टेवा दिनेछ । सडकका बीचमा बनाउन थालिएको नहरबाट यो क्षेत्रको आसपासमा सिँचाइ सुविधा प्रदान गरिनेछ । २१ किलोमिटर लम्बाइ रहेको उक्त सडक निर्माणका लागि दुई अर्बको लागत अनुमान गरिएको छ । उत्तर दक्षिणको चासो उत्तरको छिमेकी देश चीन दक्षिण जाने प्रयासमा छ भने दक्षिणको छिमेकी भारत उत्तरको बाटो हेरेर बसेको छ । प्रधानमन्त्री शेरबहादुर देउवाको दिल्ली भ्रमणको समयमा नेपाल र भारतको बीचमा भएको सम्झौतामा सुनौलीपोखरा सिद्धार्थ राजमार्गलाई द्रूत मार्गको रूपमा विकास गर्ने सहमति भएको छ । यसका साथै भारतले नेपालसँग ट्रान्जिटसमेत मागेको छ । संयुक्त प्रेस विज्ञप्तिको बाइसौं नम्बरमा बुटवल पोखरा सडकलाई एक्सप्रेस सडकको रूपमा विकास गर्ने योजना छ । चीनको विशेष चासो रहेको पोखरालाई पछिल्लो दिनमा भारतले विशेष महत्व दिँदै आएको छ । नेपाल भ्रमणमा रहेका भारतीय पूर्व राष्ट्रपति प्रणव मुखर्जी १९ कात्तिक ०७३ मा पोखरा पुगेका थिए । सन् १९६२ मा भारत चीन युद्धभन्दा पहिला तिब्बत भारत हिमाल पार व्यापारको केन्द्र रहेको पोखरामा भारतीय सेनाको पेन्सन क्याम्पसमेत रहेको छ । कोराला नाकाको प्रवेशद्वार रहेका कारण यसअघि चीन भ्रमणका समयमा तत्कालीन प्रधानमन्त्री केपी ओलीले पोखरामा क्षेत्रीय विमानस्थल निर्माण, किमाथांकाखाँदबारीधनकुटा सडकको विस्तृत परियोजना प्रतिवेदन, रसुवागढीकाठमाडौं रेलमार्ग, काठमाडौंपोखरालुम्बिनी रेलमार्ग परियोजनाका लागि आर्थिक तथा प्राविधिक सहयोग उपलब्ध गराउन आग्रह गरेका थिए । चीनले कोरालाबाट पोखरा लुम्बिनी हुँदै भारतको गोरखपुरसम्मको बजारलाई ध्यानमा राखेर पोखरा लुम्बिनी रेलमार्गमा चासो दिएको हो । अर्कोतर्फ बुद्ध धर्म मान्ने चिनियाँहरूका लागि यो मार्ग धार्मिक हिसाबले पनि महत्वपूर्ण रहेको छ । भारतले यही मार्गलाई एक्सप्रेस सडकको रूपमा विकास गर्न चाहेको हो । पूर्व प्रधानमन्त्री ओलीको चीन भ्रमणका बेला भएको तेह्रबुँदे सहमतिमा चीनले नेपालको बाटो भएर भारतसम्म व्यापार विस्तार गर्ने सहमति भएको थियो । चीनको चाहनाअनुसार ट्रान्जिट ट्रिटीको मस्यौदा बन्ने क्रममा रहेको छ । यसका अलावा चीनले भैरहवालाई केन्द्रमा राखेर आर्थिक विकासमा साझेदारीको अवधारणा अगाडि सारेको छ । सिद्धार्थनगर उद्योग वाणिज्य संघका अध्यक्ष रामकुमार शर्माले चिनियाँहरूसँग मिलेर लुम्बिनीमा होटेल खोल्ने काम अगाडि बढ्न थालेको बताए । उनले भने, सेजमा पनि उनीहरू आउन खोजेका छन् । यसका लागि तीन सय बिघा जग्गा थप्नुपर्छ । सरकारले यही सेज चलाउन नसकेको अवस्थामा अहिलेका लागि जग्गा थप्ने अवस्था छैन । दुई वर्ष पहिला अगाडि सारिएको लुम्बिनी टुरिजम हबले यस क्षेत्रको पर्यटकीय सम्भावनालाई विस्तार गर्ने सोच बनाएको छ । चीनले अगाडि सारेको पोखरा लुम्बिनी रेलमार्ग नबन्दा पनि भैरहवा र पोखरा विमानस्थललाई अन्तर्राष्ट्रिय स्तरको बनाउन काम सकिएपछि यो क्षेत्रमा पर्यटनको सम्भावना बढेर जाने देखिन्छ । लुम्बिनीलाई केन्द्रमा राखेर एक सय ५७ किलोमिटरको लुम्बिनी टुरिजम हबले यस क्षेत्रमा चिनियाँ र भारतीय पर्यटकको संख्या बढाउने देखिन्छ । कात्तिकको अन्तिम साता नेपाल आएका चिनियाँ राष्ट्रिय रेल वे प्रशासनका उपप्रमुख चेङ चियन नेतृत्व टोलीले केरुङसम्म चीनले ल्याउने रेललाई काठमाडौं, पोखरा र लुम्बिनी जोड्ने विषयमा अध्ययन गरेको थियो । रेल विभागका सिनियर डिभिजनल इन्जिनियर तथा प्रवक्ता प्रकाश उपाध्यायले उनीहरूले लगानी गर्न सक्ने भन्दै आफ्नो प्रविधिको बारेमा जानकारी दिएको बताए । उनले भने, रेल निर्माणका लागि लागतसमेत बताएर चिनियाँ प्रतिनिधि फर्केको छ । केरुङलाई लुम्बिनीसम्म जोड्ने विषयमा चिनियाँहरूले जोड दिँदै आएका छन् । केरुङलाई अन्तर्राष्ट्रिय नाकाका रूपमा विकास गरिएकाले चिनियाँहरूको ध्यान अहिले यही नाकामा केन्द्रित भएको देखिन्छ । अन्य नाका खोल्नेतर्फ उनीहरूले अहिले चासो देखाएका छैनन् । पर्यटनको सम्भावना बुटवल समग्र लुम्बिनीको विकासका लागि सबैभन्दा बढी पर्यटकीय सम्भावना भएको क्षेत्र हो । लुम्बिनी मात्र होइन, यो क्षेत्रमा पर्यटक लोभ्याउने धेरै ठाउँ छन् । दलहरूका चुनावी घोषणापत्रमा बुद्धस्थलहरूलाई जोडेर पर्यटकीय कोरिडोर बनाउने योजना सार्वजनिक गरिएका छन् । लुम्बिनीतिलौराकोटदेवदहरामग्रामलाई एउटै प्याकेजका रूपमा विकास गर्ने योजना छ । पूर्व अर्थमन्त्रीसमेत रहेका रूपन्देही २ का उम्मेदवार विष्णु पौडेल भन्छन्, रूपन्देहीको विकास अब यही मात्रै सीमित छैन, बौद्ध स्थलहरूको एकीकृत विकास र पहिलाको लुम्बिनी अञ्चलकै विकाससँग जोडिएको छ । हामी त्यसैअनुरूप काम गर्ने गरी योजना बनाएर आएका छौं । पर्यटक भित्याउनकै लागि उम्मेदवारहरूले स्थानीय पार्कहरूको विकासलाई पनि चुनावी मुद्दा बनाएका छन् । बेलवासनुवाकोटझुम्सा सडकलाई शान्ति पर्यटन मार्गका रूपमा निर्माण गरिँदै छ, यसका लागि झन्डै १३ करोड लगानी हँदैछ । यो सडकले पाल्पा र रूपन्देहीको सीमा क्षेत्रमा अवस्थित ऐतिहासिक नुवाकोटगढीमा पर्यटन प्रवद्र्धन गर्ने योजना छ । त्यहाँ पुग्न सडक मात्रै नभई बुटवलनुवाकोट केवलकार निर्माण गर्ने महत्वाकांक्षी योजनासमेत राखिएका छन् । बुटवलको हिलपार्कमाथि एसियाकै ठूलो बुद्धको मूर्ति निर्माणदेखि जितगढीको विकास, शान्तिपार्क, मणिमुकुन्द सेन उद्यान र शंकरनगर वनवाटिकालाई आन्तरिक तथा बाह्य पर्यटक ल्याउने थलोका रूपमा विकास गर्ने योजना घोषणापत्रमा राखिएका छन् । नेपाली कांग्रेसका क्षेत्र नम्बर २ का उम्मेदवार युवराज गिरी भन्छन्, लुम्बिनी आउने पर्यटकलाई बुटवलमा वास बसाल्ने गरी पर्यटकीय प्याकेज निर्माण गर्ने योजना बनाएका छौं । रूपन्देही क्षेत्र नम्बर ४ र ५ का उम्मेदवारहरूको मुख्य एजेन्डा लुम्बिनीमा पर्यटकहरूको आवागमन बढाउनुसँगै बसाइ अवधि लम्ब्याउनेमा केन्द्रित छ । झन्डै चार दशकअघि सुरु भएको गुरुयोजनाको काम सकेर कोरियन प्रोफेसर डा क्वाकको गुरुयोजनाको काम सुरु गर्ने योजना छ । भैरहवामा अन्तर्राष्ट्रिय विमानस्थल निर्माण सकिएपछि पर्यटकको संख्या वृद्धिदर दोब्बर बढ्ने अनुमान छ । ती पर्यटकलाई कम्तीमा तीन दिन लुम्बिनी क्षेत्रमै अड्याउनका लागि देवदह, रामग्राम, तिलौराकोटसम्म पुग्नैपर्ने वातावरण बनाउने योजना पनि सारिएका छन् । ती पर्यटकलाई सडकमार्गबाट पाल्पा हुँदै पोखरा पुर्याउने योजना पाल्पाका उम्मेदवारले पनि सारेका छन् । ध्यान रूपन्देहीमा रूपन्देहीको चुनाव विकासका एजेन्डाले मात्र होइन, लोकतान्त्रिक र वाम गठबन्धनका केन्द्रीय नेताहरूको बाक्लो उपस्थितिले समेत तातेको छ । चुनाव घोषणापछि नेपाली कांग्रेसका सभापति शेरबहादुर देउवा र वाम गठबन्धनका नेता केपी ओली दुईपटक रूपन्देही आइसकेका छन् । एमालेका प्रभावशाली नेताहरू विष्णु पौडेल, घनश्याम भुसाल, माओवादी केन्द्रका सचिवालय सदस्य डिलाराम आचार्य चुनावी मैदानमा रहेकाले यो क्षेत्रमा वाम गठबन्धनको विशेष चासो रहेको छ । अर्कोतर्फ राप्रपा प्रजातान्त्रिकका वरिष्ठ उपाध्यक्ष दीपक बोहोरा मात्र हैन, कांग्रेसका केन्द्रीय सदस्य भारत शाह र राजपाका उपाध्यक्ष सर्वेन्द्रनाथ शुक्लासमेत उम्मेदवार रहेको यो जिल्ला दुवै दलका लागि प्रतिष्ठाको विषय भएको देखिन्छ । विकासका मुद्दामा मात्र होइन, रूपन्देहीको चुनावले यो क्षेत्रका पहाडी जिल्लालाई समेत असर पार्न सक्छ । बुटवल क्षेत्रमा व्यवसाय र रोजगारका लागि यस क्षेत्रका पहाडी जिल्ला पाल्पा, गुल्मी, अर्घाखाँचीबाट युवाहरू आउने गरेका छन् । तटस्थ मतदाताको रूपमा रहेका यस्ता युवाहरूको मतले रूपन्देहीमा हुने चुनावी प्रतिस्पर्धालाई प्रभावित पार्ने दलहरूको अनुमान रहेको छ । बुटवललाई विकासको मोडेलका रूपमा अगाडि बढाउने दलका घोषणाहरूका बीचमा हुन लागेको यो चुनावमा आम मतदाताले भने उम्मेदवारहरूबाट विकासप्रतिको प्रतिबद्धता खोजेको देखिन्छ । अर्थशास्त्री डा विजय पौडेल लुम्बिनीका कारण यो क्षेत्र राष्ट्रिय चासोको विषय भएको बताए । उनले भने, पर्यटनलाई पहिलो प्राथमिकतामा राखेर रूपन्देहीमा विकासका काम सुरु गर्नुपर्छ । बौद्ध धर्म मान्ने पर्यटकहरू ल्याउन यो क्षेत्रले राष्ट्रिय रूपमा नेतृत्व गर्न सक्छ । पूर्व अर्थराज्यमन्त्री तथा कांग्रेसका तर्फबाट रूपन्देही ५ को उम्मेदवार भरत शाहले रूपन्देहीमा ठूला आयोजनाहरू भएका कारण चुनावको बेलामा यो क्षेत्रको चर्चा हुने गरेको बताए । उनले भने, बुटवल पश्चिमको ट्रान्जिट प्वाइन्ट हो । चुनावमा काठमाडौंपछि यसको चर्चा हुन्छ । पर्यटन, कृषि, औद्योगिक विकासका कारण मात्र होइन, अन्तर्राष्ट्रिय विमानस्थलका कारण पनि यो क्षेत्र चर्चाको केन्द्रमा छ । टिप्पणी : लुम्बिनीमा भारतचीन जोड्ने रेल"
लुम्बिनीमा भारतचीन जोड्ने रेल,"रूपन्देहीको आर्थिक विकासमा तीनवटा महत्वपूर्ण पाटा छन् । पहिलो, लुम्बिनीसँग जोडिएको विकास हो । रूपन्देहीको विकासमा बुद्ध जन्मस्थल लुम्बिनी महत्वपूर्ण मेरुदण्ड हो । त्यसलाई केन्द्रविन्दु बनाएर आर्थिक विकासका योजना कार्यान्वयनमा ल्याउनुपर्छ । दोस्रो, रूपन्देहीको आर्थिक, सामाजिक तथा सांस्कृतिक विकास हो । यो क्षेत्र पर्यटन उद्योगका साथसाथै उद्योग र व्यापारको क्षेत्र पनि हो । रूपन्देहीमा भूउपयोगको नीति तत्काल बनाउन आवश्यक छ । अहिले उद्योगहरू स्थापना हँदा पर्यटन र कृषिको सम्भाव्यता भएको क्षेत्रमा भएका छन् । प्रदेश वा केन्द्र सरकारले पहिलो काम यसलाई व्यवस्थित गर्नुपर्छ । भारतसँग नजिक भएकाले त्यस क्षेत्रमा उद्योग स्थापना निकै भएका छन्, तर ती उद्योगहरू कृषिको सम्भाव्यता भएका क्षेत्रमा भएका छन् । त्यसलाई रोकेर कुन भूभागमा के काम गर्ने भन्ने निक्र्योल गर्न भूउपयोग नीति आवश्यक छ । निर्वाचनपछिको प्रदेश वा केन्द्र सरकारले पहिला त्यो काम गर्नुपर्छ । भारतसँग नजिक भएकाले उद्योगको सम्भावना अत्यधिक बढी छ, तर पर्यटन क्षेत्रलाई असर नगर्ने गरी औद्योगीकरण गरिनुपर्दछ। तेस्रो पक्ष भनेको प्रदूषणरहित औद्योगिक क्षेत्र निर्माण हो । औद्योगिक क्षेत्र निर्माण गरिरहँदा पर्यावरण संरक्षणमा पनि ध्यान दिनु आवश्यक छ । पर्यावरण संरक्षणमा विशेष ख्याल राख्दै औद्योगीकरण आवश्यक छ । यसले अहिले औद्योगिक क्षेत्र नभएर खुल्न नसकेका उद्योग सञ्चालन हुन सक्नेछ । यसले आर्थिक पाटोका धेरै पक्ष समेट्न सक्छ । औद्योगीकरण र पर्यटन उद्योगलाई समेत बचाइराख्न पर्यावरणमा जोड दिनुपर्छ भनिएको हो । रूपन्देही केही गर्मी स्थान हो । यसलाई विदेशका कतिपय गर्मी सहरमा विकास भएको पर्यटन क्षेत्रजस्तै गरी विकास गर्नुपर्छ । त्यसका लागि नियमित बहिरहने पानीको आवश्यकता छ । तिनाउ र दानव नदीलाई निरन्तर बगिरहने नदी बनाउन कालीगण्डकी डाइभर्सनको कुरा आएको छ । यो अत्यन्तै आवश्यक हो । लुम्बिनीलाई भारतको बोधगया, कुशीनगरसँग जोड्न सकियो भने पर्यटक भित्रिने सम्भावना प्रचुर हुन्छ । पर्यटन पूर्वाधारमा मुख्य रूपमा यातायात पर्छ । यसमा रेल र सडक मार्ग दुवै पर्छन् । तिनाउमा निरन्तर पानी बगिरहँदा कोरियन प्रोफेसर डा क्वाकले बनाएको नयाँ गुरुयोजनालाई पनि सार्थकता दिन सकिन्छ । लुम्बिनी क्षेत्रको गुरुयोजना बनाउँदा जैविक विविधता संरक्षणमा विशेष ध्यान दिइएको छ । त्यहाँ भएका ससाना नदीमा बाह्रै महिना पानी हुन आवश्यक छ भनेको मुख्य कारण त्यहाँको तापक्रम कायम गर्नुपर्छ भन्ने उद्देश्यले भनिएको हो । गुरुयोजनामा पर्यटनलाई विशेष प्राथमिकतामा राखिएको छ भने पर्यावरणलाई उत्तिकै महत्व दिइएको छ । तिनाउमा पानीको बहाब हुनेबित्तिकै लुम्बिनीलाई जल यातायातबाट जोड्न सकिने सम्भावना पनि हुन्छ । लुम्बिनीमै पनि जल पर्यटनको विकास गर्न सकिन्छ । जस्तै त्यहाँ बनेको सेन्ट्रल क्यानल र पोखरीहरू जलपर्यटनका मुख्य आधार हुन् । लुम्बिनीमा बन्दै गरेको विश्व शान्ति सहरलाई मूर्त रूप दिन त्यो आवश्यक छ । लुम्बिनीको विकाससँगै अन्य ठूला पूर्वाधार पनि रूपन्देहीमा सुरुआत भएका छन् । योसँगै ठूला सडक र रेलमार्गका कुरा पनि जोडिएका छन् । सडक र रेल दुवै मार्गका विकास गर्न आवश्यक छ । यातायात साधनको माध्यम जुनसुकै भए पनि यससँग आवागमन जोडिने हो । बृहत्तर नेपाल निर्माणको अभियान चलिरहँदा केन्द्र भागमा पर्ने रूपन्देहीको विकासले महत्वपूर्ण अर्थ राख्छ । लुम्बिनीलाई भारतको बोधगया, कुशीनगरसँग जोड्न सकियो भने पर्यटक भित्रिने सम्भावना प्रचुर हुन्छ । पर्यटन पूर्वाधारमा मुख्य रूपमा यातायात पर्छ । यसमा रेल र सडक मार्ग दुवै पर्छ । गाउँ र सहर जोड्न सडक आवश्यक छ । रूपन्देहीको हकमा धेरै काम भएका छन् । अब लुम्बिनीमा पर्यटन ल्याउन उत्तर दक्षिण कनेक्टिभिटी हुन आवश्यक छ । त्यो भनेको रेलमार्ग नै हो । भारत र चीनसँग रेल सञ्जाल जोडिँदा उत्तर र दक्षिणका धेरै पर्यटक लुम्बिनी हुँदै वारपार गर्न सक्छन् । अर्काे कुरा, बुद्ध सर्किटलाई जोड्न मोनोरेलको अवधारणा आउनुपर्छ । लुम्बिनी, तिलौराकोट, देवदह र रामग्राम मोनोरेलबाट जोडिँदा स्वभावतः बुटवल पनि जोडिन्छ । यसले बुटवलसँगै समग्र रूपन्देहीको पर्यटन विकासमा टेवा पुग्छ । अहिले भैरहवामा बन्दै गरेको अन्तर्राष्ट्रिय विमानस्थल आसपासमा ठूलो बस टर्मिनल र रेलको जक्सन हुन आवश्यक छ, जहाँबाट जुनसुकै व्यक्ति वा पर्यटक जहाँ पनि जान सकोस् । त्यो अवधारणा बनाउँदा लुम्बिनीकै विकासमा ठूलो टेवा पुग्छ । चुनावको मुखमा धेरै राजनीतिक दलले भाषणमा यी कुरा समेटेका छन् । सबै दलले योजनाबद्ध रूपमा योजना ल्याउन आवश्यक छ । बुटवल नगरपालिकाका पूर्व इन्जिनियर ज्ञवाली पुनर्निर्माण प्राधिकरणका पूर्व कार्यकारी अधिकृत हुन्। यो पनि पढेनोस् रूपन्देहीमा विकास बहस"
प्रदूषणको त्रास : राजधानीको हावामा तीन मिनेट बाँच्न कठिन !,"काठमाडौंमा ४५ लाख, ललितपुर र भक्तपुरमा १५ लाख गरी उपत्यकाको जनसंख्या करिब ६० लाख पुगेको छ । उपत्यकाको जनसंख्या वृद्धिदरलाई एसियामै उच्च मानिन्छ । दिनप्रतिदिन बढिरहेको जनसंख्याकै कारण द्रूत सहरीकरण बढेको छ र त्यसले अनेक खालका वातावरणीय समस्या निम्त्याएका छन् । सहज र उच्च जीवनशैलीका लागि देशभरबाट नागरिक राजधानी आउँछन्, तर तिनले त्यसको सट्टा पाउँछन् धुवाँ, धुलो, दुर्गन्ध, प्रदूषित ढल र खोला । वायु प्रदूषणको मुख्य कारक उपत्यकाको भौगोलिक अवस्था पनि हो । चारैतिर डाँडाले घेरिएको र बीचमा कचौराजस्तो आकारमा गहिरो खाल्डो भएकाले उपत्यकामा वायु प्रदूषण हुने वातावरणविद्को भनाइ छ । उनीहरूका अनुसार दिनभरको धुलो र धुवाँ साँझ उत्सर्जन भई प्रदूषित वायु आकाशमा गई रातभर चिसिने र बिहानपख तल झर्ने भएकाले सो समय वायु धेरै प्रदूषित हुने गर्छ । प्रदूषण आकाशमा फैलिएर उपत्यका बाहिर जान असमर्थ हुने र प्रदूषित वायु पचाउन पनि नसक्ने अवस्थाले मानिसमा रोगको संक्रमण बढिरहेको हो । त्यस्तै जनसंख्या र सवारी साधनको संख्या उच्च चाप, घनाबस्ती, फोहोरको उचित व्यवस्थापन नहुनु, नदीमा ढल र फोहर मिसाइनु, जथाभावी सडक खन्नु, समयमै मर्मत र कालोपत्रे नहुनु, उपत्यकाभित्र इँट्टाभट्टाजस्ता धुवाँ फाल्ने उद्योग हुनु पनि प्रदूषणका कारक हुन् । अधिवक्ता पदमबहादुर श्रेष्ठले २०७३ माघ १३ मा सर्वोच्च अदालतमा सरोकारवाला १८ निकायलाई विपक्षी बनाएर वातावरणकै विषयमा मुद्दा दायर गरे । सर्वोच्चले माघ १७ मा उपत्यकामा वायु प्रदूषणका कारण जनस्वास्थ्यमा गम्भीर असर परेकाले उपत्यकाभित्र मेलम्ची खानेपानी पाइप राख्ने, ढल विस्तार र सडक विस्तारसमेत एकैसाथ भएकाले मापदण्डभन्दा कयौं गुणा बढी प्रदूषण हुँदा भयावह अवस्था सिर्जना भएको भन्दै उक्त काम छिटो सक्नू भनी अन्तरिम आदेश दिएको थियो । आदेशअनुसार सरकारले कार्यान्वयन गर्न व्यवधानसमेत नफुकाएको श्रेष्ठको गुनासो छ । २०७४ पुस ४ गते निर्णय सुनाउने अन्तिम फैसलाका लागि मिति तोकिएको छ । उपत्यकाको वायु प्रदूषणको अवस्था विश्व स्वास्थ्य संगठनको मापदण्डअनुसार वायु पीएम २५ पच्चीस माइक्रोग्राम प्रतिघनमिटरभन्दा कम भए वातावरण प्रदूषित हुँदैन । नेपाल सरकारको मापदण्ड फरक छ, पीएम २५ चालीस माइक्रोग्राम प्रतिघनमिटर हुनुपर्छ, तर पछिल्लो पाँच वर्षमा ९० माइक्रोग्राम प्रतिघनमिटरसम्म पुग्ने गरेको छ । वायु प्रदूषणका कारण हुने रोगहरू श्वासप्रश्वास, दम, मुटु रोग, स्ट्रोक आदिबाट प्रत्येक वर्ष १० हजार मानिसले ज्यान गुमाउने गरेका छन्। त्रिभुवन विश्वविद्यालयको नेसनल एट्मोस्फेयरिक रिसोर्स एन्ड इन्भाइरोमेन्टल रिसर्च ल्याबोरेटोरीका प्रमुख वैज्ञानिक डा रामप्रसाद रेग्मीले २०५८ सालमा गरेको अध्ययनअनुसार विश्व स्वास्थ्य संगठनको मापदण्ड ४० माइक्रोग्राम पर क्युबिक मिटर हुँदा काठमाडौंमा त्यो ५२ प्रतिशतले बढी भएको देखाएको थियो । काठमाडौंमा २००४ सालदेखि सवारीसाधन दर्ता प्रक्रिया सुरु भएको थियो । तर २००७ सालदेखि ट्राफिक व्यवस्थापनका लागि राम दलको स्थापना भएको देखिन्छ । जमिनबाट दुई सय ५० मिटर माथिसम्म प्रदूषित हावाको तह भएकाले बनेपा र पनौतीसमेत जोखिममा रहेको उनको भनाइ छ । उनी भन्छन्, २०५८ सालमा बनेपासहित १४ लाख जनसंख्या हुँदा वार्षिक ३६ हजार किलोलिटर पेट्रोल, ५४ हजार किलोलिटर डिजेल, ८४ हजार किलोलिटर मट्टीतेल र नौ मेट्रिक टन एलपी ग्याँस खपत हुन्थ्यो । नेपाल आयल निगमको आव २०७३७४ को तथ्यांकअनुसार पेट्रोल चार लाख सात हजार दुई सय ७८ किलोलिटर, डिजेल १३ लाख १९ हजार आठ सय ७३ किलोलिटर, मट्टीतेल १९ हजार ६ सय सात किलोलिटर र तीन लाख १२ हजार नौ सय २८ मेट्रिक टन एलपी ग्याँस खपत भएको थियो । एयर क्वालिटी इन्डेक्सका अनुसार पीएम १० को मात्रा ० देखि ५० सम्मलाई राम्रो मानिन्छ भने ४०१ देखि ५०० सम्म भए वायुको अवस्था अति हानिकारक मानिन्छ । ५० देखि १०० लाई मध्यम, १०० देखि २०० लाई प्रदूषित, २०१ देखि ३०० लाई हानिकारक र ३०१ देखि ४०० लाई एकदमै प्रदूषित मानिन्छ । राणाशासनको अन्त्य र प्रजातन्त्रको उदयसँगै उपत्यकामा आधुनिकीकरणको सुरुआत भएको देखिन्छ । आधुनिकीकरणसँगै खासगरी उपत्यकामा वायु प्रदूषणको मात्रा बढ्दै गएको हो । २०३३ सालमा काठमाडौंमा चक्रपथ बनेपछि बसोवास र सवारीसाधनको मात्रा बढेको पाइन्छ । अवैज्ञानिक र अनियन्त्रित सहरीकरणका कारण काठमाडौं उपत्यकाको वायु प्रदूषण उच्च भएको हो । क्लिन एयर नेटवर्क नेपालले तीन वर्षअघि गरेको अध्ययनमा उपत्यकाका सवारी साधनको धुवाँबाट ३८, धुलोबाट २५, कृषि क्षेत्रबाट १८, इँटाभट्टाहरूबाट ११, अन्य उद्योगबाट ३, घरभित्रबाट ३ र अन्य स्रोतबाट २ प्रतिशत पीएम १० उत्सर्जन भइरहेको देखिएको थियो । समयमै वायु प्रदूषण नियन्त्रणका उपाय नअपनाउँदा, पर्याप्त ऐनकानुन नहुँदा र भएको कानुनसमेत पालना नगर्दा उपत्यकावासीको जीवन जोखिममा परेको हो । उपत्यकामै ११ लाख सवारीसाधन काठमाडौं उपत्यकामा पहिलोपटक १९५८ सालमा सवारी साधन भित्रिएको थियो । राणाहरूले छिमेकी मुलुक भारतबाट मानिसलाई बोकाएरै भीमफेदी हुँदै काठमाडौं भित्याएको इतिहास छ । तर १९७० को दशकबाट मात्र सर्वसाधारणले सवारी साधनको प्रयोग गर्न पाएका थिए । सवारी साधनको संख्या थपिँदै जाँदा हाल उपत्यकामा मात्रै झन्डै ११ लाख पुगेको यातायात व्यवस्था विभागका उपसचिव अनुज घिमिरेको भनाइ छ । विभागको तथ्यांकले पछिल्लो वर्षमा वार्षिक सरदर एक लाखको संख्यामा सवारी साधन भित्रिएको देखाउँछ । यस हिसाबले २० वर्षको अवधिमा बागमतीमा करिब ७३ गुणा अर्थात् सात हजार दुई सय ९३ प्रतिशतले वृद्धि भएको छ । आर्थिक वर्ष २०५३५४ मा बागमती अञ्चलभित्र दर्ता भएका सबै प्रकारका सवारी साधनको संख्या १४ हजार २ सय ५६ थियो । विभागको यो तथ्यांकमा वृद्धि भएर अहिले आव २०७३७४ मा आइपुग्दा १० लाख ४२ हजार आठ सय ५६ पुगेको छ । २० वर्षको अवधिमा बागमती अञ्चलमा मात्रै सवारी साधनको संख्या १० लाख २८ हजार ६ सय थपिएका छन् । यसबाहेक मुलुकभरबाट उपत्यका भित्रिने र बाहिरिने सवारी साधनको संख्या दैनिक हजारौं हुन्छ । गत आर्थिक वर्ष सवारी साधन दर्ता हुने संख्याले एक लाख नघाएको छ । अझ सवा लाखको हाराहारीमा तथ्यांक देखिनुले प्रदूषणमा झनै ठूलो समस्या थप्ने वातावरणविद् एकमत छन्। विभागको तथ्यांकमा बागमती अञ्चलमा आर्थिक वर्ष २०४६४७ सम्म दर्ता भएका सवारी साधनको संख्या जम्मा ३४ हजार ६ सय ६ मात्र देखिन्छ । मुलुकभर सबै प्रकारका सवारी साधनको दर्ता संख्या २७ लाख ८३ हजार चार सय २८ पुगेको छ, जसमा सबैभन्दा बढी संख्या मोटरसाइकलको छ । हालसम्म मुलुकभर मोटरसाइकलको संख्या २१ लाख ८९ हजार ९९ छ । बागमतीमा मात्र दर्ता भएका सबै सवारी साधन १० लाख ४२ हजार ८ सय ५६ छन् भने यसमध्ये आठ लाख १७ हजार चार सय ७३ पुगेको छ । विभागले बीसबर्से सार्वजनिक सवारीमाथि २०७३ फागुनदेखि उपत्यकामा प्रतिबन्ध लगाएको छ । देशभर यस्ता सवारीको संख्या गणना गर्ने काम गरिरहेको विभागले पुनः २०७४ चैत १ गतेदेखि मुलुकभर पूर्णरूपमा प्रतिबन्ध लगाउने भएको विभागका प्रवक्ता टोकराज पाण्डेको भनाइ छ । काठमाडौंमा २००४ सालदेखि सवारी साधन दर्ता प्रक्रिया सुरु भएको थियो, तर २००७ सालदेखि ट्राफिक व्यवस्थापनका लागि रामदलको स्थापना भएको पाइन्छ । महानगरीय ट्राफिक प्रहरी महाशाखाका अनुसार २०१२ सालमा केन्द्रीय ट्राफिक कम्पनीका रूपमा एक सय २५ को संख्यामा ट्राफिक प्रहरीले काम गर्ने गर्थे । महाशाखाको प्रमुख प्रहरी नायब महानिरीक्षक सर्वेन्द्र खनालका अनुसार उपत्यकामा हाल एक हजार तीन सय ४६ कार्यरत छन् । काठमाडौं उपत्यकाभित्र हाल एक हजार पाँच सय किलोमिटरको हाराहारीमा सडक छ । महाशाखाका अनुसार सवारीसाधन ओहोरदोहोर गर्ने मुख्य सडक भने चार सयदेखि पाँच सय किलोमिटर मात्र रहेको छ । ३ नदी, फोहोरमैला र इँटाभट्टाबाट प्रदूषण उपत्यकाभित्रका बागमती, रुद्रमती (धोबी खोला), विष्णुमती, मनोहरा, हनुमन्ते, गोदावरी र बल्खु खोलामा मिसाइएका ढलबाट निस्कने प्रदूषणले पनि वातावरणलाई नकारात्मक रूपमा प्रभावित पारेको छ । नदी किनारमा रहेका सुकुम्वासी बस्ती, तिनले उत्पादन गर्ने फोहोर र अतिक्रमणका साथै सहरवासीले नदीमा फाल्ने फोहोर र दिसापिसाबसमेतले नदीका अवस्था दयनीय बन्दै गएको छ । विगतमा गलैंचा कारखानाको फोहोर फाल्नेदेखि मरेका र मारिएका जीवजन्तु र पशुपक्षी फाल्ने कामसमेत नदीमा हुन थालेपछि यी नदी प्रदूषित हुन थालेका हुन् । २०५१ सालमा बनाइएको वृत्तचित्र बागमती अर्को छैन मा दुई दसकअघि बागमती, विष्णुमतीजस्ता उपत्यकाका खोला, नदी शुद्ध र पवित्र तीर्थस्थल भएकोमा बालाजु औद्योगिक क्षेत्र र विभिन्न ठाउँका गलैंचा कारखानाका फोहोर, मरेका र मारिएका जीवजन्तु साथै पशुपक्षी नदीमै फालिने गरिएको उल्लेख छ । यता २०५० पुस १८ गतेदेखि स्थानीय वासिन्दाले गोकर्णमा काठमाडौंको फोहोरमैला व्यवस्थापन गर्न नदिएपछि उत्पन्न समस्या २४ वर्ष बित्दा आजका दिनसम्म पनि ज्यूँका त्यूँ छ । २०५१ वैशाख २० गते टेलिभिजनबाट प्रसारित आँखीझ्याल कार्यक्रमको अंक १ मा गोकर्णमा २०४३ सालदेखि फोहोर फाल्न थालिएको उल्लेख छ । काठमाडौं महानगरपालिकाको वातावरण व्यवस्थापन विभागका प्रमुख रविनमान श्रेष्ठका अनुसार २०६२ सालमा नुवाकोटको सिसडोलमा तीन वर्षका लागि फाल्न थालिए पनि अझैसम्म सरकारले विकल्प खोज्न सकेको छैन । सिसडोलछेउकै बञ्चरेडाँडामा ५० वर्षका लागि व्यवस्थापन गर्न मिल्ने भनेर दुई दसकदेखि काम थाले पनि सरकार निचोडमा पुग्न नसकेको उनको भनाइ छ । सिसडोलको विकल्प नहुँदा स्थानीयको विरोध र चर्को मागले बारम्बार राजधानीमै फोहोर थुप्रिने गरेको छ । अहिले काठमाडौं र ललितपुर महानगरसँगै भक्तपुरको समेत गरी दैनिक करिब आठ सय मेट्रिक टन फोहोर संकलन हुन्छ । उपत्यकामा इँटाभट्टाको संख्या एक सय आठ छ । इँटाभट्टा उद्योग महासंघको तथ्यांकअनुसार देशभर करिब आठ सय इँटाभट्टा भए पनि दर्ता पाँच सयको मात्र छ । भट्टाहरूको चिम्नीबाट निस्कने कार्बनडाइअक्साइड, ब्ल्याक कार्बनजस्ता तत्वयुक्त धुवाँले मानव जीवनमा प्रत्यक्ष असर परेको छ । सरकारले भट्टाबाट बाहिरिने धुवाँ र चिम्नीको उचाइबारे २०६४ सालमा मापदण्ड बनाए पनि कार्यान्वयन फितलो हुँदा जनजीवन संकटमा परेको छ । प्लास्टिक डढाएको धुवाँले क्यान्सर ! वायु प्रदूषणले पछिल्ला वर्षमा आम नागरिकको स्वास्थ्यमा प्रतिकूल असर पारेको छ । संविधानको धारा ३० को उपधारा १ मा प्रत्येक नागरिकले स्वच्छ वातावरणमा बाँच्न पाउने अधिकारको सुनिश्चित गरिएको छ भने उपधारा २ मा वातावरणीय प्रदूषणका कारण पीडित भए प्रदूषकबाट कानुनबमोजिम क्षतिपूर्ति भराउन पाउने प्रावधान पनि छ । तर यो लागू गराउने निकाय खै ? , जनस्वास्थ्यविद् डा रवीन्द्र समीर प्रश्न गर्छन्, मुटु, मष्तिस्क र फोक्सोमा समस्या आउनुमा ३० प्रतिशत कारण धुवाँ र धुलो हो । डा समीरका अनुसार एउटा स्वास्थ्य मानिसले औसतमा प्रतिमिनेट १२ देखि १५ पटक सास फेर्छ भने बालबालिकाले ३० देखि ४० पटकसम्म । धुलो र धुवाँ श्वासप्रश्वासबाट शरीरमा प्रवेश गर्ने गर्छ । भनाइ छ, मानिसले खानाविना तीन साता र पानीविना तीन दिन बाँच्न सक्छ, तर हावाविना तीन मिनेट पनि बाँच्न सक्दैन । उनी थप्छन्, अक्सिजन नहुँदा रगत सर्दैन र सेलकोशिकाहरू मर्न थाल्छन् । फोहोरमा प्लास्टिक वातावरणीय दृष्टिले अत्यन्तै हानिकारक मानिन्छ । यो सयौं वर्षसम्म पनि सड्दैन, गल्दैन र कुहिँदैन । नेपालमा सन् १९७० देखि प्लास्टिकका समान उत्पादन भएको पाइन्छ । एक तथ्यांकअनुसार नेपालले २०५६ वैशाखमा वार्षिक ६० हजार मेट्रिक टन प्लास्टिक उत्पादनका लागि आवश्यक पर्ने कच्चा पदार्थ विदेशबाट आयात गरेको देखिन्छ । डा समीर थप्छन्, प्लास्टिक डढाएमा निस्कने विषाक्त ग्याँसले सुरुआतमा रुघाखोकी, दम र दीर्घकालमा मुटु, फोक्सोमा समस्या हुँदै क्यान्सरसम्म हुने गर्छ । जनचेतनाका अभावमा राजधानीभित्रै टोलटोलमा डढाउने गरेको पाइन्छ । प्रदूषित धुवाँ र धुलोका कारण बर्सेनि उपत्यकामा करिब पाँच हजार बालबालिकालाई लहरेखोकी र करिब २० हजार मानिसलाई दम रोग लागेको अनुसन्धानकर्ता डा खेमबहादुर कार्कीको भनाइ छ । श्वासप्रश्वास र मुटुसम्बन्धी रोग लाग्नुका साथै आँखा नाकमा थुप्रै समस्या देखिएको छ । उनी भन्छन्, धुवाँ र धुलोले सयजना बिरामी परे भने ७२ जनालाई मुटु, १४ लाई फोक्सो (श्वासप्रश्वास, दम आदि) र १४ लाई क्यान्सर हुने भयावह अवस्था गतवर्ष सार्वजनिक गरिएको विश्व स्वास्थ्य संगठनको अध्ययनले देखाएको छ । संगठनकै क्यान्सर रोगसम्बन्धी अनुसन्धान गर्ने संस्था इन्टरनेसनल एजेन्सी फर रिसर्च अन क्यान्सरको एक अनुसन्धानमा उल्लेख छ, वायु प्रदूषण नै मानिसको फोक्सो र ब्लाडरमा हुने क्यान्सरको सबैभन्दा ठूलो कारण हो । संस्थाकै सन् २०१० पछिको तथ्यांकमा दुई लाख ३० हजार मानिसको फोक्सोको क्यान्सरका रोगीको मृत्यु भएको थियो ।यी सबै समस्याले निम्त्याएको वातावरणीय प्रभावबाट सरकारदेखि नागरिकसम्म सबै जानकार छन् । तर यसको बेलैमा निराकरणका लागि सरकार न नागरिक समाजको तदारुकता देखिँदैन । हालसम्मका प्रयास २०७४ मंसिर १ गते प्रधानमन्त्री तथा मन्त्रिपरिषद्को कार्यालयले वायु प्रदूषण नियन्त्रणका लागि द्रूत कार्यान्वयन टोली (क्विक एक्सन टिम) गठन गरेको छ । कार्यालयका सहसचिव डा नारायणप्रसाद रेग्मीको नेतृत्वमा गठित उक्त टोलीले काठमाडौं उपत्यकामा हाल उच्चस्तरमा भइरहेको वायु प्रदूषण नियन्त्रणका लागि चाल्नुपर्ने कदमबारे सरकार र गैरसरकारी संस्थाका प्रतिनिधिसँग छलफलसमेत गरिसकेको छ । वातावरण विभागले गत वर्ष नै उपत्यकाको वायु प्रदूषण नियन्त्रण कार्ययोजना प्रस्तुत गरेको थियो । टोलीले १२ वटा क्षेत्रको क्रियाकलापको प्रभावकारी कार्यान्वयन गराउने, अनुगमन गर्ने तथा कार्यालयलाई मासिक प्रतिवेदन बुझाउने भएको छ । कार्ययोजनामा वायु गुणस्तर मापन तथा अनुसन्धान गर्ने, सहरी क्षेत्रमा हरियाली प्रवद्र्धन गर्ने, उपत्यकामा रहेका इँटाभट्टा तथा अन्य उद्योगबाट उत्सर्जन हुने धुलो तथा धुवाँ न्यूनीकरण गर्ने, हिँड्न र साइकल चलाउन प्रोत्साहन गर्ने, सार्वजनिक यातायातमा सुधार गर्ने, ट्राफिक व्यवस्थापन प्रभावकारी बनाउने, विद्युतीय तथा हाइब्रिड सवारी साधनलाई प्रवद्र्धन गर्ने, सवारी साधनबाट उत्सर्जन हुने धुवाँ नियन्त्रण गर्ने, सडकमा उड्ने धुलो नियन्त्रण गर्ने र खुलारूपमा आगो बाल्न वा जलाउन प्रतिबन्ध लगाउने गरी १२ क्षेत्र तय भएका छन् । आयोगको योजना प्रभावकारी टोलीले निर्माण तथा मर्मत गर्न लागिएका सडकको काम द्रूत गतिमा सम्पन्न गर्न, ती सडकमा दैनिक दुईपटक पानी छर्कन, वायु प्रदूषण उपकरणले देखाएको तथ्यांक डिस्प्लेमा देखाउने, मापदण्ड नाघेको पाइएमा कारबाही योजना बनाउने जस्ता निर्णय गरेको छ । बढी प्रदूषण हुने क्षेत्रको पहिचान, कारकतत्वको नियन्त्रण, हरियो स्टिकरको प्रभावकारी कार्यान्वयन र युरो ६ मापदण्ड लागू गर्ने विषयमा पनि टोलीले छलफल गरेको छ । काठमाडौं महानगरपालिकाले वातावरण संरक्षण ऐन संशोधनका लागि एक महिनाभित्र मस्यौदा तयार पार्नेछ । सरकारले पछिल्लो समय मुलुकभरि ५६ वटा वायु प्रदूषण मापन केन्द्र स्थापना गर्ने तयारी गरेको थियो । पाँच वर्षअघि सरकारले तीनवटा केन्द्रमार्फत प्रदूषण मापन गरिरहे पनि पुतलीसडक, भक्तपुर र मच्छेगाउँका केन्द्रमा समस्या आएको जनाएको थियो । वातावरण विभागका सिनियर डिभिजनल केमिस्ट शंकरप्रसाद पौडेलका अनुसार उपत्यकाका रत्नपार्क, पुल्चोक, महाराजगञ्जस्थित शंखपार्क, भैंसेपाटी, भक्तपुरस्थित वीरेन्द्र सैनिक मावि र कीर्तिपुर (सञ्चालन गर्न बाँकी) मा वायु गुणस्तर मापन केन्द्र राखिएका छन् । उनका अनुसार मोबाइल भ्यानको प्रयोग गर्न खोजे पनि अर्थ मन्त्रालयले ठूलो बजेट भन्दै प्रक्रिया अघि नबढाएपछि काम हुन सकेको छैन । उनी भन्छन्, सवारी, सडकलगायत सरोकारवाला क्षेत्र र तिनले गर्नुपर्ने जिम्मेवारीसहितको कार्ययोजना कार्यान्वयनका लागि मन्त्रालयमार्फत प्रधानमन्त्री तथा मन्त्रिपरिषद्को कार्यालयमा पठाएका थियौं, प्रक्रिया अघि बढेको छ । कार्यान्वयन भयो भने अवस्था सामान्य हुनेछ । विश्वका विकसित देशलाई हेर्ने हो भने धुवाँ, धुलोमा उनीहरू सचेत छन् । जलवायु परिवर्तनको विश्वव्यापी समस्या सबै देशको साझा समस्या हो । नेपालमा प्रयास भए पनि तिनले मूर्तरूप लिन सकेको छैन । वायु प्रदूषणको जति पनि अध्ययनअनुसन्धान, बैठक, गोष्ठी गरिए पनि अथवा ऐनकानुन बनाइए पनि कार्यान्वयन नहुँदासम्म उपत्यकाको वातावरणमा सुधार हुने देखिँदैन । वायु प्रदूषण नियन्त्रणका लागि सरकार मात्रै जिम्मेवार छैन, नागरिक सचेतना, सरोकारवालाका भूमिकासँगै सामाजिक प्रतिबद्धता पनि आवश्यक छ। सहरबीच बग्ने धेरै देशका नदी सफा र जीवन्त छन्, तर काठमाडौं उपत्यकाभित्रका नदी सफा र जीवन्त बनाउनु ठूलो चुनौती बनिसकेको छ । बागमती सफाइ महाअभियानबाट विशेष पहल भए पनि नदीलाई पुरानै अवस्थामा पठाउन महाभारत छ । राजनीतिक एवं सामाजिक प्रतिबद्धताबाट मात्रै बागमतीलगायतका नदीको सभ्यता फर्काउन सम्भव छ । नदीप्रतिको आस्था र अस्मिता जोगाउन सके सभ्यता मात्र होइन, वातावरणसमेत जोगाउन सकिन्छ । नेपाल वातावरण पत्रकार समूह (नेफेज) ले २०५४ फागुनदेखि २०५६ असारसम्म सरोकारवालासँग गरेको अन्तक्र्रियाको निचोडमा भनिएको थियो, यसले दिगो विकासमा प्रत्यक्ष प्रभाव पारिरहेको छ । वायु प्रदूषणको बढ्दो गतिले जसरी प्रत्येक क्षण उपत्यकावासीलाई प्रहार गरिरहेको छ, यसको परिणाम त्यति नै भयावह हुनेमा शंका छैन । नेफेजले २०४९ सालमा प्रकाशित गरेको वातावरण संरक्षणका विश्वव्यापी समस्याहरू मा मानवका बढ्दा क्रियाकलापले प्रकृतिको सन्तुलन डग्मगाउन थालेको र पृथ्वीको भविष्यलाई लिएर अनेकौं प्रश्न खडा हुन थालेको उल्लेख छ । हेमबहादुर बिष्टले लेखेको उक्त पुस्तकमा भनिएको छ, पृथ्वी नरहे वातावरण रहला ? वातावरण नरहे हामी रहौंला ? हामी सबै मिलेर यसको जवाफ खोज्नुपर्ने बेला आएको छ किनकि पृथ्वी अर्को छैन । हामी बस्ने काठमाडौं उपत्यका वा नेपाल पृथ्वीभित्रै पर्छ । त्यसैले उपत्यकाको वायु प्रदूषणमा सरकारसँगै सरोकारवाला र समाजसमेतको चिन्ता र चिन्तन अत्यावश्यक देखिन्छ । टिप्पणी : वायु प्रदूषण नाप्ने पर्याप्त यन्त्र नै छैन"
नेपाल अमेरिकासँग पराजित,"काठमाडौं : पूर्वप्रशिक्षक पुबुदु दासानायकेको टोली अमेरिकासँगको मैत्रीपूर्ण खेलमा नेपाली राष्ट्रिय क्रिकेट टोलीले पाँच विकेटको पराजय बेहोरेको छ । अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग च्याम्पियनसिपअन्तर्गत संयुक्त अरब इमिरेट्स (यूएई) विरुद्धको खेलको तयारीका लागि शुक्रबार खेलिएको पहिलो अभ्यास खेलमै नेपालले अमेरिकासँग पराजय बेहोरेको हो । आबुधावीस्थित शेख जायद स्टेडियममा टस हारेर पहिले ब्याटिङ गरेको नेपाल ३६१ ओभरमा ८९ रनको झिनो योगफलमै समेटिन पुगेको थियो । प्रत्युत्तरमा अमेरिकाले २२३ ओभरमा पाँच विकेट गुमाउँदै ९४ रन बनाउँदै जित भेट्टायो । अमेरिकाविरुद्धको खेलमा नेपालले केही नयाँ खेलाडीलाई अवसर दिएको थियो । नियमित कप्तान पारस खड्का, उपकप्तान ज्ञानेन्द्र मल्ल, अनुभवी बलर शक्ति गौचनलगायतका खेलाडी शुक्रबारको खेलमा मैदान बाहिरै थिए । शरद भेषवाकरले कप्तानी गरेको टोलीमा सागर पुनसँगै दिलीप नाथले पालीको सुरुआत गरेका थिए । यस्तै अतिरिक्त खेलाडीको रूपमा यूएई पुगेका यू१९ राष्ट्रिय टोलीका अनिलकुमार साहसहित कुशल भुर्तेल र ललित भण्डारीले पनि अमेरिकाविरुद्ध मैदानमा उत्रने अवसर पाएका थिए । अमेरिकाविरुद्धको खेलमा नेपाली टोलीको ब्याटिङ निकै कमजोर देखियो । वसन्त रेग्मीले २१, दिलीप नाथले १६, दीपेन्द्रसिंह ऐरीले १२ रन तथा कुशल भुर्तेलले १० रन जोड्नबाहेक अन्य खेलाडीले दोहोरो अंकमा रन जोड्न सकेनन् । वसन्त, दिलीप र दीपेन्द्रले आफ्नो पालीमा दुईदुई चौका प्रहार गरेका थिए । कुनै पनि खेलाडीले छक्का प्रहार गर्न सकेनन् । अमेरिकाका मध्यमगतिका बलर जपेन पटेल एक्लैले चार विकेट लिँदा अन्य खेलाडी सस्तोमै पेभेलियन फर्किएका थिए । सागर पुनले नौ रन जोड्दा मोहम्मद आरिफ शेख चार रन, सोमपाल कामी ६ रन तथा ललित भण्डारी एक रनमा आउट भए । सन्दीप लामिछाने एक रन जोड्दै अविजित रहँदा कप्तान शरद र अनिलकुमार साह शून्य रनमै आउट भए । जपेनबाहेक अमेरिकाका रोय सिल्भा र नोस्थुस केन्जिगेले पनि दुईदुई विकेट लिए । नेपाली ब्याट्सम्यानहरूले गतिलो प्रदर्शन गर्न नसके पनि बलरहरूले भने सशक्त प्रदर्शन गरेका थिए । सागर पुन र सोमपाल कामीले दुईदुई विकेट लिँदा नेपालले अमेरिकाविरुद्ध थोरै योगफल पनि रक्षा गर्ने संकेत गरेको थियो । यद्यपि त्यो प्रयास सफल भएन। अमेरिकाका सुरुवाती ब्याट्सम्यान सेइद अब्दुलले ४० बलमा ४४ रन जोड्नु नै नेपाली बलरका लागि ठाउको दुखाइ बन्यो । सेइदबाहेक रोय सिल्भाले पनि २८ बलमा अविजित रहँदै २५ रनको योगदान दिए । सेइदले आफ्नो पालीमा समान तीनतीन छक्का र चौका प्रहार गर्दा रोयले पनि तीन छक्का प्रहार गरेका थिए । अन्य चार ब्याट्सम्यानलाई भने नेपाली बलरहरूले पाँच रन पुर्याउनु अघि नै पभेलियनको बाटो देखाएका थिए । नेपालले आइतबार केन्याविरुद्ध यूएईमै दोस्रो अभ्यास खेल खेल्नेछ । त्यसपछि बुधबार र शुक्रबार विश्वक्रिकेट लिग च्याम्पियनसिपअन्तर्गत यूएईविरुद्ध दुई खेल खेल्नेछ ।"
रोनाल्डोसँग मित्रता हुँदैन : मेसी,"म्याड्रिड : अर्जेन्टिनाका कप्तान एवं चर्चित फुटबलर लियोनल मेसीले अर्का स्टार क्रिस्टियानो रोनाल्डोसँग मैदानबाहिर मित्रवत सम्बन्ध नरहेको खुलासा गरेका छन् । स्पेनिस क्लब बार्सिलोनाका प्लेमेकर मेसीले दुवैजना एउटै क्षेत्रमा सक्रिय रहे पनि मित्रवत सम्बन्ध भने नरहेको बताए । एक स्पेनिस अनलाइनसँग गरेको कुराकानीमा मेसीले भविष्यमा पनि दुईबीच सुमधुर सम्बन्ध स्थापित हुनेमा आशंका व्यक्त गरे । मलाई लाग्दैन कि म रोनाल्डोको साथी बन्न सक्छु । साथी एकअर्काबीच सुमधुर सम्बन्ध भएपछि बनिन्छ । जति धेरै सँगै बस्यो त्यति धेरै सम्बन्ध प्रगाढ हुन्छ, ३० वर्षीय स्ट्राइकर मेसीले स्पेनिस अनलाइन मार्कासँग भने, हामीबीच केही नाता छैन । सम्बन्ध पनि छैन । किनभने हामी कुनै समारोहमा एकछिन भेट्छौं । सामान्य भलाकुसारी मात्रै गर्छौं । त्यसैले हामी साथी बन्नै सक्तैनौं । मेसी र पोर्चुगलका स्टार स्ट्राइकर रोनाल्डोबीचको तिक्तता विश्वभरका सञ्चारमाध्यमका लागि मसला बन्दै आएका छन् । बार्सिलोना र रियल म्याड्रिडका समकालीन दुई स्ट्राइकरबीच मैदानभित्र र मैदानबाहिर पनि तीव्र प्रतिस्पर्धा हुँदै आएको छ । कहिले क्लबमा अनुबन्ध हुने रकममा होडबाजी चल्छ भने कहिले मैदानभित्र कसले बढी गोल गर्ने भन्ने प्रतिस्पर्धा हुन्छ । विश्व फुटबलको सर्वोच्च निकाय फिफाले हरेक वर्ष प्रदान गर्ने बालोन डी ओर अवार्ड र सर्व श्रेष्ठ फुटबलर लगायतका पुरस्कारमा पनि मुख्य रूपमा यी दुई खेलाडीबीच प्रतिस्पर्धा हुँदै आएको छ । मैदानभित्र कहिले मेसीले रोनाल्डोलाई पछार्छन् भने कहिले रोनाल्डोले बाजी मार्छन् । केही समयअघि मात्र रियल म्याड्रिडका स्टार ३२ वर्षीय रोनाल्डोले मेसीलाई पछि पार्दै वर्षको उत्कृष्ट खेलाडीको अवार्ड जिते भने मेसीले पनि गत साता गोल्डेज सु अवार्डमा रोनाल्डोलाई जिल्ल्याए ।"

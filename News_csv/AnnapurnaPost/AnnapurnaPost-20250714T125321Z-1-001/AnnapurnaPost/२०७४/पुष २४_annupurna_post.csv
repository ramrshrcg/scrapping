शीर्षक,विवरण
यसरी बनाउँ नयाँ कम्युनिस्ट पार्टी,"एमाले र माओवादी केन्द्रबीच पार्टी एकता गर्ने विषय यतिखेर चर्चाको विषय बनेको छ। पार्टी एकताको सैद्धान्तिक वैचारिक, कार्यनीतिक एवं संगठनात्मक विषयको अन्तरवस्तु समावेश भएको घोषणापत्रका आधारमा एक डेढ महिनाभित्रै पार्टी एकीकरण घोषणा हुने सम्भावना देखिएको छ। पार्टी एकता भनेको ठूलो पार्टी बनाउने र सरकार बनाउनका लागि र निर्वाचनमा बहुमत हासिल गर्ने उद्देश्यसँग मात्रै हो कि, ६० वर्षदेखि विभाजित कम्युनिस्ट आन्दोलनलाई एकताबद्ध गर्दै नेपालमा आर्थिक तथा सामाजिक क्रान्तिको उद्घोष गर्ने ? नेपाली क्रान्तिलाई पूर्णता प्रदान गर्दै समाजवाद स्थापना गर्ने लक्ष्य प्राप्तिका लागि नयाँ ढंगको नेपाल कम्युनिस्ट पार्टी निर्माणको दिशामा अघि बढ्नुपर्ने चुनौती छ। यद्यपि यी सबै विषयलाई सैद्धान्तीकरण गरेर नयाँ पार्टीको सैद्धान्तिक वैचारिक, संगठनात्मक पक्षसहितको दस्तावेजीकरण गर्न त कार्यकर्तास्तरमा छलफल गरेर त्यसलाई संश्लेषित गरेपछि मात्र नयाँ ढंगको एकीकृत कम्युनिस्ट पार्टी निर्माणको आधार तयार हुन्छ। अब पार्टी एकताबाट निर्माण हुने कम्युनिस्ट पार्टी विचार, संगठन, कार्यशैली र नेतृत्व निर्माणको हिसाबले विल्कुल नयाँ ढंगको कम्युनिस्ट पार्टी हुनेछ भन्ने आधार र विश्वास जनस्तरमा सम्प्रेषण गर्नुपर्छ। अब कम्युनिस्ट पार्टीले परम्परागत र जडसूत्रवादी चिन्तनबाट होइन, अग्रगामी सोच र दृष्टिकोणबाट नेपाली समाजमा वर्तमान आर्थिक विकास र समृद्धिको बाधकका साथै राष्ट्रियता र सार्वभौमिकतालाई कमजोर बनाउन दलाल, पुँजीवाद, साम्राज्यवाद, विस्तारवाद र प्रभुत्ववाद उद्यत् रहेको किटानी गरेर नेपाली क्रान्ति सम्पन्न गर्ने नयाँ बाटो पहिल्याउनुपर्छ। नवउदारवादले जनताका आधारभूत आवश्यकता र मौलिक अधिकारका रूपमा रहेको शिक्षा, स्वास्थ्य, आवास, खाद्यान्न, खानेपानी जस्ता क्षेत्रलाई निजीकरण र व्यापारीकरण गरेर सर्वसाधारण जनताको जीवनलाई कष्टप्रद बनाएको छ। कम्युनिस्ट पार्टीभित्र विचार, संगठन नेतृत्व निर्माण र कार्यशैलीलाई नयाँ ढंगले पुनर्गठन गरेर अघि बढ्दा मात्र नयाँ ढंगको कम्युनिस्ट पार्टी निर्माण हुनेछ। अब संविधानले जनताका आधारभूत सेवा र सुविधालाई मौलिक हक र अधिकारका रूपमा प्रत्याभूत गरेको हुँदा अब यी सबै सेवा र सुविधा राज्यबाट सरल ढंगले उपलब्ध गराउने र जनताका यी सेवा र सुविधालाई निजीकरण र व्यापारीकरण नहुने प्रत्याभूत गर्नुपर्नेछ। दलाल पुँजीवादले स्वदेशी उद्योगमार्फत उत्पादन र रोजगार विस्तार नगरी बहुराष्ट्रिय निगमबाट उत्पादित वस्तु आयात गरेर नेपाली बजारमा फैलाई स्वदेशमा उत्पादित वस्तुलाई विस्थापित गरी विदेशी उद्योग, पुँजीपतिको हित र संरक्षण गरिरहेको छ। अब दलाल पुँजीलाई उत्पादनशील क्षेत्रमा लगानी केन्द्रित गर्ने नीति अवलम्बन गर्नुपर्छ। रोजगार वृद्धि, श्रमिकलाई जीवन धान्न पुग्ने पारि श्रमिक, भ्रष्टाचार र कमिसनतन्त्र नियन्त्रण, कर छली गर्नेलाई कारबाही र करको दायरा विस्तार गरेर राष्ट्रिय पुँजी निर्माण गर्नुपर्छ। राष्ट्रिय पुँजीका माध्यमबाट पूर्वाधार विकासका क्षेत्र जस्तै जलविद्युत् र यातायात क्षेत्रमा व्यापक लगानी वृद्धि गरी मुलुकमा कृषि, भौतिक निर्माण, पर्यटनमा आधारित उद्योगको स्थापनासँगै एक गाउँपालिका एक उद्योग, एक प्रदेश एक मेघा उद्योगको स्थापना गरी औद्योगीककरणको थालनीबाट मात्र अर्थतन्त्र स्वाधीन र आत्मनिर्भर बनाउन सकिन्छ। राज्यले अवलम्बन गर्ने तीनखम्बे अर्थनीतिअन्तर्गत जनताका आधारभूत र रणनीतिक महत्वका क्षेत्र ऊर्जा, आवश्यकता र अधिकारका सेवासुविधा शिक्षा, स्वास्थ्य, आवास, खाद्यान्न, खानेपानी, यातायात, दूरसञ्चार र खनिज तथा खानी, पेट्रोलियम उद्योग र प्रतिष्ठानको सेवालाई व्यापारीकरण नहुने गरी राज्यको लगानीमा सार्वजनिक उद्यमको माध्यमबाट सेवा र सुविधाको प्रत्याभूत हुनेछ। सहकारी संस्था स्थापना गरी आम नागरिकलाई सहकारीमा आबद्ध गराउँदै जाँदा समाजवादको आधार निर्माण गर्न सघाउ पुग्छ। पार्टी सञ्चालन विल्कुल नयाँ ढंगबाट आरम्भ गर्नुपर्छ। सबै तहको कमिटीमा कमिटी प्रमुख हुने योग्यता पुगेको व्यक्तिले अधिवेशनबाट प्रमुखमा निर्वाचित हुन चाहेमा निजले पार्टी सुदृढीकरण र विस्तारको योजनासँगै विकास निर्माण र समृद्धिको कार्ययोजना प्रस्तुत गर्नेछ। उत्कृष्ट योजना प्रस्तुत गर्ने व्यक्तिलाई कमिटी प्रमुखमा निर्वाचित गरी सिंगो कमिटीले निर्वाचित प्रमुखले अघि सारेको कार्ययोजनालाई कमिटीको कार्ययोजनाका रूपमा रूपान्तरण गरेर काम गर्नेछ। पार्टी कामको प्रभावकारी अनुगमन र मूल्यांकन भने निरन्तर हुन जरुरी छ। पार्टीलाई मार्क्सवादीकरण र क्रान्तिकारीकरण गर्न प्रथमतः नेता तथा कार्यकर्ताको वैचारिक स्तरलाई समुन्नत बनाउन वैचारिक अभियानलाई निरन्तर रूपमा सञ्चालन गरिनेछ। पार्टीमातहत माक्र्सवादी विद्यालय नै खडा गरी प्रारम्भिक, माध्यमिक र उच्च तहको कक्षा सञ्चालन हुनेछ र हरेक नेता तथा कार्यकर्ताले स्तरअनुसार क्रमशः प्रारम्भिक, माध्यमिक तथा उच्चस्तरको कक्षामा हरेक दुई वर्षमा एकपटक अनिवार्य अध्ययन गर्नुपर्ने र परीक्षामा उत्तीर्ण हुने सदस्यले मात्र पार्टीको संगठित सदस्यता प्राप्त गर्न व्यवस्था हुनुपर्छ। त्यस्तो व्यक्ति मात्र कमिटीको नेतृत्वमा उम्मेदवार हुन योग्य हुनेछ। यस्तै हरेक तहको कमिटीभित्र पनि वर्षको दुईपटक स्वअध्ययन, सामूहिक अध्ययन र वर्कसप विधिबाट वैचारिक कक्षा सञ्चालन गरेर वैचारिक स्तर अभिवृद्धि गर्ने योजना लागू गर्नुपर्छ। पार्टी प्रवेश गर्न चाहनेलाई साधारण सदस्यता प्रदान गर्ने र संगठित सदस्यता प्राप्त गर्न प्रारम्भिक वैचारिक कक्षामा अनिवार्य उत्तीर्ण भएको हुनुपर्ने विषयलाई कडाइका साथ लागू गर्नुपर्छ। अबको नयाँ ढंगको पार्टीभित्र लेनिनवादी शैलीअन्तर्गत जनवाद र केन्द्रीयता अनुशासन र स्वतन्त्रताको व्यावहारिक प्रयोगको प्रत्याभूत हुनुपर्छ। कमिटीलाई पार्टीको नीति र निर्णयका आधारमा आफ्नो स्तरको निर्णय गर्न पूर्ण स्वतन्त्र हुनुपर्छ। कमिटीहरू माथिबाट गरिएको निर्णय अनुमोदन गर्ने निकाय नभई कार्यकारी हुनुपर्छ। यसो भयो भने पार्टी सदस्य सार्वभौम भएको प्रत्याभूतसँगै हरेक तहको नेतृत्व तल्लो कमिटीप्रति जवाफदेही बन्ने, नेतृत्व र कार्यकर्ताबीच दोहोरो संवाद हुने परिपाटीको थालनी गरी कम्युनिस्ट आन्दोलनभित्र हुर्किरहेको नोकरशाहीपन र कर्मचारीतन्त्रको अन्त्य हुनेछ। समावेशी, वर्गीय र विपन्नताका आधारमा माक्र्सवादी दृष्टिकोणका आधारमा पुनर्परिभाषित गरी तदनुरूप पार्टी निर्माण र नेतृत्व छनोट गर्नुपर्छ। राजकीय निकायमा पनि वर्गीयता र विपन्नताका आधारमा समावेशीकरणको नीति अवलम्बन गरी संवैधानिक एवं कानुनी सुधार हुनुपर्छ। जनताबाट निर्वाचित र अनुमोदित व्यक्तिले मात्र समावेशी क्षेत्रबाट प्रतिनिधित्व हुने गरी निर्वाचन प्रणालीमा सुधार आवश्यक छ। पार्टीभित्र राजकीय निकायमा गएका र पार्टी काममा मात्र संलग्न हुनेबीच बढ्दै गएको वर्ग अन्तर हटाइनेछ। पटकपटक राजकीय अवसर पाउनेलाई पार्टी काममा केन्द्रित गरी अवसर नपाएकालाई राजकीय जिम्मेवारीमा पठाउने न्यायपूर्ण र वैज्ञानिक नीति अवलम्बन गर्नुपर्छ। अन्त्यमा, कम्युनिस्ट पार्टीभित्र विचार, संगठन नेतृत्व निर्माण र कार्यशैलीलाई नयाँ ढंगले पुनर्गठन गरेर अघि बढ्दा मात्र नयाँ ढंगको कम्युनिस्ट पार्टी निर्माण हुनेछ। यस्तो पार्टीले मात्र जनतामा क्रान्तिप्रतिको उत्साह सिर्जना गरी सहज ढंगले क्रान्ति पूरा भएको उद्घोष गर्न सक्नेछ।"
भूराजनीतिक स्थिरता कसरी?,"गत मंसिरमा सम्पन्न प्रतिनिधि तथा प्रदेशसभाको चुनावोत्तर कालमा पुनः एकपटक नेपालको भूराजनीतिक मूल्यमा अर्थपूर्ण बढोत्तरी भएको छ। बदलिएको पछिल्लो राजनीतिक समीकरणपश्चात् वाम वर्चश्वले हासिल गरेको चुनावी वैधताले उत्तरी छिमेकीसितको नेपाल सम्बन्धलाई थप उचाइमा लैजाने आकलन गरिएको छ, जुन स्वाभाविक पनि हो। यसैबीच नेपालभारतचीनबीचको त्रिकोणीय सम्बन्धको सघनतामा पनि यसले थप रणनीतिक अर्थ पक्कै राख्नेछ। चुनावी जनमतले नाटकीय रूपमा बदलिदिएको वाम बहुमतीय वैधता दक्षिणी छिमेकी दिल्लीको लागि अपेक्षित थिएन। यसलाई दिल्लीले नेपालको उत्तरी छिमेकी चीनले नेपाललाई काखी च्यापेर भारतलाई घेराबन्दी गर्ने रणनीति निर्माणको लागि अपनाएको ग्य्रान्ड डिजाइन को सफलताका रूपमा अथ्र्याउन भ्यायो। भारतका छापाले त यसलाई दिल्लीकाठमाडौं सम्बन्धको तार नै टुटेको भन्ने आशयसहितको सन्देश सम्प्रेषणै पनि गरे। यसमा आंशिक सत्यता पनि छ। किनभने दिल्लीले नेपाललाई हेर्दै आएको कूटनीतिक चस्माको पावर बढाएन भने उप्रान्त नेपालभारत सम्बन्धमा भारतीय छापाले औंल्याएकै तहमा दिल्लीकाठमाडौं सम्बन्ध थलिन नसक्ला भन्न सकिन्न। चीनले आफूसित साँध जोडिएका छिमेकीसितको सम्बन्धको रणनीतिक व्यवस्थापनमा ठूलो लगानी गर्दै आएको छ, जसको परिणाम क्षेत्रीय शक्ति राजनीतिको मूल साँचो दिल्लीको पोल्टाबाट आफूले हत्याउन कामयाव हुनु हो। सम्बन्ध व्यवस्थापनको चिनियाँ कौशलको यसै छायामा परेर निरीह बनेको भारत यतिबेला छिमेकी प्रथम नीति समीक्षार्थ युद्धस्तरमा जुट्नुको सार आफ्नो सुरक्षा क्षेत्रमा भूराजनीतिक जोखिम बढेको निष्कर्ष नै हो। नेपालमा वाम गठबन्धनले हासिल गरेको उत्साहप्रद चुनावी परिणामलाई कतिपय अन्तर्राष्ट्रिय छापाले यहाँ चीनको सहज जित र भारतको हार भएको ठोकुवा गरे। यस पछाडिको तर्क सन् २०१५ को भारतीय नाकाबन्दीताका चीनसित पारवहन सम्झौतामा हस्ताक्षर गरेर चर्चामा आएका केपी शर्मा ओलीको दल पहिलो बन्नु र भारतपरस्त आरोप खेप्दै आएको तत्कालीन सबैभन्दा ठूलो दल नेपाली कांग्रेस पछारिनु हो। लोकतन्त्रको पैरवीकर्ता ठान्ने कांग्रेसको चुनावी स्खलनलाई दिल्लीले नेपालमा आफ्नो प्रभाव गुम्ने ठोस संकेतको रूपमा बुझेको छ। भारतका लागि अब नेपालमा चिनियाँ सहजता न्यूनीकरण गर्ने एक मात्र अस्त्र भनेको वाम बहुमतीय सरकार बन्नबाट रोक्नु हो। यही कार्यलाई मूर्तरूप दिनकै लागि लैनचौर द्वन्द्वकालीन मुद्दाघटना देखाएर प्रचण्ड लाई तर्साउने खेल खेल्न सक्रिय रहेको छ, जुन तथ्यलाई निर्वाचनोत्तर कालमा भारतीय खुफिया एजेन्सीको अर्थपूर्ण सल्बलाहटले सदर गरिदिन्छ। नेपालको भावी विदेश नीति सञ्चालनमा नयाँ ऊर्जा र दूरदर्शिताको प्रयोग अपरिहार्य ठानिएन भने छिमेक सम्बन्धमा स्थिरीकरण ल्याएर सम्बन्धको तराजुमा ज्यामितीय सन्तुलन ल्याउन हम्मे पर्नेछ। नेपालको उत्तरी छिमेकी चीनले नेपालमा रेल सञ्जाल विस्तारीकरण र ऊर्जा लगानी तथा उद्योग विस्तारमा चासो तथा सक्रियता बढाएको छ। हालै नेपालका लागि चिनियाँ राजदूत यु होङले चीनले नेपाललाई उच्च महत्वका साथ असल छिमेक नीति को एक हिस्सा ठान्दै यहाँको पूर्वाधार विकासमा सहकार्य गर्न चाहेको बताएकी थिइन्। खासगरी नेपालमा सडक मार्ग र त्योभन्दा बढी रेलमार्गको विस्तारमा चीनले ध्यान दिएको तर्क होङको थियो। त्यसो त नेपालले एक चीन नीतिलाई इमानदारीपूर्वक पालना गरेकोमा खुसी व्यक्त गर्दै नेपालचीन सम्बन्धलाई चीनको पूर्वाधार कूटनीतिले थप उचाइ दिने अपेक्षा व्यक्त पनि गरिन्। हुन पनि हो, पछिल्लो समय चीनले रेल कूटनीतिको माध्यमबाट भूपरिवेष्ठितभन्दा बढी भारतवेष्ठित नेपालको पारवहन हकमाथि सम्मान दर्शाएको छ, जसलाई भारतले नेपाल मामिलाअन्तर्गत आफ्नो वर्चश्वमा कब्जा जमाउन आइपुगेको आरोपसहित चीनलाई शत्रुतापूर्ण नजरले हेर्न भ्याइसकेको संकेत लैनचौर आफैंले दिएको हो। ढिलोचाँडो केपी ओलीले नै अबको वाम सरकारको नेतृत्व गर्नेछन्। यसैबीच वाम गठबन्धनले देशभर राम्रो चुनावी नतिजा ल्याएसँगै ओली अन्तर्राष्ट्रिय महत्व पाउँदै गरेको रसुवागढी पुगे भने माओवादी केन्द्रमा अध्यक्ष पुष्पकमल दाहाल प्रचण्ड ठोरीरसुवागढी त्यस्तो नाका हो, जहाँबाट नेपालमा चिनियाँ रेल आउने बताइएको छ। सँगै, रसुवागढीठोरी नाकाको कनेक्सन लाई भूराजनीतिकरणनीतिक मूल्यसित जोडेर अर्थ्याइने गरिएको छ। यसैबीच चिनियाँ राष्ट्रपति सी जिनपिङ नेपाल भ्रमणमा आउने खबर चिनियाँ छापामा आइसकेका पनि छन्। यो खबर शृंखला अबको त्रिकोणीय सम्बन्धको भूराजनीतिक व्यवस्थापनमा अधिक अर्थ राख्ने पक्ष जरुरै हुन्। यसैबीच के बुझ्न जरुरी छ भने आजसम्म नेपालको बाँकी विश्वसितको पहुँच स्थापित हुने बाटो भारतकै निगाहमा निर्भर थियो। विश्व व्यापार संगठनदेखि संयुक्त राष्ट्रसंघसम्मको नेपालको पहुँच व्यवस्थापनमा दिल्ली नै डिभाइडर एन्ड कनेक्टर को भूमिकामा बसेर जस लिन कत्ति धक मानेन र आन्तरिक मामिला व्यवस्थापनमा उसको लामो हात कहिल्यै हटेन पनि। यो भूमिका अब उसको इरादाको बात रहने छैन। आफ्नो कूटनीतिक साखको लागि दिल्ली नयाँ तिकडम नअपनाउला भन्न सकिन्न। सँगै समदूरीको मान्यता मा नेपालको छिमेक नीति सञ्चालन हुने स्थापित प्रावधानलाई वाम समीकरणको राजनीतिक दर्शनले धेरथोर प्रभाव पार्न पनि सक्ला, तर त्यो त्रिकोणीय सम्बन्ध व्यवस्थापनका निम्ति भने थप जोखिमयुक्त कदम हुन सक्छ। नेपालको भावी विदेश नीति सञ्चालनमा नयाँ ऊर्जा र दूरदर्शिताको प्रयोग अपरिहार्य ठानिएन भने छिमेक सम्बन्धमा स्थिरीकरण ल्याएर सम्बन्धको तराजुमा ज्यामितीय सन्तुलन ल्याउन हम्मे पर्नेछ। अर्कोतर्फ चीनले अख्तियार गर्दै आएको क्षेत्रीय शान्ति र क्षेत्रीय आर्थिक एकीकरण नीतिलाई कार्यान्वयन तहमा लैजान र दक्षिण एसियामा नेपालको माध्यमबाट प्रभाव विस्तार गर्न नेपाल बाधक पक्कै बन्ने छैन। यता, नेपालभारतबीचको सम्बन्धको पिँधमा एकखाले असहजतापूर्ण अवस्था छ। त्यसको सदुपयोग चीनले रणनीतिक रूपमा गर्ने गरी कदम चालिसकेको संकेत पाइसकिएको पनि हो। यसैबीच चिनियाँ अग्रसरतामै मूर्तरूप प्राप्त बेल्ट एन्ड रोड इनिसियटिभ मा नेपालको हरित संकेतसँगै चीनको नेपालसित बढेको नजिकपनलाई दिल्लीले आफूसितको टाढापनको रूपमा बुझ्नु उसको कूटनीतिक मूल्यमा आएको ह्रास हो। त्यही ह्रास नै नेपालसितको सम्बन्ध व्यवस्थापनमा हाबी हुने अवस्था आयो भने दक्षिणी छिमेकी भारत मनोवैज्ञानिक रूपले पनि नेपालबाट स्खलित हुने अवस्था आउनेछ। खासमा दिल्लीले नेपालसितको सम्बन्धलाई उच्चतहको राजनीतिक महत्व दिनुपर्थ्यो। भलै, त्यो दिन आवश्यक नठान्नु नै उसको डिप्लोमेटिक ब्लन्डर हो। त्यही भूलको लाभ उठाउन चीन पछि परेन। दिल्लीले नेपाल नीतिमा दिँदै आएको प्रशासनिक महत्वलाई चीनले राजनीतिक तहको महत्वले प्रतिस्थापन गरिदियो। भारतीय खुफिया एजेन्सीले नै आजसम्म नेपालभारत सम्बन्ध व्यवस्थापन गर्दै आइरहेको पृष्ठभूमिमा पछिल्लो वाम गठबन्धनको सरकार बन्ने पक्कापक्की भएपछि काठमाडौंसितको सम्बन्ध नवीकरणमा साउथ ब्लक लाई पनि तातो लागेको संकेत आइसकेको छ। अरू बेला आफ्ना सुरक्षा सल्लाहकार अजित डोभलमार्फत टेलिफोन संवाद गर्ने भारतीय प्रधानमन्त्री नरेन्द्र मोदीले यसपटक आफ्नै अग्रसरतामा हतारहतार नेपालका भावी प्रधानमन्त्री केपी शर्मा ओलीलाई महत्वका साथ आफैं टेलिफोन सम्पर्क गरेर आगामी दिनमा सहकार्य गर्न उत्सुक रहेको बताउनु नै मोदी प्रशासन अत्तालिएको स्पष्ट संकेत हो। पृथ्वीनारायण शाहका पालामा नेपालको विदेश सम्बन्ध दुई ढुंगाबीचको तरुल नीति मा आधारित थियो, जुन तत्कालीन समयको मात्रै माग थियो। तर आज पनि त्यही सैद्धान्तिक खाकामा नेपालले छिमेक सम्बन्ध चलाउँदै आएको छ। राजनीतिक दलको आफ्नो दर्शनसँगै छिमेकीलाई हेर्ने र बुझ्ने गुण फरक भए पनि सम्बन्ध सञ्चालनको सार भने त्यही दुई ढुंगाबीचको तरुल नीति नै हो। उप्रान्त बन्ने वाम सरकारले एक कदम अघि बढेर नेपालले छिमेकलाई हेर्ने स्थिर, स्पष्ट र दूरदर्शितासहितको विदेश नीति अख्तियार गर्न सकेन भनेको त्यसको प्रत्यक्ष असर नेपालको विकास नीतिमा पर्नेछ। विकास र वैदेशिक लगानी भित्र्याउने कार्यमा गति दिनैपर्ने बाध्यताबीच नेपालले कूटनीतिक चातुर्य प्रदर्शन गर्नैपर्ने अपरिहार्यता खट्किन्छ। नेपालको भावी वामशक्तिको सरकारले दुई छिमेकलाई कसरी हेर्ने भन्ने नीति त बनाउला। त्यसरी नीति तर्जुमा गरिरहँदा दुई छिमेकीसितको सम्बन्ध सन्तुलनतको तराजुमा आफ्नो राजनीतिक भार लाई उलार हुन नदिनु पहिलो चुनौती हुन आउँछ। किनभने क्षेत्रीय राजनीतिक अभ्यासमा दिल्ली आफूलाई बादशाह ठान्छ र ऊ नै नेपालको विदेश नीतिको एउटा अभिन्न तथा स्थिर कारक पनि हो। आफ्नो सुरक्षा छाताबाट नेपाल नउम्कियोस् भन्ने उसको इरादामा आज पनि बदलाब आएको छैन। तसर्थ नेपालको पछिल्लो राजनीति वैधतासँगै वाम गठबन्धनलाई प्राप्त जनमतले नेपालले आफ्ना दुई छिमेकीसित अख्तियार गर्दै आएको विदेश नीतिको नयाँ अध्याय पल्टाउँदै गर्दा त्यसको सारमा कुन तहको भूराजनीतिक मूल्य समाहित हुन्छ। त्यसैले छिमेकीसितको सम्बन्ध स्थिरीकरणमा सघाउने हो।"
संघीयतामा मौलिक हक,"संघीयतामा राज्यशक्तिको बाँडफाँट राज्यका विभिन्न तहबीच गरिएको हुन्छ। संविधानमा व्यवस्था भएअनुरूप विभिन्न तहका सरकारको स्वतन्त्र र साझा अधिकार हुन्छन्। त्यस्ता अधिकार स्वतन्त्र भने पनि सबै अधिकार निरपेक्ष ढंगले स्वतन्त्र हुँदैनन्। तिनीहरूका बीच कार्यगत अन्तरसम्बन्ध हुन्छ। कुनै तहले आफू स्वतन्त्र भनी व्याख्या गरिएको अधिकार प्रयोग गर्दा पनि अन्य तहले गर्ने कामको सम्बन्धमा जानकारी राख्नुपर्ने हुन्छ। त्यससँग अद्यावधिक गर्नुपर्ने हुन्छ, अर्को तहले गरेको कामसँग जोडेर आफ्नो काम गर्नुपर्ने हुन्छ। उदाहरणका लागि यातायातसम्बन्धी विषयलाई लिन सकिन्छ। स्थानीय तहले कुनै एउटा सडक निर्माण गर्नुपर्यो भने त्यस सडकको आर्थिक, सामाजिक उपादेयता के हो, सडकले कुन वर्ग, क्षेत्र र भूगोललाई समेट्न खोजेको छ भन्ने आकलन गर्नुका साथै त्यो सडकको प्रादेशिक सडक वा अन्य यातायातका साधनसँगको पहुँच र सम्पर्कको अवस्था कस्तो छ ख्याल राख्नुपर्ने हुन्छ। मानौं स्थानीय तह जोड्ने प्रादेशिक तहको सडक दुई लेनको मात्र छ र त्यसले ग्रामीण क्षेत्र एवं कृषि बजारमाथिको पहुँचलाई मात्र जोड दिएको हो भने स्थानीय तहको सडक चार लेन बनाउनुको कुनै अर्थ रहँदैन। यो कुरा केन्द्र र प्रदेशबीच पनि त्यही सिद्धान्त र मर्मअनुसार लागू हुन्छ। त्यसैले केन्द्रले देशको यातायातसम्बन्धी राष्ट्रिय नीति एवं मापदण्ड तयार गर्नुपर्छ, जसले स्थानीय तह र त्यसभित्रका एकाइ क्षेत्रसम्म पहुँच पुयाउने यातायातका पद्धति, विधि, साधन आदिका सम्बन्धमा एक किसिमको राष्ट्रिय खाका तयार दिन सकोस्। यस्तो कुरा राष्ट्रिय यातायात नीतिअन्तर्गत पर्दछ। यस नीतिले नै देशमा यातायातका कस्ता साधन र पद्धतिको विकास गर्ने, कहाँ हवाई उड्ययनको क्षेत्र पर्छ, उड्ययन नीति के हो, अन्तर्राष्ट्रिय तथा क्षेत्रीय विमानस्थलहरू कहाँ निर्माण गर्ने, रेल तथा राष्ट्रिय लोकमार्गको व्यवस्थापन कहाँ र कसरी गर्ने भन्ने निर्क्यौल गर्दछ। प्रदेशले पनि राष्ट्रिय यातायात नीति, आफ्नो आवश्यकता, क्षमता र सम्भाव्यतालाई ख्याल गरेर स्थानीय तहको अर्थतन्त्र अनुकूल हुने गरी प्रादेशिक सडकको अध्ययन, डिजाइन, विकास तथा निर्माण गर्नुपर्छ। यस प्रारूपलाई मध्यनजर गरेर स्थानीय तहले आफ्नो आवश्यकताअनुसारका सडक निर्माण गर्नु उपयुक्त हुन्छ। यस्ता उदाहरणले पनि संघीय प्रणालीमा विभिन्न तहका सरकारहरूबीच समन्वय र सहकार्यको आवश्यकता झल्किन्छ। यसमा पनि केन्द्रको दायित्व तल्ला तहको दायित्वभन्दा बढी विस्तारित र बहुआयामिक हुन्छ। नेपाल अहिले संघीय प्रणालीको अभ्यासको विन्दुमा प्रवेश गरेको छ। यस अवस्थामा अहिले नेपालमा कतिपय निकाय, पदाधिकारी, व्यक्ति, समुदाय र समूहहरू संघीयता कार्यान्वयन गर्ने विषयमा केही अन्योलमा परेको अनुभूति भइरहेको छ, उनीहरू आफ्नो अधिकारका विषयमा सचेत भएको तर आआफ्नो भूमिका, दायित्व र जिम्मेवारी सम्बन्धमा उदासीन र बेखबर रहेको देखिन्छ। अहिले संघीयता कार्यान्वयनको दृष्टिकोणबाट संक्रमणकालीन अवस्था भएकाले यस्ता विषयमा केन्द्रीय सरकार चनाखो हुनुपर्छ अनि मात्र लोकतन्त्र र संघीयताप्रतिको आम आस्था बढेर जान्छ। अपनत्व प्रगाढ हुन्छ अनि अर्थराजनीतिमा स्थायित्व आउँछ। केही दिनअगाडि एउटा राष्ट्रिय दैनिकले निकै संवेदनशील विषयमा प्रकाशित गरेको समाचारप्रति पंक्तिकारको ध्यान आकर्षित भयो। समाचारमा राष्ट्रिय कोषबाट सरकारले विभिन्न व्यक्तिको नाममा आर्थिक सहयोग भनी विगत दस महिनाको अवधिमा ८२ करोडभन्दा बढी रकम उपलब्ध गराएको विषय उल्लेख छ। रकम वितरण गर्दा सरकारले आफैंले बनाएको कार्यविधि र मापदण्डको पालना नगरेको आशय पनि अभिव्यक्त भएको छ। संवैधानिक अंग महालेखा परीक्षकको प्रतिवेदनमा पनि विगतमा यस्ता कार्य भएको कैफियत भइरहेको सम्बन्धमा आर्थिक अनुशासनको विषयलाई सरकार स्वयंले कमजोर बनाएको देखिन्छ। अर्को समाचारमा नेपालभित्रकै ग्रामीण भेगका कतिपय आधारभूत विद्यालयमा न्यूनतम मात्रा र गुणस्तरमा डेस्क, बेन्चजस्ता आवश्यक फर्निचर उपलब्ध नहुँदा बालबालिका चिसो भुईंमा बसेर पढ्न बाध्य भएको लेखिएको छ। केन्द्रीय शिक्षा प्रशासनका एकजना पदाधिकारीले आधारभूत शिक्षाको विषय तथा संविधानअनुसार स्थानीय तहको अधिकारभित्र पर्ने र बजेट पनि त्यतै गएकाले आफूले केही गर्न नसक्ने जानकारी सञ्चारमाध्यमलाई गराएको विषय पनि छापामा आयो। यसबाट दुइटा गम्भीर विषय उजागर भएका छन्। पहिलोमा आफूलाई सजिलो लागेको विषयमा केन्द्र सरकार राज्यको ढुकुटीबाट पद्धति, कानुन र मापदण्डसमेतको बेवास्ता गरी आफ्नै ढंगले साधनको खर्च गर्न उद्यत् देखिन्छ भने दोस्रोमा जनताको शिक्षा, स्वास्थ्य र सुरक्षाजस्ता संविधानले मौलिक हकको रूपमा स्थापित गरेका आधारभूत विषयको परिपालना गराउने प्रमुख दायित्वका सम्बन्धमा केन्द्रीय सरकार उदासीन देखिन्छ, संघीय प्रणाली पद्धतिमा आधारित व्यवस्था हो भन्ने पनि बिर्सिएको देखिन्छ। यी विषयमा हर्ताकर्ताले आफ्नो जिम्मेवारी पूरा गर्दा संविधान र कानुनको अक्षरशः पालना गर्नुपर्ने विषयको हेक्का राख्न सकेको देखिएन। जीवित संविधान भएको देशमा नागरिकको बचपन, बुढ्यौली, शिक्षा र स्वास्थ्य यी चार विषयलाई प्राथमिकतामा राखेर राज्य चल्नुपर्छ। शासन सञ्चालन पनि त्यसैअनुरूप हुनुपर्छ। नेपालको संविधानले शिक्षाका विषयमा केन्द्रीय विश्वविद्यालय केन्द्रीय स्तरका प्रज्ञा प्रतिष्ठान, विश्वविद्यालयसम्बन्धी मापदण्ड र तिनको नियमन एवं केन्द्रीय पुस्तकालयसम्बन्धी अधिकार संघको क्षेत्राधिकारभित्र राखेको छ भने प्रदेश विश्वविद्यालय, उच्च शिक्षा, पुस्तकालय तथा संग्रहालयसम्बन्धी विषय प्रदेशको अधिकारमा पारेको छ। माध्यमिक शिक्षाको विषय स्थानीय तहको अधिकारको सूचीमा पर्दछ। यसरी संविधानको तीन तहको अधिकार विभिन्न सूचीमा राखेर बाँडेको विषयलाई निरपेक्ष ढंगले हेर्दा यस्तो देखिए पनि यी अधिकार र कार्य दायित्व पूर्ण निरपेक्ष छैनन्। यस पृष्ठभूमिमा शिक्षा, स्वास्थ्य, रोजगार, सामाजिक सुरक्षासमेतका विषयमा कुन तहको दायित्व र जिम्मेवारी के हो भनेर केलाउने हो भने मूलतः दुइटा विषयमा ध्यान दिनुपर्ने हुन्छ। प्रथमतः संविधानले सामाजिक न्याय सुनिश्चित भएको समतामूलक समाज निर्माण गर्ने संकल्प गरेको छ भने अर्कोतिर विकासका उपलब्धिको न्यायोचित वितरण गरी शोषणरहित समाज निर्माण गर्ने प्रतिज्ञा गरेको छ। यी विषयको परिपूर्ति गर्न राज्यका तहहरूले संविधानले प्रदान गरेको नागरिकका मौलिक हक अधिकारको प्रचलनको विषयलाई प्राथमिकतामा राख्नुपर्छ। संविधानले प्रत्येक नागरिकलाई आधारभूत शिक्षामा पहुँचको हक हुने व्यवस्थाका अतिरिक्त प्रत्येक नागरिकलाई राज्यबाट आधारभूत तहसम्मको शिक्षा अनिवार्य तथा निःशुल्क र माध्यमिक तहको शिक्षा निःशुल्क पाउने हकसमेत प्रत्याभूत गरेको छ। प्रत्येक नागरिकले राज्यबाट आधारभूत स्वास्थ्य सेवा निःशुल्क प्राप्त गर्ने र आकस्मिक स्वास्थ्य सेवाबाट वन्चित हुनु नपर्ने हक प्रदान गरेको छ। संविधानअनुसार प्रत्येक नागरिकलाई राज्यले स्वास्थ्य सेवामा समान रूपमा पहुँच पुयाउनुपर्छ। यसबाट के देखिन्छ भने संविधानका अनुसूचीमा कामको बाँडफाँट सरकारहरूबीच मोटामोटी रूपमा गरिएको देखिए पनि संविधानप्रदत्त मौलिक हकअनुरूपको शिक्षा, स्वास्थ्य, रोजगार, खाद्य, आवास, स्वच्छ वातावरण, सामाजिक सुरक्षा, सामाजिक न्यायसमेतका हकको प्रचलन गराउन त्यसअनुकूलका सेवा पुयाउनु राज्यको मूल दायित्व हो। त्यसमा पनि मौलिक हकको प्रचलन गराउने मूल दायित्व संघ वा केन्द्र सरकारको रहन्छ। संसारको अभ्यास र चलन पनि यही हो। नेपाल र संयुक्त राज्य अमेरिका दुवै संघीय देश हुन्। तर यी दुवैमा संघीयता प्रवेशको पृष्ठभूमि नितान्त फरक छ। अमेरिका धेरै राज्य मिलेर परिसंघ हुँदै संघीय देश बनेको हो, त्यहाँ अवशिष्ट अधिकार राज्यहरूमा निहित छ। नेपाल एउटै देश भएर पनि सात प्रदेशमा बाँडिएको छ, यहाँ अवशिष्ट अधिकार केन्द्रमा निहित छ। यति हुँदाहुँदै पनि मौलिक हकका विषयमा अमेरिकामा संघको भूमिका र योगदान दुवै छ। यद्यपि अमेरिकालाई हालका दिनमा केन्द्रीयताबाट बढी प्रभावित भई संघीयताबाट कमजोर संघीयतातर्फ अघि बढेको आरोप पनि लाग्ने गरेको छ। किनभने अहिले पनि संयुक्त राज्य अमेरिकामा सहरी पुस्तकालय खोल्ने तथा सञ्चालन गर्ने एवं जनताको जीउधनको सुरक्षाका लागि सहरमा मुसा र उडुस मार्नेसम्मका कार्य पनि केन्द्रीय सरकारले गर्ने गर्दछ। जनताको स्वास्थ्य शिक्षाको लागि केन्द्रीय सरकार जिम्मेवार भएकाले संघीय सरकारले समेत यस्तो कार्य गरेको तर्क केन्द्रले राख्छ। डेमोक्रेट्स वा फेडेरालिस्टहरूले ल्याएको ओबामा हेल्थकेयर कार्यक्रम यसकै कडी हो। तसर्थ यस्ता हक अधिकारको प्रचलन गराउने सम्बन्धमा कार्यक्रमको कार्यान्वयन र व्यवस्थापन जुन तहले गरे पनि यी विषय केन्द्रको प्राथमिकता, दायित्व र जिम्मेवारीमा पर्ने विषय हुन्। त्यसैले पनि नेपालको सन्दर्भमा त आधारभूत स्वास्थ्य र शिक्षाजस्ता विषयमा केन्द्रीय सरकार अझ गम्भीर हुनुपर्छ। एक त यी विषय केन्द्रकै दायित्वमा पर्छन् भने अर्कोतर्फ अहिले प्रदेश र स्थानीय तह यी तमाम काम गर्न साधनस्रोत र व्यवस्थापकीय दृष्टिले पनि सक्षम भइसकेका छैनन्। भोलिका दिनमा तल्ला दुई तह सक्षम भइसकेको अवस्थामा पनि यस्ता आधारभूत र नागरिक जीवनका प्राथमिकताका विषयमा केन्द्रले अनुगमन, मूल्यांकन र नीतिगत र कार्यगत सुधारका कार्य गरिराख्नुपर्छ। त्यसमा पनि अहिले संघीयता कार्यान्वयनको दृष्टिकोणबाट संक्रमणकालीन अवस्था भएकाले यस्ता विषयमा केन्द्रीय सरकार चनाखो हुनुपर्छ अनि मात्र लोकतन्त्र र संघीयताप्रतिको आम आस्था बढेर जान्छ। अपनत्व प्रगाढ हुन्छ अनि अर्थराजनीतिमा स्थायित्व आउँछ।"
चुनावमा खटिएका युवाका नाममा,"चुनावी अभियानका क्रममा दोलखाबाट काठमाडौं आउँदा बीचमा बाटो बन्द भएको खबर पाइएपछि अलि घुमाउरो बाटो हुँदै काठमाडौंतिर लाग्यौं, सिन्धुपाल्चोकको तौथली हुँदै खाडीचौर निस्कने योजनाका साथ। चुनावी वातावरण तात्दै गरेकाले एउटा राजनीतिक दलको कार्यक्रममा सहभागी हुन करिब एक सयवटा मोटरसाइकल तथा १५ वटाजति गाडी पनि बन्द बाटो छेल्दै विपरीत दिशाबाट आइरहेका थिए। धुलौटे बाटो भएकाले मोटरसाइकलमा चढेका हामी धुलाम्मे भयौं। केही घन्टापछि हामी सुनकोसी नदीमा बनाइएको जलविद्युत् आयोजनानजिक भएर बग्ने एक ठाडो खोलामा पुग्यौं। चालकले हामी चढेको गाडी खोलामा धुन लगे। हामी (म र हाम्रै पार्टीका एकजना साथी) उनलाई गाडी धुन छोडेर खोलाको अर्को किनारमा गई बस्यौं। खोलाको अर्को किनारमा केही मोटरसाइकल सवार व्यक्ति पुल नभएकाले खोला तर्ने उपयुक्त ठाउँ हेर्दै थिए। प्रायः ती मोटरसाइकलमा चढ्ने युवा नै थिए र राजनीतिक कार्यक्रममा सहभागी हुन आएका थिए। उनीहरू कहाँबाट जाने भन्ने आपसमा सल्लाह गरी एक समूह खोला तर्न अगाडि बढ्यो। दुईतीनजनाले त खोला सजिलैसँग तरे तर एकजनाले राम्रोसँग चलाउन सकेनन् र उनको मोटरसाइकल खोलाको बीचमै पल्टियो। धन्न उनलाई केही भएन र मोटरसाइकललाई एकजना साथीको सहयोगमा विस्तारै चलाई खोला तरे। यो दृश्यले म र मेरा साथीलाई छोयो र हामीले यसबारेमा कुरा पनि गर्यौँ। बाइकमा तेल र मासुभात खान पाए यो युवा समूह जे पनि गर्छ, जसको पनि पछि लाग्छ भन्ने धेरैले सोच्छन्। उनीहरूले किन यस्तो गरिरहेका होलान् ? अनिश्चित जिन्दगीलाई कसरी डोर्याउने सोच्दा हुन् उनीहरू ? के हामीले उनीहरूका कुरा बुझ्न केही प्रयास गर्नु पर्दैन ? आखिरमा उनीहरूलाई पनि एक गुणस्तरीय जिन्दगी बिताउन हामीले मद्दत गर्नुपर्दैन ? हाम्रो छोटो छलफलले खासै निष्कर्ष निकाल्न नसके पनि मेरो दिमागमा यी प्रश्न घुमिरहे। म काठमाडौंको कार्यक्रम सकेर फेरि दोलखा फर्किएँ र चुनावी अभियानका क्रममा दोलखाको उत्तरी भेग सिंगटीमा पुगें। त्यहाँ म बस्ने होटेलमा एक युवा समूह खानपिन तथा कुराकानीमा व्यस्त थियो। त्यसमा रहेका एक व्यक्ति जसले मलाई चुनाव प्रचारका क्रममा त्यसअगाडि देखेका रहेछन्। उनले आफ्नो समूहमा बोलाए। म पनि कुरा गर्ने नयाँ समूह भेटियो भन्ने ठानी उनीहरूको समूहमा मिसिएँ र कुराकानी सुरु गरें, जसमा मूलतः युवाकै विषयमा छलफल भयो। राजनीतिक प्रणाली तथा त्यसका पात्रहरूले केके कदम चाल्दा यस समूहलाई आफ्नो भविष्यको लागि काम गर्ने बनाउन सकिएला र उनीहरूले आफ्नो दीर्घकालीन हित, नकि अल्पकालीन हितलाई ध्यान देलान् त ? हामीले काठमाडौं जाँदा भेटेको युवा समूह मेरो दिमागमा ताजै थियो र मैले त्यही कुरा त्यहाँ दोहोर्याएँ र आम मानिस तथा राजनीति विश्लेषकले त्यस समूहलाई कसरी लिन्छ भन्नेबारेमा पनि उनीहरूलाई बताएँ। त्यसैको सेरोफेरोमा रहेर गरिएको छलफलमा युवा साथीहरूले मलाई भनेका कुराको सार यस्तो थियो। केही युवा साँच्चिकै पीडित हुन्छन् र उनीहरू आफूलाई परिचालन गर्ने समूहले दिने चलेको दरमै उनीहरूसँग परिचालित हुन्छन्। त्यसमा जाँदा पनि उनीहरूलाई आफ्नो परिवारको चिन्ताले धेरै सताउँदो रहेछ। एकजनाले यसो भने, म त बाहिर हुँदा मासुभात खान्थें, तर घरमा ग्यास सकिएर श्रीमती तथा बच्चाले भोकै सुत्नुपर्दा मेरो मन धेरै दुख्थ्यो। त्यस्तै अर्को धार कस्तो थियो भने राजनीतिक रूपमा परिचालित हुने एक युवाको एक समूह भने आफू कुनै क्षेत्रमा काम गरिरहेको हुन्छ, तर कुनै समयमा आवश्यक पर्दा संरक्षण पाइन्छ भनी यसरी राजनीतिक समूहमा देखिन्छ। यी दुवै कुराले हामीले बुझ्नुपर्ने र गर्नुपर्ने कुरा धेरै रहेछन् भन्ने महसुस भयो। चुनावी कार्यक्रममा हुने व्यस्तताले यस्ता विषयमा गहन रूपले सोच्न भ्याइन्नथ्यो र केही समय मेरो मस्तिष्कको एक कुनामा यो विषय रहिरह्यो। चुनावी मतपरिणाम आइसकेपछि केही समय आराम गर्न घरमा बस्दा भारतको गुजरात विधानसभाको चुनावबारेमा लेख पढ्दै थिएँ। २४ वर्षीय हार्दिक पटेलले २२ वर्षदेखि गुजरातमा शासन गर्दै आएको भारतीय जनता पार्टीलाई कसरी आच्छुआच्छु पारिरहेका छन् भन्ने पनि पढें। त्यसको मुख्य कारण त्यहाँका युवाले रोजगार नपाएर भाजपाको सरकारसँग रुष्ट भएको भन्ने विश्लेषण पढियो। हाम्रैमा पनि माओवादीले चलाएको दसबर्से सशस्त्र द्वन्द्वमा अवसर नपाएका युवाको बलमा नै चलेको पनि सम्झिएँ। २०४६ तथा ०६२०६३ को जनआन्दोलन पनि युवाले तत्कालीन व्यवस्था तथा सरकारबाट निराश तथा असहाय महसुस गरी त्यो उचाइमा पुगेको थियो भन्ने पनि मनन गरें। चुनावी अभियानमा खोला तरिरहेको बेलामा हामीले भेटेको त्यस समूहको बारेमा म पुनः घोत्लिएँ। राजनीतिक प्रणाली तथा त्यसका पात्रहरूले केके कदम चाल्दा यस समूहलाई आफ्नो भविष्यको लागि काम गर्ने बनाउन सकिएला र उनीहरूले आफ्नो दीर्घकालीन हित, नकि अल्पकालीन हितलाई ध्यान देलान् त ? पहिलो कुरा त उनीहरूलाई आफ्नो भविष्यप्रति आशावादी बनाउनुपर्यो। उनीहरू काम गर्न सक्छन् भन्ने बुझाउनुपयो र उनीहरूले गर्ने कामको लाभ उनीहरूको परिवार, समाज तथा देशको लागि महत्वपूर्ण छ भन्ने अनुभूति गराउनुपर्यो। उनीहरूमा आत्मविश्वास भर्न सक्ने हो भने उनीहरूले धेरै कुरा गर्न सक्छन्, जुन हामीले अहिले कल्पना पनि गरेका छैनौं। यस्ता लक्षित समूहका लागि गरिने हाम्रा धेरै कार्यक्रम राजनीतिसँग नजोडी गर्ने परिपाटी छ, जसलाई अन्त्य गरिनुपर्छ। यी विषय राजनीतिसँग एकदमै सम्बन्धित छन् र त्यस्ता पहलहरूको दिगोपनका लागि राजनीतिक पात्रहरूलाई समावेश गर्नैपर्छ। स्थानीय तहमा निर्वाचित प्रतिनिधिहरू पदस्थापन भइसकेको सन्दर्भमा त यो झनै आवश्यक छ। तर यसको कार्यान्वयनमा भने राजनीतिज्ञ अगाडि बढ्नेभन्दा पनि सरकारी तथा गैरसरकारी निकायलाई समावेश गराउनुपर्यो र राजनीतिज्ञहरूले नीतिगत तहमा बसेर काम गर्ने तथा त्यसले सही दिशा लिएनलिएको बारेमा चनाखो हुनुपर्छ। ग्रामीण क्षेत्र बहुल हाम्रो देशमा मूलतः गाउँमै अवसरहरूको सिर्जना गर्ने वातावरण बनाउनुपर्यो। कृषि, पर्यटन, साना उद्योगहरू गाउँमा नै विकास गर्न सम्भव छ भन्ने बुझाउन सक्नुपर्यो र त्यसमा विभिन्न तहका सरकारहरूले दिनसक्ने लाभ दिई काम सुरु गर्ने वातावरण बनाउनतर्फ कदम चाल्नुपर्यो। समग्रमा देशमा शिक्षा, स्वास्थ्यजस्ता सार्वजनिक सेवाको गुणस्तर बढाउने कुरामा ध्यान दिनुपर्यो। राजनीतिज्ञहरूले ती क्षेत्रबाट आफू तथा आफ्ना निकटका व्यक्तिलाई कसरी लाभ लिने र दिने भन्ने होइन कि त्यसमा कसरी लगानी बढाउने वा भएको लगानीबाट कसरी उच्चतम प्रतिफल हासिल गर्नेतर्फ गम्भीर बन्नुपर्यो। यसो गर्दा सकारात्मकताको चक्र सुरु हुन्छ र अर्थतन्त्रलाई धेरै योगदान नदिएको र दिन नसकेको समूहलाई पनि हामीले उचित ढंगले परिचालन गर्न सक्छौं। यही बाटो अगाडि बढ्दा हामीले खोला तर्दै गर्दा भेटेको युवा समूहलाई आफ्नो भविष्यप्रति विश्वस्त पार्न सक्छौं र उनीहरूको भविष्यबारेमा समाज तथा राष्ट्रले त्यति चिन्तित हुनु पर्दैन।"
चारदिने राष्ट्रिय कवड्डी प्रतियोगिता हुने,"बर्दिया : चारदिने राष्ट्रिय कवड्डी प्रतियोगिता बर्दिया हुने भएको छ। अखिल नेपाल कवड्डी संघको आयोजनामा पुष २४ देखि २७ सम्म बर्दियाको ठाकुरबाबा नगरपालिकास्थित भुरिगाउँमा पुरुष तथा महिला प्रतियोगित हुन लागेको हो। बर्दियामा पहिलो पटक सुरु हुन लागेको राष्ट्रिय खेलकुद परिषद च्याम्पियनसीप कप कवड्डी प्रतियोगितामा पुरुषतर्फ ८ र महिलातर्फ ८ समूह गरी १ सय ९२ जना खेलाडी सहभागी हुने अखिल नेपाल कवड्डी संघका अध्यक्ष तुलसी थापाले बताए। जसमा १६ जना प्रशिक्षक सहभागी हुनेछन्। बर्दियामा आयोजित २२ औं पुरुष तथा १७ औं महिला कवड्डी प्रतियोगितामा ५ विकास क्षेत्रबाट ५ वटा टीम सहभागी हुने आयोजकले जनाएको छ। जसमा पुरुष तथा महिला दुवै खेल गरी नेपाल प्रहरी, शसस्त्र प्रहरी र नेपाली सेनाका खेलाडी रहनेछन्। आगामी अगष्टमा इन्डोनेसियामा हुने एसियन खेलका लागि खेलाडी छनोट गरिने बताइएको छ। संघले खेलका बारेमा पत्रकार सम्मेलमार्फत जानकारी गराएको छ।"
राष्ट्रिय कबड्डी प्रतियोगिता शुरु,"बर्दिया : राष्ट्रिय खेलकुद परिषद् च्याम्पियनसिप २०७४ अन्तर्गत राष्ट्रिय कबड्डी प्रतियोगिता आइतबारबाट बर्दियाको भुरीगाउँमा शुरु भएको छ। अखिल नेपाल कबड्डी संघद्वारा आयोजित पत्रकार भेटघाट कार्यक्रममा प्रतियोगिता पुस २७ गते सम्म सञ्चालन हुने आयोजकले बताएको छ। प्रतियोगितामा पुरुष र महिलाका आठ आठ समूहका १९२ खेलाडी र १६ प्रशिक्षक सहभागी हुने छन्। पाँच विकास क्षेत्रका महिला र पुरुष गरी दस समूह तथा नेपाल प्रहरी, सशस्त्र प्रहरी र नेपाली सेनाका छ समूह पनि सहभागी हुने छन्। प्रतियोगिताबाट आगामी अगष्टमा इण्डोनेसियामा हुने एसियन खेलका लागि खेलाडी छनोट गरिने अखिल नेपाल कबड्डी संघका महासचिव विनोद प्रजापतिले जानकारी दिए।"
"कान्जिरोवा, राई, नमुना र काभ्रे बोर्डर अन्तिम आठमा","भक्तपुर : कान्जिरोवा, राई, नमुना र काभ्रे बोर्डर फुटबल क्लव भक्तपुरमा जारी सुटर्स कप प्रतियोगिताको अन्तिम आठमा पुग्न सफल भएका छन् । सुटर फुटबल क्लबद्वारा आयोजित प्रतियोगितामा सोमबार कान्जिरोवा, राई, नमुना र काभ्रे बोर्डरले जित निकाल्दै क्वार्टरफाइनलमा पुग्न सफल भएका हुन् । भक्तपुर नपा ७ स्थित माहेश्वरी खेलमैदानमा जारी प्रतियोगिताको सोमबार भएको पहिलो खेलमा कान्जिरोवाले भक्तपुर नगरपालिका टीमलाई ३१ गोलले पन्छाएको हो । भक्तपुर नपाले खेलमा पहिलो अग्रता लिएको थियो । बिजिल प्रजापतिले खेलको नवौं मिनेटमै गोल गरेर भक्तपुर नपालाई अग्रता दिलाएका थिए । खेलको २७ औं मिनेटमा हेमन्त शाहीले गोल गर्दै कान्जिरोवालाई बराबरीमा ल्याए । पहिलो हाफसम्म बराबरीमा सकिएको खेल दोस्रो हाफमा कान्जिरोवा हावी भएको थियो । दोस्रो हाफ सुरु भएको चौथो मिनेटमै उदय शाहीले गोल गर्दै कान्जिरोवाको अग्रता दोब्बर पारे । हेमन्तले खेलको ६२ औं मिनेटमा दोस्रो गोल गर्दै कान्जिरोवाको जीत सुनिश्चित पारे । त्यस्तै राई फुटबल क्लबले भक्तपुर खेलकुद विकास संस्थालाई २० गोलले हराउँदै क्वार्टरफाइनलको यात्रा तय गयो । पहिलो हाफ गोलरहित बराबरीमा सकिएको खेलको दोस्रो हाफको आठौं र चौधौं मिनेटमा दुई गोल गर्दै राईको जीत पक्का गरे । नक आउटको आधारमा भइरहेको अर्को खेलमा नमुना स्पोर्टस् क्लबले आयोजक टीम सुटरलाई ३१ गोलले पाखा लगायो । खेलमा नमुनाले पहिलो अग्रता लिएको थियो । उसको लागि खेलको ११ औं मिनेटमा धिरज श्रेष्ठले पहिलो गोल गरेका थिए । उनैले २६ औं मिनेटमा अर्को गोल थप्दै नमुनाको अग्रता दोब्बर पारे । दोस्रो हाफ सकिन ६ मिनेट बाँकी हुँदा टीम सुटरका असिम थापाले एक गोल फर्काउँदै नमुनाको अग्रता घटाए । तर दोस्रो हाफमा नमुनाको अघि टीम सुटरको जोर नचल्दा खेलको ५७ औं मिनेटमा पबिल मगरले नमुनाको लागि र्को गोल थपे । सोमबार भएको अन्तिम खेलमा काभ्रे बोर्डर आत्मघाती गोलमार्फत क्वार्टरफाइनलमा पुग्न सफल भयो । काभ्रे बोर्डरका खेलाडीले गोलपोस्टमा प्रहार गरेको बल मध्यपुर युथ एसोसियसनका निश्चल धमलाले क्लियर गर्न नसक्दा आफ्नै पोस्टभित्र बल छिराउन पुगेका हुन् । कडा प्रतिस्पर्धा भएको उक्त खेलमा दुवै टीमले राम्रा अवसरहरु गुमाएका थिए । २४ वटा फुटबल क्लबको सहभागिता रहेको प्रतियोगिताका विजेताले ५५ हजार रुपैयाँ नगद पुरस्कार हात पार्नेछ । पुस २९ गतेसम्म हुने स्पर्धाका उपविजेताले भने २५ हजार रुपैयाँ नगद पुरस्कार पाउने सुटर फुटसल क्लबका अध्यक्ष रमेश सुवालले जानकारी दिए ।"
राष्ट्रिय बक्सिङ : दिदीबहिनी सेमिफाइनलमा,"झापा : दिदी गीता थापामगर र बहिनी विमला थापामगर बिर्तामोडमा जारी २७औ पुरुष तथा आठौ महिला खुला राष्ट्रिय बक्सिङ प्रतियोगिताको सेमिफाइनलमा प्रवेश गरेका छन्। राखेप च्याम्पियनसिपअन्तर्गत जारी प्रतियोगितामा गीता र विमला महिलाले ५१ केजी तौलसमूहको क्वार्टरफाइनल सफलता हात पारे। त्रिभुवन आर्मी क्लबकी गीताले भक्तपुरकी अस्मिता दुवाललाई अकको आधारमा हराइन्। मध्यपश्चिमाञ्चलकी विमलाले पनि कैलालीकी हरिना अयरलाई अकका आधारमा पछि पारिन्। महिला ४६ देखि ४८ केजी तौलसमूहमा आर्मीकी ललिता महर्जन, पुलिसकी दिवाना शेर्पा, भक्तपुरकी शर्मिला लामा र एपीएफकी नङजा बुढामगर सेमिफाइनल प्रवेश गरेका छन्। पुरुषतर्फ सफलता हात पार्दै ५६ केजी तौलसमूह एपीएफका पुरन राई, झापा दमकका सन्देश राई, बाँकेका नवीन घर्ती, कास्कीका दिनेश बानियाँ, भक्तपुरका प्रकाश कुमार विष्ट, दाङका प्रेम चौधरी र त्रिभुवन आर्मीका विमल रोक्का क्वार्टरफाइनलमा प्रवेश गरेका छन्। यसैगरी ६० केजी तौलसमूहमा प्रकाश लिम्बू इजम, प्रकाश भट्टराई, अविशेख शाही ठकुरी, सजन गिरी, जेनिस राई, दिनेश श्रेष्ठ नेपाल पुलिस क्लब, योगेन्द्र बुद्ध मगर, एकबहादुर घले आर्मी र सविन गुरुङले क्वार्टरफाइनलमा स्थान बनाए। पुरुष ६९ केजी तौलसमूहमा सन्देश लिम्बू र विशाल श्रेष्ठ अघिल्लो चरणमा पुगे।"
आइशा र मीनलाई उपाधि,"काठमाडौ : राष्ट्रिय खेलकुद परिषद् च्याम्पियनसिप राष्ट्रिय आर्चरी च्याम्पियनसिपको रिकर्भ व्यक्तिगत ७० मिटरमा पुरुषमा मीन गौचन र महिलामा आइशा तामाङले उपाधि जितेका छन्। थसाङ स्पोर्ट्स क्लबका गौचनले स्वयम्भू आर्चरी क्लबका प्रेमप्रसाद पुनलाई ७३ अकले पराजित गर्दै स्वर्ण जिते। कास्की आर्चरी क्लबका तिलक पुनमगरले कास्यमा चित्त बुझाए। त्रिभुवन आर्मी क्लबकी आइशाले दिदी ज्ञानु अवालेलाई ६४ अकले पराजित गर्दै स्वर्ण जितिन्। कञ्चनपुर आर्चरी क्लबकी तमन्ना क्षत्रीले कास्य जितिन्।च्याम्पियनसिपको कम्पाउन्ड ५० मिटर व्यक्तिगत प्रतिस्पर्धामा राजधानी आर्चरी क्लबका सनातन मल्लले वेस्ट आर्चरी क्लबका प्रजित अग्रवाललाई पाखा पराजित गर्दै स्वर्ण जिते। सनातनले एक सय ४० अक प्राप्त गर्दा प्रजितले एक सय १९ अक ल्याएका थिए। पुरुषकै ३० मिटर प्रतिस्पर्धामा स्वयम्भू आर्चरी क्लबका धनेन्द्र छन्त्यालले स्वर्ण जिते। ६ अक बटुलेका उनले। नवीनवीर बस्नेतलाई पराजित गरे। आर्मीका डम्बर थापाले कास्यमा चित्त बुझाए। महिलातर्फ अन्नपूर्ण आर्चरी क्लबकी केशरी आलेमगरले आर्मीकी मित्रा राईलाई ७३ अकले पराजित गर्दै स्वर्ण पदक हात पारिन्। ३० मिटर टिम स्पर्धामा आर्मीले स्वर्ण जित्यो। आर्मीलाई स्वर्ण दिलाउन डम्बर थापा, नवीन गुरुङ र प्रेम विकले प्रतिस्पर्धा गरेका थिए। वेस्ट आर्चरीका नवीन बस्नेत, जोर्डनविक्रम थापा र गृष्मा गुरुङ रजत र अन्नपूर्णका करुण बराल, शकर थकाली र हिमकुमार रानामगरको टोलीले कास्य जित्यो।"
आर्मी र एपीएफ विजयी,"काठमाडौ : विभागीय टोली त्रिभुवन आर्मी क्लब र एपीएफ क्लबले १६औ राष्ट्रिय महिला फुटबल लिगअन्तर्गत सुपर लिगमा सफलता हात पारेका छन्। एन्फा कम्प्लेक्स सातदोबाटोमा आइतबार भएको सुपरलिगको पहिलो खेलमा आर्मीले विभागीय अर्को टोली नेपाल पुलिस क्लबलाई ४१ गोलले हरायो। पुलिविरुद्ध सशक्त खेल खेलेको आर्मीको जितमा कृष्णा कार्की र अञ्जली वाइवाले दुईदुई गोल गरे। अञ्जलीले २०औ र ५७औ तथा कृष्णाले ७०औ र ७५औ मिनेटमा गोल गरेका थिए। पुलिसका लागि घिमकुमारी गुरुङले २९औ मिनेटमा गोल गरेकी थिइन्। खेलपछि आर्मीका प्रशिक्षक आदर्श मल्लले पुलिससँग खेलाडीले उत्कृष्ट खेल खेलेको बताए। पुलिस बलियो टोली हो। आज खेलाडीले सोचेको भन्दा धेरै उत्कृष्ट खेल खेले, मल्लले भने। पुलिसका प्रशिक्षक सञ्जीव जोशीले पुलिसको रक्षापक्ति कमजोर रहेको प्रतिक्रिया दिए। खेलाडीले प्लानअनुसार खेल्न नसक्दा आर्मीको दबाब झेल्यौ, जोशीले भने। यसैगरी सुपरलिगको अर्को खेलमा एपीएफ क्लबले सुदूरपश्चिमाञ्चललाई ९० गोलले हरायो। एकपक्षीय खेलमा एपीएफका लागि सावित्रा भण्डारीले दोहोरो ह्याट्रिक पूरा गरिन्। भण्डारीले १८औ, ४९औ, ७३औ, ७६औ, ८४औ र ९०औ मिनेटमा गोल गरेकी थिइन्। भण्डारीले पछिल्लो दुई गोल पेनाल्टीमार्फत गरेकी थिइन्। अनिता बस्नेतले ५६औ र ६० औ मिनेटमा दुई गोल गरिन्। अर्को गोल रेखा पौडेलले दोस्रो हाफको इन्जुरी समयमा थपेकी थिइन्। खेलभर बलियो एपीएफको दबाब झेलेको सुदूरले गोल गर्न लायक अवसर बनाउन सकेन। राखेप च्याम्पियनसिपअन्तर्गत अखिल नेपाल फुटबल सघ (एन्फा) ले सञ्चालन गरेको लिगमा तीन विभागीय टोली र पाँच विकास क्षेत्र गरी आठ टोलीले भाग लिएका थिए। लिगको विजेता टोलीले दुई लाख, उपविजेताले एक लाख र तेस्रो हुनेले ५० हजार रुपैयाँ पुरस्कार प्राप्त गर्नेछन्। उत्कृष्ट विधाका खेलाडी र प्रशिक्षकलाई जनही २५ हजार रुपैयाँ प्रदान गरिने आयोजकले जनाएको छ।"
अमेरिकामा फुटबल कला तिखार्दै हुमागाईं,"काठमाडौ : सुरुमा विद्यार्थी राजनीतिमा सक्रिय रहँदा प्रदीप हुमागाईंले कहिल्यै सोचेका थिएनन् रे, कुनै दिन फुटबलमा जम्छु भनेर। तर, हुमागाईले लहैलहैमा सिकेको फुटबल खेलले उनलाई अहिले गतिलै सन्तुष्टि दिएको छ। दुई महिनाअघि मात्र विश्व फुटबल महासघ (फिफा)को ए लाइसन्स प्रशिक्षण कोर्स उत्तीर्ण गरेका हुमागाईंहाल अमेरिकामा फुटबलकै प्रशिक्षकमा सक्रिय छन्। हुमागाईले अहिले अमेरिकास्थित पेन्सलभेनियाको किस्टोन एथलेटिक क्लबको जुनियर र यू२३ महिला टोली समाल्दै आएका छन्। स्कुल र कलेजमा फुटबल खेल्दै आएका हुमागाईले सुरुमा दुई वर्ष आरसीटीको जर्सीमा फुटबल खेले। हुमागाईंविस्तारै खेलाडीभन्दा प्रशिक्षकमा जम्दै गए। उनले आरसीटी छाडेपछि काठमाडौ क्लबलाई चार वर्ष प्रशिक्षण दिए। प्रशिक्षककै रूपमा सन् २००४ देखि सन् २००७ सम्म हुमागाईले काठमाडौ शिक्षा कलेज र सन् २००८ देखि सन् २०१० सम्म त्रिभुवन विश्वविद्यालयको टिम पनि हेरे। सन् २०१११२ को सिजनमा हिमालयन शेर्पा क्लबको प्रशिक्षक बनेपछि हुमागाईको प्रशिक्षण कलामा थप निखार आउन सुरु भयो। हिमालयन शेर्पा क्लब समाल्दाको आत्मविश्वासलाई उनले नेपालको चर्चित क्लब थ्रीस्टारमा गएर यथार्थमा परिणत गरे। सन् २०१२१३ को सहिद स्मारक ए डिभिजन लिगमा थ्रीस्टारलाई च्याम्पियन बनाएपछि हुमागाईको फुटबल प्रशिक्षणको बाटो साधारण सडकबाट हाइवेमा मोडियो। हुमागाईंफुटबल वृत्तमा एकाएक चर्चित बने। उनको प्रशिक्षण यात्रा थप फराकिलो बन्दै गयो। हुमागाईंनेपाली फुटबलमा शिक्षित प्रशिक्षकको हिसाबले पनि उत्तिकै परिचित रहे। मानविकी सकायको समाजशास्त्र र शिक्षा सकायको स्वास्थ्य विषयमा दुईवटा स्नातकोत्तर गरेका हुमागाईको फुटबल प्रशिक्षकको स्वरूप अझ बृहत् बन्दै गयो। उनले सन् २०१२ र सन् २०१३ को सिजनमा पे्रसिडेन्ट कप, नर्वे कप र अल इन्डिया गभर्नस गोल्ड कपमा नेपाली टोलीको प्रशिक्षण सम्हाले। उनको प्रशिक्षणमा नेपाली टोलीको प्रदर्शन पनि उत्कृष्ट रह्यो। हुमागाईको यिनै उपलब्धिलाई राम्रोसँग नियालेका नेपाली राष्ट्रिय टोलीका तत्कालीन सहायक प्रशिक्षक रिचर्ड ओर्लोस्कीको नजरमा परेका उनको प्रशिक्षण कला अहिले अमेरिकामा विस्तार भएको छ। रिचर्डको सहयोगमा सन् २०१४ देखि किस्टोन एथलेटिक क्लब सम्हाल्दै आएका हुमागाईले अघिल्लो सिजन क्लबलाई यू१८ पोकोनो कप फुटबलको उपाधि दिलाए। पोकोनो कप अमेरिकी फुटबल सघले स्टेट डेभलप्मेन्ट प्रोग्राम अन्तर्गत आयोजना गर्ने गर्छ। अमेरिकामा फुटबल प्रशिक्षकको रूपमा आफूलाई तिखारिरहेका हुमागाईले नेपालमा आफ्नो फुटबल करिअरलाई समेत माथि पुर्याएका छन्। फिफा र एएफसीको सहयोगमा अखिल नेपाल फुटबल सघ (एन्फा)ले हालै काठमाडौमा आयोजना गरेको एएफसी ए लेभल कोचिङ कोर्समा हुमागाईंसर्वोत्कृष्ट बने। एक महिनासम्म चलेको उक्त कोर्समा सहभागी २१ जना पूर्वराष्ट्रिय खेलाडी तथा प्रशिक्षकलाई पछि पार्दै उनी पहिलो भएका थिए। एन्फाले नेपालमा ए लेभल कोचिङ कोर्स सञ्चानल गरेको दोस्रोपटक थियो। अघिल्लो वर्ष पूर्वअन्तर्राष्ट्रिय खेलाडी कुमार थापा पहिलो भएका थिए। फिफाको नियमअनुसार ए लेभल प्रशिक्षण कोर्स पूरा गरेपछि ससारभर फुटबल प्रशिक्षण दिन पाउने नियम छ। लगातारको मिहिनेतका कारण आफूले हरेक स्टेपमा सफलता पाएकोमा अहिले हुमागाईंदग छन्। फुटबलमा लागेपछि मैले आफूलाई पछाडि फर्केर हेर्नु परेको छैन। म खेलाडीको रूपमा धेरै सक्रिय बन्न सकिनँ। तर, त्यस भोकलाई म प्रशिक्षकको रूपमा मेट्ने प्रयत्न गर्दैछु। नेपालमा सी, बी र ए लेभल कोर्स पूरा गर्न एन्फाले मलाई ठूलो स्थान दियो। अमेरिकामा मैले नेपालमै सिकेको कलालाई थप निखारता ल्याउँदै आएको छु। यहाँको क्लब र खेलाडीलाई सन्तुष्ट पारेको छु, ३६ वर्षीय हुमागाईले अनलाइन सम्पर्कमा भने। हुमागाईले आफू प्रशिक्षकको रूपमा अझै खारिएर नेपाल फर्कने प्रतिबद्धतासमेत जनाएका छन्। म जहाँ भए पनि फुटबलबाट टाढा रहन सक्दिनँ। मेरो नशानशामा फुटबल छ, उनले भने, अमेरिकी फुटबलको स्तर नेपालको भन्दा धेरै माथि छ, यहाँ सिकेको सीपलाई भविष्यमा नेपाली फुटबलमा लगाउनेछु।"
"बार्सिलोनाको शानदार जित, रियल मड्रिडलाई फेरि धक्का",काठमाडौं : स्पेनिस ला लिगामा बार्सिलोना १८ खेल सकिँदासम्म अपराजित रहँदा साविक विजेता रियल मड्रिडलाई भने एकपछि अर्को धक्का लागिरहेको छ । उपाधि होडमा निकै पछि परिरहेको छ । आइतबार राति भएका खेलमा बार्सिलोनाले लेभान्टेमाथि ३० को शानदार जित निकाल्दा रियल मड्रिड अंक तालिकाको १४ औं स्थानमा रहेको सेल्टा भिगोसँग २२ को बराबरीमा रोकियो । बार्सिलोनाको होम ग्राउण्ड क्याम्प नाउमा भएको खेलमा मेसीले बार्सिलोनोका लागि १२ औं मिनेटमा खाता खोलेका थिए । ३८ औं मिनेटमा सुवारेज र ९० मिनेटपछिको अतिरिक्त समयमा पाउलिन्होले गोल गर्दा बार्सिलोना ३० ले जित हात पार्न सफल भयो। आइतबार राति नै भएको खेलमा साविक विजेता रियल मड्रिड सेल्टा भिगोसँग २२ को बराबरीमा रोकिंदा जित निकाल्दै ३ अंक जोड्न असफल भयो । ३३ औं मिनेटमा ड्यानियल वासको गोलबाट सेल्टा भिगोले अग्रता बनाएको थियो । तर ३६ औ र ३८ औं मिनेटमा ग्यारेथ बेलले गोल गरी रियल मड्रिडलाई ५ मिनेटको अन्तरमै २१ को अग्रता दिलाए । ८२ मिनेटमा सेल्टाका गोमेज गोन्जालेजले गोल गरी खेल बराबरीमा पुर्याए । लिगको यस अघिको खेलमा चीरप्रतिद्वन्द्वी बार्सिलोनासँग ३० को हार व्यहोरेको रियल मड्रिड सेल्टा भिगोसँगको बराबरीले उपाडि दोडबाट झन पछाडी धकेलिएको छ । आइतबारको जितसँगै शीर्ष स्थानको बार्सिलोनाले १८ खेलमा १५ मा जित र ३ मा बराबरी गरी ४८ अंक जोडेको छ । १७ खेल खेलेको रियल मड्रिड भने ३२ अंकका साथ चौथो स्थानमै खुम्चिएको छ । शनिबारको खेलमा गेटाफेविरुद्ध २० को जित निकालेको यथ्लेटिको मड्रिड ३९ अंकसहित दोस्रो स्थानमा र गिरोनासँग २१ को जित निकालेको भ्यालेन्सिया ३७ अंकका साथ तेस्रो स्थानमा रहेका छन् । दुवैले लिगमा १८ खेल खेलेका छन् ।

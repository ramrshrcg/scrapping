शीर्षक,विवरण
वैदेशिक सहायता नीतिका आधार,"संविधान मूल कानुन भएकाले राज्यका सबै अंग, निकाय र अधिकारीले संविधानले तय गरेका आधार, तोकेका सीमा र अपेक्षा गरेका विषयवस्तुको सम्बोधन हुने गरी मात्र कानुन र नीति निर्माणको कार्यान्वयन गर्नुपर्छ। वैदेशिक सहायताका निम्ति वार्ता वा सन्धिसम्झौता गर्दासमेत संविधानको सीमा नाघ्न मिल्दैन। संविधानले तय गरेका अन्तर्राष्ट्रिय सम्बन्धका विषयमा नेपालको अडान संविधानअनुकूल हुनुपर्छ। संविधानविपरीत हुने गरी पूर्णाधिकार दिन मिल्दैन र सन्धिसम्झौतामा त्यस्ता सर्त भए, त्यस्ता प्रावधान आरक्षित नराखी नेपालले हस्ताक्षर मिल्दैन। संवैधानिक प्रावधान १ संविधानको धारा ५९(१) अनुसार संघ, प्रदेश र स्थानीय तहले आफ्नो अधिकार क्षेत्रभित्रको आर्थिक विषयमा कानुन र बजेट बनाउन, निर्णय गर्न, नीति र योजना तयार गर्दा संविधानअनुकूल हुने गरी बनाउनुपर्छ। २ संविधानको धारा ५९(६) मा वैदेशिक सहायता र ऋण लिने अधिकार नेपाल सरकारको हुने व्यवस्था भएकाले प्रदेश र स्थानीय तहले यो अधिकारको प्रयोग गर्न सक्दैनन्। नेपाल सरकारले पनि त्यस्तो सहायता वा ऋण लिँदा देशको समष्टिगत आर्थिक स्थायित्व हुने गरी लिनुपर्छ। ३ संविधानको धारा ६० मा संघीय एकाइहरूबीच राजस्व बाँडफाँटसम्बन्धी व्यवस्था छ। यस धाराको प्रयोजनका लागि वैदेशिक सहायता राजस्व होइन। त्यसैले वैदेशिक सहायता नेपाल सरकारको अधिकारको विषय देखिन्छ। अर्थात् कस्ता, कुन दाताबाट के, कुन, कस्तो सहयोग कुन सर्तमा कति लिने र के, कस्तो, कुन, कति सहयोग नलिने भन्ने नेपाल सरकारले तय गर्ने हो। ऋणको सीमाबारे विधायिकी नियन्त्रण भने रहन्छ। साथै विधायिकाले वैदशिक सहयोगबारे निर्देशन गरेको हुन सक्छ, तर वैदेशिक सहयोगको प्रयोग भने संविधानले अपेक्षा गरेका विषयमा गर्नुपर्छ। ४ संविधानको धारा २७८ ले सन्धिसम्झौता सम्पन्न गर्ने अधिकार संघमा निहित रहने व्यवस्था गरेको छ। प्रदेशको अधिकारको सूचीमा परेको विषयमा सन्धि वा सम्झौता गर्दा नेपाल सरकारले सम्बन्धित प्रदेशसँग परामर्श गर्नुपर्छ। साथै यस धाराअनुसार प्रदेश मन्त्रिपरिषद्ले नेपाल सरकारको सहमति लिई आर्थिक तथा औद्योगिक विषयमा करारजन्य सम्झौता गर्न भने सक्छ। करारजन्य सम्झौता भनेको मूलतः नेपाल सरकारले सन्धि वा सम्झौता गरेपछि त्यसको कार्यान्वयनको लागि गरिने व्यक्तिव्यक्तिबीच हुनसक्ने प्रकृतिको व्यापारिक वा व्यावसायिक करार हो। ५ संविधानको धारा २७९ अनुसार कुनै पनि सन्धिसम्झौताको पक्ष नेपाल राज्य र नेपाल सरकार मात्र हुन सक्छ। यहाँ नेपाल राज्य भनेको बोलीचालीमा राज्य भनिने प्रदेश होइन। ६ संविधानका धाराहरूमा प्रदेश सरकारले वैदेशिक सहायता लिन पाउने वा त्यसका लागि संघको सहमति लिई वा नलिई आग्रह वा अनुरोध गर्न सक्ने भन्ने उल्लेख छैन। तर अनुसूची ६ (प्रदेशको अधिकारको सूची) को क्रमांक २ को अन्त्यमा केन्द्रको सहमतिमा वैदेशिक अनुदान र सहयोग भन्ने लबज परेको छ। संविधानमा अन्यत्र केन्द्र भन्ने शब्द परेको छैन। केन्द्र शब्द संविधानमा परिभाषित पनि छैन। अनुसूची ६ को यो व्यवस्था संविधानको पेटबोलीअनुकूल देखिँदैन। पेटबोलीको भावनाविपरीत अनुसूचीमा व्यवस्था गर्नु मसौदाको हडबडी र गडबडी हो। अनुसूची पेटबोलीसँग बाझिए अनुसूची मान्य नहुने कानुन व्याख्याको मान्यता छ। यसको निक्र्योल न्यायिक उपायबाट होला। ७ संविधानको धारा ५१(घ)(११) मा वैदेशिक सहायताबाट प्राप्त रकम राष्ट्रिय बजेटमा समाहित गर्नैपर्ने उल्लेख छ। राष्ट्रिय बजेट भनेको संघीय वा नेपाल सरकारले संसद्मा पेस गर्ने बजेट हुँदा प्रदेशले सम्झौता गरे पनि सो रकम राष्ट्रिय बजेटमा समाहित हुनैपर्ने देखिन्छ। ८ संविधानको धारा ५९(६) ले वैदेशिक सहायता र ऋण लिने अधिकार नेपाल सरकारको हुने व्यवस्था गरेको छ, तर अनुसूची ६ मा अनुदान र सहयोग को कुरा छ। अनुसूचीको यो व्यवस्थाले प्रदेशले केन्द्रको सहमतिमा सम्झौता नै गर्ने अधिकार दिएको हो वा अनुदान र सहयोग प्राप्त गर्न सहमति लिई सम्झौताको लागि केन्द्रलाई अनुरोध गर्ने व्यवस्था गरेको हो भन्ने कुरा पनि स्पस्ट गर्दैन। जे होस्, अनुसूची ६ मा ऋण शब्दको प्रयोग नहुँदा वैदेशिक ऋण सम्बन्धमा प्रदेशको कुनै अधिकार छैन। ९ स्थानीय तहको अधिकारको सूची रहेको अनुसूची ८ मा अनुसूची ६ को क्रमांक २ को जस्तो व्यवस्था नभएकाले वैदेशिक सहायता सम्बन्धमा स्थानीय तहले सम्झौता गर्न वा सहमति माग्न सक्दैनन्। १० संविधानको धारा ५१(घ)(१०) मा राष्ट्रिय हितअनुकूल आयात प्रतिस्थापन, निर्यात प्रवद्र्धनका क्षेत्रमा वैदेशिक पुँजी तथा प्रविधि लगानीलाई आकर्षित गर्दै पूर्वाधार विकासमा प्रोत्साहन एवं परिचालन गर्ने भन्ने व्यवस्था छ। यो व्यवस्था मूलतः वैदेशिक निजी लगानीसँग सम्बन्धित देखिन्छ। ११ धारा ५१(घ)(१०) मा वैदेशिक सहायता लिँदा राष्ट्रिय आवश्यकता र प्राथमिकतालाई आधार बनाउँदै यसलाई पारदर्शी बनाउने र वैदेशिक सहायताबाट प्राप्त रकम राष्ट्रिय बजेटमा समाहित गर्ने भन्ने व्यहोरा उल्लेख छ। यो प्रावधानले अब उप्रान्त नेपालले राष्ट्रिय आवश्यकता र प्राथमिकता तय गर्नुपर्ने, वैदेशिक सहायता यस्ता क्षेत्रबाहेक अन्यत्र प्रयोग र परिचालन गर्न नसकिने र वैदेशिक सहायताबाट प्राप्त रकम राष्ट्रिय बजेटमा समाहित हुनुपर्ने व्यवस्था गरेको छ। स्मरण रहोस्, अन्तरसरकारी वित्त व्यवस्थापन ऐन, २०७४ मा राष्ट्रिय आवश्यकता र प्राथमिकता तय गरिएको छ। १२ संविधानको धारा ५१ (ञ) (१४) मा अन्तर्राष्ट्रिय गैरसरकारी संघसंस्थाको लगानी र भूमिकालाई जवाफदेही र पारदर्शी बनाउँदै त्यस्ता संस्थाको स्थापना, स्वीकृति, सञ्चालन, नियमन र व्यवस्थापनका लागि एक द्वार प्रणाली अपनाउने र राष्ट्रिय आवश्यकता र प्राथमिकताका क्षेत्रमा मात्र त्यस्ता संस्थाहरूलाई संलग्न गराउने भन्ने व्यवस्था रहेको छ। अन्तर्राष्ट्रिय गैरसरकारी संस्था भनेका विदेशी गैरसरकारी संस्था हुन्। अब ती संस्था जवाफदेही र पारदर्शी भएमा र नियमनको सीमाभित्र बसेमा मात्र तिनको भूमिका रहन सक्छ। यी संस्था निजी उद्यमीजस्ता लगानीकर्ता कदापि होइनन्। लगानीकर्ता हुन् भने यी नाफामूलक हुन्। यी विदेशी संस्थालाई अब उप्रान्त राष्ट्रिय आवश्यकता र प्राथमिकताको क्षेत्रमा मात्र भूमिका दिन सकिन्छ। यी संस्था विदेशी हुँदा यिनलाई नेपालमा नागरिकसरहको अधिकार हुँदैन। अब यी विदेशी संस्थालाई सीधै परियोजना सञ्चालन गर्न दिन मिल्दैन। यिनले गर्ने सहयोग स्वदेशी राजस्व होइन। त्यो विदेशी सहायता भएकाले तिनले परिचालन गर्न चाहेको रकम पनि राष्ट्रिय बजेटमा समाहित हुनुपर्छ। अब यी संस्थालाई समानान्तर सरकारजस्तो गरी काम गर्न दिन नहुने संविधानको आशय प्रस्ट देखिन्छ। १३ विदेशी गैरसरकारी संस्था र त्यसमा कार्यरत विदेशी नागरिकले नेपालको सभ्यता, संस्कृति, सामाजिक सद्भावविपरीत तथा आफ्नो आस्था र विश्वासको प्रचार गर्ने वा नेपालीको आस्था र विश्वास परिवर्तन गराउने काममा खर्च गर्न र भूमिका खेल्न मिल्दैन। किनकि संविधानको धारा २६ ले कसैले पनि कसैको धर्म परिवर्तन गराउन नपाउने र त्यसो गराउनु अपराध हुने व्यवस्था गरेको छ। नेपालमा दर्ता रहेका र काम गरिरहेका विदेशी गैरसरकारी संस्थाका मूल अभिलेख, तिनका क्रियाकलाप, तिनले उठाएको र खर्च गरेको रकम र त्यो रकमका प्रापकको प्रकृति र प्रवृति पारदर्शी हुनुपर्छ। यसका लागि सूचनाको हकसम्बन्धी कानुनमा सुधार जरुरी छ। यी संस्थाको नियमनका लागि यी संस्था र यिनमा काम गर्ने व्यक्तिको कामकारबाहीमाथि निगरानी गर्न सुरक्षा निकायमा छुट्टै संयन्त्रको व्यवस्था गर्नुपर्ने देखिन्छ। किनकि यी संस्थालाई देशको सभ्यता, संस्कृति र सद्भाव खल्बलाउने अधिकार हुँदैन। १४ संविधानको धारा ५१(ञ)(१४) को व्यवस्थालाई यथाशीघ्र कार्यान्वयन गर्न विदेशी गैरसरकारी संस्था (नियमन, व्यवस्थापन र नियन्त्रण) ऐन तुरुन्त बनाउन जरुरी छ। १५ नेपालको संविधानले वैदेशिक सहायता राष्ट्रिय बजेटमा समाहित हुने व्यवस्था गरेकाले दूतावास, राष्ट्रसंघीय निकाय वा अन्य कुनै विदेशी संस्थाले नेपालमा सीधै परियोजना सञ्चालन गर्न वा रकम दिन सक्दैन। अब त्यसो गर्नु र गर्न दिनु संविधानको उल्लंघन हुन्छ। संविधानको धारा ५१(ड)(२) मा विगतमा भएका सन्धिहरूको पुनरावलोकन गर्दै समानता र पारस्परिक हितका आधारमा सन्धिसम्झौता गर्ने कुरा उल्लेख छ। त्यस्ता सन्धिसम्झौता छन् भने पुनरावलोकन गर्नुपर्छ। १६ संविधानको धारा ५०(३) ले सार्वजनिक, निजी र सहकारी क्षेत्रको सहभागिता र विकासमार्फत राष्ट्रिय अर्थतन्त्रलाई आत्मनिर्भर, स्वतन्त्र र उन्नतशील बनाउने उद्देश्य राखेको छ। सधैं दाता र विदेशी संस्थाको मुख ताकेर बस्न नहुने आशय संविधानको छ। त्यसैले सानातिना कुरामा विदेशीको मुख ताक्न तत्काल बन्द गर्न संविधानले राष्ट्रिय आवश्यकता र प्राथमिकता तय गरी त्यसमा मात्र वैदेशिक सहयोग लिन सकिने व्यवस्था गरेको हो। यसका लागि फजुल खर्च र भ्रष्टाचार नियन्त्रण तत्काल आवश्यक छ। १७ विदेशी खर्चिला परामर्शदाताबाट निजात पाउन धारा ५१(क)(७) ले अवकाशप्राप्त राष्ट्रसेवकको ज्ञान, सीप र अनुभवलाई उपयोग गर्नुपर्ने बताएको छ। आफ्नो मुलुकमा राम्रो मौका पाउन अयोग्यलाई विमानस्थलमा उत्रनेबित्तिकै नेपालविद् मान्ने तर यहाँ विभिन्न क्षेत्रमा वर्षौं काम गरेकालाई सोधपुछ नगर्ने चलनको अन्त्य गर्नु यो व्यवस्थाको आशय देखिन्छ। नेपाली नागरिकको क्षमता नभएको क्षेत्रमा बाहेक अब विदेशी परामर्शदाता नियुक्त गर्नु हुँदैन। साथै नेपालस्थित विदेशी र अन्तर्राष्ट्रिय संस्थामा बसेर कानुन, नीति र पाठ्यक्रम बनाउँदा आफ्नो मूल्य प्रणाली लाद्न र नेपालको सभ्यता, संस्कृति र सामाजिक सद्भाव बिथोल्न उद्यत् परामर्शदातालाई पनि मौका दिनु हुँदैन। १८ संविधानको धारा ५१(घ) ८ मा राष्ट्रिय अर्थतन्त्र निर्माणमा राष्ट्रिय उद्योगधन्धा र साधनस्रोतको संरक्षण र प्रवर्द्धन गरी नेपाली श्रम, सीप र कच्चा पदार्थमा आधारित स्वदेशी लगानीलाई प्राथमिकता दिने भनिएको छ। साथै उपखण्ड (९) मा राष्ट्रिय अर्थतन्त्रको विकासका लागि स्वदेशी लगानीलाई प्राथमिकता दिने कुरा उल्लेख छ। धारा ५१(घ)(१२) ले गैरआवासीय नेपालीको ज्ञान, सीप, प्रविधि र पुँजी राष्ट्रिय विकासमा उपयोग गर्ने भनेको छ। धारा ५१(च)(३) मा विकास निर्माणको प्रक्रियामा स्थानीय जनसहभागितामा अभिवृद्धि गर्ने कुरा उल्लेख छ। यसको आसय परनिर्भरता घटाउने हो। यसका लागि संविधानका यी प्रावधानका शब्द र भावना को आत्मसात गर्न जरुरी छ। निष्कर्ष नेपालको संविधानको ठाउँठाउँमा राष्ट्रिय अर्थतन्त्र निर्माण गर्ने, सार्वजनिक, निजी सहकारी र गैरआवासीय नेपालीलाई विकास कार्यमा लगाउने, स्वदेशी र गैरआवासीय नेपालीको ज्ञान, श्रम, सीप, प्रविधि र पुँजीको उपयोग गर्ने, स्वदेशी लगानीलाई प्राथमिकता दिने, परनिर्भरता घटाउनेजस्ता लबजको प्रयोग भएको देखियो। साथै अर्कोतिर विदेशी सहायता राष्ट्रिय आवश्यकता र प्राथमिकता क्षेत्रमा मात्र लिने, वैदेशिक सहायताबाट प्राप्त रकम राष्ट्रिय बजेटमा समाहित गर्ने, विदेशी गैरसरकारी संस्थालाई जवाफदेही र पारदर्शी बनाउने र नियमित गर्ने, यस्ता संस्थाको भूमिका राष्ट्रिय आवश्यकता र प्राथमिकता क्षेत्रमा मात्र सीमित गर्ने उल्लेख छ। तसर्थ अबको वैदेशिक सहायता नीति संविधानका यिनै शब्द र भावनाअनुरूप हुन जरुरी छ। सानातिना कुरामा विदेशीको मुख ताक्न तत्काल बन्द गर्न संविधानले राष्ट्रिय आवश्यकता र प्राथमिकता तय गरी त्यसमा मात्र वैदेशिक सहयोग लिन सकिने व्यवस्था गरेको हो। यसका लागि फजुल खर्च र भ्रष्टाचार नियन्त्रण तत्काल आवश्यक छ।"
भारतीय कांग्रेसकै हविगतमा नेपाली कांग्रेस,"कसैलाई भ्रम नपरोस्, नेपाली कांग्रेस भारतीय कांग्रेस ९आई० बन्यो भनिएको होइन। भन्न के मात्र खोजिएको हो भने हिन्दुस्तानमा भारतीय राष्ट्रिय कांग्रेस ९आई० को यतिखेर जस्तो बेहाल छ, नेपाली कांग्रेस पनि त्यही हालतमा पुग्न लागेको त होइन भनेर तुलना गर्न खोजिएको हो १ यसमा चित्त बुझ्नेले चित्त बुझ्नुको कारण व्यक्त गर्नुहोला र चित्त नबुझ्नेले त्यसको पनि कारण जनाउनु होला! प्रश्न जति सजिलो गरी उठ्न थालेको छ, उत्तर बहुतै गाह्रो र घुमाउरो देखिन्छ किनभने यो एकदमै जेलिएको विषय हो। यो गम्भीर सवाल भएकाले राजनीतिक जुवाडे अथवा गँजडीहरूका निम्ति बुद्धिविलास गर्ने बाह्रमासे विषय पनि हो। यो किन पनि गरमागरम र आरोप(प्रत्यारोपको विषय हो भने भारतको ५४३ सदस्यीय लोकसभामा यतिखेर भारतीय कांग्रेसको जम्मा ४६ सिट छ, जो प्रतिशतमा हेर्दा ८।५७ प्रतिशत हुन आउँछ। एक मित्रले त छक्कै पार्ने कुरा सुनाउँदै भने, भारतको संविधानले १० प्रतिशत सिट नहुने दललाई प्रमुख प्रतिपक्षसमेत नमान्ने भएकाले मोदी शासनमा भाकांले संसद्मा विपक्षी दलको हैसियतसमेत गुमाएको छ १ नेकांले पनि झन्डै प्रमुख प्रतिपक्षको हैसियत गुमाएको हो रु अथवा यो हात्ती र हात्ती छाप चप्पलजस्तो मात्रै हो रु यसको जवाफ सार्वजनिक रूपमा दिइरहनु पर्दैन, आफ्नो मनलाई आफैंले दिए हुन्छ ! नेपालको प्रतिनिधिसभामा २७५ सिट रहेको छ ९१६५ प्रत्यक्ष निर्वाचित र ११० समानुपातिक०। प्रत्यक्ष निर्वाचनमा कांग्रेसले अहिलेसम्म २१ सिट जितेको छ र यो भनेको १३ प्रतिशत हो। त्यस्तै प्रदेशसभातर्फ कांग्रेसले १२ प्रतिशत मात्र जित निकालेको छ। भारतमा सत्तासीन भारतीय जनता पार्टी एक्लैले २७७ सिट जितेको छ, जो प्रतिशतमा ५१।५८ हो। उससँग गठबन्धनको अरू मत पनि छ। भाजपाको लोकसभामा दुइतिहाइ मत छ। नेपालमा वामपन्थी गठबन्धनको प्रमुख घटक एमालेले प्रत्यक्षतर्फ प्रतिनिधिसभामा अहिलेसम्मको परिणामअनुसार ४७ प्रतिशत जितिसकेको छ भने उसको सहयात्री माओवादीले २३ प्रतिशत सिट। यसरी वामपन्थी गठबन्धनको मात्रै ७० प्रतिशत हुन आउँछ। यी दुई प्रमुख पार्टीबाहेक अरू साना घटक पनि गठबन्धनमा रहेका छन्। कांग्रेसको दक्षिणपन्थी गठबन्धनमा कांग्रेससँग राप्रपा र नयाँ शक्ति रहेका छन्। कांग्रेसको २३ सिटबाहेक राप्रपाले एक र नयाँ शक्तिले एक सिट मात्र जितेका छन्। राप्रपाले जितेको जुन एक सिट छ, त्यो पनि एमालेसँगको तालमेलमा जितेको हो। प्रतिनिधिसभामा प्रत्यक्षतर्फ १६५ निर्वाचन क्षेत्रमध्ये १५८ स्थानको घोषित परिणामअनुसार एमाले(माओवादीको वाम गठबन्धनले दुईतिहाइ स्थानमा जित हासिल गरेको छ। एमालेले सबैभन्दा बढी ७६ र माओवादीले ३६ गरी कुल ११२ स्थान जितिसकेका छन्। कांग्रेसको इतिहास नेपाली कांग्रेस ९नेकां० र भारतीय कांग्रेस ९भाकां० को इतिहास हेर्ने हो भने दुवैको सुरुआत महान् उद्देश्यबाट भएको देखिन्छ। नेकां जहानिया राणाशासन अन्त्य गरेर देशमा प्रजातन्त्र ल्याउने उद्देश्यले गठन भएको थियो। भाकांको स्थापना बेलायती उपनिवेशबाट भारतलाई स्वतन्त्र गराउने पुनीत लक्ष स्थापना गर्दा थिएन। लगत्तै बाल गंगाधर तिलकले स्वराज को लक्ष हुँकार गरेका थिए। यसवापत उनले भाकांबाट बाहिरिनु पनि पर्यो। भारतीय राष्ट्रिय कांग्रेसलाई स्थापनाको तीन दशकपछि मात्र मोहनदास करमचन्द गान्धीले पढेलेखेका र धनी भारतीयहरूलाई संगठित गर्ने सीमित उद्देश्यमा अल्मलिएको भाकांलाई आम भारतीय नागरिकको संगठनमा रूपान्तरण गरेका हुन्। नेपाली कांग्रेस पार्टी २००६ सालमा नेपाली राष्ट्रिय कांग्रेस र नेपाल प्रजातन्त्र कांग्रेस मिलेर बनेको पार्टी हो। नेपाल राष्ट्रिय कांग्रेस २००३ साल कात्तिकमा स्थापना हुँदा यसको नाम अखिल भारतीय नेपाली राष्ट्रिय कांग्रेस थियो र सभापति देवीप्रसाद सापकोटा थिए। पञ्चलाई लिएर लोकतान्त्रिक गठबन्धन बनाएर भने, वामपन्थीले चुनाव जिते अधिनायकवाद आउँछ अनि यिनको शासनमा रुन पनि पाइन्न १ तर मतगणना सकिएको छैन, कांग्रेसीहरू धुरुधुरु रुन थालेका छन्। त्यही वर्ष माघमा भारतको कलकत्तामा प्रथम महाधिवेशन भयो र पार्टीको नाम परिवर्तन गरी नेपाली राष्ट्रिय कांग्रेस राखियो। महाधिवेशनले पार्टीको सभापति काठमाडौंको जेलमा थुनामा रहेका टंकप्रसाद आचार्यलाई बनायो भने कार्यकारी सभापति बीपी कोइराला बने। पार्टीको महाधिवेशन वर्षैपिच्छे भइरहे। प्रजातन्त्र कांग्रेस २००४ सालमा स्थापना भएको हो। यसका सभापति महेन्द्रविक्रम शाह रहे पनि प्रमुख हर्ताकर्ता सुवर्णशमशेर थिए। २००६ साल चैतमा राष्ट्रिय कांग्रेसको चौथो महाधिवेशनमा बीपी र सुवर्णशमशेरको पहलमा पार्टी एकीकरण भयो। राष्ट्रिय कांग्रेसका अध्यक्ष मातृकाप्रसाद कोइराला र प्रजातन्त्र कांग्रेसका अध्यक्ष महेन्द्रविक्रम शाहले हस्ताक्षर गर्दै पार्टी एकीकरण भयो। पार्टीको नाम रह्यो( नेपाली कांग्रेस १ पार्टी सभापति बने( मातृकाप्रसाद कोइराला। बूढो रुखमा फल लाग्ला ? नेकां र भाकांको प्रारम्भिक इतिहास यही हो। प्रारम्भमा जुझारु र झलझलाकार रहेका दुवै पार्टी लामो समय सत्तामा रहे, अनुहारमा कालो पोते। अहिले दुवै भुत्ते र अरूका हँसिया उध्याउने सिल्ढुंगो बनेको अवस्थामा पुगेका छन् १ अब यिनको सार्थकता अरूका खिया लागेका हतियार उध्याउनमा मात्रै सीमित भएको हो रु के दुवैको अवस्था एउटै हो रु दुवै पार्टी विचार, रणनीति र कार्यक्रमको म्याद सकिएकाले थला परेका हुन् रु दुवैको आयु सकिएको हो अथवा यिनमा पुनर्जागरण हुन सक्छ रु नेकां र भाकांको चुनाव चिन्ह रुख र हात हो। के अब बूढो रुख फेरि फल्न र फुल्न सक्ला रु नसा सुकेको हातमा फेरि रक्त सञ्चार भइरहला ? राजनीतिशास्त्रका एक प्राध्यापकले भने यसको सम्भावना अत्यन्त न्यून छ। किनभने कांग्रेसीले समय नाश्वर र क्षणभंगुर हुन्छ भन्ने बिर्सिएका मात्र होइनन्, आफूलाई विकल्परहित ठाने तर परिवर्तन अवश्यम्भावी छ र हरेक कुराको विकल्प हुन्छ। दुवै कांग्रेस यसैमा नारायणहरि बने। गगन थापाले पार्टीलाई सुधार्नुपर्ने मधुरो आवाज त उठाएका छन् तर पार्टीका यावत् कुरालाई केलाएर सही नीति, कार्यक्रम र योजना बनाएर अगाडि बढ्ने गुन्जाइस कांग्रेसमा तत्काल देखिँदैन। उनले ठट्यौली पारामा भने, बल्लबल्ल बनेको पुनर्निर्माण आयोगमै कतिचोटि नेतृत्व फेरियो रु भयो काम रु अढाइ वर्षदेखि पाल र छाप्रामा बसेका यो हिउँद पनि छाप्रामै काट्न बाध्य छन्। मरिमेटेर कार्यकारी अधिकृत बनेका डा। गोविन्दराज पोखरेल आयोग हापेर चुनाव लड्न हिँडे। जनताले उनलाई सत्ताको स्वाद चखाइदिए। दोहोर्याएर भारतमा राजदूतको जिम्मेवारी पाएका दीपकुमार उपाध्याय जिम्मेवारी छोडेर परराष्ट्रमन्त्री बन्ने लालसामा चुनाव पसेका के थिए जनताले नारायणहरि बनाइदिए। गगनले कांग्रेसलाई नयाँ जीवन दिनुपर्छ भन्दैमा नयाँ कांग्रेस बन्ने देखिँदैन। नयाँ कांग्रेस बनाउन आइडिया चाहिन्छ। छ कार्यान्वयन गराउने क्षमता गगनसँग रु कांग्रेसमा के हैसियत छ उनको रु देउवाको ठाउँमा गगन राख्दैमा कांग्रेस सप्रिन्छ र रु संस्थागत विकास पो चाहिएको हो। अब कांग्रेसलाई कस्तो पार्टी बनाउने हो रु खै योजना रु खै कार्यक्रम रु खै अनुभव रु आन्तरिक लोकतन्त्र भएको, समावेशी र सर्वसाधारण जनतासँग प्रत्यक्ष सम्बन्ध नभएकाले कांग्रेसको यो हालत भएको हो। कुरो नलुकाई भन्ने हो भने कांग्रेसमा हुकुमी शासन छ। नातावाद कृपावाद चरम छ। यसले पार्टीप्रति आम मानिसको वितृष्णा छ। विभाजनले चिराचिरा छ। राणाविरुद्ध लडेका कांग्रेसीको रोल मोडेल नै राणा बनेका छन्। राजा र पञ्चायती सामन्तसँग लडेकाले पछिल्ला कांग्रेसीको रोल मोडेल भनेका राजावादी र पञ्च हुन्। चुनावमा कांग्रेसले के नीति, कार्यक्रम र योजना लिएर गयो रु पञ्चलाई साथ लिएर लोकतान्त्रिक गठबन्धन बनाएर भने, वामपन्थीले चुनाव जिते अधिनायकवाद आउँछ १ अनि यिनको शासनमा रुन पनि पाइन्न १ तर चुनावको मतगणना सकिएको छैन, कांग्रेसीहरू धुरुधुरु रुन थालेका छन्। जनतासँग पूर्णरूपमा सम्बन्ध काटिएकाले भारतको होस् कि नेपालको कांग्रेसको हालत गएगुज्रिएको छ। भाकांले नयाँ सभापति बनायो, उही राहुललाई। किन रु केका लागि रु के गर्नका लागि रु हिजो कांग्रेसलाई यहाँ पुर्याउने को हो रु अब उसको कुन कार्यक्रमले भारतीय कांग्रेसको उद्धार गर्छ र ? दुवै कांग्रेसलाई लागेको रोग एउटै हो। यिनले सत्तामा छउन्जेल देशलाई बिर्ता र जनतालाई रैती मात्र ठाने। न देश उनीहरूको बिर्ता हो, न त जनता नै रैती हो। हामी भन्ने शब्दसमेत यिनको शब्दकोशमा कहिल्यै रहेन। योग्य, क्षमतावान् र प्रतिभाशाली युवालाई पार्टीभित्र छिर्नै दिएनन्। प्राणले शरीर छोडिसक्दा पनि कांग्रेसीहरूले पद छोडेनन्। पार्टीमा परिवारवाद हावी हुनु हुन्न भनेर फादर अफ डेमोक्रेसी भनिने गणेशमानलाई चेतावनी दिने जनताले श्रीमतीलाई प्रधानमन्त्रीको रोलक्रममा राख्ने शेरबहादुर देउवा र सम्धीलाई बोक्ने रामचन्द्र पौडेललाई बाँकी राख्छन् रु अनि आउँछ कांग्रेसले बोकेका बुद्धिजीवीले भनेजस्तो चुनावबाट अधिनायकवाद रु सबैले बुझे हुन्छ, जनता मूर्ख हुँदैनन् ! गान्धीले कांग्रेस नेतृत्व मनोनयनबाट होइन, चुनावबाट प्रतिभावान् चुनिने पद्धति बसाए तर इन्दिरा गान्धी र गिरिजाप्रसादले नातागोता र चाकरबाजहरूलाई मात्र कांग्रेसमा भित्र्याए। पार्टी नेतृत्वमा भाटगिरलाई पुर्याए। अनि तिनकै गुणगान सुन्दै प्रफुल्ल बने। चुनावमा आफूलाई मत दिने मतदाता परिवर्तन भएको समेत थाहा पाउन सकेनन्। नयाँ पुस्ता प्रभावकारी र सूचनामा चुस्त रहेको भेउसम्म पाएनन्। नेता पुरानै छन्। सोच पुरानै छ। यति भएपछि खाडलमा जाकिन अरू के चाहियो ? प्रतिस्पर्धी कति सशक्त छन् भन्ने पनि नेतृत्वलाई थाहा छैन। थाहा भएको भए स्थानीय निर्वाचनबाटै शिक्षा लिनुपथ्र्यो। बीपी, गणेशमान र केपीको नाम बेचेर ठेकेदार, व्यापारी, दलाल, तस्कर, भूमाफियालाई टिकट दिए पनि तिमीले के गरेका छौ र भोट दिनु भनेर जनताले इन्कार गरिदियो। तर सत्ताबाहेक केही नदेख्ने रतन्धोले गर्दा कांग्रेसले ग्रासरुट मा के भएको छ पत्तै पाएन। जतिखेर कांग्रेसी नेतृत्वले वास्तविकता थाहा पायो, त्यतिखेर नेकां र भाकां दुवै कांग्रेस खेल मैदानबाट बाहिर हुत्तिइसकेका छन्। कांग्रेसमा गगन, गुरु, प्रदीप, विश्वप्रकाशजस्ता सयौं युवा नउम्रिएका होइनन्, तर लाहुरे अर्थात् चैते, कुलिन अर्थात् कांग्रेसी राजारानीका सन्तानले जेन्युइन कांग्रेसीलाई ढिम्कनै दिएनन्। अन्त्यमा अहिले आफैं रछ्यानमा फ्याँकिएका छन्, अब नेकां र भाकांको उद्धार कसले गरिदिने र ?"
किन भयो कांग्रेसको दुर्गति,"केही समय लेखिनँ। पहिले चरणको प्रतिनिधिसभा र प्रदेशसभाको चुनाव हुन लाग्दादेखि दोस्रो चरणको निर्वाचन नसन्किन्जेल लेखिनँ। पत्रकार भए पनि एउटा पार्टीको साधारण सदस्य हुँ। वस्तुगत सत्यतथ्य लेख्दा कुनै मित्र वा परिचितलाई नराम्रो पनि लाग्न सक्ने थियो होला। यसपटक मंसिर २०७४ को दुवै चरणका परिणाम धेरैले सोचेभन्दा बेग्लै मात्र होइन, कसैकसैलाई अचम्म लाग्ने खालको समेत छ। ८० वर्षको उमेर लाग्दा धेरै दौडादौड गर्न मुस्किल हुन्छ। तर भोट दिनु कर्तव्य हो। मेरो नाम विराटनगरको मतदाता सूचीमा छ। बस्नलाई त आफ्नै घर छ विराटनगरमा। तर मेरो नाम कसरी हो आदर्श माध्यमिक विद्यालयको साटो घरबाट पाँच किलोमिटर जति पर कन्चनवाडी माध्यमिक विद्यालयमा परेछ। थाहा छैन कसरी परेछ रु पहिले(पहिलेका चुनावमा आदर्श मावि घरनजिकमा मतदान केन्द्र थियो। दक्षिण कोरियाबाट फर्केपछि मैले काठमाडौं बबरमहलनजिक निर्वाचन आयोगले तोकेको ठाउँमा फोटो खिचाएर ठेगानामा मतदान केन्द्र आदर्श मावि लेखेको थिएँ, तर के भएर हो कन्चनवाडी माविको मतदान केन्द्रमा परेछ। पाँच किलोमिटर हिँड्न कठिन पर्न सक्छ भन्ने सोचें। घुँडाको समस्या पनि छ। राती पोखरीयामा केशवप्रसाद गौतमकहाँ खाना खाएपछि उहाँले कन्चनवाडीको एउटा होटेलमा पुर्याइदिनुभयो। यसपटक मेरो निम्ति खराबभन्दा कम खराबका लागि मत दिने सवाल थिएन। किनभने लालबाबु पण्डितलाई स्वतन्त्र मतदाता मात्र होइनन्, विरोधी पार्टीका सर्मथक सर्वसाधारणसमेत भ्रष्टाचारमुक्त र मन्त्री हुँदा असल काम गरेको मान्छे भन्छन्। चुनावताका विराटनगर बसें। पहिले(पहिले पनि दुईपटक लालबाबु पण्डितले मोरङको अन्य क्षेत्रबाट प्रत्यक्ष निर्वाचन जित्नुभएको थियो। तर यसपटक उहाँको साविक क्षेत्रका ठाउँहरू नभई कांग्रेसको बलियो पकड रहँदै आएको र डा। शेखर कोइरालाले जित्दै आएको ठाउँमा टिकट दिइयो, तर राम्रो काम गरेको भनी मन्त्री हुँदा नाम कमाउनुभएका लालबाबुले मोरङका गाउँ र सहरमा ३३ हजार नौ सय ४१ र डा। शेखर कोइरालाले पनि ३३ हजार मतभन्दा बढी नै ल्याएका हुन्। तर उनको मत संख्या ३३ हजार २ सय ६६ सम्म पुग्यो। लालबाबु पण्डितको ६ सय ७५ मतको अन्तरले जित भयो। यसपटकको चुनाव खर्चिला भएको छ। विराटनगरमा कसैले सुनायो कि लालबाबु पण्डितलाई अस्ट्रेलियाबाट कुनै महिलाले पाँच लाख पठाएकी थिइन्। खाडी देश गएकाहरूबाट पनि उहाँलाई आर्थिक सहयोग भयो, तर यसबारेमा मलाई विस्तृत जानकारी छैन। नेपालको प्रथम आमचुनाव २०१५ मा बीपी कोइरालाले जितेका क्षेत्रहरू पर्ने यो निर्वाचन क्षेत्र हो। विराटनगरमा मतदान गरेर भोलिपल्टै काठमाडौं आएँ। तर डा। शेखर कोइराला मात्र होइन, नेपाली कांग्रेसका ठूला नेता रहँदै आएका रामचन्द्र पौडेल, अर्जुननरसिंह केसी, विमलेन्द्र निधी, कृष्णप्रसाद सिटौला, रामशरण महत, पूर्णबहादुर खड्का, दिलबहादुर घर्ती, चीनकाजी श्रेष्ठ, भीष्मराज आङदम्बे, रमेश लेखक र दीपकुमार उपाध्यायहरूको पनि हार भयो। जुन पार्टीले राष्ट्रियता, स्वतन्त्रता, प्रजातन्त्र र विकास परित्याग गर्यो भन्ने छवि जनतामा पर्न गयो, त्यो पार्टीको भविष्य राम्रो हुँदैन भन्ने कुरा अहिले ठूलो हार व्यहोरेको कांग्रेस र अरू पार्टीका नेताहरूले पनि बुझ्नुपर्छ। भन्छन्, ४६ जिल्लामा कांग्रेस शून्य भयो। यस्तो दुर्गति किन भयो कांग्रेसको रु २०१५ मा नेपाली कांग्रेसले बीपीको नेतृत्वमा दुईतिहाइ प्रत्यक्ष निर्वाचितहरूको प्रतिनिधिसभा प्राप्त गरेको थियो। २०४८ मा फेरि प्रत्यक्ष निर्वाचित प्रतिनिधिसभाभन्दा नेपाली कांग्रेसले बहुमत पाएको थियो। तर माथिल्लो नेतृत्व देखिने गणेशमान सिंह, कृष्णप्रसाद भट्टराई र गिरिजाप्रसाद कोइरालामाझ ठूलो मनमुटाव र गुटबन्दी चल्न थाल्यो। भ्रष्टाचारका ठूला काण्डहरू पनि भए। टनकपुर सन्धि र अरू विषयहरू लिएर मदन भण्डारीको नेतृत्वमा सदन र सडक दुवै ठाउँमा अनेकौं प्रदर्शन र सभाहरू भए। गुटबन्दी चरम रूपमा भएको कारण ३६ जना कांग्रेसका सांसदहरू कांग्रेसकै गिरिजाप्रसाद कोइराला सरकारलाई समर्थन नगर्ने भएपछि प्रधानमन्त्रीले राजीनामा दिएर मध्यावधि २०५१ हुन गयो। विराटनगरको सहरी क्षेत्र १, २, ३, ४, ८, १० र १४ नम्बर वडाहरूसमेत भएको ठाउँ जहाँ गोल्छा, दुगड, तोदी, राठी, रिजाल, आचार्य, कोइराला, पोखरेल, कार्कीहरू पूर्वाञ्चलको मात्र होइन, नेपालकै पनि धनीहरूको बस्ती छ। मध्यम वर्गहरू पनि राम्रो संख्यामा छन्। त्यहाँबाट ८ नम्बर वडँ छोडी मतदानमा एमालेको उम्मेदवारको रूपमा मैले सबैभन्दा बढी मत प्राप्त गरेको थिएँ। पहिले कांग्रेसको ११ हजार मत बढी छ भन्ने गुप्त अनुमान थियो। तर कांग्रेसको एउटा होइन, दुई सशक्त वागीहरूले उम्मेदवार दर्ता गराएपछि स्वयं कांगे्रसकै मान्छेहरूले भन्न थाले( यी कांग्रेसका वागीहरूका कारण एमालेको जित हुने सम्भावना बढ्यो। नभन्दै एमालेको उम्मेदवारको हैसियत मैले नेपाली कांग्रेसका डा। श्यामलाल तावेदारलाई साढे चार हजारको मतअन्तरले हराएका थिएँ। यसपटक २०७४ को निर्वाचनमा विराटनगरको सहरी क्षेत्रबाट पनि वाम गठबन्धनका लालबाबु पण्डित र अमनलाल मोदीलाई मतदान भयो। मोरङबाट कांग्रेसका अरू नेता महेश आचार्य, अमृत अर्याल, डिकबहादुर लिम्बूहरूको पनि हार भयो। केवल एक स्थान कांग्रेसले पायो। कांग्रेसको यस्तो दुर्गति हुने कारणमध्ये भारतीय नाकाबन्दीका समय त्यो पार्टीले एमालेले जसरी विरोध गर्न नसक्नु पनि हो। भूकम्पले पीडित नेपालका जनतामाथि नाकाबन्दीको थप पीडा थोपर्दा भारतप्रति ठूलो आक्रोश थियो। त्यस समय प्रधानमन्त्रीका रूपमा केपी शर्मा ओलीले खेलेको भूमिकाले जनतामा सकारात्मक प्रभाव भयो। नाकाबन्दी नखोली भारत जान्न भन्ने भनाइपछि नाकाबन्दी पनि खुल्यो। तर दिल्ली गएर पनि नरेन्द्र मोदीका साथ नेपाललाई होच्याउने शब्दहरू परेकाले संयुक्त वतव्यमा सही गर्न अस्वीकार गर्नुभयो। चीन भ्रमणताका गरेको व्यापार र पारवहन सम्झौता, पेट्रो अनुसन्धानको सम्झौता, केरुङ नाका भएर पेट्रोलियम पदार्थ र ग्यासको आयात सम्भव भएको पनि नेपाली जनताले प्रथमपटक देखे। काठमाडौं र लुम्बिनीसम्म रेलमार्ग बन्ने कुराहरू पनि आए। संक्षेपमा जाऊँ, केपी शर्मा ओली प्रधानमन्त्री हुँदा मुखले होइन, कामले पनि नेपाली जनताको आत्मसम्मान रक्षा भयो। अर्कोतिर नेपाली कांग्रेसका नेताहरूले नेपाली जनतालाई ठूलो मर्का र पीडा परेको बेला मुखसमेत खोलेनन्। यसले पनि कांग्रेस विदेशी शक्तिको मुख ताक्ने दल हो भन्ने धारणा कयौं व्यक्तिमा पर्यो। हालै २०७४ को निर्वाचनको समय एमाले र माओवादीको सिट बाँडफाँट र तालमेलले पनि दुवै पार्टीलाई फाइदा भयो। मुलुकलाई ठूलो मर्का र पीडा परेको बेला मुखसमेत नखोल्दा कांग्रेस विदेशी शक्तिको मुख ताक्ने दल हो भन्ने धारणा नेपाली जनतामा पर्यो। प्रत्यक्ष निर्वाचनहरू प्रतिस्पर्धापूर्ण हुन्छन् र हारजित प्रायः कम मार्जिन वा कम भोट अन्तरले हुन्छन्। माथि एउटा उदाहरण दिएँ कि ३३ हजार लालबाबु र शेखर दुवैले नघाए। तर लालबाबुको मार्जिन वा अन्तर शेखरको भन्दा ६ सय ७५ ले बढी भयो। कयौं ठाउँ वाम गठबन्धनले गर्दा मार्जिन र अन्तरहरूको फरक गठबन्धनका उम्मेदवारको पक्षमा हुन गयो। प्रायः हारजित कयौं सय भोट वा त्योभन्दा पनि कमले हुन्छ। ठूलो(ठूलो अन्तर कहींकहीं मात्र देखा पर्छ। तथाकथित मधेसकेन्द्रित दलहरूलाई खुसी पार्न वा दक्षिण छिमेकी खुसी हुन्छ भन्ने सोचले कांग्रेसका केही नेताहरूले संविधान संशोधनको कुरा उठाउँदा ६ वटा प्रान्तबाट सकारात्मक सन्देश गएनन् र प्रान्त नम्बर २ मा पनि संघीय फोरम र राजपासँग तालमेल भएन। संशोधनको सबैभन्दा बढी पक्षपाती ठानेका विमलेन्द्र निधी स्वयं अर्को जिल्लाबाट गएका राजेन्द्र महतोसँग जनकपुरछेउछाउ नै लगभग तीन हजार ९दुई हजार नौ सय १४० मतको अन्तर हार व्यहोर्नुपर्यो। ६ प्रान्त गए गए, प्रान्त नम्बर २ पनि गयो। पुरानो इतिहास वा विरासत भएर पनि हुँदो रहेनछ। नेपाली कांग्रेसले २००७ को क्रान्ति गरेको भनेर वा बीपी कोइरालाले संघर्ष गरेर सर्वप्रथम जनताद्वारा निर्वाचित प्रतिनिधिसभा प्राप्त गर्नुभएको थियो भनेर मात्र पुग्दैन। नेपाली कांग्रेसले बीपी कोइरालाको सपना पूर्णरूपले र सबै प्रकारले परित्याग गरेको छ। के थियो बीपीको सपना रु के स्थापित गर्नुभएको थियो बीपीले रु संसदीय प्रजातन्त्र र दुई सदनात्मक व्यवस्था जसमा निर्णयक सदन जनताद्वारा प्रत्यक्ष निर्वाचित प्रतिनिधिसभा थियो। २०४६ को विशाल जनआन्दोलनले के खडा गरेको थियो। दुई सदनात्मक संसदीय प्रजातन्त्र र जनताद्वारा प्रत्यक्ष निर्वाचित प्रतिनिधिसभाको निर्णायक भूमिका। तर यी सबैको परित्याग बाह्रबुँदे दिल्ली सम्झौताअनुसार गिरिजाप्रसाद कोइरालाको समयमै भयो। नेपाली जनतामा राष्ट्रियता, स्वतन्त्रता, प्रजातन्त्र र विकासको चाहना तीव्र रूपमा छ। जुन पार्टीले यिनीहरूको परित्याग गर्यो भन्ने छवि जनतामा पर्न गयो, त्यो पार्टीको भविष्य पनि राम्रो हुँदैन। कांग्रेस नेताहरूले र अरू पार्टीका नेताहरूले पनि यो सत्य बुझ्नुपर्छ।"
म्याराडोनाले भारतमा आफ्नै प्रतिमा अनावरण गरे,"कोलकाता : अर्जेन्टिनाका महान् फुटबलर डिएगो म्याराडोनाले भारतीय सहर कोलकातामा तीन दिन बिताए। दोस्रोपटक भारत आएका म्याराडोनाको कोलकाता बसाइ विशेष बन्यो। फुटबलका समर्थकबाट भव्य स्वागत पाएका उनले सन् १९८६ को विश्वकप फुटबल जित्दाको पुरानो क्षणसँग साक्षात्कार हुन पाए। कोलकातामा म्याराडोनाले आफ्नै नाममा नामकरण भएको भव्य पार्क र आफ्नो प्रतिमा पनि आफैंले अनावरण गरे। पार्कमा म्याराडोनाको १२ फिटको भव्य प्रतिमा राखिएको छ। उक्त प्रतिमामा म्याराडोनाले सन् १९८६ को विश्वकपको उपाधि बोकेका छन्। म्याराडोनाको प्रतिमामा सन् १९८० को उनको हेयर स्टायल पनि ठ्याक्कै उतारिएको छ। पार्कमा पुग्ने जोकोहीले म्याराडोनाको कप्तानीमा अर्जेन्टिनाले जितेको सन् १९८६ को विश्वकपलाई स्मरण गर्न सक्छन्। त्यसअघि अर्जेन्टिनाले सन् १९७८ मा पहिलोपटक विश्वकपको ट्रफी उचालेको थियो। आइतबार कोलकाता आएका म्याराडोनालाई हजारौं समर्थकले भव्य स्वागत गरेका थिए। आफ्नो भव्य स्वागतबाट हौसिएका म्याराडोनाले आफू फुटबलको भगवान् नभई एक साधारण मानिस भएको प्रतिक्रिया दिए। म फुटबलको भगवान् होइन, एउटा सामान्य फुटबल खेलाडीमात्र हुँ', म्याराडोनाले भने। उनले आफूलाई भगवान्को संज्ञा नदिन पनि समर्थकसँग अनुरोध गरे। म्याराडोना सन् २००८ पछि पहिलोपटक कोलकाता आएका थिए। भारत भ्रमणका क्रममा म्याराडोनाले भारतीय क्रिकेट टोलीका पूर्वकप्तान सौरभ गांगुलीसँग च्यारिटी' खेल पनि खेलेको समाचारमा जनाइएको छ। म्याराडोनाले ११ जना क्यान्सरपीडितलाई जनही १० हजार रुपैयाँ पनि प्रदान गरेका थिए। सोही अवसरमा उनले वातानुकूलित एम्बुलेन्स पनि हस्तान्तरण गरेका थिए। म्याराडोनाको कोलकाता भ्रमण गत सेप्टेम्बर १९ मा तय भएको थियो तर त्यस बेला सुरक्षाको कारण देखाउँदै उनको भ्रमण स्थगित गरिएको थियो।"

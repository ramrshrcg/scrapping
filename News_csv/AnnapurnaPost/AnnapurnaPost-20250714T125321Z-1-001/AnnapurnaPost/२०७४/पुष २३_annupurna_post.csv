शीर्षक,विवरण
आगामी दिनका चुनौती,"निर्वाचन र यसको परिणामलाई लिएर मुलुकभित्र र यहाँको राजनीतिसित सरोकार राख्ने मुलुकबाहिरका शक्तिबाट पनि राजनीतिक स्थिरता तथा नेपालको राजनीति नयाँ युगमा प्रवेश गरेजस्तै टिप्पणी आए। वाम गठबन्धनको विजयले मुलुकमा उत्साहजस्तै देखियो तर यो गठबन्धनलाई वाम एकतामा या कम्युनिस्ट विजयमा अनुवादित गर्न भने विस्तारै कठिनता थपिँदै गएको स्पष्ट देखिन्छ। मतदातादेखि लिएर दुई या त्यसभन्दा बढी पार्टीपंक्तिका नेतृत्वसमेत अहिले अलमलमा परेको स्पष्ट छ। मतदाताको सामान्य उत्साहसमेत पातलिँदै गएको अनुभव गर्न थालिएको छ। सरकारमा जाने आतुरता एमालेमा बढी देखियो भने स्वाभाविक विकासक्रमसँगै राजनीतिलाई अगाडि बढाउनुपर्छ भन्ने सोच माओवादी केन्द्रमा पनि देखिन थाल्यो। सत्तामोह दुवैमा उत्तिकै छ। केपी ओलीलाई प्रधानमन्त्री हुने हतारो छ भने शक्तिकेन्द्रको प्रमुखका रूपमा आफूलाई स्थापित गर्ने चिन्ता प्रचण्डलाई पनि उत्तिकै छ। झन्डैझन्डै यी दुवै विषय अघि बढ्लान् भन्ने सम्भावना क्षीण हुँदै गएका छन्। एमालेको नेतृत्वपंक्ति प्रचण्डको नेतृत्वमुन्तिर बस्न त्यति सहज ठान्दैन भने माओवादी केन्द्रको नेतृत्वपंक्ति पनि पूर्णतः विलयको अवस्थामा जानबाट थोरै संकोचको स्थितिमा छ। यो विजय वाम गठबन्धनको एकअर्काको सहयात्राले सम्भव भएको हो भन्ने कुरा विस्तारै दुवैले बिर्सन थालेजस्तो लाग्छ। निर्वाचन परिणामको अंगगणितको विश्लेषण गर्ने हो भने दुई पार्टी बेग्लाबेग्लै धु्रवमा उभिएको भएदेखि योभन्दा नितान्त दुःखदायी परिणाम भोग्नुपर्ने यथार्थलाई उनीहरूले पनि बुझेका होलान्। लाभहानिको राजनीतिमा कांग्रेससित जोडिएर माओवादीले स्थानीय तह निर्वाचनमा प्रशस्त लाभ पाएकै हो। प्रचण्डको तृष्णताले अहिले फेरि माओवादी एमालेसँगको गठबन्धनले त्योभन्दा पनि ठूलो लाभ लिन सफल भएकै हो। तर, यो लाभ कुनकुन परिस्थितिमा कसकससितको सन्धिसिम्झौताले प्राप्त भयो भन्ने यता माओवादी केन्द्र र उता एमाले सोचबाट विस्तारै हराउँदै गएको देखिन्छ। हामी आआफ्नै शक्तिका कारण नेपालको राजनीतिमा पहिलो र तेस्रो शक्ति हुन पुग्यौं र संसद्मा यो उपस्थिति विगतमा भएका आमनिर्वाचनका परिणामलाई अपवादका रूपमा लिने हो भने यी दुई वाम दलको सहयात्राविना सम्भव थिएन। कांग्रेसको पराजय धेरै रणनीतिक र राजनीतिक चतुर्याइँ अभावले हुन पुगेको हो। यो विषयलाई विश्लेषण नगरे विजयको उन्माद वाम गठबन्धनका लागि भोलि आउने दिनमा अवाञ्छित सावित पनि हुन सक्छ। कम्युनिस्ट पार्टीहरू एकै ठाउँमा एकीकृत हुनु नेपालको राजनीतिमा सकारात्मक पहलको रूपमा लिन सकिन्छ। यसले लोकतान्त्रिक शक्तिलाई पनि एक ठाउँमा जुट्न बाध्यात्मक परिस्थिति उत्पन्न गर्न पनि सक्छ। ०४६ को आन्दोलनसम्म खासै वर्चस्व बनाउन नसकेको कम्युनिस्ट आन्दोलनले ०४६ सालमा कांग्रेससितै अघि बढेर आफूलाई नेपालको राजनीतिको दोस्रो शक्तिका रूपमा स्थापित गर्न सकेको हो। यसो हुनुमा दुई विशेष तत्वले काम गरे। शक्तिशाली एकाइका रूपमा हाम्रो संविधानले स्थानीय तह निर्माण गरे पनि नौ महिना बित्दासमेत कसैले सकारात्मक एवं उल्लेखनीय काम गरेको सुन्न पाइएको छैन। पञ्चायतसितै रहेका तर पञ्चायतइतर राजनीति गर्नै पर्ने बाध्यात्मक परिस्थितिले जन्माएको एउटा शक्ति जसले सधैं राजाको नेतृत्वमै मात्र राष्ट्रवाद फस्टाउन सक्छ भन्ने सोच राख्यो र कांग्रेसलाई गैरराष्ट्रवादी शक्तिका रूपमा देख्योदेखाइयो। स्वाभाविक अर्थमा आन्दोलनको उन्मादसँगै एउटा नयाँ शक्तिको जन्म दियो। विभिन्न खेमामा बाँडिएका कम्युनिस्ट भन्न रुचाउने राजनीतिक तत्वहरू एक ठाउँमा आउने वातावरण निर्माण भयो। यो अवस्था कांग्रेसविरुद्धको राजानिर्देशित राजनीतिक व्यवस्थाले पढाएको र त्यसैबाट शिक्षितदीक्षित हुँदै आएका एउटा पुस्ता कांग्रेसविरुद्धको शक्तिमा गोलबद्ध हुन पुगे। सैद्धान्तिक अर्थमा यो सिंगो जमात धेरै स्पष्ट थिएन। स्वयं आफूलाई जनतामाझ शक्तिका रूपमा स्थापित गर्न नेपाल कम्युनिस्ट पार्टी मालेले मनमोहन अधिकारीद्वारा नेतृत्व गरिएको नेकपा माक्र्सवादीलाई आफूतिर तान्दै त्यसैको नेतालाई नेतृत्व दिन बाध्य भयो। कांग्रेसको वैकल्पिक शक्तिका रूपमा मनमोहनद्वारा नेतृत्व गरिएको एमालेले कांग्रेसभन्दा बढी मतका साथ निर्वाचन जित्न सफल पनि भयो। तर, यो आफ्नै अहंकारका कारण धेरै दिन सत्तामा टिक्न पनि सकेन। पछि कांग्रेसले नै फेरि जनयुद्धबाट थाकेको र राजनीतिक नेतृत्वमा पुग्ने महत्वाकांक्षा बोकेको माओवादीलाई संसदीय राजनीतिमा नै किन नहोस्, आफ्नो महत्वाकांक्षा प्राप्त गर्ने उद्देश्य पूरा गर्न शान्तिसम्झौता गर्न माओवादी हाम्फालेर तयार भएकै हो। यसमा विदेशी शक्तिको पनि ठूलो भूमिका छ। अझ साँच्चै भन्नुपर्दा माओवादीको जन्म उसका क्रियाकलापमा सहयोग भूमिका खेल्दै आएको शक्तिले संविधान संशोधन गर्दै आफ्नो सामरिक एवं आर्थिक स्वार्थलाई समेत सहयोगी हुने किसिमले शान्तिसम्झौता गराएकै हो। त्यसपछिको नेपालको राजनीतिक विकासक्रममा माओवादी सशक्त रूपमा स्थापित हुन सक्यो। त्यसबेलाको गुणदोषको चर्चा अहिले यहाँ नगरौं तर सत्ता उन्मादले त्यो सरकार पनि टिक्न सकेन। अहिले झन्डैझन्डै वाम गठबन्धनका त्यस्तैत्यस्तै उन्माद देखिन्छ। जेसुकै कारणले जयपराजय निर्वाचनको परिणाममा देखिए पनि आआफ्नै बलबर्कतले चुनाव जितेका हौं भन्ने मानसिकता फेरि हिजो भनिएको गठबन्धनमा देखिन थालेको छ। यसले वाम एकता हुँदै मुलुकलाई स्थिरता, विकास र समृद्धिमा लैजान्छौं भन्ने जनतासँग गरिएको वचनबद्धता विस्तारै स्खलित भएर जाँदै छ। जतिसुकै संक्रमणकालको अन्त्य र स्थिरताको दिशातर्फ मुलुक उन्मुख भएको देखिए पनि अहिलेको नेपालको राजनीतिको विश्लेषण गर्ने जोकोहीले पनि यसलाई ठोकुवासाथ हो भन्ने अवस्था भने देखिँदैन। त्यसो भए के अब मुलुक अर्को अस्थिरताको भुमरीमा जान्छ भन्ने गम्भीर प्रश्न नेपालको राजनीतिसम्मुख उपस्थित छ। पंक्तिकारको सधैंको आग्रह हो, सरकार स्थिर वा अस्थिर हुनु यथार्थमा राजनीतिक स्थिरताको द्योतक होइन। वाम गठबन्धनको कुनै एउटा नेतृत्वले अर्को निर्वाचनसम्म अकन्टक राज्यलाई नेतृत्व दिन्छ भन्न सकिँदैन। नेतृत्व परिवर्तन भयो भन्दैमा राजनीतिक स्थिरता हरायो भन्न पनि मिल्दैन। गाँठी कुरा कुनै एउटा व्यक्तिविशेष या गठबन्धनका दुईतीन दलविशेषको नेतृत्व एकअर्कालाई पाँच वर्षसम्म स्वीकार हुँदैन, त्यसमाथि आज प्रतिपक्षमा बस्ने जुनसुकै दल किन नहोऊन्, सरकारविरुद्ध उनीहरूका अभियान रोकिने वा थामिने पनि छैनन्। ओठे कुरा गर्दा विजयीले पाँच वर्ष शासन गर्छन् भने गरून् त भन्ने मुडमा अहिले देखिएको प्रतिपक्ष छैन। उता वाम एकता हुँदै कम्युनिस्ट शासनसम्म जाने अवस्था पनि स्पष्ट अर्थमा देखिँदैन। प्रश्न उठ्छ राजनीतिक एकता केलाई भन्ने ? निर्वाचन पद्धतिदेखि शासन व्यवस्थासम्म परिवर्तन गर्नुपर्ने सोच नेपालको राजनीतिक वृत्तदेखि लिएर बौद्धिक समाजसम्म देखिन थालेको छ। यो राजनीतिक व्यवस्था या पद्धति परिवर्तन गर्दै अर्को व्यवस्थामा जानुपर्ने सोच या चिन्तन अहिले सरकारमा जान आतुर दलको नेतृत्वले पनि गर्न थालेको देखिन्छ। प्रश्न उठ्छ राजनीतिक एकता केलाई भन्ने ? राष्ट्रपतीय प्रणालीमा जाने, राष्ट्रपति र प्रधानमन्त्री दुवैले कार्यकारी जिम्मेवारी बाँड्ने पद्धतिमा जाने या संसदीय व्यवस्थामै बस्ने अब आउने दिनमा यी बहस मुखरित भएर आउनेछन्। त्यसैगरी, निर्वाचन पद्धति अति नै खर्चिलो भयो र सार्वजनिक पद आममान्छेको पहुँचभन्दा धेरै टाढा जान थाल्यो। राजनीतिलाई समाज सेवाभन्दा पनि व्यवसायका रूपमा लिन थालियो भन्ने चिन्ता अब सर्वत्र छ। करोडौं खर्च गरेर चुनाव जित्ने र करोडौं खर्च गरेर चुनाव हार्ने यी दुवैको छटपटी आआफ्नो ठाउँमा छ। प्रत्यक्ष देख्दा करोडौं खर्च गरेर जित्ने र हार्नेले हतारिएर निर्वाचन आयोगसमक्ष आफ्नो खर्च देखाउँदा उसले तोकेको सीमाभन्दा थोरैमै निर्वाचन लडेका हौं भन्ने झूटको राजनीति भोलि हुने सम्भावित प्रधानमन्त्री स्वयंबाट सुरु भएपछि राजनीतिक शुद्धता र नैतिक धरातलमा यी कुरालाई कसरी लिने ? जितेहारेका प्रतिनिधिसभाका कुनै पनि सदस्यले करोडभन्दा कम खर्च गरेका छैनन्। संवैधानिक व्यवस्थाले अहिलेको प्रतिनिधिसभालाई सही अर्थमा व्यवस्थापिकासंसद्को मात्र दर्जा दिएको छ। कुनै पनि सांसद अहिलेको संवैधानिक व्यवस्थामा डेभलपमेन्ट एजेन्ट होइन। सडक बनाउने, सिँचाइ पुर्याउने, खानेपानी वितरण गर्ने तथा भवन निर्माण गर्ने यो उसको कार्य क्षेत्रभित्र पर्दैन। यी सबै विषयलाई सहज बनाउन नीति र कानुन निर्माण गर्ने मात्र उसको काम हो तर यी हारेजितेका उम्मेदवार त्यो कुरालाई चटक्कै बिसिर्एर सयौं प्रकृतिका आश्वासन जनतामाझ बाँडेर आएका छन्, जो पूरा गर्न सकिन्न। त्यस अवस्थामा मतदातामाझ छाउने निराशा या राजनीतिप्रतिको उदासीनताले हाम्रो लोकतन्त्रलाई कता लैजाला ? सोच्नुपर्ने विषय हो। त्यसैगरी, अनुभव र आवश्यकताको वस्तुगत निक्र्योल नझिकी प्रवेश गरिएको संघीयता व्यवस्थापन गर्ने चुनौती सरकार मात्रै नभनौं, सिंगो राजनीतिको अघिल्तिर उभिएको एउटा गम्भीर अवस्था हो। अझै पनि न जिम्मेवारीको व्याख्या हामीले स्पष्ट गर्न सकेका छौं न त संघ र प्रदेशबीचको सम्बन्ध एवं सीमालाई नै हामीले स्पष्ट भाषामा तोक्न सकेका छौं। यो व्यवस्थापन गर्दागर्र्दै आउने तीनचार वर्ष सहजै जानेछ। शक्तिशाली एकाइका रूपमा हाम्रो संविधानले स्थानीय तह निर्माण गरे पनि नौ महिना बित्दासमेत कसैले सकारात्मक एवं उल्लेखनीय काम गरेको सुन्न पाइएको छैन। भोलि बन्ने सरकार र स्थानीय तह, प्रादेशिक र संघीय तहका माझमा आउने समस्याको अझै स्पष्ट आकलन हुन सकेको छैन, न त त्यसमा गम्भीर बहसको सुरुआत भएकै देखिन्छ। देशका विद्वत् वर्ग राजनीतिबाट विस्तारविस्तार अलग्गिएजस्तो देखिन थालेको छ। राजनीतिले त्यो वर्गलाई जुन किसिमको मान्यताका साथ व्यवहार गर्नुपर्दथ्यो, त्यो गरेको देखिँदैन। मुलुकको कर्मचारीतन्त्र वर्तमान राजनीतिक व्यवस्थासित संगत राख्ने प्रकृतिको देखिँदैन। यो असजिलो अवस्थाबाट गुज्रिएको नेपालको राजनीति एकाएक ठूलो उपलब्धिसाथ अघि बढ्छ भन्न गाह्रो छ। यसो भन्नुको अर्थ नितान्त नकारात्मक सोच पनि होइन तर यो नाजुक अवस्थालाई सन्तुलित किसिमले अघि बढाउँदै मुलुकलाई हरेक अर्थमा विकसित आकार दिन नेतृत्वले विशेष परिस्थितिप्रतिको संवेदनशीलता बुझ्न सकेन भने मुलुकको संक्रमण, जुन शब्दको हामी बेस्सरी प्रयोग गर्छैाँ, अझै लम्बिन सक्छ।"
नेपालको पहिलो खेल पाकिस्तानसँग,"काठमाडौं : नेपालले पाँचौं नेत्रहीन विश्वकप क्रिकेट प्रतियोगिताको पहिलो खेलमा पाकिस्तानसँग प्रतिस्पर्धा गर्ने भएको छ। पाकिस्तान र दुबईमा सोमबारदेखि संयुक्त रूपमा सुरु हुने प्रतियोगिताको खेल तालिका परिवर्तन भएपछि मंगलबार पाकिस्तानसँग खेल्नेछ। यस्तै बुधबार बंगलादेश खेल्नेछ। यस्तै दुबइृमा जनवरी १३ मा श्रीलंका, १४ मा भारत र जनवरी १५ मा अस्ट्रेलियासँग खेल्नेछ। विश्वकपको ट्रफी भने पाकिस्तानमा शनिबार सार्वजनिक गरिएको छ। लाहोरस्थित पर्ल कन्टिनेन्टलमा आयोजित कार्यक्रममा विश्वकप क्रिकेटको ट्रफी सार्वजनिक गरिएको हो। नेपालका कप्तान क्रितन श्रेष्ठ दुवाल, पाकिस्तानका कप्तान निसार अलि, बंगलादेशका कप्तान तान्जिलुर रहमान र विश्व नेत्रहीन क्रिकेट लिमिटेडका पूर्वअध्यक्ष सुल्तान साहलगायतले विश्वकपको ट्रफी सार्वजनिक गरेका थिए। पूर्वकार्यक्रमअनुरूप भारतले पनि पाकिस्तानमा विश्वकप खेल्ने तय भएको थियो। तर, भारतको विदेश मन्त्रालयले पाकिस्तानमा खेल्न अनुमति नदिएपछि भारतले दुबईमा खेल्ने भएको छ। विश्वकप ट्रफी तीन राष्ट्रका कप्तानले मात्र सार्वजनिक गरेका थिए। यससँगै दुबईमा अस्ट्रेलिया, भारत र श्रीलंकाले विश्वकप खेल्नेछ। यसैबीच विश्वकपको फाइनल खेलको स्थान यसअघि पाकिस्तान भए पनि परिमार्जन गरिएको छ। भारतबाहेक एसियाली राष्ट्र विश्वकप फाइनलमा पुगेमा फाइनल खेल पाकिस्तानमा हुनेछ। तर, अस्ट्रेलिया अथवा भारत पुगेमा फाइनल खेल दुबईमा हुनेछ। फाइनल खेल १८ जनवरीमा दुबई अथवा पाकिस्तानको लाहोरमा हुनेछ।"
विराट कोहलीलाई १७ करोड,"मुम्बई : यो सिजनको इन्डियन प्रिमियर लिग (आईपीएल) क्रिकेट प्रतियोगिताका लागि भारतीय कप्तान विराट कोहलीलाई रोयल च्यालेन्जर्स बेङ्गलोर (आरसीबी) ले सर्वाधिक रकममा अनुबन्ध गरेको छ। कोहली आरसीबीको पनि कप्तान हुन्। आरसीबीले नयाँ सिजनका लागि अक्सन (खेलाडीको लिलामी) सुरु हुनुपूर्व नै १७ करोड भारतीय रुपैयाँमा अनुबन्ध गरेको हो। मुम्बईमा भएको आईपीएल प्लेयर रिटेन्सन (खेलाडी पुनःप्राप्ति) कार्यक्रममा आरसीबीले कोहलीका लागि सर्वाधिक रकम तिरेको हो। आईपीएलले सिजन सुरु हुनुपूर्व नै टोलीहरूलाई आफ्ना खेलाडी अनुबन्धको अवसर दिएको हो। आरसीबीले सोही कार्यक्रममार्फत यसअघि राष्ट्रिय टोलीबाट नखेलेका ब्याट्सम्यान सर्फराज खानलाई पनि अनुबन्ध गरेको छ। अन्य टोलीहरूले पनि खेलाडीलाई अनुबन्ध गरेका छन्। चेन्नाई सुपर किङ्सले भारतीय टोलीका पूर्व कप्तान तथा विकेट किपर ब्याट्सम्यान महेन्द्रसिंह धोनीलाई १५ करोडमा अनुबन्ध गरेको छ। पछिल्लो केही सिजन निलम्बनमा रहेको चेन्नाईले यो सिजनबाट पुनः आईपीएल खेल्दै छ। चेन्नाईले आफ्ना पूर्वखेलाडी सुरेश रैनालाई ११ करोड तथा रभिन्द्र जडेजालाई सात करोडमा अनुबन्ध गरेको छ। यस्तै मुम्बई इन्डियन्सले रोहित शर्मालाई १५ करोड, हार्दिक पान्ड्यालाई ११ करोड र जसप्रित बुम्राहलाई सात करोडमा अनुबन्ध गरेको छ। आरसीबीले कोहली र सर्फराजसहित दक्षिण अफ्रिकी क्रिकेटर एबी डी भिल्लियर्सलाई ११ करोडमा अनुबन्ध गरेको छ। कलकत्ता नाइट राइडर्सले वेस्ट इन्डियन स्पिनर सुनील नराइनलाई आठ करोड ५० लाख तथा एन्द्रे रसेललाई सात करोडमा अनुबन्ध गरेको छ। देल्ही डेयरडेभिल्सले ऋषभ पन्तलाई आठ करोड, दक्षिण अफ्रिकी क्रिस मोरिसलाई सात करोड १० लाख, श्रेयस इयरलाई सात करोडमा अनुबन्ध गरेको छ। किङ्स इलाभेन पञ्जाबले अक्षर पटेललाई ६ करोड ७५ लाखमा अनुबन्ध गरेको छ। सनराइजर्स हैदराबादले अस्ट्रेलियन डेभिड वार्नरलाई १२ करोड तथा भुवनेश्वर कुमारलाई आठ करोड ५० लाखमा अनुबन्ध गरेको छ। राजस्थान रोयल्सले अस्ट्रेलियन कप्तान स्टिभन स्मिथलाई १२ करोड खर्चेको छ। आईपीएलले अक्सन अघि टोलीहरूलाई कम्तीमा तीन खेलाडी अनुबन्ध गर्न पाउनेछ।"
अमेरिकामा फुटबल कला तिखार्दै प्रदीप,"काठमाडौं : सुरुमा विद्यार्थी राजनीतिमा सक्रिय रहँदा प्रदीप हुमागाईंले कहिल्यै सोचेका थिएनन् रे, कुनै दिन फुटबलमा जम्छु भनेर । तर, हुमागाईंले लहैलहैमा सिकेको फुटबल खेलले उनलाई अहिले गतिलै सन्तुष्टि दिएको छ । दुई महिनाअघि मात्र विश्व फुटबल महासंघ (फिफा)को ए लाइसन्स प्रशिक्षण कोर्स उत्तीर्ण गरेका हुमागाईंं हाल अमेरिकामा फुटबलकै प्रशिक्षकमा सक्रिय छन् । हुमागाईंले अहिले अमेरिकास्थित पेन्सलभेनियाको किस्टोन एथलेटिक क्लबको जुनियर र यू२३ महिला टोली समाल्दै आएका छन् । स्कुल र कलेजमा फुटबल खेल्दै आएका हुमागाईंंले सुरुमा दुई वर्ष आरसीटीको जर्सीमा फुटबल खेले । हुमागाईंं विस्तारै खेलाडीभन्दा प्रशिक्षकमा जम्दै गए । उनले आरसीटी छाडेपछि काठमाडौं क्लबलाई चार वर्ष प्रशिक्षण दिए । प्रशिक्षककै रूपमा सन् २००४ देखि सन् २००७ सम्म हुमागाईंंले काठमाडौं शिक्षा कलेज र सन् २००८ देखि सन् २०१० सम्म त्रिभुवन विश्वविद्यालयको टिम पनि हेरे । सन् २०१११२ को सिजनमा हिमालयन शेर्पा क्लबको प्रशिक्षक बनेपछि हुमागाईंंको प्रशिक्षण कलामा थप निखार आउन सुरु भयो । हिमालयन शेर्पा क्लब समाल्दाको आत्मविश्वासलाई उनले नेपालको चर्चित क्लब थ्रीस्टारमा गएर यथार्थमा परिणत गरे । सन् २०१२१३ को सहिद स्मारक ए डिभिजन लिगमा थ्रीस्टारलाई च्याम्पियन बनाएपछि हुमागाईंको फुटबल प्रशिक्षणको बाटो साधारण सडकबाट हाइवेमा मोडियो । हुमागाईं फुटबल वृत्तमा एकाएक चर्चित बने । उनको प्रशिक्षण यात्रा थप फराकिलो बन्दै गयो । हुमागाईं नेपाली फुटबलमा शिक्षित प्रशिक्षकको हिसाबले पनि उत्तिकै परिचित रहे । मानविकी संकायको समाजशास्त्र र शिक्षा संकायको स्वास्थ्य विषयमा दुईवटा स्नातकोत्तर गरेका हुमागाईंको फुटबल प्रशिक्षकको स्वरूप अझ बृहत् बन्दै गयो । उनले सन् २०१२ र सन् २०१३ को सिजनमा पे्रसिडेन्ट कप, नर्वे कप र अल इन्डिया गभर्नस गोल्ड कपमा नेपाली टोलीको प्रशिक्षण सम्हाले । उनको प्रशिक्षणमा नेपाली टोलीको प्रदर्शन पनि उत्कृष्ट रह्यो । हुमागाईंको यिनै उपलब्धिलाई राम्रोसँग नियालेका नेपाली राष्ट्रिय टोलीका तत्कालीन सहायक प्रशिक्षक रिचर्ड ओर्लोस्कीको नजरमा परेका उनको प्रशिक्षण कला अहिले अमेरिकामा विस्तार भएको छ । रिचर्डको सहयोगमा सन् २०१४ देखि किस्टोन एथलेटिक क्लब सम्हाल्दै आएका हुमागाईंले अघिल्लो सिजन क्लबलाई यू१८ पोकोनो कप फुटबलको उपाधि दिलाए । पोकोनो कप अमेरिकी फुटबल संघले स्टेट डेभलप्मेन्ट प्रोग्राम अन्तर्गत आयोजना गर्ने गर्छ । अमेरिकामा फुटबल प्रशिक्षकको रूपमा आफूलाई तिखारिरहेका हुमागाईंले नेपालमा आफ्नो फुटबल करिअरलाई समेत माथि पुयाएका छन् । फिफा र एएफसीको सहयोगमा अखिल नेपाल फुटबल संघ (एन्फा)ले हालै काठमाडौंमा आयोजना गरेको एएफसी ए लेभल कोचिङ कोर्समा हुमागाईं सर्वोत्कृष्ट बने। एक महिनासम्म चलेको उक्त कोर्समा सहभागी २१ जना पूर्वराष्ट्रिय खेलाडी तथा प्रशिक्षकलाई पछि पार्दै उनी पहिलो भएका थिए । एन्फाले नेपालमा ए लेभल कोचिङ कोर्स सञ्चानल गरेको दोस्रोपटक थियो । अघिल्लो वर्ष पूर्वअन्तर्राष्ट्रिय खेलाडी कुमार थापा पहिलो भएका थिए । फिफाको नियमअनुसार ए लेभल प्रशिक्षण कोर्स पूरा गरेपछि संसारभर फुटबल प्रशिक्षण दिन पाउने नियम छ । लगातारको मिहिनेतका कारण आफूले हरेक स्टेपमा सफलता पाएकोमा अहिले हुमागाईं दंग छन् । फुटबलमा लागेपछि मैले आफूलाई पछाडि फर्केर हेर्नु परेको छैन । म खेलाडीको रूपमा धेरै सक्रिय बन्न सकिनँ । तर, त्यस भोकलाई म प्रशिक्षकको रूपमा मेट्ने प्रयत्न गर्दैछु । नेपालमा सी, बी र ए लेभल कोर्स पूरा गर्न एन्फाले मलाई ठूलो स्थान दियो । अमेरिकामा मैले नेपालमै सिकेको कलालाई थप निखारता ल्याउँदै आएको छु । यहाँको क्लब र खेलाडीलाई सन्तुष्ट पारेको छु, ३६ वर्षीय हुमागाईंले अनलाइन सम्पर्कमा भने । हुमागाईंले आफू प्रशिक्षकको रूपमा अझै खारिएर नेपाल फर्कने प्रतिबद्धतासमेत जनाएका छन् । म जहाँ भए पनि फुटबलबाट टाढा रहन सक्दिनँ । मेरो नशानशामा फुटबल छ, उनले भने, अमेरिकी फुटबलको स्तर नेपालको भन्दा धेरै माथि छ, यहाँ सिकेको सीपलाई भविष्यमा नेपाली फुटबलमा लगाउनेछु ।"
फुटसलको उपाधी ज्वालामुखी युथ क्लबलाई,धादिङ : धादिबेसीमा जारी प्रथम धादिङ फुटसलको उपाधी ज्वालामुखी युथ क्लबले हात पारेको छ। फाइलनमा बासु स्मृती प्रतिष्ठान सुनौलाबजारलाइ ५ गोलअन्तरले हराउँदै ज्वालामुखीले उपाधि उचालेको हो। निर्धारित १ घण्टा समयको खेलमा ज्वालामुखीले ९ गोल गरेको थियो भने सुनौलाबजारले ४ गोल गरेको थियो। बिजेताले ३५ हजार नगदसहित ट्रफी मेडल र प्रमाणपत्र प्रदान गरिएको थियो भने उपबिजेता सुनौलाबजारले नगद २० हजारसहित ट्रफी मेडल र प्रमाणपत्र प्राप्त गरेको थियो।गत शुक्रवारदेखि जारी प्रतियोगीतामा धादिङ जिल्लाभरका कुल १६ टिमको सहभागीता रहेको थियो। प्रतियोगीता भर उत्कृष्ठ खेल प्रदर्शन गर्ने सुनौलाबजारका सुरेन गुरुङ उत्कृष्ठ खेलाडी भए भने ज्वालामुखीका अनिल शाही ठकुरी उत्कृष्ट गोलरक्षक चयन भए। ठकुरी र गुरुङ दुवैले नगद ३ हजारसहित ट्रफी मेडल र प्रमाणपत्र पाए। प्रतियोगीतामै भाग लिएका धादिङका क्रियाशिल संचारकर्मीको टोली भने क्वाटरफाइनलबाटै बाहिरिएको थियो। सदरमुकाम धादिङबेसीमा खेलकुद गतिविधि शुन्यजस्तै भइरहेको अवस्थामा फाइनल खेल हेर्न उल्लेख्य दर्शको सहभागीता रहेको थियो। सदरमुकाममा आउटडोर खेल संचालन गर्नको लागि योग्य खेलमैदानको अभावमा खेलकुद गतिविधि नगन्य मात्रामा हुने गरेका छन् भने जिल्ला खेलकुद विकास समितिले बल्लतल्ल बनाएको सेमी कभर्डहलमा समेत तेक्वान्दो कराते र ब्याडमिन्टर समय मिलाएर पालैपालो खेल्ने गरेका छन्। फुटसलको उपाधी र पुरस्कार वितरण कार्यक्रममा बोल्दै धादिङ फुटसल एकेडेमीका संचालक गोपीकृष्ण भण्डारीले सरकारी तवरबाटै खेल क्षेत्रको विकासको लागि पहल गर्नुपर्ने बताए। धादिङमा फुटबल र फुटसल खेलाडी पनि राम्रा रहेकाले खेल खेल्ने अवसर नपाएरै प्रतिभाहरु हराइरहेकोले गर्दा खेलाडीको हौसला बढाउन र प्रतिभा देखाउनको लागि पर्याप्त मात्रामा खेलमैदान बनाउनुपर्ने तथा समय समयमा सरकारी तवरबाटै प्रतियोगीता संचालन गर्नुपर्नेमा जोड दिए।यसैबीच धादिङबेसीमा तेक्वान्दो खेलाडीको लागि १ हप्ते प्रशिक्षण सुरु भएको छ। कोरियाबाट आएका प्रशिक्षकले धादिङमा तेक्वान्दो खेलिरहेका खेलाडीको क्षमता अभिवृद्धिका लागि प्रशिक्षण दिने धादिङ तेक्वान्दो संघले जानकारी दिएको छ।
गोर्खे र आयुष फुटबल क्लवको जीत,"भक्तपुर : गोर्खे, आयुष, बनेपा ब्वाइज र म्यानचेस्टर युनान्टेड फुटबल क्लव नेपालले भक्तपुरमा जारी सुटर्स कप फुटबल प्रतियोगितामा आइतबार जीत हात पारेका छन्। सुटर फुटसल क्लवद्वारा आयोजित प्रतियोगिताअन्तर्गत आइतबार भएको पहिलो खेलमा गोर्खे फुटबल क्लवले च्याम्पियन व्याइजलाई २० गोलले हराएको हो। विजेता गोर्खेको लागि दुवै गोल युवराज राईले हानेका थिए। भक्तपुर नपा ७ माहेश्वरी खेल मैदानमा भइरहेको समूह बीको अर्को खेलमा आयुष फुटबल क्लवले पिस नेपाललाई ८० गोलको फराकिलो जीत हात पारेको थियो। आयुषको लागि अन्मेष राईले ह्याट्रिक पूरा गरे। त्यस्तै इमान तामाङले दुई गोल थप्दा अनिष थापामगर, कुमार दोङ र सविन मगरले एकएक गोलको योगदान गरे। नक आउटको आधारमा भइरहेको अर्को खेलमा बनेपा ब्वाइजले टीम स्पीडलाई पेनाल्टी सुटआउटमा ५३ गोलले पन्छायो। निर्धारित ७० मिनेटमा दुवैतर्फबाट एकएक गोल भएपछि पेनाल्टीबाट निर्णय गरिएको हो। आइतबार भएको अन्तिम खेलमा म्यानचेस्टर युनाइटेडले सिद्धि गणेश खेलकुद समितिलाई ३२ गोलले हरायो। विजेता म्यानचेस्टरको लागि सुवित कार्की, सुप्रद बुढाथोकी र सुदीप खत्रीले एकएक गोल गरे। सिद्धि गणेशको लागि सुरज भैल र निकेश कुस्माले एकएक गोल गरेका थिए। २४ वटा फुटबल क्लवहरुको सहभागिता रहेको प्रतियोगिताका विजेताले ५५ हजार रुपैयाँ नगद पुरस्कार पाउनेछ। त्यस्तै उपविजेताले २५ हजार रुपैयाँ नगद पुरस्कार पाउने प्रतियोगिताका संयोजक किशोर धुकुछुले जानकारी दिए।"
यस्तो अवस्थामा मेसीले छाड्न सक्छन् बार्सिलोना,"बार्सिलोना: विश्वचर्चित फुटबलर लियोनेल मेसीले यदि स्पेनबाट टुक्रिएर क्याटलान नयाँ देश बन्यो भने फुटबल क्लब बार्सिलोना छाड्ने बताएका छन् । क्याटलान प्रान्तको स्वतन्त्रताका कारण बार्सिलोना फुटबल क्लब युरोपको शीर्ष लिगमा नखेल्ने अवस्थामा आफू त्यहाँबाट बाहिरिने जानकारी उनले दिएका हु्न । स्पेनको म्याड्रिडबाट प्रकाशित पत्रिका इल मुन्डोमा छापिएको समाचार अनुसार मेसीले नोभेम्बरमा बार्सिलोनासँग गरेको सम्झौतामा पनि यो कुराको उल्लेख गरिएको छ। 'नोभेम्बरमा जुन अनुबन्धमा हस्ताक्षर भएको छ । त्यसमा प्रष्टसँग उनी बार्सिलोनासँग जबसम्म मात्रै रहनेछन् तबसम्म टिमले 'शीर्ष युरोपियन लिगमा भाग लिइरहनेछ ।' बार्सिलोनासँग जोडिएको एक सूत्रको हवाला दिँदै लेखिएको समाचार अनुसार 'गोपनीयताका कारण क्लबले खेलाडीको अनुबन्ध शर्तबारे कुनै कुरा सार्वजनिक गर्दैन ।' क्याटालोनियाका बासिन्दाले गत १ अक्टोबरमा भएको जनमत संग्रहमा स्पेनबाट स्वतन्त्र हुने पक्षमा मतदान गरेका थिए । स्पेनका नागरिक तथा फुटबल अधिकारीले पनि पटक पटक यदि क्याटलान प्रान्त स्पेनबाट अलग भएको अवस्थामा त्यहाँ रहेका कुनै पनि क्लबले स्पेनिस लिगमा खेल्न नपाउने बताइसकेका छन् । पत्रिकाका अनुसार यदि क्याटालोनिया स्पेनबाट अलग भएको अवस्थामा उसलाई कुनै अन्य शीर्ष लिग (फ्रान्स, इटाली, जर्मनी, इङग्ल्यान्ड) मा स्थान मिल्ने छैन । यदि त्यसो भएको अवस्थामा मेसीले फुटबल क्लब बार्सिलोना छाड्ने करिब पक्का जस्तै रहेको बताइएको छ । यस्तो अवस्थामा उनलाई टीमले ७०० मिलियन यूरो (८४२३ मिलियन डलर) को रकम पनि दिनुपर्ने छैन । पत्रिकाले ला लिगाबाट हटेपछि बार्सिलोनाका अन्य खेलाडीमा पनि मेसीको जस्तै असर पर्ने उल्लेख गरेको छ। त्यहीकारण उनको अनुबन्धमा क्याटालोनिया मामिला उल्लेख गरिँदैन किन कि अनुबन्धको सहमति अलग परिस्थितिमा गरिएको हुन्छ ।"

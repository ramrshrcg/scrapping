शीर्षक,विवरण
समाधान होइन उच्च बाँध,"कोसी उच्च बाँध निर्माण गरी बिहारलाई बाढीबाट मुक्ति दिलाउने भारतीय योजना पुरानै हो। पछिल्लोपटक प्रधानमन्त्री शेरबहादुर देउवाको भारत भ्रमणमा जारी संयुक्त विज्ञप्तिमा सप्तकोसी उच्च बाँध र सुनकोसी स्टोरेज र डाइभर्सनको डीपीआर निर्माणलाई गति दिन दुवै प्रधानमन्त्री सहमत छन् भन्ने बुँदाले सप्तकोसी उच्च बाँधलाई पुनः ब्युँताएको छ। आयोजनाबारे विभिन्न कोणबाट प्रश्न उठेका छन्। सप्तकोसी उच्च बाँधबारे नेपालभारतबीच प्रधानमन्त्री गिरिजाप्रसाद कोइरालाको भारत भ्रमणका बेला १९९१ डिसेम्बरमा सहमति भएको थियो। त्यसपछि १९९२ फेब्रुअरी १४ मा काठमाडौंमा सम्पन्न नेपालभारत विज्ञहरूको संयुक्त बैठकमा सप्तकोसी उच्च बाँधको विस्तृत परियोजना प्रतिवेदन (डीपीआर) निर्माणमा सहमति भएको थियो। प्रधानमन्त्री शेरबहादुर देउवाको भारत भ्रमणका क्रममा १९९६ फेब्रुअरी १७ मा जारी संयुक्त वक्तव्यमा सप्तकोसी उच्च बाँध परेको छ। १९९७ जनवरी ९ मा नेपालभारतका विज्ञहरूको संयुक्त बैठकमा सप्तकोसी उच्च बाँधबारे थप छुट्टै सहमतिपत्रमा हस्ताक्षर भएको छ। २०१२ फेब्रुअरीमा दिल्लीमा सम्पन्न मन्त्रीस्तरीय बैठकमा सन् २०१३ को फेब्रुअरीभित्र सप्तकोसी उच्च बाँधको डीपीआर पूरा गर्ने सहमति भएको थियो, तर स्थानीयको विरोधका कारण आयोजनाको डीपीआर तयार हुन सकेको छैन। सुनसरीको चतरा हुँदै मैदानी भागमा प्रवेश गर्ने कोसी बिहारको कुर्सेलामा पुगेर गंगामा मिसिन्छ। कोसीमा पानीको बहाब साधारणतया १० हजार क्युसेक, सामान्य बाढीमा दुई लाख ५० हजार क्युसेक तथा उच्च बाढीका बेला सातदेखि १० लाख क्युसेकसम्म रहन्छ। कोसीले वार्षिक रूपमा ९७ मिलियन घनमिटर बालुवा ओसार्छ। अत्यधिक बालुवा बोक्ने हुँदा कोसीले धार परिवर्तन गरिरहन्छ। सन् १७३० देखि १९५० सम्म कोसी एक सय १५ किमि पश्चिम सरेको छ। इतिहासमा कोसीले बिहारका कैयन् गाउँबस्ती नामेट पारेको छ। कोसी बिहारको पुरानो टाउको दुःखाइ हो। त्यसैले अंग्रेजहरूले कोसीलाई बिहारको दुःख' भनेका हुन्। कोसीमा उच्च बाँध कोसीको बाढी समस्या समाधानबारे विगतमा थुप्रै अध्ययन भएका छन्। सन् १७७९ तिर मेजर जे रेनलले, सन् १८६३ मा जेम्स फरगुसनले र त्यसपछि एफए सिलिङफिल्डले कोसीको अध्ययन गरे। सन् १८६९७० को बाढीले बिहारको पूर्णियामा ताण्डव मच्चाएपछि अंग्रेजहरू कोसीमा तटबन्ध बनाएर बाढी नियन्त्रण गर्ने निर्णयमा पुगेका थिए। तटबन्ध बिहारमा बनाएर समस्या समाधान नहुने र सुनसरीसप्तरीमा निर्माण गर्नुपर्ने भएपछि ब्रिटिसइन्डियाले नेपालसँग सहमति जुटाएको थियो। तर सन् १८९१ को मे महिनामा आएको बाढीका कारण तटबन्ध निर्माण कार्य बीचैमा तुहिन पुग्यो। रूपमा विद्युत् उत्पादन गर्नेे भनिए पनि सारमा सप्तकोसी उच्च बाँध बिहार जोगाउने र नेपाल डुबाउने योजना तटबन्ध निर्माण रोकिए पनि भारतमा कोसीबारे बहस जारी थियो। यसैबीच सन् १८९७ फेब्रुअरीमा ब्रिटिसइन्डियाका अधिकारीहरूले कोसी समस्याबारे बृहत् छलफल चलाए। सो छलफलमा सचिव जेजी ग्लसले चतरामा बाँध प्रस्ताव गरेका थिए। त्यसपछि ब्रिटिसइन्डियाले चतरामा बाँध निर्माणको लागि नेपालसँग अनुमति मागेको थियो। १८९७ फेब्रुअरी २७ मा प्रधानमन्त्री वीरशमशेरले बराह क्षेत्रलाई असर नपर्ने गरी बाँध बनाउन ब्रिटिसइन्डियालाई अनुमति दिएका थिए, तर आयोजना अघि बढेन। सन् १९४२ मा बिहार सरकारले रायबहादुर पीसी घोषमार्फत कोसीको छुट्टै अध्ययन गरायो। सन् १९४४ मा ब्रिटिसइन्डियाले कोसीमा बाँध निर्माणबारे एक अमेरिकी कम्पनीलाई सुझाव मागेको थियो। कोसीको बाढी नियन्त्रणको लागि चुरे क्षेत्रमा उच्च बाँध निर्माण गर्नुपर्ने सुझाव उक्त कम्पनीले दिएको थियो। त्यसपछि ब्रिटिसइन्डियाले रायबहादुर अयोध्यानाथ खोसलालाई कोसी उच्च बाँध प्रतिवेदन तयारीको जिम्मा दियो। अध्ययनका क्रममा खोसलाको टोली सन् १९४६ जनवरीमा कोसी पुगेको थियो। खोसलाको अध्ययनले बराह क्षेत्रदेखि १६ किमिमाथि उच्च बाँध प्रस्ताव गरेको थियो। खोसला नेतृत्वकै इन्जिनियरहरूको अर्को टोलीले भने कुरुले, दूधकोसी र सुनकोसीमा वैकल्पिक बाँधस्थल सुझाएको थियो। त्यसपछि सन् १९४७ अप्रिलमा निर्मलीमा आयोजित कोसीपीडितहरूको सम्मेलनमा भारतीय ऊर्जामन्त्री कुवेरजी होर्मुसजी भाभाले बराह क्षेत्रमा दुई सय २९ मिटर अग्लो बाँध निर्माण गर्ने घोषणा गरेका थिए। विकल्पमा ब्यारेज अध्ययन समिति, विज्ञ समूह र योजना फेरिँदै जाने तर कोसीमा आयोजना नबन्ने भन्दै भारतमा सरकारी कार्यशैलीप्रति प्रश्न उठिरहेको थियो। त्यसैकारण भारत उच्च बाँधको विकल्पमा अर्को ब्यारेज निर्माण गर्न चाहन्थ्यो। यसको लागि भारतले १९५१ जुनमा अर्को समिति गठन गर्यो, तर सो समितिले नयाँ विचार दिन सकेन। त्यसपछि भारतले पुनः इन्जिनियर एसपी मजुमदारको अध्यक्षतामा अर्को समिति बनायो, जुन समितिले चतरा तल बेलकामा २५९१ मिटर अग्लो बाँध प्रस्ताव गरेको थियो। प्रस्तावित बाँधबाट ६८ हजार किलोवाट विद्युत् उत्पादनसहित बिहार र नेपालमा १०८५ लाख हेक्टर जमिनमा सिँचाइ पुर्याउने योजना थियो। त्यो योजना पनि अघि बढेन। पछि केन्द्रीय जल ऊर्जा आयोगका पूर्व निर्देशक केएल रावले हनुमाननगरमा ब्यारेज निर्माणको खाका कोरे। सन् १९५३ डिसम्बर १४ मा गुलजारीलाल नन्दाले भारतीय संसद्मा कोसी योजनाको प्रारूप सार्वजनिक गरे। सो आयोजना निर्माणको लागि नेपालभारतबीच १९५४ अप्रिल २५ मा कोसी सम्झौता भयो। त्यसपछि भारतले भारदहनजिक ५६ वटा ढोकासहितको ब्यारेज निर्माण गरी सन् १९६५ अप्रिल २४ मा सञ्चालनमा ल्यायो। सम्झौताको धारा ४ ले कोसीमाथिको नेपालको माथिल्लो तटीय अधिकार खोसेकोमा सन् १९६६ मा सम्झौता संशोधन भइ उक्त अधिकार फर्काइएको थियो। बिहारमा सिँचाइको लागि पूर्वीपश्चिमी नहर बनायो। कटैयामा २० मेगावाटको विद्युत् गृह निर्माण गर्यो। सप्तरीमा १२ किमि एफ्लक्स बन्ड, ब्यारेजदेखि उत्तर सुनसरीमा ४० किमि तथा सप्तरीमा भारदहदेखि दक्षिण नेपालभारत सीमासम्म १५४ किमि लामो तटबन्ध बनायो। नदीजोड योजनामा उच्च बाँध बढ्दो जनसंख्याको लागि आवश्यक खाद्यान्न र खानेपानी आपूर्ति गर्न भारतले नदी जोड योजना अघि सारेको छ। सन् २००२ मा अटलबिहारी बाजपेयी सरकारले नदी जोड योजना अघि बढाउन सुरेश प्रभुको अध्यक्षतामा कार्यदल गठन गरेको थियो। कार्यदल प्रतिवेदनअनुसार भारतले नेपालको सहमतिविना नै मेची, कोसी, गण्डक, कर्णाली र महाकालीलाई उक्त योजनामा जोड्ने योजना बनाएको छ। उर्वर भूमि डुबाउँदै हजारौं जनताको उठिवास लगाएर बन्ने सप्तकोसी उच्च बाँधबाट भारतले हात पार्ने बाढी नियन्त्रण र अतिरिक्त पानीको मूल्य सुनिश्चित नभई नेपालले सप्तकोसी उच्च बाँधमा थप सहमति जनाउनु हुन्न। प्रतिवेदनले सप्तकोसी उच्च बाँधलाई नदी जोड योजनाको अभिन्न अंग मानेको छ। योजनाअनुसार सप्तकोसी उच्च बाँधमा संचित पानी मेची हुँदै महानन्दा बेसिन लगेर अररिया, किसनगन्ज, पूर्णिया र कटिहार जिल्लाको दुई लाख १५ हजार हेक्टरमा सिँचाइ गरिने भनिएको छ। पश्चिमतिर गण्डक हुँदै कोसीको पानी घाँघरामा मिसाई थप लाखौं हेक्टर जमिन सिँचित हुनेछ। त्यसैले भारत सप्तकोसी उच्च बाँधमार्फत बाढी नियन्त्रणसहित सुक्खा क्षेत्रमा सिँचाइ प्रणाली विस्तार गर्न चाहन्छ। दीर्घकालीन समाधान होइन भारतमा सिँचाइको लागि बाँध आयोजना अंग्रेजहरूले बनाए। पानी व्यवस्थापन नयाँ प्रविधि अपनाउँदै अंग्रेजहरूले भारतमा विद्यमान परम्परागत पद्धतिलाई पूरै विस्थापित गरे। सिँचाइ परियोजनाहरूबाट अंग्रेजहरूले राजस्व वृद्धि गरे पनि तटबन्धमार्फत बाढी नियन्त्रणमा भने असफल रहे। बिहारका वरिष्ठ इन्जिनियर दिनेशकुमार मि श्रका अनुसार सन् १८७० पछि त अंग्रेजहरूले तटबन्ध नबनाउने कसम खाएका थिए, जुन बाचा उनीहरूले भारत नछोडेसम्म कायम राखे। अंग्रेजहरू बाहिरिएपछि भने भारतमा तटबन्ध निर्माणले गति लियो। इन्जिनियर मि श्रका अनुसार १९५५ जनवरीमा कोसी तटबन्ध निर्माणपछि त बिहारमा बाढीमाथिको बहसको हत्या नै भयो। त्यसपछि विनाबहस धमाधम तटबन्ध बन्न थाले। सन् १९५३ सम्म बिहारमा तटबन्धहरूको लम्बाइ एक सय ६० किमि तथा बाढी प्रभावित क्षेत्र २५ लाख हेक्टर रहेकोमा सन् १९९४ सम्म आइपुग्दा तटबन्ध ३७ सय किमि र बाढी प्रभावित क्षेत्र ६८८ लाख हेक्टरमा विस्तार भयो। २००८ अगस्तको बाढीपछि बिहारमा थप ४१५३ लाख हेक्टर भूभाग बाढीबाट प्रभावित छ। सबै जोड्दा बिहारमा हाल बाढी प्रभावित क्षेत्र ७३ लाख हेक्टर पुगेको छ, जुन त्यहाँको कुल क्षेत्रफलको ८० प्रतिशत हो। तटबन्धले बिहार जोगाउनुपर्नेमा उल्टो भयो। त्यसैले इन्जिनियर मि श्रले बिहारको बाढीका कारण कोसीभन्दा पनि तटबन्ध र बाढीको गलत व्यवस्थापनलाई दोष दिएका छन्। ठूलो मात्रामा माटोबालुवा ओसार्ने कोसीले उच्च बाँध ४०५० वर्षमै पुरेमा त्यसपछिको विकल्प के हुने भन्ने प्रश्न पनि अनुत्तरित नै छ। दूरगामी असर बिहारको बाढी नियन्त्रणमा भारतद्वारा बराह क्षेत्रमा प्रस्तावित दुई सय ६९ मिटर अग्लो बाँध नै उच्च बाँध हो। रूपमा तीन हजार तीन सय मेगावाट विद्युत् उत्पादनको लागि निर्माण गर्ने भनिए पनि सारमा सप्तकोसी उच्च बाँध बिहार जोगाउने र नेपाल डुबाउने योजना हो। सप्तकोसी उच्च बाँध बनेमा त्यसले बिहार समस्या नेपालतिर सार्नेछ। एक सय ९५ वर्ग किमि जलाशय रहने यस आयोजनाले पूर्वी नेपालका १० जिल्लाका साविक ७९ गाविसका एक लाख बढी वासिन्दालाई विस्थापित गर्नेछ। ६ सय ९६ वर्ग किमि उर्वर भूमि ७७५० वर्ग किमि वन क्षेत्र र अरू ५०१५ वर्ग किमि जमिन डुब्नेछ। त्यस क्षेत्रको धार्मिक, ऐतिहासिक, पुरातात्विक धरोहर, विद्यालय, सडक, बाटोघाटो, पुलपुलेसा, पानीघट्ट सबै जलाशयमा समाहित हुनेछन्। वातावरणीय असर अरू कहालीलाग्दो हुनेछ। नेपालको प्राथमिकताको सुनकोसीकमला डाइभर्सन परियोजना संकटमा पर्नेछ। बाँध सुरक्षाका नाममा भारत नेपालभित्र आफ्ना सुरक्षाकर्मी राख्न दबाब दिनेछ। भूकम्पप्रभावित कमजोर चुरे क्षेत्रमा बन्ने भनिएको सप्तकोसी उच्च बाँध सुरक्षा दृष्टिले सदा असुरक्षित रहनेछ। अन्त्यमा नेपालले जलसाझेदारीमा भारतसँग संगालेको अनुभव तीतो छ। विगतका कोसी, गण्डक, शारदा बाँध दुईपक्षीय सन्धिसम्झौताका आधारमा बने पनि ती आयोजना पूर्णतया भारतनियन्त्रित छन्। भारतसँगका कुनै पनि आयोजनाबाट नेपालले लाभ लिन सकेको छैन। उल्टो यी सन्धिसम्झौताले नेपालको सार्वभौमिकतालाई चुनौती दिएका छन्। नेपालको पानीमाथिको अधिकार खोसिएको छ। नेपालको भूमि डुबान र कटानमा परिणत भएको छ। सीमा मिचिएको छ। गैरकानुनी भारतीय सीमावर्ती संरचनाका कारण लाखौं नेपाली जनता विस्थापित भएका छन्। तसर्थ सप्तकोसी उच्च बाँध निर्माणअघि नेपालले भारतसँगको विगतको सहकार्यको समीक्षा गर्नु जरुरी छ। उर्वर भूमि डुबाउँदै हजारौं जनताको उठिवास लगाएर बन्ने सप्तकोसी उच्च बाँधबाट भारतले हात पार्ने बाढी नियन्त्रण र अतिरिक्त पानीको मूल्य सुनिश्चित नभई नेपालले सप्तकोसी उच्च बाँधमा थप सहमति जनाउनु हुन्न।"
कस्ता जनप्रतिनिधि चाहन्छन् प्रदेश २ का मतदाता ?,"आगामी असोज २ गते प्रदेश नम्बर २ मा स्थानीय तहको तेस्रो चरणको निर्वाचन हुँदैछ । जनकपुर, सिरहा, वीरगन्ज, बारा, सर्लाहीका मतदाताहरू चुनाव आएकोमा उत्साहित छन् । विभिन्न राजनीतिक दलनिकट उम्मेदवारहरूले मतदाता आकर्षित गर्न विभिन्न प्रयास गरिराखेका छन् । उम्मेदहरूले तामझामपूर्ण चुनावी प्रचारप्रसारलाई तीव्र पारेका छन् भने मतदाता रिझाउन अनधिकृत रूपमा भोजभतेरसम्म खुवाएको देखिन्छ । निर्वाचन मिति नजिकिँदै जाँदा मतदाताले कसलाई भोट दिने भन्ने निर्णय गरिसकेका छन् । लामो प्रतीक्षापश्चात् मताधिकारको प्रयोग गर्न पाएका यस क्षेत्रका मतदाताहरू के चाहन्छन् त ? प्रस्तुत छ जस्ताको तस्तै स्थानीय जनताका भनाइ स्वच्छ छविलाई पहिलो प्राथमिकता शिक्षित र बौद्धिक वर्गबाट प्रतिनिधित्व गर्ने उम्मेदवारलाई मत दिनेछु । शिक्षित नेताले मात्र समाजलाई सकारात्मक दिशातर्फ लैजान सक्ने हुनाले मत खसाल्ने बेलामा शिक्षालाई विशेष ध्यानमा राख्नेछु । इमानदार र स्वच्छ छवि आफ्नो पहिलो प्राथमिकता भएकाले हालका उम्मेदवारमध्ये जसमा यस्ता गुण हुन्छन् तिनैलाई मत दिने योजनामा छु । राजनीतिमा पार्टीको रटन्ते कार्यकर्ता भएकालाई भन्दा पनि जनताको भावना कदर गर्ने, विगतमा पनि यस नगरको विकासको लागि आफ्नो योगदान दिएको र चरित्रवान् उम्मेदवारलाई मत जानेछ । अहिले पैसाको भरमा चुनाव जित्ने होडबाजीको अन्त्य गर्न इमानदार र असल उम्मेदवारको छनोट जनताले गर्नु आवश्यक छ । चुनावका नाममा मौलाउँदै गएको भ्रष्टाचार र गलत प्रवृत्तिको अन्त्य गर्ने अवसर पनि भएकाले बौद्धिक वर्गले कम्तीमा पनि आफ्नो मत स्वच्छ छविका उम्मेदवारलाई दिनु आवश्यक छ । कन्चन झा, प्राध्यापक, जनकपुर मुद्दाप्रधान उम्मेदवार भेटाउन गाह्रो स्थानीय मुद्दालाई बुझ्ने र त्यसका लागि काम गर्न सक्ने उम्मेदवारलाई मत दिनेछु । २० वर्षदेखि जनप्रतिनिधिको अभावमा थन्किएको विकास कार्यलाई गति दिन सक्ने उम्मेदवार प्राथमिकतामा पर्नेछन् । तर अहिले दलहरूले आर्थिक सम्पन्नता र शीर्ष नेताको नजिक भएकै आधारमा उम्मेदवार छनोट गरेकाले मुद्दाप्रधान उम्मेदवार भेटाउन गाह्रो भएको छ । अहिले नै जनतालाई आर्थिक प्रलोभनमा पारेर भोट लिने उम्मेदवारबाट राम्रो परिणामको आस गर्न सकिँदैन । जनतालाई विकास, शान्ति र स्थिरता चाहिएको छ । त्यसैले शिक्षित र योग्य उम्मेदवार खोजी गर्दैछु । विनोद महरा, अधिकारकर्मी, जनकपुर महिला उम्मेदवारलाई प्राथमिकता नगर र समाजलाई सफा, सुव्यवस्थित बनाउन सक्नेलाई भोट दिन्छु । पहिलेपहिले जितेर गएका उम्मेदवारले मतदातालाई बिर्सेको देख्दा अहिले पनि को राम्रो र को नराम्रो छुट्ट्याउन गाह्रो छ । भोट माग्न आउँदा सबै उम्मेदवार राम्रो र चिल्लो कुरा गर्छन्, तर जितेर गएपछि जनताको कदर गर्न सक्ने उम्मेदवार खोज्दैछु । जुन दलले पहिलादेखि विकासको लागि काम गर्दै आएको छ, जनतालाई अधिकार दिलाउँदै आएको छ, त्यस्ता दलका उम्मेदवारलाई मत दिने सोच छ । महिलाले बल्लतल्ल यसपालि नेतृत्व सम्हाल्ने अवसर पाएका छन् । घरपरिवारको झमेलाबाट निस्केर राजनीतिमा आएका महिलालाई सम्मान गर्दै महिला उम्मेदवारलाई विशेष प्राथमिकतामा राखेर भोट दिनेछु । सविता बलम्पाकी, शृंगारकर्मी, जनकपुर जनकपुर स्मार्ट सिटी बनाउनुपर्छ यहाँको अवस्था निकै खराब छ । फोहोर व्यवस्थापन र सडक सञ्जालको अवस्था जर्जर छ । हिन्दुहरूको धार्मिक पर्यटनस्थल भए पनि अव्यवस्थाका कारण पर्यटकहरूको रोजाइमा पर्न सकेको छैन । यी सबै समस्याको मूल कारण स्थानीय तहमा जनप्रतिनिधिको अभाव हुनु हो । हाम्राभन्दा पनि राम्रालाई भोट दिनुपर्छ । व्यवस्थित पर्यटकीय नगर बनाउन सक्ने योजना भएकालाई भोट दिने सोच छ । अहिले सबै व्यक्तिसँग पैसा छ, तर सही योजना नभएकाले पैसाको सदुपयोग हुन सकेको छैन । पैसा अनुत्पादक स्थलमा खर्च भइरहेको छ । तसर्थ केही विशेष योजना ल्याउन सक्ने, नयाँ भिजन भएका र जनकपुरलाई स्मार्ट सिटी बनाउन सक्ने क्षमता भएका उम्मेदवारलाई भोट दिनेछु । सञ्जयप्रसाद साह, सुन व्यवसायी, जनकपुर निमुखा वर्गको प्रतिनिधिलाई भोट दिन्छु अधिकारको लागि आन्दोलन गर्ने पार्टीलाई भोट दिन्छु । अहिलेसम्म ठूला दलले जनतालाई मूर्ख मात्रै बनाउँदै आएका छन् । जनताका पक्षमा भन्दा पनि आफ्ना कार्यकर्ता पाल्न विशेष ध्यान दिने दलहरूलाई छोडेर नयाँ सोच भएका पार्टीका उम्मेदवारलाई भोट दिन्छु । गरिब र निमुखाको भावना कदर गर्ने उम्मेदवार चाहिएको छ । पैसावाला, व्यापारी र धनी उम्मेदवारहरूले अहिले भोट माग्न आउँदा राम्रो कुरा गरे पनि जितेपछि गरिबलाई टेर्दा पनि नटेर्ने अनुभव छ । हुने खानेभन्दा निमुखा वर्गबाट प्रतिनिधित्व गर्ने उम्मेदवारलाई मत दिन्छु । ईश्वरप्रसाद साह, चियापसले, जनकपुर पर्यटकीय स्थल बनाउनुपर्छ यस क्षेत्रको उद्योग व्यापार अहिले धराशायी भएको छ । नेपालका धार्मिक र ऐतिहासिक स्थलको रूपमा जनकपुर भए पनि अहिले यो नाममात्रको पर्यटकीय स्थल बनेको छ । विकासका नाममा आएका बजेटहरूको चरम दुरुपयोग र भ्रष्टाचार भएकाले नगरको अवस्था यस्तो दयनीय बन्न पुगेको हो । धनुषा जिल्ला विकासको क्रममा निकै पछाडि परेको छ । यस्तो अवस्थामा स्थानीय तहमा इमानदार र स्वच्छ छविका नेता आएनन् भने नगरको प्रगति र विकास अझ पछि पर्दै जान्छ । कुनै पार्टीको मतियारभन्दा पनि विगतमा समेत राम्रो राजनीतिक पृष्ठभूमि भएका र वर्तमानमा समेत सामाजिक स्तरमा काम गरेर देखाएका उम्मेदवारलाई भोट दिनेछु । बद्रीप्रसाद साह, व्यापारी, जनकपुर महानगर हाँक्ने नेतृत्व विकासप्रेमी हुनुपर्छ देशकै आर्थिक राजधानी हो तर यो महानगरमा विकासको ब पनि पुग्न सकेको छैन । अशिक्षा पनि व्याप्त छ । जसरी रेगिस्तानमा पानीको लागि मान्छे प्यासा हुन्छ, त्यस्तै वीरगन्ज महानगरवासी पनि विकासका प्यासा छन् । त्यसैले महानगरवासीले विकासप्रेमी नेतृत्व खोजिरहेका छन् । वीरगन्ज आर्थिक नगरी पनि भएकाले यसको नेतृत्व गर्ने व्यक्ति आर्थिक कुरा रुचाउने हुनुपर्छ । वीरगन्जको विकासमा राज्यको लगानी शून्यजस्तै छ । जेजति भौतिक पूर्वाधार बनेका छन्, त्यो यहींका समाजसेवी र उद्योगपतिले बनाएका हुन् । त्यसैले अबको महानगर हाँक्ने नेतृत्व विकासप्रेमी हुनुपर्छ । यसका साथै नयाँ नेतृत्व यहाँको जनताको चाहना हो । वीरगन्ज महानगर प्रदेश नम्बर २ कै एक मात्र महानगर र आर्थिक केन्द्रबिन्दु भएकाले वीरगन्जको नेतृत्व वीरगन्जलाई मात्र नभई प्रदेश नम्बर २ लाई हाँक्न सक्ने खालको हुनुपर्छ । सुबोध गुप्ता, उद्योगी, वीरगन्ज वीरगन्जको नेतृत्वमा विकासप्रेमी व्यक्ति आउनुपर्छ चुनावी मैदानमा उत्रिएका सबै उम्मेदवारले आफूलाई विकासप्रेमी भनेर जनतासँग मत मागिरहेका छन्, महानगरको विकासको लागि अनेकन लोकप्रिय नाराको आश्वासन पनि दिइरहेका छन् । तर यहाँका मतदाता पहिलेभन्दा अहिले धेरै सचेत भइसकेका छन् । अब उनीहरू झूटा आश्वासन र नारामा फस्नेवाला छैनन् । सबभन्दा सक्षम र विकासप्रेमी व्यक्तिलाई म भोट दिन्छु । साथै राजनीतिक निष्ठा भएको उम्मेदवार पनि महानगरवासीको पहिलो रोजाइमा पर्ने प्रबल सम्भावना छ । प्रमोद गुप्ता, सहप्राध्यापक, वीरगन्ज अनुभवी नेतृत्व चाहिएको छ महानगरको नेतृत्व शिक्षित, स्पष्ट दृष्टिकोण र इमानदार छवि भएको व्यक्तिको हातमा जानुपर्छ । राष्ट्रिय र अन्तर्राष्ट्रिय स्तरमा समन्वय गर्न सक्ने क्षमता भएको नेतृत्व वीरगन्जको लागि आवश्यक छ । किनकि पछिल्लो समयमा वीरगन्ज महानगरमा गाभिएका गाउँलाई सहरको रूपमा विकास गर्न ठूलो साधनस्रोतको आवश्यकता छ । त्यो साधनस्रोत जुटाउन वीरगन्जको मेयरले राष्ट्रियअन्तर्राष्ट्रिय स्तरमा समन्वय गर्नैपर्छ । यसका साथै वीरगन्जको विकासको लागि अनुभवी नेतृत्व चाहिएको छ । डा दीपक शाक्य, नागरिक समाज, वीरगन्ज फर्केर नआउनेलाई भोट दिँदैनौं महानगरमा लामो समयदेखि विकास कार्य ठप्प छ । सडक, ढल र नाला अस्तव्यस्त छन् । टोलटोलमा फोहोर छ । यसर्थ यो चुनावमा वीरगन्जको विकास गर्ने र सरसफाइको अवस्था राम्रो बनाउन सक्ने उम्मेदवारलाई म भोट दिन्छु । हामीजस्ता गरिब मजदुरको दुःख, पीडा सुन्ने र केही गर्न सक्ने नेता मेरो रोजाइमा पर्नेछन् । अहिले चुनावका बेला धेरै ठूलाठूला आश्वासन बाँडेर भोट लिने र चुनाव जितेर गएपछि फेरि पाँच वर्षसम्म हाम्रो घरदैलोमा एकपटक पनि फर्किएर नआउने नेतालाई अब हामी भोट दिने पक्षमा छैनौं । बलि यादव, रिक्साचालक, वीरगन्ज भोजभतेर गर्नेलाई भोट छैन वीरगन्ज महानरपालिकाको विकासको लागि भन्दै अनेक नेताहरूले अनेक नारा दिइरहेका छन् । दिनहँु टोलटोलमा रक्सीमासुको भोजभतेर चलिरहेको छ । केही नेताले त पैसा पनि बाँडिरहेका छन् भन्ने सुनेको छु । तर म भोजभतेर खुवाउने र पैसा बाँड्ने नेतालाई भोट दिने पक्षमा छैन । अहिले वीरगन्जको सडक जहींतहीं भत्किएको छ । पानी पर्दा ढल र नालाको पानी घरमै पस्छ । त्यसैले वीरगन्जको स्थानीय नेतृत्वमा विकास गर्न सक्ने मान्छे आउनुपर्छ । श्याम क्षेत्री, पसले, वीरगन्ज विकासप्रेमीलाई जिताउनुपर्छ जितोस् वा हारोस्, मेरो भोट त शिक्षित, समाजसेवी र युवा उम्मेदवारलाई नै जान्छ । अहिलेसम्म वीरगन्जको नेतृत्व सम्हालेका नेताहरूले न त सहरको विकासको लागि केही गरे, न त बेरोजगार युवाहरूको लागि केही गरे । उनीहरूले चुनावका बेला अनेकन आश्वासन दिएका थिए, तर चुनाव जितेर गएपछि आफ्नो घर सम्पत्ति मात्र जोडे । जनताले पढेलेखेको, समाजसेवी र विकासप्रेमी व्यक्तिलाई नै जिताउनुपर्छ । प्रेमनाथ सर्राफ, युवा, वीरगन्ज छुवाछूत हटाउनेलाई भोट मधेसमा छुवाछूतको अवस्था विकराल छ । सबभन्दा पछाडि परेका र अल्पसंख्यकका रूपमा रहेका डोम समुदाय झनै पीडित छन् । म बजारको चियापसलमा चिया खान जाँदा दूध छैन भन्छन्, तर पसलमा अन्य व्यक्तिहरू चिया खाइरहेका हुन्छन् । चिया दिइहाले भने पनि प्लास्टिकको गिलासमा दिन्छन् । पसलभित्र बसेर चिया खान पाइँदैन । कथित उपल्लो जातिका मान्छेले गर्ने व्यवहार उस्तै छ । स्थिति कति भयावह छ भने हामी डोम समुदायले अझै सामूहिक रूपमा मनाइने छठजस्ता पर्वसमेत सामूहिक रूपमा मनाउन पाएका छैनौं । एक्लै आफ्नै आँगनमा मनाउनुपर्ने बाध्यता छ । त्यसैले समाजबाट छुवाछूत प्रथा फाल्ने उम्मेदवारलाई भोट दिन्छौं । रामचन्द्र मरिक, दलित अगुवा, सिरहा शिक्षा र स्वास्थ्यमा खै ध्यान ? प्रायः उम्मेदवारले सडक बनाउने प्रतिबद्धतालाई अग्रपंक्तिमा राखेका छन् । कतिपयले त स्मार्ट सिटी बनाउने भन्छन्, तर शिक्षा र स्वास्थ्यलाई कुनै उम्मेदवारले पनि आफ्नो एजेन्डाको प्राथमिकतामा राखेका छैनन् । शिक्षा र स्वास्थ्य क्षेत्र सुधार्ने प्रतिबद्धता जनाउने उम्मेदवारलाई जिताउनुपर्छ । शिक्षा र स्वास्थ्य क्षेत्र सुध्रियो भने मात्र विकासले गति लिन्छ । म यहाँका उम्मेदवारहरूलाई स्वास्थ्य र शिक्षा क्षेत्रलाई सुधार्ने प्रतिबद्धता जनाउन आग्रह गर्छु । सुनिता मोक्तान, स्वास्थ्यकर्मी, सिरहा भ्रष्टाचारमा नमुछिएको हुनुपर्छ म भ्रष्टाचारमा नमुछिएका उम्मेदवारलाई भोट हाल्छु । समाजलाई दुःख परेको बेला सहयोग गर्ने र विकास गर्न ध्यान दिने नेतालाई हामी युवाले जिताउनुपर्छ । मधेसमा बेरोजगार समस्या विकराल छ । हामीजस्ता युवा खाडी मुलुक गएर पसिना बगाउनुपर्ने अवस्था अन्त्य गर्न र यहाँ नै उद्योग र कलकारखाना स्थापना गरेर रोजगार सिर्जना गर्नुपर्छ । यसतर्फ चासो दिने उम्मेदवारलाई भोट दिन्छु । जयनाथ यादव, सिरहा हामीलाई विद्युत् मिटर दिनुपर्छ चुनाव आएपछि भोट माग्न आउने नेता चुनाव जितेपछि हाम्रो दुःखमा साथ दिन आउँदैनन् । एक महिनाअगाडि बाढी आउँदा घर भत्कायो, भत्केको घरमा बस्न बाध्य छौं । अरू ठाउँमा त सरकारले पैसासँगै विभिन्न सामान पनि बाँड्यो रे । यहाँका बस्तीहरूका कसैले राहत पाएनन् । मलगायत यहाँका बाढीपीडितलाई घर बनाइदिनुपर्छ । घरमा बिजुली नहुँदा अनेकौं समस्या झेल्न बाध्य छौं हामी । आफ्नो जग्गा नहुँदा लालपुर्जा छैन र लालपुर्जा नभएकै कारण विद्युत्को मिटर दिएको छैन प्राधिकरणले । हामी सुकुम्वासी मुसहर समुदायका लागि मिटर उपलब्ध गराइदिने नेतालाई भोट दिन्छौं । अनिता सदाय, कामदार, सिरहा सिँचाइ दिए कायापलट दलका नेताहरू गाउँगाउँमा पुगेर जनताको आवश्यकता बुझ्नुपर्छ । जिल्लाको उत्तर र दक्षिण क्षेत्रमा विकासको सन्तुलन मिलाउनुपर्छ । खानेपानी, सिँचाइ, सडक, गुणस्तरीय शिक्षाका लागि सामुदायिक विद्यालयहरूको स्तरोन्नति र गुणस्तरीय स्वास्थ्य सुविधालाई प्राथमिकतामा राखिनुपर्छ । सामुदायिक मेलमिलापको वातावरण सिर्जना गर्नुपर्छ । सडक सञ्जाल गाउँगाउँसम्म पुग्नुपर्छ । कृषकलाई सिँचाइ दिने हो भने चार वर्षमा देशको कायापलट हुन्छ । भ्रष्टाचार रोक्ने प्रतिबद्धता उपाय निकाल्नुपर्छ । सम्मर भण्डारी, शिक्षक, सिरहा साना व्यापारीलाई पुँजी दिनुपर्छ हामी साना व्यापारीहरूलाई उठिवास लगाउनुभएन । ठेला व्यापार चल्न दिनुपर्यो । सस्तो ब्याजमा विनाधितो ऋण दिनुपर्यो । पुँजी दिएपछि हामी स्वरोजगार हुन्छौं । हाम्रा बालबालिकालाई पढाउन निःशुल्क शिक्षाको व्यवस्था हुनुपर्छ । गरिबलाई घर बनाइदिनुपर्छ । खानेपानी र बिजुली दिनुपर्छ । जनतालाई सुविस्ता हुने काम गर्नुपर्छ । यी विषयमा जसले बढी जोड दिएको छ, भोट उसैलाई दिन्छौं हामी । ललिता चौरसिया, साना फलफूल व्यापारी, गोलबजार, सिरहा उपमहानगरको मुहार बदल्नुपर्यो पहिला नगरपालिका हुँदा जस्तो थियो, उपमहानगरपालिका हुँदा पनि उस्तै छ कलैया । सडक, बिजुली, खानेपानी, शिक्षा स्वास्थ्यको राम्रो व्यवस्था छैन । धनी र गरिबबीचको फरक धेरै छ । हामीलाई धेरै केही चाहिएको छैन । राम्रोसँग कमाएर खान र सबै सुबिस्ता पाइयोस् । यस्तो गर्नेलाई मतदान गर्नुपर्छ अब । सुरेशकुमार साह सोनार, चियापसले, कलैया चुनाव जित्नेले मन जितोस उपमहानगरको सडकमा रिक्सा गुडाउनसमेत गाह्रो छ । सडकमात्रै राम्रो भए पनि राम्रैसँग कमाएर खान पाइन्थ्यो । यात्रु पाइन्छ, तर लैजाने बाटो पाइँदैन । सबै उम्मेदवारले विकास गर्ने कुरा गरेको सुन्छु, तर जितेपछि के गर्ने भन्ने योजना उनीहरूसँग छैन । लामो समयदेखी जनता निराश छन् । यो कुरा नेताले बुझ्नुपर्छ । जनताको मन जित्नुपर्छ । प्रविणकुमार प्रजापती, रिक्साचालक, कलैया इमानदारी देखाए पनि पुग्छ जनता निराश छन् । अहिले निर्वाचनले छोपेको छ, सबैजना भोट माग्दै विकासको नारा फलाक्दै छन्, तर उनीहरूका कुरामा मलाई विश्वास छैन । सडक विस्तार, फोहोर व्यवस्थापन, शिक्षामा सुधार, स्वास्थ्य र खानेपानीको व्यवस्था राम्रो बनाए पुग्थ्यो । राम्रो सहरमा बसेको छु भन्न पाए हुन्थ्यो । शान्ति थापा, कलैया व्यवस्थापन गरे पुग्छ लामो समयपछि निर्वाचन हुन लागेको छ । उपमहानगर समृद्ध होस् भन्ने जनताको चाहना हो । जसले जिते पनि उपमहानगरको विकास गर्नुपर्छ । जनताले पनि राम्रा व्यक्तिलाई चुनेर पठाउनुपर्छ । राजनीतिक कार्यकर्ता नभई एक सच्चा विकासप्रेमी नागरिक बनेर मतदान गर्न सक्यौं भने पनि राम्राले काम गर्ने अवसर पाउनेछन् । गौरीशंकर यादव, कलैया उमनपा७ स्मार्ट सिटि बनाउनेलाई भोट नेपालकै मुटु कलैयामा जनप्रतिनिधि नहुँदा कर्मचारीले राम्रो काम गरेनन् । म पहिलोपटक मतदानमा सहभागी हुँदैछु । निर्वाचन नहुनु पनि विकासको काम रोकिनु हो । त्यसैले राम्रा व्यक्तिलाई जिम्मेवारी दिएर खबरदारी गर्नुपर्छ । प्रकाश बजाज, कलैया योग्यलाई जिम्मेवारी जनताले धेरै आशा राखेका हुँदैनन् । समृद्ध होस् आफ्नो नगर, सबै सुबिस्ता पाइयोस् । सही व्यवस्थापन होस् भन्ने चाहन्छन् । दलहरूले यति कुरामा ध्यान दिए मात्रै पुग्छ । दलहरू जनमुखी हुन् । अयोग्यलाई मत दिने अनि काम गरेन भनेर आलोचना गर्न सुहाउँदैन । योग्य व्यक्ति चुनौं । अनिलकुमार साह, कलैया विकासमा ध्यान दिनेलाई छान्नुपर्छ हामी राम्रालाई भोट दिने मनसायमा छौं । यहाँ त पैसा दिएर मतदाता किन्ने कामसमेत भइरहेको छ । तर म त विकासमा बढी ध्यान दिने उम्मेदवारलाई मत दिन्छु । राजेश भण्डारी, मलंगवा भोट दिने कुरामा अलमलमा छु आन्दोलनमा मारिएका सहिदको सपना भुलेर स्वार्थका लागि नेताहरू राजनीति गर्दैछन् । अहिले अहिलेसम्म मलंगवाको हालत सुधार्न प्रयास नगर्ने नेता आफू जिते नगरको कायापलट गर्ने भनेर गफ दिइरहेका छन् । कसलाई दिने हो भोट अलमल्लमा छु । सन्तोष चौधरी मलंगवा कसलाई दिने भोट ? भोजभतेर गरेर चुनाव जित्ने नेताले गाउँ विकास गर्न सक्दैन । आन्दोलनमा लगेर सहिद बनाउने नेताहरू अहिले भतेर खुवाइरहेका छन् । मधेसी नेताहरूमा धैर्य र त्याग नहुँदा सर्लाहीमा मधेसवादी कमजोर हुने संकेत देखिएको छ । आज पैसाको खोला बगाउनेले भोलि सरकारी पैसाले आफ्नो गोजी भर्ने काम मात्र गर्छ । कसलाई भोट दिने ? लालबाबु साह, पिपरिया महिलाबारे विचार छैन भोट माग्ने नेताहरूमा महिला अधिकारको बारेमा कुनै एजेन्डा छैन । समावेशीताको हिसाबले मात्र महिला सहभागी भएका छन् । अधिकारबाट वञ्चित भएका मधेसी महिलालाई मधेसवादी दलले नै प्रमुखमा टिकट नदिनु दुःखद् हो । यसर्थ, मेरो मत जानेछ महिलाबारे प्रस्ट विचार हुनेलाई । श्वेता कर्ण, मलंगवा प्रस्तुती : क्रान्ति शाहवीगन्ज, मनिका झाजनकपुर, सन्तोष यादवसिराहा, सुनिल ठाकुरमलंगावा, दिवाकर भण्डारीकलैया"
एसियन इन्डोर गेम्समा नेपालले आठ खेलमा भाग लिने,"काठमाडौं : तुर्कमिनिस्तानको राजधानी अस्गावातमा यही सेप्टेम्बर १७ देखि २७ तारिखसम्म आयोजना हुने पाँचौं एसियन इन्डोर तथा मार्सल आर्ट्स गेम्समा नेपालले आठ खेलमा भाग लिने भएको छ । नेपालबाट आठ खेलका १८ खेलाडीको सहभागिता रहने नेपाल ओलम्पिक कमिटीले बिहीबार आयोजित पत्रकार सम्मेलनमा जानकारी दिएको हो । नेपालले तेक्वान्दो, बुद्धिचाल, पौडी, भारोत्तोलन, पुरुष थ्री वाई थ्री बास्केटबल, मुवाथाई, किक बक्सिङ र कुराँस खेलको सहभागिता रहनेछ । नेपालबाट नेपाली टोलीमा १८ खेलाडी, प्रशिक्षक र अफिसियल गरी २७ जना रहेको नेपाल ओलम्पिक कमिटीका अध्यक्ष जीवनराम श्रेष्ठले बताए । नेपाली टोलीको सेभ द मिसनमा राष्ट्रिय खेलकुद परिषद्का सदस्यसचिव केशवकुमार विष्ट रहेका छन् । एडमिन अफिसरको रूपमा राखेप प्रशासन विभाग प्रमुख वासुदेव आचार्य तुर्कमिनिस्तान जाँदैछन् । प्रतियोगितामा सहभागी खेलाडीमा तेक्वान्दोबाट नीमा गुरुङ र वीरबहादुर महरा, बुद्धिचालमा मोनालिसा खम्बु र मदनकृष्ण कायस्थ, पौडीका शिरीष गुरुङ र निहारिका तन्डुकार, मुवा थाईमा नवराज गुरुङ, भारोत्तोलनमा कमला श्रेष्ठ र प्रकाश केसी र कुराँसबाट अस्मिला छन्त्याल, दीपक छन्त्याल र जतान्ती श्रेष्ठ रहेका छन् । बास्केटबलमा असीम श्रेष्ठ, विक्रम जोशी, विजय बुर्जा र सौरभ श्रेष्ठ रहेका छन्। प्रशिक्षकमा तेक्वान्दोबाट हरिहरप्रसाद पाण्डे, बास्केटबलबाट दिनेशचन्द्र नकर्मी , भारोत्तोलनबाट जगदीशप्रसाद प्रधान, किक बक्सिङबाट रञ्जनकुमार भुजेल, बुद्धिचालका धारामबहादुर लामा, कुराँसबाट प्रतीक्षा खरेल र पौडीबाट मुकुन्दराज शर्मा रहेका छन् । एसियन इन्डोर तथा मार्सल आर्ट्स गेम्समा एसियाका ४६ र ओसियाना देशका १७ गरी कुल ६३ देशका खेलाडीले विभिन्न २३ खेलमा प्रतिस्पर्धा गर्नेछन् । नेपालको झन्डा नीमाले बोक्ने प्रतियोगिताको उद्घाटन क्रममा मार्च पासमा नेपालको झन्डा तेक्वान्दोकी नीमा गुरुङले बोक्ने भएकी छन् । नीमा १२औं दक्षिण एसियाली खेलकुदमा रजक पदक विजेता एवं सातौं राष्ट्रिय खेलकुद प्रतियोगितामा स्वर्ण विजेता खेलाडी हुन् । प्रतियोगिताकै क्रममा अस्गावातमा आयोजना हुने एसियन ओलम्पिक काउन्सिलको बैठकमा भाग लिन नेपाल ओलम्पिक कमिटीका अध्यक्ष श्रेष्ठ, महासचिव लामाटेन्डी सेर्पा र कोषाध्यक्ष रतन टन्डन पनि तुर्कमिनिस्तान जाँदैछन् । सोही क्रममा दक्षिण एसियाली ओलम्पिक कमिटीको बैठकसमेत हुनेछ । सेप्टेम्बर १९ तारिखमा हुने उक्त बैठकले नेपालमा सन् २०१९ मा आयोजमा हुन लागेको १३औं दक्षिण एसियाली खेलकुद (साग) को अन्तिम टुंगोसहित सागमा समावेश खेल पनि निर्धारण गर्नेछ । नेपाली टोलीलाई बिहीबार ओलम्पिक कमिटीका अध्यक्ष श्रेष्ठ, राखेपका सदस्यसचिव विष्टलगायतले बिदाइ गरे ।"
"राष्ट्रिय लिगमा १६ टोली, थ्रीस्टारलाई डेढ करोड क्षतिपूर्ति","काठमाडौं : अखिल नेपाल फुटबल संघ (एन्फा) ले यसपटक होम एन्ड अवेका आधारमा राष्ट्रिय लिग गर्ने भएको छ । एन्फाको बिहीबार बसेको बैठकले २०७२ को राष्ट्रिय लिग खेलेका काठमाडौंका १२ ए डिभिजन क्लब र मोफसलका चार क्लबलाई लिग खेलाउने निर्णय गरेको हो । तर प्रस्ताव गरिएका सबै टोलीले लिग खेल्ने नखेल्ने विषयमा निर्णय हुन बाँकी रहेको एन्फाले जनाएको छ । लिग मंसिर महिनामा गर्ने एन्फाले यसअघि नै घोषणा गरिसकेको छ । ए डिभिजनमा अहिले थ्री स्टार, फ्रेन्ड्स, त्रिभुवन आर्मी, एपीएफ, मनाङ मस्र्याङ्दी, संकटा, हिमालयन शेर्पा, सरस्वती, ब्रिगेड ब्वाइज र जावलाखेल क्लब छन् । मोफसलका झापा ११, मोरङ, रूपन्देही र सुदूरपश्चिमाञ्चल क्लबले पछिल्लो पटक आयोजना भएको राष्ट्रिय लिगमा भाग लिएका थिए । मोसफलका टोलीले खेल्न तयार भएमा चार क्लबले ए डिभिजनको मान्यता पाउनेछन् । यसअघि एन्फाले विभागीय टोलीलाई मात्र सोझै ए डिभिजनको मान्यता दिएको थियो । अन्य क्लबलाई सी, बी हुँदै ए डिभिजनमा पुग्नुपर्ने प्रावधान छ । यसैगरी एन्फा अध्यक्ष नरेन्द्र श्रेष्ठको अध्यक्षतामा बसेको कार्यसमिति बैठकले थ्रीस्टार क्लबलाई डेढ करोड रुपैयाँ क्षतिपूर्ति दिने निर्णय पनि गरेको छ । क्षतिपूर्तिका लागि संघको विशेष सभाको स्वीकृति लिइने भएको छ । थ्रीस्टारले गतवर्ष एएफसी कपको पहिलो चरणको छनोट पार गरी दोस्रो चरणको छनोटबाट एएफसी कप प्लेअफ खेल्ने मौका पाएको थियो । तर अन्तिममा एन्फा पदाधिकारीको गल्तीका कारण क्लबको नाम प्रतियोगितामा दर्ता नगरिएपछि थ्रीस्टार एएफसी प्लेअफ खेल्नबाट बञ्चित भएको थियो । सोही कारण थ्रीस्टारले एन्फासँग ६ करोड रुपैयाँ क्षतिपूर्ति माग गरेको थियो । एन्फासँग रुष्ट देखिएको थ्रीस्टारले पछिल्लो समय फुटबलका कुनै पनि गतिविधिमा सहभागिता जनाएको थिएन ।"

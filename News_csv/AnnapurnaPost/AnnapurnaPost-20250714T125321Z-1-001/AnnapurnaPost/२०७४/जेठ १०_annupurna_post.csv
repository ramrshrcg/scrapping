शीर्षक,विवरण
देउवाको विचलित नेतृत्व,"भनिन्छ स्थानीय सरकारहरू प्रजातन्त्र र विकासको निम्ति एउटा सशक्त अर्थसामाजिक प्रयोगशाला हो, जहाँ नयाँ नेतृत्वको विकास र परीक्षण हुने अवसरदेखि विभिन्न किसिमका मौलिक एवं स्थानीय योजना, नीति र कार्यक्रम तर्जुमा एवं व्यवस्थापन गरिन्छ । यस अर्थमा प्रयोगशालाको एउटा अमूक क्षेत्रमा सफल कार्यान्वयन भएको अमूक कार्यक्रम अर्को सरकार अथवा प्रदेशले पुनः अभ्यास गर्न सक्छन् र त्यो मानेमा अहिलेको संविधानको सबैभन्दा राम्रो पक्ष भनेको त्यही अनुसूची ८ हो, जसले गर्दा स्थानीय सरकारहरू अधिकारसम्पन्न देखिन्छन् । तर त्यसनिम्ति आवश्यक स्रोत एवं यथेस्ट मानव संसाधनको पर्याप्तता सधैं खट्किने सम्भावना नभएको पनि होइन । त्यसअतिरिक्त केन्द्रीय एवं प्रादेशिक सरकारहरूले स्थानीय सरकारको दिगो र संस्थागत विकास गर्नुभन्दा तिनीहरूको काम, कर्तव्य र अधिकार एवं क्षमता कटौती गर्न पछि पर्ने छैनन् । किनभने नेपाली राजनीतिमा आफ्नो कर्तव्य र अधिकारको उचित प्रयोग गर्न नसक्नेहरू सधैं अरूको अधिकारमाथि खेल्न चाहन्छन्, तथापि २० वर्षपछि सम्पन्न स्थानीय सरकारको प्रथम चरणको निर्वाचनमा आमनागरिकले जुन उत्साह एवं उमंगका साथ आफ्नो मताधिकार प्रयोग गरे, त्यसले निश्चय नै प्रजातन्त्रको आधारशिला दह्रो बनाउने काम गरेको छ । चुनावले अवश्य पनि नयाँ जोस उमारेको छ । तर चुनावको परिणामबाट एमाले जति हौसिएको छ, अन्य दलहरू छैनन् होला । त्यसो त प्रजातन्त्रको मियो ठान्ने नेपाली कांग्रेसले अपेक्षाकृत राम्रो नतिजा नपाएको स्विकारिसकेको छ । त्यसनिम्ति कांग्रेसको वर्तमान नेतृत्व अर्थात् सभापतिले पूर्ण जिम्मेवारी लिनुपर्छ । भ्यागुताको सिकार अलि अगाडिसम्म जब देशमा सक्रिय राजतन्त्र उत्कर्षमा थियो, त्यतिखेर राजा महाराजाहरू चितवनतिर ठूला जनावरको सिकार खेल्न जान्थे भनेर इतिहास पढेको हो । तर यसपालि कांग्रेस बादशाह र पूर्व सिकारी माओवादी प्रधानमन्त्रीसँग कुममा कुम मिलाउँदै भरतपुरमा चुनावी माछा मार्न पुगे, तर सभापति देउवाको हातमा भ्यागुतो पर्यो । सभापति देउवाले कांग्रेसको प्रजातान्त्रिक आदर्श, मूल्य र मान्यतालाई माओवादीसँग चुनावी सम्झौता गरेर जुन जुवा खेले, त्यो कांग्रेस र देशनिम्ति प्रतिघातक हुन्छ । विगत २० वर्षयता कांग्रेस सम्झौता नै सम्झौताले गुजुल्टिएर 'करारको पोको' बनिसकेको छ । अहिले शेरबहादुर देउवाले 'कोठे करारखाना' मार्फत देशको राजनीति नियन्त्रण गर्न खोज्नु अधिनायकवादी चरित्र मात्रै हो । भरतपुर पुगेर जुन उन्मादका साथ उनले कांग्रेस समुदायलाई एउटा भोट माओवादीलाई दिनुस् भन्न सके, त्यसले प्रजातन्त्रनिम्ति तिनले राजनीति सुरु गर्नुपहिल्यैदेखि नै कांग्रेसनिम्ति रगत र पसिना बगाएका चितवनबासीहरूको आत्माले अवश्य पनि धिक्कारेको थियो र छ । सभापति देउवाले आफू प्रधानमन्त्री हुन्न कि भन्ने अत्यन्त स्वार्थी मनोवृत्तिले ढाकिएपछि कांग्रेसको सम्पूर्ण इतिहासलाई विसर्जन गर्न पछाडि परेनन् । अब अहिले भरतपुरको चुनावी नतिजाबाट सभापति देउवा मर्माहत हुने नै भए । किनभने माछा मार्न पुगेका देउवाका हातमा भरतपुरका जनताले भ्यागुतो थमाइदिए र धन्न कांग्रेसको इज्जत राख्न सफल भएकोमा धन्यवादका पात्र छन्, भरतपुरवासीहरू । त्योभन्दा अझ अहम पक्ष के हो भने कथित बाह्रबुँदेको वकालत गर्दै सभापति देउवाले कांगे्रसको आदर्शमाथि जुन खेलबाड गर्ने दुस्साहस प्रकट गरे, त्यसको प्रतिवाद हुनुपर्छ । आदर्श परिवर्तन विगत २० वर्षमा तीनपटकसम्म प्रधानमन्त्री भइसकेका कांग्रेस सभापति देउवाको आफ्नो क्षेत्रीय प्रभाव राम्रै होला, तर राष्ट्रिय स्तरमा तिनलाई देशनिम्ति 'अपरिहार्य व्यक्तित्व' सायद कमै मात्रले ठान्छन् । सामान्य नागरिकलाई तिनको नेतृत्वले राष्ट्रिय राजनीतिमा खासै ठूलो आशा तथा विश्वास गर्न गाह्रो मान्दछन् । किनभने नेपाली राजनीतिमा प्रशस्त विकृति भित्र्याउने काम तिनीहरूबाट भएको थियो र भर्खरै मात्र थप विकृति सुरु गर्न पुगे । उदाहरणको निम्ति देशभित्र र बाहिर कांग्रेस भनेको प्रजातन्त्रप्रति पूर्ण समर्पित, स्वतन्त्र न्यायालय र विधिको राज्य एवं शक्ति पृथकीकरणमा विश्वास राख्ने राजनीतिक शक्ति भनेर चिनिन्थ्यो, तर भर्खरै मात्र एउटा सामान्य प्रहरी मुद्दालाई लिएर प्रधानन्यायाधीशलाई महाभियोगको कथित प्रस्ताव दर्ता गर्न लगाएर अधिनायकवादी राज्यसत्तामा हुनेजस्तै न्यायालयमाथि ठाडो धावा बोल्न पुगे । त्यतिले नपुगेर कांग्रेसको केन्द्रीय समितिले पनि ठूलै बाजी मारेको भन्दै सहीछाप गरी ताली पिट्यो । त्यसले इंगित गरेको महत्र्वपूर्ण आयामचाहिँ कांग्रेसको केन्द्रीय समिति अहिले आएर 'जी हजुरी' (एस म्यान) गर्नेहरूको भीड मात्र बनेछ । त्यो अत्यन्त दुःखद र सोचनीय पक्ष हो । स्वतन्त्र न्यायपालिका नभएको कस्तो प्रजातान्त्रिक आदर्श हो कांग्रेस प्रवक्ताले सार्वजनिक रूपमा स्पष्ट पार्ने थिए कि ? त्यसरी नै कांग्रेसले आफ्नो 'प्याराडाइम सिफ्ट' (आदर्श परिवर्तन) गरेको अर्को दृष्टान्त भर्खरै चुनावमा माओवादीसँग गरेको कथित सम्झौता हो । प्रथम चरणको २८३ स्थानीय सरकारहरूमध्ये भरतपुरमा सभापति देउवाले आफ्नो अमूल्य समय खर्च गर्न भ्याए र त्यहाँ उनले माओवादीसँग 'दीर्घकालीन सम्झौता' को उच्चारण गरे, त्यो सत्य हो भने कांग्रेसको केन्द्रीय समिति एवं महासमिति र अधिवेशनमार्फत त्यसलाई अनुमोदन गर्नुपर्ने हो, तर अहिलेसम्म एकजना पनि केन्द्रीय सदस्यमहानुभावले त्यसको प्रतिवाद नगर्नु भनेको सम्भवतः त्यो नै आधिकारिक हो । कांग्रेसले यतिछिटै विधि लत्याएर व्यक्तिको सर्वेसर्वा स्विकार्न थालेपछि सचेत आम नागरिक कांग्रेसप्रति आकर्षण बढ्नेभन्दा घट्ने क्रम बढ्दै गएको चुनावले स्पष्ट देखाउँछ । फेरि माओवादीसँग चुनावी सम्झौता गर्ने विषयमा कांग्रेसको आधिकारिक निर्णय गर्ने प्रक्रिया पनि गोप्य नै रह्यो, सम्भवतः आफ्ना 'एस म्यान' हरूको कोठे बैठकबाट पारित भएको थियो । अन्यथा केन्द्रीय समितिमा त्यस विषयमा छलफल भएको व्यहोरा सार्वजनिक भएको थिएन । तसर्थ कांग्रेसको वर्तमानको नेतृत्वले गरेको 'आदर्श परिवर्तन' ले देशभित्र र बाहिर रहेका विदेशी मित्रराष्ट्रले कांग्रेसबारेमा आफ्ना सोच अवश्य पनि परिर्वतन गर्नेछन् । सभ्य मुलुकले माओवादीसँगको असभ्य सम्झौता स्विकार्दैन । कांग्रेसको बाटो सभापति देउवाले नेपालमा प्रजातान्त्रिक संस्कार, मूल्य र मान्यताहरूलाई संस्थागत हुन दिँदैनन् भन्ने तिनको न्यायालयमाथिको ठाडो हमला र माओवादीसँगको गोप्य चुनावी सम्झौताले स्पष्ट प्रमाणित गरेको छ । त्यसले कांग्रेसको नयाँ इतिहास लेख्ने क्रममा 'कलंक' थपिएको छ किनभने २००७ सालदेखि नै प्रजातन्त्रको योगदान दिएका हजारौंलाखौं राजनीतिक धरोहरहरूको आत्मामा ठेस पुर्याएका छन् । अहिले कांग्रेसमा स्वाभिमान, आत्मसम्मान र मेरुदण्ड भएका व्यक्तित्वहरूको खडेरी मात्र नभएर अनिकाल लागिसकेको छ किनभने कसैले पनि ती नयाँ कलंकहरूको प्रतिवाद गर्ने हिम्मत गरेनन् । त्यसो त अहिलेका कांग्रेसका थुप्रै महामहिमहरू स्वयंलाई बीपी, गणेशमान एवं किसुनजीबाट सिञ्चित ठान्छन् तर तिनीहरूको वर्तमानले प्रमाणित गरिसकेको छ ती सबै ढोंग मात्र हुन् । कांग्रेसका विगतका ती मुर्धन्यहरूले न त न्यायपालिकामाथि औंला उचाले न त कम्युनिस्टसँग सम्झौता नै गरे । गणेशमान सिंहले २०४२ सालपछि 'कार्यगत एकता' मात्र हुन सक्छ भनेर स्पष्ट पार्नुभएको सायद वर्तमान पदाधिकारीहरूले बिर्सेका छैनन् । किसुनजी सम्भवतः अहिले स्विकार्नुहोला शेरबहादुरले उहाँको नाम बद्नाम गरिसकेको यथार्थबाट । विगत २० वर्षयता कांग्रेस सम्झौता नै सम्झौताले गुजुल्टिएर 'करारको पोको' बनिसकेको छ तैपनि जनताको मन जित्न असफल भइराखेको छ, किन ? अहिले आएर फेरि शेरबहादुरले 'कोठे करारखाना' मार्फत देशको राजनीति नियन्त्रण गर्न खोज्नु अधिनायकवादी चरित्र मात्रै हो । नेपाली जनतालाई रैतीबाट नागरिक बनाएको हिजोको नेतृत्वले वर्तमानमा उब्जेका नयाँ बादसाहहरूको गुलाम बन्न सक्दैननचाहँदैनन् । अब्राहम लिंकनको एउटा भनाइ थियो, 'तपाईं कुनै व्यक्तिको चरित्र परीक्षण गर्नु छ भने त्यो व्यक्तिलाई सत्ताशक्ति दिनहोस् ।' अब बारम्बार सत्ताशक्तिबाट असफल भएका कांग्रेसको अधिकांश नेतृत्व वर्गलाई स्थानीय सरकारबाट खारिएका नयाँ नेतृत्वको उदयले विस्थापित गर्छ कि भन्ने आशा गर्न सकिन्छ । जति लामो डोरी बाटे पनि एउटै गाँठोले टुंग्याएजस्तै आज चुनौती दिन नसक्ने व्यक्तिले भोलि पनि चुनौती सामना गर्न सक्दैनन् । तसर्थ जनता पुरानो दौराको तुना समातेर राजनीति नगर्नेको खोजीमा देखिन्छन् ।"
चुनावी सन्देश,"राष्ट्रिय संकटको घडीमा देशको स्वाधीनताको पक्षमा शक्तिशाली अडान राख्दै संकटबाट देशलाई पार लगाएको शक्तिलाई लक्षित गरी 'आगामी दस वर्ष, एमालेमुक्त नेपाल' को नारासहित चुनावमा होमिएका सत्ताधारी दल यतिबेला आन्तरिक समीक्षामै छन् । अर्कोतिर ५० देखि ६० प्रतिशत ठाउँ जित्ने दाबी गरेको पार्टी एमालेले पनि सोचेजतिको ठाउँमा विजय हासिल गर्न सकेन । पहिलो चरणको स्थानीय तहको चुनावी परिणाम अन्तिम चरणमा आउँदा प्रमुख प्रतिपक्षी दल ४३८१६ प्रतिशत मतका साथ शीर्ष स्थानमा कायम छ । यो आलेख तयार पार्दासम्म प्रमुख सत्ताघटक नेपाली कांग्रेस ३६३९ र माओवादी केन्द्र १६२५ प्रतिशत मतका साथ क्रमशः दोस्रो र तेस्रो दलमा सीमित भएका छन् । साझा जित संविधान संशोधनबिना चुनाव सम्पन्न हुनै नसक्ने भनी मधेसी दलले बखेडा झिकिरहेको कठिन घडीमा पनि चुनाव सम्पन्न भएको छ । २०७४ माघ ७ भित्र तीनै तहको चुनाव सम्पन्न गरिसक्नुपर्ने संवैधानिक बाध्यता एकातिर र अर्कोतिर केही आन्तरिक र बाह्य शक्तिले संविधान संशोधनको नाममा देशलाई बन्धक बनाइरहन गरेको प्रयासबीचको रस्साकस्सीमा अन्ततः संविधान कार्यान्वयनको पाटोले जितेको छ । अस्थिरता पैदा गरी आफ्नो स्वार्थसिद्ध गर्ने शक्ति पराजित भएका छन् । चुनावमा कुनै दल ठूलो र कुनै सानो हुनु सामान्य प्रक्रिया हो तर देशको हित र स्वार्थ साघुरिँदै गयो भने सबैको हार त्यतिबेला हुन्छ । देशको स्वार्थमा धक्का त्येतिखेर पुग्थ्यो, जतिखेर राष्ट्रहितविरुद्धका बुँदा समेट्दै संविधान संशोधन हुन्थ्यो वा संशोधनकै बहानामा फेरि पनि चुनाव रद्द हुन्थ्यो । तर त्यसो भएन, यो नै साझा जित बन्न पुगेको छ । सत्ता दुरुपयोग भारतीय नाकाबन्दीलाई निर्मम तरिकाले सामना गरी राष्ट्रहितविपरीतका मागलाई निकम्मा बनाएर देशको स्वाधीनता बलियो पार्ने ओली सरकारको गठनपूर्वदेखि नै उक्त सरकार प्रहारको केन्द्र बनिसकेको थियो । ओली सरकारले गरेको चीनसँगको दसबुँदे सम्झौता नै सैद्धान्तिक रूपमा नेपालको अन्तर्राष्ट्रिय सन्तुलित सम्बन्ध र बहुपक्षीय अन्तरनिर्भरताको बाटोमा एक कोसेढुंगा बन्न पुगेपछि केपी ओली र नेकपा (एमाले) झनै अरूको प्रहारको केन्द्र बन्न पुगे । ती सम्झौता कार्यान्वयनको लागि काम अगाडि बढाउने र छोटो अवधिमै नेपालको विकासमा कायापलट गर्ने कोसिस सुरु हुँदा तत्कालीन सत्ताघटक दल माओवादी केन्द्रलाई ओली सरकारबाट बाहिर निकालियो र कांग्रेससँगको समीकरणमा नयाँ सरकार बनाइयो । एमाले प्रतिपक्षमा पुगे पनि उसमाथिको चौतर्फी प्रहार रोकिएन । एमालेले निरन्तर लिँदै आएको राष्ट्रिय स्वाधीनताको अडानमा समाहित विपक्षी दलहरूलाई आफ्नो क्याम्पमा ल्याउन अनेक हत्कण्डा प्रयोग गरियो । एमालेको मेचीमहाकाली यात्रालाई बिथोल्न सप्तरीमा सत्ताघटक, मधेसी दल र बाह्य शक्तिको राम्रै जमघट भयो । त्यही क्रममा पाँचजना नागरिकको मृत्यु भयो तर स्थानीय प्रशासनको सावधानीको कारण एमाले समाप्त पार्ने षड्यन्त्र सफल हुन सकेन । पदीय दायित्व र गरिमाविपरीत देशका गृहमन्त्रीले नै एमालेलाई मधेसबाट लखेट्न उर्दी जारीसमेत गरेका थिए, तर यात्रा अभियान पूरा भइछोड्यो । 'जनताकेन्द्रित कार्यक्रम र जनासभागितामूलक विकासे क्रियाकलाप' लाई सचेततापूर्वक सुरु गरियो भने जनताले परिवर्तित व्यवस्थामाथि अपनत्व महसुस गर्नेछन् अन्यथा एउटै राजनीतिक कोर्स चीरकालसम्म रहला भन्न पनि सकिँदैन । चुनावलाई लक्षित गरी प्रहरी महानिरीक्षक नियुक्तिमा रडाको मच्चाउने काम मात्र भएन, त्यही विवादमा प्रधानन्यायाधीश सुशीला कार्कीमाथि नै महाभियोग लगाइयो । यी सत्ता साझेदार दलका गतिविधि सत्ताको चरम दुरुपयोगसँग नै सम्बन्धित हुन् । चुनाव सुरु हुनुअघि दोलखामा माओवादी केन्द्रका कार्यकर्ताद्वारा एमाले कार्यकर्ताको हत्या गरियो । जनतामा भय र त्रास सिर्जना गरी सत्तापक्षलाई मतदान गर्न बाध्य तुल्याउने काम नभएका होइनन् । चुनावको दिन दोलखाका थुप्रै बुथ कब्जा गर्ने कामसमेत भए । एउटा जिल्लामा त्रास र आतंक फैलाएर देशैभरको मतदान प्रक्रिया प्रभावित तुल्याउने रणनीतिबमोजिम ती कदम चालिए । तर जनताको शक्तिका अगाडि कसैको केही लागेन । सरकारले सोचे र चाहेभन्दा फरक परिणाम जनताबाट आयो । परिणामको सन्देश कुनै निश्चित दलको स्थायी मतदाता होइनन् जनता । पहिलो संविधानसभा निर्वाचनमा माओवादीलाई पहिलो दल बनाउने जनताले दोस्रो संविधानसभामा उसलाई तेस्रो र कांग्रेसलाई पहिलो बनाइदिए । एमाले तेस्रोबाट दोस्रो दल बन्यो । यो पहिलो चरणको स्थानीय तहको चुनावमा उनै जनताले दोस्रो दल एमालेलाई पहिलो बनाए, यद्यपि दोस्रो चरणको परिणामपछि परिणाम जता पनि जान सक्ला, त्यसको लागि केही दिन कुर्नैपर्छ । ्रचुनावअघि कतिपय एमाले कार्यकर्ताले 'कांग्रेस हाफ, माओवादी पत्तासाफ' को नारा पनि लगाएको सुनियो, जसलाई जनताले अनुमोदन गरेनन् । प्रमुख दलको सम्मानजनक जितले आगामी दसकको राजनीति झल्काउँछ । कुनै एउटा मात्र दलको हावीलाई यो परिणामले पुष्टि गर्दैन । अर्थात् अझै दलले मिलेर नै देश चलाउनुपर्ने जनताको मतको स्पष्ट सन्देश हो । जित्नु ठूलो कुरो होइन । कुन उद्देश्यका साथ व्यवस्था परिवर्तन भयो ? किन देश संघीय संरचनामा गयो ? एकात्मक प्रणालीबाट संघात्मक प्रणालीमा जाँदा पनि एकात्मक प्रणालीकै मनोविज्ञान, कार्यशैली र हर्कत देखाइयो भने जनताले दण्ड दिने घडी फेरि पनि आउनेछ । मुख्य कुरो 'जनताकेन्द्रित कार्यक्रम र जनासभागितामूलक विकासे क्रियाकलाप' लाई सचेततापूर्वक सुरु गरियो भने जनताले परिवर्तित व्यवस्थामाथि अपनत्व महसुस गर्नेछन् अन्यथा एउटै राजनीतिक कोर्स चीरकालसम्म रहला भन्न पनि सकिँदैन । त्यसैले एकपटक जितेपछि फेरि जित्नु पर्दैन भन्ने सोच राखेर काम गर्नु हुँदैन । किनकि जित पटकपटक चाहिन्छ, फेरि पनि जित्नुपर्छ । त्यसको लागि सम्पूर्ण जनता र हरेक राजनीतिक दललाई सँगै लिएर आआफ्ना स्थानीय तहको विकास प्रक्रियालाई तीव्र ढंगले अगाडि बढाउनु चुनावपछिको पहिलो दायित्व बन्नेछ । स्थानीय सत्तामा बसेर शक्तिको चरम दुरुपयोग गर्ने, समान अवसरको ढोका बन्द गर्ने, आफ्ना नातागोतालाई मात्र फाइदा हुने काम गर्ने, आम जनताको जीवनस्तर र दैनिकी जस्ताको तस्तै हुने परिस्थिति बन्ने हो भने स्थानीय सरकारका प्रतिनिधि पात्र मात्रै होइन, व्यवस्थामाथि नै जनताले औंला उठाउनेछन् । जनताको मनोविज्ञान र आवश्यकताअनुसार काम गरौं, समयले सुम्पेको ऐतिहासिक जिम्मेवारी ख्याल गरेर पाइला चालौं । स्थानीय तहलाई सबैको साझा फूलबारी र घरबारी बनाउने गरी काम गरौं । चुनावी परिणामको खास सन्देश पनि यही हो ।"
नेतृत्वदायी भूमिकाबाट अमेरिका पछि हट्ने!,"सन् १६४८ को वेस्टफालियन शान्ति सन्धिपछि विश्वमा क्रमशः एकछत्र राज गर्दै आएका पश्चिमा अधिकांश मुलुकहरूले विस्तारै आफ्नो वर्चस्व गुमाउने क्रममा छन् ।वेस्टफालियन शान्ति सन्धिले तीस वर्षसम्म व्याप्त रहेको युरोपको धार्मिक हुँदै राजनीतिक दिशा लिएको युद्घ समाप्त गरेको थियो । राजनीतिबाट धर्मलाई विभक्त गराएको उक्त सन्धिसँगै सार्वभौम राष्ट्रको मान्यता सुरु भएको मानिन्छ । अन्तर्राष्ट्रिय सम्बन्धका जानकारहरूका अनुसार सोही शान्ति सन्धिको जगमा टेकेर विद्यमान रहेको पश्चिमा विश्व व्यवस्था खडा गरिएको हो । सन्धिमा प्रत्येक राष्ट्रको वाञ्छित आन्तरिक र बाह्य सम्प्रभुताको कुरा उल्लेख गरिएको छ । सम्प्रभुताले सम्पूर्ण अनि असीमित सत्ता भन्ने बुझाउँछ । थोमस हब्सले आफ्नो पुस्तक लेबियाथान (१६५१) मा सम्प्रभुतालाई दमनकारी सत्ताउपरको एकाधिकार भनी व्याख्या गरेका छन् । जुन सत्ता लोकतान्त्रिक सभाको हातमा पनि हुन सक्ने उल्लेख छ । राज्यलाई शक्तिको प्रमुख स्रोत मानेको उक्त सन्धिले सानो होस् अथवा ठूलो, प्रत्येक राष्ट्रले अर्को राष्ट्रको सार्वभौमसत्ता र राष्ट्रिय अखण्डताको सम्मान गर्नैपर्ने व्याख्या गरेको छ । तर भूमण्डलीकरण, विश्व व्यापार संगठन, अन्तर्राष्ट्रिय अपराध न्यायालय जस्ता दोस्रो विश्वयुद्घपछि भित्रिएका अन्य नवीन आयामहरूले वेस्टफालियन सार्वभौमसत्तालाई शिथिल बनाएको छ । जुन आवधारणामा शान्ति सन्धिको प्रार्दुभाव भएको थियो आजको दिनसम्म आइपुग्दा ती इमारतका आधार खल्बलिसकेका छन् । सन्धिले राष्ट्रहरू स्वतन्त्र र सार्वभौमसत्ता सम्पन्न हुने, एकअर्काको राष्ट्रिय अखण्डताको सम्मान गर्ने र एकअर्काको आन्तरिक विषयमा हस्तक्षेप नगर्ने भनिए पनि व्यवहारत त्यो अनुभव गर्न पाइँदैन । यथार्थवादी सिद्घान्तले अन्तर्राष्ट्रिय सम्बन्धलाई 'जिरोसम गेम' भनेर व्याख्या गरिराख्दा एउटा देशको हार नै अर्को देशको जित बि दिएको छ । जसले गर्दा आफ्ना निहित स्वार्थपूर्तिको लागि अर्को देशको अस्मितामाथि प्रहार गर्ने अवयव देखा पर्दै गए । यसमा खासगरी वेस्टफालियान सिद्धान्तका हिमायती पश्चिमा शक्तिराष्ट्रहरू अग्रस्थानमा रहे । भूमण्डलीकरणका पक्षमा चीन उभिँदा अमेरिका विपक्षमा उभिएर होस् अथवा जलवायु परिवर्तनसम्बन्धी गरिसकेको पेरिस सहमतिबाट पछि हटेर होस्, अमेरिका विस्तारै विद्यमान रहेको विश्व व्यवस्थाको नेतृत्वदायी भूमिकाबाट पछि हट्ने संकेत दिँदैछ । संयुक्त राष्ट्रसंघको बडापत्रको धारा २ को उपधारा (७) अनुसार स्वयं राष्ट्रसंघले पनि कुनै राष्ट्रको आन्तरिक मामिलामा हस्तक्षेप गर्न पाउँदैन । सोही धाराको उपधारा (४) अनुसार राष्ट्रहरूले आफ्नो अन्तर्राष्ट्रिय सम्बन्धमा कुनै पनि राष्ट्रको प्रादेशिक अखण्डता वा राजनीतिक स्वतन्त्रताविरुद्घ अथवा अन्य कुनै प्रकारले राष्ट्रसंघको उद्देश्यसँग नमिल्ने किसिमबाट शक्ति अथवा धम्कीको प्रयोग गर्नु हुँदैन । यी दुवै धाराहरूले वेस्टफालियान सार्वभौमसत्तासम्बन्धी अवधारणालाई अनुसरण गरेका पाइन्छन् तर सोही बडापत्रको धारा ५१ मा यस कुराको स्पष्ट उल्लेख गरिएको छ कि सशस्त्र आक्रमण भएको स्थितिमा आत्मरक्षाको लागि व्यक्तिगत राष्ट्रहरूले सशस्त्र कारबाही गर्न पाउनेछन् । एकातिर कडाइ गर्दै अर्कोतर्फबाट राष्ट्रसंघले सार्वभौम राष्ट्रहरूमाथि आक्रमण गर्न मिल्ने बाटो प्रशस्त गरिदिएको छ । यस्तै बडापत्रको धारा १ मा सबै सार्वभौमसत्ता सम्पन्न राष्ट्रहरू समान हुन् भन्दै गर्दा शक्तिशाली देशहरूबाट कमजोर देशहरूमाथि आक्रमण हुँदा पनि राष्ट्रसंघले आँखामा पट्टी बाँधेर बसेको छ । उदाहरणको लागि सन् २००३ को इराक आक्रमणलाई लिन सकिन्छ । तत्कालीन परिस्थितिमा उक्त कदम आवश्यक थियो अथवा थिएन, यो बहसको एउटा पाटो हुन सक्ला तर अमेरिकाले राष्ट्रसंघअन्तर्गतको सुरक्षा परिषद्लाई जानकारी नै नदिई आक्रमणमा गएको सत्य हो । जुन बडापत्रको मर्म र राष्ट्रसंघ सम्बद्घ सम्पूर्ण राष्ट्रहरूको मानविपरीत थियो, यद्यपि त्यसको कतै सुनुवाइ नै भएन । त्यो घटनासँगै आजको दिन पर्यन्त भएको यस्ता अनेक घटनाले वेस्टफालियन शान्ति सन्धिलाई महत्र्वहीन बनाएको छ । वेस्टफालियनको अर्को अवधाणा 'राष्ट्र राज्य' को उपादेयता बहसको छुट्टै अर्को विषय हुन सक्छ । अनेक कालखण्डको विभिन्न चरण पार गर्दै आजको यो संसारले वैश्य युगमा पदारोपण गरेको हो । उत्पादन, उपभोग विनिमय र वितरणलाई वैश्य युगका वेद मानिएका छन् । प्रचलित यो व्यवस्थामा कुनै मुलुकले यस विषयमा पारदर्शिता हाँसिल गर्दैन भने हिजोको अवस्था के थियो भन्ने कुराले तात्विक अर्थ राख्ने छैन । सन् २०१५ मा प्रकाशित यूएनडीपीको मानव विकास प्रतिवेदनअनुसार विश्वको कुल गार्हस्थ उत्पादनको आधाभन्दा बढी एसिया मात्रले गर्दछ । सन् १९९० मा यो मात्र एकतिहाइ थियो । ओईसीडीको प्रक्षेपणअनुसार सन् २०५० सम्ममा चीन र भारतसँगै विकासशील अन्य राष्ट्रहरूको गार्हस्थ उत्पादनमा वृद्घि भई विकसित ओईसीडी र यसबाहिरका विकसित (तेल उत्पादन गर्ने र उत्पादन नगर्ने) राष्ट्रको तुलनामा बढी हुने बताइएको छ । आर्थिक हिसाबमा हाल चीन र भारत विश्वको पहिलो र तेस्रो स्थानमा रहेका छन् । जापान केही पछि देखिए पनि वैश्य युगको केन्द्रमा एसिया भएको प्रस्ट हुन्छ । गत महिना चीनको राजधानी बेइजिङमा सम्पन्न राजनीतिक सम्मेलनले वर्तमान राष्ट्रपति सी जिनपिङलाई पार्टीको सर्वोच्च नेताको रूपमा स्वीकार्ने उद्घोष गरेसँगै सीलाई आगामी कार्यकालको लागि पनि राष्ट्रपति हुने बाटो खुलेको छ । यस्तै भारतमा हालै सम्पन्न विधानसभाको चुनावमा उत्तर प्रदेशमा र दिल्लीमा भारी मतसहित विजयी भारतीय जनता पार्टीका नेता प्रधानमन्त्री नरेन्द्र मोदीलाई सन् २०१९ मा हुने निर्वाचनमा प्रधानमन्त्रीको प्रबल दाबेदारको रूपमा हेर्न थालिएको छ । जापानका वर्तमान प्रधानमन्त्री सिन्जो आवेले लगातार प्रधानमन्त्रीको तेस्रो कार्यकालको लागि पार्टीको विधान परिर्वतन गराएको घटनाले अब कम्तीमा सन् २०२१ सम्म आवेले जापानको नेतृत्व गर्ने विभिन्न अन्तर्राष्ट्रिय समाचारमाध्यमहरूले जनाएका छन् । एसियाली महादेशका यी तीन शक्ति राष्ट्रमा नेतृत्वको स्थिरता देखिनु विश्वमा एसियाको वैशिष्ट्यता र नयाँ विश्व व्यवस्थाको स्थापना गर्ने उत्कृष्ट अवसर हुन सक्छ । नयाँ विश्व व्यवस्थामा भारत र जापान चीनसँग सहकार्य गर्न सकारात्मक हुन्छन् त ? अमेरिकाको रणनीतिक साझेदारका रूपमा रहेको यी दुवै एसियाका शक्ति राष्ट्रहरूसँग विद्यमान रहेको आर्थिक, सामरिक र राजनीतिक मतभिन्नतालाई सम्बोधन गर्न चीन कुन स्तरसम्म अघि आउन सक्छ ? नेतृत्वदायी अवस्थामा रहेको नाताले स्वाभाविक रूपमा यसमा चीनको भूमिका महत्र्वपूर्ण हुनेछ । एकल बृहस्पतिका रूपमा अघि बढ्न उदाउँदो अन्तर्राष्ट्रिय जटिलताले चीनलाई सम्भव हुने छैन र भइहालेमा स्थायी हुने छैन । चीनले गएका वर्षहरूमा विश्वमा दीर्घकालीन प्रभाव पार्ने विभिन्न योजना अघि सारेको छ । आर्थिक क्षेत्रमा एसियन पूर्वाधार विकास बैंक अनि व्यापार क्षेत्रमा ओबर । यस्ता चीनका गुरुत्वाकर्षक योजनाहरूमा युरोपियन, अफ्रिकनलगायतका अन्य राष्ट्रहरूको रुचि अनि संलग्नता पनि छ । यही महिनाको १४१५ मा चीनको राजधानीमा सम्पन्न पहिलो ओबर शिखर सम्मेलनमा ओबरको विरोध गर्दै आएको अमेरिकासँगै विश्वका अनेक देशहरूले भाग लिँदा भारत ( एआईआईबीमा संलग्न छ) र जापानको फरक रुझानले एसियाकेन्द्रित नयाँ विश्व व्यवस्थाको बहसलाई थप पेचिलो बनाएको छ । अमेरिकी राष्ट्रपति डोनाल्ड ट्रम्पले विदेशीलाई अमेरिका प्रवेशमा कडाइ गर्ने उद्घोष गरिरहँदा चिनियाँ राष्ट्रपतिले ठीक विपरीत विदेशीलाई दिइने ग्रिनकार्डमा वृद्घि गर्न निर्देश गरेका छन् । गत फेब्रुवरी १७ मा बेइजिङमा सम्पन्न राष्ट्रिय सुरक्षा सम्मेलनमा राष्ट्रपति सीद्वारा चीनले विश्वलाई नेतृत्व गर्नुपर्ने बताएको सिन्ह्वालाई उद्धृत गर्दै विभिन्न अन्तर्राष्ट्रिय समाचारमाध्यमले जनाएका थिए । निकट भविष्यमा सिर्जित हुने क्रममा रहेको नयाँ अवसरलाई चीन स्वीकार्न तयारी अवस्थामा रहेको राष्ट्रपति सीको बक्तव्यबाट प्रस्ट हुन्छ । चिनियाँ राष्ट्रपतिको हालै भएको अमेरिका भ्रमणकै निमेषमा सिरियामाथि अमेरिकाले आक्रमण गर्यो । त्यसको केही दिनलगत्तै अफगानिस्तानमा खसाइएको गैरप्रमाणु बमपछि अहिले कोरियाली प्रायद्वीपमा खासगरी अमेरिका र उत्तर कोरियाबीच आणविक हतियारका विषयमा चलेको वाक्युद्घ समाधान गर्न चीनको भूमिका महत्र्वपूर्ण हुनेछ । अमेरिकाले उत्तर कोरियाको समस्या समाधान गर्न चीनलाई हस्तक्षेपकारी भूमिका खेल्न बारम्बार आग्रह गरिरहेको अवस्थामा चीन उत्तर कोरियाली समस्या समाधान गर्न तत्पर हुन्छ हुँदैन ? आफू एक्लै समस्या समाधान गर्न पनि पछि नहट्ने अमेरिकाले भन्दै गर्दा चीन र अमेरिका दुवैलाई उत्तर कोरियासँगको युद्घ प्रत्युत्पादक हुने अवस्थामा चीनले यो समस्याको समाधान कस्तो हिसाबमा गर्दछ ? विश्वको नेतृत्व लिन तयार रहेको बताउने चीनको यो प्रभाव परीक्षणको घडी हुन सक्छ । युरोपियन युनियनसँगको लामो गठबन्धनबाट छुट्टिने निर्णयसँगै बेलायतले राष्ट्रवादको निर्णय लिएको स्पष्ट छ भने ट्रम्पको राष्ट्रपतिमा उदयसँगै अमेरिकाले संरक्षणवादी नीति (अमेरिकन किनौं, अमेरिका राखौं) अख्तियार गरेको छ । अमेरिका र बेलायत लामो समय विश्वलाई नेतृत्व गरेका राष्ट्रहरू हुन्, जो आर्थिक उदारीकरण र खुला बजार अर्थतन्त्रको अहर्निश वकालत गर्दथे । गत जनवरीमा स्विट्जरल्यान्डको डाभोसमा सम्पन्न विश्व आर्थिक सम्मेलनमा भूमण्डलीकरणका पक्षमा चीन उभिँदा अमेरिका विपक्षमा उभिएर होस् अथवा जलवायु परिवर्तनसम्बन्धी गरिसकेको पेरिस सहमतिबाट पछि हटेर होस्, अमेरिका विस्तारै विद्यमान रहेको विश्व व्यवस्थाको नेतृत्वदायी भूमिकाबाट पछि हट्ने संकेत दिँदैछ । विश्व राजनीतिमा पश्चिमा राष्ट्रहरूको विस्तारै गुम्दै गएको पकडसँगै उदाउँदो पूर्वले कस्तो विश्व व्यवस्था अपनाउनेछ ? आपसी वैमनस्यताबीच एसियाका शक्तिराष्ट्रहरू विशेषगरी चीन, भारत, जापान र दक्षिण कोरिया नयाँ विश्व व्यवस्था बनाउने सूत्रपात खोज्न तयार छन् कि छैनन् ? निकट भविष्यमै विश्व राजनीतिको नेतृत्व गर्ने चरणमा एसिया प्रवेश गर्दै गर्दा यी प्रश्नहरू उठ्नु आवश्यक हुनेछ । पश्चिमाहरूकै विश्व व्यवस्थाले उनीहरूमाथि शासन गर्दाको अनुभव अनमोल होला तर एसियाको विश्व शक्ति केन्द्रको रूपमा अभ्युत्थानसँगै विश्वले नयाँ विश्व व्यवस्थाको आकांक्षा राखेको हुनेछ। नयाँ विश्व व्यवस्थासँगै परराष्ट्र मामिला सम्बन्धका आयाम पनि परिर्वतन हुन सक्नेछन् । यस्तो परिर्वतनउन्मुख सन्दर्भमा नेपालले आगामी दिनमा आफ्नो अन्तर्राष्ट्रिय सम्बन्ध तथा कूटनीतिलाई कसरी परिभाषित र सञ्चालित गर्ने भन्ने विषयमा बहस तथा पैरवी थाल्न परराष्ट्र मामिलासम्बद्घ निकायहरूको ध्यान जान आवश्यक देखिन्छ ।"
संघीयताविरुद्धको कुचक्र,"नेपालमा पहिलो चरणको स्थानीय तह निर्वाचन भर्खरै सम्पन्न भएको छ । नेपाली जनताले यो निर्वाचन घोषित मितिमा होला भन्ने कमै आशा राखेका थिए । यसविपरीत निर्धारित समयमा निर्वाचन सम्पन्न हुनुले उनीहरूबीच नयाँ आशा जगाएको छ । उनीहरूलाई एक त छिमेकी भारतले यो निर्वाचनसमेत सम्पन्न हुन दिने छैन । त्यससँगै सत्तापक्ष पनि आफ्नो प्रस्तुति कमजोर हुने डरले भरसक निर्वाचन सम्पन्न गराउन इच्छुक हुने छैन भन्ने लागेको थियो, तर उक्त आशंकाविपरीत निर्वाचन सम्पन्न भयो । अनि यो निर्वाचनमा सत्ता पक्षका दुई घटक (कांग्रेस र माओवादी) को पक्षमा अपेक्षा गरिएभन्दा राम्रो परिणाम आयो । यो निर्वाचन परिणामबाट हौसिएको सत्तापक्ष अब जेठ ३१ गतेको लागि निर्धारित निर्वाचन सम्पन्न गराउन उत्सुक हुनुपर्ने हो । तर विदेशीहरू एवं मधेसी नेताहरूसामु आफूहरूले गरेका नाजायज प्रतिबद्धताहरूका कारण उनीहरूलाई अप्ठेरो परिरहेको देखिन्छ । वास्तविकता के हो भने विदेशीहरूले सत्ता पक्षलाई केही सजिलो होस् भन्ने उद्देश्यले पहिलो चरणको निर्वाचन सम्पन्न गर्ने कुरोमा अवरोध उत्पन्न गरेका थिएनन् । अब उनीहरूको जोड मधेसी नेताहरूलाई उकासेर दोस्रो चरणको निर्वाचन हुन नदिने र भइहाले त्यसलाई भाँड्ने कुरोमै रहनेछ । कथं यति गर्दा पनि निर्वाचन भइहाल्यो भने सत्तापक्षका प्रमुख घटकहरू र मधेसी दलहरूबीच गठबन्धन हुन सक्ने सम्भावना छ । यसरी दोस्रो निर्वाचनमा कोको ? केकसरी ? प्रकट हुनेछन् भन्ने कुरो भने प्रतीक्षाको विषय भएको छ । दोस्रो चरणको निर्वाचनको लागि मधेसी दलका नेताहरूले संविधान संशोधन र स्थानीय तहको संख्या थप गर्नेजस्ता सर्तहरू राखेको देखिन्छ । जुन निर्वाचनअघि र वर्तमान कामचलाउ व्यवस्थापिकासंसद्बाट सम्भव हुने कुरा होइनन् । यसो हुँदाहुँदै पनि मधेसी दलका नेताहरूलाई तुष्टि दिँदै भारतीय नेतृत्वलाई रिझाउन सत्ताधारी गठबन्धन र त्यसका मतियारहरू ती दुवै कार्य सम्पन्न गरिछोड्न कम्मर कसेर लागेका छन् । यसो गर्नुको पछाडि उनीहरूको तर्क मधेसी नेताहरूले उठाएका संविधान संशोधनलगायतका राष्ट्रविरोधी माग पूरा गरिदिँदा मुलुकको राष्ट्रियता सुदृढ हुन्छ भन्ने रहेको पाइन्छ । जबकि यी कुरा यसविपरीत उद्देश्यको परिपूर्तिको लागि उठाइएका हुन् । सरकारले मधेसी नेताहरूको मागबमोजिम एकपटक स्थानीय तहको संख्या वृद्धि गरिदिएको थियो, तर उनीहरू त्यसबाट सन्तुष्ट भएनन् । अब फेरि सरकारले मधेसमा २२ निर्वाचन क्षेत्रहरू थप गर्ने निर्णय गरेको छ । यही अवस्था संविधान संशोधनको सवालमा समेत रहेको छ । संविधान निर्माण प्रक्रियालाई नै अघि बढ्न नदिने हेतुले त्यसलाई बहिष्कार गरी हिँडेका मधेसी नेताहरू र तिनीहरूको अभियानलाई साथ दिन नेपालविरुद्ध नाकाबन्दी गर्ने प्रभुत्ववादी भारतीय सरकारलाई खुसी तुल्याउन त्यतिखेरका प्रधानमन्त्री ओलीले संविधान संशोधन गरेकै हुन् । दुर्गम, पछाडि परेका र जनसंख्याको चाप कम भएका क्षेत्रहरूमा समेत नगरपालिकाको गठन गर्ने कार्यले यसै उद्देश्यलाई सघाउनेछ । जनताले गाउँ वा नगरपालिकाबाट प्राप्त गर्नुपर्ने न्यूनतम सुविधा र अवसर प्रदान गर्न नसक्ने, तर उनीहरूमाथि उल्टो आर्थिक बोझ थप्ने उद्देश्यबाट गठित स्थानीय तहको संरचनाबाट जनतालाई कुनै राहत एवं फाइदा नपुग्ने प्रस्टै छ । तर उक्त संशोधनलाई दुवै पक्षले अस्वीकार गरिदिए । अझ पनि तिनीहरूले संविधान संशोधनको राग अलाप्न छोडेका छैनन् । यो अरू केही नभएर औंलो दिँदा डुडुल्नो निल्ने भन्ने उखानलाई चरितार्थ गर्ने कार्य मात्र हो । अन्यथा विचार गरौं त, स्थानीय तहको संख्या मधेसमा मात्र किन थप्ने ? हो, स्थानीय तहको गठनमा निकै कमजोरी भएका छन् । तिनको निर्माणमा कतै जनसंख्यालाई त, कतै अमूक पार्टीको निर्वाचन जित्ने कुरोलाई मात्र आधार बनाएको देखिन्छ । त्यहाँ जनताको भावना र सुविधालाई कत्ति पनि ख्याल गरिएको छैन । यस किसिमको अवस्था मधेसको तुलनामा पहाडी जिल्लाहरूमा बढी रहेको पाइन्छ । यससँगै स्पष्ट हुनुपर्ने कुरा के छ भने स्थानीय तह संघीयताको एउटा तहगत संरचना हो । यो जनतालाई स्वशासनसँगै राज्यका अवसरहरूमा पहुँच पुर्याउने माध्यम हो । तर दलहरूले यसलाई सत्तामा चढ्ने भर्याङ र राष्ट्रिय सम्पत्तिको शोषण गर्ने माध्यमको रूपमा मात्र प्रयोग गर्न खोजेको देखियो । स्थानीय तहको संख्या र सीमा निर्धारण आयोगले गरेको सिफारिस यही उद्देश्यद्वारा प्रेरित छ । मधेसी दलका नेताहरूले पनि त्यही स्वार्थलाई आधार मानेर संख्या थप गर्नुपर्ने कुरा उठाएको देखिन्छ । स्थानीय तहको गठन मनपरी किसिमले गरिएको छ भन्ने हाल कायम केही ढाँचा हेर्दा प्रस्ट हुन आउँछ । जस्तै अर्घाखाँची जिल्लाको शीतगंगा नगरपालिका पहिलेका सातवटा गाविस समेटेर बनाइएको छ । यसको कुल क्षेत्रफल ६१०४३ वर्ग किलोमिटर छ भने जनसंख्या ४३३७३ छ । यस नगरपालिकाको जनसंख्या उक्त जिल्लाको सदरमुकाम समेट्ने सन्धिखर्क नगरपालिकाको भन्दा बढी रहेको छ । सन्धिखर्क नगरपालिकाको जनसंख्या ४१०७९ र क्षेत्रफल १२९४२ वर्ग किमि छ । यसैगरी अर्घाखाँची जिल्लाकै भूमिकास्थान नगरपालिकाको जनसंख्या ३२६४० र क्षेत्रफल १५९१३ वर्ग किलोमिटर मात्र रहेको छ । यसरी हेर्दा अन्य दुई नगरपालिकाको तुलनामा शीतगंगा नगरपालिकाको क्षेत्रफल चार गुना बढी रहेको छ । यस प्रसंगमा अझ उल्लेखनीय कुरा के छ भने शीतगंगा नगरपालिकामा समेटिएका गाविसहरूमध्ये सिमलपानी, सिद्धारा, जलुके र जुकेना गाविसहरू तुलनात्मक रूपमा पछाडि परेका गाविस हुन् । त्यसैले ती इलाकामा स्वशासन र विकासको अवसर उपलब्ध गराउने हेतुले यस नगरपालिकालाई दुई गाउँपालिकामा विभाजन गर्नु उपयुक्त हुन्थ्यो । तर त्यसो नगरेर एउटा नगरपालिकीय निकायमा संगठित गरिदिँदा खासगरी सिद्धारा र जलुकेका जनताले नजिकको सरकारको अनुभव गर्न पाउने छैनन् । यो कुरालाई शीतगंगा गाविसको पश्चिमी सिमानामा रहेको दाङ जिल्लाको राप्ती गाउँपालिकासँग तुलना गर्दा बढी प्रस्ट्याउन सकिन्छ । राप्ती गाउँपालिकाको जनसंख्या ४०७६३ छ भने क्षेत्रफल १६१०७ वर्ग किलोमिटर रहेको छ । उक्त गाउँपालिकाको अधिकांश क्षेत्र नगरोन्मुख रहेको छ । त्यसलाई नगरपालिका घोषणा गरिएन । तर सोभन्दा धेरै अविकसित र पछाडि परेको भूभाग समेटेर शीतगंगा नगरपालिका गठन गरियो । यसले स्थानीय तहको गठनमा हचुवा मापदण्डहरू अपनाइएको कुरालाई त प्रस्ट्याउँछ नै । यसभन्दा बढी उक्त कार्यमा कस्ता किसिमका अविवेकी व्यक्ति संलग्न रहेका थिए र यो कार्य कति साह्रो जनविरोधी रहेको छ भन्ने देखाउँछ । जनतालाई स्थानीय सरकारको प्रत्याभूतिको आश्वासन दिँदै लागू गरिएको संघीय व्यवस्थाले उनीहरूलाई केही दिन नसक्ने कुराको अन्य उदाहरण छन् । जस्तै हुम्ला जिल्लाको २४१९६४ वर्ग किलोमिटरको नाम्खा गाविसका जनताले कसरी नजिकको सरकारको अनुभव गर्लान् ? यसैगरी सोलुखुम्बु जिल्लाको १५३९११ वर्ग किमिमा फैलिएको खुम्बु पासाङ ल्हामु गाउँपालिका अनि मुगु जिल्लाको २१०६९१ वर्ग किलोमिटरमा फैलिएको मुगुम कार्मारोङ गाउँपालिकाका जनताले कसरी नजिकको सरकारको अनुभूति गर्न पाउलान् ? यो सबै देख्दा एउटा स्वाभाविक प्रश्न उभिन्छ के संघीयता सहर र सुगम स्थानमा बसोवास र सुख सयल गर्नेहरूको लागि ल्याइएको व्यवस्था हो ? त्यसो होइन भने संघीय संरचनाको निर्धारण गर्नेहरूको व्यवहारले वर्तमान संघीय ढाँचालाई जनविरोधी तुल्याएको कुरा स्विकार्न संकोच मान्नु हुँदैन । यस सन्दर्भमा शीतगंगा नगरपालिकामा आबद्ध क्षेत्रलाई नगरपालिका र राप्ती गाउँपालिकामा आबद्ध क्षेत्रलाई गाउँपालिका घोषणा गरिएकोमा एकजना भूतपूर्व मावि प्रधानाध्यापकको, राप्ती गाउँपालिकालाई गाउँपालिका गठन गर्न सिफारिस गर्ने कार्यभन्दा धेरै गुणा अक्षमता शीतगंगा नगरपालिका गठन गर्न सिफारिस गर्ने कार्यबाट प्रकट हुन्छ भन्ने प्रतिक्रियालाई स्मरण गर्नु बढी प्रासंगिक हुन आउँछ । माथि वर्णित कुरोले पहाडी एवं हिमाली जिल्लामा स्थानीय तहको गठन गर्दा कुन किसिमको अक्षमता, लापरबाही एवं अविवेकी कार्यशैली अपनाइएको छ भन्ने प्रकट हुन्छ । तर पहाडी एवं हिमाली क्षेत्रका जनतालाई परेको यस किसिमको मर्काको बारेमा प्रश्न उठाइदिने कोही छैन । यसविपरीत मधेसी नेताहरूले भने तराईमा स्थानीय तहको संख्या थप्नुपर्छ । यदि नथपिएमा हामीले निर्वाचनमा भाग लिदैनौं भनी दिइरहेको घुर्की लगाई पूर्ति गर्न सत्ता साझेदार दलका नेताहरू र सत्ताका लोभीहरूलाई निकै हतारो भएको छ । मधेसी नेताहरूको जोड स्थानीय तहको संरचना जनसंख्याका आधारमा निर्धारण गरिनुपर्छ भन्ने रहेको छ । तर संघीय एकाइहरूको निर्धारण जनसंख्याको आधारमा नभई जनतालाई सेवा एवं सुविधाको वितरण र स्वशासनलाई सम्भव तुल्याउने हिसाबले गरिनुपर्ने हो । यस हिसाबले मधेसमा एउटा पनि निकाय थप गर्नु आवश्यक देखिँदैन । तर यसलाई बेवास्ता गर्दै सत्तालोलुप दलहरू र कथित नागरिक समाजकर्मी एवं बौद्धिकहरू मधेसका नेताहरूको मागबमोजिम कार्य नगरे मधेसलाई विभेद हुन्छ भन्दै त्यसैका पक्षमा आवाज उठाइरहेका देखिन्छन् । मधेसीहरूको अनावश्यक मागप्रति भारतीय सरकार र नेपालस्थित भारतीय दूतावासको समर्थन र उक्साहट रहेको बुझेका तिनीहरूले भारतीयलाई रिझाउन यस किसिमका आवाज उठाइरहेको बुझ्न गाह्रो छैन । पहाडी एवं हिमाली क्षेत्रमा स्थानीय तहहरूको गठनमा देखा परेका गल्ती, लापरबाही र राज्यशक्तिको दुरुपयोगको विषयमा तिनीहरूको एउटा वाक्यसम्म ननिस्कने गरेबाट तिनीहरूको नियत प्रस्ट हुन आउँछ । दलालीलाई आफ्नो पेसा र आदर्श दुवै बनाएका ती व्यक्तिहरूले बरु उल्टै मर्कामा परेकाहरूलाई खस आर्यका सन्तान र पृथ्वीनारायण शाहको विस्तारवादी नीतिका समर्थक भन्दै उनीहरूमाथि भएको अन्यायलाई जायज ठहर्याउन पुग्छन् । हुन त अर्काको नुन खाएर त्यसको सोझो गर्नेहरूले यसो भन्नु स्वाभाविकै पनि हो । तर के कुरा प्रस्ट छ, यस किसिमको चिन्तन र कार्यशैलीले संघीयतालाई कमजोर मात्र तुल्याउने छैन, यसले त्यसको समाप्तिको मार्गप्रशस्त गर्ने कार्य मात्रै गर्नेछ । यसले मधेसी नेताहरूलगायत तिनीहरूको मागमा ऐक्यबद्धता प्रकट गर्नेहरूलाई संघीयतासँग कुनै सरोकार नरहेको र ती सबैको एउटै ध्याउन्न विदेशी प्रभु रिझाउनु मात्र रहेको यथार्थ राम्रोसँग प्रस्ट्याउँछ । त्यसैले यतिबेला स्थानीय तहको प्रथम चरणको निर्वाचन समाप्त भए पनि यसबाट खासै उत्साहित हुनुपर्ने स्थिति भने देखिँदैन । यसो किनभने एक त स्थानीय तह गठनमा देखाइएको अदूरदर्शिता र राजनीतिक स्वार्थका कारण जनताले नजिकको सरकारको अनुभूति गर्न पाउने छैनन् । स्थानीय तहलाई सत्तामा आफ्नो पकड कायम राख्दै राष्ट्रिय सम्पत्तिमा लुट मच्याउने हेतुले बढी हेरिएकोले यसो हुने सम्भावना नै बढी छ । मधेसमा स्थानीय तह थप गर्ने कुरोको पछाडि यो स्वार्थले समेत कार्य गरेको छ । स्थानीय तह जनतामाथि अनावश्यक करको भार थोपर्ने माध्यम मात्र हुनेछ । दुर्गम, पछाडि परेका र जनसंख्याको चाप कम भएका क्षेत्रहरूमा समेत नगरपालिकाको गठन गर्ने कार्यले यसै उद्देश्यलाई सघाउनेछ । जनताले गाउँ वा नगरपालिकाबाट प्राप्त गर्नुपर्ने न्यूनतम सुविधा र अवसर प्रदान गर्न नसक्ने, तर उनीहरूमाथि उल्टो आर्थिक बोझ थप्ने उद्देश्यबाट गठित स्थानीय तहको संरचनाबाट जनतालाई कुनै राहत एवं फाइदा नपुग्ने कुरा त प्रस्टै छ । उल्टो यही नै संघीयतालाई समाप्त पार्ने कारण हुनेछ । संघीयता प्रयोग गरेर लुट मच्याउने अभिलाषा पाल्नेहरूले यो कुरा समयमै बुझिदिए देश, जनता र उनीहरूकै लागिसमेत उपयोगी हुने थियो ।"
नेपाल मलेसियासँग पराजित,काठमाडौँ: नेपाली राष्ट्रिय महिला फुटबल टोली मलेसियाको महिला टोलीसँग पराजित भएको छ। मलेसियाको कोटा किनाबालुस्थित युएमएस स्टेडियममा आज भएको दोस्रो मैत्रीपूर्ण खेलमा नेपाल मलेसियन महिला टोलीसँग ४१ गोलअन्तरले पराजित भएको हो। त्यस्तै यही जेठ ८ गते भएको पहिलो मैत्रीपूर्ण खेलमा नेपालले मलेसियासँग ११ गोलको बराबरी खेलेको थियो। मलेसियाको जितमा शेरेइलिएन इले पिउसले२ तथा नरअथिराह ममत र पुटेरीन नोरालिसाले समान एकएक गोल गरिन्। यता नेपालका लागि भने कप्तान सजना रानामगरले एक सान्त्वना गोल फर्काइन्। रासस

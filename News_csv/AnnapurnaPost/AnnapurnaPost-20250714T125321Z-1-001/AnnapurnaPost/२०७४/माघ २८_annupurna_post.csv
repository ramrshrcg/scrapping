शीर्षक,विवरण
सम्पदामा वातावरणीय प्रभाव,"सम्पदा सभ्यताका दस्ताबेज हुन्। आफ्ना भावना अभिव्यक्त गर्ने क्रममा उत्पन्न यस्ता सम्पदा तात्कालीन समाजको जीवनजगत्प्रतिको दृष्टिकोणका द्योतक हुन्। कलाका विभिन्न प्रकारमध्ये चित्रकला, प्रस्तरकला र धातुकलाका माध्यमबाट अभिव्यक्त सिर्जनाबाट तात्कालीन समाजका वस्तुस्थिति जानिन्छ। यसकारण यी सम्पदा कलाकृति मात्र नभएर इतिहास र संस्कृतिको अध्ययनका पुरातात्विक आधार पनि हुन्। अभिलेख र कागजमा लेखिएका इतिहासलाई प्रमाणित गर्न यस्ता सम्पदाले प्रभावकारी भूमिका खेल्छन्। यसर्थ इतिहास र संस्कृतिको महत्व बोकेका यस्ता सम्पदाहरू राष्ट्रका निधि हुन्। सम्पदामा वातावरणको प्रभाव मानव जीवनको समग्र पक्षमा वातावरणीय परिवर्तनको प्रभाव परेको हुन्छ। सांस्कृतिक सम्पदा यसको अपवाद हुन सक्तैन। वातावरण र पर्यावरणको संस्कृति र सम्बन्धित सम्पदामा पनि यसको प्रभाव देखिन्छ। कृषि कर्मसँग सम्बन्धित परम्परा घट्दो कृषि कर्मसँगै लोप हुन पुगेका छन्। पृथ्वीको सतहको तापमानमा भएको वृद्धि (ग्लोबल वार्मिङ) को प्रभाव सामाजिक जीवनका अन्य क्षेत्रमा पनि देख्न सकिन्छ। विशेषगरी सम्पदा संरक्षणमा यसले प्रत्यक्ष हानि पुर्याएको छ। काठमाडौं उपत्यकाका सन्दर्भमा सयौं वर्षअगाडि निर्माण गरिएका सम्पदामा क्रमशः क्षयीकरण भएको छ। भित्तेचित्र र चित्रका रङहरू उड्नु, खुइलिनुका साथसाथै वातावरणीय परिवर्तनको कारण प्रस्तरमा हुने क्षयीकरणले अभिलेखका अक्षर मेटिँदै छन्। सम्पदामा प्रयोग भएका काठ उच्च कोटीका थिए, तर अहिले नेपाली वनजंगलमा त्यस्ता गुण भएका काठ उपलब्ध हुन सक्ने सम्भावना कम छ। वातावरणीय परिवर्तनको प्रभावले काठको गुणस्तरमा कमी आएको तर्क गरिएको छ। सम्पदा संरक्षणमा गुणस्तरयुक्त काठ नै उत्तम मानिन्छ, तर त्यस्ता काठ पाउन अहिले गाह्रो छ। पचाससाठी वर्ष आयु भएका रुखहरूमा काठको गुणस्तर र भारवहन क्षमतामा कमी हुनुमा वातावरणीय परिवर्तनको प्रभाव मानिएको छ। बढ्दो वन विनाश, वन पैदावारको चोरीनिकासीका कारण पुराना रुखहरू पाउन पनि गाह्रो छ। अनियन्त्रित रूपमा सञ्चालित ढुंगा उत्खननका कारण चाहिने आकारप्रकारका ढुंगा अभावको असर सम्पदा संरक्षणसम्म आइपुगेको छ। हाम्रा स्मारकहरू माटोजन्य छन्। विशेष किसिमको माटोबाट बनेका इँटाहरू बनाउने चलन हराउँदै छ। कालो तथा पहेंलो माटो भएका खानीसमेत नासिन थालेको छ। समग्रमा भन्नुपर्दा वातावरणीय परिवर्तनको प्रभावले सम्पदा संरक्षणमा क्रमशः नकारात्मक असर परिरहेको हुन्छ। कसरी पर्छ असर ? समयक्रममा सम्पदा स्वाभाविक रूपमा जीर्ण र कमजोर बन्छन्। मूलतः अजैविक पदार्थभन्दा पनि जैविक पदार्थबाट बनेका कलाकृति कमजोर प्रकृतिका हुन्छन्। विशेषगरी कागजात, भोजपत्र, ताडपत्र, नीलपत्र, काष्ठफलक, थांकाजस्ता जैविक पदार्थबाट बनेका सम्पदा् आयुजन्य स्वभावले र अन्य प्राकृतिक कारणले थप जीर्ण बन्न पुगेका हुन्छन्। विशेषगरी हावापानी र वातावरणीय परिस्थितिमा निर्माण भएका कलाकृति वातावरण र पर्यावरणमा आउने परिवर्तनको प्रभावले क्रमशः कमजोर भई च्यातिने, मक्किने, रङ उड्ने हुन्छन्। त्यसैगरी किताबमा लाग्ने ढुसी, झ्याउ, लाइचेन, विशेष प्रकारको किरा (सिल्भरफिस) साङ्ला, धमिरा आदिले प्राचीन ग्रन्थहरू जीर्ण बनाएका छन्। अभिलेखालयवरिपरिको विकास निर्माण कार्यले पनि प्राचीन हस्तलिखित सम्पदामा असर पुर्याइरहेका हुन्छ। यातायात र सवारी साधनका कारण उत्पन्न हुने कम्पन र प्रदूषणका कारण अभिलेखालयमा विशेष प्रकारको नियन्त्रित वातावरणमा संरक्षण गरिएका सम्पदाको आयुलाई क्रमशः नोक्सान गराइरहेको हुन्छ। त्यसो त स्वाभाविक रूपमा हुने वातावरणीय प्रभावले यस्ता कागजजन्य सम्पदामाथि असर पारिरहेका हुन्छन्। विशेषगरी सूर्यको प्रकाशले रङ र मसी उडाइदिनुका साथै रासायनिक प्रतिक्रिया गराई अभिलेख्य सम्पदाहरूलाई आघात पुर्याइरहेको हुन्छ। सामान्यतया अभिलेखालयभित्रको तापक्रम १८ देखि २४ डिग्री सेन्टिग्रेड र सापेक्षिक आद्रता ५५ देखि ६५ प्रतिशत कायम राख्न सकिएमा सम्पदाहरूलाई किरा, ढुसीले पार्ने असरबाट बचाउन सकिन्छ। विशेष प्रकारको रासायनिक उपचार, फ्युमिगेसन, संरक्षणको पारम्परिक अभ्यास र विधिको प्रयोग पनि कागजजन्य सम्पदा संरक्षणका प्रभावकारी उपाय हुन्। यस विधिमा यस्ता सम्पदाको निर्माण सामग्रीको प्रकृतिअनुरूप संरक्षण विधि पनि फरकफरक हुन सक्छ। संरक्षणको कुनै निश्चित सिद्धान्तभन्दा पनि प्रकृतिगत विशेषताले संरक्षण विधिलाई निर्धारण गर्दछ। अभिलेखजन्य सम्पदा संरक्षण गर्ने परम्परागत प्रकृतिमाथि आधारित सामग्री प्रगोग गर्ने अभ्यास हामीसँग छन्। ग्रन्थहरूमा किरा नलागोस् भनेर लेखन सामग्रीमा हरिताल नामक विष प्रयोग गरिन्छ। यसका साथै ग्रन्थहरूमा टिमुर, बोजो, निमका पात, सर्पका काँचुली र मयुरका प्वाँख प्रयोग गरी सम्पदा संरक्षण गरिँदै आएको प्राकृतिक वस्तुमा आधारित अभ्यास हुन्। सम्पदा र संस्कृतिको संरक्षण गर्दा वातावरणीय र वातावरण परिवर्तनको प्रभाव कम गर्न सकिन्छ। यसो गर्दा सामाजिक, आर्थिक र सांस्कृतिक सरोकारका विषयलाई पनि ख्याल राख्नु जरुरी छ। जैविकजन्य पदार्थ निर्मित सम्पदाका साथसाथै (जैविक) पदार्थबाट निर्मित सम्पदाहरू पनि वातावरणीय प्रभावको सिकार बन्न पुग्छन्। स्वाभाविक रूपमा हुने वातावरणीय प्रभावबाट हुने सम्पदामाथिको क्षति न्यूनीकरण गरी सम्पदा बचाउन सकिन्छ। अहिले आएर असन्तुलित सहरीकरण, उद्योग, कलकारखानाबाट उत्पादित हुने प्रदूषण र प्रकृतिमाथिको अन्धाधुन्ध दोहनका कारण प्रकृतिको सन्तुलनमा खलल हुन पुगेको छ। अतिवृष्टि, अनावृष्टि, अल्पवृष्टि, बाढी, पहिरो, असामयिक मौसम परिवर्तन आदि वातावरण परिवर्तनका उपज भएको वैज्ञानिकहरूको तर्क छ। अत्यधिक कार्बन उत्सर्जनले पनि प्रकृतिको वातावरणीय सन्तुलनमा खलल पुगेको उनीहरूको मत छ। विशेषतः ठूला राष्ट्रबाट हुने अत्यधिक कार्बन उत्पादनले साना राष्ट्रहरू मारमा परेका छन्। मानवीय गतिविधिबाट हुने सम्पदामाथिको यस्तो खतरा रहिरहन्छ। वातावरणीय प्रदूषणका कारण सम्पदामा रासायनिक परिवर्तन हुन गई सम्पदाको जीवनमा क्रमशः क्षय भइरहेको हुन्छ। औद्योगिक कलकारखाना र यातायातका साधनबाट उत्पादन हुने कार्बन, कार्बनमोनोअक्साइड ग्यास आदिले वायुमण्डल प्रदूषित भई समग्र मानव जीवनका साथसाथै प्राकृतिक र सांस्कृतिक सम्पदामा असर पुर्याउँछ। वातावरणीय परिवर्तनको सीधा असर जनजीवनमा मात्र होइन, सम्पदामाथि पनि पर्ने देखिन्छ। नदीकिनारामै सभ्यताको विकास भएको उदाहरण छन्, जहाँ मानव सभ्यताको विकास भएको छ, त्यहाँ ऐतिहासिक र पुरातात्विक सम्पदाहरू हुन्छन्। काठमाडौं उपत्यकामै हेर्ने हो भने पनि नदीकिनारामै सयौं सम्पदा रहेको देखिन्छ। बढ्दो सहरीकरण र आधुनिकताको अन्धानुकरणका कारण नदीकिनाराका खाली भूभाग र किनाराका सम्पदाहरूसमेत अतिक्रमणमा परेको देखिन्छ। यस्तो गलत प्रवृत्तिले सम्पदामाथि क्षति त पुग्छ नै, वर्षायाममा मानव बस्तीमा बागमती नपस्ला भन्न सकिन्न। नेपालमा विशेषगरी काठमाडौं उपत्यकाका सम्पदा संरक्षणमा वातावरणीय परिवर्तनको प्रत्यक्ष प्रभाव परेको देखिन्छ। सयौं वर्षअगाडि एक प्रकारको वातावरण र पर्यावरणको अनुकूलमा निर्मित सम्पदाहरू बदलिँदो वातावरणीय परिवर्तनले प्रभावित छन्। असन्तुलित विकास निर्माण कार्यले कुनै पनि स्मारकको जग र पर्खालमा कम्पन हुन जान्छ। यस प्रकारको कम्पनले स्वाभाविक रूपमा सम्पदामाथि क्षति पुग्छ। कालान्तरमा सम्पदाको भारवहन क्षमतामा कमी भई सम्पदाहरू ढल्न र भत्किन जान्छन्। विशेषतः काठ, प्रस्तर र धातुबाट बनेका सम्पदामा वातावरणीय परिवर्तनको केही कम प्रभाव पारेको महसुस गरिए पनि जैविक सामग्रीबाट बनेका कागजात, भोजपत्र, थांकालगायतका अभिलेख्य सामग्रीमा वातावरणीय परिवर्तनको प्रत्यक्ष प्रभाव देखिन्छ। यसकारण सम्पदाहरूलाई मात्र बचाएर पुग्दैन कि सम्पदास्थल वरपरको वातावरण र पर्यावरण सन्तुलन राख्न पनि आवश्यक हुन्छ। संरक्षणका तरिका सम्पदाहरूको आयु सँगसँगै यसको क्षमता पनि स्वाभाविक रूपमा कमजोर हुँदै जान्छन्। सम्पदावरिपरि कुनै पनि विकास निर्माणका काम गर्दा सम्पदामाथि पर्न सक्ने वातावरणीय परिवर्तनको प्रभावको असर (एचआईए) र यसका न्यूनीकरणका उपायहरूको अध्ययन गरी त्यस अध्ययन प्रतिवेदनका आधारमा मात्र विकास निर्माण कार्य गर्ने वा नगर्ने भन्ने विषयमा निक्र्योल गर्नुपर्छ। सम्पदा संरक्षण गर्नु समाजलाई आवश्यक पर्ने अन्य भौतिक पूर्वाधारको विकास नगर्नु भनेको होइन तर विकास निर्माणको कार्य गर्दा संस्कृति, प्रकृति र सम्पदाहरूको दिगो र सन्तुलित संरक्षण गर्नुपर्छ भन्नेमा नै संरक्षणकर्मी र सरोकारवाला निकायहरूले विशेष ध्यान दिनुपर्छ। सम्पदावरिपरि भौतिक पूर्वाधार निर्माण कार्य गर्दा सम्पदास्थल वरपरको भूपरिदृश्य, साँस्कृतिक सौन्दर्य र अन्य अमूर्त संस्कृतिहरूमा यसले कस्तो किसिमको सकारात्मक र नकारात्मक असर गर्छ भन्ने विषयमा ध्यान दिनुपर्छ। सम्पदा र संस्कृतिको संरक्षण गर्दा वातावरणीय र वातावरण परिवर्तनको प्रभावलाई कम गर्न सकिन्छ। यसो गर्दा सामाजिक, आर्थिक र सांस्कृतिक सरोकारका विषयहरूलाई पनि केन्द्रमा राखेर विचार गर्नुपर्छ। यी कुरालाई हृदयंगम गर्दै नेपाल सरकारले सम्पदापरिसरको कम्तीमा पनि दुई किमिवरिपरि कुनै पनि औद्योगिक कलकारखाना स्थापना नगर्नू भन्ने आदेश जारी गरेको छ। अन्तर्राष्ट्रिय प्राज्ञिक जगत्मा सम्पदा संरक्षण र वातावरणीय परिवर्तनको सन्दर्भमा विशेष चासो र अभिरुचिका साथै सैद्धान्तिक छलफल र विमर्शहरू भइरहेका छन्। नेपालमा गत ०७२ वैशाख १२ र २९ गतेको भूकम्पपछि सम्पदाहरूको भौतिक संरक्षण र पुनर्निर्माणका लागि व्यापक छलफल भए पनि वातावरणीय परिवर्तनको प्रभावसम्बन्धी खासै छलफल भएको पाइँदैन। सम्पदा संरक्षणमा वातावरणीय प्रभाव र वातावरणीय परिवर्तनको प्रभावबीचको अन्तर केलाउनु आवश्यक हुन्छ। स्वाभाविक रूपमा सम्पदामाथि हुने वातावरणीय परिवर्तनलाई न्यूनीकरण गर्न सकिन्छ, तर वातावरणीय परिवर्तनको प्रभावको कारण सम्पदामाथि हुने क्षति कम गर्न गाह्रो हुन्छ। निष्कर्ष नेपालको साँस्कृतिक परम्परामा सम्पदाको निर्माण र संरक्षण गर्नुलाई धार्मिक तथा साँस्कृतिक कार्य मानिन्थ्यो। सम्पदा संरक्षणको लागि गुठीजग्गाको पनि व्यवस्था गरिएको हुन्थ्यो। सम्पदा संरक्षणका क्रममा सम्पदाको मौलिकतालाई सम्बोधन गरी संरक्षणका क्रममा आवश्यकताअनुरूप त्यसको नवीकरण एवम् पुनर्निर्माण गर्ने परम्परा पनि रहेको छ। सम्पदा संरक्षणको पारम्पारिक अभ्यासहरूमा वातावरण र पर्यावरणको संरक्षणमा समेत विशेष स्थान दिएको पाइन्छ। बदलिँदो परिस्थितिमा वातावरणीय परिवर्तनका कारण सम्पदा संरक्षणमा चुनौतीहरू देखिएका छन्। सम्पदा संरक्षणका लागि आवश्यक पर्ने परम्परागत निर्माण सामग्रीको अभाव एकातिर छ भने अर्कोतिर दक्ष कालिगढको अभाव पनि। परिवर्तित जीवनशैली, रोजगारमा आएको परिवर्तन, परम्परागत पेसा र व्यवसायप्रतिको उदासीनताका कारण सम्पदा संरक्षणका परम्परागत शैली, शिल्प र सिद्धान्तहरू लोपोन्मुख हुन पुगेका छन्। त्यसो त वातावरणीय परिवर्तनले मूर्त सम्पदामा मात्र होइन, अमूर्त सम्पदा र संस्कृतिमा पनि परिवर्तन आएको देखिन्छ। मूर्त सम्पदाहरूसँग अमूर्त संस्कृतिको सम्बन्ध रहेको देखिन्छ। अमूर्त संस्कृतिले नै मूर्त सम्पदालाई जीवनतता प्रदान गरिरहेका हुन्छन्। तसर्थ नेपालमा पनि सम्पदा संरक्षणमा वातावरणीय पक्षहरूमा ध्यान दिएर तदनुरूप कदम चाल्नु आवश्यक छ।"
न्याय मारेर लोकतन्त्र बाँच्दैन,"पछिल्लो समय प्रधानन्यायालयका फैसला गैरजिम्मेवार र संविधान तथा कानुनविपरीत भएको भन्दै विवाद, आलोचना र टिकाटिप्पणी व्यापक रूपमा भइरहेका छन्। जबकि अदालतजस्तो न्यायको अन्तिम आस्थाको केन्द्र मानिएको स्वतन्त्र संस्थालाई गैरजिम्मेवार भन्नु न्यायपालिकाको मर्मविपरीत हो। जिल्ला वा पुनरावेदन अदालतको कुनै आदेश वा फैसलामा त्रुटि भयो भने उच्च तहबाट सच्याउन सकिन्छ। सर्वोच्चले त्यही आदेश वा निर्णयलाई सदर गर्यो भने त्यो न्यायिक कानुनसरह हुन्छ, जसलाई सरकारलगायत सबै नागरिकले पालना गर्नुपर्छ। अदालती निर्णयलाई चुनौती दिइएको छैन भने सक्षम अदालतले गरेको निर्णय चाहे सेतोलाई कालो र कालोलाई सेतो भनेकै किन नहोस् त्यो अकाट्य हुन्छ जसलाई सबैले पालन गर्नुपर्छ भन्ने अन्तर्राष्ट्रिय मान्यता छ। यसर्थ अदालतलाई गैरजिम्मेवार भन्नु आफैंमा आपत्तिजनक छ। प्राकृतिक न्यायाधीशको सिद्धान्तले स्वच्छ पुर्पक्षको अधिकारका आधारभूत प्रत्याभूति प्रदान गर्दछ। यो सिद्धान्तअनुसार कुनै पनि व्यक्तिलाई नियमित पूर्व स्थापित तथा सक्षम न्यायाधीकरण वा न्यायाधीशबाहेक अन्यबाट पुर्पक्ष गराउन सकिँदैन। यसर्थ आपत्कालीन, तदर्थ, असामान्य पश्चात्दर्शी र विशेष अदालतहरू पुर्पक्षका निम्ति निषेध गरिएका छन्। मानव अधिकार आयोगले आफ्ना कैयौं प्रस्तावमा प्राकृतिक न्यायाधीशको सिद्धान्तबारे उल्लेख गर्दै राज्यको ध्यान तानेको छ। पूर्णरूपले अदालतमा निहित न्यायिक अधिकारहरू विस्थापन गर्न तदर्थ न्यायाधीकरणको स्थापना गरिने छैन, प्रत्येक व्यक्तिलाई कानुनअन्तर्गत स्थापित नियमित अदालत वा न्यायिक न्यायाधीकरणमा उचित शीघ्रता तथा अनावश्यक ढिलाइबिना पुर्पक्षको अधिकार हुनेछ। राज्यले संकटकालीन अवस्थामा पनि कुनै पनि प्रकारको आपराधिक अभियोग लगाइएका नागरिकलाई नियमित नागरिक अदालतमा पुर्पक्ष गराउने प्रयत्न गर्नुपर्छ भन्ने सुझावहरू दिँदै आएको छ। यही सिद्धान्तका आधारमा नाइजेरियालाई विशेष न्यायाधीकरणको स्थापना गर्ने वा मौलिक अधिकारसम्बन्धी संवैधानिक प्रत्याभूति तथा नियमित अदालतहरूको क्षेत्राधिकार रद्द गर्ने फैसला खारेज गर्ने सुझावहरू दिएको थियो। कुनै आदेश वा फैसला न्यायमूर्तिले आफ्नो न्यायिक मापदण्डविपरीत गई गरेको छ र त्यसबाट न्यायको सट्टा अन्याय परेको छ भने न्यायाधीश व्यक्तिगत रूपमा जवाफदेही हुने जवाफदेहिताको सिद्धान्त हो। तर न्यायाधीशलाई जवाफदेही बनाउँदा पनि न्यायिक मार्ग अवलम्बन गर्नैपर्छ। सिंगो अदालतलाई नै आरोप लगाउन मिल्दैन। न्यायिक सक्षमता र स्वतन्त्रताको संरक्षण गर्नुलाई नै शक्ति पृथकीकरणको सिद्धान्तको जन्म भएको छ। जसअनुसार कार्यपालिका, व्यवस्थापिका र न्यायपालिका राज्यका तीन स्वतन्त्र अंगहरू हुन् र यिनीहरूको निश्चित र विशिष्ट उत्तरदायित्व रहेको छ र शक्ति पृथकीकरणको सिद्धान्तले कुनै पनि निकायले अर्को निकायका कार्य क्षेत्रमा हस्तक्षेप गर्न पाउँदैन। शक्ति पृथकीकरणको सिद्धान्त स्वतन्त्र र निश्पक्ष न्याय प्रणालीको कोसेढुंगा हो। स्वतन्त्र न्यायपालिकाको सिद्धान्त, विधिको शासनका मूलभूत सिद्धान्त खासगरी शक्ति पृथकीकरणको सिद्धान्तबाट ग्रहण गरिएको छ। यसर्थ अदालतजस्ता सक्षम न्यायिक निकायलाई राज्यका अन्य अंगले हस्तक्षेप गर्न नपाउने अवस्थामा कुनै एउटा व्यक्ति वा निकायले सिंगो अदालतलाई नै जथाभावी बोल्नु वा लेख्नु आफैंमा स्वतन्त्र न्यायपालिकाको मर्मविपरीत हो। अदालतजस्ता सक्षम न्यायिक निकायलाई राज्यका अन्य अंगले हस्तक्षेप गर्न नपाउने अवस्थामा कुनै एउटा व्यक्ति वा निकायले सिंगो अदालतलाई नै जथाभावी बोल्नु वा लेख्नु आफैंमा स्वतन्त्र न्यायपालिकाको मर्मविपरीत हो। प्रधानन्यायाधीशलाई भ्रष्ट भनेर अदालतमा नै लिखित आरोप लगाउनु भनेको आफैंमा अदालतको अनादर हो। बहालवाला प्रधानन्यायाधीश आफैंंमा अदालत हुन्। प्रधानन्यायाधीश पनि मानिस भएकाले त्रुटि गर्न सक्छन्। न्यायिक मापदण्डविपरीत कार्य गर्न सक्छन्, तर उनले गल्ती गरे पनि उनको गल्ती उचित न्यायिक प्रक्रिया पूरा गरी पुष्टि नगरेसम्म केही बोल्न मिल्दैन। साथै प्रधानन्यायाधीश जस्ता उच्चतम ओहोदाका न्यायमूर्तिले पनि कमजोरी गर्न सक्ने अनुमान गरी संविधान र कानुनमा महाअभियोगको प्रावधान राखिएको छ। यसर्थ गल्ती छ भने महाभियोगबाट गल्ती पुष्टि गरी मात्र अन्यथा भन्न पाउने प्राकृतिक न्यायाधीशको सिद्धान्त एवम् न्यायको अन्तर्राष्ट्रिय मापदण्डले पनि स्वीकार गर्छ। सक्षम अदालतले गरेको फैसलालाई आधार बनाई उक्त फैसलाको चुनौती नदिई उक्त फैसला गर्ने न्यायाधीशलाई राजीनामा दिलाउन अनुचित दबाब उत्पन्न गर्नु आफैंमा न्यायिक स्वतन्त्रताप्रतिकूल छ। न्यायिक स्वतन्त्रताले महŒवपूर्ण प्रत्याभूति गर्ने भए पनि यसलाई ढालको रूपमा प्रयोग गरी पर्दापछाडि अनैतिक व्यवहार लुकाउने अवसर नमिलोस् भनेर जवाफदेहिताको सिद्धान्त लागू हुन्छ। यसका लागि विभिन्न देशले न्यायिक व्यवहार नियमनका लागि आचारसंहिता स्वीकृत गरेका छन् भने केही देशमा न्यायाधीशहरू आफैंले संहिता मस्यौदा गरेका छन्। अन्तर्राष्ट्रिय स्तरमा बैङलौर सिद्धान्तले न्यायिक व्यवहार निर्धारण गर्ने मूल्य मान्यता समावेश गरेको छ। मूल्य मान्यता भनेको स्वतन्त्रता, निश्पक्षता, विश्वसनीयता, सौम्यता, समानता, सक्षमता र परि श्रम हुन्। न्यायाधीशलाई पदच्युत गर्ने आधार सामान्यतया यिनै हुन्। न्यायाधीशहरूको जवाफदेहितासम्बन्धी सिद्धान्तहरू अन्तर्राष्ट्रिय अदालती निर्णय, लेटिमर हाउस मार्गदर्शन तथा संयुक्त राष्ट्रसंघीय आधारभूत सिद्धान्तले निर्धारण गरेका छन्। उपरोक्त सिद्धान्तलाई हाम्रो कानुन र संविधानले पनि अवलम्बन गरेको पाइन्छ। अदालत स्वतन्त्र आक्षेपमुक्त भएन भने आमनागरिकले विश्वास गर्न सक्दैन र आम जनताका लागि अन्तिम आस्थाको केन्द्र बन्न सक्दैन। अदालत आस्थाको केन्द्रका रूपमा बाँचिरहन सकेन भने न्याय नै मर्छ। न्याय मर्यो भने विधिको शासन रहँदैन। जसको लठी उसको भैंसी रहने अवस्था मात्र रहन सक्छ, लोकतन्त्र जोगाउन पनि सकिँदैन। अन्तर्राष्ट्रिय कानुनले स्पष्ट रूपमा केवल गम्भीर दुराचार वा अक्षम न्यायाधीशलाई मात्र पदच्युत गर्न सकिने उल्लेख गरेको छ। अनुशासनात्मक कारबाही स्वतन्त्र र निश्पक्ष निकायबाट गरिनुका साथै प्रक्रियागत प्रत्याभूतिप्रति पूर्ण सम्मान प्रकट गरिनुपर्दछ। न्यायालयको निश्पक्षतालाई मुद्दाको कुनै पनि पक्षप्रति कुनै पनि किसिमको पूर्वाग्रह, दुर्भावना तथा सहानुभूतिको अभावका रूपमा परिभाषित गर्न सकिन्छ। न्यायालय निश्पक्ष हुनुपर्छ र देखिनुपर्दछ। त्यसै कारण आफ्नो निश्पक्षतामाथि प्रश्न उठ्नसक्ने किसिमको उपयुक्त मनसाय निहित भएका मुद्दा हेर्न नहुने कर्तव्य न्यायाधीशहरूमा रहेको हुन्छ भनी व्यवस्था छन्। उपरोक्त सिद्धान्तहरूलाई हाम्रो संविधान र कानुनले स्वीकार गरिसकेको अवस्थामा कुनै एउटा आदेश वा फैसलाका आधारमा सिंगो अदालतलाई नै आक्षेप लगाउनु किमार्थ उचित हुँदैन।  यादव कानुन व्यवसायी हुन्।"
लोकतन्त्रमा भारतीय सहयोग,"दक्षिण एसियाको चाखलाग्दो विशेषता के यो भने यो क्षेत्रमा भारतमा दशकौंदेखि उदार लोकतन्त्र कायम छ, बहुलवाद नस्विकार्ने र विभिन्न किसिमका शासन पद्धति भएका मुलुकहरू छिमेकमा भए पनि। राजनीतिक र नागरिक स्वतन्त्रता, मानवाधिकार, सामाजिक र आर्थिक स्वतन्त्रता, धर्मनिरपेक्षताप्रतिको प्रतिबद्धता भारतको संविधानका मुख्य पक्षहरू छन्। बहुलता र आन्तरिक विविधताप्रतिको प्रतिबद्धताले भारतको अन्तर्राष्ट्रिय राजनीतिप्रतिको दृष्टिकोण पनि निर्धारित गर्छ। पश्चिमा विश्वका धेरैले शीतयुद्धका बेला भारतले आफ्नो लोकतान्त्रिक पहिचानलाई प्रचारमा नल्याएको बताउँछन्। शीतयुद्धको अन्त्य र विश्वव्यापी रूपमा उदार लोकतन्त्रको लहर चलेपछि भारतले विश्वव्यापी रूपमा उदार लोकतन्त्र र पुँजीवादी अर्थतन्त्रका पक्षमा भूमिका खेल्ला भन्ने सोचेका थिए। लोकतान्त्रिक मुलुकहरूको समूह सन् २००० मा भारत विश्वका सयभन्दा बढी मुलुक सदस्य रहेको र उदार लोकतान्त्रिक राजनीतिक मान्यताहरूलाई समर्थन गर्ने लोकतान्त्रिक राष्ट्रहरूको समूह (कम्युनिटी अफ डेमोक्रेसिज) को सदस्य बन्यो। यो समूहको सम्मेलनलाई वासिङटनमा सम्बोधन गर्दै तत्कालीन प्रधानमन्त्री अटलविहारी वाजपेयीले लोकतान्त्रिक मुलुकहरू मित्रवत् सम्बन्ध राख्न सक्छन्, सहकार्य गर्न सक्छन् र गठबन्धन गर्न सक्छन् भन्ने विषयलाई मूर्तरूप दिनुपर्ने बताएका थिए। लोकतन्त्र फैलाउनमा भारत र अमेरिकाबीच भविष्यमा सहकार्यको सम्भावना रहेको पनि उनले बताएका थिए। भारतको विदेश मन्त्रालय र संयुक्त प्रगतिशील गठबन्धनको नेतृत्वबाट पनि यस्तै भनाइ आएका थिए। कांग्रेस (आई) पार्टीको नेतृत्वमा रहेको प्रतिपक्षी (तत्कालीन सत्तारुढ) गठबन्धनलाई संयुक्त प्रगतिशील गठबन्धन भनिन्छ। सन् २००५ मा भारत र अमेरिकाले राष्ट्रसंघमा डेमोक्रेसी फन्ड (लोकतन्त्रका लागि कोष) स्थापना गरे। यो कोषले विश्वभरि लोकतान्त्रिक संस्थाहरूलाई बलियो बनाउने उद्देश्य राखेको थियो। अमेरिकाका राष्ट्रपतिको छेउमै उभिएर तत्कालीन प्रधानमन्त्री मनमोहन सिंहले भनेका थिए, हाम्रा लागि लोकतान्त्रिक आदर्श मानव मात्रको साझा सम्पत्ति हो। लोकतन्त्र अनुभव गर्न पाएका भाग्यमानीहरूले यसका फाइदा अरूमा पनि फैलाउन कोसिस गर्नु उनीहरूको जिम्मेवारी हो। दुवै मुलुकले लोकतान्त्रिक मान्यतालाई बल पुग्ने अन्तर्राष्ट्रिय वातावरण बनाउन प्रयत्न गर्ने प्रण गरेका थिए। जटिल वास्तविकता वास्तवमा भारतको राजनीति जटिल छ। भारतका नेता र इलिटहरूले प्रतिनिधिमूलक उदार लोकतन्त्र र बजारमुखी अर्थतन्त्रका मान्यता र नियमहरूलाई स्वीकार गरेका छन् तर यी मान्यतालाई विश्वव्यापी बनाउने र अन्य मुलुकमा फैलाउने सन्दर्भमा भने भारतमा विवाद छ। उदाहरणका लागि सन् २००७ मा भारतका तत्कालीन विदेशमन्त्री प्रणव मुखर्जीले म्यानमारमा प्रजातन्त्रका लागि भएका आन्दोलनहरूमा भारतको समर्थन रहने कि नरहने भन्ने सन्दर्भमा भनेका थिए, भारत लोकतान्त्रिक मुलुक हो र सबैतिर लोकतन्त्र स्थापित भएको र समृद्ध भएको हेर्न चाहन्छ, तर हाम्रो यो आदर्श निर्यात गर्ने रुचि भने हामीलाई छैन। नन अलाइनमेन्ट २० नामक प्रभावशाली थिंक ट्यांकले पनि यस्तै मान्यता दोहोर्यायो। उसको भनाइ यस्तो थियो, हामी लोकतान्त्रिक अभ्यासप्रति प्रतिबद्ध छौं र हाम्रो छिमेक र त्यसभन्दा बाहिर पनि लोकतन्त्र बलियो भयो भने त्यसले हाम्रो सुरक्षाको ग्यारेन्टी गर्छ भन्नेमा पनि विश्वास गर्छौं। तर पनि विश्व राजनीतिलाई ध्रुवीकरण गर्ने गरी लोकतन्त्रलाई समर्थन भने गर्दैनौं। शीतयुद्धपछि भने छिमेकमा राजनीतिक परिवर्तन र आन्तरिक शक्ति संघर्षमा भारतले धेरै चासो लिन र हस्तक्षेप गर्न छोडेको छ। यसको अपवादमा नेपाल मात्रै पर्छ। दक्षिण एसियाली क्षेत्रका राष्ट्रहरूको आन्तरिक मामलाका बारेमा भारतले कस्तो दृष्टिकोण लिने र व्यवहार गर्ने भन्नेबारेमा दुई किसिमका सोचाइ पाइन्छन् नेहरूकालीन र त्यसपछिका। परम्परागत नेहरूकालीन धारणाअनुसार अरू मुलुकहरूको सार्वभौमिकतामा खासै असर नपर्ने गरी सकेसम्म थोरै दबाब दिएर सहकार्यको नीति अपनाउनुपर्छ। नेहरूको अवसानपछि भारतको विश्वदृष्टिमा परिवर्तन आयो। त्यसपछि भारतले छिमेकमा हस्तक्षेप गर्ने र शासनपद्धति बदल्न सहयोग गर्ने विषयमा सक्रिय भयो। सन् १९७० देखि १९८० को दशकमा छिमेकमा राजनीतिक व्यवस्था परिवर्तन गर्ने विषयमा भारतले सक्रिय भूमिका खेल्यो। छिमेकी मुलुकमा लोकतान्त्रिक पद्धति स्थापना गर्न सहयोग हुने गरी संवैधानिक र राजनीतिक संरचना बदल्नमा भारतीय भूमिका रह्यो। शीतयुद्धपछि भारतले लोकतन्त्र स्थापनाका लागि छिमेकमा सक्रिय हस्तक्षेप गर्ने नीति त्याग्यो र व्यावहारिक नीति अवलम्बन गर्यो। यसको सबैभन्दा स्पष्ट अभिव्यक्ति गुजराल डक्ट्रिन थियो। गुजरालको अवधारणा ठ्याक्कै नेहरूको जस्तो थियो, छिमेकहरूसँगको व्यवहारमा दबाबपूर्ण कूटनीति र व्यवहारको कम प्रयोग गर्ने। गुजराल डक्ट्रिनले ती मुलुकहरूको आन्तरिक मामिलाका साना परिवर्तनलाई स्वीकार गर्ने र सकारात्मक विधिहरूको प्रयोग गरेर छिमेकीहरूसँग मित्रता बढाउने लक्ष्य राखेको थियो। यसरी छिमेकहरूसँग रचनात्मक सहकार्य बढाउने गुजरालको नीति थियो। लोकतान्त्रिक प्रणाली विस्तार सन्दर्भमा भारतका यी तरिकाले के अर्थ राख्छन् त ? २००५ मा भारतको नीतिसम्बन्धी एउटा कार्यक्रममा महŒवपूर्ण भनाइ राख्दै तत्कालीन विदेश सचिव श्याम शरणले भनेका थिए, एउटा उन्नत हुँदै गइरहेको लोकतन्त्र हुनुका कारण भारतले छिमेकमा धेरै लोकतान्त्रिक मुलुक हुनुलाई स्वागत नै गर्छ। तर लोकतन्त्र हामीले अरूमाथि थोपर्ने विषय भने होइन। उनले यो पनि भनेका थिए, छिमेकका मुलुकमा लोकतन्त्र हुन्थ्यो भने त्यसले भारत र ती मुलुकका बीचमा शान्ति र सहकार्यको लागि फराकिलो र बलियो आधार दिन्थ्यो तर छिमेकका मुलुकहरू हाम्रा लागि महŒवपूर्ण भएकाले त्यहाँ जस्तोसुकै राजनीतिक पद्धति र सरकार भए पनि हामीले सहकार्य गर्नुपर्छ। विडम्बनापूर्ण यो छ कि शीतयुद्धकालमा भारत लोकतन्त्रको समर्थनमा बढी सक्रिय थियो। शीतयुद्धपछि विश्वव्यापी रूपमा लोकतन्त्रको लहर चलेको भए पनि भारत छिमेकमा लोकतन्त्रलाई समर्थन र संवद्र्धन गर्न हच्किएको छ। शीतयुद्धकालका केही उदाहरण हेरौं। सन् १९७१ मा श्रीलंकाको सरकारलाई वामपन्थी विद्रोहबाट जोगाउन सैनिक सहयोग गरेको थियो भारतले। त्यही वर्ष बंगलादेश स्वतन्त्र र धर्मनिरपेक्ष मुलुकका रूपमा उदय हुनुमा पनि भारतको भूमिका थियो। सन् १९८० को दशकको उतराद्र्धतिर आफूले ठूलो क्षति व्यहोरेर भए पनि भारतले श्रीलंकाका तमिल अल्पसंख्यक नागरिकको अधिकारका लागि हस्तक्षेप गरेको थियो। श्रीलंकाको बहुलवादी संघीय संरचनालाई आकार दिन भारतको महŒवपूर्ण भूमिका थियो। सन् १९८९१९९० मा बंगलादेशको सैनिक शासनविरुद्ध जनमत सृजना गर्न भारतले सहयोग गर्यो। सन् १९८८ मा मौमुन अब्दुल गयुमको शासनविरुद्ध सशस्त्र समूहबाट कुको प्रयास हुँदा भारतीय कमान्डोहरूले असफल बनाएका थिए। फलस्वरूप गयुमको शासनले निरन्तरता पाएको थियो। शीतयुद्धपछि शीतयुद्धपछि भने छिमेकमा राजनीतिक परिवर्तन र आन्तरिक शक्ति संघर्षमा भारतले धेरै चासो लिन र हस्तक्षेप गर्न छोडेको छ। यसको अपवादमा नेपाल मात्रै पर्छ। भारतको आन्तरिक सुरक्षा र भूअर्थनीतिका व्यावहारिक कारणले पक्षहरूले महŒवाकांक्षी राजनीतिक हस्तक्षेप गर्न भारत हच्किएको हो। भारतको व्यवहारमा आएको यस्तो परिवर्तन उसले थाहा नपाएर भन्दा पनि उसले सचेत भएरै गरेको छनोट हो। सन् २०११ मा राष्ट्रिय सुरक्षा सल्लाहकार शिवशंकर मेननले भारतको छिमेकप्रतिको व्यवहारलाई भारतको धेरै स्वार्थी नीति को रूपमा व्याख्या गरेका भए। मेननले यसलाई भारतले आन्तरिक परिवर्तनहरूमा ध्यान दिन बाह्य समस्यामा फस्न नचाहेको रूपमा अथ्र्याए। भारतको यस्तो शैली अहिले परिवर्तन भएको छ त ? (सिंह नयाँदिल्लीस्थित सेन्टर फर पोलिसी रिसर्चमा अध्येता छन्। यो लेख दि हिन्दु दैनिकको अनलाइन संस्करणबाट अनुवाद गरिएको हो।)"
अन्योलै अन्योलमा स्थानीय तह,"बीस वर्षपछिको स्थानीय निर्वाचनले १५ वर्षको जनप्रतिनिधिविहीनताको अवस्था तोडेको छ। विगतभन्दा थोरै संख्यामा तर धेरै अधिकार लिएर उदाएका स्थानीय तहले जनप्रतिनिधि पाइरहँदा आम नागरिकमा नागरिक सेवा, सुशासन र समृद्धिको अपेक्षा बढ्नु स्वाभाविक हो। तीन चरणमा निर्वाचन सम्पन्न हुनुको कारण स्थानीय तहले जनप्रतिनिधि पाएको नौ महिनादेखि चार महिना व्यतीत भएको छ। संघीय लोकतान्त्रिक गणतन्त्रलाई स्थानीयकरण गर्दै सिंहदरबार र सदरमुकामका अधिकारहरू जनताका घरदैलोमा पुर्याउने अभिप्रायका साथ स्थानीय तहको पुनर्संरचना र व्यवस्थापन भएको हो। नागरिकलाई राज्यको अनुभूति गराउने र राज्य निर्माणमा नागरिकको भूमिकालाई जोड्ने विशिष्ट जिम्मेवारीमा रहेका स्थानीय तहका जनप्रतिनिधिले आफ्ना प्रतिबद्धता पूरा गर्ने प्रयास गरेको देखिन्छ। नागरिकका यति धेरै आकांक्षा छन्, विकास निर्माण र सामाजिक न्यायका काम यति धेरै छन्, जो जनप्रतिनिधिले चाहेर पनि पूरा गरिहाल्ने अवस्था छैन। शदीयौंदेखिको सुस्त विकास, पारदर्शिता र जवाफदेहिताको अभावको कारण आम नागरिक आश्वस्त र धैर्यको कमी छ। तर प्रतीक्षाको घडी बाँकी नै नरहेजसरी जनप्रतिनिधिहरू अत्याइन थालेका छन्। जनप्रतिनिधिहरूको आवधिक मूल्यांकन सुरु भएको छ र आम रूपमा सन्तोषजनक देखिएको छैन। यद्यपि अधिकांश जनप्रतिनिधि स्वयंसेवी रूपमा भोक, थकान र निद्रा नभनी खटिरहेका छन्। बहुआयामिक संक्रमण र अन्तरविरोध, जनप्रतिनिधिहरूको कार्यकुशलता अभाव, कर्मचारी समस्या र अपूर्ण संरचनाका कारण काम गर्न कठिनाइ भइरहेको छ। स्थानीय तह पुनर्संरचनाका क्रममा हिजोका गाविसलाई अधिकारसम्पन्न नगरपालिका वा गाउँपालिकाको वडा कार्यालयमा रूपान्तरण गरिएको छ। जिल्लामा कार्यालय रहेका र स्थानीय रूपमा प्रभावकारी सेवा दिन नसकेका शिक्षा, स्वास्थ्य, कृषि, पशु सेवा, सहकारी, भूसंरक्षण, वातावरण, सिँचाइ, महिला तथा बालबालिका, घरेलु, मालपोत तथा नापीलगायत सेवाहरू स्थानीय तहमा पठाइने व्यवस्था छ। तीमध्ये कतिपय सेवाहरू अझै स्थानीय तहमा आएका छैनन् भने कतिपय सेवा सञ्चालनमा अन्योल र जनशक्ति अभाव छ। समयमै समायोजन हुन नसक्दा स्थानीय तहमा कर्मचारी पुगेका छैनन्। आवश्यक जनशक्ति नियुक्तिका लागि अधिकार र स्रोतको अभाव स्थानीय तहले बेहोर्नु परिरहेको छ। जनप्रतिनिधि र कर्मचारीबीच सन्तुलित सम्बन्ध छैन। कर्मचारीहरू हिजोकै प्रवृत्तिबाट ग्रसित छन्। जनप्रतिनिधिहरू आफूहरू निर्वाचन जितेर आएको र सबै काम आफैंले गर्न पाउनुपर्ने मानसिकतामा छन्। नियम, कानुन र पद्धति बुझने र लागू गर्ने कुरामा समस्या देखिएको छ। जनप्रतिनिधि र कर्मचारीबीच मात्रै होइन, जनप्रतिनिधिबीच पनि सम्बन्धको समस्या छ। प्रमुख र उपप्रमुखबीच, प्रमुख र कार्यपालिकाबीच अनि वडाध्यक्ष र वडा सदस्यबीचको सम्बन्धमा समस्या देखा परेका छन्। स्थानीय तहमा केन्द्र र वडाबीच अन्तरविरोध छ। बोर्डमा वडाध्यक्षहरूको अधिकतम बहुमत हुने र प्रमुख अल्पमतमा पर्ने स्थितिले काम गर्न कठिन भएको छ। आआफ्नो परिभाषित जिम्मेवारीप्रतिको बुझाइ र कार्यान्वयनमा देखिएको अन्योलले पनि स्थानीय तहमा काम गर्न कठिनाइ भइरहेको छ। संविधानतः स्थानीय तहलाई व्यापक अधिकार क्षेत्र दिइएको छ। स्थानीय सरकार सञ्चालन ऐन कार्यान्वयनमा आएको छ। संविधानतः संघीय लोकतान्त्रिक गणतन्त्रको भावनाबमोजिम ऐन आउन सकेको छैन। स्थानीय तहका कतिपय कामका समन्वयकारी भूमिका खेल्ने र साझा कार्यसूचीका सन्दर्भ जोडिएको प्रदेशसभा नहुँदा पनि समस्या भएको छ। यसबीचमा कतिपय जनप्रतिनिधिहरूको स्वच्छन्दकारी भूमिकाका कारण सम्बन्धित मन्त्रालय अर्थात् केन्द्र सरकारले स्थानीय तहका अधिकार नै कुण्ठित हुने गरी नियन्त्रण प्रयास गरेको छ। मन्त्रालयको एउटा कर्मचारीले स्थानीय सरकारका प्रमुखलाई काम गर्न रोक लगाउने परिस्थिति उत्पन्न भएको छ। आम नागरिकसँग प्रत्यक्ष सम्बन्ध रहने स्थानीय तहमा काम गर्न कर्मचारीलाई प्रोत्साहित गर्नुपर्दछ। स्थानीय तहहरू अधिकारमा मात्रै होइन, कर्तव्य र जिम्मेवारीबोधका हिसाबले पनि त्यत्तिकै महत्वपूर्ण छन्। सुरुका जनप्रतिनिधिहरूका गाडी, भ्रमण, कर्मचारी नियुक्ति र आर्थिक कारोबारलगायतमा देखिएको आसक्तिका कारण पनि यो अवस्था उत्पन्न भएकोमा दुईमत छैन। त्यो बहाना मात्रै बन्यो, वास्तवमा मन्त्रालय र उच्च पदस्थ कर्मचारीहरू स्थानीय तह अधिकारसम्पन्न रूपमा क्रियाशील भएको हेर्न चाहन्न। राजनीतिमा लामो समय बिताएका, त्यागतपस्या गरेका र स्वयंसेवी रूपमा काम गर्न आएका जनप्रतिनिधिमा त्यो भावना देखिनु पनि संगतिपूर्ण भएन। पूर्णकालीन रूपमा काम गर्ने जनप्रतिनिधिहरूको उचित पारि श्रमिक र व्यवस्थापन राज्यले गर्नुपर्दछ। वास्तवमा कतिपय जनप्रतिनिधिहरूको जीविकामै समस्या देखिएको छ। प्रदेशसभा वा अन्य कुनै कारणले त्यसको व्यवस्थापन प्रभावित हुनु उपयुक्त थिएन। अर्कोतर्फ एउटा स्थानीय तह सञ्चालनका लागि आवश्यक कर्मचारीको व्यवस्थापन हुन नसक्नु आफैंमा चुनौती हो। कर्मचारीमा हिजोकै प्रवृत्ति विद्यमान छ। सामान्य प्रशासन र प्राविधिक जनशक्तिको अभाव छ। विषयगत सेवाका लागि आवश्यक कर्मचारीको पनि समायोजन हुन सकेको छैन। स्थानीय जनप्रतिनिधि पदबहाल भएर काम गरिरहँदा पनि बहुआयामिक संक्रमण नै वाधक बनेका छन्। पहिलो चरण निर्वाचन भएपछि दोस्रो र तेस्रो चरणको निर्वाचनमा राष्ट्रको ध्यान अनि केन्द्र तथा स्थानीय राजनीति आकर्षित बन्न पुग्यो। बडादसैं, तिहार, छठ तथा विभिन्न चाडपर्वले स्थानीय जनप्रतिनिधिहरू प्रभावित बने। तत्पश्चात् प्रतिनिधिसभा र प्रदेशसभा निर्वाचनमा मुलुकको ध्यान केन्द्रित बन्न पुग्यो। ती दुवै निर्वाचन सकिएर परिणाम आएको यतिका दिन बित्दा पनि दुवै तहका सरकार अझै बन्न सकेको छैन। केन्द्र तथा प्रदेशको व्यवस्थापन र गति स्थापित नभएसम्म स्थानीय तहले प्रभावकारी रूपमा काम गर्न सक्ने अवस्था छैन। भर्खरै निर्वाचित भएका जनप्रतिनिधिमा योजना, बजेट र खर्चको तौरतरिकाबारेमा पर्याप्त जानकारी र अनुभव रहेन। सरकारले विकास र विषयगत सेवाका सन्दर्भमा बजेट बाँडफाँटको स्पष्ट सिलिङ, कार्यविधि र निर्देशिका पठाएन। वडाध्यक्षहरूले बजेट आफ्नो वडामा लाने नाममा वितरणमुखी बनाए। बोर्डको निर्णय प्रक्रियामा वडाध्यक्षहरूकै प्रभाव बढी हुने भएकाले नगर वा गाउँ प्रमुखले चाहेर पनि दिगो पूर्वाधार र विषयगत क्षेत्र विकासका लागि बजेट व्यवस्थापन गर्न नसक्ने अवस्था सिर्जना भयो। विकास भन्नाले पूर्वाधार अर्थात् सडक र पुलमात्रै बुझिदिँदा वा वितरणकेन्द्रित बनिदिँदा विषयगत क्षेत्रको सेवा प्रभावित भएको छ। शिक्षा, स्वास्थ्य, कृषि, पशु, भूसंरक्षण, उद्योग व्यवसाय, विपद् व्यवस्थापनजस्ता क्षेत्रको प्रभावकारी व्यवस्थापन हुन सकेको छैन। विषयगत मन्त्रालयले माताहतका निकाय र कर्मचारीलाई आफ्नै ढंगले परिचालन गर्ने प्रयासले पनि समस्या उत्पन्न भएका छ। स्थानीय तहमा बहुआयामिक संक्रमणकालका बहाना अब क्रमशः पातलिँदैछन्। केही दिनभित्र प्रदेश सरकार र केही हप्तामै केन्द्रमा नयाँ सरकार गठन हुनेछ। केन्द्र र प्रदेशले संविधानतः स्थानीय तहले पाउने अधिकार र सुविधा कार्यान्वयनका लागि सहजीकरण गरिदिनुपर्दछ। लोकतन्त्रमा अधिकार जति तल पुर्याउन सकियो, लोकतन्त्र त्यति नै मजबुत हुन्छ। नागरिक सकारात्मक रहे मात्र शासन व्यवस्था दिगो हुन सक्छ र मुलुकले अपेक्षित गति पनि लिन सक्छ। आम नागरिकका विकास, सेवा र न्यायका अपेक्षाहरू पूरा गर्न सकिने गरी स्थानीय तहमा कर्मचारी व्यवस्थापनलाई प्रभावकारी बनाएर जनप्रतिनिधिका कार्यमा सहजीकरण गर्नुपर्दछ। आम नागरिकसँग प्रत्यक्ष सम्बन्ध रहने स्थानीय तहमा काम गर्न कर्मचारीलाई प्रोत्साहित गर्नुपर्दछ। स्थानीय तहहरू अधिकारमा मात्रै होइन, कर्तव्य र जिम्मेवारीबोधका हिसाबले पनि त्यत्तिकै महत्वपूर्ण छन्। खासमा स्थानीय रूपमा स्रोतहरू बढाउने र ती स्रोतलाई विकासमा प्रयोग गर्ने सामथ्र्यका हिसाबले पनि स्थानीय तहको भूमिका प्रभावकारी बन्नुपर्दछ। स्रोतका लागि केन्द्र वा प्रदेशप्रति आशावादी हुने अवस्था परनिर्भरताको अवस्था बन्न सक्छ। यसैले स्थानीय तहमा राजस्व आयका सम्भावना वृद्धि गर्ने र केन्द्र तथा प्रदेशका आयमा पनि सहयोगी भूमिका निर्वाह गर्ने विषयमा स्थानीय तह जिम्मेवार हुन जरुरी छ।  पौडेल जितपुर सिमरा उपमहानगरपालिकाका प्रमुख हुन्।"
"राष्ट्रिय फुटबल टिमका उपकप्तान लामाको शल्यक्रिया, ६ महिना मैदान नफर्कने",काठमाडौं : नेपाली राष्ट्रिय फुटबल टिमका उपकप्तान विक्रम लामालाई आउँदा ६ देखि ८ महिना खेल मैदानमा देख्न पाइने छैन। दाहिने गोडामा लागेको चोटको आइतबार राति शल्यक्रियापछि चिकित्सकले उनलाई ६ देखि ८ महिना आराम गर्न सुझाएका छन्। दाहिने गोडामा चोट लागेका लामाको वरिष्ठ अर्पेथोडिक सर्जन तथा ग्रान्डी अन्तर्राष्ट्रिय अस्पतालका मेडिकल डाइरेक्टर डा चक्रराज पाण्डेको टिमले शनिबार राति १ बजे सफल शल्यक्रिया गरेको हो। बुढासुबा गोल्डकपको फाइनलमा नेपाल पुलिस विरुद्धको खेलमा घाइते भएपछि लामालाई अस्पताल भर्ना गरिएको थियो। थ्री स्टार क्लबका कप्तानसमेत रहेका लामाको दाहिने गोडाको हड्डी शल्यक्रिया गरी जोडिएको उपचारमा संलग्न डा पाण्डेले फेसबुकमा लेखेका छन्। पाण्डेका अनुसार लामा ६ देखि ८ महिनामा खेल मैदानमा फर्कनेछन्। लामाको आइतबार देखि नै फिजियोथेरापी सुरु गरिने उनले जनाएका छन्। शनिबार भएको फाइनलमा थ्रीस्टार क्लबले नेपाल पुलिसलाई १० गोलले हराउँदै बूढासुब्बा गोल्डकपको उपाधि उचालेको छ। मामामा
नेपाल र युएईको खेल सुरु : पहिलो ओभरमै सोमपालले लिए विकेट,काठमाडौं : आईसीसी विश्व क्रिकेट लिग डिभिजन टुमा अहिले नेपाल र संयुक्त अरब इमिरेटस (युएई)को खेल जारी छ । बर्षाका कारण तीन घण्टा ढिला सुरु भएको खेलमा नेपालले टस जितेर फिल्डिङ रोजेको छ। प्रतियोगिताको तेस्रो खेलमा नेपालका सोमपाल कामीले पहिलो ओभरमै पहिलो विकेट लिएका छन् । सोमपालले युएईका ओपनिङ ब्याट्सम्यान असफाक अहमदलाई शून्य रनमै आउट गरेका हुन् । खेल नामिबियाको विन्डहक मैदानमा जारी छ । ६ ओभरको समाप्तीमा युएईले २१ रन बनाएको छ ।
आयोजकलाई स्तब्ध पार्दै मोरङ सेमिफाइनलमा,"सिमरा : आयोजक नव जनजागृति युवा क्लबलाई टाइब्रेकरमा स्तब्ध पार्दै मोरङ फुटबल क्लब सिमरामा जारी रुस्लान नवौं सिमरा गोल्डकपको सेमिफाइनलमा प्रवेश गरेको छ । सिमरा गोल्डकपमा पहिलोपटक सहभागिता जनाएको मोरङले आयोजकलाई ४१ गोलले हरायो । सिमरा रंगशालामा शनिबार भएको खेलको निर्धारित समयमा दुवै टोलीले ११ गोलको बराबरी खेलेपछि मोरङको भाग्य टाइब्रेकरमा चम्किएको थियो । टाइब्रेकरमा मोरङका दीपक राई, विक्रम लिम्बू, बुद्धिमन राई र निरज बस्नेतले गोल गरे । आयोजकका विजय श्रेष्ठले बाहेक अन्य खेलाडीको प्रहारले पोस्टको दिशा लिन नसक्दा पराजय भोग्नु पर्यो । सौरभ मगर र मानबहादुर तामाङको प्रहार पोस्ट नजिकैबाट बाहिर हुइँकिएको थियो । आयोजक जनजागृतिले खेलमा लिएको अग्रता कायम राख्न नसक्दा नतिजा मोरङलाई सुम्पन बाध्य भयो । ६६औं मिनेटमा विजय श्रेष्ठले गोल गर्दै घरेलु दर्शकलाई खुसी दिलाए । तर, घरेलु टोलीको खुसी धेरै बेर टिक्न सकेन । राजीव लोप्चनको स्थानमा मैदान पसेका विजयले तीन मिनेटमै गोल गरेका थिए । मोरङका गोलरक्षक सूर्य क्षेत्री अगाडि बढेको मौकाको फाइदा उठाउँदै डीबक्स भित्रबाट विजयले गरेको प्रहारले सहजै जाली चुमेको थियो । ७६औं मिनेटमा भुवन बस्नेतले गोल गर्दै मोरङलाई खेलमा फर्काएका थिए । योगेश गुरुङले मिलाएको पासलाई सदुपयोग गर्दै भुवनले गोल गरेका थिए। करिब चार हजार घरेलु दर्शकको समर्थन पाएको आयोजक र मोरङबीचको खेल निकै रोमाञ्चक रह्यो । कर्ण लिम्बू, दीपक राई, विक्रम लिम्बू, योगेश गुरुङजस्ता खेलाडी चल्न नसक्दा जितका लागि मोरङले निकै संघर्ष गर्नुपर्यो । आयोजकका धीरज श्रेष्ठले ६१औं मिनेटमा गोल गर्ने अवसर चुकाउँदा निराश देखियो । भिक्टरको क्रसमा धीरजले गरेको हेड प्रहार फितलो बनेको थियो । खेलको म्यान अफ दी म्याच आयोजकका सुशान्तसिंह ठकुरी घोषित भए । आयोजकका प्रशिक्षक नवीन महर्जनले अन्तिम समयमा सम्हालिन नसक्दा पराजय बेहोरेको बताए । मोरङका प्रशिक्षक पारस चौधरीले लगातारको खेल र यात्राले खेलाडी थाक्दा सोचेजस्तो खेल्न नसकेको बताए । आइतबार त्रिभुवन आर्मी क्लब र एपीएफ क्लबबीच प्रतिस्पर्धा हुनेछ ।"
नेपाल चार विकेटले विजयी,"काठमाडौं : विश्व क्रिकेट लिग डिभिजन दुई अन्तर्गत आइतबार भएको खेलमा नेपालले यूएईलाई चार विकेटले पराजित गरेको छ। नामिबियामा जारी प्रतियोगितामा शनिबार परेको पानीका कारण मैदान हिलो भएपछि आइतबारको खेल ३४ ओभरमा छोट्याईएको थियो। नेपालले टस जितेर पहिले फिल्डिङ गरेको थियो। पहिले ब्याटिङ गरेको युएई ३१ ओभरमा सबै विकेट गुमाएर एक सय १४ रनमा समेटिएको थियो। एक सय १५ रनको विजयी लक्ष्य पछ्याएको नेपालले ६ विकेटको क्षतिमा २८५ ओभरमा लक्ष्य भेट्टाएको थियो। नेपालको जितमा कप्तान पारस खड्काले अलराउण्डर प्रदर्शन गरे। यसैगरी नेपालका बलरहरुको योगदान पनि उत्कृष्ट रह्यो। नेपालको जितमा कप्तान पारस खड्काले दुई विकेट लिनुका साथै अर्धशतक प्रहार गरे। यसैगरी बलिङमा सोमपाल कामीले चार तथा सन्दीप लामिछानेले तीन विकेट लिए। सामान्य लक्ष्य पछ्याउने क्रममा नेपालको ओपनिङ ब्याटिङमा भने पुरानै समस्या दोहोरियो। नेपालले ओपनर दिलिप नाथलाई दुई तथा उपकप्तान ज्ञानेन्द्र मल्ललाई पाँच रनमा गुमाएको थियो। त्यसपछि नेपालको इनिङ कप्तान पारसले सम्हालेका थिए। ५१ रन जोडेका पारसले ४३ बल खेल्दै दुई चौका र पाँच छक्का हानेका थिए। उनले दिपेन्द्र सिंह ऐरिसँग तेस्रो विकेटका लागि १० तथा शरद भेषावकरसँग चौथो विकेटका लागि २६ रनको साझेदारी गरेका थिए। दीपेन्द्र चार तथा शरद तीन रन जोड्दै पेभेलियन फर्किएका थिए। यसैगरी आरिफ शेखले १६ रन बनाए। रोहित पौडेलले १२ तथा सोमपाल कामीले अविजित १० रन जोडे। बलिङमा युएईका मोहम्मद नाभिद र अमिर हायातले दुईदुई विकेट लिएका थिए। यसअघि युएईका लागि साइमन अनवरले सर्वाधिक ३० रन बनाए। एडनान मुफ्टीले १८, घुलाम शाबरले १६ तथा मोहमद बोताले १५ रन जोडेका थिए। युएईलाई सस्तैमा समेट्न नेपालका सोमपाल कामीले सर्वाधिक चार विकेट लिए। सन्दीप लामिछानेले तीन, कप्तान पारस खड्काले दुई तथा करण केसीले एक विकेट झारे। नेपालले सोमबार केन्यासँग प्रतिस्पर्धा गर्नेछ।"
नेपाललाई ब्याटिङकै चिन्ता,"काठमाडौं : अघिल्लो दुई खेलमा ब्याटिङमै संघर्ष गरेको नेपाली टोलीले अन्तर्राष्ट्रिय क्रिकेट काउन्सिल (आईसीसी) विश्व क्रिकेट लिग डिभिजन दुईअन्तर्गत आफ्नो तेस्रो खेलमा आइतबार बलियो प्रतिद्वन्द्वी संयुक्त अरब इमिरेट्स (यूएई)सँग प्रतिस्पर्धा गर्दा पनि ब्याटिङकै चिन्ता देखिएको छ । प्रतियोगिताको शीर्ष दुईभित्र रहँदै डिभिजन एकमा फर्कने र सन् २०१९ को विश्वकपका लागि आगामी मार्चमा जिम्बाब्वेमा हुने अन्तिम चरणको छनोटमा स्थान सुरक्षित गर्ने उद्देश्य बनाएको नेपाललाई यूएईविरुद्धको जित आवश्यक छ । यूएईविरुद्धको जितका लागि ब्याटिङमै सुधार आवश्यक छ । ब्याटिङका लागि मुस्किल मानिएको नामिबियाको पिचमा रन जोड्न नेपाललाई मुस्किल देखिए पनि अन्य टोलीहरूले भने सहज ब्याटिङ गरिरहेका छन् । शनिबार नेपाल एक सय ३८ रनमै समेटिँदा ओमानले सहजै पार गर्दै ६ विकेटको जित भेट्टायो । त्यसअघि बिहीबार आयोजक नामिबियाविरुद्ध अन्तिम ओभरमा एक रनको जित हात पार्दा पनि नेपाललाई एक सय ३९ रनको लक्ष्य भेट्टाउन निकै मुस्किल देखिएको थियो । त्यसैले नेपाललाई प्रतियोगिताको शीर्ष दुईको यात्रा पक्का गर्न यूएईविरुद्ध जितका लागि ब्याटिङमा सुधार अत्यावश्यक छ । यूएईलाई पराजित गरेको अवस्थामा नेपालसामु अंक तालिकाको दोस्रो स्थानमा उक्लने अवसर छ । एकएक जित हात पारेका यूएई, नेपाल र ओमानको दुईदुई अंक छ । लगातार दुई जितसहित क्यानडा शीर्ष स्थानमा पुगिसकेकाले यूएईलाई पराजित गरे नेपालले शीर्ष दुईमा पुग्ने दोस्रो टोलीका लागि बलियो दाबेदारी प्रस्तुत गर्न सक्नेछ । यद्यपि पछिल्लो प्रदर्शनलाई हेर्ने हो भने नेपाल निकै कमजोर देखिएको छ । नेपालले हालसम्म एक दिवसीय क्रिकेटमा यूएईसँग १२ पटक प्रतिस्पर्धा गर्दा मात्रै दुई जित हात पारेको छ । एकमा बराबरी खेल्दा बाँकी नौ खेलमा पराजय बेहोरेको छ । पछिल्लोपटक गत डिसेम्बर ६ र ८ मा भएको विश्व क्रिकेट लिग च्याम्पियनसिप अन्तर्गतको दुई खेलमा पनि नेपाल यूएईसँग भारी अन्तरले पराजित भएको छ । पहिलो खेलमा ६ विकेटले पराजय बेहोरेको नेपालले दोस्रो खेल पनि ६३ रनले गुमाएको थियो । नेपाललाई पछिल्लो पराजयको बदला लिँदै प्रतियोगितामा अघि बढ्न आइतबारको खेलमा कप्तान पारस खड्का, उपकप्तान ज्ञानेन्द्र मल्ल, शरद भेषावकरलगायत सिनियर ब्याट्सम्यानहरू चल्नुपर्नेछ ।"
संयुक्त अरबले नेपाललाई दियो ११५ रनको चुनौती,"काठमाडौँः आईसीसी विश्व क्रिकेट लिग डिभिजन दुई अन्तरगत आफ्नो तेस्रो खेलमा नेपालले संयुक्त अरब इमिरेट्सबाट ११५ रनको चुनौती पाएको छ । बर्षातका कारण ३४ ओभरमा छोट्याइएको खेलमा टस जितेर नेपालले फिल्डिङ रोज्ने निर्णय गरेपछि व्याटिङको निम्तो पाएको संयुक्त अरब इमिरेट्स ३१ ओभरमै अलआउट हुँदै ११४ रनमा समेटिएको हो । पढ्नुस्: संयुक्त अरबविरुद्ध चम्किए सन्दीप, झारे तीन विकेट नेपालको कसिलो बलिङ सामू निरिह बनेको संयुक्त अरबका लागि शाहीमान अनवरले सर्वाधिक ३० रन बनाए । त्यसैगरी मोहम्मद बुटाले १८ रन जोडे भने गुलाम सहबीरले १६ रनको योगदान दिए । नेपालका लागि सोमपाल कामीले ७ ओभर बलिङ गरेर ३० रन खर्चिँदै ४ विकेट लिए । त्यसैगरी अर्का बलर सन्दीप लामिछानेले पनि ७ ओभर बलिङ गर्दै ३० रन दिएर ३ विकेट लिए । कप्तान पारस खड्काले ७ ओभर बलिङ गर्दै २० रन दिएर २ विकेट लिए । नेपालका लागि करण केसीले पनि एक विकेट लिन सफल भए । पढ्नुस्: नेपाललाई ब्याटिङकै चिन्ता"
"संयुक्त अरबविरुद्ध चम्किए सन्दीप, झारे तीन विकेट",काठमाडौँ: नेपाली युवा स्पिनर सन्दीप लामिछानले संयुक्त अरब इमिरेट्सविरुद्ध पनि उत्कृष्ट प्रदर्शन गरेका छन् । नामिबियाको विन्डहक मैदानमा जारी आईसीसी विश्व क्रिकेट लिग डिभिजन टुको तेस्रो खेलमा सन्दीपले नेपालका लागि तीन विकेट लिँदै प्रभावशाली प्रदर्शन गर्न सफल भएका हुन् । सन्दीपले नेपालका लागि ५ ओभर बलिङ गर्दै १ मेडनसहित २५ रन खर्चेर ३ विकेट लिन सफल भएका हुन् । सन्दीपले नेपालका लागि ५ ओभर बलिङ गर्दै १ मेडनसहित २५ रन खर्चेर ३ विकेट लिन सफल भएका हुन् । उनले खेलको १८औं ओभरमा लगातार २ विकेट लिए । १८ ओभरको दोस्रो बलमा सन्दीपले रमिज साहजादलाई ४ रन र तेस्रो बलमा मोहमद उस्मानलाई शून्य रनमा पेभेलियन फर्काए। चौथो बलमा युएइका ब्याट्सम्यानले रन नलिँदा सन्दीपले ह्याट्रिक गर्न पाएनन् । त्यसैगरी उनले २१४ ओभरमा शाहीमान अनवरलाई पेभेलियनको बाटो देखाए । त्यसैगरी अर्का युवा क्रिकेटर सोमपाल कामीले ५ ओभरमा २३ रन खर्चेर २ विकेट लिएका छन् । कप्तान पारस खड्का ६२ ओभर बलिङ गर्दै १८ रन खर्चिएर २ विकेट लिएका छन् । नेपालका लागि करण केसीले अर्को एक विकेट लिए । ताजा अवस्थामा संयुक्त अरब इमिरेट्सले २६ ओभर खेल्दै ८ विकेट गुमाएर १०० रन मात्रै बनाउन सफल भएको छ । नेपालले डिभिजन २ को पहिलो खेलमा आयोजक नामिबियालाई १ विकेटले पराजित गरेको थियो भने दोस्रो खेलमा भने ओमानसँ ६ विकेटले पराजित भएको थियो ।
"नेपाललाई तेस्रो सफलता, सोमपाल कामीले दोस्रो र करण केसीले तेस्रो विकेट लिए",काठमाडौं : आईसीसी विश्व क्रिकेट लिग डिभिजन टुमा अहिले नेपाल र संयुक्त अरब इमिरेटस (युएई)को खेल जारी छ। बर्षाका कारण तीन घण्टा ढिला सुरु भएको खेलमा नेपालले टस जितेर फिल्डिङ रोजेको छ। प्रतियोगिताको तेस्रो खेलमा नेपाल सात ओभर खेल्दा नेपालले तीन विकेट लिएको छ। सोमपाल कामीले पहिलो ओभरमै पहिलो विकेट लिएका थिए भने दोस्रो विकेट ६३ ओभर लिएका हुन्। त्यसैगरी तेस्रो विकेट करण केसीले ७१ ओभरमा तेस्रो विकेट लिएका हुन्। सोमपालले युएईका ओपनिङ ब्याट्सम्यान असफाक अहमदलाई शून्य रनमै आउट गरेर पहिलो विकेट लिएका थिए। खेल नामिबियाको विन्डहक मैदानमा जारी छ। ८५ ओभरको समाप्तीमा युएईले ३० रन बनाएको छ। यसअघि दुई दुई खेल खेलेका नेपाल र युएईले एक खेलमा जीत तथा एक खेलमा हार बेहोर्र्दै समान अंक जोडेका छन् । नेपालले यसअघि पहिलो खेलमा आयोजक नामिवियालाई १ विकेटले पराजित गरेको थियो भने दोस्रो खेलमा ओमनसँग ६ विकेटले पराजित भएको थियो । युएईले केन्यालाई पराजित गरेको थियो भने क्यानडासँग हार बेहोरेको थियो थियो ।
"रोनाल्डोको ह्याट्रिकसँगै रियल मड्रिडको जित, एक स्थान उक्लियो","काठमाडौं : स्पेनिस ला लिगाको यस सिजनमा पछि परिरहेको पावर हाउस रियल मड्रिडले शनिबारको खेलमा सानदार जित निकाल्न सफल भएको छ। रियल सोसिडाड विरुद्ध ५२ को जित हात पार्दा यस सिजनमा धेरै गोल गर्न नसकेका रोनाल्डोले ह्याट्रिक गर्न सफल भए। रियल मड्रिडको घरेलु मैदानमा भएको खेलमा लुकासाले पहिलो मिनेटमै गोल गरी रियल मड्रिडलाई अग्रता दिलाएका थिए। क्रिस्टियानो रोनाल्डोले २७, ३७ र ८० औं मिनेटमा गोल गरे भने ३४ औं मिनेटमा टोनी क्रुसले गोल गरे। रियल सोसिडाडका लागि ७४ औं मिनेटमा जोन बाटिस्टा र ८३ औं मिनेटमा एसिर इल्लारमेन्डीले गोल गरेका थिए। यस सानदार जितसँगै रियल मड्रिड अंक तालिकामा एक स्थान माथि उक्लिन सफल भएको छ । २२ खेलबाट ४२ अंक जोडेको रियल मड्रिड भ्यालेन्सियालाई उछिन्दै तेस्रो स्थानमा उक्लिन सफल भएको छ। शीर्ष स्थानको बार्सिलोनाभन्दा अझै १६ र दोस्रो स्थानको यथ्लेटिको मड्रिड भन्दा १० अंकले पछिरहेको रियल मड्रिडलाई उपाधि हात पार्न भने निकै मुस्किल देखिन्छ। शनिबार नै भएको खेलमा मालागामाथि १० को जित निकालेको यथ्लेटिको मड्रिड २३ खेलबाट ५२ अंक बनाउँदै शीर्ष स्थानको बार्सिलोनालाई पछ्याइरहेको छ। २२ खेलबाट ५८ अंक रहेको बार्सिलोना शीर्ष स्थानमा कायम छ। २२ खेलबाटै ४० अंक बनाएको भ्यालेन्सिया भने चौथो स्थानमा धकेलिएको छ। ला लिगाको शनिबारका अन्य खेलमा अलाभेजले भिल्लारियउललाई २१ पराजित गर्यो। आइबरले लेगानेजमाथि १० को जित निकाल्यो।"
"लेस्टरको पोस्टमा अग्वेरोको चार गोल, सिटीको रवाफिलो जित",काठमाडौँः यो सिजन उत्कृष्ट खेलिरहेको म्यानचेस्टर सिटी र उसका स्ट्राइकर सर्जियो अग्वेरोले गएराति लेस्टरमाथि रवाफिलो जित दर्ता गरे । अग्वेरो एक्लैले ह्याट्रिकसहित चार गोल गरेको सिटीले इङ्लिस प्रिमियर लिगको पूर्वविजेता लेस्टर सिटीमाथि ५१ को जित दर्ता गरायो । घरेलु मैदानमा ५४ हजार दर्शमाझ लेस्टरलाई सजिलै पराजित गर्ने क्रममा सिटीका लागि पहिलो गोल भने केभिने डे ब्रुनेको पासमा राहिम स्टर्लिङले खेलको तेस्रो मिनेटमै गरे । तर सिटीले यो अग्रतालाई जोगाइराख्न सकेन । सिटीका डिफेन्डरका कम्जोरीको फाइदा उठाउँदै जेम्मी भर्डेले खेलको २४ औँ मिनेटमा बराबरी गोल फर्काए । पहिलो हाफ ११ को बराबरीमा सकिएको अवस्थामा सिटीले दोस्रो हाफमा लेस्टरमाथि रवाफ देखायो । उसका लागि सर्जियो अग्वेरोले दोस्रो हाफको सुरुमै अर्थात् ४८ औँ मिनेटमा गोल गर्दै अग्रता २१ मा पुयाए । अग्वेरो त्यतिमै रोकिने मुडमा थिएनन् । उनले खेलको ५३ औँ र ७७ मिनेटमा गोल गर्दै ह्याट्रिक पुरा गरे । त्यसपछि खेलको ९० औँ मिनेटमा युवा खेलाडी फिल फोडेनले डि बक्स बाहिर मिलाइदिएको बललाई अग्वेरोले सीधै जालीको दिशा दिए । यो जितपछि सिटी २७ खेलबाट ७२ अंकसहित लिगको पहिलो स्थानमा छ । उसलाई पछ्याइरहेको म्यानचेस्टर युनाइटेडले २६ खेलबाट ५६ अंक जोडेको छ । यस्तोमा युनाइटेड सिटी भन्दा १६ अंकले पछि छ । तेस्रोमा २७ खेलबाट ५२ अंकसहित टोटनह्याम हट्स्पर रहेको छ ।

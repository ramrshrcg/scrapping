शीर्षक,विवरण
चीनअमेरिका : आपसी युद्ध सम्भावना,"अमेरिकी राष्ट्रपति डोनाल्ड ट्रम्पको चीन भ्रमणको दुई दिनअघि मात्रै चीनले डोङफेङ ४१ (डीएफ ४१) नामको १२ हजार किलोमिटर दूरीको लक्षमा प्रहार गर्न सकिने महाद्विपीय क्षेप्यास्त्रको गुप्त परीक्षण गर्यो । अमेरिकाको मुख्य भूमिको कुनै पनि भागलाई लक्ष गर्नसक्ने उक्त क्षेप्यास्त्रको जानकारी अमेरिकाले आफ्नो सूचना प्रणालीबाट प्राप्त गरेको थियो, तर राष्ट्रपतिको भ्रमणको मुखमा उसले त्यो समाचार सार्वजनिक गर्न उचित ठानेन । सन् १९९१ पछि यति लामो अवधिको एसिया भ्रमण गर्ने डोनाल्ड ट्रम्प पहिलो अमेरिकी राष्ट्रपति हुन् । ट्रम्पको ऐतिहासिक एसिया भ्रमणको समाप्तिपछि मात्र १९ नोभेम्बरमा चीनको ग्लोबल टाइम्सले १० आणविक बमसहित संसारको कुनै पनि स्थानलाई लक्ष गर्न सकिने उक्त परीक्षणबारे समाचार दिएको थियो । गत वर्ष जुन २२ मा जोनाथन ब्रोडरले न्युजविकमा उल्लेख गरेअनुसार चिनियाँहरू लामो समयदेखि अमेरिकासँगको युद्धलाई अवश्यम्भावी घटनाको रूपमा ग्रहण गरिरहेका छन् र चिनियाँ भाषामा त्यस्ता सामग्रीहरूका प्रकाशन पनि भइरहेका छन् । पूर्व अमेरिकी राष्ट्रपति बाराक ओबामाले आफ्नो कार्यकालमा सैन्यभिडन्तको स्थिति देखेर नै दक्षिण चीन सागरमा चीनलाई आफ्नो रणनीतिक योजना अघि बढाउनमा कुनै अवरोध नपुर्याएको बरू क्षेत्रमा चीनको प्रभाव र वर्चस्वलाई कमजोर तुल्याउने उद्देश्यले क्षेत्रका मुलुकहरूसँग सैनिक र आर्थिक सम्बन्ध विस्तार गरेकोबारे न्युजविकले २२ जुन २०१६ मा उल्लेख गरेको थियो । १७ अक्टोबर २०१३ मा चीनको पिपुल्स लिबरेसन आर्मी नेसनल डिफेन्स युनिभर्सिटीमा समेत अध्ययन गरेका लोरो होर्ताले येल विश्वविद्यालयको अन्तर्राष्ट्रिय राजनीति र क्षेत्रीय अध्ययनसम्बन्धी एउटा प्रकाशनमा उल्लेख गरेअनुसार चीनलाई सैन्यक्षमतामा अमेरिकाको बराबर हुन कम्तीमा अर्को दुईदशक लाग्छ भन्ने उसले बुझेको छ । त्यसैले अमेरिकाको तुलनामा आफ्नो कमजोर सैन्यक्षमताको क्षतिपूर्तिको लागि उसले त्यसैअनुरूपको सामरिक नीति, रणनीति र क्षमता विकास गरेको छ । उदाहरणका लागि अमेरिकाको जलशक्ति अद्वितीय छ र यो शक्तिको परिचय भनेको अमेरिकाका अत्याधुनिक प्रविधि र क्षमता विमानवाहक पोत हुन् । चीनलाई अमेरिकाकै बराबरको जल सैन्यक्षमता विकास गर्न दशकौं लाग्छ तर कुनै पनि बखत अमेरिकासँग युद्धको स्थिति उत्पन्न हुने विश्वासले चीनले अमेरिकालाई लक्ष गरेर आणविक बम प्रहार गर्न सक्ने र अणु शक्तिचालित पनडुब्बी जहाजहरू विकास गरेको छ र त्यस्ता पनडुब्बीहरू अमेरिकी मूलभूमिको पश्चिम तटीय जल क्षेत्रमा पनि बेला बेलामा देखिने गरेको र अमेरिकी सैनिक जहाज विरुद्ध जल, स्थल र वायु र अन्तरिक्षबाट समेत प्रहार गर्न सक्ने क्षेप्यास्त्रसमेत तैनाथ गरिसकेको अमेरिकी सैन्यअधिकारी र विश्लेषकहरूले बताउने गरेका छन् । कांग्रेससमक्ष अमेरिकी रक्षा मन्त्रालयद्वारा २०१६मा प्रस्तुत प्रतिवेदनमा पनि सो कुरा उल्लेख छ । अमेरिकी सेनाको रणनीतिक चिन्तन र योजनाको स्रोत मानिने प्रतिष्ठित थिंकट्यांक र्यान्ड कर्पोरेसनको लागि डेभिड सी गोम्पेर्ट, एस्ट्रिड स्टथ केभेलस र क्रिस्टिना एल ग्याराफोलाले गरेको र गत वर्ष प्रकाशित एक अध्ययनअनुसार अमेरिका र चीनबीच सुनियोजित युद्धको सम्भावना छैन, तर दुई मुलुकबीचका बहुपक्षीय क्षेत्रीय विवादहरू समाधानको क्रममा कुनै गलत निर्णय र क्रियाकलाप वा कुनै आकस्मिक भ्रम वा गलत सूचनाको कारण पनि दुई मुलुकमाझ कुनै पनि समय युद्धको स्थिति उत्पन्न हुन सक्छ । त्यस्तो युद्धको स्थितिमा अमेरिकाले आफ्ना अधिकांश व्यापारहरू यथावत सञ्चालन गर्नसक्ने अवस्था रहे पनि चीनका सबैजसो व्यापारिक जलमार्ग युद्धक्षेत्र भएर जाने भएकोले चीनको अवस्था बढी सकसपूर्ण हुने छ । युद्धले अमेरिकाको कुल गार्हस्थ उत्पादनमा ५१० प्रतिशतसम्म ह्रास आउने तर चिनियाँ अर्थतन्त्रले भने एक चौथाइको संकुचन बेहोर्नुपर्ने प्रक्षेपण उक्त अध्ययनले गरेको छ । त्यसैगरी अमेरिकाको हवाई तथा जल सैन्यक्षमता र युद्ध प्रविधिसम्बन्धी श्रेष्ठताले गर्दा चीनले बढी क्षति बेहोर्नुपर्ने अवस्थालाई र्यान्ड अध्ययनले स्पष्ट पारेको छ । गत जुनमा अमेरिकी रक्षा मन्त्रालयद्वारा कांग्रेससमक्ष प्रस्तुत प्रतिवेदनमा चीनको सन्दर्भमा अमेरिकी भूमिको सुरक्षासहित आफ्ना सैनिक तथा रणनीतिक गठबन्धनका सदस्य राष्ट्रहरू, साझेदारहरूको सुरक्षा, क्षेत्रीय शान्ति, स्थिरता, समृद्धि र स्वतन्त्र आवागमनको विरुद्धका कुनै पनि प्रयासविरुद्ध अमेरिकाले आफ्नो सैन्यक्षमता तम्तयार पारेर राखेको उल्लेख गरेको थियो । के भन्छन् दुई विश्व युद्धले ? दोस्रो विश्व युद्धअगाडि जर्मनी, इटाली, बेलायत, फ्रान्स, जापान आदि सबै प्रमुख शक्ति राष्ट्रहरू उग्र राष्ट्रवादको सिकार थिए । उनीहरूमाझ एक अर्काप्रति परस्पर गहिरो शंका र अविश्वासको स्थिति थियो । विश्वमा कुनै पनि मुलुक निर्णायक प्रभुत्वको हैसियतमा थिएनन् । विश्व बहुधु्रवीय थियो सोअनुरूपका आपसी शंका, अविश्वास, द्वन्द्व र तनावले पनि बहुआयामिक रणनीतिक लक्ष र योजनाहरूका लक्षित वा अलक्षित टकराहटहरू चलिरहेका थिए । पहिलो र दोस्रो विश्व युद्धअघि युरोप र अमेरिकाले अभूतपूर्व आर्थिक विकास देखेको थियो । आपसी व्यापारबाट ठूलो समृद्धि पनि आर्जन गरेको थियो । आर्थिक हितहरूको सुरक्षा र विस्तारको लक्ष्यलाई सुनिश्चित गर्ने चिन्ता र सरोकारले ठूला शक्तिहरूलाई गाँजिरहेको थियो । १८८८ मा जर्मनीको सफल एकीकरण अभियानका महानायक चान्सलर अट्टो भन विस्मार्कले भनेका थिए बाल्कन क्षेत्रमा हुने कुनै एउटा मूर्खतापूर्ण घटनाले भविष्यमा युरोपले अकल्पनीय महायुद्ध भोग्नेछ । विस्मार्कको उक्त भविष्यवाणीको २६ वर्षपछि २८ जुन १९१४ मा अस्ट्रियाहंगेरीका राजगद्दीका उत्तराधिकारी आर्कड्युक फर्न्यान्डिज आफ्नो मुलुक अधिनस्थ बोसेनियाहर्जगोभिनाको सैनिक परेडको अवलोकन गरिरहेका थिए । अमेरिकी कानुनले नै त्यहाँको सरकारलाई ताइवानको सुरक्षाको जिम्मेवारी प्रदान गरेकाले कुनै अमेरिकी राष्ट्रपतिले सो दायित्वबाट उन्मुक्ति पाउन नसक्ने सन्दर्भमा त्यसले चीन र अमेरिकाबीच युद्ध आमन्त्रण गर्ने निश्चित देखिन्छ । बाल्कन पर्वत श्रेणीका मुलुकहरू एसिया र युरोपलाई जोड्ने रणनीतिक महत्वको भूभाग रहेकोले युरोपेली साम्राज्यहरू र टर्कीको ओट्टोमन साम्राज्यबीच निरन्तर युद्धको कारण बन्ने गरेको थियो । बाल्कन क्षेत्रमै पर्ने बोसेनियाहर्जगोभिनामाथि सर्वियाले आफ्नो स्वामित्वको दाबी गरिरहेको थियो । तर विगतमा सर्विया आफैं ओट्टोमन साम्राज्य अधिनस्थ थियो र बोसेनियाहर्जगोभिना १९०८मा अस्ट्रोहंगेरियन साम्राज्यअन्तर्गत आएदेखि नै बोसेनियाहर्जगोभिनामाथि आँखा लगाएर बसेको सर्विया त्यसबाट असन्तुष्ट थियो । सर्वियाली कट्टरपन्थीहरू एउटा भूमिगत संगठनमार्फत बोसेनिया र हर्जगोभिनालाई आफ्नो मुलुकमा गाभ्ने उद्देश्यले क्रियाशील थिए । त्यसैबीच राजकुमार फर्न्यान्डिज र उनकी पत्नी सोफिया खुला कारमा चढेर सैनिक कार्यक्रमको अवलोकन गरिरहेको बेलामा सर्वियासमर्थक एक बोसेनियाली सर्व समुदायका उग्रराष्ट्रवादी भूमिगत संगठनका एक सदस्य नेजेको क्याब्रिनोभिकले राजकुमारमाथि बम हाने । राजकुमार फर्न्यान्डिज र राजकुमारी सुरक्षित रहे । कार ड्राइभर आत्तिएर राजकुमारको लागि निर्धा्रित बाटो पट्टि मोडिनु साटो अर्कोतिर मोडिए । त्यसैबखत क्याब्रिनोभिकको गुटका एक १९ वर्षीय किशोर ग्याव्रिलो प्रिन्सिप त्यसै सडकमा क्याब्रिनोभिक आफ्नो लक्षमा सफलअसफल के भए होलान भनेर व्यग्रताका साथ सडकमा ओहोरदोहोर गरिरहेको बेलामा अकस्मात राजकुमारको गाडी आएको देखेपछि ग्याव्रिलोले आफ्नो साथमा रहेको बन्दुकले नजिकबाट गोली प्रहार गरे । एक घन्टाभित्रै राजकुमार र राजकुमारीको निधन भयो । उक्त हत्याकान्डमा सर्विया जिम्मेवार रहेको आरोप लगाएर अस्ट्रोहंगेरीले सर्वियामाथि आक्रमण गर्यो । जर्मनी अस्ट्रियाहंगेरीको पक्षमा लाग्यो । रूस, फ्रान्स, ब्रिटेनलगायतका मुलुक सर्वियाको पक्षमा लागे र पहिलो विश्व युद्ध हुन पुग्यो । एउटा १९ वर्षे किशोर ग्याव्रिलो प्रथम विश्व युद्धको कारण बन्न पुगे । १८६८मा आन्तरिक राजनीतिक र सैनिक असन्तोषले विद्रोहको स्थिति निर्माण गरेपछि स्पेनकी रानी इसावेलाले राजगद्दी परित्याग गरिन् । त्यसपछि जर्मन राजवंशसँग सम्बन्धित राजकुमार लियोपोल्डलाई स्पेनको राजगद्दीका लागि आमन्त्रण गरियो । पहिला त लियोपोल्डले उक्त प्रस्ताव अस्वीकार गरे । पछि तत्कालिन प्रसा (जर्मन राज्यहरूमध्ये प्रमुख र शक्तिशाली) का चान्सलर विस्मार्क र सम्राट विलियम प्रथमको आग्रहयुक्त दबाबपछि लियोपोल्डले उक्त प्रस्तावलाई स्वीकार्ने जनाए । तर प्रसा र प्रसासँग निकट गठबन्धन भएका मुलुकहरूबाट घेरिएको फ्रान्सलाई अर्को छिमेकी स्पेनमा पनि जर्मन राजवंशसँग सम्बन्धित राजकुमारको गद्दी आरोहणको सवाल जटिल रणनीतिक चुनौती बन्न पुगेको थियो । त्यसैले नेपोलियन तृतीयले प्रसाका लागि फ्रान्सका राजदूत काउन्ट बेनेडेटीलाई विलियमसँग भेटेर लियोपोल्डको स्पेनको राजगद्दीको आरोहणको प्रस्ताव अस्वीकार गर्न अनुरोध गर्न निर्देशन दिए । सोहीअनुरूप राजदूत बेनेडेटीले एम्स सहरमा विलियम प्रथमलाई भेटे र फ्रान्सको अनुरोध जानकारी गराए । त्यसैबखत सम्राट विलियमले साथैमा रहेका प्रसाका विदेश मन्त्रालयका एक उच्चाधिकारी र विस्मार्कका कलम भनेर चिनिने हेनरिक अबेकनलाई फ्रेन्च राजदूतसँगको भेटघाट र कुराकानीको विवरण विस्मार्कलाई पठाउने निर्देशन दिए । विस्मार्क जर्मनीको एकीकरण चाहन्थे । उत्तरी जर्मनीका अधिकांश राज्यहरूको प्रसा नेतृत्वको जर्मनीमा एकीकरण भइसकेको भए पनि दक्षिणका जर्मन राज्यहरू स्वतन्त्र थिए र प्रसा तथा फ्रान्स दुवैतिरबाट खतराको अनुभव गरिरहेका थिए । उपरोक्त परिवेशमा प्रसाका सम्राटले पठाएको टेलिग्राम सन्देशका केही अंशलाई हटाएर विस्मार्कले बाँकी सन्देश सार्वजनिक गराइदिए । एम्स टेलिग्राम भनिने उक्त सन्देशको संयोजन यसरी गरिएको थियो किजर्मनहरूले त्यसलाई पढ्दा फ्रान्सले आफ्नो सम्राटको अपमान गरिएको बुझे भने फ्रेन्चहरूले त्यसलाई पढ्दा प्रसाका सम्राटले फ्रान्सको अपमान गरेको बुझे । फ्रान्ससँग सीमाना जोरिएका जर्मन राज्यहरूले उक्त टेलिग्राम सन्देश पढ्दा फ्रान्सबाट आफ्नो सुरक्षा चुनौती अनुभव गर्ने खालको थियो । स्मरणीय छ, सीडीएम केटेल्बी लिखित अ हिस्ट्री अफ मोडर्न टाइम्स मा उल्लेखित मूल टेलिग्राम र प्रकाशित टेलिग्राम पढ्दा उक्त टेलिग्राममा विस्मार्कले कुनै छाँटकाँट गराएको पाइँदैन त्यसका केही अंश मात्र झिकिएको थियो । उक्त पत्रकै कारण १९ जुलाई १८७० मा फ्रान्सले प्रसामाथि आक्रमण गर्यो । फ्रान्सले नै युद्धको आरम्भ गरोस् भन्ने विस्मार्क चाहन्थे । ऊता, फ्रान्सको आक्रमणबाट त्रसित दक्षिण जर्मनीका ससाना राज्यहरूलाई एकीकृत जर्मनीमा समावेश हुन प्रेरित गर्ने र जर्मनीमा राष्ट्रिय जागरण र एकीकरणको पक्षमा जनमत र शक्तिशाली सैन्य बल निर्माण गरेर फ्रान्सविरुद्ध युद्धमा विजय प्राप्त गरेर फ्रान्सको अधिनमा रहेका जर्मन भूभागलाई जर्मनीमा मिलाउने उनको लक्ष थियो । जर्मनी एकीकरणको सबैभन्दा ठूलो अवरोधको रूपमा रहेको फ्रान्सलाई युद्धमा पराजित गरेर अन्तर्राष्ट्रिय समुदायमाझ फ्रान्सलाई गलत सावित गर्ने तर जर्मनीको एकीकरणद्वारा शक्तिशाली जर्मन राज्य निर्माणको रणनीतिक लक्ष पनि प्राप्त गर्ने असाधारण सफलता विस्मार्कलाई प्राप्त भएको थियो । किन सम्भव छ चीनअमेरिका युद्ध आत्तिएर एउटा ड्राइभरले गलत दिशामा गाडी मोड्यो र संयोगवश अर्को एउटा १९ वर्षीय किशोरले हानेको गोली प्रहारले पहिलो विश्व युद्ध गरायो । एउटा पत्रमा समावेश केही शब्द झिकेर त्यसलाई प्रकाशन गर्दा युरोपका दुई प्रमुख राष्ट्रहरू भिडे र युरोपमा नयाँ इतिहास रचियो । पहिलो विश्व युद्धपछिको शान्ति सम्झौताको क्रममा युरोपका केही मुलुकको नेतृत्वमा रहेका व्यक्तिहरूले प्रदर्शन गरेका कुण्ठा, आग्रह, आक्रोश र प्रतिशोधको भावनाले दोस्रो विश्व युद्ध गरायो । दोस्रो विश्व युद्ध युरोपको कुनै शक्तिशाली राष्ट्रले अर्को शक्तिशाली राष्ट्रमाथिको आक्रमणबाट सुुरु भएको थिएन । जर्मनी र सोभियत संघबीचको कमजोर पोल्यान्डमाथि परस्पर सहमति जस्तै गरेर दुवै मुलुकले आफ्नो सीमापट्टिबाट गरेको आक्रमणबाट दोस्रो विश्व युद्ध आरम्भ भएको थियो । मूलतः एसिया आकारमा सबैभन्दा ठूलो महादेश मात्र होइन, अनेकौं सभ्यता, संस्कृति, समृद्धि, शक्ति र सामथ्र्यहरूको महादेश पनि हो । विश्वको सर्वाधिक शक्तिशाली राष्ट्र त अमेरिका हो, तर वर्तमान विश्वको केन्द्र भने एसिया हो । एसियालाई जोड्ने युरोपको सीमादेखि एसिया र अमेरिकाको सीमानासम्मको १० हजार किलोमिटर भन्दा लामो दूरीमा वर्तमान विश्वको दोस्रो सबैभन्दा शक्तिशाली मुलुक बनेको चीनकै वरिपरी दर्जनौं युद्ध र द्वन्द्व केन्द्रहरू छन् । रूस र भारत जस्ता ठूला र शक्तिशाली राष्ट्र पनि छन् र नेपाल र भुटान जस्ता पनि । आकस्मिक मुलुक मानिने र चीनले आफ्नो अविभाज्य अंग मानेको तर अमेरिकी कानुनअनुसार नै अमेरिकाको सुरक्षा दायित्वअन्तर्गतको ताइवानदेखि पूर्वी, दक्षिणपूर्वी, दक्षिण, पश्चिम र मध्य एसियामा चीन, रूस, भारत, जापान र अमेरिकाको रणनीतिक रूची र सरोकारका अनेकौं विस्फोटक क्षेत्र छन् । उत्तर कोरिया कुनै पनि क्षण क्षेत्रीय वा विश्व युद्धको कारण बन्न सक्छ । यहाँ के स्मरणीय छ भने चीनले उत्तर कोरियाको आणविक कार्यक्रमप्रति असन्तोष मात्रै व्यक्त गरेको छैन, त्यसका विरुद्ध आर्थिक नाकाबन्दीको घोषणासमेत गरेको छ । सम्पूर्णरूपमा आफ्ना दैनिक आवश्यकताका लागि चीनमाथि निर्भर उत्तर कोरिया तैपनि डेग चलेको छैन । उत्तर कोरियाको त्यस्तो दृढता पछाडि चिनियाँ राजनीतिमा राष्ट्रपति सी जिनपिङसँग असन्तुष्ट समूह र चिनियाँ जनमुक्ति सेनाको एउटा शक्तिशाली लबीको परोक्ष समर्थन रहेको पनि बुझ्ने गरिएको छ । इयान इस्टनले हालै प्रकाशित दी चाइनिज इन्भेजन थ्रेट नामक पुस्तकमा चीनले ताइवानमाथि आक्रमण गर्ने गुप्त रणनीतिक योजना तयार गरेको र त्यस्तो आक्रमणका लागि चीनले विशेष सैन्यदललाई प्रशिक्षणसमेत दिएको उल्लेख गरेका छन् । इस्टनलाई उद्धृत गर्दै दी वासिंगटन फ्री विकनमा बिल गेर्जले गएको अक्टोबर ३ मा चिनियाँ जनमुक्ति सेनाको गोप्य दस्ताबेजमा ताइवान समस्याको सैनिक समाधान मात्र विकल्प रहेको उल्लेख गरेका छन् । प्राप्त त्यस्ता दस्ताबेजको आधारमा सन् २०२० सम्ममा चीनले ताइवानमाथि आक्रमण गर्ने बताइएको छ । अमेरिकी कानुनले नै अमेरिकी सरकारलाई ताइवानको सुरक्षाको जिम्मेवारी प्रदान गरेको सन्दर्भमा कुनै अमेरिकी राष्ट्रपतिले सो दायित्वबाट उन्मुक्ति पाउन नसक्ने सन्दर्भमा त्यसले चीन र अमेरिकाबीच युद्ध आमन्त्रण गर्ने निश्चित देखिन्छ । हार्वड प्राध्यापक ग्राहम आल्लिसनले पनि विश्व इतिहासको गएको पाँच सय वर्षको अवधिमा भएका युद्धहरूको अध्ययनको आधारमा स्थापित शक्तिराष्ट्रहरू र नयाँ उदय भएको शक्ति राष्ट्रहरूबीच युद्ध अवश्यम्भावी भएकोबारे आफ्नो पुस्तक र विभिन्न लेखहरूमा उल्लेख गरिरहेका छन् । ग्रीक इतिहासकार थ्युसिडाइडिसले ईसापूर्व ४३१ मा लेखेको एथेन्स र स्पार्टाबीचको युद्धको इतिहासको अध्ययनको आधारमा थ्युसिडाइडिस ट्रयाप नाउँको उनले विकास गरेको सिद्धान्तको आधारमा आल्लिसनले चीन र अमेरिकाबीच युद्ध हुने बलियो सम्भावना देखेका छन् । चीन विश्वको सबैभन्दा ठूलो अर्थतन्त्र बन्यो र सोहीअनुसारका आफ्नो नेतृत्वका अन्तर्राष्ट्रिय संरचनाहरू निर्माण गरेर एसियाको आफ्नो भौगोलिक क्षेत्रमा अमेरिकी प्रभुत्व अन्त्य गर्ने र आफ्नो प्रभुत्व स्थापना गर्न उसले गर्ने प्रयास ढिलोचाँडो द्वन्द्व र युद्धमा युद्धमा रूपान्तरित हुन पुग्छ भनेर जोन मेयरसाइमरको विश्व इतिहासको तीन सय वर्षको अध्ययनको निष्कर्षको रूपमा डेढ दशकअघि नै उल्लेख गरेका थिए । चीनका राष्ट्रपति सी जिनपिङ चीन र अमेरिकाबीच सहकार्यका हजारौं क्षेत्र रहेको तर युद्धको लागि कुनै एउटा पनि कारण नरहेको बताउने गर्छन् । दुई मुलुकबीच कुनै थ्युसिडाइडिस ट्र्याप उपस्थित नभएको र त्यसको कुनै सम्भावना पनि छैन भन्ने उनको भनाइ छ । कतिपय अमेरिकी प्राज्ञ र विश्लेषकहरू पनि त्यसमा सहमत छन् । सत्य के पनि हो भने चीन अमेरिकी उत्पादनहरूको सबैभन्दा ठूलो उपभोक्ता राष्ट्र हो । वासिंगटन पोस्टका अनुसार अमेरिकाको एकचौथाइ भटमास चीनमा निर्यात हुन्छ । अमेरिकामा निर्माण हुने हरेक पाँच हवाइजहाजमध्ये एउटा चीनले किन्ने गर्दछ । अमेरिकामा जति आइफोन खरिद हुन्छ त्यो भन्दा बढी चीनमा हुन्छ । अमेरिकी विश्वविद्यालयमा अध्ययन गर्ने हरेक तीनजना विदेशी विद्यार्थीमा एकजना चिनियाँ छन् । गरिब अमेरिकीहरूले कल्पना नै गर्न नसक्ने वस्तुहरू चीनकै कारण उनीहरूले उपभोग गर्ने सूचीमा छन् । आर्थिक सम्बन्धको यो स्तरले दुई मुलुकबीच युद्धको अनुमति दिँदैन । तर फेरि सत्य के पनि हो भने पहिलो र दोस्रो विश्व युद्धअघि बेलायत र जर्मनी पनि ठूला व्यापारिक साझेदार मुलुक थिए । राज्य कुनै व्यापारिक कम्पनी वा प्रतिष्ठान भन्दा धेरै जटिल संरचना भएकाले आर्थिक सम्बन्ध मात्रै उनीहरूबीचको सम्बन्धको नियामक र निर्णायक शक्ति होइन भन्ने पनि ध्रुव सत्य नै हो । भट्टराई नेपाल इन्स्टिच्युट फर स्ट्र्याटिजिक स्टडिज (निस) सँग सम्बद्ध छन् ।"
ईकोर्ट र स्मार्ट जुडिसियरी,"अमेरिकाको वासिंटन वाटर पावर कम्पनीका पूर्व कर्पोरेट डाइरेक्टर जर्ज टी डोरानले म्यानेजमेन्ट रिभ्युको सन् १९८१ को नोभेम्बर अंकमा प्रकाशित एक लेखमार्फत व्यवस्थापकीय उद्देश्य र लक्ष्यबारेमा सर्वप्रथम एसएमएआरटी शब्दावली प्रयोग गरेका थिए, जुन प्रसिद्ध व्यवस्थापनविद् पिटर डुकरद्वारा प्रतिपादित म्यानेजमेन्ट बाइ अब्जेक्टिभ्ससँग सम्बन्धित मानिन्छ । स्मार्टको शाब्दिक अर्थ तेज वा फूर्तिलो भए पनि डोरानले यसको प्रयोग आद्यक्षरहरूको रूपमा गरेका थिए, जसमा प्रत्येक स्वतन्त्र अक्षरले छुट्टाछुटै शब्दको प्रतिनिधित्व गर्दछन् । एस ले स्पेसिफिक, एम ले मेजरएबल, ए ले असाइनएबल, आर ले रियालिस्टिक र टीले टाइमबाउन्डलाई जनाउँछ । एउटा चलायमान संस्थाको उद्देश्य र लक्ष्य प्राप्तिका लागि यी पाँचवटा तत्वको भूमिका मानव जीवनमा अक्सिजनसरह रहन्छ । स्मार्ट अवधारणा आजभोलि स्मार्ट शब्द भाइरल बन्न गएको छ । जस्तो कि स्मार्ट नेसन, स्मार्ट सिटी, स्मार्ट जुडिसियरी आदि । व्यापारमा सहजता, बौद्धिक सम्पत्तिको संरक्षण, भ्रष्टाचारमुक्तताका मानकहरूका आधारमा वल्र्ड सर्भेहरूमा विश्वमा लगातार शीर्षस्थान ओगोट्दै आएको सिंगापुर आफ्नो विशिष्ट शासकीय स्वरूप र विकसित प्रतिस्पर्धात्मक अर्थशास्त्रका कारण विश्वमा उत्कृष्ट राष्ट्रमा गनिन्छ । सूचना प्रविधि, तथ्यांक संकलन र विश्लेषण, शिक्षा, स्वास्थ्य, ऊर्जा, वातावरणीय, बसोवास तथा यातायातका चुनौतीलाई सफलतापूर्वक सामना गर्न सकेकाले यो स्मार्ट सिटी र स्मार्ट नेसनको उत्कृष्ट मोडेल मानिन्छ । सिंगापुरले त आफूलाई स्मार्ट राष्ट्रको रूपमा घोषित नै गरिसकेको छ । उसको आधिकारिक वेबसाइट नै स्मार्ट नेसनडटएसजी छ । व्यवस्थापनकीय क्षेत्रको स्मार्ट अवधारणामा हाल आएर उच्चतम प्रविधिको उपयोगलाई जोड दिन थालिएको छ । यसको मापन राज्यको तर्फबाट कति उन्नत वा जटिल प्रविधि ग्रहण गरिएको छ भन्ने नभई नागरिकले दैनिक क्रियाकलापमा कति सहजताका साथ डिजिटल प्रविधिको उपयोग गर्छन् भन्ने आधारमा गरिन्छ । ईकोर्ट र स्मार्ट जुडिसियरी अदालती कार्यविधिका सबै आयाममा सूचना प्रविधिको प्रयोग र स्वचालित प्रविधि प्रयोग गरिनु ईकोर्ट प्रविधि हो । सेवाग्राहीले भौतिक उपस्थितिविना नै सबै प्रकारका दाबीपत्रहरू र सोसँग सम्बन्धित कागजात र फायलहरू विद्युतीय रूपमा दर्ता गर्न सकिने, अदालती शुल्क अनलाइन तिर्न सकिने, अनलाइन रेकर्ड राख्न र सेवा लिन सकिने, अदालती कारबाही र प्रक्रियासम्बन्धी हरेक सेवासुविधा विद्युतीय रूपमा लिन र दिन सकिने उच्च प्रविधिसम्पन्न अदालतलाई ईकोर्ट हो । ईकोर्ट स्मार्ट जुडिसियरीको जग हो, जुनविना स्मार्ट जुडिसियरी सम्भव हुँदैन । हाल आएर स्मार्ट जुडिसियरीको प्रयोग फेसन वा बज वर्डको रूपमा हुने गरे पनि ईकोर्ट र स्मार्ट जुडिसियरी समानार्थी नभई फरक शब्दावली मानिन्छन् । ईकोर्ट प्रविधिमा न्यायलयबाट प्रवाह हुने सेवासुविधा सेवाग्राहीलाई अनलाइन वा वेबपोर्टलमार्फत उपलब्ध गराइन्छ । यो प्रविधि खासगरी अदालतबाट प्रवाह हुने सेवासुविधाको डिजिटलाइजेसनसँग बढी सम्बन्धित छ । ईकोर्टका सरोकारवालाहरू अदालत, अदालतका न्यायाधीश, कर्मचारी, सेवाग्राही र सेवाप्रदायक एजेन्सीहरू हुन् भने स्मार्ट जुडिसियरीको क्षेत्र त्योभन्दा पनि बृहत् छ । सिंगो राज्यसंयन्त्र, सरकारका अंगहरू, संवैधानिक अंगहरू, राज्यका कानुन कार्यान्वयन निकायहरू, प्रेस, निजी क्षेत्र, नागरिक समाजलगायतका तत्वहरू स्मार्ट जुडिसियरीका सरोकारवाला हुन् । तसर्थ राज्यको कुनै एक अंग स्मार्ट हुनुपहिले सिंगो राष्ट्र र सोका सम्पूर्ण अवयवहरू स्मार्ट हुनु जरुरी छ । भरपर्दो विद्युत् प्रवाह, छिटोछरितो र सुरक्षित इन्टरनेट वा सूचना प्रविधि सेवाविना ईकोर्ट र स्मार्ट जुडिसियरी सम्भव छैन । सिंगापुरले आफूलाई स्मार्ट राष्ट्र घोषणा गरिसकेको परिप्रेक्ष्यमा त्यहाँको न्यायालय आफूलाई विश्वस्तरीय बनाउने भिजनअनुरूप अगाडि बढिरहेको छ । अमेरिकाको न्युह्याम्पसायर राज्यमा लिगल कम्युनिटी र सर्वसाधारणको सहयोगमा २०१७ सम्मको लागि ईकोर्ट परियोजना सञ्चालित छ भने न्युयोर्क राज्यमा न्युयोर्क स्टेट युनिफाइड कोर्ट सिस्टमअन्तर्गत ईकोर्ट पद्धति प्रयोगमा छ । स्मार्ट कोर्ट अवधारणाअनुरूप अजरबैजानमा विश्व बैंकको सहयोगमा लुई सय मिलियन अमेरिकी डलरको जुडिसियल सर्भिस एन्ड स्मार्ट इन्फ्रास्ट्रक्चर नामक महत्वाकांक्षी परियोजना २०१३ बाट सञ्चालनमा आएको पाइन्छ । दुबई अदालतको रणनीतिक योजना २०१६२०१९ ले पनि सन् २०२० सम्म न्यायालयलाई अन्तर्राष्ट्रियस्तरमा विशिष्ट एवं अग्रणी अदालत बनाउने लक्ष्य लिएको पाइन्छ । इस्टोनियाले भने ईकोर्ट प्रविधिलाई अवलम्बन गरेको छ । यसले ईल, ईकोर्ट र ईपुलिससहित ब्लकचेन प्रविधि अपनाएकाले साइबर सुरक्षाको दृष्टिले आफूलाई संसारकै उत्कृष्ट न्यायालय दाबी गरेको पाइन्छ । राष्ट्रिय डाटाबेसका आधारमा संसारकै ठूलो मानिएको छिमेकी मुलुक चीनले स्मार्ट कोर्टको मान्यताअनुरूप ३५२३ स्थानीय अदालतहरू एवं ९२७७ न्यायाधीकरणहरू इन्टरनेटमार्फत सबै सूचना न्यायिक कर्मचारीहरूले सेयर गर्न सक्ने र १२२ मिलियन मुद्दासँग सम्बन्धित सूचनाहरू, ६ मिलियनभन्दा बढी ट्रायल रेकर्डहरू र दुई लाख ४० हजार न्यायकर्मीका तथ्यांक सुरक्षित राखिएको स्टेट इन्फर्मेटाइजेसन डिभलपमेन्ट स्ट्राटेजी २०१६ ले सार्वजनिक गरेको छ । ईकोर्ट स्मार्ट जुडिसियरीको पूर्वसर्त हो, जसको सफल कार्यान्वयनविना स्मार्ट जुडिसियरीको कल्पना गर्न सकिँदैन । नेपालमा स्मार्ट जुडिसियरी प्रधानन्यायाधीश गोपाल पराजुलीको पद बहालीको अवसरमा सार्वजनिक भएको न्यायिक सुधारसम्बन्धी ३९ बुँदे कार्ययोजनामा विभिन्न पाँचवटा एजेन्डासहित स्मार्ट जुडिसियरीको अवधारणा प्रस्ताव गरिएको छ । तीमध्ये सर्वोच्च अदालतको आधिकारिक वेबसाइट सुप्रिमकोर्टडटजिओभीडटएनपीबाट मोबाइल एप्स एन्ड्रोइड फोनमा डाउनलोड गरी अदालतमा प्रयोग हुने निवेदनको ढाँचा, कज लिस्ट (मुद्दा सूची), मुद्दाको स्थितिलगायतका सूचना हेर्न सकिने र मुद्दा दर्ता भएपछि एमएसमार्फत मुद्दाको तारेख, पेसी र कारबाहीको अवस्था जानकारी दिने प्रणालीको विकास भइसकेको छ भने केही अदालतमा भिडियो कन्फ्रेन्सिङ प्रविधिको सुरुआत भएको छ । विशेष परिस्थितिमा अदालतमा उपस्थित गराउन नसकिने प्रतिवादीको म्याद थप वा बयान बकपत्र क्यामरा र टीभीजडित भिडियो कन्फ्रेन्सिङ प्रविधिबाट गर्न सकिने मात्र नभई मोबाइल एपमा लग इन गरी मोबाइलबाटै भिडियो कन्फ्रेन्सिङ प्रविधिबाट ग्रुप कन्फ्रेनिसिङ गर्ने सुविधा पनि उपलब्ध गराइएको छ । यसका अलवा अनलाइन म्याद तामेली, मुद्दा व्यवस्थापन प्रणाली (सीएमएस), कर्मचारी व्यवस्थापन प्रणाली (पीएमएस), ईहाजिरी जस्ता प्रविधि अदालतले प्रयोगमा ल्याएको छ । हाल सर्वोच्च अदालतको वेबसाइटमार्फत तीनै तहका अदालतसहित विशेष एवं संविधानसभा अदालतका पेसी सूची तथा मुद्दाका प्रक्रियाको जानकारी लिन र फैसला भएका मुद्दाहरू, आदेशहरू, मुद्दाको प्रक्रियागत विवरण, दैनिक मुद्दा पेसी सूची तथा फस्र्योट विवरण, दण्ड जरिबानाको लगत, नेपाल कानुन पत्रिका, रणनीतिक योजना एवं प्रकाशनहरूमा न्यायका उपभोक्ताहरूलगायत सबैको सहज पहुँच छ । अदालतहरूमा सीसीटीभी जडान गर्ने कार्यले पनि तीव्रता लिइसकेको अवस्थामा ईकोर्ट प्रविधिको क्षेत्रमा थप रफ्तार, सुधार र अझ परिस्कृत प्रविधिको आवश्यकता महसुस गरिएको छ । चुनौती राज्यको तर्फबाट जतिसुकै उच्च प्रविधिको प्रयोग भए पनि त्यस्ता सेवा र प्रविधिहरू सेवाग्राहीको सहज पहुँच र प्रयोगमा आउन सकेनन् भने स्मार्ट अवधारणाको लक्ष्य प्राप्त गर्न कठिन हुन्छ । स्मार्ट जुडिसियरीको लागि सबभन्दा पहिले ईकोर्ट प्रविधि पूर्णरूपमा अवलम्बन हुन जरुरी छ । नेपालजस्तो विकसित मुलुकमा ईकोर्टको लागि सर्वप्रथम त विद्युत् र इन्टरनेट सेवाको निर्बाध उपलब्धतानै प्रमुख चुनौती बनेको छ । हाल सर्वोच्च अदालतले नेपाल टेलिकममार्फत सय एमबीपीएस क्षमताको इन्टरनेट डाटा प्याकेज लिई पाँच सयभन्दा बढी मुद्दा भएका तराई र उपत्यकाका अदालतमा दुई सय एमबीपीएस र कम मुद्दा भएका धनकुटा र जुम्लाबाहेकका उच्च अदालतहरूमा चार एमबीपीएस क्षमताको इन्टरनेट सुविधा उपलब्ध गराउँदै आएको छ । भिडियो कन्फ्रेन्सिङ र मल्टिमिडिया प्रविधिको लागि यो इन्टरनेट क्षमता पर्याप्त मानिँदैन । यसबाट भिडियो स्ट्रिमिङ गर्दा लामो बफरिङ समय लाग्ने र अन्त्यमा प्रणालीले नै काम नगर्ने प्रविधिगत चुनौती सामना गर्नुपरेको छ । स्मार्ट भनेकै विश्वस्तरको वा उत्कृष्ट हुनु नै हो । अमेरिकामा सोसल सेक्युरिटी कार्ड, सिंगापुरमा सिङपास, यूएईमा दुबई आईडी र छिमेकी देश भारतमा आधार कार्ड जस्ता विशेष कोड नम्बरसहितका राष्ट्रिय परिचयपत्रमार्फत डिजिटल प्रविधिको सुरक्षित अभ्यास हुँदै आएका छन् । सोही प्रकृतिको छुट्टै राष्ट्रिय परिचयपत्रविना स्मार्ट जुडिसियरीको परियोजना कार्यान्वयनमा ल्याउन नसकिने भएकाले यसलाई न्यायालयको मात्र नभई सिंगो राष्ट्रकै अभियानको रूपमा लागू गर्नुपर्ने चुनौती हाम्रोसामु छ । सेवाग्राहीहरू वा सरोकारवालाहरू न्यायपालिकाबाट प्रवाह हुने सेवा उपयोग गर्न वा आइपर्ने चुनौती सामना गर्न त्यत्तिकै सक्षम हुन जरुरी छ जति सेवाप्रदायक हुन्छ । राज्यको तर्फबाट प्रवाह हुने सेवासुविधाको गुणस्तर स्मार्ट अवधारणाअनुरूप र ग्रहणयोग्य हुन जरुरी हुन्छ । न्यायपालिकालाई राष्ट्रिय ढुकुटीबाट उपलब्ध गराइने बजेट, साधनस्रोत, प्राथमिकता वा न्यायपालिकाप्रतिको राज्यको दृष्टिकोण नै स्मार्ट जुडिसियरीको चुनौती मापानका आधार मान्न सकिन्छ । स्मार्ट जुडिसियरीको अवधारणाले मूर्तरूप लिन न्यायका सरोकारवाला सेवाग्राही, न्यायाधीश, कर्मचारी, कानुनव्यवसायी, सरकारी वकिललगायत पनि स्मार्ट हुनु जरुरी हुन्छ । भरपर्दो विद्युत् प्रवाह, छिटोछरितो र सुरक्षित इन्टरनेट वा सूचना प्रविधि सेवाविना ईकोर्ट र स्मार्ट जुडिसियरी सम्भव छैन । स्मार्ट जुडिसियरी अवधारणा सफल कार्यान्वयनका लागि न्यायालयबाट प्रवाह हुने सेवासुविधा सेवाग्राही र सरोकारवालासमक्ष पुर्यायउन आवश्यक पूर्वाधारहरूको उपलब्धता नै ठूलो चुनौती रही आएको छ । निष्कर्ष स्मार्ट नेसन र स्मार्ट जुडिसियरीको उत्कृष्ट नमुना मानिन्छ सिंगापुर स्मार्ट सिटी । भर्खरै वीजारोपण भएको स्मार्ट जुडिसियरीको अवधारणा नेपालमा कार्यान्वयन गर्न न्यायमा सबैको पहुँचको सुनिश्चितताको लागि परम्परागत प्रणाली र कार्यविधिमा सुधार गरी मुद्दासँग सम्बन्धित कागजपत्र एवं सेवा शुल्कहरू अनलाइन रूपमा जुनसुकै बेला पनि पेस वा डाउनलोड गर्न सकिने वेबबेस डिजिटल पद्धतिको विकास गरिनुपर्छ । स्वचालित रूपमा न्यायाधीश र अधिकारप्राप्त अधिकारीहरूको पहुँच र नियन्त्रणभित्र रहने इन्डटुइन्ड टेक्नोलोजी, डिजिटल केस फाइल प्रणाली, ईमाइन्युट सिट, रियल टाइम सिंक्रोनाइजेसन र कोल्याबोरेसन जस्ता अत्याधुनिक प्रविधि प्रयोगमा ल्याउन अदालती नियमहरू र कार्यविधिमा समयानुकूल संशोधन र सुधार जरुरी छ । ईकोर्ट प्रविधि पूर्णरूपमा कार्यान्वयनमा ल्याई स्मार्ट जुडिसियरीको अवधारणा कार्यान्वयन गर्न सरोकारवालाहरूको अर्थपूर्ण सहयोग र सहकार्य आजको आवश्यकता हो । (भट्टराई जिल्ला अदालत भक्तपुरका जिल्ला न्यायाधीश हुन्।)"
इपिएल क्रिकेट : विराटनगरसँग चुक्यो ललितपुर,"काठमाडौं : एभरेष्ट प्रिमियर लिग (इपिएल) क्रिकेट प्रतियोगिताअन्तर्गत मंगलबार भएको दोस्रो खेलमा विराटनगर वारीयर्स विजयी भएको छ। राष्ट्रिय टोलीका कप्तान पारस खड्काको नेतृत्वमा रहेको विराटनगरले उप कप्तान ज्ञानेन्द्र मल्लको नेतृत्वमा रहेको ललितपुरलाई ६ रनले पराजित गर्यो। पराजयसँगै ललितपुरलगातार दोस्रो जित हात पार्दै अंक तालिकाको शीर्ष स्थान ओगट्ने अवसरबाट चुकेको छ। सोमबार भएको उद्घाटन खेलमा ललितपुरले काठमाडौं किङ्स इलाभेनलाई ७ विकेटले पराजित गर्दै विजयी सुरुवात गरेको थियो। विराटनगरको भने यो पहिलो खेलमा पहिलो जित हो। कीर्तिपुरस्थित त्रिवी क्रिकेट मैदानमा टस हारी पहिले ब्याटिङको निम्तो पाएको विराटनगरले निर्धारित २० ओभरमा ६ विकेट गुमाउँदै एक सय ५० रनको योगफल खडा गरेको थियो। जवाफी ब्याटिङमा आएको ललितपुरले निर्धारित ओभरमा चार विकेट गुमाउँदा एक सय ४४ रन मात्रै जोड्न सकेपछि जित असम्भव बनेको थियो। जितका लागि अन्तिम ओभरमा १९ रन चाहिएको अवस्थामा ललितपुरले १२ रन मात्रै जोड्न सकेको थियो। ललितपुरका लागि सुरुवाती ब्याट्सम्यान पवन सर्राफले ४७ बलमै ५१ रनको अर्धसतकीय योगदान गरे पनि जित सम्भव भएन। उनले आफ्नो पालीमा एक छक्का तथा ६ चौका प्रहार गरेका थिए। त्यस बाहेक कुशल भुर्तेलले १९ बलमा अविजित रहदै २० रन जोड्दा टोलीका भारतीय खेलाडी योगेश नागरले २७ रनको योगदान दिएका थिए। यस्तै मेहबुब आलमले १४ बलमा अविजित रहदै १३ रनको योगदान थिए। मेहबुब र कुशलले एकएक छक्का प्रहार गर्दा योगेशले तीन चौका प्रहार गरे। अर्का भारतीय खेलाडी जयकीशन कोल्सावाला १२ रनमा आउट भए। त्यस अघि विराटनगरका लागि अनिल शाहले ४७ रन जोड्दा कप्तान पारस खड्काले ३८ तथा बबर हयातले ३४ रनको योगदान दिएका थिए। ३५ बलको सामना गरेका अनिलले तीन छक्का तथा दुई चौका प्रहार गरेका थिए। यस्तै ३६ बल खेलेका पारसले दुई छक्का प्रहार गर्दा हङकङका खेलाडी बबरले २५ बलमै एक छक्का र पाँच चौका प्रहार गरेका थिए। त्यस अघि प्रारम्भिक ब्याट्सम्यान अन्शुमान रथले १४ रन जोडेका थिए। बलिङतर्फ ललितपुरका सन्दीप लामिछानेले दुई विकेट लिए। यस्तै सुबोथ भाटी र योगेश नागरले पनि एकएक विकेट लिएका थिए। विराटनगरका लागि करण केसी, पारस खड्का, बसन्त रेग्मी र अन्शुमान रथले एकएक विकेट लिएका थिए। इपीएल क्रिकेट : पोखरा राइनोज १० विकेटले विजयी"
इपिएल क्रिकेट : मंगलबारका दुई खेल (फोटोफिचर),तस्बिर : सुनिता डंगोल काठमाडौं : एभरेष्ट प्रिमियर लिग (इपिएल) क्रिकेट प्रतियोगिताअन्तर्गत मंगलबारको पहिलो खेलमा चितवन टाइगर्सलाई १० विकेटले हराउँदै पोखरा विजयी भयो भने दोस्रो खेलमा ललितपुरलाई हराउँदै विराटनगर वारीयर्स विजयी भएको छ। राष्ट्रिय टोलीका कप्तान पारस खड्काको नेतृत्वमा रहेको विराटनगरले उप कप्तान ज्ञानेन्द्र मल्लको नेतृत्वमा रहेको ललितपुरलाई ६ रनले पराजित गरेको हो। दुई खेल तस्बिरमा हेर्नुहोस्
ललितपुर प्याट्रियट्सको विजयी सुरुवात,"काठमाडौं: बलिङ, ब्याटिङ र फिल्डिङ सबै पक्षमा उत्कृष्ट प्रदर्शन गर्दै ललितपुर प्याट्रियट्सले एभरेस्ट प्रिमियर लिग (ईपीएल) क्रिकेट प्रतियोगितामा विजयी सुरुवात गरेको छ। सोमबार भएको उद्घाटन खेलमा राष्ट्रिय टोलीका उपकप्तान ज्ञानेन्द्र मल्लको टोली ललितपुरले श्रीलंकाली राष्ट्रिय टोलीबाट खेलिसकेका फर्भिज माहरुफको कप्तानीमा रहेको काठमाडौं किङ्स इलाभेनलाई सात विकेटले पराजित गर्यो। कीर्तिपुरस्थित त्रिभुवन विश्वविद्यालय (त्रिवि) क्रिकेट मैदानमा टस हारेर पहिले ब्याटिङको निम्तो पाएको काठमाडौंले १८३ ओभरमा अलआउट हुनुअघि ८९ रनमात्र बनाउन सक्यो। जवाफी ब्याटिङमा ओर्लिएको ललितपुरले १६४ ओभरमै केवल तीन विकेट गुमाएर जित हासिल गर्यो। ललितपुरको जितमा ब्याटिङतर्फ भारतीय खेलाडी जयकिसन कोल्सावाला तथा बलिङतर्फ ललितनारायाण राजवंशी र सुबोध भाटीले उत्कृष्ट प्रदर्शन गरे । सुबोधले चार र ललितले तीन विकेट लिएपछि काठमाडौं सस्तो योगफलमा समेटिएको थियो । काठमाडौंका लागि प्रारम्भिक ब्याट्सम्यान अमित श्रेष्ठले २७ रन जोडे । अन्य ब्याट्सम्यानले भने गतिलो प्रदर्शन गर्न सकेनन् । २८ बल खेलेका अमितले चार चौका प्रहार गरेका थिए । श्रीलंकाली अक्सु फर्नान्डोले १५ र सोमपाल कामीले १४ रन बनाए । अन्य ब्याट्सम्यानले भने दोहोरो संख्यामा रन जोड्न सकेनन् । अक्सुले दुई र सोमपालले एक चौका प्रहार गरे । काठमाडौंका नरेश बुढाऐर, राजु रिजाल, सुशील कँडेल र जितेन्द्र मुखियाले खातासम्म खोल्न सकेनन् । श्रीलंकाली टोलीबाट यसअघि टेस्ट, एकदिवसीय र टीट्वेन्टीसमेत खेलिसकेका माहरुफले पनि खेलमा कुनै प्रभाव देखाउन सकेनन् । ब्याटिङतर्फ केवल सात रन जोडेका उनले बलिङतर्फ पनि विकेट लिन सकेनन् । काठमाडौंविरुद्ध सशक्त बलिङ गरेका ललितले चार ओभरमा १४ रन खर्चिए भने ३३ ओभर बलिङ गरेका सुबोधले १५ रन दिए । ललितपुरका मेहबुब आलमले दुई र योगेश नागरले एक विकेट लिए । जवाफी ब्याटिङका क्रममा प्रारम्भिक ब्याट्सम्यान जयकिसनले अविजित रहँदै ४४ रनको योगदान गरेपछि ललितपुरले सहज जित भेट्टाएको हो । ४८ बल खेलेका उनले दुई छक्का र चार चौका प्रहार गरेका थिए । कप्तान ज्ञानेन्द्रले पनि ३० बलमा २० रन जोडे । राजवीर सिंहले अविजित १४ रन बनाए भने सुरुआती ब्याट्सम्यान पवन सर्राफ शून्य र योगेश नागर दुई रनमा आउट भएका थिए । काठमाडौंका श्रीलंकाली खेलाडी अक्सुले ललितपुरको दुई विकेट लिए भने सोमपाल कामीले एक विकेट हात पारे । चार ओभर बलिङ गरेका अक्सुले १९ र तीन ओभर बलिङ गरेका सोमपालले १२ रन दिएका थिए । टोलीलाई विजयी बनाउन काठमाडौंका तीन महत्वपूर्ण ब्याट्सम्यानलाई आउट गराएका ललित म्यान अफ दी म्याच घोषित भए । उनलाई अन्नपूर्ण मिडिया नेटवर्कका निर्देशक सच्चन थापाले म्यान अफ दी म्याचको अवार्ड प्रदान गरेका थिए । प्रतियोगिताको उद्घाटनका क्रममा विभिन्न सांस्कृतिक कार्यक्रम पनि प्रस्तुत गरिएको थियो । प्रतियोगितामा ६ वटा टोलीको सहभागिता छ । सहभागी टोलीमा काठमाडौं किङ्स११, ललितपुर प्याट्रियट्स, भैरहवा ग्लाडिएर्टस, विराटनगर वारियर्स, पोखरा राइनोज र चितवन टाइगर्स छन् । प्रतियोगिताको विजेता टोलीले २१ लाख रुपैयाँ पुरस्कार प्राप्त गर्नेछ । एपीवान एचडी टेलिभिजनले प्रतियोगिताको प्रत्यक्ष प्रसारण गर्दैछ । यो प्रतियोगितालाई टीभीएसले मुख्य प्रायोजन गरेको छ । सहभागी टोलीलाई पनि विभिन्न कर्पोरेट हाउसले साथ दिएका छन् ।"
इपीएल क्रिकेट : पोखरा राइनोज १० विकेटले विजयी,काठमाडौं : एभरेस्ट प्रिमियर लिग (ईपीएल)को मंगलबार भएको पहिलाे खेलमा पोखरा राइनोज विजयी भएको छ । चितवन टाइगर्सलाई १० विकेटले हराउँदै पोखराले विजयी सुरुवात गरेको हो । त्रिवि क्रिकेट मैदान कीर्तिपुरमा पहिले व्याटिङ गरेको चितवन टाइगर्सले निर्धारित २० ओभरमा ९ विकेट गुमाएर ११३ रन बनाएको थियो । चितवनका लागि कप्तान दिपेन्द्रसिंह ऐरीले सर्वाधिक ४२ रन बनाए भने अनिल मण्डलले ३२ रन बनाए । अन्य व्याट्स म्यानले दोहोरो अंकसमेत बनाउन सकेनन् । पोखराका लागि पाकिस्तानी खेलाडीद्वय इजराहुल्ला र ताज वालीले क्रमश ४ र ३ विकेट लिए । ११४ रनको सामान्य लक्ष पाएको पोखराले १७४ ओभरमा बिना विकेट ११६ रन बनाउदै जित हात पार्यो । पोखराका लागि बलिङतर्फ ४ विकेट लिएका इजराहुल्लाले ६१ रन र सुनिल धमलाले ४६ रन बनाइ अविजित रहे ।

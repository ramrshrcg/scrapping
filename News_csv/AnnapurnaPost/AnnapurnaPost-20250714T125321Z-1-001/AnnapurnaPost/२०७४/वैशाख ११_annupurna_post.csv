शीर्षक,विवरण
नियम हुनुपर्छ राजनीतिमा,"मंगलबार ५ वैशाख एउटा साप्ताहिकमा सर्वोच्च अदालतले सात दिनभित्र ज्यान मुद्दाका फरार बालकृष्ण ढुंगेललाई पक्राउ आदेश गरेपछि उल्टै सरकारी बन्दोबस्तमा सीमापारि पुर्याइएको समाचार पढें । त्यसै दिन काठमाडौंका दैनिकहरूमा काभ्रेका जिल्ला न्यायाधीश मेदिनीप्रसाद पौड्यालले महासेनानी बबी खत्री, सेनानी अमित पुन र सुनिल अधिकारीलाई ज्यानसम्बन्धी महलको १३(३) बमोजिम जन्मकैद हुने फैसला गरेको पनि पढें । उक्त मुद्दामा जन्मकैद हुने फैसला भए पनि मुलुकी ऐन अदालती बन्दोबस्तको १८८ नं बमोजिम जनही पाँच वर्ष कैद सजाय प्रस्ताव गरेको छ । पहिलोपटक द्वन्द्वकालको बखत पनि सेनाका कुनै अधिकारीलाई कानुनको खिलाफ गरी जस्तोसुकै परिस्थितिमा पनि कुनै निर्दोष नागरिकको ज्यान लिने कुनै अधिकार छैन भन्ने कानुनी सिद्धान्तको पक्षपोषण भयो । मुलुकी ऐनले कुनै आक्रमणकारीबाट बच्न अन्य कुनै उपाय नहुँदा त्यस्तो अवस्था त्यस्ता आक्रमणकारीको ज्यान लिएर भए पनि आफ्नो ज्यान जोगाउने अधिकार दिएको छ । यसलाई आत्मरक्षाको सिद्धान्त वा राइट अफ सेल्फ डिफेन्स भनिन्छ । महिलालाई एउटा अर्को अवस्थामा पनि आफूलाई जोगाउन अर्को व्यक्तिको ज्यान लिएर भए पनि रक्षा गर्ने अधिकार नेपालको मुलुकी ऐनले दिएको छ । त्यो अवस्था हो जब कुनै बलात्कारीबाट उम्किन अन्य कुनै उपाय वा बाटो छैन भने त्यस्तो अवस्थामा त्यस्तो बलात्कारको प्रयास गर्न लागेकोबाट उसलाई मारेर भए पनि बलात्कारबाट बच्न पाउने वा बलात्कार भएको एक घन्टाभित्र असहनीय आवेश थाम्न नसकी त्यस्ता व्यक्तिको हत्या गरेमा । तर पक्राउ परेकी १५ वर्षीया मैना सुनारलाई उनीबाट हतियारधारी माओवादीबारे सूचना पाउन सकिन्छ भनी कति यातना सैनिक क्याम्पमा दिइयो भने उनको मृत्यु नै भयो । उनको लास गुप्त रूपले गाडियो । पत्रपत्रिका र मानवअधिकारकर्मी राष्ट्रिय र अन्तर्राष्ट्रिय संस्थाहरूले अनुसन्धान गर्दा धेरै पछि उनको कंकाल भेटियो । धन्यवाद छ न्यायाधीश मेदिनीप्रसाद पौड्याललाई । काभ्रे जिल्ला अदालतमा १० वर्ष लामो अवधि लागेपछि मुद्दाको फैसला भयो र सेनाका अफसरहरूलाई सजाय बहाल भयो ।नत्र हामी नेपालमा न्युरेमवर्ग ट्रायल र टोकियो ट्रायलका सन् १९४५ देखि १९४८ सम्मका सत्तरीबहत्तर वर्ष पुराना कुरा पढेर चर्चा र गफमा नेपालमा मानवताविरुद्ध अपराध, युद्ध अपराध, आक्रामक युद्धको योजनाको अपराध, जातीय संहार, नरसंहारका कुरा गथ्र्यौं । मानवताविरुद्ध अपराध र युद्ध अपराधमा जापानका तत्कालीन प्रधानमन्त्री हिदेकी तोजो र अन्य उच्च पदवाला व्यक्तिहरूले मृत्युदण्ड पाएको, न्युरेमवर्ग ट्रायलमा मार्टिन बोरम्यान, रुडोल्फ हेसलगायत धेरै जर्मन शासकहरूले मृत्युदण्डको सजाय पाएको र पछि त्यसलाई उनीहरू नमरुन्जेल कैदमै रहने सजायमा परिणत गरिएको कुरा पढ्थ्यौं । आफ्नो समयका जर्मनीको सर्वोच्च शासक हिटलर उसको प्रोपोगन्डा मन्त्री गोयबल्स र मन्त्री हिटलरले आत्महत्या गरे । रुडोल्फ हेसबारे पढ्दा अनौठो लाग्थ्यो । रुडोल्फ हेस हिटलरपछिको नाजी जर्मनको दोस्रो वरिष्ठ उच्चता भएको नाजी नेता थिए । इमानको आगोका बीउहरू छन् । राजनीतिमा पनि नयाँनयाँ बिरुवाहरूलाई उम्रन दिऊँ । नयाँनयाँ सयौं, हजारौं फूलहरूलाई फुल्न र फक्रन दिउँ । पुराना पात झर्छन् । नयाँ पालवा पलाउँछन् । पुराना फूलहरू झर्छन् र नयाँ कोपिला फक्रन्छन् । घमासान द्वितीय विश्वयुद्ध चल्दाचल्दै सन् १९४१ मा उनको दिमागमा के लाग्यो कुन्नि एउटा सानो हवाईजहाजलाई एक्लै उडाउँदै स्कटल्यान्डमा उत्रियो र ब्रिटेनसँग शान्ति सम्झौता गर्ने कुरा भन्यो । तर विस्टन चर्चिल र ब्रिटिस सरकारलाई नाजी जर्मनीसँग कुनै सम्झौता होइन, नाजी शासनको सम्पूर्ण अन्त्य नै चाहिएको थियो । रुडोल्फ हेसलाई ब्रिटिस सरकारले टावर अफ लन्डनमा थुनेर राख्यो । उसले त्यहाँ आत्महत्या गर्ने प्रयास गर्दा विफल पारियो । द्वितीय विश्वयुद्धमा नाजी जर्मनीको हारपछि उसलाई पनि अन्य नाजी नेताहरू झैं जातीय संहार मानवताविरुद्ध अपराध र युद्ध अपराधको मुद्दा खेप्न जर्मनी पुर्याई न्युरेमवर्ग ट्रायलको कठघरामा उभ्याइयो । उसलाई नमरुन्जेल कैदमै रहने सजाय भयो । ४६ वर्ष थुनामा बसिसकेपछि ९३ वर्षको साह्रै बूढो र असक्त शरीर भएको रुडोल्ड हेसले जेलमै बिजुलीको तार चुँडी समाई आत्महत्या गर्यो । कतिपय भन्छन् त्यस्तो असक्त शरीर भएको व्यक्तिले यो काम गर्नै सक्दैन । रुडोल्फ हेसले आत्महत्या गरेको स्पान्डाड कारगार नवनाजीहरूको तीर्थस्थल बन्ला भन्ने सोची जर्मन सरकारले त्यसलाई ध्वस्त पारी माटोमा मिलाइदियो । रोचक लागे पनि छोडौं अहिले यो कुरा किनभने विषय नेपालमा मानवताविरुद्धको अपराध छ । दस वर्ष लामो तथाकथित माओवादी जनयुद्धको समय १८ हजार ७२ जना नेपालीहरूको हत्या माओवादीहरू, राज्यका सेना, प्रहरी र गुप्तचरहरूद्वारा भयो । यो हाम्रो नेपालको राजनीतिक इतिहासको सबैभन्दा लामो कालरात्रिको भूतले हामी नेपालीलाई अहिले पनि तर्साउँदै छ । एसियाकै कम्बोडियामा पनि सारै अबेर तर नरसंहार, मानवताविरोधी अपराध र युद्ध अपराधमा पूर्व राष्ट्राध्यक्ष खिउसामफेनलाई ८५ वर्षको उमेरमा, पोलपोटपछिको नम्बर दुई सर्वोच्च नेता नाउन चेन र काङ गुएकलगायतलाई मानवताविरोधी अपराधाको मुद्दा चलाइयो । अरू कोहीकोही त यति बूढा र असक्त भइसकेका थिए कि कठघरामा उभिन त के स्मरण शक्ति हराई सोधेका कुरा बुझ्ने र जवाफ दिन सक्ने मानसिक शक्तिसमेत गुमाइसकेको हुँदा उनीहरूलाई पक्राउ गरी थुनामा राखिएन । अमेरिकन सेनाले आफ्नो कुनै अफसर वा सैनिकले मानव अधिकारको उल्लंघन गरे सबैभन्दा पहिले मिलिटरी ट्रिबुनल खडा गरी कोर्ट मार्सल गरी सजाय तोक्छ । इराकमा १३ वर्षपहिले सन् २००४ मा सैनिक भिडन्त जोडतोडले चलिरहेका बखत अबुग्रैव नामक ठाउँको थुनामा अमेरिकन सैनिक र सीआईएका मान्छेहरू भई थुनामा रहेका इराकीहरूको मानव अधिकारको उल्लंघन, हत्या, बलात्कार, समलिंगी बलात्कार, यातनालगायतको आरोपमा १७ जनालाई अमेरिकन सैनिक अफिसर र सैनिकहरूलाई अदालतमा मुद्दा चलाइयो । यसमध्ये ११ सैनिकहरूलाई तीन वर्षदेखि १० वर्ष कैदको सजाय दिइयो । बीपी कोइराला सुन्दरीजलमा थुनामा रहँदा एकजना सैनिकले भनेछन्, 'हामी त राजाको जे हुकुम हुन्छ त्यो मान्छौं ।' बीपीले भन्नुभयो, 'बलात्कार गर्न भने पनि ? ' सैनिकले भनेछन्, 'मान्छु ।'अनि बीपीले भन्नुभएछ, 'राजाले आमालाई बलात्कार गर्नू भने नि ? ' त्यसपछि सैनिक चुप लागेछन् । केही कुरा संसारमा यस्तो हुन्छ, जो जस्तोसुकैले आदेश दिए पनि मान्न सकिँदैन र गर्न सकिँदैन । केही मानवीय अधिकार यस्ता हुन्छन्, जसको कुनै उच्च त के उच्चतम आदेश निर्देशन हुँदा पनि नमानी उल्लंघन गर्ने अवस्था आउँछ । न्युरेमवर्गका मुद्दाहरूमा प्रतिवादीले मैले सर्वोच्च शासकको आदेश वा राज्यको ओदश वा माथिका आदेश मान्ने भनेर कुनै पनि प्रकारले सजायबाट अलिकति पनि छुट पाएनन् । न्युरेमवर्ग सिद्धान्त भन्छ हरेक व्यक्ति आफ्नो अपराधको लागि व्यक्तिगत रूपले आफैं दोषी र जिम्मेवार हुन्छ । नेपालमा के भयो र के हुँदैछ ? सेना, प्रहरी र माओवादी लडाकुहरूले हत्या, हिंसा मात्र गरेका छैनन्, बलात्कारका घटनासमेत गरेका छन् । माओवादीले सबैभन्दा कम तर गरेका छन्, सेनाले त्यसपछि तर प्रहरीले नियमित रूपमा गाउँघरमा बलात्कार गरेको उल्लेख संयुक्त राष्ट्रसंघ मातहत गठिन अध्ययन प्रतिवेदनमा प्रकाशित छ । तर नेपालको कुनै अदालतमा एउटै पनि बलात्कारको उजुर सायद दर्ता गरिएको छैन । माथि उल्लेख राष्ट्रसंघको प्रतिवेदन, नेपालको हरिहरभवन, पाटनस्थित कार्यालयको पुस्तकालयको एउटा कुनामा धुलो चाट्दैछ नेपालका हजारौं आफूलाई मानवतावादी, मानव अधिकारवादी हौं भन्ने संस्थाहरू र व्यक्तिहरूले नेपालीमा अनुवाद गरेर आजसम्म प्रकाशित गरेको छैन । जोसुकैले त्यो लाइब्रेरी गएर फोटोकपी लिएर नेपालीमा अनुवाद गरी वा नेपाली र अंग्रेजी मूल प्रति नै पनि प्रकाशित गरे पनि पाउँछ। यसरी हेर्दा नेपालमा मानव अधिकारका गम्भीर उल्लंघनहरूको ढाकछोप सेना, प्रहरी, गुप्तचर र माओवादीहरू मात्र होइन, आफूलाई मानव अधिकारका पक्षधर हौं भन्नेहरूले समेत नियतवश वा निक्कमापनवश वा लापरबाही गरिरहेको देखिन्छ । गजब देश छ नेपाल जहाँ राष्ट्रको रक्षा भनेको विवाहित, अविवाहित महिलाको बलात्कार मानिन्छ भने क्रान्किारी जनयुद्ध भनेको पनि महिला बलात्कारलगायतलाई मानिन्छ । यस्तो लाग्छ एउटा मौन र गहिरो षड्यन्त्रपूर्ण लेनदेन छ सेना, प्रहरी र माओवादी नेताहरूमाझ छ तिम्रो अपराधको ढाकछोप हामी गर्छौं बदलामा हाम्रो अपराधको चर्चा त के चुँसमेत तिमीहरूले गर्ने छैनौ । प्रहरीले पक्राउ गरी कालीबहादुर खामलाई बालुवाटार प्रधानमन्त्री निवास पुराइन्छ । अनि ऐन, कानुन लागू गर्ने कर्तव्य र दायित्व भएको कार्यपालिका प्रमुख स्वयं प्रधानमन्त्री उसलाई भगाउँछन् ।राजधानीमा खुला हिँडिरहेको सजाय प्राप्त बालकृष्ण ढुंगेल विवाह पार्टीहरूमा समेत भोज खाँदै हिँडिरहँदा सर्वोच्च अदालतले सात दिनभित्र पक्राउ गर्ने फेरि आदेश जारी गरेपछि उसलाई पक्राउने साटो उल्टो सरकारी बन्दोबस्तमा मुग्लान कटाइन्छ । जुन देशमा आईजी, एआईजी, डीआईजी र तलतलका पोस्ट्रीहरूसमेत डाक लिलामी रकम कबुल होइन रकम पेश्की लिइन्छ र बेचिन्छ त्यो देशमा सुरक्षा संयन्त्रमा इमानदार खोज्नु भुसको ढेरवा कुम्युनमा चामलको गेडा खोजे झैं हुन्छ ।कहिलेकाहीं त काठमाडौंमा पुलिसका उच्च पदम प्रमोसन गाराउन डन र तस्करहरूले समेत गुप्त नगद लगानी गरेका चर्चाहरूसमेत सुन्न पाइन्छ । किन प्रमोसनसम्बन्धी निश्चित र स्पष्ट कानुनी व्यवस्था गरिँदैन ? किन सधैं भ्रष्ट मन्त्री र प्रधानमन्त्रीका तजविज गुप्ल लिलाम सदा गरिन्छ । अनि हालै सर्वोच्च अदालतले एउटा स्वेच्छाचारी नियुक्ति बदर गरेको आफूलाई जिम्मेवार ठूलो राजनीतिक दलको शीर्षस्थ नेता हुँ भन्नेसमेत भई हंगामा मच्चाइन्छ र हल्ला गरिन्छ । तर यसको अर्थ कदापि के होइन भने नेपालको राजनीति, प्रशासन, प्रहरीसमेतमा इमान निमिट्यान्न भइसकेको छैन । कुलमान घिसिङ, गोकर्ण विष्ट, लालबाबु पण्डित, रामेश्वर खनाल, गगन थापा र जर्नादन शर्माको नाम लिन पनि कन्जुसी किन गर्ने ? अरू पनि नाम लिन खोज्न सकिन्छ । नेपालमा भ्रष्टाचारी र भ्रष्टाचारीको नांगो बिगबिगी छ, तर इमान निमिट्यान्नै भएको छैन । इमानदार कर्मचारीहरूले मौका पाउँदा मौका पर्दा आफ्नो व्यक्तिगत इमान प्रधानमन्त्री, अर्थमन्त्री र अरू मन्त्रीसँग टक्कर लिएर पनि रक्षा गरेका छन् । ताजा उदाहरण हो मुख्य सचिव नहुँदा निमित्त मुख्य सचिव रहेका रामकुमार आचार्यले प्रधानमन्त्री पुष्पकमल दाहाल र अर्थमन्त्री कृष्णबहादुर महराको निर्णय माइनुटिङ गर्न नमानेर अर्थ मन्त्रालय पठाएको र अर्थका सचिवहरूले पनि इमान छोड्न नमानी प्रस्ताव नपठाउने निर्णय लिएको घटना भएको छ । इमानको आगोका बीउहरू छन् । यी इमानको आगोको बीउहरूलाई जनताले जोगाउनुपर्छ र प्रज्ज्वलित गर्नुपर्छ । राजनीतिमा पनि नयाँनयाँ बिरुवाहरूलाई उम्रन दिऊँ । नयाँनयाँ सयौं, हजारौं फूलहरूलाई फुल्न र फक्रन दिऊँ । पुराना पात झर्छन् । नयाँ पालुवा पलाउँछन् । पुराना फूलहरू झर्छन् र नयाँ कोपिला फक्रिन्छन् । यो नियम हो प्रकृतिको, यही नियम हुनुपर्छ राजनीतिको ।"
वैशाख ११ को ऐतिहासिक महत्व,"नेकपा एमालेका अध्यक्ष मनमोहन अधिकारीले २९ असार २०५१ मा ' श्री ५ महाराजाधिराजका जुनाफमा चढाएको बिन्तीपत्र' शीर्षक राखी, 'विषय : असंवैधानिक गिरिजाप्रसाद कोइराला सरकार भंग गरी सर्वदलीय सरकार गठन गरी पाऊँ' भनी 'नेपाल अधिराज्यको संविधान २०४७ बमोजिम निम्नअनुसार बिन्ती गर्दछु' भन्दै तीनबुँदे बिन्तीपत्रको १ र २ बुँदामा विषयको गम्भीरताबारे चर्चा गर्दै तेस्रो बुँदाको अन्त्यमा निम्न व्यहोरा उल्लेख गर्नुभयो, 'प्रधानमन्त्रीको राजीनामाले अर्को मन्त्रिपरिषद् गठन गर्ने संवैधानिक प्रक्रियालाई सुरु गराएकोमा यसलाई पूरा नगरी गिरिजाप्रसाद कोइरालालाई नै निर्वाचनको जिम्मेवारी सुम्पनु असंवैधानिक छ । तसर्थ असंवैधानिक सरकारलाई भंग गरी सर्वदलीय सरकार गठन गरियाोस् भनी यो बिन्तीपत्र प्रस्तुत गरिएको छ । २ साउन २०५१ सम्म यसो नगरिएमा असंवैधानिक सरकारविरुद्ध तथा संवैधानिक मर्यादा र प्रजातान्त्रिक मान्यताको रक्षार्थ नेपाल कम्युनिस्ट पार्टी (एमाले) जनतामाझ गएर अघि बढ्न विवश हुने व्यहोरा मौसुफ सरकारसमक्ष जाहेर गर्न चाहन्छु ।' मनमोहन अधिकारीको पत्रको ११ दिनपछि (८ साउन २०५१) नेपाली कांग्रेसका महामन्त्री महेन्द्रनारायण निधिले निम्न व्यहोराको बिन्तीपत्र चढाउनुभयो, 'केही दिनदेखि वर्तमान प्रधानमन्त्री गिरिजाप्रसाद कोइरालाले देशलाई एक अभूतपूर्व संकटको खाडलमा पुर्याएर आफू स्वयं एक विवादको भुमरीमा पर्नुभएको छ । यस विवादले अब पार्टीभित्र मात्र होइन, सारा देशलाई छोइसक्यो । यही कुराको निक्र्योल गरी गत फागुन महिनाको केन्द्रीय कार्यसमितिमा उहाँविरुद्ध अविश्वास प्रस्ताव बहुमतले ल्याएको हो । सो प्रस्तावको परिप्रेक्ष्यमा अध्यक्ष कृष्णप्रसाद भट्टराई र सर्वोच्च नेता श्रद्धेय गणेशमान सिंहले पनि गिरिजाप्रसाद कोइरालालाई राजीनामा दिन करजोर प्रार्थना गर्दा पनि उहाँले त्यसो गर्न इन्कार नै गर्दै रहनुभयो । अहिले त्यसपछि धेरै गम्भीर घटना भइसके । तुरुन्त केन्द्रीय समिति ३४ दिनभित्रै बोलाउन सकिन्न अतएव म केन्द्रीय समितिका तर्फबाट श्री ५ महाराजाधिराजमा अनुरोध गर्न चाहन्छु कि तुरुन्त प्रधानमन्त्रीलाई खारेज गरी देशमा संवैधानिक प्रक्रिया प्रारम्भ गरिबक्सियोस् । यसमा मौसुफले केवल नेपाली कांग्रेस र प्रतिपक्षको मात्र होइन, सम्पूर्ण नेपाली जनताको हार्दिक कृतज्ञता प्राप्त गरिबक्सनेछ ।' बहुदलीय प्रजातन्त्रलाई चिरपर्यन्तको लागि संस्थागत गर्न बनाइएको नेपाल अधिराज्यको संविधान २०४७ जारी भएको चार वर्ष नबित्दै संविधानका आधारभूत व्यवस्थाविरुद्ध राजा (राष्ट्र प्रमुख) लाई उकास्न गरिएका यी दुवै प्रयास घोर असंवैधानिक थिए । राजाले संयमता नदेखाएको भए संविधान जारी भएको छोटो अवधिमै संवैधानिक व्यवस्था धराशायी हुने स्थिति उत्पन्न त्यसबखत नै भएको यसले प्रस्ट पार्छ । संविधान र प्रजातान्त्रिक व्यवस्थालाई नै संकटमा पार्ने गरी दलभित्रको खिचातानी र व्यक्तिगत रूपमा एकअर्काप्रतिको दुस्मनी कुन हदसम्म पुगेको रहेछ भन्नेसमेत यसले देखाउँछ । अर्कोतर्फ १ फागुन २०५२ बाट माओवादीले नेपालका सुरक्षाकर्मी र प्रारम्भमा कांग्रेसका कार्यकर्ताविरुद्ध सुरु गरेको बर्बर हत्याहिंसाले विस्तारै नेपाली समाजलाई क्षत्विक्षत् पारी ३० वर्षीय निर्दलीय व्यवस्थाविरुद्धको संघर्षबाट प्राप्त २०४७ सालको संविधान र यसले स्थापना गरेको प्रजातान्त्रिक राजनीतिक प्रणालीको विकासमाथि नै अपूरणीय क्षति पुर्याएको तथ्य जगजाहेर नै छ । २०५१ को मध्यावधिदेखि २०५६ सम्मका पाँच सरकारका कारण वाक्क भएका जनताका अगाडि नेपाली कांग्रेसका सभापति गिरिजाप्रसाद कोइरालाले नेपाली राजनीतिमा वैचारिक प्रतिबद्धता र इमानदारीका प्रतिमूर्तिको रूपमा चिनिनुभएका सन्तनेता कृष्णप्रसाद भट्टराई (किसुनजी) लाई कांग्रेसको तर्फबाट अबको पाँच वर्षको प्रधानमन्त्रीको रूपमा प्रस्तुत गरिएपछि मतदातामा पुनः आशाको सञ्चार भई कांग्रेसले पुनः बहुमत ल्याएकोमा कसैले विमति गरेका छैनन् । किसुनजीको एकमना सरकारमाथिको अपेक्षामा कांग्रेसभित्रैबाट घात भई १० महिनामै उहाँलाई राजीनामा गर्न बाध्य पारी पार्टी सभापति गिरिजाप्रसाद कोइराला पुनः प्रधानमन्त्री बन्नुभएपछि सत्ता हत्याउने खेल अर्को चरणमा प्रवेश गरेको देखिन्छ । रहस्यमय दरबार हत्याकाण्ड, चर्कंदो माओवादी हिंसा र प्रतिपक्ष एमालेको पूर्ण असहयोगका कारण गिरिजाप्रसाद कोइराला राजीनामा गर्न बाध्य भई पुनः शेरबहादुर देउवा प्रधानमन्त्री बन्नुहुन्छ । बहुमत प्राप्त हुँदाहुँदै पुनः कांग्रेसभित्रको चरम सत्ता संघर्षसँगै माओवादी हिंसा नियन्त्रणको लागि संकटकाल लम्ब्याएर सेना परिचालन गरिरहने विषयमा पार्टी सभापतिको असहयोगका कारण शेरबहादुर देउवाले पुनः मध्यावधि निर्वाचनको आह्वान गर्दै प्रतिनिधिसभा विघटन गर्नुहुन्छ । फर्केर हेर्दा नेपाल राष्ट्रको निर्णय क्षमता र नेपालको राष्ट्रियता र प्रजातान्त्रिक शासन व्यवस्था आजको दयनीय अवस्थामा पुग्नुमा प्रतिनिधिसभाको यो विघटन सबैभन्दा घातक हुन पुगेको सिद्ध भएको देखिन्छ । पार्टीको सल्लाहविपरीत प्रतिनिधिसभा विघटन गरिएको कारण देखाई प्रधानमन्त्री देउवा कांग्रेसको साधारण सदस्य नरहने गरी निस्कासन गरिएपछि नेपाली कांग्रेस विधिवत् रूपमा विभाजन हुन पुग्छ । घोषित मध्यावधि आमनिर्वाचन असम्भव हुँदै गएको चर्चाबीच प्रधानमन्त्री देउवासमेतको उपस्थितिमा २०५९ असोज १३ मा सर्वदलीय बैठक बस्छ । प्रधानमन्त्री, नेपाली कांग्रेसका गोविन्दराज जोशी, नेकपा एमालेका माधवकुमार नेपाल, राष्ट्रिय प्रजातन्त्र पार्टीका सूर्यबहादुर थापा, नेपाल सद्भावना पार्टीका बद्रीप्रसाद मण्डल, जनमोर्चा नेपालका अमिक शेरचन, नेपाल मजदुर किसान पार्टीका नारायणमान बिजुक्छे र नेपाल कांग्रेस (प्रजातान्त्रिक) का विमलेन्द्र निधिको सहमति हस्ताक्षरमा संवैधानिक व्यवस्थाविपरीतको निम्न निर्णय हुन्छ, 'मुलुकमा हाल विद्यमान जटिल परिस्थितिलाई मध्यनजर राख्दा आगामी २०५९ कात्तिक २७ गते प्रतिनिधिसभाको निर्वाचन गर्न सम्भव नदेखिएकाले विभिन्न राजनीतिक दलहरूबाट व्यक्त विकल्पहरूलाई समेत ध्यानमा राखी संविधानसम्मत ढंगले उपयुक्त निकास खोज्न बैठकले प्रधानमन्त्रीलाई सिफारिस गरेको छ ।' यसै सहमतिमा टेकी प्रधानमन्त्री देउवाले असोज १६ गते करिब एक वर्ष निर्वाचन सार्न राजासमक्ष गर्नुभएको संवैधानिक व्यवस्थाविपरीतको अर्को सिफारिसलाई आधार बनाई संविधानबमोजिम समयमा गर्नुपर्ने निर्वाचन गर्न नसकेको भनी असोज १८ मा देउवा सरकार भंग गरी कार्यकारी अधिकार राजाले आफ्नो हातमा लिने असंवैधानिक कदम चाल्ने कार्य हुन्छ । २०४७ सालको संविधानको धारा ३५(२) अनुसार मन्त्रिपरिषद्को सल्लाह र सम्मतिबाट मात्र कार्यहरू गर्नुपर्ने राष्ट्र प्रमुखले, 'राजाले गल्ती गर्दैन किनकि राजाले कार्य गर्दैन' भन्ने संवैधानिक मान्यता र व्यवस्थाको उल्लंघन हुन गएको देखिन्छ । यी सबै २०४७ सालको संविधानको घोर उल्लंघनका घटनाहरू हुन् । तर अर्को दुर्भाग्यपूर्ण घटना असोज १८ को तीन दिनपछि २१ गते बसेको ६ राजनीतिक दलका नेताहरू गिरिजाप्रसाद कोइराला, माधवकुमार नेपाल, सूर्यबहादुर थापा, बद्रीप्रसाद मण्डल, अमिक शेरचन र नारायणमान बिजुक्छे सम्मिलित बैठकमा हुन्छ । उक्त बैठकमा राजाबाट २०४७ को संविधानविपरीत जनतामा रहेको सार्वभौमसत्ता र राजकीय शक्ति पुनः आफूमा रहेको घोषणा गरी देउवा सरकार भंग गरिएको घटनाको विरोधमा एक शब्द बोलिएको छैन । असोज २२ गतेको ' श्री ५ महाराजाधिराज सरकार' भनी सम्बोधित पत्रको विषयमा 'सर्वदलीय बैठकको निर्णयबारे' भन्दै 'वर्तमान अवस्थामा देशमा विकसित भइरहेको जटिल परिस्थितिको निकास संविधानको परिधिभित्र रही प्रजातान्त्रिक पद्धतिअनुरूप विघटित प्रतिनिधिसभामा रहेका राजनीतिक दलहरूसँगको परामर्श तथा सहमतिका आधारमा खोजिएमा समस्याको समाधान हुन सक्छ भन्ने हामीलाई विश्वास छ र यस कार्यमा श्री ५ महाराजाधिराज सरकारलाई हाम्रो पूर्ण सहयोग रहनेछ' भनिएको छ । यो तथ्यलाई अगाडि राख्दा असोज १८ को कदम दलका नेताहरूको भित्री सहमतिबमोजिम भएको र त्यसपछि सत्ता सञ्चालनमा राजा र दलका नेताहरूबीचको असहमतिले मात्र विवाद बढाउँदै लगेको देखिन्छ । २०५९ असोज २१ गतेको ६ दलको निर्णयलाई निरन्तरता दिँदै २०६० जेठ १९ गते नेकपा एमालेका महासचिव माधवकुमार नेपालले लोकेन्द्रबहादुर चन्दले प्रधानमन्त्री पदबाट राजीनामा दिएपछि आफूले प्रधानमन्त्री पाउनुपर्ने दाबीसहितको बिन्तीपत्र राजासमक्ष पेस गर्नुभएको देखिन्छ । तर उहाँको दाबी हुँदाहुँदै पनि सूर्यबहादर थापा प्रधानमन्त्री भई उहाँपछि पुनः २१ जेठ २०६१ मा शेरबहादुर देउवा नेकपा एमालेसमेत सहभागी भएको सर्वदलीय सरकारको प्रधानमन्त्रीमा राजाबाट नियुक्त हुँदासम्म राजा र दलहरूका बीचमा सहयोग र सहकार्य निरन्तर रहेको देखिन्छ । अर्को रहस्यमय घटनाको रूपमा राजाको असोज १८ को कदमपछिका सरकारसँग निर्णायक वार्ता गर्न माओवादी नेता बाबुराम भट्टराईको नेतृत्वमा पाँच सदस्यीय उच्चस्तरीय माओवादी वार्ता टोली काठमाडौं आएको देखिन्छ । योभन्दा अगाडिका वार्तामा कनिष्ठ नेताहरूको नेतृत्वमा वार्ता टोली पठाउने माओवादीले राजालाई अगाडि सारी निर्णायक वार्ता गर्न खोजेको देखिन्छ । यसरी प्रतिनिधिसभाप्रति उत्तरदायी सरकारसँग भन्दा राजाको सरकारसँग वार्ता गर्ने माओवादीको उत्कट अभिलाषाले माओवादी स्वयंसमेत राजासँग वार्ता गरेर सत्ता साझेदारीको खोजीमा रहेको समेत सहज अनुमान गर्न सकिन्छ । यसै पृष्ठभूमिमा राजाको २०६१ माघ १९ को कदम सबैभन्दा आलोच्य रहन गएको छ किनकि त्यसपछि सञ्चारमाध्यममाथिको निगरानी, दलका नेताहरूको नजरबन्दी र राजा स्वयं मन्त्रिपरिषद्को अध्यक्ष बनी उक्त सरकारमा छानिएका पात्रहरूबाट दलका नेताहरूसँगका सहकार्य गम्भीर संकटमा परेको देखिन्छ । पर्दा पछाडिबाट नेपालको राजनीतिलाई निरन्तर रूपमा अस्थिर बनाउने शक्ति यो घटनापछि दलका नेताहरूको चर्किएको घाउमा मेलमिलापको मलमपट्टी लगाउनेभन्दा नुनखोर्सानी दलेर परिस्थितिलाई सामान्य बन्नै नसक्ने अवस्थातर्फ लैजाने कार्यमा सफल भएको देखिन्छ । त्यसका लागि राजा र दलतर्फसमेत सोहीबमोजिमका पात्रहरूको चयन भएको र परिस्थिति बिग्रँदै २०६२ मंसिर ७ गते नयांदिल्लीमा सात दल र माओवादीबीच बाह्रबुँदे सहमति गराइएको घटना अब घामजस्तै छर्लंग भइसकेको छ । २०६३ वैशाख ११ को शाही घोषणासँगै दलहरूका नेताहरूका हातमा देश आउँदासमेत आर्थिक विकास र भ्रष्टाचार नियन्त्रण र राजनीतिक स्थिरता किन हुन सकेन ? झन्डै ८ वर्ष लगाएर अर्बौं खर्च गरेर बनेको संविधान किन अपूरो ? यीलगायतका यावत् प्रश्नहरूको अन्तर्यमा प्रवेश गर्न अब ढिलाइ गरिनु हुन्न । सात राजनीतिक दल र माओवादीले बाह्रबुँदे सहमतिबमोजिम देशलाई अगाडि बढाउने प्रतिबद्धता व्यक्त गर्दै त्यसलाई सफल पार्न २०६२६३ को जनआन्दोलनमा नेपाली जनतालाई सडक संघर्षको लागि आह्वान गरेकोमा कसैले विमति जनाउन सक्दैन । बाह्रबुँदेको लक्ष्य गणतन्त्र, संघीयता र धर्मनिरपेक्ष नरहेको र मूलतः निरंकुश राजतन्त्रको अन्त्य र संविधानसभाको निर्वाचन रहेको जोकोहीले बाह्रबुँदे पढ्दा स्वतः थाहा पाउँछ । २४ चैत २०६२ बाट सुरु भएको जनआन्दोलन चर्कंदै गएपछि भारतीय प्रधानमन्त्रीका विशेष दूत कर्ण सिंहको ६ वैशाख २०६३ मा नेपाल आगमनसँगै राजा र राजनीतिक दलका नेताहरूसँगको तीव्र राजनीतिक भेटघाटले सम्झौता र सहमतिमा जनआन्दोलनको अन्त्य हुने वातावरणको सिर्जना गर्छ । सोहीबमोजिम राजाले वैशाख ८ गते राष्ट्रका नाममा सम्बोधन गरी सात दललाई सरकार गठनको लागि प्रधानमन्त्रीको नाम दिन आह्वान गर्छन् । भारतलगायत नेपालस्थित सबै कूटनीतिक नियोगले त्यसको समर्थन गरे पनि जनआन्दोलनका शीर्ष नेता गिरिजाप्रसाद कोइरालाले प्रतिनिधिसभाको पुनस्र्थापनालाई जनआन्दोलनको बटमलाइन बनाउनुभएकाले त्यसको अभावमा आन्दोलनले निरन्तरता पाइरहन्छ । राजतन्त्रपूर्ण रूपमा फाल्ने बाह्रबुँदे वा आन्दोलनको लक्ष्य भए आन्दोलन राजालाई गद्दी छोड्न बाध्य पार्ने दिशातर्फ अघि बढी आन्दोलनकारी दलहरूको निर्णयका आधारमा प्रतिनिधिसभा पुनस्र्थापित हुनुपर्नेमा सो नभई राजाका दूत र आन्दोलनकारी दलका नेताहरूबीच सघन छलफलपछि वैशाख ११ गते राति ११ बजे राजाबाटै प्रतिनिधिसभाको पुर्नस्थापनाको घोषणा गराइन्छ । वैशाख ११ गतेको शाही घोषणालाई जनआन्दोलनको उपलब्धि मानी आन्दोलन बन्द भई वैशाख १६ गते गिरिजाप्रसाद कोइरालाले राजाबाट प्रधानमन्त्रीको शपथ लिई कार्यकारी अधिकार ग्रहण गर्नुभएपछि दलका नेताहरूका हातमा नेपालको शासनाधिकार आएको र मुलुकले आजसम्मको यात्रा तय गरेको तथ्यसँग समेत कसैले विमति मान्न सक्ने अवस्था छैन । अब प्रश्न उठ्छ २०६३ वैशाख ११ को घोषणासँगै सम्पूर्ण रूपमा दलका नेताहरूका हातमा देश आउँदासमेत देशले आर्थिक विकास र भ्रष्टाचार नियन्त्रणको त कुरै छोडौं, राजनीतिक स्थिरतासमेत किन हासिल गर्न सकेन ? झन्डै ८ वर्ष लगाएर अर्बौं खर्च गरेर बनेको संविधान किन अपूरो, अधुरो र व्यापक असहमतिको चक्रव्युहमा फसेको छ ? नेपालको विगत २५० वर्षको इतिहासमा कल्पनै नगरिएको जातीय र क्षेत्रीय विभाजनसँगै देश विखण्डनसम्मको चर्चा आज किन सामान्य हुन पुगेको छ ? यीलगायतका यावत् प्रश्नहरूको अन्तर्यमा प्रवेश गर्न अब ढिलाइ गरिनु हुन्न । २०५१ साल असार २९ गतेबाट सुरु गरिएको संविधान उल्लंघनको प्रयासले २०६१ माघ १९ गते आइपुग्दा एउटा चक्र पूरा गरेको पाइन्छ । वैशाख ११ पछि आजसम्मका गल्ती हिजोका भन्दा संगीन रहेको तथ्यसमेत कसैबाट छिपेको छैन । यसरी हेर्दा गल्ती सबैबाट भएकै छ । सबैले आफूबाट भएको गल्ती महसुुस गरी गल्तीबाट पाठ सिकी मुलुक बचाउने र बनाउने उपायमा सामूहिक प्रतिबद्धताका साथ अघि बढ्न सकेमा वैशाख ११ को ऐतिहासिक महत्व झनै रहनेमा अन्यथा मान्न नसकिएला ।"
पशुको घेरामा पशुपतिनाथ,"'बेलाइती कुकुर मजासँग दूधभात खाने, त्यसलाई न्यानो डसनामा सुताउनुपर्ने, साबुनले नुहाइदिनुपर्ने तर भोटेकुकुर, जसले बाघ, भालु, स्याल, बाँदर सबैलाई धपाइदिन्छ, मकै खान दिँदैन, त्यसकारण चन्द्रोदयको बेलामा नेपालमा बेलाइती कुकुर नरहोस्, भोटे कुकर चाहिन्छ, भोटे कुकुरलाई साग, सिस्नो, ढिँडो दिए हुन्छ ।' (प्रज्ञा पत्रिका वर्ष ९ अंक ११) १९७७ सालमा 'मकैको खेती' नामक पुस्तकमा कृष्णलाल अधिकारीले लेखेका माथिका वाक्यांशकै कारण जेल जानुपर्यो । उनी जेलमै मरे, चन्द्रशमशेरको आक्रोशका कारण । राष्ट्रवादी (भोटेकुकुर) र राष्ट्रघाती (बेलायती कुकुर) प्रतीक बनाएर उनले शासकहरूका आँखा खोल्न चाहेको देखिन्छ । नेपालमा सयैाँ वर्षदेखि भोटे कुकुर (राष्ट्रवादी शक्ति) लाई हेलाँ गरेर ठग, फटाहा, चाप्लुस, अयोग्य र कुरौटेहरूलाई 'दूधभात' खुवाइएको रहेछ । आज पनि विभिन्न दल र राजनीतिक शक्तिका केन्द्रविन्दु बनेका स्वघोषित पशुपतिनाथहरू मूर्ख पशु र पशुपतिभक्तहरूको घेराबाट बाहिर निस्कन सकेका छैनन् । त्यसैले धेरै दलका योग्य कार्यकर्तादेखि निर्दलीय, सक्षम र योग्य राष्ट्रवादी सज्जनहरूसमेत उपेक्षित छन्, निराश छन्। राणाहरू अभिमानले कमजोर भए । समान जातमा विधिवत् विवाह भएका आमाबाबुबाट जन्मेका राणा 'ए' क्लासका भए । घटीबढी जातमा विवाह भएका आमाबाबुबाट जन्मिएका 'बी' क्लास र भित्रिनी (प्रेमिका) बाट जन्मेका सन्तान 'सी' क्लासका राणा भए । 'राणाको मावली नसोध्नू' भन्ने चलन त्यहींबाट आयो । सरदार भीमबहादुर पाँडेले लेखेका छन्, 'सन् १९७७ मा राणालाई 'एबीसी' क्लासमा वर्गीकरण गरेपछि त्यो यदुवंशको मुसल जस्तै घातक भयो ।' (त्यसबखतको नेपाल पहिलो भाग) २०४७ सालमा बहुदलीय व्यवस्थाको पुनर्बहालीपछि राजा वीरेन्द्र पनि कमजोर बन्न पुगे । एबीसी राणाजस्तै सत्तापक्ष, विपक्ष र दलमा पहुँच नभएका सर्वसाधारण जनता विभाजित भए । २०४७ देखि २०५८ सालसम्मको १०११ वर्षमा ६७ प्रतिशत कालखण्डमा नेपाली कांग्रेसको हुकुम चल्यो । पटकपटक गरेर गिरिजाप्रसाद कोइराला नौ वर्ष सिंहदरबारमा अर्को चन्द्रशमशेर भएर बसे । कांग्रेसलाई जनताले मौका पनि दिए, तर राष्ट्रलाई कांग्रेसले के दियो ? स्पष्ट परिणाम केही देखिँदैन । २०४७ सालपछि झन्डै चालीस लाख भारतीयले नागरिकता पाए । त्यसरी नागरिकता दिलाउन नेपालका प्रमुख ठूला पार्टीले भूमिका खेलेको जगजाहेर छ । भारतका गृहमन्त्री रहेका राजनाथ सिंहले ती सबै हिसाब जोडेर नेपालमा एक करोड भारतीय बस्छन् भनेका छन् । राष्ट्रपति विद्यादेवी भण्डारीद्वारा हालै सम्पन्न भारत भ्रमणका सन्दर्भमा त्यहाँको विदेश मन्त्रालयका प्रवक्ताले संविधान संशोधन गरेर सबैलाई समेट्ने वातावरण भएमात्र भारतले नेपालको संविधानप्रति समर्थन जनाउने स्पष्ट गरेका छन् । सोही कारणले भारतको दबाब खप्न नसकेर सरकारले संसद्मा नयाँ संविधान संशोधन विधेयक ल्याएर तराईकेन्द्रित दलहरूलाई चुनावमा सहभागी गराउन खोजे पनि परिस्थिति अझै स्पष्ट हुन सकिरहेको छैन । पहाडी जिल्लामा मात्र चुनाव गराएर प्रदेश नम्बर १, २, ५ र ७ मा जेठको अन्तिम साता स्थानीय निर्वाचन गर्ने कुरा आफैंमा रहस्यपूर्ण देखिन्छ ।चीनको प्रभावशाली प्राज्ञिक केन्द्र बेइजिङ इन्टरनेसनल स्टडिज युनिभर्सिटीका प्राध्यापक सु लियाङले हालै एउटा अन्तर्वार्तामा 'नेपाल स्वतन्त्र मुलुक हो कि होइन' भन्ने प्रश्न उठाएका छन् । उनको स्पष्ट धारणा छ, 'मेरो विचारमा दक्षिण एसियामा दुई मात्र स्वतन्त्र मुलुक छन् भारत र पाकिस्तान । बाँकी देशहरूले आफ्नो परराष्ट्र नीति आफैं निर्धारण गर्न सक्दैनन् । यस्तो 'स्वतन्त्रता' संयुक्त राष्ट्रसंघको मान्यतामा नभई आफ्नो इच्छाअनुसार आधारभूत कुरा निर्धारण गर्न सक्ने हैसियतमा आधारित छ । मेरो धारणा थोरै अतिवादी पनि लाग्न सक्छ, तर तथ्य यही हो । पाकिस्तानबाहेकका देश भारतसँग डराउँछन् । ती देशहरू भारतलाई घृणा पनि गर्छन्, मोह पनि राख्छन् । त्यसैले ती देशहरूमा अर्को 'स्वतन्त्रता अभियान' को आवश्यकता छ ।' पेरिसडाँडाका पादरीहरू विदेशीले बोकाएको संघीयता, गणतन्त्र र धर्मनिरपेक्षता लादेर नेपाललाई पराधीन बनाउन लागिरहेका छन् । लेन्डुप, मीर जाफर, क्विजलिङ र जय चन्दका अवतार बनेर राष्ट्रको अस्तित्वसँग किन खेलबाड गरिरहने ? के यो देश दलहरूको बिर्ता हो ? राष्ट्रघाती र उनीहरूका हरुवाचरुवालाई जिताउँदा राष्ट्र हार्छ भने किन चाहियो त्यस्तो पद्धति ? किन चाहिएको छ राष्ट्रघाती बथान ? माओवादीले १० वर्ष चलाएको कथित मुक्तियुद्ध (लिबरेसन वार) नेपाल र नेपालीमा रहेको आत्मनिर्णयको अधिकार समाप्त पार्ने खेल थियो । ०६२६३ सालपछि हालसम्म बनेका प्रत्येक सरकारमाथि 'विदेशीको' इसारामा चलेको बात लागेको छ । त्यसो त २०४७ सालपछि नै यो रोग सल्किएको हो, तर यति धेरै निर्वस्त्र देखिएको थिएन । पञ्चायतकालमा पनि सूर्यबहादुर थापा भारतपक्षीय र कीर्तिनिधि विष्ट चीनपक्षीय भन्थे । तर सर्वाधिकार नेपालमै थियो । दरबारका केही सचिवले गुप्त सूचना अन्यत्र पुर्याएका खबरहरू गाइँगुइँ सुनिन्थ्यो । तर प्रहरी, सेना, निजामतीलगायतका अंगका प्रत्येक सूचना दरबारमा पुग्थ्यो । कार्यपालिका, न्यायपालिका र व्यवस्थापिकाले आफ्नो मर्यादा, आचरण, अनुशासन तथा गरिमा कायम राखेका थिए । बेकाइदा गर्नेहरू तत्काल दण्डित हुन्थे । विदेशी इसाई पुरुषसँग विवाह गरेका कारण आफ्नै कान्छा काका वसुन्धरा शाहकी छोरी केतकी शाह (चेस्टर) लाई राजा वीरेन्द्रले राजपरिवारका सदस्यले पाउने सम्पूर्ण सुविधाबाट वञ्चित गरिदिए । जेठी श्रीमती (प्रेक्षा शाह) हुँदाहुँदै लन्डनमा अर्र्की विदेशी महिलासँग विवाह गरेपछि कान्छा अधिराजकुमार धीरेन्द्र शाहको पदवी खोसिएको थियो । राजपरिवार पनि विधिको शासनअनुुसार चलेको थियो भन्ने यो एउटा अर्काे उदाहरण हो । यात्रीहरू सबै रक्सीले माते पनि गाडी दुर्घटना हुँदैन, तर चालक मात्यो भने अवश्य दुर्घटना हन्छ । अहिले सिंहदरबारका राष्ट्र चालकहरूलाई पद, प्रतिष्ठा र सत्ताको मात लागेको छ । उनीहरू 'हामीले जे गरे पनि हुन्छ' भन्ने अहंकारले उन्मक्त छन् । पश्चिमाहरूले माओवादीमार्फत नेपालका १४ अञ्चल र ७५ जिल्ला मास्ने गुरुयोजना ल्याए । वर्तमान सरकारले जिल्ला र अञ्चललाई अस्तित्वहीन तुल्याइसकेको छ । तर संविधान सक्रिय नभएसम्म नयाँ संरचना स्थापित हुने अवस्था देखिँदैन । माओवादी नेता गोपाल किरातीले केही वर्षपहिले नेपालमा आठ सय जिल्ला हुनुपर्छ भन्दा कांग्रेसएमालेका नेता खित्खित् हाँस्ने गर्थे । अहिले ७४४ क्षेत्र बनाइएको र त्यसमा थप्दै जाने योजना पेरिस डाँडाका पादरीहरूले सार्वजनिक गरिसकेका छन् । त्यसैले राज्य पुनर्संरचना (? ? ) नामक खेलमा अर्को सुगौली सन्धिको गन्ध आइरहेको देखिन्छ । दुईखुट्टे पशुको घेरामा बसेका पार्टीका पशुपतिनाथहरू विदेशीसँग कति नतमस्तक छन् भन्ने कुराको प्रमाण खोज्न टाडा जानै पर्दैन । संविधान नामको राजनीतिक बाइबल, बढ्दो इसाईकरण, संघीयताका नाममा फैलाइएको मन्द विष, चरम विखण्डन, विग्रह र विभाजनको विश्लेषण गर्ने हो भने नेपाल विश्व मानचित्रबाट केही वर्षमै लोप हुने अवस्था देखिन्छ । समानान्तर सरकार चलाइरहेका आईएनजीओ (अन्तर्राष्ट्रिय गैरसरकारी संस्थाहरू) तथा उनीहरूका दानमा चलेका व्यक्ति र संस्थाहरू नेपाललाई कसरी चकनाचुर बनाउन सकिन्छ भन्ने षड्यन्त्रमा लागेको स्पष्ट छ । यसमा वर्तमान सरकारले ठूलो भूमिका खेलिरहेको देखिन्छ । राष्ट्रका हरेक स्थायी शक्तिलाई धुलिसात बनाएर बाह्य शक्तिको निर्देशनमा काम गर्ने वर्तमान सरकारले राष्ट्रिय एकता, अखण्डता, स्वतन्त्रता र सार्वभौमसत्तालाई दिनप्रतिदिन कमजोर तुल्याइरहेको पाइन्छ । राजधानीमा वैशाख ६ गते वीर भक्ति थापाको २०२ औं स्मृति दिवस कार्यक्रममा विभिन्न वक्ताले राष्ट्र आज अभूतपूर्व रूपमा कमजोर भएको टिप्पणी गरे । प्रा जगमान गुरुङ, सेनापति राजेन्द्र क्षत्री, प्रा त्रिरत्न मानन्धर, सैनिक इतिहासका विज्ञ डा प्रेमसिंह बस्न्यात, पूर्व सेनापति रुक्मांगद कटवाल, लक्ष्मी बस्न्यात, सुजित मैनालीलगायतका वक्ताहरूसँगै पंक्तिकारलाई पनि आफ्ना विचार प्रस्तुत गर्ने अवसर दिइएको थियो । पंक्तिकारको तर्क थियो, 'हिजो आत्मनिर्णयको अधिकार हामीसँगै सुरक्षित थियो, आज हरेक विषयमा विदेशीले दिएको हुकुम र निर्देशनको पालना गर्न सरकार बाध्य छ ।' राष्ट्र धराशयी हुन लाग्दा पनि राष्ट्रको संरक्षण, संवद्र्धन र सम्पोषण गर्ने प्रबल शक्ति जनतासामु देखिएको छैन । नेपाली सेना, सशस्त्र प्रहरी, नेपाल प्रहरी र राष्ट्रिय अनुसन्धान विभागलाई 'दुस्मन' भन्नेहरूले सिंहदरबारमा बसेर आज राजकाज चलाएका छन् । त्यस्ता व्यक्तिहरूलाई जुत्ता बजारेर सलाम गर्दा सुरक्षाकर्मीहरूलाई सन्तुष्टि र आनन्द हुन्छ कि पीडा ? त्यो उनीहरूलाई अवश्य थाहा होला । कटुसत्य के हो भने आमालाई बलात्कार गर्ने व्यक्ति बाबु हुन सक्दैन । आत्मसम्मान, स्वाभिमान, साहस र इमान हुने कुनै पनि नेपालीले नेपाललाई ध्वस्त बनाउने शक्ति वा व्यक्तिलाई समर्थन गर्दैन र गर्नु पनि हुँदैन । माओवादीका सरदार पुष्पकमल दाहालले पटकपटक भनेका छन्, 'सडक, संसद् र सरकार सबैलाई मोर्चाका रूपमा उपयोग गर्ने नीतिअनुसार हामी अगाडि बढ्नेछौं, तर हाम्रो अन्तिम लक्ष्य साम्यवादी शासन नै हो ।' तसर्थ गाउँदेखि केन्द्रसम्म 'कब्जा गर्ने' नीतिबाट माओवादी विमुख भएको छैन । यो तथ्य बुझ्न सकेनन् भने पाहा भ्यागुता फुले झैं अभिमानले फुलेका कैयन् नेता, बुद्धिजीवी र 'हामी नै पशुपतिनाथ हौं' भनेर बसेका धेरै व्यक्ति झ्यालखानामा पुग्नेछन् । इसाई फौजका रूपमा फैलिएको माओवादीलाई चीनले विश्वास नगरे पनि भारत र पश्चिमाहरूले उपयोग गरिरहेको टड्कारो देखिएको छ । चिनियाँहरूले पुष्पकमल दाहालका बारेमा राम्ररी बुझेका छन् । एकजना प्राध्यापकले स्पष्ट भनिदिए, 'चिनियाँहरू बरु त्यस्ता व्यक्तिलाई स्वीकार गर्न सक्छन्, जो कहिल्यै पनि मित्र थिएन, तर आफूलाई छिटोछिटो परिवर्तन गरिरहने व्यक्तिलाई मन पराउँदैनन् ।' (हिमाल खबरपत्रिका, ३८ वैशाख २०७४) नेपालमा स्पष्ट राष्ट्रिय नीति र राष्ट्रिय नेता दुवैको अभाव देखिएको छ । दलभित्र गुट बनाएर फुट गराउने धेरै छन् । तर राष्ट्रका सबै भाषा, धर्म, क्षेत्र आदिलाई एकजुट गराउने राष्ट्रिय नायक कोही छैनन् । २०४७ सालपछि पनि केही नेताका कुरा सुन्थे मानिसहरू । अचेल टेलिभिजनका पर्दामा कुनै नेता देख्नासाथ धेरैले छिःछिः भन्ने गर्छन् । यो वितृष्णा, तिरस्कार, घृणा, अनास्था र अविश्वास सामाजिक सञ्जालहरूमा पनि देखिन्छ । युवावर्गमा राजनीतिप्रति नै घृणा बढिरहेको छ । विदेशमा पसिना बगाउने ४० लाखभन्दा धेरै युवाले काठमाडौंमा एक दिन मात्र प्रर्दशन गरे भने आजका कैयन् नेता थुकैथुकले पुरिन सक्छन् । उनीहरूका लुगा धुजाधुजा हुन सक्छ । कैयन् वर्षदेखि प्रजातन्त्र र लोकतन्त्र (? ? ? ) भनेर ठगिरहेका अधिकांश राजनीतिकर्मीलाई ज्यान जोगाउन धौधौ हुन सक्छ । के सोचेका छन् नेतागणले ? आफ्ना केही प्रियजनलाई पत्रकार, लेखक, विश्लषक र गुप्तचरको भेषमा पालेर राष्ट्र र जनताको शोषण गरिरहने ? विदेशीले बोकाएको संघीयता, गणतन्त्र र धर्मनिरपेक्षता लादेर नेपाललाई पराधीन बनाउने ? लेन्डुप, मीर जाफर, क्विजलिङ र जय चन्दका अवतार बनेर राष्ट्रको अस्तित्वसँग खेलबाड गरिरहने ? के यो देश दलहरूको बिर्ता हो ? के जनता कमारा हुन् ? भोट दिने मेसिन हुन् ? राष्ट्रघाती र उनीहरूका हरुवाचरुवालाई जिताउँदा राष्ट्र हार्छ भने किन चाहियो त्यस्तो पद्धति ? किन चाहिएको छ राष्ट्रघाती बथान ? राणाशासकले सनद र इस्तिहार जारी गरे झैं सिंहदरबारको बार्दलीबाट फर्मान गरे झैं वा टुँडिखेल खरिबोटको चौताराबाट देशवासीका नाममा सम्बोधन गरे झैं टेलिभिजनका पर्दाबाट जनताका नाममा बितेका १०११ वर्षमा १०११ जना प्रधानमन्त्रीले अनेकौं हावादारी गफ दिए । इमानदार, श्रमजीवी, सज्जन र सरल स्वभावका निम्न आय भएका जनता आज भोकै बस्ने अवस्थामा पुगेका छन् । शिक्षा र स्वास्थ्यमा समेत बेरोकटोक कालो व्यापार भइरहेको छ । महँगीले आकाश छोएको छ । किसान, मजदुर र विद्यार्थी वर्ग रोएका छन् । नेताका गुलामी गर्ने छात्र संगठनका अगुवालाई विद्यार्थीको होइन, आफ्नै नेताको चिन्ता छ । सत्य बोल्दा विदेशी सहयोग र दान रोकिन्छ भन्ने पीरले धेरैजसो बुद्धिजीवी कमैया बनेका छन् । त्यसैले पशुका घेरामा रमाएका छन्, यन्त्रमानवजस्ता पराधीन नक्कली पशुपतिनाथहरू । आजको यथार्थ यही हो ।"
खेलकुदमा छ धेरै अवसर,"महिला बास्केटबल टोलीकी सदस्य अलिसा ठकुरी संस्कृति र इङ्लिस प्रिपेटरी स्कुलमा बास्केटबल सिकाउँछिन् । सन् २००३ देखि बास्केट बल खेल्न थालेकी उनी सन् २०११ देखि लगातार राष्ट्रिय टोलीको सदस्य रहँदै आएकी छन् । राष्ट्रिय टोलीकी सेन्ट्रल डिफेन्स अलिसा दुवै विद्यालयका कक्षा एकदेखि कक्षा १० सम्मका विद्यार्थीलाई बास्केटबलको कला सिकाउँछिन् । दुवै विद्यालयमा टाइमटेबल मिलाएर बास्केटबल सिकाउने गरेकी छु । संस्कृतिमा शनिबार र आइतबार सिकाउँछु भने इङ्लिस प्रिपेटरीमा अन्य दिन सिकाउँछु' अलिसा भन्छिन् । नेटबलको पनि राष्ट्रिय खेलाडी उनले दुवै विद्यालयबाट मासिक २० हजार रुपैयाँ आम्दानी गर्ने गरेको बताइन् । दुवै विद्यालयसँग घन्टाको हिसाबले पारि श्रमिक लिन्छु । मासिक रूपमा हिसाब गर्दा २० हजारजति हुन्छ', उनले बताइन् । लामो समयदेखि खेलकुदमा सक्रिय अलिसा यस पेसाबाट सन्तुष्ट रहेको बताउँछिन् । अरू क्षेत्रमा काम गरे पनि मासिक कमाउने भनेको २० हजारकै हाराहारी हो । अरू पेसामा जस्तो यस पेसामा धपेडी र तनाव पनि कम हुने भएकाले यही पेसा राम्रो लागेको छ र यसबाट सन्तुष्ट पनि छु', अलिसाले भनिन् । यसैगरी, करातेकी राष्ट्रिय खेलाडी अनु अधिकारी पनि दुई वटा विद्यालयमा कराते सिकाउँछिन् । उनी प्यारागन स्कुल तिलगंगा र सृष्टि स्कुल बौद्धमा कराते सिकाउँछिन् । तीन वर्षदेखि कराते सिकाउन थालेकी अनुले दुई वटा स्कुलबाट १५ हजारजति कमाउँछिन् ।११ औं दक्षिण एसियाली खेलकुद (साग) को रजत पदक विजेता अनु यस पेसाबाट सन्तुष्ट रहेको बताउँछिन् । पार्टटाइम काम हो । सधंै खटिरहनु पर्दैन । त्यसैले यस पेसाबाट म सन्तुष्ट छु', उनी भन्छिन् । खेलकुद क्षेत्रमा साढे एक दशक बिताइसकेकी अनु आफूसँग भएको सीप भाइबहिनीलाई सिकाउँदा रमाइलो लाग्ने बताउँछिन् । हामीले पहिले सिकेका कुरा भाइबहिनीलाई सिकाउन पाउँदा रमाइलो लाग्छ', उनले भनिन् । अलिसा र अनु मात्र होइन, खेल क्षेत्रका विभिन्न व्यक्तित्व अहिले यसैलाई जीवनको आधार बनाइरहेका छन् । कुनै बेला सोख र पुरस्कारसँग मात्र जोडिएको खेलकुद अब जीविकोपार्जनको समेत आधार बन्दै छ । पुरस्कार र सम्मानको रूपमा लिइने खेल क्षेत्र अब विस्तारै आर्थिकोपार्जनको आधार बनिरहेछ । स्वास्थ्यका लागि खेलकुद, राष्ट्रका लागि खेलकुद' को नारा बोकेको नेपाली खेलकुद मुलुकको इज्जत र प्रतिष्ठाका साथै जीविकोपार्जन र जीवन निर्वाहको माध्यम पनि बनेको छ । कुनै बेला स्वास्थ्य र पदकसँग मात्र तौलिने खेलकुदको आयाम फराकिलो भएको छ । त्यसैले धेरैले यसलाई नै आफ्नो जीविकोपार्जन र रोजीरोटीको माध्यम बनाएका छन् । पछिल्लो समय हरेक स्कुल, कलेज र शिक्षण संस्थाले खेलकुदको महत्वव बुझ्न थालेका छन् । त्यसैले नियमित अध्ययन अध्यापनसँगै अतिरिक्त क्रियाकलापका रूपमा खेलकुदलाई पनि सञ्चालन गर्दै आइरहेका छन् । हरेक विद्यालय तथा कलेजले फुटबल, बास्केटबल, मार्सल आर्टस्लगायत विभिन्न खेलकुद सञ्चालन गर्दै आएका छन् । विद्यालय र कलेजले खेलकुद सञ्चालन गर्न थालेपछि यसको प्रत्यक्ष फाइदा खेलाडीलाई भएको छ । विभिन्न खेलका राष्ट्रिय खेलाडी कुनै न कुनै विद्यालय र कलेजसँग जोडिन थालेका छन् । उनीहरूले स्कुल कलेजमा अतिरिक्त क्रियाकलापमा विभिन्न खेल प्रशिक्षकका रूपमा रोजगार पाउन थालेका छन् । नेपाली खेलकुदका अघिल्लो पुस्तादेखि पछिल्लो पुस्तासम्म विभिन्न स्कुल र कलेजमा खेलकुद इन्स्ट्रक्टर' छन् । पूर्वफुटबल खेलाडी हरि खड्कादेखि पछिल्लो पुस्ताका धेरै राष्ट्रिय खेलाडी आफूजस्तै खेलाडी उत्पादनमा लागेका छन् । यसले उनीहरूलाई दोहोरो फाइदा पुगेको छ । एकातिर आफूले सिकेको कला र ज्ञान अरूलाई बाँड्न पाएका छन् भने अर्कोतिर पकेट खर्च पनि जोहो गर्न पाएका छन् । पछिल्लो समय विद्यालय तथा कलेजले एउटै खेल मात्र नभई विभिन्न खेल सिकाउने गरेका छन् । शारीरिक शिक्षा अध्ययन गरेकाहरूले विभिन्न खेल सिकाए पनि राष्ट्रिय खेलाडीले भने आफूले खेल्ने एउटै मात्र खेल सिकाउने गर्छन् । केही सम्पन्न विद्यालयले भने फुटबल, क्रिकेट, बास्केटबललायत खेलका छुट्टाछुट्टै प्रशिक्षक नै राख्ने गरेका छन् । विद्यालय तहमा धेरैले बास्केटबल प्रशिक्षक राख्ने गरेका छन् भने कलेजले फुटबल, क्रिकेट, बास्केटबललगायत विधागत खेलका प्रशिक्षक राख्ने गरेका छन् । धेरै जनाले फुटबल, क्रिकेट, भलिबललगायत विभिन्न खेल सिकाउने गर्छन् मैलेचाहिँ कराते मात्रै सिकाउने गरेकी छु', राष्ट्रिय खेलाडी अनुले भनिन् । रग्वीका राष्ट्रिय खेलाडी सुनील ठकुरी पनि काब्य र शारदा एकेडेमीका स्पोर्टस् टिचर हुन् । साढे तीन वर्षदेखि राष्ट्रिय टोलीको सदस्य रहँदै आएका उनी दुवै स्कुलमा सातामा चारपाँच दिन रग्वी र तेक्वान्दो सिकाउने गरेको बताउँछन् । रग्वी खेलमा लाग्नु अघि तेक्वान्दो खेलेका उनी दुवै खेल खेलेका कारण विद्यार्थीलाई सिकाउन सजिलो भएको बताउँछन् । मैले तेक्वान्दोबाट खेलकुद सुरु गरेको हुँ । पछि रग्वी खेल्न थालें र अहिले राष्ट्रिय टोलीको सदस्य छु । दुवै खेलको खेलाडी भएकाले विद्यार्थीलाई सिकाउन सजिलो भएको छ', उनले भने । उनकै प्रशिक्षणमा काव्यलगायत विद्यालयले रग्वी खेलमा विभागीय टोलीलाई पराजित गर्न सफल भएको थियो । यसअघि ६ वटा विद्यालयमा खेलकुद सिकाउने सुनील अहिले दुईवटा स्कुलमा मात्रै सिकाउने गर्छन् । धेरै स्कुलमा संलग्न हुँदा समयले भ्याइएन, त्यसैले अहिले दुई वटा विद्यालयमा मात्रै सिकाउँदै आएको छु', उनले भने । एउटा विद्यालयबाट मासिक १० हजार रुपैयाँ पारि श्रमिक लिँदै आएका उनी यस पेसाबाट सन्तुष्ट रहेको बताउँछन् ।"
राजेन्द्र बम र प्रकाश चन्दको जोडी क्षेत्रीय च्याम्पियन,"धनगढी: अन्नपूर्ण पोस्ट् ईन्टरनेशनल ब्याटमिन्टन प्रतियोगितामा पुरुष डबल्सको उपाधि कैलालीका राजेन्द्र बम र प्रकाश चन्दको जोडीले जित्नु भएको छ। सोमबार बिहान धनगढी रंगशालामा भएको फाईनलमा बम र चन्दको जोडीले कैलालीकै सुनिल श्रेष्ठ र दिलीप चन्दको जोडीलाई २११२ र २११० को सोझो सेटमा पराजित गर्दै क्षेत्रीय च्याम्पियन बन्नु भएको हो। राजेन्द्र बम नेपाल प्रहरीका प्रहरी सहायक निरीक्षक हुन भने दिलिपसिंह देउवा नेपाल प्रहरीका डिएसपी हुन्। यस्तै पुरुष सिंगल्स तर्फ कैलालीका देवराज राना क्षेत्रीय च्याम्पियन हुनु भएको हो। उहाँले कन्चनपुरका गोकुल जोरालाई २११८ र २११२ को सोझो सेटमा पराजित गर्नु भएको हो। यस्तै महिला सिंगल्समा कैलालीकी प्रार्थना देउबा क्षेत्रीय च्याम्पियन बन्नुभयो। निक्कै नै प्रतिस्पर्धात्मक फाईनल खेलमा देउवाले कैलालीकै अम्बिका मल्ललाई हराउनु भएको हो। पहिलो सेट २२१९ ले जित्नु भएको प्राथनाले दोस्रो सेट १९२१ ले गुमाउनु भएको थियो। तर तेस्रो सेटमा २२२० को संघर्षपूर्ण जित निकाल्दै प्रार्थना क्षेत्रीय च्याम्पियन बन्न सफल हुनुभयो। प्रतियोगिताका सबै विजेता र उपविजेताले असारमा काठमाडौंमा आयोजना हुने अन्तर्राष्ट्रिय प्रतिस्पर्धामा सहभागिता जनाउने अवसर पाएका छन्। जहाँ १४ देशका खेलाडीहरुले प्रतिस्पर्धा गर्दैछन्। प्रतियोगिताको समापन समारोहमा कैलालीका प्रमुख जिल्ला अधिकारी गोविन्द प्रसाद रिजाल र सहायक प्रमुख जिल्ला अधिकारी मोहनराज जोशी उपस्थित हुनु भएको थियो। उहाँले एक नीजि मिडिया हाउसले आफ्नो सामाजिक उत्तरदायित्व अन्तर्गत सभ्य र भव्य रुपमा आयोजना गरेको क्षेत्रीय प्रतियोगिताको सराहना गर्नुभयो। यस्ता प्रतियोगिताले, खेलाडी उत्पादन हुने र मोफसलमा रहेका खेलाडीले राष्ट्रिय तथा अन्तराष्ट्रिय रुपमा स्पर्धा गर्ने आवसर पाउने उहाँको भनाई थियो। कार्यक्रममा कैलाली जिल्ला खेलकुद विकास समितिका अध्यक्ष दिपक सिहले पनि अन्नपूर्णपोष्टले आयोजना गरेको कार्यक्रमको प्रशंसा गर्दै यस्ता कार्यक्रमहरुले खेलाडिको हौसला बढ्ने बताउनुभयो। उहाँले, जिल्ला खेलकुद विकास समिति यस्ता प्रतियोगिताहरुमा सहयोग गर्ने बताउनुभयो। ब्याटमिन्टन संघको तर्फबाट केन्द्रिय सदस्या ऋषिकेश श्रेष्ठले पनि संघले गर्नुपर्ने प्रतियोगिता अन्नपूर्ण पोष्टले गरेकाले धन्यबाद दिनुभयो। प्रतियोगिताका विजयी खेलाडिहरुलाई प्रमुख अथिति तथा कैलालीका प्रमुख जिल्ला अधिकारी गोविन्द रिजाल, कैलालीका प्रहरी उपरिक्षक अर्जुन चन्द, शसस्त्र प्रहरी सीमा सुरक्षा बल धनगढीका एसपी गणेश संग्रौला, क्षेत्रीय खेलकुद विकास समितिका कार्यालय प्रमुख प्रेमबहादुर मल्ल लगायतले नगद पुरुस्कार, प्रमाणपत्र प्रदान गर्नु भएको थियो। अन्नपुर्ण पोष्टका कैलाली सम्बाददाता शिबराज भट्टको अध्यक्षतामा भएको समापन समारोहमा अन्नपुर्ण नेटवर्कका क्षेत्रीय संयोजक मनोज बस्नेतले, सहभागि खेलाडि, अथिति, खेल प्राविधिक, स्वयम सेवक र सहभागि सबैलाई धन्यबाद दिनुभएको थियो। मध्यपश्चिमको नेपालगञ्जमा, बैशाख १७ गते देखि १९ गते, मध्यपश्चिमाञ्चलको बुटबलमा पनि १७ गते देखि १९ गते, पोखरामा बैशाख २१ गते देखि २३ गते, र पुर्वाञ्चलको ईटहरीमा बैशाख २ गते देखि २८ गते सम्म क्षेत्रीय प्रतियोगिताको आयोजना गरिने भएको छ। सबै प्रतियोगितामा प्रथम र द्वित्तीय हुने खेलाडिलाई आतेजाते यातायात खर्च दिएर अन्नपुर्ण मिडिया नेटवर्कले काठमाण्डौ बोलाउने र देशैभरीबाट छनौटमा परेका खेलाडिले काठमाण्डौंमा अन्य १४ वटा देशका अन्तराष्ट्रिय खेलाडिहरुसँग प्रतिष्पर्धा गर्नुपर्नेछ। प्रतियोगितामा सुदूरपश्चिमभरीका ६८ जना खेलाडीहरुले सहभागिता जनाएका थिए। पुरुष डबल्समा २२ जोडी, पुरुष सिंगलमा १६ जना र महिला सिंगलमा ८ जनाले सहभागिता जनाएका थिए।"
तीनवटै स्पर्धाका सेमिफाइनल खेल सम्पन्न,"धनगढीः धनगढीको क्षेत्रीय रंगशालामा जारी अन्नपूर्ण पोस्ट् इन्टरनेसनल कर्पोरेट ब्याड्मिन्टन प्रतियोगितामा विभिन्न जिल्लाबाट आएका खेलाडीबीच कडा प्रतिस्पर्धा देखिएको छ । प्रतियोगिताअन्तर्गत आइतबार क्वार्टरफाइनल र सेमिफाइनल चरणका खेलहरू सम्पन्न भएका छन् । आइतबार भएको पुरुष सिंगलतर्फको सेमिफाइनल खेलमा कैलालीका देवराज रानाले कैलालीकै अमृत चौधरीलाई २१८, २११८ अंकले पराजित गर्दै फाइनलमा स्थान बनाए । सोही स्पर्धाको अर्को सेमिफाइनलमा कैलालीका गोकुल जोराले कञ्चनपुरका प्रियन्सु क्षत्रीलाई २११६, २११७ ले हराउँदै फाइनलमा स्थान पक्का गरे । महिला सिंगलमा भने कैलालीकी प्रार्थना देउवा र अम्बिका मल्ल फाइनलमा पुग्न सफल भए । सेमिफाइनलमा प्रार्थनाले कैलालीकी सीमा चौधरीलाई २१४, २१४ ले पराजित गरिन् । अम्बिकाले भने सेमिफाइनलमा कैलालीकी एलिना तिरुवालाई २११५, २११३ अंकले पाखा लगाइन् । यसैगरी पुरुष डबल्सको सेमिफाइनल खेलमा कैलालीका सुनिल श्रेष्ठ र दिलीप देउवाको जोडीले कैलालीकै पद्मराज भट्ट र मंगलबहादुर जीएमको जोडीलाई २११७, २११२ अंकले पराजित गरी फाइनलमा स्थान बनायो । सोही स्पर्धाको अर्को सेमिफाइनल खेलमा कैलालीका राजेन्द्र बम र प्रकाश चन्दको जोडीले कैलालीकै छेदुप्रसाद चौधरी र लक्ष्मीप्रसाद चौधरीको जोडीलाई २१११, २११५ अंकले हरायो । तीनवटै स्पर्धाको फाइनल खेल सोमबार धनगढीस्थित क्षेत्रीय रंगशालामा हुनेछ । भव्य समारोहबीच फाइनल खेल सञ्चालन गर्ने तयारीमा छौं', अन्नपूर्ण मिडिया नेटवर्कका क्षेत्रीय संयोजक मनोज बस्नेतले भने, महिला सिंगल, पुरुष सिंगल र पुरुष डबल्स स्पर्धाका विजेता खेलाडीले पाँचवटै विकास क्षेत्रबाट छानिएर आएका खेलाडीसँग काठमाडौंमा हुने अन्तिम चरणको खेलमा प्रतिस्पर्धा गर्नेछन् ।' क्षेत्रीयस्तरको खेलमा विजयी भएका खेलाडीलाई काठमाडौंमा हुने अन्तिम चरणको प्रतियोगितामा भाग लिन यातायात खर्च आयोजकले नै उपलब्ध गराउने छ । धनगढीमा जारी प्रतियोगितामा सुदूरपश्चिमाञ्चलका ६८ जना खेलाडीले भाग लिएका छन् । काठमाडौंमा हुने अन्तिम चरणको प्रतियोगिताअघि मध्यपश्चिमको नेपालगन्जमा वैशाख १७ देखि १९ गतेसम्म, मध्यपश्चिमाञ्चलको बुटबलमा १७ देखि १९ गतेसम्म, पश्चिमाञ्चलको पोखरामा वैशाख २१ देखि २३ गतेसम्म र पूर्वाञ्चलको इटहरीमा वैशाख २६ देखि २८ गतेसम्म क्षेत्रीय छनोट प्रतियोगिता सञ्चालन हुनेछ ।"
एफए कप फुटबलको उपाधिका लागि आर्सनल र चेल्सी भिड्ने,"काठमाडौः एफए कप फुटबलको उपाधिका लागि आर्सनल र चेल्सी भिड्ने भएका छन्। गएराति भएको खेलमा म्यानचेस्टर सिटीलाई २१ ले पराजित गर्दै आर्सनलले एफए कप फुटबलको उपाधिका लागि चेल्सीसँगको भेट पक्का गरेको हो। निर्धारित ९० मिनेटको खेल ११ गोलको बराबरीमा सकिएपछि अतिरिक्त समयमा आर्सनलले गोल गर्दै फाइनलमा पुगेको हो। खेलको ६२ औं मिनेटमा सर्जियो अग्युरोले गोल गर्दै म्यानचेस्टर सिटीलाई सुरुवाती अग्रता दिलाए। तर, ७१ औं मिनेटमा आर्सनलका लागि नाचो मोनरियलले गोल गर्दै खेल ११ गोलको बराबरीमा ल्याएका थिए। ९० मिनेटसम्म ११ को बराबरी भएपछि अतिरिक्त समयमा धकलिएको थियो। खेलमा पहलो हाफको १०१ औं मिनेटमा एलेक्स सान्चेजले गोल गर्दै आर्सनललाई फाइनलमा पुर्याएका हुन्।"
"मेसी चम्किएपछि बार्सिलोनाले रियल मड्रिडलाई हरायो, उपाधि होड खुला","काठमाडौंः रियल मड्रिड बार्सिलोनासँग पराजित भएपछि स्पेनिस ला लिगा फुटबलको उपाधि होड खुल्ला भएको छ। गएराति भएको खेलमा रियल मड्रिडलाई बार्सिलोनाले पराजित गरेपछि ला लिगाको उपाधि होड खुल्ला भएको हो। लियोनल मेसीको दुई गोलको मदतमा बार्सिलोनाले रियल मड्रिडलाई उसकै घरेलु मैदान सान्टियागो बर्नबाउमा ३२ गोल अन्तरले पराजित गरेपछि उपाधि होड खुल्ला भएको हो। १० खेलाडीमा सीमित भएको रियल मड्रिडलाई बार्सिलोनाले पराजित गर्दा नायक मेसी बने। खेलको २८ औं मिनेटमा कासिमिरोले गोल गर्दै घरेलु टोली रियउल मड्रिडलाई सुरुवाती अग्रता दिलाएका थिए। तर, ३३ औं मिनेटमा लियोनल मेसीले गोल गरेपछि पहिलो हाफ ११ गोलको बराबरीमा सकिएको थियो। खेलमा ७३ औं मिनेटमा इभान र्याकेटिजले गोल गर्दै बार्सिलोनालाई २१ को अग्रता दिलाए। खेलको ७७ औं मिनेटमा मेसीमाथि खराब ट्याकल गरेपछि कप्तान सर्जियो रामोस रातो कार्ड खाँदै मैदानबाट बाहिरिएपछि रियल १० खेलाडीमा सीमित भएको थियो। खेलको ८५ औं मिनेटमा जेम्स रोड्रिग्वेजले बराबरी गोल फर्काउँदै रियललाई हारबाट जोगाउन प्रयास गरेका थिए। तर, खेलमा इन्जुरी समय मेसीले उत्कृष्ट गोल गर्दै रियल मड्रिडलाई स्तब्ध पारे। जितपछि रियल मड्रिडसँग अंक बराबरी गरेको बार्सिलोना ला लिगा फुटबलको शीर्ष स्थानमा उक्लिएको छ। बार्सिलोना ३३ खेलबाट ७५ अंकका साथ शीर्ष स्थानमा रहँदा ३२ खेलबाट ७५ अंक जोडेको रियल मड्रिड गोल अन्तरका आधारमा पछि पर्दै लिगको दोस्रो स्थानमा झरेको छ।"
एक्ली मुस्लिम महिला रेफ्री,"नेपालगन्नेजः नेपालमा ब्याड्मिन्टन खेलको एकमात्र मुस्लिम महिला अम्पायर हुन्, २३ वर्षीया समन एक्वाल । सानै उमेरमा ब्याड्मिन्टनको रेफ्री बनेर उनले अन्तर्राष्ट्रिय प्रतियोगितासमेत खेलाइसकेकी छन् । नेपालगन्जकी समनले, अन्नपूर्ण पोस्ट्ले काठमाडौंमा आयोजना गरेको कर्पोरेट ब्याड्मिन्टन प्रतियोगितासमेत कुशलतापूर्वक खेलाएकी थिइन् । यतिबेला पनि उनी अन्नपूर्ण पोस्ट्ले आयोजना गर्न लागेको अन्तर्राष्ट्रिय कर्पोरेट ब्याडमिन्टन प्रतियोगिताको चौथो संस्करणमा सोही भूमिकामा देखिने तयारीमा छिन् । अहिले झन् नयाँ उत्साह थपिएको छ, आफ्नै ठाउँमा हुन लागेको यति ठूलो प्रतियोगितामा रेफ्री हुँदैछु', उत्साहपूर्ण हाँसोसँगै उनले भनिन् म त आफूलाई लक्की नै ठान्छु र, यो ठूलो अपरच्युनिटी पनि हो ।' कमर्समा स्नातक सकेर हिमालयन बैंकमा जागिर खाइरहेकी समन अहिले कानुनमा पनि स्नातक गर्दैछिन् । कानुन पढ्ने उनको पहिलादेखिकै रहर थियो । आफ्नै समुदायमा भइरहेका अन्यायका विरुद्ध वकालत गर्नेछु', उनी भन्छिन्, त्यसैले कानुन पढ्न लागेकी हुँ ।' उनको अनुहारमा बुर्का छैन । आफूले चाहेको अनि बजारमा चलेकै फेसन गर्छिन् तर, उत्ताउलोपन उनलाई मन पर्दैन रे । मुस्लिम समुदायमा त्यो पनि महिलाले यस्तो वातावरण कमैले पाउँछन् । र, त उनले पटकपटक आफूलाई भाग्यमानी ठान्छिन् । मेरै वरिपरिका केटीहरूलाई देख्छु, आफैलाई कस्तो कस्तो लाग्छ । त्यहाँ आफूलाई राखेर हेर्छु, ओहो अल्लाहले त मेरो राम्रै भाग्य बनादिएका रहेछन्, नत्र मेरोजस्तो खुल्ला दिल भएका बाबुआमा पाउने थिइनँ', उनी भन्छिन् । परिवारमा उनलाई कहिल्यै कुनै रोकतोक भएन । उनका बुवा सधैं उनलाई भन्ने गर्छन् रे, समाजमा कस्ले के भन्छ, त्यो नहेर्नु, बस् आफू कति सही छु वा गलत छु भन्नेमात्रै हेर्नु र सधैं सही बाटोमा हिँड्नु, नमाजमा छोरी मान्छेको बारेमा नराम्रो कहीँ लेखेको छैन ।' स्कुले जीवनमा उनी भलिबल खेलाडी थिइन् । स्कुल स्तरका थुप्रै प्रतियोगिता पनि खेलेकी छन्, उनले । तर, ९ कक्षामा पढ्दा उनलाई ब्याड्मिन्टनको रहर पलायो । र, उनले त्यसैमा अभ्यास गर्न थालिन् । खेल्दै जाँदा उनमा ब्याड्मिन्टनको नशै लाग्यो । उनले धेरै स्थानीयस्तर र राष्ट्रियस्तरका ब्याड्मिन्टन पनि खेलिसकेकी छन् । उनको खेलप्रतिको समर्पण देखेरै होला एकदिन उनका कोचले एउटा अफर गरे अब तिमी रेफ्री बन ।' उनले केही नसोची त्यो अफर स्वीकार गरिन् । केही समय अनौपचारिक सिकाइकै भरमा उनले धेरै खेलहरू खेलाइन् । र, गत डिसेम्बरमा उनले नेपालगन्जमै नौ दिनको अम्पाएर कोर्स पनि गरिनन् । शिक्षित मुस्लिम परिवारकी उनी यसअघि सामाजिक क्षेत्रमा पनि काम गर्थिन् । उनकी आमा मैमुना सिद्धिकी पनि सामाजिक अभियन्ता हुन् । मुस्लिम महिला अधिकारका लागि उनकी आमा र साथीहरू मिलेर नेपालगन्जमा फातिमा फाउन्डेसन खोलेका थिए । समनले पनि केही समय सामाजिक कार्यकर्ता भएर काम गरिन् । ब्याड्मिन्टनमै आफ्नो भविष्य देखेकी समनलाई कानुन पढेर समाजका लागि केही गर्ने इच्छा पनि छ ।"

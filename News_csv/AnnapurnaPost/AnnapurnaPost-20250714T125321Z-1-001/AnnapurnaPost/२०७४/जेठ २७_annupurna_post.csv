शीर्षक,विवरण
कतार प्रकरण : एक टेलिभिजनले निम्त्याएको,"अधिकांश कतारबासी सायद निद्रामै थिए होलान्, जतिबेला छिमेकी बहराइनले (गत सोमबार) कतारसँग कूटनीतिक सम्बन्ध अन्त्य भएको घोषणा गर्यो । इस्लामिक पवित्र महिना रमजानको दसौं दिन स्थानीय समयअनुसार बिहान ५:५० मै बहराइनले यस्तो घोषणा गरेको १० मिनेट पनि बितेको थिएन, साउदी अरेबियाले पनि सोही फैसला सुनायो । 'राष्ट्रिय सुरक्षा' र 'आतंकवादको खतरा टार्न' भन्दै दुई प्रभावशाली अरब देशले लिएको अनपेक्षित निर्णयको केही घन्टाभित्रै उक्त क्षेत्रका चार देशले सोही प्रकृतिका वा त्योभन्दा पनि कठोर घोषणा गरिसकेका थिए । नाटकीय घटनाक्रमका बीच कतारका नागरिकलाई १५ दिनभित्र छिमेकी देश छोड्ने सूचना प्राप्त भएको छ भने ती छिमेकी देशका नागरिक कतार प्रवेश गर्ने छैनन् । साउदी अरेबियाले कतारसँग समुद्री र हवाई सम्पर्कसमेत तोडेको छ, संयुक्त अरब इमिरेट्स (यूएई) ले पनि कतारका विमान तथा जहाजको लागि विमानस्थल र बन्दरगाह बन्द गरिदिएको छ । इत्तेहाद, एमिरेट्स, फ्लाई दुबई र गल्फ एयरले दोहाभित्र र बाहिरका सबै उडान रद्द गरिदिएका छन् । संसारकै सफलतममध्ये एक कतार एयरबेज साउदी अरेबियातर्फका उडान बन्द गर्न बाध्य भएको छ । एक साताभित्र कतारसँग कूटनीतिक सम्बन्ध तोड्ने देशको संख्या एक दर्जन हाराहारी पुगेको छ । कतारलाई 'एक्ल्याउने' साउदी अरबलगायतका देशको निर्णयले कतार मात्र होइन, पूरै खाडी क्षेत्रमा कूटनीतिक संकट उत्पन्न भएको छ । अप्रत्यासित रूपमा विकास भएको परिस्थितिले २३ लाख आन्तरिक जनसंख्या र त्यसकै हाराहारी अर्थात् करिब २० लाखभन्दा बढी विदेशीलाई आ श्रय दिइरहेको कतारको भविष्य के हुन्छ ? अनुमान गर्न कठिन छ । वैभवशाली देश भए पनि खाद्यान्नमा पूरै आयात र त्यो पनि साउदीमै निर्भर रहेको कतारका नागरिक र त्यहाँ कार्यरत विदेशीहरू खाद्यान्न संकलन गर्न सपिङ सेन्टरमा लाइन लागेको समाचार सामान्य बनिसकेको छ । भलै कतारले पछिल्लो प्रकरणले आफ्नो देशका नागरिक र त्यहाँ बसिरहेकाहरूलाई कुनै असर नपर्ने दोहोर्याइरहेको छ । यो परिघटनाका पछाडि को ? जवाफ जटिल छ । अथवा जवाफ असम्भवप्राय: छ । सबैभन्दा बुझिनसक्नुको कुरा अमेरिकाकै इसारामा विकास भएको भनिएको यो कूटनीतिक द्वन्द्वमा रहेका दुवै पक्ष साउदी अरेबिया र कतार, सुन्नीबाहुल्य जनसंख्या र राजतन्त्रात्मक व्यवस्था भएका 'एयालाई अफ अमेरिका' अर्थात् अमेरिकाका निकट सहयोगी मुलुक हुन् । कतारसँग सम्बन्ध तोडेका खाडी क्षेत्रका देशहरूले कतारमाथि इजिप्टको मुस्लिम ब्रदरहुड, प्यालेस्टाइनी हमास, इरानको रेभुलस्नरी गार्डलगायतका इस्लामिक अतिवादी र अर्धसैनिक संगठनलाई समर्थन गरेर आतंकवाद प्रवद्र्धन गरेको आरोप लगाएका छन् । यूएईले कतारलाई ती समूहलाई आर्थिक सहयोग र प्रवद्र्धन गरेको आरोप लगाएको छ, तर विश्लेषकहरूको बुझाइमा यो प्रकरणको मुख्य चुरो कतार र इरानबीच बढ्दो निकटताले पैदा गरेको भय हो । कतारको कथित स्वतन्त्र विदेश नीतिले सबैखाले इस्लामिक संगठनलाई भ्रातृत्वको आधारमा व्यवहार गर्ने छुट दिन्छ, जुन अहिलेको विवादको केन्द्रमा देखिन्छ । कतारको 'मुख्य दोष' खाडी क्षेत्रमा साउदी 'हेजमोनी' तोड्दै स्वतन्त्र बाटो पहिल्याउन खोज्नु हो । सतही रूपमा हेर्दा विवादको आरम्भ कतारका राजा सेख तामिम अल हमाद अल थानीको इरान र अमेरिकामाथिका टिप्पणीबारे आएका समाचारबाट भएको देखिन्छ । त्यस्ता अभिव्यक्तिमा राजा अल थानीले इरानलाई 'इस्लामिक शक्ति' को रूपमा प्रशंसा गरेका थिए भने अमेरिकी राष्ट्रपति डोनाल्ड ट्रम्पको इरान नीतिको आलोचना । यद्यपि कतारले भने मिडियामा आएका सामग्री ह्याकरहरूले प्रकाशन गरिदिएको र ती गलत रहेको बताइरहेको छ । कतार नाकाबन्दीको नेतृत्वमा रहेको साउदी र इरानबीच टकरावका विविध कारण छन् । इरानको आणविक कार्यक्रम, सिरिया, लेबनान र यमनमा बढिरहेको तेहरानको प्रभाव मुख्य मानिएका छन् । ओपेकमा सिन्डिकेट कायम राख्न सफल साउदीको लागि त्योभन्दा पनि चिन्ताको विषय हो, कतार र इरानले चर्चिरहेको प्राकृतिक ग्यासको स्रोत । करिब ५१ खर्ब क्युबिक मिटर क्षेत्रमा फैलिएको उक्त प्राकृतिक ग्यास क्षेत्र संसारकै सबैभन्दा ठूलो ग्यास भण्डार हो । यही भण्डारले कतार र इरान धनी र प्रभावशाली बन्दै गएको साउदीलाई मन परेको छैन । त्यसमाथि यही ग्यासकै माध्यमबाट झन्पछि झन् सम्पन्न बन्दै गएको कतारले ओपेकको 'लक्ष्मण रेखा' तोड्दै 'स्वतन्त्र विदेश नीति' अख्तियार गर्ने अवस्था आउनु साउदीको लागि सबैभन्दा टाउको दुखाइ हो । कतारको कथित स्वतन्त्र विदेश नीतिले सबैखाले इस्लामिक संगठनलाई भ्रातृत्वको आधारमा व्यवहार गर्ने छुट दिन्छ, जुन अहिलेको विवादको केन्द्रमा देखिन्छ । कतारको 'मुख्य दोष' खाडी क्षेत्रमा साउदी 'हेजमोनी' तोड्दै स्वतन्त्र बाटो पैल्याउन खोज्नु हो । सन् १९९० को मध्यदेखि नै कतारले साउदीको छायाबाट टाढिने प्रयास जारी राखेको थियो । त्यसकै सफलतास्वरूप इराक आक्रमणताका साउदीमा स्थापना गरिएको अमेरिकी सैनिक अखडा कतारमा सर्यो । जुन साउदीअमेरिका विशेष सम्बन्धमा कतारको 'धावा' बराबर नै मानिएको थियो । अमेरिकी 'डबल स्ट्यान्डर्ड' 'कतार ग्याम्बलिङमा' मा अमेरिका कहाँनेर छ भन्ने प्रश्नको जवाफ सहज छैन । कतारमाथि छिमेकी र मित्रराष्ट्रले गरेको नाकाबन्दी र सबैखाले सम्बन्धविच्छेदपछि 'केटौले' शैलीमा अमेरिकी राष्ट्रपति डोनाल्ड ट्रम्पले गरेका दुई ट्वीट र त्यसबाट उत्पन्न परिस्थितिमा 'ड्यामेज कन्ट्रोल' का लागि ह्वाइट हाउसका अधिकारीहरूले गरेको प्रयासले यो द्वन्द्वमा अमेरिकाको स्थानलाई रहस्यात्मक बनाइदिएको छ । विवादास्पद ट्वीटले जन्माएका बहसबीच राष्ट्रपति ट्रम्पले कतारी राजालाई फोन गरेर अतिवादको प्रवद्र्धन र विद्रोहीलाई आर्थिक सहयोग रोक्न सहकार्य गर्नुपर्ने भन्दै कूटनीतिक मर्यादा जोगाउन खोजेका छन् । कतार प्रकरण अमेरिकाको कथित आतंकवादविरोधी युद्धकै एक अंग मात्र हो या खाडी क्षेत्रका मुलुकबीच बिग्रिएको शक्ति सन्तुलनको उपज हो भन्ने प्रश्नको जवाफ 'हो' या 'होइन' मा आउने सम्भावना देखिँदैन । कतार प्रकरणमा धेरै कुरा एकैपटक मिसिएर गुजुल्टो परेको छ । अमेरिकी नेतृत्वको आतंकवादविरोधी युद्धमा एउटा महत्वपूर्ण सहयोगी कतारमाथि अर्को सहयोगी देशबाट हठात् लागेको नाकाबन्दीलाई अमेरिकी राष्ट्रपति ट्रम्पले त्यही युद्धकै सफलताको रूपमा लिएको उनका प्रारम्भिक ट्वीटले प्रस्ट पार्छन्, तर थाहा पाउनैपर्ने अर्को वास्तविकता के हो भने मध्यपूर्वमा अमेरिकी सेनाको सबैभन्दा ठूलो अखडा कतारमै छ, जुन् कथित आतंकवादविरोधी युद्धको लागि नै खडा गरिएको थियो । साउदी सीमानजिकै रहेको उक्त अमेरिकी सैनिक अखडालाई साउदीले सुरक्षा कबच ठान्छ भने कुनै बेला कतारको निकट मित्र इजरायलले यतिबेला साउदीको साथी बन्दै कतारविरुद्ध उभिएको छ । संसारभरको मानव अधिकारबारे चिन्ता राख्ने अमेरिकाको लागि कतारविरुद्ध मोर्चाबन्दी गरेका र सायद संसारमै सबैभन्दा बढी मानवअधिकार हनन हुने साउदीलगायत खाडी क्षेत्रका अन्य मुलुकको मानव अधिकार खास चासोको विषय रहेन । यी परिघटनामा अमेरिकी 'डबल स्ट्यान्डर्ड' सतहमै देखिन्छ । रूसी रहस्य कतार प्रकरणले धेरै रहस्य कथा पनि जन्माइरहेको छ । कतार भन्छ राजाको भनाइ भन्दै सञ्चारमाध्यममा आएका टिप्पणी ह्याकरहरूले प्रकाशन गरिदिएका हुन् । अमेरिकी अधिकारीहरूले ह्याकिङको दाबीलाई सदर गर्दै यो कार्यको लागि रूसमाथि औंला उठाएका छन् । अमेरिकाका सहयोगी देशबीच द्वन्द्व बढाउन रूसले यो 'ह्याकिङ काण्ड' रचेको अमेरिकीहरूको दाबी छ । यस विषयमा अमेरिकी अनुसन्धान विभाग एफबीआईले जाँच टोली नै बनाएर दोहा पठाइसकेको छ । कतार र अमेरिकी अधिकारीका भनाइ पत्याउने हो भने रूसी ह्याकरहरूले कतारी राज्यनियन्त्रित सञ्चारमाध्यमबाट 'फेक न्युज' प्रकाशन गरेका थिए । यो भनाइ सही मान्ने हो भने कतारमाथि लागेको आरोप र उसविरुद्धका कदममा अमेरिकी समर्थनसमेत स्वत: गलत ठहरिन्छ, जुन 'अमेरिकी विरोधाभास' कै अर्को रूप हो । 'डिप्लोमेसी वार' को केन्द्रमा एउटा टेलिभिजन दुई साताअघि मात्र कतारका राजा सेख तामिम अल हमाद अल थानीले दिएको भनिएको अभिव्यक्तिप्रति आपत्ति जनाउँदै साउदी अरेबिया, यूएई, बहराइन र इजिप्टले कतारी सञ्चारमाध्यमका प्रकाशन र प्रसारणमाथि प्रतिबन्ध लगाएका थिए । प्रतिबन्धित कतारी सञ्चारमाध्यममध्ये निशानाको केन्द्रमा छ दोहामा हेडक्वार्टर रहेको विश्व चर्चित टेलिभिजन नेटवर्क अलजजिरा । कूटनीतिक युद्ध सुरु हुनुअघि नै साउदी, यूएई र बहराइन तथा इजिप्टमा अलजजिराको वेबसाइट बन्द गरिसकिएको थियो । कतारका विदेशमन्त्री मोहम्मद विन अब्दुल रहमान अल थानीले अलजजिरासँकै अन्तर्वार्तामा सोसल मिडिया मात्र नभएर मूलधारे मिडिया पनि कूटनीतिक टकरावको विषय बनेको स्वीकार गरिसकेका छन् । अनपेक्षित नाकाबन्दीसहित दबाब बढाइरहेका छिमेकीसँग 'आत्मसमर्पण नगर्ने' बताएका उनले छिमेकीहरूको माग स्पष्ट नभइसकेको र स्पष्ट माग कुरिरहेको पनि बताएका छन् । साउदी र यूएईले अलजजिरा नेटवर्क पूर्णत: बन्द गर्ने माग गर्न सक्ने विश्लेषकहरूको अनुमान छ, जुन् कुरा अलजजिरा नेटवर्क आफैंले समाचारको रूपमा सम्प्रेषण गरिसकेको छ । एउटा टेलिभिजिन नेटवर्क कसरी यति ठूलो कूटनीतिक टकरावको विषय बन्यो भन्ने जिज्ञासा पनि उठ्न सक्छ । अलजजिरा अहिलेको प्रभावशाली कतारको मुख्य सन्देशबाहक हो भन्दा अत्युक्ति हुँदैन । अलजजिराको अरबी भाषाको प्रसारणका केही कार्यक्रमले अरब क्षेत्रमा कतारको प्रभाव मजबुद पारेको मानिन्छ । इस्लामिक दुनियाँको बन्द समाजले हेरेका अलजजिराका कतिपय सामग्री नै अरब विद्रोहका लागि उत्प्रेरक बनेको समेत बताइन्छ । त्यसै कारण हुनुपर्छ अरबक्षेत्रमा सुरु भएको विद्रोहपछि तानाशाही वा परम्परागत जहानीया शासन रहेका अरब क्षेत्रका अधिकांश देशले अलजजिरालाई दुश्मन नै ठान्ने गरेका छन् । अलजजिराले अंग्रेजी संस्करणको समाचार च्यानल सुरु गरेपछि मुस्लिम र तेश्रो विश्वका एजेण्डालाई मुलधारमा ल्याएर विश्वका स्थापित समाचार माध्यमहरुलाई छायाँमा पार्न सफल भैसकेको छ । अरबक्षेत्र मामिला विज्ञ सुल्तान अल क्वासेमीले एक ट्वीटमा भनेका छन्, रिसाएका छिमेकी रिझाउन कतारका अमिर (राजा) को पहिलो सद्भाव संकेत सायद अलजजिरा टेलिभिजिन नेटवर्क पूर्णतः बन्द गर्ने कदमबाट सुरु हुने छ । नेपालको चासो कतार कूटनीतिक संकटमा नेपाल पनि एक सरोकारवाला पक्ष हो । किनभने ठूलो संख्यामा नेपालीहरू कतारमा कार्यरत छन् । दुई भीमकाय र तीव्र आर्थिक वृद्धि हासिल गरिरहेका देशबीचको परनिर्भर मुलुक नेपालको लागि कतारले भोगेको अप्रत्यासित कूटनीतिक संकटका बहुआयाम पाठ त बन्लान् नै, तर त्योभन्दा बढी चिन्ताको विषय कतारमा रहेका चार लाखको हाराहारीमा रहेका नेपालीको अवस्था हो । खाद्यान्नको लागि पूर्णत: परनिर्भर मुलुकमा रहेकाहरूलाई सम्भावित मानवीय संकटको समयमा सुरक्षित घरफिर्ती तथा कतारमा राम्रै आम्दानी गरिरहेकाहरूलाई स्वदेश फर्काएर गर्नुपर्ने व्यवस्थापन नेपालको लागि सबैभन्दा चुनौतीको विषय देखिन्छ । गौतम एपीवान टेलिभिजनका समाचार डेस्क संयोजक हुन् ।"
यस्तो रह्यो ऊर्जामन्त्रीको कार्यकाल,"ऊर्जामन्त्री जनार्दन शर्माको झन्डै दसमहिने कार्यकाल उत्तरार्धतर्फ आइपुग्दा विवादमुक्त रहन सकेन । ऐनकानुनको धज्जी उडाएर विदेशी पोस्ने विवादास्पद निर्णयसहित बिदा भए । उनको पालामा लोडसेडिङ उल्लेखनीय रूपमा कटौती (उपत्यकालगायत प्रमुख सहरमा अन्त्य) हुन पुग्यो, त्यो सकारात्मक भयो । उनले प्राधिकरणको कार्यकारी निर्देशक पदको लिलाम गरेनन्, त्यो यथार्थ हो । उक्त पद लिलामी नगरेकैले कुलमान घिसिङ कार्यकारी निर्देशक हुन पाए । घिसिङले अरूले जस्तो अँध्यारोको व्यापार गरेनन्, आफ्नो इमानदारी देखाए, जसका कारण यो वर्षको हिउँदयाम सर्वसाधारणको लागि कष्टकर हुन पाएन । लोडसेडिङको भारी कटौतीपछि आम जनताले ऊर्जामन्त्री शर्माबाट धेरै अपेक्षा गरेका थिए । एउटा मन्त्रीको लागि १० महिना धेरै समय नभए पनि नीतिगत निर्णय र सुधार गर्न पर्याप्त थियो । त्यसमा उनले केही प्रयास गरेको देखिन्छ । तर उनले जाँदाजाँदै केही विवादास्पद निर्णय गरेबूढीगण्डकी, तिलाको डलर पीपीएको समझदारी र विश्व बैंकको सौर्य ऊर्जा जडानमा घोटाला । राष्ट्र र सन्ततिको दीर्घकालीन जीवनमा थोरै मात्र असर पुग्ने काम राज्य सञ्चालन गर्ने व्यक्तिबाट हुन्छ भने त्यो अन्ततः कलंक नै सावित हुन्छ । त्यस्तो कलंकले त्यसअघि जतिसुकै राम्रो काम गरे पनि जनताका नजरमा त्यसलाई धुलिसात् गरिदिन्छ । यही मान्यताअनुसार गैरकानुनी ढंगले बूढीगण्डकीको कन्यादान ऊर्जामन्त्रीको सबैभन्दा विवादास्पद निर्णय बन्न पुग्यो। शर्मा आफैंले घोषणा गरेका थिए, 'नेपालको पानी, जनताको लगानी' । यही घोषणा कार्यान्वयन गर्न भन्दै उनले बूढीगण्डकी विकास समिति खारेज गरेर कम्पनीमा ल्याउने निर्णय गरे, तर उनको त्यो निर्णयभित्रको गुह्य भने विवादास्पद चिनियाँ कम्पनीलाई अर्पण गर्नुरहेछ । शर्मा ऊर्जामन्त्री नियुक्त हुनेबित्तिकै उनले कर्मचारी सञ्चय कोष, नागरिक लगानी कोष, नेपाल प्रहरी, सशस्त्र प्रहरी कोष, सैनिक कल्याणकारी कोष, सामाजिक सुरक्षा कोष, बिमा संस्थान, जलविद्युत् लगानी तथा विकास कम्पनी र नेपाल टेलिकमका जिम्मेवार पदाधिकारीलाई मन्त्रालयमा बोलाई नेपालको जलविद्युत्मा केकति लगानी गर्न सकिन्छ भनेर प्रस्ताव गरे । यी नौवटा निकायहरूले आफूसँग चार खर्ब १९ अर्ब ५० करोड रुपैयाँ पुँजी रहेको जानकारी दिए । उनीहरूले तत्काल जलविद्युत्मा मात्र ८८ अर्ब रुपैयाँ र वार्षिक ५४ अर्ब रुपैयाँ थप गर्न सकिने आँकडा प्रस्तुत गरेलिखित रूपमा। मुलुकको दुर्भाग्य नै भन्नुपर्छ, बूढीगण्डकीमा कांग्रेस र एमालेको समेत मिलीभगत छ । राजनीतिक दलका सिन्डिकेटले मुलुक नै बेच्दा रहेछन् भन्ने बूढीगण्डकीले देखाएको छ । मन्त्री शर्माको यो प्रयास त्यतिबेला निकै सराहनीय मानिएको थियो । १०१२ कित्ता सेयरको लागि नागरिकले दिनभरि लाइनमा बस्नुपरेको यथार्थसित साक्षात्कृत हुँदै उनले सारा जनताले जलविद्युत्मा लगानी गर्न पाउने बन्दोबस्ती मिलाउने अर्काे घोषणा गरे । यसबाट मुलुकको आन्तरिक खपतको लागि चाहिने पुँजी स्वदेशमै रहेको प्रस्ट देखियो । यो सपनालाई यथार्थमा बदल्न मन्त्री शर्माले निकै मेहनत गर्लान्, तदनुरूपका नीतिगत सुधार र कार्यक्रम घोषणा होला भन्ने आम अपेक्षा थियो । शर्माले बोलाएका वित्तीय तथा गैरवित्तीय अर्धसरकारी निकायहरूकै लगानी नेपालको जलविद्युत्को लागि पर्याप्त थियो । त्यसमाथि सर्वसाधारणलाई समेत सेयर दिने गरी आयोजना अघि बढाउने भनेपछि नेपालका केही एजेन्टहरूको निद्रा गायब भएको थियो । किनभने उक्त घोषणा कार्यान्वयनले नेपाललाई आवश्यक पर्ने बिजुली उत्पादनको लागि स्वदेशी स्रोत यहीं थियो । यसले गर्दा आकर्षक आयोजना हातमा लिएर बसेका एजेन्टहरूले प्राधिकरणलाई डलर पीपीए गराउन पाउँदैनथे । जलाशययुक्त बूढीगण्डकी जस्ता तीनवटा आयोजना निर्माण गर्न सकिने पैसा स्वदेशमै रहेको तथ्य मन्त्री शर्मा आपैंले उजागर गरेका थिए । जनताको लगानी गर्ने आफ्नै घोषणाविपरीत उनले सरकारबाट बिदा लिने अघिल्लो दिनमात्रै प्रधानमन्त्री निवासमा गएर नेपाल र अन्तर्राष्ट्रिय क्षेत्रमा बद्नाम भएको सीजीजीसीलाई बिनाप्रतिस्पर्धा बूढीगण्डकी दिने समझदारी पत्रमा आपैंले हस्ताक्षर गरे । सार्वजनिक खरिद अनुगमन कार्यालय, कानुन, अर्थ र ऊर्जा मन्त्रालयकै असहमति हुँदाहुँदै पनि उनले प्रचलित ऐन, नीति र नियमावलीविपरीत हस्ताक्षर गरे । बूढीगण्डकीको लागत र निर्माण गर्ने विधिसहितको विस्तृत परियोजना प्रतिवेदन (डीपीआर) तयार भइसकेको थियो । उनी साँच्चै इमानदार थिए भने फ्रान्सेली कम्पनी ट्र्याकवेलले तयार गरेको बूढीगण्डकीको उक्त डीपीआरको पुनः मूल्यांकन गराउँथे, लागत सही हो कि होइन, मोडालिटी ठीक हो कि होइन लगायतका महत्वपूर्ण सबालमा। कानुन, अर्थ, ऊर्जा र खरिद अनुगमन कार्यालयले असहमति जनाएपछि कुनै प्रक्रिया नमिलाईकन हतारहतारमा समझदारी पत्रमा हस्ताक्षर गर्नुको अर्थ छर्लंग छ कमिसन । कम्तीमा प्रक्रिया पुर्याउन र सरकारी निकायकै सहमतिमा एक ढिक्का भई निर्णय गराउँदा त्यो बलियो पनि हुन्थ्यो, सबैले स्वामित्व लिन्थे, कसैले प्रश्न उठाउन पाउँदैनथ्यो । बूढीगण्डकीमा कमिसन नभएको भए प्रक्रिया पुर्याइन्थ्यो । डीपीआर तयार थियो, त्यसैका आधारमा उनले प्रतिस्पर्धा गराउँथे । बूढीगण्डकी जस्तो संवेदनशील (२५९ अर्ब लागत भएको) आयोजनासम्बन्धी निर्णय यस्तो हुने थिएन । सीजीजीसीको मुख्य दाउ यसको लागत वृद्धि गर्नु हो, त्यसैमा उसले तर मार्न खोजेको देखिन्छ, यसको विगतको छविले यही देखाउँछ । किनभने उसले चमेलियामा यसैगरी अनेक बहाना बनाएर प्रतिमेगावाट लागत ६० करोड पुर्याइसकेको छ । भूकम्पले गरेको क्षतिको पुनस्र्थापनासम्बन्धी परियोजनामा बद्मासी गरेर १८ महिना विश्व बैंकको ठेक्कापट्टामा सहभागी हुन नपाउने गरी कारबाहीमा परेको र नेपालमा एक अर्ब १६ करोड रुपैयाँको नक्कली भ्याट बिल बनाएर राजस्व छली गरेको दाग लागिसकेको छ । २२ मेगावाटको चिलिमे बनाउन नसकेको र ३० मेगावाटको आयोजना बनाउन १० वर्ष लगाएकाले १२ सय मेगावाटको कसरी बनाउन सक्छ भन्ने प्रश्न उठेको छ । मुलुकको दुर्भाग्य नै भन्नुपर्छ, बूढीगण्डकीमा कांग्रेस र एमालेको समेत मिलीभगत छ । राजनीतिक दलका सिन्डिकेटले मुलुक नै बेच्दा रहेछन् भन्ने बूढीगण्डकीले देखाएको छ । उर्वशीको अगाडि विश्वमित्र अड्न नसके झैं नेपालका राजनीतिक दलहरू कमिसन मोहका कारण अड्न सकेनन् । मन्त्री शर्माले कर्मचारी सञ्चय कोषलगायतका निकाय र आम जनताको पैसाले यो मोडेलमा यसरी निर्माण हुन सक्छ भन्ने मोडालिटीसहितको खाका तयार गरी घोषणा गरेको भए त्यो स्वागतयोग्य हुने थियो । मन्त्री शर्माको नेतृत्वले लोडसेडिङ कम गरेपछि यो देशमा जे गरे पनि छुट हुन्छ भन्ने मान्यतामा अरू विवादास्पद निर्णय पनि गर्यो । एकातिर 'नेपालको पानी, जनताको लगानी' भन्ने, अर्काेतिर देशकै अर्थतन्त्रले धान्न नसक्ने डलर पीपीए गर्ने । निर्यात प्रयोजनको लागि भनेर लाइसेन्स लिएको तिला १ र २ (आठ सय मेगावाट) को डलरमा विद्युत् खरिद सम्झौता (पीपीए) को पनि समझदारी पत्रमा जबर्जस्ती हस्ताक्षर गर्न लगाए । मन्त्री शर्माको दबाबको अगाडि ऊर्जा सचिव र प्राधिकरणका कार्यकारी निर्देशक निरीह बने । नर्वे प्रस्थान गर्न लागेका कार्यकारी निर्देशकलाई रोकाएर मन्त्री शर्माले तिलाको डलर पीपीएको समझदारी (एमओयू) गर्न लगाए । यस्तो समझदारी पनि उनले सरकारबाट बाहिरिने बेलामा गराए । तिला १ र २ का नेपाली साझेदारले ओली सरकारको पालामा मन्त्रिपरिषद्बाटै डलरमा पीपीए गराउने चलखेल गर्न लागेको थियो । त्यतिबेला ऊर्जा मन्त्रालयले फर्काइदिएको थियो । ४५ मेगावाटको भोटेकोसी र ६० मेगावाटको खिम्तीको डलर पीपीएले प्राधिकरणलाई यो अवस्था (वार्षिक ८ अर्ब घाटा, सञ्चित घाटा गत वर्ष २८ अर्ब रुपैयाँ) मा पुर्याएको जान्दाजान्दै पुनः डलर पीपीए गर्नु आफैंमा राष्ट्रघात हो, जबकि वार्षिक ६ सय मेगावाटको आयोजना निर्माण गर्न पुग्ने पैसा यहीं स्वदेशमै रहेकोप्रति मन्त्री शर्मा आफैं अनभिज्ञ छैनन् । मन्त्री शर्माले विश्व बैंकको ऋणमा स्थापना हुन लागेको २५ मेगावाटको सौर्य विद्युत्मा पनि गोलमाल गरे । पहिलो कम रकम कबोल गर्नेभन्दा ६८ करोड रुपैयाँ बढी कबोल गरेको तेस्रो नम्बरको कम्पनीलाई ठेक्का दिलाउन प्राधिकरणलाई यसैगरी दबाब दिए । अघिल्लो कार्यकारी निर्देशकले ठेक्का स्वीकृत गरिसकेकोलाई उल्टाएर मन्त्री शर्माले वित्तीय कानुनको समेत धज्जी उडाए । नीतिनियम र ऐनकानुनको पालना सबैको कर्तव्य हो, धर्म हो । तर यस्ता कानुनी प्रक्रिया मिच्दै उनले अरू पनि विवादास्पद काम गरे । उत्पादन कम्पनीको लाइसेन्स (सर्वेक्षण) शुल्क नलिईकन दिने, बास्केटमा रहेका आकर्षक आयोजना कब्जा गर्न लाइसेन्ससम्बन्धी कार्यविधिमा हस्ताक्षर भएको दिन पारी सेटिङमा निवेदन हाल्न लगाउन उनका कृत्य पनि नेपालको ऊर्जा क्षेत्रका चर्चित अनियमितता हुन् ।"
"फ्रान्सलाई स्विडेनको झड्का, पोर्चुगल र नेदरल्यान्ड विजयी","लन्डन : अर्को वर्ष रुसमा हुने फिफा विश्वकप फुटबलअन्तर्गत शुक्रबार राति भएको युरोपेली छनोट खेलमा फ्रान्स पराजित भएको छ । फ्रान्सलाई स्विडेनले २१ गोलले पराजित गरेको हो । यस्तै युरोपेली च्याम्पियनसँगै नेदरल्यान्ड्सले भने जित हात पारेको छ ।युरोपेली छनोटको समूह 'ए'मा रहेको फ्रान्सले पराजयसँगै समान १३१३ अंक भएपछि गोल अन्तरका आधारमा आफ्नो शीर्ष स्थान स्विडेनलाई सुम्पिएको छ । पराजयसँगै फ्रान्सले समूहमा स्पष्ट ६ अंकको अग्रता बनाउने अवसर खेर फालेको छ । सोल्नास्थित फ्रेन्ड्स एरेनामा खेलको पहिलो हाफमा एक गोलको अग्रता बनाएर पनि फ्रान्स पराजित हुन पुगेको थियो । फ्रान्सलाई खेलको ३७औं मिनेटमा ओलिभर गेरुडले १० ले अघि राखेका थिए । त्यसपछि लगातार दुई गोल गर्दै स्विडेनले खेलमा महत्वपूर्ण जित हात पार्यो । स्विडेनका लागि खेलको पहिलो हाफअघि नै जिम्मी दुर्माजले ११ गोलको बराबरीमा पुर्याएका थिए । त्यसपछि खेल सकिन केही सेकेन्डमात्रै बाँकी रहँदा इन्जुरी समयको पनि अन्तिममा गोल गर्दै तोइभोनेन्ले टोलीको जित २१ ले पक्का पारेका थिए । फ्रान्सेली प्रशिक्षक ह्युगो ल्होरिसको गल्तीमा दोस्रो गोल सम्भव भएको थियो । युरोपेली छनोटअन्तर्गत समूह 'ए'अन्तर्गतकै खेलमा नेदरल्यान्ड्सले लक्जेम्बर्गलाई ५० ले पराजित गर्यो । जितसहित नेदरल्यान्ड्स समूह 'ए'को तेस्रो स्थानमा उक्लिएको छ । समान ६ खेलबाट १० अंक बनाएको नेदरल्यान्ड्स शीर्ष दुई स्थानको स्विडेन र फ्रान्सभन्दा तीन अंकले पछि छ । नेदरल्यान्ड्सका लागि वेस्ले इस्नाइज्डर र आर्यन रोबेनले पहिलो हाफमै २० को अग्रता दिलाएका थिए । दोस्रो हाफमा लिभरपुलका मिडफिल्डर जिओर्जिनिओ विजनालदम, स्पार्टा मस्कोका स्ट्राइकर क्विनसी प्रोमेस र टोट्टनहामका स्ट्राइकर भिसेन्ट जान्सेनले एकएक गोल गरेपछि नेदरल्यान्ड्सले आफ्नो मैदानमा भएको खेलमा ५० को जित हात पारेको हो । इस्नाइज्डरले लक्जेम्बर्गविरुद्धको खेलसँगै राष्ट्रिय टोलीबाट एक सय ३१ खेलको नयाँ कीर्तिमान हात पारे । यस्तै क्रिस्टियानो रोनाल्डोले दुई गोल गरेपछि युरोपेली च्याम्पियन पोर्चुगलले लाटभियालाई ३० ले पराजित गर्यो । जितसँगै पोर्चुगलले समूह 'बी'मा ६ खेलबाट १५ अंक बनाएको छ । समूहमा शतप्रतिशत जितको नतिजा निकालेको शीर्ष स्थानको स्विट्जरल्यान्डभन्दा पोर्चुगल तीन अंकले पछि छ । स्विट्जरल्यान्डले शुक्रबार नै भएको खेलमा फारोई इजल्यान्डलाई २० ले पराजित गरेको थियो । युभेन्टसविरुद्ध युरोपेली च्याम्पियन्स लिगको फाइनलमा दुई गोल गर्दै रियल म्याड्रिडलाई उपाधि दिलाएको साता दिनपछि नै राष्ट्रिय टोलीका लागि पनि उनले दुई गोल गर्दै महत्वपूर्ण जित दिलाए । उनले राष्ट्रिय टोलीबाट एक सय ३९ खेलबाट ७३ गोल पुर्याएका छन् । पोर्चुगलका लागि अर्को एक गोल एन्द्रे सिल्भाले गरेका थिए । समूह 'बी'अन्तर्गतकै अर्को खेलमा १३ वर्षपछि विश्वकप छनोट खेल खेलिरहेको एन्डोराले हंगेरीलाई १० ले पराजित गरेको छ । त्यससँगै एन्डोराले आफ्नो आधिकारिक अन्तर्राष्ट्रिय खेलमा ६६ खेलको पराजयपछि पहिलो जित हात पारेको छ । एन्डोराले सन् २००४ मा मासेडोनियालाई पराजित गरेयता कुनै पनि खेलमा जित हात पार्न सकेको थिएन । विश्वकप छनोट र युरोपियन च्याम्पियनसिपमा एन्डोराले अहिलेसम्म दुई खेलमा मात्रै जित हात पारेको छ । युरोपेली छनोटअन्तर्गत शुक्रबार भएका अन्य खेलमा बेल्जियमले स्टोनियालाई २०, बेलारुसले बुल्गेरियालाई २१, साइप्रसले जिब्राल्टरलाई २१ ले पराजित गरे । ग्रिस र बोज्निया तथा हर्जगोभिनाबीचको खेल भने गोलरहित बराबरीमा टुंगिएको थियो ।"

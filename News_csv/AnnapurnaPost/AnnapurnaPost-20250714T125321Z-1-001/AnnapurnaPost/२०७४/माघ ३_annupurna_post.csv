शीर्षक,विवरण
समृद्धिका तगारा,"आखिर सबैले खोजेको देशको प्रगति र स्थायित्व नै हो। यस वर्ष चुनावको तयारी, चुनावको परिणाममा बित्यो र अब बन्ने नयाँ सरकारको हल्लामा समय बित्दैछ। चुनावपछि सबैले चाहेको समृद्धि नै हो, जसमा रातभर शीतलहर र हुस्सुले प्रभाव पारेको कष्टकर जनजीवन पनि समेटियोस्, रातभर सिरेटोले मुटु कपाउँदै रात काटेकाहरूका लागि न्यानोको व्यवस्था होस्। चिसोबाट कठ्यांग्रिएर कसैले मृत्युवरण गर्नु नपरोस् अनि प्रत्येक स्वास्थ्य चौकीमा औषधि प्राप्त होस् कसैले सिटामोल अभावमा ज्यान फाल्नु नपरोस्। भूकम्पपीडितका वास बनून्। बाढीपीडितले टाउको लुकाउने ओत पाऊन् समयमै। रानीपोखरी र धरहराको हल्ला र ती बन्नुभन्दा पहिले ती अबोध हाम्रै जनताले एउटा सामान्य जीवन गुजार्न मिल्ने टहरो पाऊन्, खोइ संवेदना ? राष्ट्रियसभा चुनाव पहिले कि सरकार पहिले भनेर जति महत्वपूर्ण बनेर समाचार आउने गर्दछन् भूकम्पपीडित, शीतलहरबाट पीडित र बाढीपीडितको व्यवस्था पहिले भनेर समाचार किन आउँदैनन् ? विशिष्ट व्यक्तिका स्वास्थ्य परीक्षण र खर्चको बजेट बाहिर आउँदा सामान्य जनताको लागि सिटामोल किन पुग्दैनन् स्वास्थ्य शिविरमा ? किनकि मानवीय संवेदना प्रकट हुन अझै सकेको छैन। संवेदना पर्खंदापर्खंदा देख्नुपर्छ अनेक विडम्बना ! समाचार आउने गरेका छन् प्रदेशका लागि आफूखुसी राजधानी माग गर्दै रिले अनशन सुरु भएका छन् त कतै सहर बन्द, यातायात बन्द, टायर बाली सडक अवरुद्ध अनि सामान्य जनताको जीवन फेरि कष्टकर। कतै व्यवसायीको हत्या र सहर बन्दको समाचार त कतै भ्रष्टाचार र अराजकताको। सधैं उही समस्या, विरोधका उही तरिका, आफ्नो स्वार्थपूर्तिका लागि अरूको जीवनमा कष्ट पुर्याउनेहरूको संवेदनाहीन सोच। उही भाषण, उही व्यक्ति, उही परिपाटी ! नयाँ के हो ? नयाँ नेपाल, नयाँ सोच, नयाँ सरकार, नयाँ व्यवस्था कसरी आउँछ सधैं उही पुरातनवादी सोच र व्यवहारले ? कसले गर्ने जनताकेन्द्रित विकास ? युवा समूह विदेश पलायन हुँदैछ। गरिबी, खाद्यान्न अभाव र कुपोषण जस्ता समस्या समाधानविना विकास सम्भव छ ? विश्वका सबै धर्म, गुण र विकासमा केही न केही अन्तर छ तर एउटा कुरामा सबैको सहमति छ संसारमा केही चीज जीवित रहने छैन तर सत्य जीवित रहनेछ महात्मा गान्धी। गान्धीको यो भनाइले अहिले नेपाल र नेपालीको परिस्थितिलाई सहजै उजागर गरेको छ। के हो त नेपालीका लागि सत्य ? नेतृत्व वर्गले के दिए, के दिनेछन्, उनीहरूको सत्य के हो ? हामीले विश्वास गर्ने केमा ? वातावरण र पर्यावरण हेर्ने हो भने स्वास्थ्य हावाको अभाव हुन थालिसक्यो। रुखबिरुवा र जंगल मासेर कंक्रिट जंगलको विकास तीव्र हुँदैछ। शुद्ध हावा र अक्सिजन अभाव हुने दिन धेरै टाढा छैन अब। जनचेतनाको स्तर हेर्ने हो भने बिहान, साँझ अगरबत्ती बालेको वासना आउनुपर्ने समयमा चोकचोक, गल्लीगल्लीमा प्लास्टिक बालेका दुर्गन्ध खेप्नुपर्ने अवस्था छ। सडक, सहरका योजना र नगर विकासको गति हेर्ने हो भने अब फेरि शक्तिशाली भूकम्प आयो भने मानिस भागेर जाने कहाँ ? कतै खाली जग्गा छैन, खाल्डाखुल्डी पुरिन अझै धेरै समय लाग्ने देखिन्छ। मेलम्चीको पानी कुर्न अरू कति दसैं मनाउनुपर्ने हो थाहा छैन। धेरै छन् सोच्नुपर्ने र विकास गर्नुपर्ने तर यहाँ चुनाव, चुनाव अनि चुनावमै बित्दैछ समय। सत्ता, सरकार, भागबन्डामै बित्दैछ जीवन। तीनदसकको छोटो अवधिमै धेरै इतिहास भोगेका नेपाली जनता, निराशाको पराकाष्ठा पार गरिसक्दा पनि स्थिति अझै द्रूतगतिमा सुधारोन्मुख नहुँदा सत्य के हो भनेर बुझ्ने ? एक मात्र जीवित वस्तु सत्य हो भने सत्य समयसँग आउँछ तर समयले पर्खंदैन भने समय केमा बिताउने ख्याल गर्नुपर्ने छ कि छैन ? इतिहास हामीबाट टाढा छैन दसबर्से युद्ध केका लागि गरियो ? युद्धबाट नेपाल र नेपालीले के पाए र के गुमाए ? देशको सुशासन कायम राख्ने र जनतालाई पस्किने संविधान र सविधानसभाको मुद्दाले १० वर्ष लियो। १० वर्षपछि पाएको संविधान कार्यान्वयन हुन देखिएको जटिलता र अविश्वासले संशोधनका नाममा अझै समय लिइरहेको छ। अबको १० वर्ष संघीयता कार्यान्वयन भनेर छुट्ट्याउनुपर्ने स्थिति आएको छ। शक्तिशाली भूकम्प र त्यसबाट भएको क्षति अनि हालसम्म वास, गाँसको व्यवस्था पाउन नसकेका निरिह नेपाल आमाका सन्तानलाई, सहस्राब्दी विकास लक्ष्य, इनभिजनिङ नेपाल २०३०, लैंगिक समानताका लागि पाइला हाराहारी : सन् २०३० सम्म हिस्सा बराबरी, नयाँ लागू हुने त्रिवर्षीय योजना, राष्ट्रिय योजना आयोगले ल्याएका, गरिबी निवारण, भोक निवारण, आय असमानता तथा मातृ मृत्युदर घटाउने जस्ता योजना र संघीयताले के महत्व राख्छ ? कि निरिह नेपाली सन्तानलाई अलग राखेर पनि देशका मुद्दा, अर्थतन्त्र विकासका मुद्दा समेट्न सकिने हो ? पुनर्निर्माण कार्य, बजेटको सदुपयोग, कसले गर्ने, कहिलेसम्म गर्ने, को राख्ने त्यसको भागबन्डा ? भूकम्पले छियाछिया पारेका प्रभावित क्षेत्रमा मनसुनको प्रभाव र बाढीपहिरोले निम्त्याउन सक्ने थप क्षति र घरवारविहीन जनता के त्यता गएको छ सबैको ध्यान ? कहाँ छ संवेदना ? अर्थतन्त्र विकासका मुद्दा हुन् या त्रिवर्षीय योजना, धर्मका मुद्दा, संविधान र संघीयताका मुद्दा आखिर कसलाई के चाहिएको हो ? नेपालको भूबनोट आफैंमा विचित्रको र आफ्नै अस्तित्वको छ। प्रकृतिले नै नेपाललाई हिमाल, पहाड र मधेसको सम्मि श्रणबाट विशिष्ट पहिचान कायम गरिदिएको छ। हिमाली भेगको विशेषता र यहाँका विविधता, तराईको जमिनको बनोट र उत्पादन अनि भाषा र जाति पहाडको भौगोलिक वस्तुस्थिति र यहाँको पहिचान यो त सम्पूर्ण नेपालको मिश्रित पहिचान हो, जुन विदेशीको समेत आकर्षण बनेको छ। प्रकृतिले नै एकअर्काको परिपूरकको काम गरेको अवस्थामा भएका संरचना टुक्य्राएर संस्कृति र संस्कार बिथोल्न खोझे झैं भएको छ, जसले एकको अभावमा अर्काको अस्तित्व र पहिचान संकटमा पार्न खोजेको अनुमान लगाउन सकिन्छ। नयाँ नेपालमा केही चाहिएको छैन सबैलाई गाँस, वास र आधारभूत आवश्यकता परिपूर्ति हुने स्थिति आएमा विकासको न्यूनतम मापन बन्न सक्नेछ। अर्थतन्त्रको मेरुदण्ड मानिने नेपालको कृषि क्षेत्र, सबैतिर खाली र बाँझो जग्गा रहेको ठाउँमा कृषि विकास रणनीति कसरी ल्याउने ? युवा समूह विदेश पलायन हुँदैछ। गरिबी, खाद्यान्न अभाव र कुपोषण जस्ता समस्या समाधानविना विकास सम्भव छ ? विकासमा कृषि विकासको प्राथमिकता खोइ ? उत्पादन र उत्पादनशीलता घट्दै छ। प्रदूषणको कारण मानव स्वास्थ्यमा विकराल समस्या आउनेवाला छ। योजना, नीति, संरचना र वितरणमा आपसमा समन्वय नहुनाले नै विकासका योजनामा विरोधाभास आउने गरेको छ। विकास बजेटको १० प्रतिशत बजेट पनि विकासका काममा खर्च हुन नसकेको तथ्य बाहिर आइरहेको छ। चुनावी घोषणापत्र र भाषणमा मात्र सीमित विकासलाई अब बृहत् रूपमा समेटेर, समष्टिगत विकासमा ध्यान नपुर्याउने हो भने कस्तो समृद्धिको कल्पना गर्ने ? कसको लागि विकास ? कहाँ, कसले, कसरी अनुभव गर्ने जनताकेन्द्रित विकासको ? अब होसपूर्ण र जागरुक हुने समय एकदम नजिक आइरहेको छ। सबैले राष्ट्र र जनताकै विकास भन्दै भाषण र योजना अनि किताबमा पट्किरहने हो भने वाधकतत्व के हो त ? कमजोरी कसको कहाँ छ कसले खोज्ने ? वास्तविक दायित्व बोध कसको हो ? जनता लाचार हुन् सबै सहेर बस्ने या त नेतृत्व वर्गको मनोमानी र स्वार्थ हावी भएको छ ? अब ग्रासरुट (जनताको) तहदेखि केन्द्रसम्म रचनात्मक छलफल र बहसको अभ्यास गरी आम सहभागिता गराइएन भने किताबी योजनाले मात्र राष्ट्र उँभो नलाग्ने प्रस्ट छ। अब पनि पुरानै परम्परागत ढाँचा र पुरानै ढर्रामा योजना बन्ने र सीमित दलगत प्रतिनिधि र टाठाबाठा, उच्च तहका प्रशासक पदाधिकारी बसेर मात्र निर्णय गरिने अनि आन्दोलनकै आधारमा आफ्नो पक्षमा निर्णय पाउने प्रवृत्तिले स्वामित्व लिने कुरा मात्र होइन, कार्यान्वयनको जग झनै कमजोर र उत्तरदायित्वविहीन नबन्ला भन्न सकिन्न।"
कांग्रेसका सप्तर्षिले ल्याएको तरंग,"बीपी कोइराला आठ वर्ष लामो स्वनिर्वासन त्यागेर ०३३ पुस १६ गते स्वदेश फर्केको दिनलाई राष्ट्रिय मेलमिलाप दिवसका रूपमा मनाउने स्थापित परम्परा छ। बयालीसौं मेलमिलाप दिवसका दिन कांग्रेसका सातजना केन्द्रीय सदस्य चन्द्र भण्डारी, धनराज गुरुङ, विश्वप्रकाश शर्मा, गगन थापा, गुरुराज घिमिरे, प्रदीप पौडेल र बद्री पाण्डेले विज्ञप्ति प्रसारित गरे। उक्त विज्ञप्तिले कांग्रेसभित्र र बाहिर तरंग सिर्जना गरेको छ। प्रतिनिधिसभा र प्रदेशसभा निर्वाचनमा पार्टीको पराजयपछि केन्द्रीय सदस्यहरू प्रकाशमान सिंह र गगनले नेतृत्वको आलोचना गरे। प्रतिगमनविरुद्धको आन्दोलन र ०६२६३ को जनआन्दोलनबाट आफूलाई कांग्रेस राजनीतिमा जबर्जस्त स्थापित नेता गगनले पार्टीको वर्तमान पदाधिकारी पंक्तिले राजनीतिक रूपमा वि श्राम लिन आह्वान गरेको विषयलाई कांग्रेस शुभचिन्तकले गम्भीरतापूर्वक लिए। गगनले बोकेका विचार ठीक छन्, तर उनीसग त्यो विचारका आधारमा पार्टी हाँक्न सक्ने टिम छैन भन्नेहरू अब गगनले आफ्नो अठोटलाई कुन माध्यममार्फत आगडि बढाउछन् भन्ने खुलदुलीबीच गगनसहित सातजनाको संयुक्त विज्ञप्ति आयो। कांग्रेसलाई कसरी सही दिशामा लैजान सकिन्छ भनेर सोचमग्न भएकालाई गगनले आफूसहित अन्तरमनको आवाज बोल्न सक्ने बाँकी ६ जनाको हस्ताक्षरसहित विज्ञप्ति सार्वजनिक गरे। यिनै सातजनालाई पंक्तिकारले सप्तर्षि को संज्ञा दिएको हो। उत्तराधिकारको दावा परिवार, व्यवसाय संस्था, राजनीतिक पार्टी सबैतिर चल्छ। कांग्रेसमा पनि बीपीको निधनपछि उत्तराधिकारको दावा कोइराला परिवार वा बाहिर कसले गर्ने भन्ने संघर्ष जारी छ। कांग्रेसको अस्तित्व रहेसम्म यो उत्तराधिकारको दावा रहिरहनेछ। परिवारभित्रकै भए पनि र पार्टी नेतृत्वमा पकड नभए पनि असली उत्तराधिकार अर्थात् क्रान्तिकारी उत्तराधिकारी को खोजी सबैतिर हुन्छ। कांग्रेसका बारेमा घृणा र चिन्तन गर्नेहरू पनि सातजनाको वक्तव्यपछि पार्टीसँग आशावादी भएका छन्। बीपीको निधनपश्चात् गिरिजाप्रसाद कोइरालाले गणेशमान सिंह र कृष्णप्रसाद भट्टराईबाट पार्टीको प्राधिकार बलजफ्ती खोसेर लिएका थिए। गिरिजाप्रसादमा बीपीको सहोदर भाइ हुनुका अलावा पार्टी उत्तराधिकार बन्ने कति योग्यता थियो, कुनै दिन इतिहासले मूल्यांकन गर्ला। गिरिजाप्रसादले सुशील कोइरालालाई सहजताका साथ पार्टी सत्ता पुम्पेर गए। सुशीलपछि पार्टी नेतृत्व परिवारबाहिरका शेरबहादुर देउवाका हातमा पुग्यो। शेरबहादुर सभापति त बने तर कार्यकर्ता र जनतालाई प्रभावित पार्न सकेनन्। गगनले तेह्रौं महाधिवेशनका क्रममा दुई भीमकाय व्यक्तिसँग महामन्त्री पदमा प्रतिस्पर्धा गरेका थिए। बीपीपुत्र अर्थात् पार्टीका राजकुमार थिए भने अर्का उनका ससुरा अर्थात् पितातुल्य व्यक्ति। गगनले चुनाव हारे, गगन खास अर्थमा जनआन्दोलनका राजकुमार थिए, चुनाव भने पार्टीको आन्तरिक थियो। गगनले महामन्त्रीमा उम्मेदवारी दिँदा भनेका थिए, मेरो शरीरमा बीपी कोइरालाको रगत नबगे पनि मेरो नशानशामा बीपीको विचार बगेको छ। यी शब्दमार्फत गगनले स्पष्ट दावा गरेका थिए, मसग बीपीको क्रान्तिकारी उत्तराधिकार बन्न सक्ने आट र ल्याकत छ। सप्तर्षि हरूको वक्तव्य त्यही वक्तव्यको अनुशासित र संयमित निरन्तरता हो। सप्तर्षि हरूका आगामी एकएक गतिविधि धैर्यपूर्वक नियाल्नु, ऐक्यबद्धता जनाउनु र यिनीहरू अलमलिए वा लरखराए सचेत गराउनु सम्पूर्ण कांग्रेसका शुभेच्छुक र लोकतन्त्रप्रेमीको कर्तव्य हो। सडकबाट गणतन्त्रको उद्घोष गर्नेदेखि लोकमानप्रकरण र नाकाबन्दीसम्म गगनले समयको पदचाप पछ्याउदै आवाज मुखरित गरेका छन्। जुन दिनदेखि गगनलाई आम जनताले नोटिस गर्न थाले त्यही दिनदेखि उनी प्रत्येक परीक्षामा जनतासामु खरो उत्रिन कोसिस गरेका छन्, रत्तिभर खुट्टा डग्मगाएका छैनन्। गगनको व्यक्तित्व बन्द कोठा, कोटेरीको बैठकबाट, कुनै अमूक गुटबाट अनुमोदित होइन। गगनसग विज्ञप्तिमा हस्ताक्षर गर्ने बाकी ६ जना नेताले पनि अन्तर्मनको आवाज सुन्थे, कहिलेकाहीं बोल्थे पनि, तर यसरी पहिलोपटक पार्टीको भविष्यबारे सामूहिकरूपमा बोलेका छन्। यी ६ जना नेता एकसेएक आन्दोलन र पार्टीको मोर्चामा खटेका नेता हुन्, एक्लैएक्लै पनि वैचारिक दिशा दिने सामथ्र्य राख्छन्। नेपाल विद्यार्थी संघको राजनीतिबाट प्रशिक्षित र दीक्षित यो पुस्ता सदैव पार्टी नेतृत्वको विरुद्धमा उभिएर भए पनि विद्यार्थी हित र जनताको आजीविका र राष्ट्रियतादेखि गणतन्त्रका सवालमा खरो उत्रिएको छ। सातै नेता कांग्रेसको वंश परम्पराबाट आएका होइनन्। यी सातजना सोरुममा देखिएका हुन् भने गोदाम मा अरू पनि क्षमतावान् नेता यो समूहमा छन्। कांग्रेसको यो वैचारिक समूहमा ०४६ पछिको पुस्ताको बोलवाला छ। तर कांग्रेसको ०२० साले पुस्ता र ०३४ पछिका पुस्ता जति अवसर पाएर परीक्षित भए, तिनीहरू औसत र निकम्मा भए। नया नेपालमा स्मार्ट पुस्ताको लागि स्मार्ट कांग्रेस बनाउन धेरै हिसाबले २०४६ पछिको पुस्ता मात्र कामयाव हुने देखिन्छ। पुरानो पुस्तामा आखामा सपना, पेटमा आगो निभिसकेको छ। कांग्रेसको नवपुस्ताले आफूलाई सर्वज्ञाता घोषणा गरेका छैन। उनीहरूले आफूमा कमजोरी रहेको सहजताका साथ स्विकारेका छन्। त्यसैले त विज्ञप्तिमा उनीहरूले भनेका छन्, हामी बदलिन्छौं, कांग्रेसलाई बदल्छौं। कांग्रेसको अहिलको नेतृत्व आफूलाई बदल्न रत्तिभर तयार छैन तर कांग्रेस बदल्छु भन्न पनि छोड्दैन। महात्मा गान्धीले भनेका छन्, संसारलाई बदल्ने हो भने सुरुवात आफैबाट गर, तिमीले अरूमा देख्न चाहेको बदलाव पहिले आफैंमा गर। कांग्रेसको अहिलेको नेतृत्व आफू बदलिन तयार नभएकाले जनसमक्ष उनीहरूको विश्वनीयता घटेको हो। निर्वाचनमा प्रत्यक्षतर्फ कांग्रेसका उम्मेदवार दोस्रो रोजाइमा पर्नुको कारण पनि यही हो। समयका पदचाप नबुझ्नेले इतिहासले दिएको जिम्मेदारी र दायित्व सफलतापूर्वक निर्वहन गर्न सक्दैन। कांग्रेस कार्यकर्ता निराश छन् यतिबेला। त्यो निराशालाई आशामा बदल्न कांग्रेसले तत्काल मिसन २०७९ घोषणा गर्नुपर्छ। सप्तर्षि को वक्तव्यमा त्यही मिसन ०७९ को शंखघोष गरिएको छ। मिसन २०७९ भनेको अब पाँच वर्षपछि हुने आवधिक निर्वाचन लक्षित छ। ०४८ देखि ०७० को निर्वाचनसम्म प्रचलित लोकतन्त्रमा जस्तै ३५४० का बीचमा मतप्रतिशतमा ल्याउन सक्दा कुनै पनि पार्टी बहुमत प्राप्त गर्न सक्छ। तर वामपन्थी मत ५१ प्रतिशत पुगेकोमा कांग्रेसले आफ्नो रणनीति फेर्न अपरिहार्य छ। अब पुरानो ढर्रा छोडौं, नया शैलीबाट संगठन गरौं। त्यो बाँकी रहेको १३ प्रतिशत पुर्याउन १७ लाख मतदाता आफ्नै बुताबाट थपौं भनेको छ। हामीलाई त्यो कामका लागि माध्यम देऊ साधन बनाऊ, बाटो खुला गरिदेऊ भनेर नेतृत्व पंक्तिलाई विनित भएर भनेको छ सप्तर्षि समूहले। पार्टी र राष्ट्र जीवनमा आइपर्ने घटनाक्रमको समीक्षा गर्न केन्द्रीय कार्यसमितिको बैठक स्वतस्फूर्त डाकिँदैन, त्यो पार्टीका अनुशासित र संयमित कार्यकर्ताको धैर्यको बाँध सञ्चारमाध्यममार्फत शालीनतापूर्वक पोखिनु स्वाभाविक हो। सप्तर्षि समूहले सभापति, महामन्त्री, उपसभापति, संसदीय दल केही मागेको छैन। समूहले नया सोचको कांग्रेस, नवजीवनका लागि देशको विकास र समृद्धिको नेतृत्व संरचना कांग्रेस बनाउछु मात्र भनेको छ। सप्तर्षि हरूका आगामी एकएक गतिविधि धैर्यपूर्वक नियाल्नु, ऐक्यबद्धता जनाउनु र यिनीहरू अलमलिए वा लरखराए सचेत गराउनु सम्पूर्ण कांग्रेसका शुभेच्छुक र लोकतन्त्रप्रेमीको कर्तव्य हो। कर्तव्यप्रति सचेत बनौं।"
निर्वाचन आयोगमाथि प्रश्नैप्रश्न,"दोस्रो विश्वयुद्धपछि स्वतन्त्र भएका मुलुकहरूमा लोकतान्त्रिक शासन व्यवस्थाप्रति चासो बढ्दै गएको हो। विभिन्न किसिमका लोकतन्त्रात्मक शासन प्रणालीको चयन र त्यसका आधारमा नयाँनयाँ निर्वाचन प्रणाली अँगाल्ने अभ्यास सुरु भएको तथ्य हाम्रोसामु छ। स्वतन्त्र र निष्पक्ष निर्वाचन प्रणाली कार्यान्वयनका लागि स्वतन्त्र निर्वाचन आयोगको आवश्यकता महसुस गरी यसको स्थापना गरिएको हो। विभिन्न मुलुकले आआफ्ना संविधानमा आयोगलाई संवैधानिक निकायका रूपमा स्वीकार पनि गरे। यसको थालनी भारतजस्ता मुलुकबाट भएको हो। संयुक्त राज्य अमेरिकामा सन् १९९० को दशकतिर राजनीतिक चन्दामाथि निगरानी राख्न संघीय निर्वाचन आयोग खडा गरिएको थियो। बेलायतमा बीसौं शताब्दीको अन्त्यतिर निर्वाचन आयोगको कानुनी व्यवस्था गरिएको पाइन्छ। नेपालको इतिहासमा ०१५ सालको संसदीय निर्वाचनका लागि नौ सदस्यीय निर्वाचन आयोग बनाइएको थियो, जसमा वरिष्ठ सरकारी अधिकारीलाई राखिएको थियो। पञ्चायती संविधान २०१९ मा निर्वाचन आयोगको व्यवस्था हटाइएको थियो। तर संविधानमा गरिएको दोस्रो संशोधनबाट पुनः यसको व्यवस्था गरिएको थियो। पहिलो जनआन्दोलनबाट बनेको ०४७ को संविधानमा यसलाई एउटा स्वतन्त्र निकायका रूपमा राखियो र आयुक्तहरूको नियुक्ति तथा पदच्युत गर्न सर्वोच्च अदालतका न्यायाधीशजस्तै छुट्टै संवैधानिक परिषद्बाट नियुक्तिको व्यवस्था गरियो। पदबाट हटाउन प्रतिनिधिसभाको दुईतिहाइ बहुमतबाट महाभियोग पारित गर्ने व्यवस्था गरियो। करिबकरिब यी व्यवस्था अन्तरिम संविधानमा थियो तथा नयाँ संविधानमा पनि राखिएको छ। वर्तमान राजनीतिक अन्योल लोकतन्त्रको मेरुदण्डका रूपमा रहेको निर्वाचनले नयाँ संविधान कार्यान्वयनको प्रसंगमा अति नै महŒव ओगटेको थियो। निर्वाचन आयोगले स्थानीय तहको निर्वाचन तीन चरणमा तथा प्रान्तीय तथा संघीय संसद्को निर्वाचन पनि दुई चरणमा गरी सम्पन्न गरिसकेको छ। निर्वाचनको पूर्ण परिणाम सार्वजनिक नहुँदा नयाँ सरकार गठनमा वाधा परेको देखिन्छ। निर्वाचन आयोगले संविधानको धारा ८४ को उपधारा ८ लाई आधार मानेर आफ्नो अडान राख्दै आएको छ, तर आयोगले आफ्नो पुरानो कार्यक्रमअनुसार निश्चित अवधिभित्र सबैखाले परिणाम घोषणा कार्यक्रमको आश्वासन दिँदै आएको थियो। यस प्रसंग प्रमुख आयुक्तले आफ्नो संवैधानिक निकायको प्रमुखको आचरणविपरीत नेताहरूका व्यक्तिगत भेटघाटमा आफ्नो हैसियत बिर्सिएर छिटो परिणाम घोषणा गर्ने गरेको विभिन्न पत्रपत्रिकाबाट सार्वजनिक भएको छ। के संवैधानिक निकायका सदस्य र प्रमुखहरूले आफ्नो हैसियतलाई यति हलुको बनाउनु कहाँसम्म उचित हो ? प्रतिनिधिसभामा महिला प्रतिनिधित्वको सुनिश्चितता गर्ने कुरातिर आयोगको समुचित ध्यान उचित समयमा गएको भए सायद यस्तो अन्योल अवस्था उत्पन्न हुने थिएन। निर्वाचन आयोगको आचारसंहिता आयोगलाई संवैधानिक निकाय बनाउनुको एक मात्र उद्देश्य आयोगका पदाधिकारीलाई तटस्थ भूमिका निर्वाह गर्नुगराउनु थियो। आयुक्तहरूको नियुक्ति प्रधानमन्त्रीको अध्यक्षतामा रहेको संवैधानिक परिषद्को सिफारिसमा हुन्छ। यसको अर्थ यो होइन कि पदाधिकारीहरू प्रधानमन्त्री तथा परिषद्का सदस्यहरूप्रति अनुगृहित हुनुपर्छ। अहिले पदाधिकारीहरूको सिफारिस दलहरूबीचको आपसी भागबन्डाका आधारमा हुन्छ। नैतिकरूपमा पदाधिकारीहरूको पुनीत संवैधानिक दायित्व आफ्नो निर्णयलाई जनसम्मत वा राष्ट्रसम्मत बनाई दलीय प्रभावबाट मुक्त कसरी बनाउने भन्ने हो। आयोगको पदाधिकारी एक्लै वा सामूहिक रूपमा पटकपटक प्रधानमन्त्रीलाई भेट्ने परम्परा नयाँ हो। पंक्तिकारले निर्वाचन आयुक्तको रूपमा ६ वर्षको कार्यकालमा सायद बढीमा तीनवटा प्रधानमन्त्रीलाई एकएक पटक भेटेको थियो। वास्तवमा त्यो पनि उचित थिएन। दोस्रो संविधानसभा निर्वाचन सँघारमा निर्वाचन आयोगलाई गृहमन्त्रालयअन्तर्गत तथा उसको निर्णयअनुसार चलाउने परिपाटी पनि सुरु भएको थियो, जसको उदाहरण मतदाता परिचयपत्रका लागि मतदाताको औंठा छापको निशानलाई अनिवार्य गरियो र सबै डाटा गृहमन्त्रालयलाई बुझाइएको बताइन्छ। वर्तमान आयोगलाई पदोन्नति गरी गृहमन्त्रालयको सट्टा प्रधानमन्त्री कार्यालयअन्तर्गत सञ्चालन गरिएको देखिन्छ। नत्र आयोगका पदाधिकारीले पटकपटक प्रधानमन्त्रीलाई किन भेट्नुपर्यो ? निर्वाचन आयोग र पदाधिकारीको अवस्था आयोगको काम स्वतन्त्र र निष्पक्ष निर्वाचन गराउनु हो, परिचयपत्र बाँड्नु होइन। नेपाल सरकारलाई आदेशबाट परिचयपत्र बाँड्न लगाउनुपथ्र्यो। ०५३ देखि ०५६ सम्म मतदाता परिचयपत्र बाँड्ने काम सरकारले गरेको थियो। आयोगले किन आफैंले मतदाता परिचयपत्र छापेर बाँड्न थाल्यो भन्ने विषयको जानकारी उसैलाई हुनुपर्छ। कुनैकुनै प्रसंगमा आयोग संविधानभन्दा माथि रहेको पनि भान हुन्छ। संविधानले नेपाली नागरिकलाई निर्वाचमा आफ्नो मत खसाल्ने अधिकार सुरक्षित गरेको छ। यसको अर्थ नागरिकता प्रमाणपत्र प्राप्त गरेको नेपाली नागरिकले कुनै पनि निर्वाचनमा मत खसाल्न पाउँछ। तर यस संवैधानिक प्रावधानलाई वास्ता नगरी नागरिकताका आधारमा मतदाता नामावली तयार पार्नुको सट्टा मतदाताको औंठाछापका आधारमा मतदाता नामावली तयार पार्ने काम भइराखेको छ। अर्थात् आफ्नो मतदाता परिचयपत्र जसमा मतदाताको औंठाको निशान हुन्छ, त्यसविपरीत मतदान गर्नबाट मतदातालाई वञ्चित गर्ने अधिकार आयोगले सायद ऐनअनुसार नै पाएको हुनुपर्छ। के प्रत्येक मतदान केन्द्रमा औंठाको छापको यथार्थता जाँच्ने संयन्त्र मतदान केन्द्रहरूमा उपलब्ध हुन्छन् त ? परिचपत्रका कारण लाखौं नेपाली मतदानबाट वञ्चित भइराखेका छन्। चाखलाग्दो कुरा के पनि छ भने मतदानमा विभिन्न किसिमका परिचयपत्रहरूलाई समेत मतदानको आधार बनाइन्छ, आखिर किन ? आयोगमा प्रवक्ताको व्यवस्था गरिएको देखिन्छ, जुन पहिले थिएन। यो राम्रो उपलब्धि हो तर हाल सम्पन्न सबै निर्वाचनताका प्रमुख आयुक्त पटकपटक आफैं मिडियासमक्ष उपस्थित भई सूचना प्रवाह गरेको पाउँदा कतै प्रमुख आयुक्त नै आयोगको प्रवक्ता त होइन भन्ने त्रास पनि हुन थालेको छ। सायद अति उत्साही र कर्मठ भएका कारण प्रमुख आयुक्तले आफूलाई नियन्त्रित गर्न सकेका हुन् कि ? निष्पक्ष निर्वाचन निष्पक्ष र स्वतन्त्र निर्वाचन सम्पन्न गराउनमा निर्वाचनमा खटिने कर्मचारीको भूमिका पनि महत्वपूर्ण रहन्छ। ०४८ मा भएको प्रतिनिधिसभा निर्वाचनमा म्यादी प्रहरीलाई खटाइएको थियो कि थिएन पंक्तिकारलाई थाहा छैन तर ०५१ को मध्यावधि निर्वाचनमा करिब ४० हजार म्यादी प्रहरी खटाइएको थियो। उनीहरूको प्रभावकारितालाई ध्यानमा राखी ०५४ सालको स्थानीय निकाय निर्वाचनमा म्यादी प्रहरी नखटाउने निर्णय आयोगले गरेको थियो। सुरक्षाको जिम्मेवारी नेपाल प्रहरीको भएको भन्दै उसैको साथ र सहयोगमा दुई चरणको निर्वाचन सम्पन्न गरिएको थियो। त्यस्तै ०५६ को प्रतिनिधिसभा निर्वाचनमा पनि म्यादी प्रहरी नखटाई नेपाली प्रहरी तथा सशस्त्र प्रहरीको सहयोगमा दुई चरणमा निर्वाचन सम्पन्न गराइएको थियो। माओवादी सशस्त्र संघर्षका बेलाका दुवै निर्वाचन दुई चरणमा म्यादी प्रहरी प्रयोग नगरी सम्पन्न भएका थिए। हाल सम्पन्न भएका निर्वाचनमा ९६ हजार म्यादी प्रयोग गरी अर्बौं खर्च भएको सूचना सार्वजनिक भएको छ। नेपाल प्रहरी र सुरक्षा बलका आधारमा अझै थप चरणमा मतदान सम्पन्न गरी कम खर्चमा निर्वाचन सम्पन्न हुन्थ्यो कि ? विगतका निर्वाचनहरूमा शिक्षकलाई खटाइएको थिएन किनकि शिक्षकहरू राजनीतिबाट बढी प्रभावित छन्। सायद हालै सम्पन्न निर्वाचनमा शिक्षकलाई खटाउँदा निर्वाचन कति निष्पक्ष भएको छ भन्ने तथ्यको मूल्यांकन गर्नु पनि आवश्यक छ। यस्तो मूल्यांकनले भविष्यका निर्वाचनहरूमा तिनीहरूको खटनपटन जायज कि नाजायज भन्ने छुट्याउन सहयोग पुग्नेछ। बदर मत र निर्वाचन स्थानीय तह र हालै सम्पन्न प्रतिनिधिसभा तथा प्रदेशसभा निर्वाचनमा बदर मतको बढ्दो प्रतिशतले सम्पूर्ण निर्वाचन परिणामलाई शंकायुक्त बनाएको छ। हुन त पहिलो र दोस्रो संविधानसभा निर्वाचनमा पाँच प्रतिशत मत बदर भएको थियो। हुन त विगतका तीनवटा निर्वाचनको तुलनामा यो पनि बढी नै हो। तर स्थानीय तहको निर्वाचनमा १५ प्रतिशतसम्म बदर मतले यी निर्वाचनबाट असल प्रतिनिधि छनोट भएको छ कि छैन भन्ने प्रश्न अनुत्तरित छ। यसै किसिमका परिणाम प्रान्तीय तथा संसदीय निर्वाचनमा आएको भनिन्छ। के यी निर्वाचन वास्तवमा निर्वाचन हुन् त ? यो निर्विवाद हो कि निर्वाचन आयोगले प्रत्येक मतदातालाई मतदानको प्रशिक्षण दिन सक्दैन, तर निर्वाचन आयोगले छुट्टै मतपत्र छापेर मतदातालाई सजिलो त पार्न सक्थ्यो। प्रान्तीय र संसदीय निर्वाचनका लागि एउटै पेपरमा दुइटा मतपत्र छाप्नु कहाँसम्म उपयुक्त थियो ? हाम्रो मुलुकमा जहाँ ३०३५ प्रतिशत मतदाता साक्षार छैनन्, त्यस्तो अवस्थामा दुइटा मतपत्र एउटै पेपरसिटमा छाप्नु मतदातालाई अलमलमा पार्नु होइन र ? त्यस्तो स्थानीय तहको निर्वाचनमा वडा सदस्यहरूका लागि दुइटा मतपत्र हुनुपर्दथ्यो किनकि दुई मतदान प्रणाली एउटै मतपत्रमा प्रयोग भएका थिए। निर्वाचन आयोगले यस्ता गम्भीर तथा व्यावहारिक विषयमा ध्यान नदिएको देखिन्छ। जसले गर्दा धेरै प्रतिशत मत बदर भएको छ। सायद बदर मतको प्रतिशतको हिसाबले हाम्रो मुलुकले विश्वको रेकर्ड नै तोडेको छ। निर्वाचन आयोगको उत्तरदायित्व कुनै खास व्यक्ति वा दललाई सत्तामा पुर्याउनु होइन। प्रत्येक मतदाताले आफूखुसी रोजेको उम्मेदवारलाई निर्धक्क भई मत खसाल्न पाउनुपर्छ भन्नेतिर आयोगको ध्यान केन्द्रित हुनुपर्थ्यो। आशा छ, राष्ट्रियसभा निर्वाचन मतपत्रको छपाइ छुट्टाछुट्टै स्थानको किसिम (क्याटागोरी) अनुसार गरी प्रयोगमा ल्याउँछ आयोगले। त्यसले गर्दा मतपत्र बदर हुँदैन र उचित रूपमा सार्थक मतदान हुन्छ।"
पार्टी एकताको बहस,"यतिबेला नेपालको राजनीतिक वृत्तमा नेकपा (एमाले) र नेकपा (माओवादी केन्द्र) बीच एकताको विषय चर्चाको शिखरमा छ। तर पार्टी एकता टुंग्याउनुपर्ने महत्वपूर्ण विषयमा भने संस्थागत ढंगले औपचारिक रूपमा कुनै छलफल नै भएको छैन। पार्टी एकता गर्ने नै हो भने कम्तीमा पनि निम्न विषयमा बहस गरी टुंगो गर्नुपर्ने हुन्छ : एकताको लक्ष्य सबभन्दा पहिले त यो टुंगो हुनुपर्यो कि पार्टी एकताको लक्ष्य के हो ? वामपन्थी एकता कायम गरेर देशलाई स्थिर सरकार र समृद्धि दिने भन्ने चर्चा खुबै हुने गरेको छ। यो त तात्कालिक लक्ष्य मात्र भयो। पार्टी एकताको लक्ष्य यति मात्रै हो कि अरू पनि कुनै हुनुपर्छ ? कम्युनिस्ट पार्टीहरूबीच एकता गर्दा एकतापछिको पार्टी कस्तो बनाउने हो भन्ने लक्ष्य हुनपर्छ कि पर्दैन ? अवश्य हुनुपर्छ। पार्टीहरू सामाजिक वर्गका प्रतिनिधिको रूपमा खडा भएका हुन्छन् र तिनीहरूले आफू सम्बद्ध वर्गका इच्छाआकांक्षा पूरा गर्न काम गर्ने गर्छन्। अर्को शब्दमा भन्नुपर्दा पार्टीहरू समाज परिवर्तनका तात्कालिक कार्यभार बहन गर्ने भरिया हुन्। त्यसैले पार्टी निर्माण गर्दा कस्ता कार्यभार बहन गर्ने हो र त्यसका निम्ति कस्तो पार्टी बनाउने हो भन्ने स्पष्ट हुनुपर्छ। त्यसैले यो विषय बहसको एउटा महŒवपूर्ण विषय हो। मार्गदर्शक सिद्धान्त हरेक पार्टीले कुनै न कुनै प्रकारको मार्गदर्शक सिद्धान्त वा निर्देशक सिद्धान्त अवलम्बन गरेका हुन्छन्। त्यसैले पार्टी निर्माणका सन्दर्भमा यो एउटा अति नै महŒवको सवाल हो। अहिले एकताबद्ध हुन खोजेका दुई पार्टीमध्ये एमालेले माक्र्सवादलेलिनवाद र जनताको बहुदलीय जनवादलाई आफ्नो मार्गदर्शक सिद्धान्त मान्छ भने माओवादी केन्द्रले माक्र्सवादलेलिनवाद र माओवादलाई मार्गदर्शक सिद्धान्त मान्छ। अब यी दुई पार्टीबीच एकता भएपछि बन्ने त्यस एकिकृत पार्टीको मार्गदर्शक सिद्धान्त के हुनेछ ? यस विषयलाई नटुंयाइकन पार्टी एकता गरौं भनियो भने त्यो एकता तुरुन्तै अनेकतामा परिणत हुने पनि खतरा हुन सक्छ। त्यसैले यस विषयमा गम्भीरताका साथ छलफल गरेर टुंयाउनुपर्छ। कार्यक्रम, कार्यनीति र कार्यदिशा पार्टी एकतापछि पार्टीले अवलम्बन गर्ने कार्यक्रम के हो ? त्यस कार्यक्रमलाई कार्यान्वयन गर्दा अवलम्बन गरिने कार्यनीति र कार्यदिशा के हो ? पार्टी एकताका सन्दर्भमा छलफल गरेर टुंयाउनुपर्ने तेस्रो विषय यो हो। समाजको आर्थिक सामाजिक रूपान्तरण अबको हाम्रो कार्यदिशा हो भन्ने गरिएको छ। तर त्यसको स्पष्ट कार्यक्रमिक खाका तयार गरिएको छैन। त्यसको स्पष्ट खाका निर्माण गर्नुपर्छ र कार्यक्रम कार्यान्वयनको स्पष्ट कार्यनीति र कार्यविधि पनि हुनुपर्छ। तब मात्रै नीति र विधिको शासन हुनेछ। त्यसो भएन र विनाकार्यक्रम, विनाकार्यनीति, विनाकार्यविधि अगाडि बढियो भने व्यक्तिको मनोमानी चल्नेछ। पार्टी ध्वस्त हुनेछ र सामाजिक रूपान्तरणका सपना पनि चकनाचुर हुनेछन्। इतिहास साक्षी छ कि विभिन्न मुलुकका ठूलाठूला पार्टीहरू यस्तै कारणले ध्वस्त भएका छन्। उदाहरणका लागि छिमेकी देश भारतको कांग्रेस पार्टीलाई नै लिन सकिन्छ।४ संगठनात्मक सिद्धान्त पार्टी जीवनलाई एकतामा बाँधिराख्ने भनेको सिद्धान्तको सूत्रले नै हो। सिद्धान्तको सूत्रले बाँधिएन र केही व्यक्तिका चाहना पूर्तिका निम्ति एकता गरेजस्तो भयो भने त्यस्तो एकता तुरुन्तै अनेकतामा बदलिन सक्ने खतरा हुन्छ। हरेक पार्टीले निश्चत प्रकारको संगठनात्मक सिद्धान्त अवलम्बन गरेको हुन्छ। त्यही सिद्धान्तअनुरूप पार्टीको निर्माण र सञ्चालन हुने गर्दछ। अहिले एकताको चर्चामा रहेका पार्टीहरू दुवैले लेलिनवादी संगठनात्मक सिद्धान्त अँगालेका छन्। फरक के छ भने एमालेले पार्टी जीवनको लोकतन्त्रीकरण भन्ने गरेको छ तर लोकतान्त्रिक कार्यविधि अवलम्बन गर्न सकेको छैन भने माओवादी केन्द्र कुनै सिद्धान्तले बाँधिएको छ जस्तो नै लाग्दैन। यस्तो अवस्थमा पार्टी एकताको निर्णय गर्दा एकतापछि अवलम्बन गरिने संगठनात्मक सिद्धान्तको बारेमा टुंगो गर्नुपर्ने हुन्छ। किनभने पार्टी जीवनलाई एकतामा बाँधिराख्ने भनेको सिद्धान्तको सूत्रले नै हो। सिद्धान्तको सूत्रले बाँधिएन र केही व्यक्तिका चाहना पूर्तिको निम्ति एकता गरेजस्तो भयो भने त्यस्तो एकता तुरुन्तै अनेकतामा बदलिन सक्ने खतरा हुन्छ। त्यसतर्फ ध्यान पुर्याएर मात्रै पार्टी एकताको प्रक्रिया अगाडि बढाउनुपर्छ। संगठनात्मक संरचना पार्टी एकताको निर्णय गर्दा एकतापछिको संगठनात्मक संरचना कस्तो हुनेछ भन्नेबारेमा पनि टुंगो गर्नपर्ने हुन्छ। अहिले एकताबद्ध हुन खोजेका पार्टीहरूमध्ये एमालेमा केन्द्रीय कमिटी, केन्द्रीय कमिटीभित्र स्थायी कमिटी र पोलिटब्युरो, केन्द्रीय आयोगहरू, प्रदेश कमिटी, जिल्ला कमिटी, निर्वाचन क्षेत्रीय कमिटी र विभिन्न खाले शाखा कमिटीहरूको संरचना छ भने माओवादी केन्द्रमा केन्द्रीय कमिटी र त्यसभित्र केन्द्रीय कार्यालय वा सचिवालय, पोलिटब्युरो, राज्य कमिटी, जिल्ला कमिटी र विभिन्न नामका स्थानीय कमिटीको संरचना छ। दुई पार्टीका संरचनामा एकरूपता छैन विविधता छ। अब एकतापछि कस्तो संरचना बनाउने हो ? त्यसको टुंगो हुनुपर्छ। त्यसका लागि गहन छलफलको आवश्यकता छ। विधान पार्टी एकताका सन्दर्भमा छलफल गरेर टुंग्याउनुपर्ने अर्को विषय हो पार्टी विधान। कुन संगठनात्मक सिद्धान्त अवलम्बन गरिन्छ र कस्तो संगठनात्मक संरचना निर्माण गर्ने भन्ने तय गरिन्छ त्यसैअनुरूपको विधान निर्माण गर्नुपर्ने हुन्छ। अनि त्यस विधानले बल्ल पार्टी कामलाई निर्देशित गर्दछ र पार्टी अनुशासन कायम राख्छ। त्यसो भएन भने पार्टीमा अराजकता फैलिन्छ। त्यसैले पार्टी एकताका सन्दर्भमा ध्यान दिएर टुंग्याउनुपर्ने महŒवपूर्ण विषय हो पार्टी विधान। नेताकार्यकर्ताको व्यवस्थापन पार्टी एकतापछि अहिले दुई पार्टीमा रहेका सम्पूर्ण नेता तथा कार्यकर्ताको व्यवस्थापन कसरी गरिन्छ भन्ने विषय पार्टी एकताका सन्दर्भमा छलफल गरेर टुंग्याउनुपर्ने अर्को महŒवपूर्ण विषय हो। एकतापछिको संगठनात्मक नीति र संरचना यस्तो हुनुपयो, जसमा एकताबद्ध हुने दुवै पार्टीका सम्पूर्ण सदस्यले आफ्नो पनि व्यवस्थापन भएको महसुस गर्न सकून्। त्यसो नभएर केही नेताहरूको मात्रै व्यवस्थापन भयो भन्ने बुझाइ हुने खालको व्यवहार गरियो भने त्यसले मनमुटाव पैदा गर्ने, अनेकताको भावना फैलाउने र पुनः विभाजनको दिशामा लैजाने खतरा हुन्छ। अहिले एमालेमा प्रदेश कमिटीबाहेक सबै आआफ्नो तहका अधिवेशनबाट निर्वाचित कमिटी छन्। ती निर्वाचित कमिटीलाई भंग गर्ने अधिकार कसैलाई पनि छैन। उता माओेवादी केन्द्रमा महाधिवेशन र अधिवेशनबाट बनेका कमिटी छैनन्। सबैजसो तदर्थ कमिटीहरू छन्। ५६ हजार सदस्य भएको केन्द्रीय कमिटी र सयौं सदस्यीय स्थानीय कमिटीहरू रहेको एक प्रकारको अस्तव्यस्त अवस्था छ। दुई पार्टीबीचको यस कमिटीगत भिन्नतालाई कसरी एकरूपतामा ल्याउने र कसरी ती सबै कमिटीमा संगठित नेता तथा कार्यकर्ताको व्यवस्थापन गर्ने भन्ने नीति नबनाईकन चुस्तताको नाममा केही व्यक्तिहरूको स्थान सुरक्षित गर्ने काम मात्र भयो भने त्यस्तो एकता साँचो एकता हुन नसकी फेरि अनेकतामा बदलिन सक्छ। त्यसैले यस विषयमा गम्भीरतापूर्वक छलफल गरेर निर्णयमा पुग्नुपर्ने हुन्छ। निष्कर्ष कम्युनिस्ट पार्टी नेता प्रधान होइन, नीति प्रधान हो र हुनुपर्छ। त्यसैले पार्टी एकताको कुरा गर्दा पहिले नीतिमा एकता हुनपर्छ। त्यसपछि विधिमा एकता हुनुपर्छ र त्यसपछि मात्रै संगठनको एकता र त्यसभित्र नेतानेतृत्वको एकता हुनुपर्छ। एउटा पार्टी अर्को पार्टीमा विलय हुँदा कुनै नयाँ नीति र विधिको आवश्यकता पर्दैन। जुन पार्टीमा विलय हुने हो, त्यसैका नीति विधिलाई मानिन्छ र त्यसकै विद्यमान संगठनात्मक संरचनामा अर्को पार्टीका नेताकार्यकर्तालाई समेटिन्छ। एक पार्टीको अर्को पार्टीमा विलय नभएर दुई पार्टीबीच एकता हुँदा नयाँ नीतिगत दस्ताबेज तयार गरिन्छ, नयाँ विधान तयार गरिन्छ र त्यस नयाँ विधानमा व्यवस्था गरिएको संगठनात्मक संरचनामा दुवै पार्टीका सम्पूर्ण नेता तथा कार्यकर्तालाई समेटिन्छ। त्यसरी नयाँ दस्ताबेज तयार गर्दा पहिलेका कतिपय मान्यताले निरन्तरता पाउन सक्छन् भने कतिपय मान्यता विस्थापित पनि हुन सक्छन्। यो नै विकासको द्वन्द्ववादी नियम हो। अहिले हुन लागेको एक पार्टीको अर्को पार्टीमा विलय होइन, दुई पार्टीको एकता हो। यो एकता कुनै एउटा पार्टीले अँगालेका नीतिगत दस्ताबेज र विधान मानेर हुन सक्ने देखिँदैन। त्यसैले माथि उल्लिखित सातवटा बुँदामा छलफल गरी निष्कर्षमा पुगेपछि नयाँ नीतिगत दस्ताबेज र विधान तयार गरेर त्यस विधानमा व्यवस्था गरिएको संगठनात्मक संरचनामा दुवै पार्टीका सम्पूर्ण नेताकार्यकर्तालाई समेट्ने तरिका अवलम्बन गर्नुपर्ने हुन्छ। तर बाहिर पार्टी एकताको जति चर्चा भए पनि माथिका विषयमा संस्थागत ढंगले औपचारिक छलफलको भने थालनी पनि भएको छैन। यसरी नै गएको खण्डमा पार्टी एकता खतरामा नपर्ला भन्न सकिन्न। त्यसो भयो भने नेपाली कम्युनिस्ट आन्दोलनको अर्को एक दुःखद र पीडादायी घटना हुनेछ।"
दृष्टिविहीन क्रिकेटरलाई प्लेन टिकट,"काठमाडौं : खर्च अभावमा पाँचैाँ दृष्टिविहीन विश्वकप क्रिकेट खेल्नका लागि बस र रेल हुँदै पाकिस्तान पुगेको नेपाली टोलीका लागि नेपाली क्रिकेट समर्थक समाज (एनसीएसएस)ले टिकटको व्यवस्था गरिदिएको छ। एनसीएसएसले सञ्चालन गरेको जाँदा रेलमा आउँदा प्लेनमा नारासहितको अभियानबाट उठेको रकमले नेपाली टोलीका लागि टिकट काटिएको अध्यक्ष भानु सिग्देलले जानकारी दिए। अध्यक्ष सिग्देलका अनुसार खेलाडी र अफिसियल गरी २२ जनाका लागि टिकट काटिएको छ। एनसीएसएसको अनुरोधमा ३० प्रतिशत सहुलियतमा फ्लाई दुबई एअरलाइन्सको टिकट काटिएको हो। त्यसका लागि तीन लाख १९ हजार खर्च भएको अध्यक्ष सिग्देलले जानकारी दिए। उनका अनुसार अभियानबाट मंगलबारसम्म ६ लाख ३२ हजार रकम उठेको छ। अभियानबाट उठेको बाँकी रकम खेलाडी र संघलाई हस्तान्तरण गरिने भएको छ। खर्च अभावमा नेपाली टोली बस र रेलको यात्रा गर्दै चार दिनपछि पाकिस्तान पुगेको थियो। पाकिस्तान र दुबईमा आयोजना गरेको विश्वकपमा नेपाल एक खेल जित्दै घर फर्कने भएको छ। भारत, पाकिस्तान, बंगलादेश र श्रीलंकासँग पराजित भएको नेपालले सोमबार भएको समूह चरणको आफ्नो अन्तिम खेलमा अस्टेलियालाई पराजित गरेको थियो। नेपालले आयोजक पाकिस्तान र बंगलादेशसँग पाकिस्तानमा खेलेको थियो भने भारत, श्रीलंका र अस्टेलियासँग दुबईमा खेलेको थियो। प्रतियोगिताको दौरान बस्ने, खाने र पाकिस्तानबाट दुबईसम्म जान आयोजकको सहयोग पाएको नेपाली टोलीलाई दुबईबाट स्वदेश फर्कन फेरि खर्च अभाव थियो। एनसीएसएसको अभियानबाट प्लेन टिकट सम्भव भएपछि त्यसको समस्या समाधान भएको छ। नेपाली टोली प्रतियोगिता समाप्त भएपछि जनवरी २१ मा स्वदेश फर्कनेछ।"
आर्मी फुटबलको सेमिफाइलनमा,दाङ : मंगलवारदेखि दाङमा सुरु भएको परिषद कप २८ औँ राष्ट्रिय च्याम्पियनसीप पुरुष फुटबल प्रतियोगिता २०७४ मा त्रिभुवन आर्मी क्लब सेमिफाइनलमा पुगेको छ । प्रतियोगिता अन्तर्गत घोराहीको भरतपुर मैदानमा वुधबार भएको खेलमा त्रिभुवन आर्मी क्लब विजयी हँदै सेमिफाइनलमा पुगेको हो । भरतपुर खेल मैदानमा भएको प्रतियोगितामा पूर्वाञ्चल क्षेत्रीय टिमलाई शुन्यका विरुद्ध २ गोलले पछि पार्दै आर्मीले सेमिफाइलनको यात्रा तय गरेको हो । प्रतियोगिताको १७ औँ मिनेटमा आर्मीका १४ नम्बर जर्सीका विवेक बस्नेतले गोल गर्दै आफ्नो टिमलाई अग्रता दिएका थिए । पहिलो हाफमा १ गोलले अग्रता लिएको आर्मीले खेलको ८८ औँ मिनेटमा पुनः गोल गर्दै २ गोलको अग्रता बढाएको थियो । खेलको ८८ औ मिनेटमा जर्सी नम्बर १६ का दिपकुमार लामाले गोल गरेका थिए । बस्नेत र लामाको गोलसँगै आर्मी सेमिफाईनलमा प्रवेश गरेको हो । बिहीवार त्रिभुवन क्लब आर्मी र सुदुरपश्चीमाञ्चल फाइनलकालागि भिड्ने छन् । प्रतियोगिताको फाईनल खेल माघ ६ गते घोराहीमा हुने जिल्ला फुलबल संघ दाङका अध्यक्ष सुशील श्रेष्ठले बताए । प्रतियोगितामा पाँच विकास क्षेत्रबाट एकएक गरि ५ र तीन वटा विभागीय टोली गरेर आठ बटा टिमको सहभागिता रहेको छ । मंगलबार देखि सुरु भएको प्रतियोगिताको आयोजना अखिल नेपाल फुबल संघ र सहआयोजना जिल्ला फुटबल संघ दाङले गरेको छ । प्रतियोगितामा विजयी हुनेलाई ट्रफि तथा पुरस्कारको समेत व्यवस्था गरिएको आयोजकले वताएको छ ।
बूढासुब्बा गोल्डकपमा १० टोली,"धरान : २० औं अन्तर्राष्ट्रिय आमन्त्रण बूढासुब्बा रेड बुल गोल्डकप फुटबल प्रतियोगितामा १० टोलीले प्रतिस्पर्धा गर्ने भएका छन्। यही महिनाको तेस्रो साताबाट धरान रंगशालामा सञ्चालन हुने प्रतियोगितामा नेपालका ए डिभिजनका टोलीसहित भारत र बंगलादेशका क्लबले समेत सहभागिता जनाउने जनाइएको छ। प्रतियोगितामा साबिक विजेता नेपाल पुलिससहित मनाङ मस्र्याङदी क्लब, थ्री स्टार क्लब, त्रिभुवन आर्मी क्लब, एपीएफ क्लब, संकटा क्लब, सुदूरपश्चिम ११ र आयोजक धरान फुटबल क्लबको सहभागिता रहनेछ। यस्तै प्रतियोगितामा बंगलादेशको धनमुन्डी क्लब र भारतबाट एक टोली सहभागी हुनेछन्। भारतबाट गरिफा फुटबल क्लब वा यू१९ राष्ट्रिय टोलीमध्ये एक टोली सहभागी हुने आयोजक धरान फुटबल क्लबका अध्यक्ष किशोर राईले मंगलबार आयोजित पत्रकार सम्मेलनमा जानकारी दिए। यसअघि धरान१७ स्थित एन्फा टेक्निकल सेन्टरको खेलमैदानमा भएको बूढासुब्बा गोल्डकप यस पटक भने धरान१६ स्थित सुविधा सम्पन्न धरान रंगशालामा हुनेछ। प्रतियोगिताका लागि १५ हजार दर्शक अट्ने प्यारापिट निर्माणको तयारी अन्तिम चरणमा पुगेको क्लबका महासचिव प्रताप तामाङले जानकारी दिए। धरान फुटबल क्लबले यस पटक प्रतियोगिताको पुरस्कार राशिसमेत वृद्धि गरेको छ। प्रतियोगिताको विजेताले ६ लाख प्राप्त गर्नेछ। यस्तै उपविजेताले तीन लाख पाउनेछ। गत वर्ष विजेता टोलीले पाँच लाख तथा उपविजेताले दुई लाख ५० हजार प्राप्त गरेका थिए। यस्तै प्रतियोगिताको सर्वोत्कृष्ट खेलाडीले एक सय २५ सिसीको यामाहा मोटरसाइकल प्राप्त गर्नेछ। उत्कृष्ट गोलरक्षक, डिफेन्डर, मिडफिल्डर, स्ट्राइकर, सर्वाधिक गोलकर्ता, प्रशिक्षक र उदीयमान खेलाडीले पनि जनही २५ हजार नगद प्राप्त गर्ने आयोजकले जनाएको छ। प्रतियोगिता सम्पन्न गर्नका लागि झन्डै ५३ लाख ५० हजार खर्च लाग्ने अनुमान गरेको अध्यक्ष राईले जनाकारी दिए। प्रतियोगिताका लागि रेडबुलले १० लाख, राष्ट्रिय खेलकुद परिषद्ले पाँच लाख, धरान उपमहानगरपालिकाले आठ लाख सहयोग गरेको छ। बाँकी रकम विभिन्न संघसंस्था तथा देशविदेशमा रहेका धरानवासीसँग सहयोगस्वरूप संकलन गरिने अध्यक्ष राईले जानकारी दिए।"
शिक्षा र शोभा दोस्रो चरणमा,"काठमाडौं : एपीएफकी शिक्षा श्रेष्ठ र शोभा गौचनले राखेप च्याम्पियनसिप राष्ट्रिय ब्याडमिन्टन प्रतियोगितामा विजयी सुरुआत गरेका छन्। शिक्षाले सुदूरपश्चिमकी नीलिमा महरालाई २३२१, २१५ ले पराजित गरिन्। यस्तै शोभाले पसुन्ता खत्रीलाई २१७, २११२ ले पराजित गर्दै दोस्रो चरणमा प्रवेश गरिन्। महेन्द्रनगरस्थित कभर्डहलमा भएको प्रतियोगितामा मध्यमाञ्चलकी तारा आलेले पश्चिमाञ्चलकी आकृति केसीलाई २१८, २११९ ले पराजित गरिन्। पूर्वाञ्चलकी सुनैना मुखियाले सुदूरपश्चिमकी विष्णा विष्टलाई २१११, २११४ ले हराइन्। यसैगरी पूर्वाञ्चलकी सीमा राजवंशीले मध्यपश्चिमकी पुष्पा शाहीलाई २१४, २१५, आर्मीकी अनुमाया राईले मध्यपश्चिमकी कामना ओलीलाई २१४, २१३, मध्यमाञ्चलकी सोफी खत्रीले पश्चिमाञ्चलकी सुन्दरा खनाललाई २११२, २१७, पूर्वाञ्चलकी नीता लम्सालले पश्चिमाञ्चलकी शकुन्तला भुसाललाई २११०, २१९, सेनाकी रसिला महर्जनले मध्यपश्चिमकी रीतु लिगललाई २१६, २१६ ले पराजित गर्दै दोस्रो चरणमा स्थान सुरक्षित गरे। अन्य खेलमा मध्यमाञ्चलकी श्रेया प्रधानले मध्यमाञ्चलकी सुइजोङ जीएमलाई २१३, २१३, एपीएफकी सीता राईले मध्यमाञ्चलकी मनीषा खड्कालाई २११३, २११२, पूर्वाञ्चलकी जेशिका गुरुङले सुदूरपश्चिमकी रञ्जना भट्टलाई २१७, २१११, मध्यपश्चिमकी दुर्गा शर्माले पश्चिमाञ्चलकी सुन्दरी थारूलाई २१६, २११० ले तथा सेनाकी अमिता गिरीले मध्यमाञ्चलकी महिमा श्रेष्ठलाई २१५, २१२ले पराजित गर्दै दोस्रो चरण प्रवेश गरेका छन्। पुरुषतर्फको छनोट चरणमा पश्चिमाञ्चलका विश्वास नेपाल र विशाल खड्का, पूर्वाञ्चलका प्रनिससिंह ठकुरी र सुदूरपश्चिमका चिरण विष्ट मुख्य प्रतिस्पर्धाका लागि छनोट भएका छन्। पाँच विकास क्षेत्र र तीन विभागीय टोलीको सहभागिता रहने प्रतियोगितामा ५६ पुरुष र ३५ महिला खेलाडीको सहभागिता रहेको छ।"

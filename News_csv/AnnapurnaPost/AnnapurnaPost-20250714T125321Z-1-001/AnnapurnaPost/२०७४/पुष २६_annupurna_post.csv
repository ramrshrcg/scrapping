शीर्षक,विवरण
वाम एकता किन ?,"नेपालका दुई प्रमुख कम्युनिस्ट पार्टी एमाले र माओवादी केन्द्रबीच पार्टी एकीकरण गर्ने र चुनावमा वाम गठबन्धन गर्ने घोषणा भएपछि मुलुकको राजनीति तरंगित हुँदै विकल्पमा लोकतान्त्रिक गठबन्धनसमेत घोषणा हुन पुग्यो। दुई कम्युनिस्ट पार्टी गठबन्धन घोषणा, संयुक्तरूपमा घोषणापत्र र उम्मेदवार चयनपश्चात् कैयन् वाम लोकतान्त्रिक, राष्ट्रवादी र देशभक्त शक्ति यो गठबन्धनलाई समर्थन गर्दै कोही माओवादीसँग त कोही एमालेसँग मिल्न पुगे। प्रतिनिधिसभा र प्रदेशसभा प्रत्यक्षतर्फको निर्वाचनमा अत्यधिक संख्यामा एमालेमाओवादी उम्मेदवार विजयी भए। समानुपातिकतर्फ तालमेल नभएकाले ठूलो संख्यामा मत बदर भएकाले अरू १२ सिट जतिमा नोक्सान हुन पुग्यो। चुनाव अवधिभर संयुक्त चुनावी परिचालन र प्रचण्डकेपीद्वारा विभिन्न आमसभामा भएको संयुक्त सम्बोधनले चुनावी अभियान नै एउटै पार्टीको जस्तो हुन पुगेको थियो। जनता र कार्यकर्ताको यो उत्साहसामु सम्पूर्ण गैरवाम शक्तिहरूको गतिविधि नै निस्तेज हुन पुग्यो। जनता यतिविधि उत्साहित किन भए ? यो गठबन्धनबाट वामहरूको बहुमत आउँछ भनेर मात्र होइन। किनकि विगतका संविधानसभामा नै वामहरू बहुमतमा थिए र पनि स्थिर सरकार प्राप्त भएन। तर यसपटक कम्युनिस्ट पार्टी एकीकृत हुने घोषणा र विश्वासले नेपाली जनता स्थायी सरकार गठन भई राजनीतिक स्थायित्व प्राप्त हुन्छ र देश समृद्धिको बाटोतर्फ अगाडि बढ्छ भन्ने विश्वास गर्न पुगे। नेपालमा राजनीतिक अस्थिरता र आर्थिक अवन्नति हुनुको प्रमुख कारण बाह्य शक्तिहरूको हस्तक्षेपबाट हो भन्ने छर्लंगै छ। सत्तामा वामशक्तिको दरो उपस्थितिले मात्रै राजनीतिक स्थिरता प्राप्त हुन्छ र मुलुक समृद्धितर्फ अगाडि बढ्छ भन्नेमा बहुसंख्यक नेपाली विश्वस्त छन् भन्ने चुनावी परिणामले पनि देखाएको छ। मजबुत र स्थिर सरकार बन्ने कुराको ग्यारेन्टी संसद्मा वाम पक्षको बहुमतबाट हैन, एकीकृत कम्युनिस्ट पार्टी निर्माणबाट मात्रै सम्भव हुन्छ भन्नेमा नेपाली जनमत विश्वस्त हुन पुगेको छ। चुनावपछि बजारमा चलेका विभिन्न हल्लाले एमालेमाओवादी पार्टी एकीकरण धरापमा पर्न गएको त हैन भन्ने आशंका पैदा भएको छ। तर दुई पार्टीको नेतृत्व कति अगाडि बढिसकेको छ भने प्रचण्डले भनेजस्तै पछि फर्कने पुल नै भत्किसकेको छ। शताब्दीऔंदेखि नै नेपाली जनता र नेपाल राष्ट्र आन्तरिक उत्पीडन र बाह्य हस्तक्षेपको चक्रमा पिसिएकाले माथि उठ्न नसकेको हो। वर्गीय, जातीय, सांस्कृतिक र लैंगिक विभेदबाट मुक्त हुने गरी सामाजिकराजनीतिक संरचना बदल्ने गरी आन्तरिक संघर्ष र बाह्य हस्तक्षेपबाट मुक्त हुने गरी राष्ट्रवादी राजनीतिक अडान, कांग्रेसलगायत अन्य दक्षिणपन्थी पार्टीबाट नभई कम्युनिस्टहरूकै नेतृत्वमा सम्भव भएको नेपाली जनताले अनुभूत गरे। प्रचण्ड र केपी ओली नेपाली समाजमा रहेको आन्तरिक उत्पीडन र बाह्य हस्तक्षेपविरुद्ध संघर्षको राजनीतिक प्रवृत्तिका प्रतिनिधि पात्र हुन्। इतिहासको आवश्यकताले ओलीप्रचण्डलाई एक ठाउँमा ल्याइपुर्याएको छ। राजतन्त्र विस्थापित गरी गणतन्त्र स्थापना, प्रतिनिधिमूलक प्रजातन्त्रको ठाउँमा समावेशी लोकतन्त्र र केन्द्रीकृत राज्यको ठाउँमा संघीय प्रणालीतर्फको मुलुकको यात्रा तय गरिनुमा प्रचण्ड नेतृत्वको माओवादी आन्दोलनलाई बढी जस जान्छ। पछिल्लो कालमा बाह्य हस्तक्षेपविरुद्ध आत्मनिर्णयको रक्षा गर्दै भारतवेष्ठित अवस्थाबाट मुक्त गरी नेपालको बाह्य सम्बन्ध फराकिलो पार्ने र नेपालको विकास निम्ति दूरगामी महŒवको चीनसँगको सम्झौता निम्ति ओली नेतृत्वको सरकारलाई बढी जस जान्छ। नेपाली राज्य र समाजको आमूल पुनर्संरचनाको मार्गप्रशस्त गर्नेमा नेतृत्वदायी भूमिकामा प्रचण्ड देखिन्छन् भने बाह्य हस्तक्षेपविरुद्धको दृढ अडानमा केपी ओली देखिएका छन्। कम्युनिस्ट आन्दोलनका यी दुई पात्रकै मुख्य भूमिकाको कारण परिवर्तनकारी र राष्ट्रवादी शक्ति कम्युनिस्ट हुन् भन्ने तथ्य आम जनतासामु स्थापित हुन पुगेको छ। यी दुईको एकता र समझदारी नेपाली राजनीतिलाई ठीक दिशामा गति दिने अनिवार्य सर्त बन्न पुगेको छ। टाउको गनेर र पार्टीको आकारका आधारमा प्रचण्डको भूमिका र व्यक्तित्वलाई सीमित गरिनु गम्भीर भूल हुनेछ। २०४७ को प्रजातन्त्रलाई विस्थापित गर्दै २०६३ पछिको लोकतान्त्रिक बाटोमा मुलुक हिँडिरहेछ। अहिले नेपाली राजनीतिमा स्थापित कैयन् एजेन्डा विगतमा प्रचण्ड नेतृत्वको माओवादी आन्दोलनका एजेन्डा थिए भन्ने सत्यलाई नजरअन्दाज गरिनु हुँदैन। विभिन्न कारणले पटकपटकको पार्टी विभाजनबाट खुम्चिन पुगेको माओवादीको साइजमा प्रचण्डको राजनीतिक साइजको न्यूनीकरण हुन सक्दैन। जस्तो, दोस्रो विश्वयुद्धको समाप्तिपछि बेलायती प्रधानमन्त्री विन्स्टन चर्चिलको पराजयको गणितमा उनले दोस्रो विश्वयुद्धताका हिटलरको पराजय निम्ति खेलेको भूमिकालाई सीमित गर्न सकिँदैन। च्याम्बर लिन बेलायती प्रधानमन्त्री हुँदा हिटलरलाई थामथुम पार्ने नियतले गरिएका ढुलमुले कामले नाजीको विस्तारलाई मद्दत पुग्यो भने बेलायती सत्तामा नेतृत्व परिवर्तन भई उनको ठाउँमा चर्चिल प्रधानमन्त्री बन्नासाथ नाजी विरुद्धको लडाइँमा बेलायत दृढताका साथ उभिन पुग्यो। विगतमा एमालेको छवि ढुलमुल, अस्पष्टजस्ता उपमाले सिँगारिएको थियो भने केपी पार्टी नेतृत्वमा आएपछि उनले लिएका स्पष्ट र दृढ अडानले एमाले मात्रै हैन, सिंगो कम्युनिस्ट आन्दोलनलाई नै राष्ट्रवादी छविमा उभिन बल पुग्यो। प्रचण्ड र केपी नेपाली समाजमा रहेको आन्तरिक उत्पीडन र बाह्य हस्तक्षेपविरुद्ध संघर्षको राजनीतिक प्रवृत्तिका प्रतिनिधि पात्र हुन्। यो प्रवृत्तिको अभिभाज्य रूप नै नेपाली राजनीतिलाई सही दिशामा अघि बढाउने अनिवार्य सर्त हो। अहिले देख्न बुझ्न सकिने गरी प्रचण्डमाथि बाह्य दबाब र ओलीमाथि पार्टीभित्रको आन्तरिक खेलो फड्कोको दबाबले पार्टी एकतामा समस्या खडा भएको देखिन्छ। जसरी ओलीप्रचण्डको विकल्प खोज्ने फजुल गफ हो, त्यसरी नै ओलीप्रचण्डलाई विभाजित रूपमा उभ्याउने कुरा जनविरोधी हुनेछ। इतिहासको आवश्यकताले ओलीप्रचण्डलाई एक ठाउँमा ल्याइपुर्याएको छ। नायकहरूमार्फत नै इतिहासले कहिलेकाहीं बोल्ने गर्दछ। शताब्दीऔंदेखिको नेपाल र नेपालीको उत्पीडनको आवाजलाई सम्बोधन गर्न ओलीप्रचण्ड विभाजित हैन, एकाकार हुनुपर्छ। यी दुई नेताबीच आपसी विश्वास रह्यो भने गाँठो आफैं फुक्नेछ, बादल आफैं फाट्नेछ। यी दुई नेताको आपसी विश्वासमा कम्युनिस्ट आन्दोलनको प्रतिष्ठामात्रै अडेको छैन, नेपाली जनता र नेपाल राष्ट्रको भाग्य र भविष्य पनि अडेको छ। यी दुईले इतिहासको पदचाप तथा जनता र राष्ट्रको स्पन्दन बुझेर काम गर्नुपर्छ, जनताको विश्वासमाथि धोका दिनु हुँदैन।"
हस्तक्षेपमुक्त देशको परिकल्पना,"नयाँ संस्कारको राजनीतिमा अघि बढे मात्र शान्ति, स्थिरता र समृद्धि हासिल हुनेछ। इतिहासमा बिरलै पाइने अवसर दिएका छन् जनताले प्रतिनिधिसभा र प्रदेशसभा चुनावमा वाम गठबन्धनलाई। अब गठबन्धनका प्रमुख दुई घटकले पार्टी एकतालाई पूर्णता दिएर स्थिर सरकार निर्माण गर्नेछन् भन्ने जनचाहना छ। एकातिर नयाँ सरकार पदस्थापना भएको छैन भने अर्कोतिर पार्टी एकताकै सम्बन्धमा अनेकौं शंका उत्पन्न हुन थालेका छन्। वाम गठबन्धन भत्काउन अथवा पार्टी एकीकरण गर्न नदिन देशभित्र र बाहिरका शक्ति सक्रिय भएका समाचार पनि आइरहेका छन्। नेपालजस्तै अर्ध विकसित देशको राजनीतिमा बाहिरी शक्तिको चलखेल हुने गर्छ। खास गरेर शक्ति राष्ट्रहरूले आर्थिक पछौटेपनको फाइदा उठाएर विकासशील देशका पार्टीहरूलाई एकअर्काको विरुद्धमा भिडाउने गर्छन्। आफ्नो रणनीतिक स्वार्थ पूरा गर्नका लागि एउटा पार्टीलाई अर्को पार्टीविरुद्धमा प्रयोग गर्ने औपनिवेशिक प्रवृत्तिले धेरै देशमा राजनीतिक अस्थिरता उत्पन्न भएको हुन्छ, तर त्यस्तो प्रवृत्तिको विरुद्धमा लाग्नु देशभक्त शक्तिहरूको कर्तव्य हुन आउँछ। अहिले नेपालको सन्दर्भमा पनि देश र जनतालाई माया गर्ने शक्तिले यस्ता सबै षड्यन्त्रमूलक गतिविधिविरुद्धमा आफूलाई सशक्तरूपमा उभ्याउनुपर्छ। उदाहरणका लागि अहिले माओवादी केन्द्रका नेता प्रचण्डलाई वाम गठबन्धन फुटाएर आए प्रधानमन्त्री बनाइदिने प्रस्ताव आएको छ। त्यो उनको विशिष्ट क्षमता भएर नभई ढुलमुले प्रवृत्तिका कारण हुन सक्छ। विगतमा पार्टीगत एवं व्यक्तिगत स्वार्थको लागि गठबन्धन बनाउने र तोड्ने गरेकै कारण उनलाई आफ्नोतर्फ ल्याउने प्रयास विभिन्न शक्तिहरूले गरेका हुन सक्छन्। यो उदाहरणबाट प्रस्ट हुन्छ मूल समस्या हामी आफैंमा अर्थात् हाम्रो राजनीतिक चरित्रमा छ। नेताहरूमा कम्तीमा पनि पुँजीवादी प्रजातान्त्रिक संस्कार भएको भए देशमा आज यो अवस्था आउने नै थिएन। निम्नतम् संस्कार नहुँदा बाहिरी शक्तिले चलखेल गरी आन्तरिक राजनीतिलाई प्रभाव पारिरहेका हुन्छन्। हाम्रो देशको तुलनामा दक्षिण एसियाका अन्य देशमा पुँजीवादी प्रजातन्त्रको संस्कृति बलियो छ। त्यसैले त्यहाँ प्रमुख पार्टीहरूका शीर्षस्थ नेताहरूको देशभक्ति र जनताप्रतिको विश्वासमा त्यति धेरै शंका गरिँदैन। त्यसैले ती देशहरूमा हाम्रो देशमा जस्तो विदेशी चलखेल छताछुल्ल हुने गरी भएको देखिँदैन। अर्को उदाहरणका लागि दक्षिण कोरियामा अमेरिकी सेना वर्षौंदेखि तैनाथ छन्, तैपनि त्यो देशका नयाँ निर्वाचित राष्ट्रपतिले अमेरिकालाई समयसमयमा चेतावनी पनि दिएका हुन्छन्। उनले दक्षिण कोरियाको स्वीकृतिविना अमेरिकालाई कोरियन प्रायद्वीपमा युद्ध छेड्ने कुनै अधिकार नभएको बताउँदै आएका छन्। भर्खरै उनले उत्तरकोरियाका नेताले नयाँ वर्षको उपलक्ष्यमा दिएको सन्देशपछि उक्त देशसँग वार्ता सुरु गर्ने र युद्ध भड्काउने गतिविधि कम गर्ने वचनबद्धता देखाएका छन्। उनको यस कदमले अमेरिका अप्रसन्न भए पनि उनले आफ्नो देशको हितका लागि यस्तो कदम उठाएका छन्। यो उदाहरणबाट पनि देशका शीर्षस्थ नेताहरूमा राष्ट्रिय हितप्रति आगाध आस्था र विश्वास भएको खण्डमा ठूलाठूला विदेशी शक्तिलाई पनि आन्तरिक मामिलामा दखल पुर्याउनबाट रोक्न सकिन्छ भन्ने सिक्न सकिन्छ। नेपालको सन्दर्भमा प्रमुख समस्या आन्तरिक हो अर्थात् हाम्रा शीर्षस्थ नेताहरूमा चारित्रिक अखण्डता र राष्ट्रिय स्वाभिमान अभाव हुनु हो। अहिलेको अवस्थामा वाम गठबन्धन बाहिरी शक्तिको कारणले टुट्यो भने त्यसको प्रमुख दोष यही देशभित्रकै नेताहरूको हुनेछ र जनताले दिएको अभिमतको अपमान हुनेछ। कुनै पनि बहानामा अन्य शक्तिहरूलाई दोष दिएर आफ्नो जिम्मेवारीबाट मुक्ति पाउने अवसर हाम्रा नेतालाई हुने छैन। देशमा प्रजातान्त्रिक व्यवस्थाले लगभग संस्थागत रूप लिइसकेको भए पनि नेताहरूको राजनीतिक संस्कार अर्थात् जनतामाथि विश्वास गर्ने प्रवृत्तिको कमीले अझै पनि देश अन्योलको स्थितिमा छ र औपनिवेशिक अवस्थाको राजनीति देशमा विद्यमान छ। चीनमा आर्थिक सुधारको थालनी गर्दा चिनिया नेता देङ स्याओ पिङले सन् १९७८ मा भनेका थिए, चीनले आधुनिक विकासको बाटो समान्ते हो भने सर्वप्रथम देशलाई औपनिवेशिक कालको बाह्य हस्तक्षेपबाट मुक्त गर्न सक्नुपर्छ। उनले भनेजस्तै चीनले बाहिरी हस्तक्षेपबाट मुक्त भएर चिनियाँ शैलीको समाजवादी व्यवस्थाको माध्यमबाट देशको विकास गयो र छिट्टै विश्व समुदायको अगाडि उदाहरणीय बन्न पुग्यो। चीनको व्यवस्थासँग खुसी नहुने देश हुन सक्छन्, तर त्यो उसको आन्तरिक विषय हो। त्यसैगरी नेपालको सन्दर्भमा पनि वामपन्थी दलहरूको विजयबाट झस्कने शक्तिहरू हुन सक्छन्, तर यो पनि नेपाली जनताले दिएको स्वतन्त्र अभिमत हो। यो कुरा दलका नेताहरूले पनि बुझ्नुपर्छ, बाहिरी शक्तिले हस्तक्षेप गर्ने कुरा त्यतिबेला आउँछ जब दलहरू आफैं कमजोर र ढुलमुले मनस्थितिका हुन्छन्। नेपालमा राजतन्त्र विस्थापित भई गणतन्त्र स्थापित भइसकेपछि पनि बाह्य हस्तक्षेपको कुरा उत्तिकै उठिरहेको हुन्छ। यसको अर्थ समग्र विकासका लागि प्रजातान्त्रिक व्यवस्थाको आवश्यकता भएजस्तै बाह्य शक्तिहरूको प्रभावबाट मुक्त हुनुपर्छ। त्यसो भएमा मात्र सत्तामा जानेहरू जनतामाथि बढी निर्भर मात्र हुने छैनन्, उनीहरूप्रति उत्तरदायी पनि हुनेछन्। अन्यथा अन्य शक्तिको कारणले सत्तामा सजिलै आउन सकिने भयो भने जनताप्रतिको विश्वास हराउँदै जानेछ। त्यसले सत्ताको राजनीतिमा जनताको प्रत्यक्ष प्रभाव पनि कम हुनेछ। नेपाली कांग्रेस अथवा वाम गठबन्धन होस्, कसैलाई पनि बाहिरी हस्तक्षेपको राजनीतिले माथि उठ्न दिँदैन। त्यस्तो प्रभावको सिकार यो वा त्यो गठबन्धन भइरहने हो भने देशमा आएको ठूलो राजनीतिक परिवर्तनले पनि कुनै तात्विक अन्तर ल्याउन सक्दैन। आज भारतमा पार्टीहरूबीच जतिसुकै विवाद भए पनि तुलनात्मक रूपले ती पार्टी हामीभन्दा स्वतन्त्र छन् र त्यहाँ एउटा पुँजीवादी प्रजातन्त्रको संस्कार बसिसकेको छ। त्यसैले जनताले जुन पार्टी अथवा गठबन्धनलाई बहुमत दिए पनि अर्को पक्षले स्वीकार गर्छ। संसदीय प्रजातन्त्रमा यो वा अर्को पार्टी तथा गठबन्धन सत्तामा आउनु सामान्य विषय हो र सबैले विद्यमान संविधानलाई टेकेरै शासन व्यवस्था सञ्चालन गर्ने हो। कांग्रेस, एमाले, अथवा माओवादी केन्द्र सबैले बहुदलीय प्रतिस्पर्धालाई स्वीकार गरिसकेकाले एकबाट अर्कोले आफ्नो अस्तित्वमाथि खतरा भएको अनुभव गर्नुपर्ने अवस्था छैन। रणनीतिकरूपमै बहुदलीय व्यवस्था मानिसकेपछि तीनवटै प्रमुख दलले अपनाउने आर्थिक र राजनीतिक सुधारका कार्यक्रममा पनि ठूलो गुणात्मक अन्तर आउने सम्भावना कमै रहन्छ। यस्तो अवस्थामा कांग्रेस, एमाले र माओवादी केन्द्रले एकअर्काप्रति शत्रुवत् व्यवहार गर्नुपर्ने आवश्यकता छैन। अहिले वाम गठबन्धनले पाएको बहुमतअनुसार काम गर्न सकेन भने अर्को चुनावमा यो गठबन्धन जनताबाट बहिस्कृत हुनेछ। त्यसैले यी दुवै प्रमुख शक्तिले आफ्नो शक्तिलाई एकअर्काको विरुद्धमा प्रयोग गर्नुभन्दा संयुक्तरूपमा देशमा विद्यमान गरिबी, अशिक्षा र बेरोजगारको विरुद्धमा आआफ्नो शक्ति लगाउनुपर्छ। कुनै पनि दलले बाहिरी शक्तिको आडमा एकअर्काको विरुद्धमा लाग्नु भनेको जनतालाई अपमान गरेको ठहरिनेछ। कृत्रिम रूपमा वाम गठबन्धन टुट्न गयो भने त्यसको प्रभाव कांग्रेसमा पनि पर्नेछ र त्यही खेलको सिकार कांग्रेस पनि हुनेछ। विद्यमान राजनीतिक अनिश्चितता हटाउन वाम गठबन्धनभित्रका दलहरू र कांग्रेसले आफ्नो आन्तरिक अवस्थामा सुधार ल्याउनुपर्छ। यी सबै पार्टीहरूले राजनीतिक संस्कृति र मान्यतालाई शिरोपर गरी आआफ्ना गतिविधि सञ्चालित गर्नुपर्छ। भोलि वाम गठबन्धनको सरकार आइसकेपछि पनि विपक्षी पार्टीको रूपमा कांग्रेसको अहं भूमिका रहिरहनेछ। संसदीय व्यवस्थामा सत्तासीन एवं विपक्षी पार्टीहरू उत्तिकै महत्वपूर्ण हुन्छन्। सरकारले गलत बाटो समातेको खण्डमा त्यसलाई ठीक मार्गमा ल्याउने काम विपक्षी पार्टीको नै हुन्छ। विपक्षी दलहरू बलियो हुनु संसदीय व्यवस्थाको लागि राम्रो पक्ष हो। आज भारतमा भारतीय जनता पार्टीको तुलनामा विपक्षी पार्टीहरू कमजोर भएकाले कयौं अन्तर्राष्ट्रिय महत्वका विषयमा भारतले आफ्ना पुराना मान्यता छोडी कतिपय विवादास्पद निर्णय गरेको त्यहाँका विपक्षी पार्टीहरूले उठाउँदै आएका छन्। नेपालमा त्यस्तो स्थिति आउन दिनु हुँदैन। आम जनता चाहन्छन् प्रजातान्त्रिको आन्दोलनमा महत्वपूर्ण भूमिका खेलेको कांग्रेस र अहिलेको वाम गठबन्धनभित्रका दलहरूले संविधान निर्माणको समयमा देखाएजस्तै आपसी सहमतिको राजनीतिलाई अगाडि बढाउँदै लैजाऊन्। राजतन्त्रलाई विस्थापित गर्न योगदान पुर्याएका यी दलबीच आपसमा सत्ताको लागि संघर्ष भइरहनु चिन्ताको विषय हो। नेपालजस्तै तुलनात्मक रूपमा साना देशहरूले गरेको प्रगतिबाट हामीले सिक्नुपर्छ। इजरायलसँग कतिपय विषयमा हाम्रा मतभेद हुन सक्छन्, तर त्यहाँको सत्तासीन एवं विपक्षी दलहरूले राष्ट्रिय हितका लागि देखाएको समझदारी पनि उदाहरण हुन सक्छ। खास गरेर त्यहाँ दुई प्रमुख पार्टीको सरकार बन्दा पालैपालो प्रधानमन्त्री बन्ने र प्रधानमन्त्री भइसकेको व्यक्ति विदेशमन्त्री पनि हुन कुनै संकोच नमान्नु राम्रो पक्ष हो। हाम्रोमा यस्तो संस्कार पाइन्न। वाम गठबन्धनको उद्देश्य समग्र देशको आर्थिक उन्नति हो भने नेताहरूका बीचमा पदीय जिम्मेवारी अथवा सरकारी पदको बाँडफाँटमा कुनै समस्या आउनु हुँदैन। कुनै व्यक्तिभन्दा पनि त्यो गठबन्धनको सिद्धान्त अथवा नीति एवं कार्यक्रम नै प्रमुख हुन्छन्। जसले जे पद प्राप्त गरे पनि देश र जनताले जित्नुपर्छ, तर कुनै एक नेताले जितेर देशले हार्यो भने त्यो ठूलो धोका हुनेछ जनताप्रति। त्यसैगरी विपक्षी पार्टीले आफू सत्तामा नरहे पनि देशले हार्नु हुँदैन भन्नेमा विशेष ध्यान दिनुपर्छ। त्यसैले राष्ट्रिय एवं अन्तर्राष्ट्रिय महत्वका विषयमा सकेसम्म राष्ट्रिय सहमति बन्नुपर्छ। आउने दिनहरूमा पुँजीवादी प्रजातन्त्रको संस्कार बलियो बनाउँदै जानुपर्छ। अहिले राजनीतिमा देखिएको चरम अवसरवादिता, नैतिकहीनता र सत्तालिप्साको प्रवृत्ति अन्त्य हुनुपर्छ। त्यसैले अहिलेको राजनीतिक अनिश्चितता हटाउन जसरी वाम गठबन्धनभित्रका दलका नेताहरूले विशाल हृदय देखाउन जरुरी छ, त्यसरी नै कांग्रेसका नेताहरूले पनि उत्तिकै ठूलो राजनीतिक इमानदारी देखाउनु आवश्यक छ। सत्ता हस्तान्तरणको नाममा दुवै पक्षले बाहिरी हस्तक्षेप निस्तेज पार्नुपर्छ र जनताको आदेशको सम्मान गर्नुपर्छ। देश बाहिरी शक्तिको खेलको कारणले विगतमा जस्तै पुनः अस्थिरतामा रुमलिन गयो भने अहिले संसदीय प्रजातन्त्रमा विश्वास राख्ने सबै राजनीतिक शक्तिहरूले अझ खराब दिन देख्नुपर्नेछ। आशा गरौं, अब देश नयाँ संस्कारको राजनीतिमा अघि बढेर देशमा शान्ति, समृद्धि र स्थिरता आउनेछ।"
राष्ट्रप्रमुख र कामचलाउ सरकार दुवै उस्तै,"हाम्रो व्यवस्थामा मन्त्रिपरिषद्को सिफारिस र सम्मति मान्नुपर्ने राष्ट्रप्रमुखको लक्ष्मण रेखा हो राष्ट्रप्रमुखबाट दलहरूबीच विवाद र गतिरोध अन्त्यका लागि मैले राष्ट्रियसभा अध्यादेश प्रमाणीकरण गरेको हुँ भनी अनावश्यक ढिलाइ गरी कारण दिएर अध्यादेश जारी भयो। मन्त्रिपरिषद्को सिफारिस र सम्मतिअनुसार जारी गरेको भनिएन। मन्त्रिपरिषद्को सिफारिस उल्लेख नहुनाले अध्यादेश जारी गर्न राष्ट्रपति सन्तुष्टि हुनुपर्छ र राष्ट्रपतिमा जारी गर्नेनगर्ने स्वविवेकीय अधिकार रहन्छ भन्ने बुझाइ देखिन्छ। त्यस्तो कुरा नेपालको संविधान २०७२ को धारा ६६(२) र धारा ११४ विपरीत हुन्छ। कार्यकारी अधिकार मन्त्रिपरिषद्मा रहने। प्रधानमन्त्री प्रत्यक्ष निर्वाचित हुने। सांसदहरूको निर्वाचकमण्डलबाट राष्ट्रप्रमुख निर्वाचित हुने। राष्ट्रप्रमुख सेरिमोनियल हुने। राष्ट्रप्रमुखले मन्त्रिपरिषद्को सिफारिस र सम्मतिबाट मात्र काम गर्ने हाम्रो राजनीतिक र संवैधानिक व्यवस्था हो। गणतन्त्र र संघीयताबाहेक यी कुरा नेपालले २०४७ देखि अभ्यास गर्दै आएको हो। संसदीय व्यवस्था भएको परम्परादेखि राजतन्त्र भएको बेलायत र युरोपका केही देशबाहेक अन्य देशमा राष्ट्रप्रमुख राष्ट्रपति हुन्छ। क्याबिनेट सिस्टम अफ गभर्मेन्टमा राष्ट्रप्रमुखलाई कार्यकारी अधिकारसम्पन्न बनाइँदैन। संसदीय व्यवस्थामा राष्ट्रप्रमुख जनताबाट प्रत्यक्ष निर्वाचन गरिँदैन। कार्यकारी अधिकारसम्पन्न प्रधानमन्त्रीले अध्यक्षता गरेको मन्त्रिपरिषद् संसदीय व्यवस्थाको आधारभूत संरचना हो। राष्ट्रप्रमुख एवं प्रधानमन्त्री दुवै जनताबाट प्रत्यक्ष निर्वाचित गरिने हो भने एउटालाई कार्यकारी अधिकार दिने अर्कोलाई सेरेमोनियल बनाउँदा मतदाता इलेक्टोरेट मतको सम्मान नहुने कारण राष्ट्रप्रमुखलाई सांसदहरूको निर्वाचकमण्डलबाट अप्रत्यक्ष निर्वाचित गराइएको हो। भारतको संविधान लेखिँदा यसबारेमा व्यापक छलफल भएर टुंगिएको त्यहाँको संविधानसभा डिबेटबाट देखिन्छ। भारतको सर्वोच्च अदालतले संसदीय व्यवस्थाको विशेषताका सम्बन्धमा कमन कजविरुद्ध युनियन अफ इन्डियाको मुद्दामा मन्त्रिपरिषद्को कार्यकारी अधिकारको व्याख्या गर्दै नट द पोटोमेक बट द थेम्स फर्टिलाइजेज यमुना भन्यो अर्थात् कार्यकारी अधिकार सम्बन्धमा भारतको व्यवस्था अमेरिकाको जस्तो होइन बेलायतको जस्तो हो भन्न भारतको यमुना नदीलाई अमेरिकाको पोटोमेक नदीले होइन बेलायतको थेम्स नदीले मलजल गर्छ भनियो (एआईआर १९९९)। अमेरिकाको अदालतले गोम्पस भर्सेस यूएस १९१३ यूएस ६०४ को मुद्दामा संविधानको व्याख्या गर्न पयो भने डिक्सनेरीको होइन समान संवैधानिक व्यवस्था उत्पन्न भएको देशको अदालतको व्याख्या, परम्परा प्रचलनको सहायताले अर्थात् कन्भेन्सन हेरेर व्याख्या गर्नुपर्छ भनिएको छ। हाम्रो संविधानको कुरा गर्दा संसदीय व्यवस्था भएको देशको परम्परा प्रचलन, कन्भेन्सन र अदालतको फैसलाको सहायता लिँदा अनौठो मानिँदैन। कार्यकारी अधिकार सम्बन्धमा हाम्रो संविधानको धारा ६६(२) र भारतको संविधानको धारा ७४ को व्यवस्था समान छ। यूयनआर रावो भर्सेस इन्दिरा गान्धी (एआईआर १९७१), शमशेर सिं भर्सेस पन्जाब (एआईआर १९७४) एसआर बोमाईलगायतका विभिन्न मुद्दामा भारतको सर्वोच्च अदालतले बेलायतको कन्भेन्सहरू भारतको संविधानको व्याख्यामा प्रासंगिक हुन्छ। राष्ट्रपतिले मन्त्रिपरिषद्को सम्मति र सिफारिस (एड एन्ड एड्भाइस) अनुसार मात्र गर्नुपर्छ। प्रत्येक कार्यकारी काममा मन्त्रिपरिषद्लाई लागेको कुरा र मन्त्रिपरिषद्को सन्तुष्टि भनेको राष्ट्रपतिको सन्तुष्टि हो। राष्ट्रपतिको छुट्टै सन्तुष्टि हुँदैन। राष्ट्रपति फर्मल हेड मात्र हो। संसदीय व्यवस्थामा सेरेमोनियल राष्ट्रपतिका व्यक्तिगत सन्तुष्टिको कुनै स्थान हुँदैन भनिएको छ। हाम्रो व्यवस्थामा मन्त्रिपरिषद्को सिफारिस र सम्मति मान्नुपर्ने राष्ट्रप्रमुखको लक्ष्मण रेखा हो। समय सामयिक कुनै राजनीतिक विवादमा विपक्षी दलको नेतालाई भेटी राष्ट्रप्रमुखले छलफल गर्ने गरिन्छ। तर बेलायतको बकिङ्घम प्यालेस वा भारतमा राष्ट्रपति भवनलाई माइक्रो संसद् वा मध्यस्थता केन्द्र बनाइँदैन। संसदीय प्रचलन र मान्यताअनुसार बेलायतमा रानीले अपवादको रूपमा दल वा नेताको अनुरोधमा भेटी विपक्षीको कुरा सुन्ने गर्दछन्। विपक्षीको त्यही कुरा नियमित भेटमा रानीले प्रधानमन्त्रीलाई कन्भे गर्दछन् र रानीले त्यस विषयमा आफ्नो धारणा पनि राख्छन्। प्रधानमन्त्रीको प्रतिक्रिया सुनेपछि विषय अन्त्य हुन्छ। पुनः त्यही विषयमा प्रधानमन्त्री वा अन्य नेतालाई सहमति गरेर आउनू भनेर रानीले दबाब दिने तारेख दिने काम गरिँदैन। रानीले मन्त्रिपरिषद् वा प्रधानमन्त्रीको सल्लाह र सिफारिस तुरुन्त कार्यान्वयन गर्छन्। आफ्नो अधिकारको सीमा नाघ्दैनन्। संसदीय व्यवस्थामा मन्त्रिपरिषद्को गठन नै राष्ट्रप्रमुखलाई उसले सम्पादन गर्ने काममा सल्लाह दिनको लागि गरिन्छ। विपक्षी दलको कुरा सुनेर मन्त्रिपरिषद्को सिफारिस रोक्ने र अड्काउने गरिँदैन। राष्ट्रप्रमुख तटस्थ हुनुपर्छ। सक्रिय राजनीतिबाट टाढा रहनुपर्छ। कन्फ्रिक्ट अफ इन्टे्स्ट र दलप्रति झुकाव गरेजस्तो शंका पनि पर्न दिन नहुने व्यवहार हुनुपर्छ। त्यसैले बेलायतमा रानीले बकिङ्घम प्यालेसमा आफैं सर्वदलीय बैठक बोलाउँदैनन्। राजनीतिक सहमतिको पाठ पढाइँदैन। यसो गर्दा दलको अपमान मानिन्छ। राष्ट्रप्रमुख सक्रिय हुन चाहने हो भने धारा ८१ (क) (ख) (ग) (घ) का व्यवस्थालाई समातेर प्रधानमन्त्रीसँग चाहेजति जानकारी माग्न सक्छ। सेरेमोनियल राष्ट्रपतिले छलफल गर्ने, संलग्न हुने, सक्रिय हुने त्यही धारा ८१ एकमात्र धारा हो। त्यो धारा विपक्षी दलसँग छलफल गर्ने होइन। प्रधानमन्त्रीसँग हो। राष्ट्रप्रमुखले यो कुराबाट सुसूचित र जानकार हुनुपर्छ, होइन भने संविधान उल्लंघन हुन पुग्छ। सन् २००० अगाडिको अभिलेखबाट सन् १९३१ र १९३६ मा जम्मा दुईपटक बेलायतको राजनीतिक विवादमा रानीले राजदरबारमा दलका नेतालाई तटस्थ र निष्पक्ष सहजकर्ताको रूपमा समस्या समाधान गर्न प्रयत्न गरेको देखिन्छ। त्यसरी भेट गरेपछि रानीले प्रधानमन्त्रीलाई विपक्षीको धारणा कन्भे गरिन्छ र विपक्षीको धारणा मान्नेनमान्ने प्रधानमन्त्रीको अधिकार हो। रानीले प्रधानमन्त्रीको सिफारिस र सल्लाह अक्षरशः पालना गर्छन् (हेनुहोस् किथ कन्स्टिच्युसनल ल, जसमा वाल्टर वेजहटको राय उल्लेख छ। साथै हुड फिलिप्स र बसुको कमिन्टरी अन कन्स्टिच्युसन पृष्ठ ३५)। रानीले यस्तो तटस्थता र निष्पक्षता कमाएको र प्रदर्शन गरेका कारण नै रानीलाई जनताले आफ्नो अभिभावक मानी सम्मान गर्दछन्। गत वर्ष प्रधानमन्त्री डेभिड क्यामरुनले रानीको गद्दी आरोहणको ६० वर्ष पार गरेका कारण रानीलाई मन्त्रिपरिषद् बैठकमा बोलाएर मन्त्रिपरिषद्को अध्यक्षता गराई रानीकै अध्यक्षताको क्याबिनेट निर्णयसमेत गरी परम्परा तोडियो, त्यो हो सेरिमोनियल राष्ट्रप्रमुखको व्यवहार। अध्यादेश जारी गरे पनि अध्यादेश अड्काउने काम र मन्त्रिपरिषद्को सिफारिसलाई इग्नोर गर्ने जुन काम राष्ट्रप्रमुखबाट भयो, त्यसले के देखाउँछ भने कि राष्ट्रप्रमुखलाई संवैधानिक व्यवस्था बुझ्न कठिन भयो कि आफूलाई संविधानभन्दा माथि भन्ने ठानियो। संवैधानिक विकास र कानुनी शासनमा यी दुवै दुर्भाग्यपूर्ण हुन्। अध्यादेशसम्बन्धी व्यवस्था धारा ११४ मा गरिएका छ। संसद्को अधिवेशन अन्त्य भएको र अर्काे अधिवेशन नबसेको बीचको रिक्त अवधिमा तत्काल अर्थात् तुरुन्तै केही गर्न आवश्यक पर्यो तर कानुन छैन भने अध्यादेश जारी गरिन्छ। अमेरिकामा अध्यादेश हुँदैन। बेलायतमा पनि अध्यादेश हुँदैन। अमेरिकामा एक्जेक्युटिभ अडर भन्ने हुन्छ। एक्जेक्युटिभ अर्डरको कुनै अवधि हुँदैन। संसद्मा पेस गर्नु पर्दैन। फ्रान्समा अध्यादेशको व्यवस्था छ। एउटा सीधा नागरिक जसको नेतासम्म पहुँच नभएकाले छोरालाई डायलासिस गराउन नसकेर छोरा गुमाउने अवस्थामा छ। अर्को नागरिक राजनीतिमा पहुँचको कारण कामचलाउ क्याबिनेटबाट दसौं लाख हुकुम प्रमांगी गराउन सक्छ। भारतको संविधानको धारा १२३ मा अध्यादेशको व्यवस्था छ। भारतमा राष्ट्रपति सन्तुष्ट भएमा भन्ने उपधारा (१) मा छ। भारतमा संविधान निर्माण हुँदा संविधानसभामा अध्यादेशको व्यवस्था राख्दा कार्यपालिकाले संसद् छली अध्यादेशबाट राज्य सञ्चालन गरेमा के गर्ने भनेर ठूलो छलफल भयो (हेर्नुहोस् सीऐडी ८) तर पनि संविधानमा अध्यादेशको व्यवस्था राखियो। सन् १९६० र १९८० को बीचमा दुई सयभन्दा बढी अध्यादेश जारी पनि भयो (हेर्नुहोस् एके राव भर्सेस युनियन अफ इन्डिया एआईआर १९८२)। अध्यादेश जारीका केही पूर्वावस्था हुन्छ। पहिलो तत्काल केही गरिहाल्नुपर्ने अवस्था, दोस्रो संसद्को अवधि अन्त्य गरिएको तर कानुन नभएको अवस्था र तेस्रो अध्यादेश भएन भने अपूरणीय क्षति हुने अवस्था। भारतको सर्वोच्च अदालतले र भारतको मात्र होइन विश्वकै उत्कृष्ट भन्नुपर्ने भारतको पूर्व राष्ट्रपति प्रणव मुखर्जीले अध्यादेश जारीको पूर्वावस्था एक्स्ट्रा अर्डिनरी सिचुएसन र अर्जेन्सी भन्नुभएको छ। यस्तो अवस्थामा मात्र अध्यादेश जारी हुन्छ। हाम्रोमा तत्काल केही गर्नुपरेमा भनियो। हाम्रो संविधानमा पनि अध्यादेश जारीको संवैधानिक पक्ष त्यही हो। हाम्रो संविधानको अध्यादेश जारी गर्ने धारा ११४(२) को व्यवस्था मन्त्रिपरिषद्को, नेपालको शासन व्यवस्थाको सामान्य निर्देशन नियन्त्रण र सञ्चालन गर्ने अभिभारा धारा ७५(२) कै एकस्टेन्डेड अधिकार हो। प्रधानमन्त्री संसद्प्रति उत्तरदायी हुन्छ। समाजमा अमनचैन राख्ने जिम्मा प्रधानमन्त्रीको हो। कानुन अभावले गर्दा शासन व्यवस्थामा निर्देशन, नियन्त्रण र सञ्चालन हुन सकेन भने प्रधानमन्त्री त्यसको जवाफदेही हुनुपर्छ, राष्ट्रप्रमुख होइन। कानुनको अभाव अध्यादेशबाट पूर्ति गरिनुपर्ने हुन्छ। संसदीय व्यवस्थामा राष्ट्रप्रमुखको सन्तुष्टिको कुनै मतलब हुँदैन। प्रधानमन्त्रीको सन्तुष्टि हो। अध्यादेश जारी गर्ने धारा ११४ मा राष्ट्रपतिको सन्तुष्टिको कुरा होइन। अध्यादेश जारी गर्ने मन्त्रिपरिषद्को सिफारिसमा अध्यादेश जारी गरिहाल्नुपर्ने एक्सट्रिम अर्जेन्सी र एक्स्ट्राअर्डिनरी सिचुएसन थियो थिएन त्यो जाँच्ने काम राष्ट्रप्रमुखको होइन। संसद्को अधिवेशन आह्वान भएपछि अध्यादेश पेस हुन्छ विपक्षी दलले सरकारले कृत्रिम अर्जेन्सी देखाई अध्यादेश जारी गरायो, संसद् छल्यो भन्ने आरोप लगाउन सक्छन्। अध्यादेश फेल गराए सरकारको हार र विपक्षीको जित हुन्छ। हाम्रो दक्षिण एसियामा राजनीतिमा यस्ता खेल सामान्य हो। अध्यादेशको औचित्य जाँच्ने दुई निकाय हुन्छ। पहिलो संसद् र दोस्रो सर्वोच्च अदालत। अध्यादेश धारा ११४ (२)(क) (ख) (ग) अनुसार निष्क्रिय हुन सक्छ भने धारा १३३(१) अनुसार पनि सर्वोच्च अदालतले असंवैधानिक घोषणा गर्न सक्छ। अध्यादेश शासन व्यवस्थासँग सम्बन्धित हुन्छ। कुन कानुन, कस्तो कानुन, किन आवश्यक पर्यो र संसद्को अधिवेशन आह्वानसम्म राष्ट्र किन पर्खन सक्दैन र पर्खनुपर्यो भने राष्ट्र वा समाजलाई के कति, कस्तो क्षति हुन्छ, यसको मूल्यांकन र आवश्यक ठहर्याउने एक मात्र जिम्मेवारी अंग मन्त्रिपरिषद् हो। विपक्षी दल वा राष्ट्रप्रमुख वा राष्ट्रपति भवन होइन। त्यसैले भारतको सर्वोच्च अदालतले अध्यादेश जारी गर्नुपर्यो भने मन्त्रिपरिषद् सन्तुष्ट हुनुपर्छ राष्ट्रप्रमुख होइन भनेर व्याख्या गरेको छ (हेर्नुहोस् एके राव भर्सेस इन्डिया एआईआर १९८२, कुमार भर्सेस इन्डिया एआईआर १९७० र स्टेट अफ राजस्थान एआईआर १९७७)। अध्यादेश सम्बन्धमा भारतको सर्वोच्च अदालतबाट (हेर्नुहोस् वाद्वा भर्सेस इन्डिया एआईआर १९८७ को मुद्दामा सरकारविरुद्ध अध्यादेश जारी सम्बन्धमा आदेश जारी गरे पनि उक्त फैसलामा तत्काल अध्यादेश जारी गर्नुपर्ने अवस्था थियोथिएन, यी कुरा अदालतले समेत न्यायिक पुनरावलोकन गर्न सक्दैन भनियो)। संसद्प्रति उत्तरदायी मन्त्रिपरिषद्को लागि अध्यादेश चाहना होइन बाध्यता हुन्छ। मानिसलाई अस्पतालमा इमर्जेन्सी उपचारजस्तो राज्यलाई अध्यादेश इमर्जेन्सी अर्थात् आपत्कालीन उपचार हो। इमर्जेन्सीमा कार्यरत डाक्टरले बिरामीलाई पहिला उपचार त्यसपछि काउन्सेलिङ गर्नुपर्छ। काउन्सेलिङपछि उपचार गर्ने हो भने बिरामी मर्न सक्छ। त्यस्तै राष्ट्रप्रमुखुले पनि अध्यादेशको अर्जेन्सी नबुझेर वा के हो दुई महिना बढी अड्काएर राजनीतिक सहमति भन्नुभयो। राजनीतिक सहमति त संसद्मा हुने कुरा हो। राष्ट्रप्रमुखबाट अध्यादेश लामो समय अड्काएर राखेर माओवादी केन्द्रका अध्यक्ष पुष्पकमल दाहालले भेटी अध्यादेश नअड्काउन सल्लाह दिएको केही दिनमै (मिडियामा आएको) जारी गरेर राष्ट्रप्रमुखले पदको गम्भीर अवमूल्यन गरी असंवैधानिक, अप्रजातान्त्रिक र अनपार्लियामेन्ट्री काम गर्नुभयो। भारतअमेरिकालगायत कतिपय राष्ट्रको संविधानमा कामचलाउ सरकार उल्लेख गरिँदैन। हाम्रो संविधानको धारा ७७(३) मा पनि कामचलाउ उल्लेख छैन। सरकारको कामचलाउको सीमासम्बन्धी केही मान्यता छन्। अविश्वासको मत पारित भएमा वा विश्वासको मत प्राप्त गर्न नसकेमा त्यस्तो मन्त्रिपरिषद् पदमा बस्न सक्दैन अर्को गठन नहुन्जेल स्वतः कामचलाउ हुन्छ। सत्तारुढ दलले आम चुनाव हार्यो भने त्यस्तो अवस्थामा पनि अर्को मन्त्रिपरिषद् गठन गर्ने दाबी गर्ने हक हुँदैन र नयाँ मन्त्रिपरिषद्लाई सत्ता हस्तान्तरण गर्न मात्र कामचलाउ भएर बस्छ। सरकारले कामचलाउ भएर दैनिक प्रशासनसम्म मात्र सञ्चालन गर्न सक्छ। कामचलाउ भएको मन्त्रिपरिषद्ले अदालतबाट जारी हुने अन्तरिम आदेश जस्तै प्रधानमन्त्रीले आफैं र आफ्नो क्याबिनेटलाई अत्यावश्यकीय दैनिक कामबाहेक अन्य काम नगर्नू भनेर अदालतको अन्तरिम आदेशसरह आदेश जारी गर्नुपर्छ। उच्चस्तरको नैतिकता र राजनीतिक संस्कार बसेको राष्ट्रमा इमानदारी र उच्च आचरणले नेताहरू आफैं अनुशासित भएर पुनः जनताबाट नयाँ जनाधिकार लिनुपर्नेमा सचेत रहन्छन्। नैतिकता नै जीवन र राजनीतिको धड्कन मान्छन्, सिस्टम बसेकाले चुनाव सम्पन्न गरी नतिजा प्रकाशन गर्न समय लाग्दैन। दल र नेता आफैं त्यस्तो कामबाट नियन्त्रित हुन्छन्। मौका यही हो भनेर करबाट उठेको रकम बाँड्ने, आफ्ना मान्छे नियुक्ति गर्ने, दूरगामी असर पर्ने गरी नयाँ नीति लागू गर्ने यस्ता काम हुँदैन। बेलायतका सन्दर्भमा कामचलाउ सरकार भन्न राम्रो नहोला। चुनाव पर्खेर बसेको सरकारभन्दा राम्रो हुन्छ (हेर्नुहोस् हेल्सवेरिज लज अफ इङ्ल्यान्ड खण्ड ८ पृष्ठ ६८५ सर आइभर जेनिङ्सको भनाइ)। जेनिङ्सले नेसनल इमर्जेन्सी जस्तै युद्ध, अनिकाल र महामारी जस्ता आपत्कालीन अवस्थामा मात्र कामचलाउ सरकारलाई दैनिक प्रशासनमा सीमित गनु हुँदैन भनेको देखिन्छ। १९७८७९ मा भारतमा चरणसिंहको छोटो कार्यकालको प्रधानमन्त्रीकालमा राष्ट्रपतिले चरणसिंहबाट दैनिक काम मात्र चलाउनेछु राष्ट्रिय ढुकुटीलाई मार पर्ने कुनै निर्णय गर्ने छैन। नयाँ नीति पनि बनाउने छैन र दूरगामी असर पर्ने कुनै काम गर्ने छैन भनी आश्वासन प्राप्त गरेको देखिन्छ (हेर्नुहोस् बसुको कमेन्टरी अन कन्स्टिच्युसन अफ इन्डिया पृष्ठ ३५) कामचलाउ सरकारको सम्बन्धमा भारतको सर्वाेच्च अदालतले पनि (हेर्नुहोस् हर शरन मर्सेस चरन १९८८, राव भर्सेस इन्दिरा १९७१) को मुद्दामा प्राकृतिक प्रकोप, आपत्कालीन अवस्थामा जस्तो असामान्य अवस्थामा बाहेक कामचलाउ सरकारले दैनिक प्रशासनिकबाहेक अन्य काम गर्नु हुँदैन भनेको छ। तर हामीकहाँ यस्ता संवैधानिक सिद्धान्तले काम गर्दैन। हाल कामचलाउ सरकारले कसैलाई ७० लाख कसैलाई २५ लाख गरी करोडौं रकम बाँडेको सार्वजनिक भयो। पाँचबर्से कार्यकाल भएको प्रदेश प्रमुख नियुक्ति गर्न लागेको र केही व्यक्तिले महाप्रबन्धक पदमा नियुक्ति पाइसकेको पनि सार्वजनिक भयो। नेपालमा पद सबैलाई प्यारो छ। नेपालमा पदकै लागि राजनीति गरिन्छ। यसका लागि भारतको राजीव गान्धी, सोनिया गान्धी र आर मेडटर रमण जस्ता त्यागी नेता आवश्यक पर्छ। सोनिया गान्धीले प्रधानमन्त्री पद इन्कार गर्नुभयो। राजीव गान्धीले चुनावमा गठबन्धनसमेत गरी २०५ सिट प्राप्त गरी सबभन्दा ठूलो दल बने पनि चुनाव हारेका कारण सरकार गठन गर्न इन्कार गर्नुभयो (हेर्नुहोस् बेंकटरमण माई प्रेसिडेन्टियल इसर्स पृष्ठ ३२०)। जोर्डनका राजाले व्यक्तिगत उपहार दिएको महँगो र नाम चलेको आरामदायी कार र जिप पद छोड्ने बेलामा राजीव गान्धीले राष्ट्रपति भवनलाई सरकारी कामको लागि भनी उपहार दिनुभयो आफूले लिनुभएन (हेर्नुहोस् आर बेंकटरमण माई प्रेसिडेन्टियल इयर्स यस पृष्ठ ३२३)। हाम्रा प्रधानमन्त्रीलाई दिएको भए के गर्थे ? अन्दाज गर्न सकिन्छ। आर बेंकटरमणको राष्ट्रपति पदमा हुँदा तुरुन्त आँखाको शल्यक्रिया गरिहाल्नुपर्ने भयो। चिकित्सकले चाँडो अमेरिकामा गएर उपचार गर्न सल्लाह दिए। अमेरिकामा जाँदा लानुपर्ने सचिव सल्लाहकार एडीसी कुक, चिकित्सक वटालियनको इन्ट्रोराजलाई ध्यानमा राखेर उहाँले अमेरिका नजाने निर्णय गर्नुभयो। भारतकै आफ्नै चिकित्सकलाई सम्मान गर्न भारतमै शल्यक्रिया गराउनुभयो (हेर्नुहोस् आर बेंकटरमण माई प्रेसिडेन्टियल यस पृष्ठ ३४३)। सायद यस्ता उदाहरण नेपालमा भालुलाई पुराण होला। पञ्चायतमा राजाहरू नेपालमै उपचार गर्थे। हालका नेताहरू प्रस्टेट जस्ता समान्य रोगको शल्यक्रिया गर्न पनि ट्यास पेयरको पैसामा अमेरिका जान्छन्। सायद नेपालमा उच्चस्तरको व्यक्तिको प्रस्टेट पनि उच्चस्तरकै भएर होला। राज्यका ढुकुटीको पैसा आफ्ना आसेपासेलाई बाँड्ने र विशिष्ट व्यक्तिका नाममा कानुनको आड लिएर आजीवन सुविधा लिने हाम्रो कल्चर हो। सेरेमोनियल राष्ट्र प्रमुखको अधिकार अध्यादेश, कामचलाउ सरकारको सीमा अख्तियार दुरुपयोग अनुसन्धान आयोग, कानुनी शासनका सैद्धान्तिक पक्ष हामीकहाँ काम लाग्दैन। अमेरिकी राष्ट्रपति केनेडीको भनाइ अमेरिकाले तिमीलाई के दिन्छ त्यो होइन तिमीले अमेरिकालाई के दिन सक्छौ त्यो महावाणीले पनि यहाँ काम गर्र्दैन। गत वर्ष नेदरल्यान्डका प्रधानमन्त्री र ग्रिसका अर्थमन्त्रीले सरकारी गाडी कार्यालयमा छाडी साइकलमा गएर रानीलाई राजीनामा बुझाएको आदर्श पनि नेपालमा काम लाग्दैन। नेपालमा हरेक पदको पछाडि क्विइड प्रो क्यु हुन्छ। त्यो हो एकपटक पदमा बसेको नाताले कानुनलाई ढाल बनाएर जसरी पनि आजीवन फाइदा लिने। केही दिनअगाडि एउटा नेपाली नागरिकले १० वर्षको छोराको डायलासिस गर्न रकम नभएर छट्पटिएको समाचार प्रकाशित भयो। लगभग त्यही दिनको मिडियामा कामचलाउ सरकारले तारानाथ रानाभाट र तुलसी गिरीलाई क्रमशः ७० लाख र २५ लाख रकम कामचलाउ प्रधानमन्त्री र एक मन्त्रीले मानौं आफूलाई अपुताली परेसरह सरकारी ढुकुटीबाट बाँडेका सार्वजानिक भयो। प्रत्येक नागरिकको महत्वपूर्ण र बहुमुल्य मानव अधिकार र मौलिक हक नै राइट टु लाइफ र राज्यबाट भेदभाव नगरिने समान व्यवहार गरी पाउने हक हो। समान व्यवहार सभ्य समाज र कानुनी शासनको विशेषता हो। एउटा सीधा नागरिक जसको नेतासम्म पहुँच नभएकाले छोरालाई डायलासिस गराउन नसकेर छोरा गुमाउने अवस्थामा छ। अर्को नागरिक राजनीतिमा पहुँचको कारण कामचलाउ क्याबिनेटबाट दसौं लाख हुकुम प्रमांगी गराउन सक्छ। यसरी कामचलाउ सरकारले सरकारी ढुकुटीको रकम भेदभाव र मनपरी गर्दा पनि सजाय हुन नसक्ने, धन्य हो हाम्रो कानुन, फौजदारी न्याय प्रणाली र अख्तियार दुरुपयोग अनुसन्धान आयोग। ब्राभोबहादुरी। यतिमै अन्त्य नहोला चाँडै गणतान्त्रिक नेपालको पहिलो संघीय संसद् र पहिलो निर्वाचित सरकारले मिलेर कानुनलाई ढाल बनाएर आफूले आफैंलाई समाजको विशिष्ट व्यक्ति घोषित गरेर पेन्सन, गाडी, घर, दूध दिने गाईलगायत आमरण सुविधा लिइछोड्नेछन्। त्यस्तो भएमा पनि नेपाली जनताले अनौठो मान्नुपर्ने छैन। केसी पूर्व न्यायाधीश हुन्।"
एपीएफ र पुलिस विजयी,"काठमाडौं : १६औं राष्ट्रिय महिला लिगअन्तर्गत सुपर लिगमा मंगलबार विभागीय टोलीका दुवै पुलिसले सफलता हात पारेका छन्। एन्फा कम्प्लेक्स सातदोबाटोमा भएको खेलमा एपीएफले त्रिभुवन आर्मी क्लबलाई २१ गोलले हरायो। यसअघि समूह चरणको खेलमा पनि एपीएफले आर्मीलाई हराएको थियो। खेलमा सुरुआती अग्रता भने आर्मीले लिएको थियो। आर्मीका लागि १७औं मिनेटमा कृष्णा खत्रीले गोल गरेकी थिइन्। आर्मीको अग्रतापछि जोसिएको एपीएफ दोस्रो हाफमा खेलमा फर्किएको थियो। एपीएफका लागि अनिता केसीले ५०औं मिनेटमा गोल गर्दै खेललाई बराबरीमा ल्याइन्। ८२औं मिनेटमा अनिता बस्नेतले अर्को गोल गर्दै एपीएफको जित सुनिश्चित बनाइन्। सुपर लिगमा एपीएफको लगातार दोस्रो जित हो। दोस्रो जितसँगै एपीएफले उपाधि जित्ने सम्भावना बलियो बनाएको छ। एपीएफले यसअघि सुपर लिगमा सुदूरपश्चिमाञ्चललाई हराएको थियो। यसैगरी सुपर लिगको मंगलबार नै भएको अर्को खेलमा नेपाल पुलिस क्लबले सुदूरपश्चिमाञ्चललाई १० गोलले हरायो। पुलिसको कठिन जितमा रूपा मगरले ३१औं मिनेटमा गरेको गोल नै निर्णायक बन्यो। सुपरलिगको अन्तिम खेलमा एपीएफले पुलिससँग खेल्नेछ। आर्मीले सुदूरपश्चिमाञ्चलसँग प्रतिस्पर्धा गर्नेछ। राखेप च्याम्पियनसिपअन्तर्गत अखिल नेपाल फुटबल संघ (एन्फा) ले सञ्चालन गरेको लिगमा तीन विभागीय टोली र पाँच विकास क्षेत्र गरी आठ टोलीले भाग लिएका थिए। पहिलो चरणबाट चार टोली सुपरर लिगमा पुगेका थिए। लिगको विजेता टोलीले दुई लाख, उपविजेताले एक लाख र तेस्रो हुनेले ५० हजार रुपैयाँ पुरस्कार प्राप्त गर्नेछन्। उत्कृष्ट विधाका खेलाडी र प्रशिक्षकलाई जनही २५ हजार रुपैयाँ प्रदान गरिने आयोजक एन्फाले जनाएको छ।"

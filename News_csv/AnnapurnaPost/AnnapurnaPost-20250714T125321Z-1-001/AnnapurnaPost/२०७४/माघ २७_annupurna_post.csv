शीर्षक,विवरण
एपीएफको संघर्षपूर्ण जित,सिमरा : युवा खेलाडीले भरिएको नवजनजागृति युवा क्लबविरुद्धको खेलमा विभागीय टोली एपीएफले संघर्षपूर्ण जित हात पारेको छ। सिमरा रंगशालामा शुक्रबार भएको खेलमा जनजागृतिलाई २० गोलले पराजित गर्दै एपीएफ प्रतियोगिताको अन्तिम आठमा प्रवेश गरेको छ। एपीएफले सेमिफाइनल प्रवेशका लागि अर्को विभागीय टोली त्रिभुवन आर्मी क्लबसँग प्रतिस्पर्धा गर्नेछ।एपीएफले जित हात पार्न अन्तिम समयसम्म संघर्ष गर्नुपरेको थियो। एपीएफका लागि रवि थिङ र रञ्जन विष्टले गोल गरे। सुरुवातदेखि नै जनजागृतिलाई दबाबमा राखेको एपीएफ गोल गर्न चुक्दा कमजोर देखिएको थियो।पहिलो हाफ गोलरहित बराबरीमा सकिएको खेलको दोस्रो हाफमा एपीएफले दुवै गोल गर्यो। एपीएफले खेलमा खाता खोल्न ७२औं मिनेटसम्म संघर्ष गर्नुपर्यो। ६२औं मिनेटमा युवराज खड्काको स्थानमा मैदान प्रवेश गरेका रवि थिङले नवीन लामाको पास सदुपयोग गर्दै उत्कृष्ट गोल गरे। दोस्रो हाफमा पनि जनजागृतिले आकर्षक अवसर सिर्जना गर्न सकेन्। जनजागृतिका अधिकांश खेलाडी एपीएफको आक्रमणलाई रोक्न संघर्षरत देखिन्थे। जनजागृतिले अन्तिम समयमा रञ्जन विष्टलाई रोक्न नसक्दा खेल २० को स्थितिमा पुग्यो। वान भर्सेस वानको स्थितिलाई सदुपयोग गर्दै म्यान अफ दी म्याच घोषित रञ्जनले गोल गरे। खेलमा कठिन जित हात पारेको एपीएफका प्रशिक्षक रत्नकाजी महर्जनले टोलीको फिनिसिङ कमजोर देखिएको बताए। जनजागृतिका प्रशिक्षक मुन्ना चौधरीले अनुभवी एपीएफविरुद्ध खेलाडीले सन्तोषजनक प्रदर्शन गरेको बताए। प्रतियोगिताअन्तर्गत शनिबार आयोजक नवजनजागृति युवा क्लब र मोरङ फुटबल क्लबबीच खेल हुनेछ।
थ्रीस्टारको पोल्टामा बूढासुब्बा गोल्डकपको उपाधि,"धरानः थ्रीस्टार क्लबले धरानमा सम्पन्न बूढासुब्बा गोल्डकपको उपाधि उचालेको छ । नेपाल पुलिससँग आहारारा गोल्डकपमा भोगेको पराजयको बदला लिँदै थ्रीस्टारले धरानमा सम्पन्न २०औँ अन्तर्राष्ट्रिय आमन्त्रण बूढासुब्बा रेडबुल गोल्डकप फुटवल प्रतियोगिताको उपाधि उचालेको हो । शनिवार भएको प्रतिस्पर्धात्मक फाइनल खेलमा थ्रीस्टारले नेपाल पुलिस क्लबलाई १० गोल अन्तरले हराएको हो । यो सँगै थ्रीस्टारले पाँचौ पटक बूढासुब्बा गोल्डकपको उपाधि जित्न सफल भएको छ । थ्रीस्टारलाई उपाधि दिलाउन पहिलो हाफको इन्जुरी समयमा अफ्रिकन खेलाडी अजय मार्टिनले गरेको गोल नै पर्याप्त भयो । अजयले फाइनल खेलको म्यान अफ द म्याच बन्दै नगद १० हजार नगद हात पारेका छन् । बूढासुब्बा गोल्डकपको उपाधिसँगै थ्रीस्टारले नगद ६ लाख पुरस्कार प्राप्त गरेको छ । थ्रीस्टारले यो उपासिधसँगै चालु सिजनमा दुईवटा उपाधि हात पारेको छ । यसअघि थ्रीस्टारले इटहरीमा सम्पन्न सर्वाधिक राशिको मदन भण्डारी गोल्डकपको उपाधि समेत उचालिसकेको छ । उपविजेता बनेको पुलिसले नगद तीन लाख रुपैयाँमा चित्त बुझायो । प्रतियोगिताको सर्बोकृष्ट र सर्बाधिक गोलकर्ताको उपाधि थ्रीस्टारका निराजन खड्काले पाए । उनले एकथान यामाहा मोटरसाइकलसहित नगद २५ हजार नगद प्राप्त गरे । प्रतियोगिताभरको बेष्ट गोल किपर थ्रीस्टारका एलेन न्यौपाने, बेष्ट डिफेन्डर थ्रीस्टारका लावल वालावाले र बेष्ट कोचको उपाधि थ्रीस्टारकै मेघराज केसी घोषित भए । प्रतियोगिताभरको बेष्ट मिडफिल्डर र बेष्ट स्ट्राइकर पुलिसका सुमन लामा र रेजिन सुब्बा घोषित भए । उदयमान खेलाडीको उपाधि आयोजक धरान फुटवल क्लवका रोमन लिमबु घोषित भए । विजयी खेलाडीहरुले जनही २५ हजार नगद पुरस्कार प्राप्त गरे ।"
"टोटनह्यामसँग आर्सनल पराजित, केनको गोल निर्णायक",काठमाडौँः इङ्लिस प्रिमियर लिग अन्तरगत शनिबार राति भएको नर्थ लण्डन डर्बीमा टोटनह्यामले आर्सनललाई पराजित गरेको छ । वेम्बली स्टेडियमा भएको प्रिमियर लिगको टप फोरका लागि भएको भिडन्तमा ह्यारी केनले दोस्रो हाफको सुरुवातमै गरेको गोलमा टोटनह्यामले बाजी मारेको हो । बेन डेभिसले उपलब्ध गराएको क्रसलाई सदुपयोग गर्दै केनले खेलको ४९ औँ मिनेटमा हेडमार्फत गोल गर्दै टोटनह्यामलाई ३ अंक दिलाउन सफल भएका हुन् । जनवरी ट्रान्सफर विन्डोमा केही उत्कृष्ट खेलाडी भित्र्याए पनि आर्सनलले टोटनह्यामलाई रोक्न असफल रह्यो । यो जितपछि २७ खेलबाट ५२ अंकसहित लिगको तेस्रो स्थानमा उक्लिएको छ । उसले नयाँ सिजनको च्याम्पियन्स लिग खेल्ने सम्भावनालाई पनि बलियो बनाउँदै लगेको छ । अर्कातिर पराजित आर्सनल समान २७ खेलबाटै ४५ अंकसहित लिगको पाँचौ स्थानमा छ । उसले नयाँ सिजनमा च्याम्पियन्स लिग खेल्न अझै कडा मेहनत गर्नुपर्ने देखिएको छ ।
मार्चभित्र नेपाल क्रिकेट संघमा नयाँ नेतृत्व,"काठमाडौं : अन्तर्राष्ट्रिय क्रिकेट काउन्सिल (आईसीसी)को बोर्डले आगामी मार्चभित्र नेपाल क्रिकेट संघ (क्यान)को जिल्ला, प्रदेश र केन्द्रको निर्वाचन सम्पन्न गरी नयाँ नेतृत्व चयन गरिसक्नुपर्ने निर्णय पारित गरेको छ । शनिबार सम्पन्न बोर्ड बैठकले सल्लाहकार समूहले तयार पारेको विधानमा पछिल्लो सहमतिअनुसार गरिएको परिमार्जनलाई मार्चभित्रै क्यानको निर्वाचित समितिको विशेष साधारणसभाले पारित गरिसक्नुपर्ने निर्णय पनि गरेको छ। आईसीसीले आफ्नो वेबसाइटमा राखेको विज्ञप्तिमा भनेको छ, सहमति र परिमार्जन गरिएको विधानलाई पारित गर्न आगामी मार्चभित्र क्यानको निर्वाचित समितिको विशेष साधारणसभा आयोजना गर्नुपर्ने र त्यसअनुसार मार्चको अन्त्यसम्म जिल्ला, प्रदेश र केन्द्रको निर्वाचन गरिसक्नुपर्ने निर्णय आईसीसी बोर्डलाई जानकारी गराइयो । यसअघि माघ १४ र १५ गते उपाध्यक्ष इमरान ख्वाजाको नेतृत्वमा नेपाल भ्रमणमा आएको आईसीसीको टोलीले सल्लाहकार समूह र क्यानको निर्वाचित समूहका पदाधिकारी तथा राष्ट्रिय खेलकुद परिषद् (राखेप)का सदस्यसचिव केशवकुमार विष्टसँग छलफल गरी केही महत्वपूर्ण सहमति गरेको थियो । त्यससँगै नेपालमाथिको निलम्बन फुकुवाको संकेत देखिएको थियो । बोर्ड बैठकलाई नेपालबारे यही पछिल्लो सहमतिबारे जानकारी गराएको आईसीसीले विज्ञप्तिमा जनाएको छ । विज्ञप्तिमा यो प्रक्रियालाई आगामी जुनमा हुने आईसीसीको निर्वाचन साधारणसभाबाट नेपालमाथिको निलम्बन फुकुवा गर्ने महत्वपूर्ण बाटोका रूपमा हेरिएको जनाइएको छ । ख्वाजा नेतृत्वको टोलीले क्यानको निर्वाचित समिति र सल्लाहकार समूहका पदाधिकारी तथा राखेप सदस्यसचिव विष्टसँगको छलफलमा आईसीसीको तीन तथा राखेप र निर्वाचित समितिको एकएक प्रतिनिधि रहने मनिटरिङ कमिटी गठन गर्ने, जसले यसअघि नै सम्पन्न भएकामध्ये विवाद देखिएका जिल्लामा मात्रै पुनः निर्वाचन गर्ने सहमति भएको थियो । साथै निर्वाचित समितिका १७ पदाधिकारीले पूर्व पदाधिकारीको हैसियतमा सहभागी जनाउन नपाउने, यसअघि अनिवार्य गरिएको अध्यक्ष, महासचिव र कोषाध्यक्षको शैक्षिक योग्यतालाई खारेज गर्ने तथा राखेप र परिषद्बाट सात सदस्यको स्थानमा दुई सदस्य मात्रै राख्ने सहमति गरेको थियो ।"
जापानी जोडी च्याम्पियन,"काठमाडौं : जापानका ताइयो हिरानो र ताइपेईका चिया फन साउको जोडीले नेपाल आईटीएफ जुनियर यू१८ टेनिस प्रतियोगिताको सर्किट १ अन्तर्गत पुरुष डबल्स उपाधि शुक्रबार जितेका छन्। सातदोबाटोस्थित टेनिस कोर्टमा उक्त जोडीले फाइनलमा चीनका वेन्माउ ली र याङझुवानको जोडीलाई ६२, ६१ को सोझो सेटमा पराजित गरे। महिला डबल्समा हङकङकी चुई केई लिउङ र भारतकी सान्या सिंहको जोडी च्याम्पियन बने। फाइनलमा उक्त जोडीले भारतका स्मृति भासिन र रुदया शाहको जोडीलाई ६०, ७५ को सीधा सेटमा हराए। पुरुष डबल्स उपाधि विजेता हिरानो र साउ सिंगल्समा भने एकअर्काविरुद्ध फाइनलमा भिड्नेछन्। सेमिफाइनलमा हिरानोले भारतका अनुराग अग्रवाललाई ६२, ६० ले पाखा लगाए भने साउले जापानका ताइसेई कागेयामाबाट वाक ओभर पाए। महिला सिंगल्समा चीनकी यिमिङ दाङ र अमेरिकाकी रुतुजा छप्हल्कर फाइनलमा पुगे। यिमिङले जापानकी कानोन यासुमोटोलाई ६२, ०६ र ७६(२) तथा रुतुजाले भारतकी दिव्या भानीलाई ६१ र ६१ को सेटमा निराश पारे। सिंगल्स फाइनल शनिबार हुनेछ।"
एन्फा अध्यक्षमा शेर्पाको उम्मेदवारी घोषणा,"काठमाडौं : अखिल नेपाल फुटबल संघ (एन्फा)को आगामी चैत १४ गते हुने निर्वाचनका लागि अध्यक्ष पदमा कर्माछिरिङ शेर्पाले उम्मेदवारी घोषणा गरेका छन्। एन्फामा विगत तीन वर्षदेखि शुद्धीकरणको अभियान चलाउँदै आएका शेर्पा दोस्रोपटक अध्यक्ष पदमा लड्न लागेका हुन्। एन्फाका तत्कालीन अध्यक्ष गण्ोश थापालाई विश्व फुटबल महासंघ (फिफा)ले भ्रष्टाचारी ठहर गर्दै प्रतिबन्धको कारबाही गरेपछि उनको स्थानमा एक वर्षअघि भएको चुनावमा शेर्पा नरेन्द्र श्रेष्ठसँग लडेका थिए। शेर्पालाई पाँच मतले पराजित गर्दै श्रेष्ठ एन्फा अध्यक्षमा निर्वाचित भएका थिए। एक वर्षको बीचमा शेर्पाले नरेन्द्र श्रेष्ठलाई समर्थन गरेको ठूलो जमातको समर्थनमा शनिबार उम्मेदवारी घोषणा गरेका छन्। शेर्पाले यसअघि संस्थापन पक्षको पहरेदारी गर्दै आएका एन्फाका पूर्वप्रमुख कार्यकारी अधिकृत इन्द्रमान तुलाधर, मानार्थ अध्यक्ष तासी घले, उपाध्यक्ष वीरबहादुर खड्का, राष्ट्रिय टोलीका पूर्वसदस्य तथा पूर्व एआईजी विज्ञानराज शर्मा, हालै एन्फा अध्यक्ष पदका लागि पोखराबाट उम्मेदवारी घोषणा गरेका कृष्ण थापा, पूर्वकप्तान एवं प्रशिक्षक उपेन्द्रमान सिंह, विभिन्न जिल्ला फुटबल संघ, ए, बी र सी डिभिजन क्लब, महिला, प्रशिक्षक र खेलाडी संघको समर्थनमा उम्मेदवारी घोषणा गरेका हुन्। शेर्पाले आफ्नो उम्मेदवारी आर्थिक नियमितता, प्रशासनिक पारदर्शिता, एन्फामा सामूहिक नेतृत्व र फुटबलको विकेन्द्रीकरणका लागि भएको बताए। यसअघि एन्फा नेतृत्व एकलौटी ढंगले चल्दा भ्रष्टाचारको चंगुलमा फँसेको भन्दै शेर्पाले आफू त्यसबाट सजग रहने प्रतिबद्धता पनि जनाए। उम्मेदवारी घोषणा कार्यक्रममा शेर्पाले पाएको समर्थन देख्दा एन्फाको कुल ७७ मतमध्ये ९५ प्रतिशत उनको पक्षमा देखिएको थियो। वीरबहादुरलगायत केही पदाधिकारी शुक्रबार मात्र एन्फामा राजीनामा दिएर कर्मालाई समर्थन गर्न पुगेका थिए। शेर्पालाई अध्यक्ष पदमा समर्थन गर्दै इन्द्रमान तुलाधरले एन्फामा नरेन्द्र श्रेष्ठको नेतृत्व रहे पनि अदृश्य शक्ति हाबी हुँदा चाहेअनुसार सुधार गर्न नसकिएको बताए। मैले पनि भित्र र बाहिर बसेर एन्फालाई बुझ्ने मौका पाएँ तर फुटबलको विकासमा अदृश्य शक्ति पर्खाल भइदियो। एन्फाका अध्यक्ष चढ्नुपर्ने गाडी अध्यक्षलाई चढाउन पनि सकिएन, कस्तो विडम्बना ! त्यसैले म परिवर्तन पक्षधरको नेतृत्व गरेका शेर्पाको समर्थनमा लागेको हुँ, तुलाधरले भने। कार्यक्रममा मानार्थ अध्यक्ष घले, पूर्वएआईजी शर्मा, पूर्वखेलाडी थापालगायतले फुटबललाई नीति र पद्धतिअनुसार चलाउन शेर्पालाई समर्थन गरेको बताए।"
धन्न कुस्ती खेल्छन् विचरा पहलवान (फोटो फिचर),"भैरहवाः सरकारी बेवास्तामा परेको कुस्ती खेलप्रति तराईमधेसका युवाको प्रेम भने झाँगिदो छ । रुपन्देहीका कुस्ती प्रेमीहरू यसलाई जोगाउन आफैँ सक्रिय भएका छन् । मधेसमा औधी रुचाइएको यो खेलप्रति स्थानीय युवा र अगुवाले चासो लिएपछि बिस्तारै लोकप्रियता बढ्दै छ । रुपन्देहीको सिलौटिया मेला, पोखरभिण्डीपछि यसै वर्ष छोटाकी रामनगरको मझौलीमा भइरहेको अन्तर्राष्ट्रियस्तरको प्रतियोगिताले कुस्ती त जोगाएकै छ, साथै यो खेलप्रति युवाहरू पनि दिनदिनै आकर्षित हुँदै छन् । मधेसमा मनोरञ्जनका साथै स्वास्थ्यको लागि कुस्ती खेल उत्तम मानिन्छ । एउटा पहलवानको इरानी दाउ र धोबी पछाड दाउले अर्को पहलवानलाई पछार्दा दर्शकदीर्घामा देखिने जोस हेर्न लायक हुन्छ । मझौलीमा भइरहेको कुस्ती हेर्न रुपन्देहीको मर्चवार, नवलपरासी र भारतका कतिपय स्थानबाट समेत दर्शकको घुइँचो लागेको छ । सधैँ सरकारको हेला नेपालमै अत्यधिक रुचाइएको यो खेल सरकारी उदाशीनताले लोप हुन लागेपछि स्थानीयले आफ्नै पहलमा प्रतियोगिता आयोजना गर्न थालेका हुन् । भारतीय पहलवानहरूले मात्र नेपालमा कु्स्ती खेल्ने गरेपछि यो खेलको लागि केही गर्ने उद्धेश्यसहित रुपन्देहीको मझौलीका देवेन्द्र पाण्डे र जय प्रकाश यादव लगायतयले स्थानीय सहयोगमै कुस्ती प्रतियोगिता आयोजना गरिरहेका छन् । खेलाडीकै प्रयासमा टिक्दै कुस्ती उनीहरूकै प्रयासमा अहिले नेपाली कुस्ती यस क्षेत्रमा टिकेको छ । नेपालमै कुस्ती हुन थालेपछि यहाँ खेलाडी उत्पादन हुन थालेका छन् भने खेलाडीको आकर्षण पनि बढिरहेको छ । अहिले नेपालमा बाबा केशवदास, बैजनाथ पहलवान, रुपन्देहीका राजेन्द्र सिंह, धमेन्द्र पहलवान, दाङ्गका शङ्कर थापा लगायत १२ जना बढी पहलवानहरू कुस्ती भारतसम्म जाने गरेका छन् । राजेन्द्र पहलवान र बैजनाथ पहलवान नेपालकै स्वर्ण पदक विजेता हुन् भने बाबा केशवदास अन्तर्राष्ट्रिय हुने कुस्ती प्रतियोगिताको लागि नेपालबाट प्रतिनिधित्व गर्छन् । पलायन पनि उस्तै खानपिनमा विशेष ध्यान दिने कुस्ती खेलाडीहरूको नियमित आयस्रोत नहुँदा नयाँ पहलवानहरू यो खेलमा आउन चाहँदैनन् भने अनुभवीहरू पनि विस्थापित हुने अवस्थामा छन् । दर्शक र आयोजकले दिएको पुरस्कार मात्रै खेलाडीको आम्दानीको श्रोत हो । भारतमा गएर अभ्यास नेपालमा त कुस्तीका लागि आवश्यक खेलमैदान अखाडा समेत छैन । भारतको अयोध्यामा गएर अभ्यास गर्नुपरेको छड, कुस्तीका उदीयमान खेलाडी रुपन्देही ओम सतियाका धर्मेन्द्र पहलवान भन्छन्, पहलवाननलाई सरकारले हेपेको छ । अभ्यासमा सरकारले हामीलाई खाने खुराक समेत दिन सक्दैन, बस्ने सुविधा र अभ्यास त धेरै परको कुरा हो । यसै गरी नेपालका लागि १० भन्दा बढी स्वर्ण पदक जितिसकेका रुपन्देही मर्चवारकार राजेन्द्र सिंह पहलवानको गुनासो पनि बैजनाथसँग मिल्दोजुल्दो छ । महिलाको श्रृंगार गहना भए जस्तै देशको श्रृंगार खेलाडी हुन्, उनी भन्छन्, खेलाडीको संरक्षण गर्न सरकारले ध्यान दिनुपर्छ । युवाहरूलाई कुलतबाट जोगाउने सशक्त माध्यम खेलकुद हो भन्ने सरकारले बुझ्न सकेको छैन । न खुराक न अखाडा रुपन्देहीमै कुस्तीको राम्रो सम्भावना छ । यहाँ राष्ट्रिय र अन्तराष्ट्रियस्तरका प्रशिक्षक समेत छन् , सरकारले उनीहरूलाई परिचालन गर्नुपर्ने खेलाडीहरू बताउँछन् । पहलवानहरूलाई सरकारले नियमित आयको व्यवस्था गर्नुपर्ने उनको माग छ । राष्ट्रियअन्तर्राष्ट्रिय प्रतियोगिताको बेला मात्र सरकारले केही महिनाका लागि भत्ता दिने गरेको छ । अन्य समयमा केही नदिँदा पहलवानले चाहिने खुराक समेत खान पाउँदैनन् । खेलाडी सबै बेरोजगार नेपालबाट खेलेर दर्जनौँ स्वर्ण पदक ल्याएका अन्तर्राष्ट्रिय खेलाडी बाबा केशव दास पहलवानसँग पनि यी खेलाडीको जस्तै पीडा छ । सरकारले कुस्ती खेलाडीलाई उत्प्रेरित गर्न नसकेको उनको आरोप छ । भारतमा कुस्ती खेलमा राम्रो गर्नेलाई सरकारी निकायले जागिरका लागि खोसाखोस गर्ने गरेका छन् । त्यहाँका पहलवानलाई खानादेखि अभ्यास तथा अन्य सबै व्यवस्था सरकारी निकायले गरेको हुन्छ । त्यस कारण भारतका पहलवानहरु ढुक्क भएर कुस्तीमा लागेका छन् । नेपालमा भने अवस्था उल्टो रहेको उनले बताए । आफ्नै अखाडा चलाइरहेका केशवदासले सरकारबाट कुनै सहयोग नपाएको बताए । कुस्ती खेलाडीहरू शारीरिक रूपमा बलियो भएकोले सरकारले सेना प्रहरीमा लिए अपराध नियन्त्रणमा सहयोग पुग्ने उनको दाबी छ । नेपालको तराईमा प्राचीन समयदेखि खेलिँदै आएको कुस्ती बाबा केशवदास जस्ता केही पहलवानले गर्दा मात्र धानिएको छ । तर सरकारले भने कुस्ती जोगाउन चासो समेत दिएको छैन । प्राचीन खेल जोगाउनै गाह्रो रुपन्देही कुस्ती सङ्घका अध्यक्ष रामचन्द्र ठाकुरले मझौलीमा जस्तै अन्य क्षेत्रमा पनि कुस्तीको आयोजना गरी यसप्रति खेलाडीलाई आकर्षित गर्ने योजना रहेको बताए । तर राष्ट्रिय खेलकुद परिषद् र खेलकुद विकास समितिको उदाशीनताका कारण खुम्चिएर बस्नु परेको गुनासो उनले गरे । शुक्रवार मझौलीमा आयोजित कुस्ती हेर्न भारतीय कुस्ती सङ्घका राष्ट्रिय अध्यक्ष रामआश्रे पहलवान समेत आए । पौराणिक कालदेखि खेलिँदै आएको कुस्तीले युवालाई स्वस्थ त बनाउँछ नैड, उनले भने, उनीहरूलाई कुलतबाट फस्न पनि यसले जोगाउँछ । भारतमा मात्रै व्यवस्थित रूपमा कुस्ती हुन्छ । नेपालमा पनि यसको सरकारबाटै संरक्षण हुनुपर्छ ।"

शीर्षक,विवरण
अब वृत्तचित्रमा बिपी,"नेपाल हरेक दृष्टिबाट खराब मार्गमा चल्दैछ। त्यहाँ कुनै प्रकारको स्वतन्त्रता छैन। कानुनभन्दा माथिबाट शासन चल्छ। र, जनता अन्धविश्वास र अज्ञानले आक्रान्त छन्। छोटकरीमा भन्नुपर्दा, त्यहाँ दुनियाँमा कतैको प्रशासनसँग पनि तुलना हुन नसक्ने किसिमको निकम्मा प्रशासन छ। यो अंश बिपी कोइरालाले७५ वर्षअगाडि पार्टी निर्माण गर्न आह्वान गरेको पत्रबाट लिइएको हो। दुनियाँमा कतैको प्रशासनसँग पनि तुलना हुन नसक्ने किसिमको निकम्मा प्रशासन छ भनेर बिपी कोइरालाले ७५ वर्षअगाडि भनेका थिए। आजसम्म नेपालको अवस्था उही हालतमा छभन्दा फरक नपर्ला। आजसम्म नेपालको अवस्था उही हालतमा छ भन्दा फरक नपर्ला। जतिसुकै ठूला राजनीतिक परिवर्तन भए पनि एउटा इमान्दार नागरिकले बिपीको यो भनाइमा देशको वास्तविकता भेट्छ। त्यो समयमा देश राजा र राणाको राजनीतिक खिचातानीमा जेलिएको थियो। आज केही नेताको व्यक्तिगत स्वार्थको खिचातानी, तिनका आसेपासे र बिचौलियाको स्वार्थमा अल्झिएको छ। प्रशासनकै कुरा गर्ने हो भने यसले विचौलियाबाहेक अरू नागरिकको काम गर्न सकेको छैन। आज पनि प्रशासनले जनतालाई मान्छे ठान्दैन। प्रशासनको कार्यशैलीलाई बिपीले भनेजस्तै निकम्बा बाहेक अर्को शब्दले सम्बोधन गर्नसक्ने अवस्था छैन। नेपाली राजनीतिका तिनै दूरदर्शी नेता नेपाली जनक्रान्तिका नायक बिपीको जीवनीमा आधारित वृत्तचित्र बन्ने भएको छ। वृत्तचित्रमा बिपीका पिता कृष्णप्रसाद कोइराला तत्कालीन राणा प्रधानमन्त्री चन्द्रशम्शेरको कोपभाजनमा परेपछि सपरिवार भारत निर्वासित भएको अवस्था, बिपीले निर्वासनमा बिताएको बाल्यकाल, गान्धीको असहयोग आन्दोलनमा एक बालकको रूपमा भाग लिन बिपीले लिएको तत्परता, भारतीय स्वाधीनता आन्दोलनका क्रममा बनारसमा बिपी थुनिएको हजारीबाग जेल समेटिनेछन्। नेपालमा प्रजातन्त्रको स्थापनाको लक्ष्यका साथ २००३ सालमा स्थापना भएको नेपाली राष्ट्रिय कांग्रेस, सोही वर्ष राष्ट्रिय कांग्रेसको पहिलो महाधिवेशन भएको कलकत्ताको भवानीपुरको खाल्सा हाइस्कुल पनि हुनेछन्। नेपाली राष्ट्रिय कांग्रेस र नेपाल प्रजातान्त्रिक कांग्रेस एकीकरण भएर नेपाली कांग्रेस निर्माणका लागि बैठक बसेको कलकत्ताको टाइगर सिनेमा हल, २००७ साल असोजमा बैरगनीयामा राणा शासनविरुद्ध सशस्त्र क्रान्ति गर्ने निर्णय गरेको कांग्रेसको सम्मेलनदेखि सुन्दरीजल संग्रहालय रूपान्तरण (२०६१) सम्मका परिघटनालाई समेटिनेछ। बिपी संग्रहालयका संस्थापक अध्यक्ष एवं संरक्षक परशुराम पोखरेलका अनुसार जहानियाँ राणा शासनको अन्त्य गर्न सफल २००७ सालको क्रान्ति, २०१५ सालको आम निर्वाचनपछि बिपीको नेतृत्वमा बनेको १८ महिने (२०१६ जेठ १३ देखि २०१७ पुस १) पहिलो जननिर्वाचित सरकार, राजा महेन्द्र शाहको सैनिक कूपछि भएको धडपकड, बिपी आठ वर्षसम्म जेलमा बसेको सुन्दरीजलको आर्शनल ब्यारेक, २०२५ सालमा जेलमुक्त भएपछि बिपी र गणेशमान सिंहको भारत प्रवास, प्रवासमा रहँदा बिपी भाडामा बसेका घर, भारतको बनारस, पटना, कलकत्तामा हुँदा बिपी पुगेका विभिन्न स्थान, बिपी पिता कृष्णप्रसाद बसेको ठाउँ टेडी (जुन ठाउँ अहिले सप्तकोशीको बगर बनेको छ), बिपी निर्वासनबाट स्वदेश फिर्ता भएपछिको उनको जीवनका आरोह अवरोहलाई वृत्तचित्रमा समेटिने छ। वृत्तचित्र निर्माणका लागि अहिले बिपी पुगेका स्वदेश र प्रवासका विभिन्न स्थान र घटनाको संस्मरण र गतिविधि खोज्नेकाम भइरहेको छ। पोखरेलका अनुसार बिपी र गिरिजाप्रसादले पढाइ सुरु गरेको हरिश्चन्द्र हाइ स्कुल, बिपीले बिएसम्मको अध्ययन गरेको बनारस हिन्दु विश्वविद्यालय, बिएल सम्मको अध्ययन पूरा गरेको कलकत्ता यूनिभर्सिटी,बिपीले म्यानमारबाट हतियार झिकाएको बिहाटा एयरपोर्ट पटनालगायत क्षेत्रमा पुगेर वृत्तचित्र छायांकनका निम्ति पुग्नुपर्ने ठाउँ पहिचानको पहिलो चरणको काम सकिएको छ। २००७ सालको जनक्रान्ति सम्पन्न नहुँदै बिपीले एशियाली समाजवाद संगठनको कार्यभार सम्हालेको र उनले त्यो समयमा सम्मानका साथ विभिन्न देशको भ्रमण गरेको कुरालाई समेट्ने प्रयास भइरहेको छ। लोकतन्त्रका लागि बिपीवाद। सुन्दरीजल र दुम्जा (बिपीका पिताको जन्मस्थान सिन्धुली) हुँदै बनारससम्मको यात्रा हाम्रो अभियान, भनेर वृत्तचित्र बनाइने पोखरेलको भनाइ छ। वृत्तचित्र सुटिङका लागि प्रशासनिक सहयोगका लागि नेपाल सरकार, भारतको उत्तर प्रदेश, बिहार, पश्चिम बंगाल तथा झारखण्डसरकारसँग समन्वयनको काम भइरहेको उनको भनाइ छ। कसरी बन्दै छ वृत्तचित्र ? बिपी संग्रहालय समिति सुन्दरीजलले वृत्तचित्र निर्माणका लागि समन्वय गरे पनि यसको लगानीकर्ता बागमती प्रदेश, उद्योग, पर्यटन, वन तथा वातावरण मन्त्रालयअन्तर्गत डिभिजन वन कार्यालय, काठमाडौं हो। प्रमुख लगानीकर्ता वन कार्यालय काठमाडौंका डिभिजन वन अधिकृत बद्री कार्कीका अनुसार वृत्तचित्र निर्माणको प्रशासनिक प्रक्रिया सुरु भइसकेको छ। वृत्तचित्र निर्माण प्रक्रियाको मापदण्ड तथा कार्यविवरण प्रतिवेदन बनाउने काम भइराखेको छ, २० लाखमा बनाइने वृत्तचित्रबारे उनी भन्छन्। नेपालसहित भारतका बनारस, कोलकत्ता, पटनासँगै विभिन्न स्थानको दृश्य छायांकन गर्नुपर्ने भएकाले यो आर्थिक वर्षमा वृत्तचित्रको एउटा पाटो मात्र सकिन्छ, कार्की भन्छन्, अर्को वर्ष पूरा हुन्छ। वन विभागकै समन्वयमा डकुमेन्ट्री निर्माणका लागि पहिलो चरणमा परशुराम पोखेल, हेमन्तकेशर पण्डित र दिनेश अर्यालले भारतका विभिन्न ठाउँमा पुगेर बिपीले संगत गरेका व्यक्ति र उनले बसोबास गरेका क्षेत्रको पहिचान गरेका छन्। दोस्रो चरणमा अध्यक्ष पोखरेल र पत्रकार कुलचन्द्र वाग्लेले अध्ययन र अनुसन्धानको काम पूरा गरेको बताइएको छ। पटनामा बिपीको शालिक : छैन संरक्षण नेपाली प्रजातान्त्रिक आन्दोलनका नायक बिपीको शालिक भारतमा बनेको कुरा आजका दिनमा धेरैलाई थाहै नहुन सक्छ। तर, बिहार राज्यको राजधानी पटनाको सुन्दर पार्कमध्ये एक गोलघर पार्कमा बिपीको शालिक ठडिएको छ। सन् १९९४ अक्टोबर २५ तारिखमा बिपी पत्नी सुशीला कोइरालाको उपस्थितिमा उक्त शालिक बिहारका तत्कालीन मुख्यमन्त्री लालुप्रसाद यादवले अनावरण गरेका हुन्। यसले नेपालमा मात्र नभएर भारतमा बिपीको लोकप्रियता कति रहेछ भन्ने कुरा पुष्टि गर्नसक्छ। बिपी यस्ता नेता हुन् जो प्रधानमन्त्री भएपछि भारत भ्रमणमा जाँदा बिहारको पटना हुँदै दिल्ली गएका थिए। २०१६ साल माघ ३ गते नेपालको पहिलो जननिर्वाचित प्रधानमन्त्रीको रुपमा पटना पुग्दा बिपीले जयप्रकाश नारायण स्मृति संग्राहालयको उद्घाटन गरेका थिए। त्यसपछि मात्र उनी तत्कालीन भारतीय प्रधानमन्त्री जवाहरलाल नेहरुको निमन्त्रणा मान्न दिल्ली पुगेका थिए। यसले पनि बिपीको पटनासँगको सम्बन्धलाई झल्काउछ। विदेशी भूमीमा बिपीको शालिक बन्नुमा विभिन्न कारण रहेको पोखरेलको भनाइ छ। शालिकमा मन खोलेर लगानी गरेको देखिन्छ। विदेशी भूमीमा रहेको नेपालका क्रान्ति नायक बिपीको शालिकले अहिले पनि भारतको अंग्रेज छोडो आन्दोलनको समय झल्काउने रहेछ, पोखरेल भन्छन्, पटनामा पुग्ने जोकोहीलाई यो शालिकले आकर्षित गर्छ। नेपाल र नेपालीसँगै नेपालको लोकतान्त्रिक नेतृत्वको सम्मान स्वरुप पटनामा बीपीको शालिक ठडिएको जानकार बताउँछन्। डकुमेन्ट्री निर्माणका लागि भएको पहिलो चरणको खोजका क्रममा शालिकको दुराअवस्था सार्वजनिक भएको छ। पटनास्थित सुन्दर गोलघर पार्कको उत्तर पश्चिम भागको एक कुनामा करिब एक रोपनी क्षेत्रफलमा बिपीको शालिक बनेको छ। त्यसको संरक्षणमा ध्यान नदिँदा शालिक रहेको परिसरमा झाडी, प्लाष्टिकका प्लेट, थोत्रा कपडा, रक्सीका बोतल, सिमेन्ट र रडका टुक्रासँगै विभिन्न किसिमको फोहोर देखेपछि समितिले यसको संरक्षणमा चासो देखाएको छ। शालिक संरक्षणमा कसैले चासो नदिँदा त्यहाँ बालबालिकाले क्रिकेट खेल्ने गरेको र शालिकको पिलर तोडफोडसमेत भएको देखेपछि समितिले संरक्षणमा विशेष चासो दिएको अध्यक्ष पोखरेलले बताए। शालिक बनेको क्षेत्रमा बालबालिकाले क्रिकेट खेल्ने रहेछन्। क्रिकेट बलले बेला शालिकको पिल्लरमा त बेला शालिकमै लाग्ने रहेछ, शालिकको दुराअवस्थाबारे पोखरेल भन्छन्, कतिपयले चाहिँ इँटाले शालिकको पिल्लरको तल्लो भागमा ठोकेर फुटाएका रहेछन्। फलामे ग्र्रीलभन्दा बाहिर पूरै हरियाली र ग्रीलभित्र कल्पना गर्न नसकिने झाडी र फोहोर देखेपछि हामीले यसको संरक्षणमा चासो दिएका छौँ। बिपी संग्राहलयको समितिले बिहारका मुख्यमन्त्री नितिश कुमार, बिहार राज्य सरकारका शिक्षामन्त्री जियकुमार चौधरी, पटनाकी मेयर सिता साहुलगायत त्यहाँका नेतालाई शालिक संरक्षणको लागि ध्यानाकर्षण गराइएको छ। समितिले शालिक संरक्षणका लागि ध्यानाकर्षण मात्र नगराएर सांकेतिक रुपमा सरसफाइसमेत गरेको छ। नेपालबाट गएको पोखरेल नेतृत्वको प्रतिनिधिमण्डलसहित पटनामा रहेका बिपीलाई चिन्ने र सम्मान गर्ने पटना कलेज नेपाल स्टडिज सेन्टरका पूर्वप्राचार्य प्राकिशोर चौधरीसहितको टोलीले सफाइ गरेको हो। नेपाली टोली र भारतका केही व्यक्ति मिलेर सफाइ गरे पनि अहिलेसम्म त्यसको उचित प्रवन्धको व्यवस्था त्यहाँको स्थानीय सरकारले गरेको छैन। यद्यपि यो विषय बिहारको संसदमासमेत उठेको छ। बिपीको पूर्ण कदको शालिक संरक्षण तथा संवद्र्धनका विषयमा त्यहाँको जनता दल युनाइटेडका सांसद् प्राडा वीरेन्द्रनारायण यादवले बिहार विधानसभाको शून्य समयमा बोल्दै शालिक संरक्षणको लागि सरकारको ध्यानाकर्षण गराएका हुन्। संरक्षणका लागि काम सुरु नभए पनि त्यहाँका शिक्षामन्त्री चौधरीले नगर विकास एवम् आवास विकासका प्रधानसचिव आनन्द किशोरलाई संरक्षणका लागि काम अगाडि बढाउन नेपाली प्रतिनिधिमण्डलकै अगाडि निर्देशन दिएको पोखरेलको भनाइ छ। पटनामा बिपी पथ बिहारका पूर्वमुख्यमन्त्री लालुप्रसाद यादवको समयमा पटनाको गान्धी मैदानको एक छेउबाट बाँसघाट सम्मको सडकलाई बिपी मार्ग भनेर नामकरण गरेको तर अहिले त्यसको नाम फेरिएको प्रतिसमेत बीपी संग्राहालय समितिले चासो देखाएको छ। पटनाको महत्वपूर्ण मानिएको उक्त सडकलाई पछिल्लो समय नितिश कुमारको सरकारले अग्रेसन मार्ग नामकरण गरेको भन्दै समितिले यो विषयमा चासो राखेको हो। बिपीको सम्मानमा राखिएको बिपी पथको नाम परिवर्तन गरेर इतिहास मेट्ने काम भएको भन्दै समितिले चासो राखेको पोखरेलको भनाइ छ। सन् १९९४ मै बैंक रोड अफ पटनालाई बीपी मार्ग घोषणा गरेको रहेछ। गान्धी मैदानको छेउबाट सुरु भइ बाँसघाटसम्म करिब १ किलोमिटर भन्दा बढी लम्बाई भएको पटनाको महत्वपूर्ण मानिने यो रोडलाई पछिल्लो सरकारले अग्रेसन मार्ग भनेर नामाकरण गरेको सुनियो, पोखरेल भन्छन्, देखिने मुख्य बोर्डहरु केही छैनन्। गुगलमा सर्च गरेर हेर्दा अहिले पनि बिपी लेन भेटिन्छ। यो सडकको अवस्था र महत्वको विषयमासमेत डकुमेन्ट्रीमा समेटिने पोखरेलको भनाइ छ।"
पुर्खाप्रतिको गर्व !,"नेपाल सांस्कृतिक तथा जातीय विविधताको दृष्टिकोणले संसारकै धनी देशहरू मध्येमा पर्छ। राष्ट्रिय जनगणना २०६८ अनुसार नेपालमा १ सय २५ जातिहरू सूचीकृत छन्। नेपाल राष्ट्रको निर्माण र योगदानमा नेपालका रैथाने सार्की जातिको महत्त्वपूर्ण स्थान रहेको छ। जनसंख्याको हिसाबले सार्की पन्ध्रौं स्थानमा छ। २०७६ वैशाख ३० सम्म तीन लाख ८४ हजार एक सय ८६ अर्थात् १४३ प्रतिशत रहेका छन्। सार्की शिल्पकला, संस्कृति, सभ्यताका धनी र राजकाज गरिसकेका विशिष्ट समुदाय हुन्। उनीहरू मानव समाजमा दक्ष, कुशल, साहसी, शुरवीर, लडाकु योद्धाको रूपमा परिचित छन्। जंगली युगबाट कृषि युगमा प्रवेश गरेपछि लामो यात्राको लागि खाली खुट्टाले यात्रा गर्न असहज भयो। मानवीय आधारभूत आवश्यकतालाई सहज बनाउन छाला प्रशोधनशाला चर्मशास्त्रको आविष्कार गरी छालाजन्य घरायसी (छालाको चाल्नो, डोको, डालो, डोरी, हँडुल, नाम्लो, साबर) सामग्री र ज्याकेट, स्टकोट, टोपी, जुत्ता, चप्पल बनाउने मानव सभ्यतामा फड्को मार्ने सिर्जनकार सार्की जातिको योगदान अतुलनीय रहिआएको छ। हाम्रो समाजमा अस्पृश्यताको भावना ल्याउने प्रमुख कारण स्मृति, धर्म, पुराण, ग्रन्थलाई मानिन्छ। यसको जग भनेको देवालय हुने गरेको छ। स्मृतिग्रन्थमा वर्णित अनेक जातिको नाम वेदमा पनि पाइन्छ। ऋग्वेदमा छालाको काम गर्ने चर्मम्न अर्थात् चमार वा सार्कीको नाम उल्लेख भएको छ। वाजसनेयी संहितामा चाण्डाल र पौल्कसको नाम पाउन सकिन्छ। यसैगरी अस्पृश्यताको अर्को कारण हो। म्लेच्छ अर्थात् अहिन्दू जाति र कुनै खास देशको निवासी वा कुनै खास धर्म मान्ने व्यक्तिको संसर्ग वा त्यस्तो व्यक्ति पनि अस्पृश्य मानिन्छ। यति मात्र होइन, कुनै समय माझी, व्याधा, कसाई, धोबी, कामी, दमाई, सार्की, मुसलमान, इसाई आदि सबै अस्पृश्य मानिन्थ्यो। तर, पछि माझी अस्पृश्यमा गनिन छोडियो। आर्यद्वारा पराजित दस्यु अनार्य नै कालान्तरमा शुद्रको गणनामा आए। यसरी हेर्दा किँरात मंगोल, द्रबिड हाँगो र केही खश नश्लको संयुक्त रक्त मिश्रणबाट नै सार्की (हिमालपहाडका सबै कथित दलित) जातिको जातीय नश्लको विकास भएर आएको पाइन्छ। नेपाली समाजका कतिपय जातिलाई सम्मानपूर्वक सम्बोधन गरिएको पाइन्छ। जस्तो बाहुनलाई पण्डित, नेवारलाई साहुजी, राणा र शाहलाई बाबु साहेब, क्षत्रीलाई काजी, लिम्बु र थकालीलाई सुब्बा, तामाङ र हिमालीलाई लामा, तराईमधेशका थारुलाई चौधरी, दमाईलाई दर्जी भने जस्तै सार्कीलाई आदरसुचकको रूपमा मिजार भन्ने पद दिएका थिए (पन्त, २०७१)। साबर (रसा युनिकलर) हिमालयको दक्षिण ढालमा पाइने मृग हो। दैलेखी साबर जुत्ता पनि यसैबाट बन्छ। पवित्र मृगको र मयलपोससँग रङ मिल्ने भएर पनि यसले मान्यता प्राप्त गर्यो। सार्की शब्द तिब्बतको साँर्हाकबाट आएको भन्ने भनाइलाई मान्ने हो भने तिब्बती प्रभाव मान्नुपर्ने हुन्छ। मिजारको अर्थ हुन्छ रातो रङले छाला रङाउने व्यक्ति (सौरभ, २०७१ )। तर, सार्की शब्द जुम्लाबाटै उत्पत्ति भएको हो भनिन्छ। स्थानीय भक्तबहादुर सार्कीका अनुसार जुम्ला जिल्लाको साविकको कुडारी गाविस सँगै सराक नामको पहाड रहेको छ। त्यही पहाडको नाम बाटै सराक, साराक अपभ्रंश हुँदै सार्की शब्दको उत्पत्ति भएको बलियो मान्यता पनि रहिआएको छ। विभिन्न मतमतान्तर रहे पनि सार्की जाति नेपालकै पुरानो मंगोलकिराँत मूलको मिश्रित नश्लका रैथाने मूलवासी हुन्। सार्क राष्ट्रहरूमा समेत सार्की राजा र राज्य रहेको पाइन्छ। जसमा सेन, शक, सौर, शवर, चैवर, चोल, भील, चालुक्य, शौडिक, सालकी, महार, गहवार, संखवार, लगायतका प्राचीन राजवंशहरू सार्की नै हुन् भन्ने कुरा केपी शंखवारद्धारा लिखित शुद्रोका खोजपूर्ण इतिहासमा उल्लेख गरेको पाइन्छ। प्राचीन सिन्धु सम्राट चुमरी, चामुण्डाराय, चौंवरसेन, चित्रसेन, सारङदेव, विक्रमादित्य लगायतका राजाहरू र राजमाता सुदामा, तपसी शिवरी, सन्तगुरु रैदास, स्वामी अछुतानन्द, स्वामी रमानन्द, स्वामी समनदास, भारत रत्न डां भीम राव अम्वेडकर, बाबु जगजीवनराम, कासीराम, मायावती, रुसको आधुनिकीकरणका पिता जोसेफ स्टालिन जस्ता विश्वविख्यात् हस्तीहरू सार्की जातिकै थिए भन्ने प्रमाणित हुन्छ। एघारौ शताब्दी भन्दा अगाडि सार्की राजा सारङदेवले वर्तमान नेपालको कास्की जिल्लामा पर्ने साराङकोटमा र हुम्ला जिल्लामा पर्ने सार्कीदेऊ लगायतका स्थलहरूमा राज्यकेन्द्र बनाएर राज्यशासन गरेको पाइन्छ। जसमाभियालकोट (मुगु), भुलकोट (बाग्लुङबझाङ) रुचालकोट, समुद्रपालगढी, (सार्कीकोट), सार्कीदेउ, हुम्ला, सराङकोट (सार्की) कास्की आदि प्रमुख छन्। यी कोट, किल्ला र गढीहरूमा अहिले पनि सार्की जातिको रैथाने रूपमा बाक्लै बस्ती रहेको छ। आफन्त र प्रियजनको मृत्युपछि नदी वा जंगलमा दाहसंस्कार पश्चात् घर भन्दा ५ देखि ६ सय मिटर जति टाढा सार्वजनिक चौतारी, पाटीपौवा, विश्रामस्थल बनाइ मृतकको नाममा वरपिपल, तुलसी रोप्ने चलनको सुरुआत गर्ने सार्की जाति नै थिए। गौरवशाली मौलिक सांस्कृतिक सम्पदा, पहिचान तथा शिल्प (मानव) सभ्यताका मूलश्रोत शिल्पी समुदाय नै हुन्। कर्नाली क्षेत्रमा सार्की जातिले पर्यावरणीय सन्तुलन, प्रियजनआफन्तको सम्झनामा वरपिपल र तुलसी रोप्ने सभ्यताको सुरुआत गरेका हुन्। तर शासकहरूले उनीहरूलाई वरपिपल र तुलसी रोप्न प्रतिबन्ध लगायो। वरपिपल, तुलसी रोपेको देखेपछि सार्की समुदायमा मरौ परेको भन्ने अन्य समुदायले जानकारी पाउँथे। यसरी सार्वजनिक स्थलमा वरपिपल र तुलसी रोप्ने संस्कारबाट खोसेर चतुरवर्गले आफ्नै घरआँगनमा सांकेतिक रूपमा रोप्न थालिएको बुझिन्छ। बैशाख संक्रान्तिमा घटाला देवताको रूपमा पूजा गरी प्रमुख चाड मनाउँछन्। कुल देवतालाई कर्नालीभेरी लगायत उनीहरूको बाहुल्यता रहेको क्षेत्रमा मुल देवातका रूपमा पनि मान्ने चलन छ। कतैकतै चैतेलो, भुवो, मागललाई पनि आफनो पुर्खा र इतिहास हुन भन्ने मान्यता रहेको छ। आफन्तहरू जम्मा भई नाचगान गरी बोका, हाँस, कुखुरा आदिलाई बलि चढाई घटाल देवता खुशी पार्न झाँक्री धामी बसाली पूजा गर्दछन्। घटाललाई शिव र पार्वतीको पुत्रको रूपमा लिइएको छ। कुनै रोगव्याधीमा, महामारी फैलिएमा वा खडेरी परी वर्षा गराउन र निसन्तानलाई सन्तान माग गर्न घटाल देवताकै पूजाआराधना गर्दछन्। लेखक जीतसिंह भण्डारीका अनुसार राजा नागी मल्लकी रानीलाई सन्तान प्राप्त पनि घटाल देवताकै वदरानबाट प्राप्त भएको थियो। मौला महारानीले डोटी घटालको स्थानमा बसी कडा तपस्या गर्दा अष्टभुजाधारी ज्यार्तिमय घटालको दर्शन पाई पुत्र वरदान पाउँदा गर्भाधारण भै जन्मेको शिशुको नाम अठौती मल्ल राखेका थिए। सार्की कुलदेवताको प्रभाव यतिसम्म रहेको पाइन्छ। घटाललाई मसानीको स्वरूप पनि मानिन्छ । सार्की जाति सांस्कृतिक रूपमा पनि अत्यन्तै सम्पन्न रहेका छन्। उनीहरूको विभिन्न मौलिक सांस्कृतिक कार्यक्रममा नाचिने प्रमुख नाचमा सारङे, थडी, पौवा र ढोरली नाच नाच्ने गर्दछन्। मरेको पशुवस्तुलाई व्यवस्थापन गरी पर्यावरण सफा राख्ने। छालालाई आवश्यक प्रशोधन गरी मानवीय प्रयोजनका लागि तयार गर्ने चर्मशास्त्रका ज्ञाता पनि सार्की नै थिए। यसलाई आधुनिक सीप, प्रविधि र पुँजीको प्रयोग र औद्योगिकरण गरी राष्ट्रलाई बलियो बनाउन सकिन्थ्यो। उल्टै, अहिले पनि यी समुदायलाई फोहोरी, घृणा र अपहेलनाकै नजरले हेरिन्छ। जंगली युगबाट कृषि युगमा प्रवेश गरेपछि लामो यात्राको लागि खाली खुट्टाले यात्रा गर्न असहज भयो। मानवीय आधारभूत आवश्यकतालाई सहज बनाउन छाला प्रशोधनशाला चर्मशास्त्रको आविष्कार गरी छालाजन्य घरायसी (छालाको चाल्नो, डोको, डालो, डोरी, हँडुल, नाम्लो, साबर) सामग्री र ज्याकेट, स्टकोट, टोपी, जुत्ता, चप्पल बनाउने मानव सभ्यतामा फड्को मार्ने सिर्जनकार सार्की जातिको योगदान अतुलनीय रहिआएको छ। सन् १७९० तिर अमरसिंह थापाले पश्चिम हान्ने क्रममा डडेलधुरामा गोरखाको किल्ला निर्माण गराएका थिए। सो किल्लामा त्यसबेलाको छालाले बेरेको बन्दुकको नाल निशान समेत राखिएको थियो। यी प्राचीन रैथाने हातहतियार अहिले नेपाली सेनाको संरक्षणमा राखिएको छ। यो हतियार बनाउनमा सार्की जातिको पुख्र्यौली ज्ञान परम्परामा आधारित मौलिक शिल्पकलाको देन हो। यो समुदयाले किल्ला सुरक्षा, निर्माण, हातहतियार आविष्कार र युद्धकौशलमा समेत ऐतिहासिक योगदान दिँदै आएका छन्। भण्डारीकै अनुसार बैतडी वत्थीका महराको वंशावलीमा उल्लेख भएअनुसार गुरुजा बाजेले बैतडी पाटनमा सिद्धबाबाको स्थानमा तपश्या गर्दा तेरो भलो हुनेछ भन्ने शब्द सुनियो। यसपछि सैनदेउको स्थापना गरी पूजा चलाउन थालियो। रैका राज्यको समयमा सङौडकोटमा नरवली दिने चलन थियो। गुरुजा पण्डितको नामले प्रख्यात हुँदा उनलाई राजगुरुको रूपमा पनि मान्न थालियो। यहाँ सार्की (भूल) जातिका मानिसलाई नरवलिको रूपमा दिइने चलन रहेछ। रामकी वरायलबाट भूल जातिलाई नरवली दिन ल्याउँदै गर्दा गुरुजाले नरवली दिनु हुँदैन भनी रोक्नु भएछ। सोही बेलादेखि त्यहाँ भूलको नरवलीको सट्टा पशुको वली दिइने चलन कायम भयो। गुरुजाको ऐतिहासिक कामबाट महारुद्रका धामी अत्यन्तै खुशी भई भडुवा बाजको विरुवा चिनोको रूपमा दिइएको बाजको रुख पाटनमा आजसम्म रहिरहेको छ। किंवदन्तीका अनुसार जबसम्म सङौडकोटमा नरवली हुँदै थियो। तबसम्म राजपरिवार बेहोस अवस्थामा रहन्थे। नरवलीको ठाउँमा पशुवली दिएपछि बेहोस भई सुतेका राजपरिवार उठी बसेका थिए भन्ने भनाइ गुरुजा महाराका सन्तानहरूले बताउने गरेका छन्। अस्ताउँदै साबरका एक्लो पात्र भद्रबहादुर विशुन्खे (सार्की) का अनुसार दैलेखका २२ घरे सार्कीका पुर्खाहरूमा रहेको साबर प्रविधि अहिले दैलेखकै भगवतीमाई गाउँपालिका वडा नंं ४ (साबिक जगन्नाथ गाविस वडा नं ७) को एक परिवारमा खुम्चिएको छ। जसलाई भद्र सार्कीले थाम्दै आउनु भएको छ। पिता नरबहादुर सार्की र माता सेतु सार्कीबाट भद्रको जन्म २०१२ सालमा भएको थियो। भद्रको छ दाजुभाइ र दुई दिदीबहिनी छन्। भद्र साइँला सन्तान हुनुहुन्छ। जेठा र माइला दाजुको मृत्यु भइसकेकोे छ। २०७४ सालमा भाइ दिलबहादुर सार्कीको मृत्यु भइसकेकोे छ। दिलबहादुरले पनि साबर प्रविधिकै काम गरिरहेका थिए। उनको मृत्युसँगै उनले प्रयोग गरेका खाडीहरू सुक्न थालेको छ। दुई दाजुभाइ साबर उत्पादनमै संलग्न थिए। भद्रका ४ छोरा र ३ छोरी छन्। छोराछोरीका गरी ११ जना नातिनातिना छन्। जसमा ५ नातिनी र ६ नाति रहेका छन्। पारिवारिक वातावरण नै शिल्पसभ्यता, सीपकलामा पारङत र पोख्त भएकोले भद्रले साबर प्रविधिको काम १२ वर्षकै उमेरबाट सुरु गर्नुभएको थियो। तर यो काम गर्न भने त्यति सजिलो छैन। गाई, भैंसी, पाडो, गोरु, राँगो, घोरल, रतुवा, चित्तल, थार, जरायोको काँचो छालालाई साबर प्रविधिबाट तयार गर्न ६ महिना १० दिन जति लाग्दछ। त्यतिबेला अहिले जस्तो सजिलो पहिला थिएन। छालाजुत्ताको आवश्यक कच्चा पदार्थ र सरसामग्री लिनको लागि २२ दिनसम्म हिँडेर भारतको कानपुर गएर ल्याइन्थ्यो। अहिले प्रायः सबै कच्चा पदार्थ बजारमै उपलब्ध छन्। तर त्यतिबेला सबै कुरा आफैंले नै तयार गर्नुपथ्र्यो। एक वर्ष अघिसम्म दुई दाजुभाइले साबर बनाउँथे। भाइको मृत्युपछि भद्र एक्लै भएका छन्। भद्र भन्छन् मेरा छोराहरूले यो काम गर्न सिकेका छैनन्। र, अरू कसैले पनि। राज्यको उपेक्षाको कारणले मैले पनि सिक्न प्रेरित गरिन्। हाम्रो पुख्र्यौली ज्ञान परम्परामा आधारित सीपकला, प्रविधि, सांस्कृतिक सम्पदा र सभ्यता ओझेलमा परेको छ। राज्यले श्रम र सीपलाई उपेक्षा गर्ने कारणले यो लोप हुने चरणमा रहेको छ। थाहा छैन कसले बचाउँछ !"
जहाँ भिड त्यहाँ कोभिड,"नर्वेकी प्रधानमन्त्री एर्ना सोलवर्गलाई कोरोना संक्रमण नियन्त्रणका लागिलागू गरिएको सामाजिक दूरीको नियम उल्लघंन गरेको भन्दै दुई हजार तीन सय डलर जरिवाना गरियो। नेपालका प्रधानमन्त्री केपी शर्मा ओली भने बिहान जात्रा तथा विवाहमा २५ जना र सार्वजनिक स्थानमा पाँच जना बढी जम्मा नहुने निर्णय गरी दिउँसो बालुवाटारमा एक सय बढीको महाधिवेशन तयारी समितिको बैठक र भोलिपल्ट सयौंको संख्यामा सीताराम यात्राको शुभारम्भ गर्दछन्। शनिबारसम्म पुनर्निर्मित धरहराको उद्घाटनसम्म आइपुग्दा पनि त्यस्तै छ। अगुवाले बाटो बिराएपछि आमनागरिकमा कस्तो सन्देश जान्छ भन्ने हेक्का नराख्दा मापदण्ड पनि वर्ग अनुसार फरक फरक भएजस्तो देखिन्छ। भारतमा पछिल्ला दिनमा दैनिक तीन लाख बढी संक्रमित र हजारौं मृत्यृ हुदा नेपालमा पनि संक्रमित जटिलता र मृत्यु ह्वात्तै बढेकाले दोस्रो लहरछ। पछिल्ला दिनमा संक्रमणको संख्या उकालो लाग्दै गर्दा दैनिक संक्रमण,सक्रिय संक्रमण,सघन उपचारमा भएका बिरामी र भेन्टिलेटरमा रहेका बिरामीको संख्या दर्जनबाट सय गुणाले बढोत्तरी छ। संक्रमितमा ७० प्रतिशत बढी नयाँभेरियन्ट देखिएका छन्। स्वास्थ्य मन्त्रालयले सिफारिस गरेका १४ जिल्लाका २५ सहरका शिक्षणसंस्था वैशाख महिनाभर बन्द गरेको छ। काठमाडौं,ललितपुर र भक्तपुरका सबै स्थानीय तह,बनेपा,धुलिखेल,भरतपुर, काँकडभिट्टा,बिर्तामोड,दमक,बिराटनगर,ईटहरी,धरान, वीरगन्ज, जनकपुर, राजविराज, हेटौंडा, भैरहवा, पोखरा,बुटवल,घोराही,तुलसीपुर,नेपालगन्ज,धनगढी,वीरेन्द्रनगर,भीमदत्तनगरमा शिक्षणसंस्था बन्द गर्ने निर्णय भएपनि केहिले अटेरी गरेका छन्। खोप अभियान लक्षितदुई करोड १७ लाख ५६ हजार सात सय ६३ नागरिकमध्ये २० लाखको हाराहारीमा खोप लिइसकेका छन्। पहिलो प्राथमिकताका लागि माघ १४ देखि फागुन १० सम्म तथा दोस्रो प्राथमिकताका पहिलो चरणमा ६५ वर्ष माथिका लागि फागुन २३ देखि चैत्र तीनसम्म चलेको थियो भने ५५ वर्षदेखि ६४ वर्षका लागि अर्थात्दोस्रो चरण चैत्र ५ गते सञ्चालन गरिने भनिएको खोप अभियान खोप नभएपछि स्थगित छ। यस्तै विशेष चीन जाने वर्ग र ४० देखि ५९ वर्ष उमेरमा चिनियाँ खोप भेरोसेल जारी छ। पहिलो प्राथमिकतामा परेकाहरूलाई दोस्रो मात्रा वैशाख सात गतेदेखि लगाइँदैछ। पहिलो मात्राले बीएन्टिबडी बनाउने र दोस्रो मात्राले टि सेल भाइरस चिन्ने र मार्ने एक्टिभेट गरी एन्टिबडी बनाउने भएकाले दोस्रो मात्राको खोपले दीगो एन्टिबडी बनाउँछ। खोप लगाएकामा रोग प्रतिरोधात्मक क्षमता बढ्नुका साथै तीनचौथाईमा संक्रमण नहुने र भएमा पनि जटिल र मृत्यृ नहुने तथा अन्यमा संक्रमण सार्ने सम्भावना कम हुन्छ। न्यायपूर्ण वितरण नेपालमा मात्र नभएर विश्वभर नै स्वास्थ्य सेवामा खटिएकालाई सर्वप्रथम खोप लगाइएको छ। स्वास्थ्य सेवामा खटिएका नागरिकलाई पहिलो खोप दिँदा पहिलो ती नागरिकलाई सुरक्षा हुन्छ भने दोस्रो महामारीको अवस्थामा महत्वपूर्ण स्वास्थ्य सेवा सुचारु रहन्छ,तेस्रो बिरामीलाई रोग फैलिने सम्भावना कम हुन्छ। वृद्ध नागरिकलाई रोगका कारण ज्यानको खतरा हुने भएकाले सूचीको दोस्रो नम्बरमा छन्। जोखिम सूचीमा परेको बाहेक १८ वर्षमुनिका, गर्भवती,स्तनपान गराइरहेका,एचआईभी संक्रमित र प्रतिरोधात्मक क्षमता कम भएका तथा संक्रमण भइसकेको ६ महिना नभएकालाई खोप नलगाउँदा पनि हुन्छ। कोरोना लागेको ६ महिनाभित्र फेरि कोभिड लाग्ने जोखिम नभएकाले साथै एक डोजले प्रतिरोधात्मक क्षमता वृद्धि गरेको र दोस्रो मात्रापछि खासै वृद्धि नभएकाले संक्रमित भइसकेकालाई एक डोज खोप पर्याप्त हुनसक्छ। तथापि अमेरिकाको अध्ययनमा अटोईम्युन रोग र अन्य गम्भीर प्रकृतिका रोगका कारण शरीरमा प्रतिरोधी क्षमता कम भएका व्यक्तिहरूमा खोपले एन्टिबडी उत्पादन गर्न नसक्ने वा गरेपनि कम भई रोगबाट बचाउन नसकेको देखिएको छ। नयाँ भाइरस फैलिँदै केही दिनयता संक्रमण बढ्नुमा जिम्मेवार र चर्चामा रहेका बढी संक्रामक बेलायत,ब्राजिल र दक्षिण अफ्रिका तीन भेरियन्ट छन्। तीनै भेरियन्ट भारतमा फैलिसकेकाले नेपाल थप जोखिममा छ। बेलायती स्ट्रेन ७० गुणा छिटो संक्रमण फैलाउने,कम उमेरकामा बढी जटिलताले अस्पतालमा भर्ना हुने र अक्सिजन आवश्यकता बढी पर्ने तथा १६ घातक छ। अफ्रिकन स्ट्रेन दोब्बर संक्रामक,उपलब्ध खोप निस्क्रियता र घातक छ। नयाँ भेरियन्टहरूको संक्रमणशिलता मात्र हैन,मृत्यृदर बढी छ। भारतमा कोरोना भाइरसको तीब्र गतिमा फैलनसक्ने र रोग प्रतिरोधात्मक क्षमतालाई छल्नसक्ने डबल म्युटेन्ट भेरियन्टबी १६१७ भेटिएकोमा हाल महाराष्ट्रमा अर्काे परिवर्तित स्वरूप अत्यन्त खतरनाक वेष्ट बंगाल अर्थात्ट्रिपल म्युटेन्ट भेरियन्ट बी १६१८ देखिएको छ। डबलमा थप दक्षिण अफ्रिकन म्युटेन्ट थपिएको छ। यो डबल भन्दा अत्यन्तै तीब्र गतिमा फैलनसक्ने,अत्यधिक भाइरल लोड,बालबालिकामा पनि युवाहरूमा जस्तै सर्नसक्ने,धेरै जटिलता बनाउने देखिएको छ। शरीरमा संक्रमण वा खोपले बनेको एन्टिबडीले पनि काम गरेको छैन। अक्सिजन अभाव नयाँ भेरियन्टबाट संक्रमित अस्पताल भर्ना हुनेमा प्रमुख श्वासप्रश्वासमा समस्या रहेको छ। करिब ९० प्रतिशतलाई अक्सिजन आवश्यक परिरहेको छ। वीर,पाटन अस्पतालको अक्सिजन प्लान्ट विगत एक वर्षदेखि थन्किएका छन्। पोखरा प्रतिष्ठानमा अक्सिजन प्लान्टका लागि चाहिने रकम यथेष्ठ नभएपछि ५ वर्षदेखि बैंकमै छ। धरानको प्रतिष्ठानमा पनि प्लान्ट बिग्रिएको छ। टेकु अस्पतालमा एक वर्षअघि लिक्विड अक्सिजन प्लान्ट जडान भएपनि ग्यास सिद्धिएर खाली भएको छ। देशभर सामान्य अवस्थामा हुने खपत कोभिडले तीन गुणा बढाएको छ। देशभर निजी तथा एक सय २५ सरकारीमा १६ गरी ३० वटा अक्सिजन प्लान्ट छन्। नेपालमा अक्सिजन उत्पादन गर्ने उद्योग २० छन्। अन्य रोगमा ९० तथा कोभिडमा ९४ प्रतिशत कम अक्सिजन भए बाहिरबाट अक्सिजन दिइन्छ। कोभिडमा अक्सिजन थेरापी नै आजसम्मको उत्तम विकल्प हो। शतप्रतिशत रोकथाम जहाँ भिड त्यहाँ कोभिड भन्दै कोभिड १९ उकालो लाग्दा ग्राफलाई मध्यनजर गर्दे सरकारले स्वास्थ्य मापदण्ड पालनासँगै भिडभाड नियन्त्रणमा मुख्य ध्यान केन्द्रित गर्दैछ। सबैले मापदण्ड पालना गरे लकडाउनको अवस्थासम्म पुग्न पर्दैन। गत वर्षजस्तै सबैतिर एउटै रणनीति लगाउने भुल नगरी भिड हुने सहर र नहुने सहर तथा गाउँमा फरक फरक रणनीति अपनाउने नीति छ। कोरोनाबाट शतप्रतिशत जोगिन खोप,बृहत् परीक्षण, बाहिरको शारीरिक दूरी,छरितो र भरपर्दाे कन्ट्रयाक्ट ट्रेसिङ,सेल्फ आइसोलेसन,मास्कको अनिवार्य प्रयोग,शारीरिक दूरी,खुला झ्याल र हात धुने तथा अन्य सरसफाई गरी नौ चीजमा ध्यान दिन जरुरी छ। ००० जहाँ भिड त्यहाँ कोभिड भन्दै कोभिड १९ उकालो लाग्दा ग्राफलाई मध्यनजर गर्दे सरकारले स्वास्थ्य मापदण्ड पालनासँगै भिडभाड नियन्त्रणमा मुख्य ध्यान केन्द्रित गर्दैछ। सबैले मापदण्ड पालना गरे लकडाउनको अवस्थासम्म पुग्न पर्दैन। भइहाले कोभिडमा अक्सिजन थेरापी नै आजसम्मको उत्तम विकल्प हो।"
कोभिड१९ विरुद्ध चिनियाँ पाठ,"नेपालले देशव्यापी बन्दाबन्दी थेग्न नसक्ने अवस्था पहिले देखिसकिएको छ, त्यो हाम्रो आवश्यकता पनि होइन सन् २०१९ को सुरुमै चीनको उहान सहर कोभिड१९ को चपेटामा पर्यो। सुरुका दिनमा त्यस रोगका बारेमा धेरै कुरा अस्पष्ट थिए। कत्तिको छिटो सर्छ, कसरी सर्छ, कत्तिको घातक छ, कसरी बच्न सकिन्छ, कुन औषधिले रोकथाम गर्छ, कुन उपचार विधि उपयुक्त हुन्छ भन्ने कुरा थाहा थिएन। चिनियाँहरू धेरै आत्तिएका थिए, कोरोना नियन्त्रण उनीहरूको स्वास्थ्य सुरक्षा र राष्ट्रिय प्रतिष्ठाको विषय बनेको थियो। चीनले रोग फैलिन नदिने परम्परागत शैली अपनायो। उसले प्रभावित क्षेत्रमा रहेका नागरिकको खाद्यान्न, औषधि लगायतका आधारभूत आवश्यकता पूर्तिका लागि देशभरिको स्रोत, साधन, प्रविधि र शक्ति परिचालन गर्यो। कोरोना नियन्त्रणमा सरकारले अपनाएको युद्ध शैलीलाई देशभरिका र खासगरी प्रभावित क्षेत्रका जनताले साथ दिए। त्यसबेला स्वास्थ्य सेवामा अग्रणी मानिएका अमेरिका र युरोपेली मुलुकहरू चीनको स्वास्थ्य संकट व्यवस्थापनको आलोचना गर्दै थिए। कतिपय मुलुक आफ्ना नागरिकलाई सुरक्षा दिन विशेष उडानबाट स्वदेश पर्काउँदै थिए जुन काम नेपालले पनि सगर्व गर्यो। विश्व स्वास्थ्य संगठन यसो र उसो भन्दै अस्पष्ट सल्लाह दिँदै थियो। चीन कोरोना रोक्न दृढ प्रतीज्ञा थियो, रोग देशका अन्य क्षेत्रमा फैलिन नपाओस् भनेर प्रभावित क्षेत्रलाई बाह्य भूभागबाट भौतिक रूपमा छुट्याइएको थियो। बिरामीको उपचारका लागि रातारात अस्थायी अस्पतालहरू बनाइए, ठुलो संख्यामा देशका अन्य भागबाट स्वास्थ्यकर्मी, सुरक्षाकर्मी र आवश्यक स्वयंसेवकहरू उहान लगायतका प्रभावित क्षेत्रमा परिचालन गरिए। यसबाट देशको सीमित भागमात्र कोरोना संक्रमणमा पर्यो। मास्क र स्यानिटाइजरको प्रयोगबाट कोरोना सर्नमा कमी आउने थाहा भएपछि ठुलो मात्रामा मास्क र स्यानिटाइजरको उत्पादन र वितरण गरियो। नेपालीले जस्तै चिनियाँले पनि रोग प्रतिरोधात्मक शक्ति बढाउन प्रयोग हुने परम्परागत औषधि, खाद्य र योगव्यायाम सबै कुरालाई उच्च प्राथमिकता दिए। खासगरी तिहारपछि आएर ठुला भोजभतेर, जमघट, सभासम्मेलन, भिडभाडका बाबजुद नेपालमा कोरोना संक्रमणमा कमी आएपछि नेपालमा कोरोनाप्रतिको सजगतामा कमी आयो। हामी यतिसम्म हौसियौं कि नेपाली हावापानीमा कोरोनाको खास प्रभाव रहँदैन भन्न थाल्यौं, यही कतै गल्ती भएको छ। सम्पन्न मुलुक असफल कोभिड१९ ले विकास, विकसित र अविकसित मुलुक, विश्वको स्वास्थ्य व्यवस्था, विश्व स्वास्थ्य संगठनको क्षमताजस्ता सवालमा रहेको विश्वव्यापी भ्रमलाई उदांगो पारेको छ। जनस्वास्थ्यको सवालमा व्यक्तिगत स्वतन्त्रता र सामाजिक नियन्त्रणमा कुनले प्राथमिकता पाउनुपर्छ भन्ने कुरा पनि प्रष्ट पारेको छ। एचआईभीएड्सका बिरामीप्रति अपनाएको नीतिलाई लिएर पश्चिममा विकसित जगत्को आलोचना खेपेको क्युबा, मानवअधिकारको सवालमा पश्चिमकै आलोचना खेपेका चीन र उत्तर कोरिया कोरोना संकट व्यवस्थापनमा अब्बल ठहरिए। समाजको अगाडि व्यक्तिको स्वतन्त्रता, हरेक कुरामा व्यक्तिको गोप्यता र छनौटलाई आफ्नो समाज व्यवस्थापनको मुख्य दर्शन ठान्दै, मान्दै र अपनाउँदै आएका पश्चिमा देशहरू सुरुमा फाट्टफुट्ट देखिएका कोरोना संक्रमित व्यक्तिलाई के गर्ने भन्ने कुरामा अल्मलिए। त्यही लहैलहैमा लागेर अरू त अरू उचित क्वारेन्टिन र आईसोलेसनको प्रबन्ध गर्न नसक्ने नेपाल पनि संक्रमित व्यक्तिको परिचय सार्वजनिक नगर्ने अड्डी लिएर बस्यो। चीन र दक्षिण कोरियाजस्ता सक्षम मुलुक संक्रमित व्यक्तिहरू कहाँ कहाँ छन् भन्ने कुरा एप्सद्वारा जनसमुदायलाई जानकारी दिँदै थिए भने त्यसबारे हाम्रो चासो गएको थिएन। स्वास्थ्य सेवा महंगो हुनु र राम्रो हुनु एउटै कुरा होइन। विकसित देशका राम्रो तलब खाने स्वास्थ्यकर्मीले आकर्षक अस्पतालमा उपलब्ध गराउने स्वास्थ्य सेवामा आमजनताको सर्वसुलभ पहुँच पुगेको रहेनछ भन्ने कुरा कोरोना संकटले देखायो। नेपालको स्वास्थ उपचारले नभेटेपछि हामी जाने भारतको स्वास्थ्य सेवाको स्थिति पनि कमजोर रहेछ भन्ने कुरा प्रष्ट भएको छ। विकसित देशका बहुराष्ट्रिय स्तरका औषधि उद्योगहरू भने अब्बल ठहरिए। ती भएका औषधि परीक्षण गर्न मात्र हैन, निकै छोटो समयमा नयाँ र पुराना प्रविधिबाट कोरोना खोप बनाउन, पारदर्शी ढंगले तिनको परीक्षण गर्न र निकै ठुलो परिमाणमा उत्पादन गर्न सफल भए। ढुक्क नहुने चिनियाँ शैली सन् २०२० मार्चको अन्त्यसम्म आइपुग्दा चीनले कोरोना नियन्त्रणमा सफलता हात पारिसकेको थियो। त्यस बेलासम्म अमेरिका, युरोप, जापान, दक्षिण कोरिया लगायतका देशहरू कोरोना चपेटामा पर्दै थिए। नेपालमा सतर्कतास्वरूप बन्दाबन्दी लागू गरिएको थियो। छिट्टै कोरोनाको प्रकोप संसारभरि फैलियो। चीनलाई सिकाउनेहरू आफैं संकटमा पर्न थाले। कोरोना नियन्त्रणमा चिनियाँ मोडेलको प्रशंसा हुन थाल्यो, विश्वभरि चिनियाँ परम्परागत औषधिबारे चासो बढ्यो। तर चीनले सतर्कता अपनाइरह्यो। ऊ देशभित्र नियन्त्रणमा आइसकेको कोरोना विदेशबाट भित्रेला भनेर सचेत रह्यो। आफ्नै नागिरिक देश फर्किंदा पनि कम्तिमा दुई हप्ता क्वारेन्टिनमा बस्न पर्ने नियम कडा रूपमा लगाइरह्यो। कतै सानो संख्यामा संक्रमण देखिए पनि ठुलो संख्यामा परीक्षण गर्ने, त्यो क्षेत्रलाई बाँकी क्षेत्रसित भौतिक सम्पर्कबाट पर राख्ने र त्यो क्षेत्र संक्रमणबाट पूर्ण रूपले मुक्त भएको निश्चित गर्ने यो शैलीलाई चीनले अहिलेसम्म निरन्तर अपनाएको छ। कोरोना सामनामा चीनले अपनाएको नीति कत्तिको कडा छ भन्ने अनुभव हामीले केरुङ र तातोपानी नाकामा पनि गरेकै छौं। नेपालमा के भो ? नेपालमा पनि आधुनिक औषधिको साथै नेपाली परम्परागत औषधि, जडिबुटी व्यापक रूपमा प्रयोग भए। कोरोनाको चपेटा सामना गर्ने क्रममा नेपाल पनि आफ्नो इतिहास र सभ्यतामा समाधान खोज्न थाल्यो। शिष्टताको र अपनत्व दर्शाउन दुई हात जोडेर नमस्ते गर्ने, जथाभावी नखाने, सात्त्विक खानामा जोड दिने, योगाभ्यास गर्ने, समाजमा भौतिक दूरी राख्ने र सरसफाईमा जोड दिनेजस्ता परम्परागत चलन व्यापक रूपमा अवलम्बन गर्न थालिए। नेपालमा कोरोनाको संक्रमणमा निकै कमी आयो, संक्रमितमा पनि उच्च मनोबल देखियो। तुलनात्मक रूपमा नेपालीमा कोरोना कम घातक देखियो। यो राम्रो पक्ष हो। तर खासगरी तिहारपछि आएर ठुला भोजभतेर, जमघट, सभासम्मेलन, भिडभाडका बाबजुद नेपालमा कोरोना संक्रमणमा कमी आएपछि नेपालमा कोरोनाप्रतिको सजगतामा कमी आयो। हामी यतिसम्म हौसियौं कि नेपाली हावापानीमा कोरोनाको खास प्रभाव रहँदैन भन्न थाल्यौं, यही कतै गल्ती भएको छ। संसारका धेरै मुलुक र खुला सीमा जोडिएको भारतमा कोरोना फैलिँदै गर्दा नेपालले स्वास्थ्य सुरक्षाका मापदण्ड अपनाएर आर्थिक र सामाजिक गतिविधिका सबै क्षेत्र खुला गर्यो। नेपालमा मानव आवतजावत उच्च प्राथमिकतामा पर्यो, पर्यटनका सबै ढोका खुला भए। धेरै देशले भारतबाट हुने उडान कम वा बन्द गरेपछि उडानबाट विदेश आवतजावत गर्न भारतीयहरूको रोजाइको बाटो नेपाल बन्यो। त्यस्ता भारतीय, भारतमा काम गरेर वा हरिद्वारको मेला भरेर देश फर्किएका नेपालीको माध्यमबाट नयाँपुराना रूपका कोरोना नेपाल भित्रिने क्रम जारी रह्यो। यता देशभित्र स्कुलस्कुलमा लाखौं विद्यार्थी शून्य भौतिक दूरीमा जम्मा हुँदै थिए र ती हरेक दिन घरमा परिवारका अन्य सदस्यसित शून्यदूरीमा कोरोना साटासाट गर्दै थिए। आर्थिक अर्थ नराख्ने राजनीतिक जमघट पनि उत्तिकै चलिरहे। अरू त अरू कोभिडविरुद्धको खोप लगाउने केन्द्रमा भएका भिडमा पनि कोरोना फैलिन शून्यदूरीको वातावरण बनिरहेको थियो। चीनमा भए कोरोना संक्रमण देखिएको क्षेत्रमा यस्तो दृश्य कल्पना गर्न सकिन्नथ्यो। तत्कालीन आवश्यकता नेपालले देशव्यापी बन्दाबन्दी थेग्न नसक्ने अवस्था पहिले पनि देखिसकिएको छ, त्यो हाम्रो आवश्यकता पनि हैन। व्यवस्थापकीय खुकुलोपन र आमजनतामा व्याप्त लापरबाही नै कोरोना संक्रमण नियन्त्रणमा नआउनुका मुख्य कारण हुन्। नेपालको अगाडि चीनको सफल उदाहरण छ। कोरोनाकै सवालमा चाहिँ यो र त्यो अनुसन्धानको नाममा राष्ट्रिय ढुकुटी खर्च गर्न आवश्यक छैन, उपलब्ध सीमित स्रोत संकट व्यवस्थापन, जनजीविकाको निश्चित र वैकल्पिक आर्थिक, शैक्षिक र सुरक्षात्मक गतिविधि विकासमा लगाए हुन्छ। प्रभावकारिता कमै भए पनि कोरोना नियन्त्रणमा औषधि जगत्ले उपलब्ध गराएको सबैभन्दा भरपर्दो हतियार खोप नै हो। अन्य विकल्पको तुलनामा यो सस्तो पनि छ। स्तरीय खोपको उपलब्धता र प्राथमिकताका आधारमा भिडभाड नहुने गरी वितरण अहिलेको प्राथमिकता हुनुपर्छ। अहिलेसम्म बनेका खोप शतप्रतिशत प्रभावकारी नभएकाले सामाजिक जमघटमा, कार्यक्षेत्रमा र घरबाहिर निस्किँदा सुरक्षित भौतिक दूरी कायम गर्ने, मास्क लगाउने र साबुनपानीले हात धुने कुरालाई कडाइका साथ पालना गर्नै पर्छ। कृषिलगायत उत्पादनका प्राथमिक क्षेत्र, उद्योगधन्दा, स्वास्थ्य सेवा, सुरक्षा व्यवस्था र अन्य अत्यावश्यक सेवा सञ्चालन रोक्नुपर्ने कुनै कारण छैन। यी गतिविधिका कुनै इकाईमा कोरोना संक्रमण देखिए त्यही इकाईको गतिविधि मात्र निश्चित समयको लागि बन्द गर्न सकिन्छ। अहिले कोरोना संक्रमण हामी सबैको साझा चुनौती भएको छ। यसको सामना गर्न देश राजनीतिक रूपमा पनि एकतावद्ध हुन आवश्यक छ। सत्तारूढ दल र विपक्षमा रहेका दलहरू सँगै बसेर सौहाद्र्रपूर्ण रूपमा सहकार्यको वातावरण बनाउन आवश्यक छ। आपसी छलफल र उपयुक्त विधिद्वारा कोरोना संक्रमण नियन्त्रणमा नआएसम्म देशलाई चुनावमा नहोम्ने उपाय खोजिनु पर्छ। कोरोना संक्रमण खेपिरहेका मतदातालाई सत्ता चयनमा खासै चासो नहुन सक्छ। चुनावपछि पनि स्थायी सरकार बन्ने पक्का छैन। अहिले हाम्रो सम्पूर्ण शक्ति कोरोना नियन्त्रणमा केन्द्रित हुनपर्छ।"

शीर्षक,विवरण
"निर्वाचन आयोगमा सर्वदलीय बैठक : एमाले आक्रामक, साना पार्टीको चेतावनी, प्रमुख आयुक्तको ग्रिन सिग्नल","काठमाडौं : निर्वाचन आयोगले शुक्रबार संघ, प्रदेश र स्थानीय तहमा प्रतिनिधित्व गर्ने राजनीतिक दलका प्रतिनिधि बोलाएर छलफल गर्यो। संसदको गतिरोध अन्त्य गर्न सभामुखले बोलाएको सर्वदलीय बैठक बस्न नसकेका बेला आयोगमा दलका प्रतिनिधिको भेला सर्वदलीय बैठककै रुपमा देखिन्थ्यो। बैठकमा आयोगले वैशाख ३० गते हुने स्थानीय तह निर्वाचनको तयारीबारे दलहरुलाई जानकारी गरायो। उम्मेदवारको खर्चको सीमा, सवारी साधनको आवश्यकता, वुथको सुरक्षा, मतपत्र, स्वस्तिक छापको रङ, निर्वाचनमा सहभागी हुने प्रयोजनका लागि राष्ट्रिय दलको मान्यता दिने लगायत विषयमा छलफल भयो। छलफलका सहभागी दलका प्रतिनिधिकाअनुसार प्रमुख प्रतिपक्षी नेकपा एमाले र साना गरम थिए सत्तारुढ दल र आयोगका आयुक्त नरम थिए। माहोल गरम गराउने प्रश्न तथा चासोमा नरम रुपमा प्रस्तुत हुँदै प्रमुख निर्वाचन आयुक्तले सबै दललाई आश्वस्त पारेका थिए। आक्रामक एमाले छलफलमा प्रमुख प्रतिपक्षी एमाले दुई कुराले आक्रामक रुपमा प्रस्तुत भयो। पहिलो त मतपत्रको रङ हरियो राख्ने आयोगको निर्णयमा प्रश्न उठायो। हरियो रङबारे एमाले अध्यक्ष केपी शर्मा ओली र शीर्ष नेताले सार्वजनिक रुपमै टिप्पणी गरेर आपत्ति जनाएका बेला एमालेबाट प्रतिनिधिका रुपमा पुगेका कानुन व्यवसायी बाबुराम दाहालले यो विषय उठाए। उनले दलहरुसँग परामर्श नगरिकन किन रङ फेरियो भन्ने प्रश्न राखेका थिए। चार वटा रङको मतपत्र पहिले पनि प्रयोग भएको छ। त्यसमध्ये अघिल्लो पटक स्थानीय तह निर्वाचनमा निलो प्रयोग भएको छ। प्रतिनिधिसभामा प्रयोग भएको हरियो हो। रङ परिवर्तन गर्दा कम्तिमा पनि दलहरुसँग सल्लाह गर्नुपर्थ्यो। यसमा तपाईहरुले समन्वय गरेको भए राम्रो भए हुन्थ्यो, बैठकमा आफूले राखेको धारणा दाहालले अन्नपूर्णलाई सुनाए। एमालेको चासोमा आयोगले यो प्राविधिक विषय भन्दै आश्वस्त पारेको थियो। आयोगका प्रवक्ता शालिग्राम पौडेलले मतपत्रमा हरियो रङका विषयमा आश्वस्त पारिएको बताए। स्थानीय तह सदस्य निर्वाचनको लागि मतपत्रको ढाँचा तथा मतपत्रमा हुने निर्वाचन चिन्ह तथा विवरण छपाई गर्ने रङ सम्बन्धमा प्राविधिक समितिले अध्ययन गरी मत संकेत गर्न प्रयोग हुने स्वस्तिक छापमा निलो रङको प्रयोग हुन्छ। रङ विविधता तथा मतगणनालाई थप सहज बनाउन सेतो कागजमा हरियो रङको निर्वाचन चिन्ह र विवरण छपाई गर्ने प्रक्रिया अघि बढाएको छ, उनले भने। नेकपा एसको वैधानिकतामा प्रश्न छलफलमा एमालेले माधवकुमार नेपाल नेतृत्वको एकीकृत समाजवादी पार्टीको वैधानिकतामाथि पनि प्रश्न उठायो। नेकपा(एस)लाई राष्ट्रिय दलको मान्यता खारेज गर्न माग गर्यो। दल विभाजन सम्बन्धी अध्यादेश निष्क्रिय भइसकेकाले दलको मान्यता पनि स्वतः खारेज भएको एमालेका प्रतिनिधिको तर्क थियो। एमाले प्रतिनिधि दाहालले भने, २०७८ भदौ २ गते अध्यादेश आयो। अध्यादेशका आधारमा एमालेबाट फुटेर नेकपा एस बन्यो। अध्यादेशबाट फुटेर बनेको दल २० वा २० प्रतिशत प्रतिनिधिसभा सदस्य वा केन्द्रीय कमिटी २० प्रतिशतले राष्ट्रिय दलको मान्यता पाउँछ। तर, त्यो अध्यादेश असोज ११ गते खारेज भयो। अध्यादेशमा राष्ट्रिय दल कहिलेसम्म हुने? स्पष्ट लेखिएन। कानुन भनेको त पूर्ण हुनुपर्यो नि। अध्यादेश खारेज भएपछि उहाँहरु राष्ट्रिय पार्टीको रुपमा रहनुभएको छैन। राष्ट्रिय पार्टी हुने भए प्रक्रिया पुर्याएर हुनुपर्छ। उनको प्रश्नमा प्रमुख आयुक्त थपलियाले स्पष्ट जवाफ दिएनन्। नेकपा एसले राष्ट्रिय दलको मान्यता पाउने आयोगको निष्कर्ष सुनाए। साना दलको चेतावनी छलफलमा साना दलले आयोगमा धर्ना बस्नेदेखि सडक तताउनेसम्मको चेतावनी दिए। आफूलाई राष्ट्रिय दलको मान्यता नदिएर चुनावमा भाग लिनबाट वञ्चित गर्ने प्रयास नगर्न चेतावनी दिँदै उनीहरुले आन्दोलनको आँधीबेहरी नै ल्याउने उद्घोष नै गरे। साना दलका प्रतिनिधिले आन्दोलनको कुरा गरेपछि प्रमुख निर्वाचन आयुक्त थपलियाले माहोल शान्त पारेका थिए। अरु दलले आन्दोलन गर्छौं भने। प्रमुख निर्वाचन आयुक्तको टोन यसमा हामी पोजेटिभ छौं भन्ने थियो। मान्यता दिने कुरा हुन्छ भन्ने थियो, बैठकमा सहभागी एक प्रतिनिधिले भने। आयोगले हाल ६ वटा राजनीतिक दललाई राष्ट्रिय मान्यता दिएको छ। जसमा नेकपा एमाले, नेपाली कांग्रेस, नेकपा माओवादी केन्द्र, एकीकृत नेकपा समाजवादी, जसपा र लोसपा रहेका छन्।"
प्रधानमन्त्री देउवा र महासचिव विप्लवबीच दुई विषयमा छलफल,"काठमाडौं : प्रधानमन्त्री शेरबहादुर देउवा र नेपाल कम्युनिस्ट पार्टीका महासचिव नेत्रविक्रम चन्द विप्लवबीच दुई विषयमा सकारात्मक छलफल भएको छ। शुक्रबार राती प्रधानमन्त्रीको सरकारी निवास बालुवाटारमा भएको वार्तामा सरकार र नेकपाबीच भएको तीन बुँदे सहमतिको कार्यान्वयन र बन्दी नेता कार्यकर्ता रिहाईबारे छलफल भएको नेकपा सचिवालयले जनाएको छ। स्थानीय तहको निर्वाचन नजिकिँदै गर्दा प्रधानमन्त्री देउवाले शान्त वातावरणमा चुनाव सम्पन्न गर्न विप्लवसँग भएको सहमति कार्यान्वयन कसरी गर्ने भनेर छलफल थालेका हुन्। छलफलमा नेपाल सरकारका तर्फबाट प्रधानमन्त्री देउवा, गृहमन्त्री बालकृष्ण खाण, कानुन न्याय तथा संसदीय व्यवस्थामन्त्री दीलेन्द्र बडू, गृहसचिव टेकनारायण पाण्डेसहितको सहभागी थिए। नेपाल कम्युनिस्ट पार्टीका तर्फबाट महासचिव चन्द र प्रवक्ता खड्गबहादुर विश्वकर्मा बालुवाटार गएका थिए। बालुवाटारअघि विप्लवले गृहमन्त्री खाणसँग गृह मन्त्रालयमा भेटेर तीन बुँदे सहमति कार्यान्वयनबारे छलफल गरेका थिए। छलफलमा नेकपाका प्रवक्ता प्रकाण्डले विभिन्न आरोपमा थुनामा रहेका आफ्ना नेता कार्यकर्तालाई सहमति बमोजिम रिहाइ गर्न आग्रह गरेका थिए। गृहमन्त्री खाणले प्रक्रिया पुर्याएर राजनीतिक गतिविधिमा पक्राउ गरेकालाई रिहाई गर्न पहल गर्ने बताएका थिए।"
"नेविसंघ नेताले मागे जिम्मेवारी, टर्च बालेर खोज्नुपर्ने दिन आएको गुनासो","काठमाडौं : नेपाली कांग्रेसको भातृ संगठन नेपाल विद्यार्थी संघका अगुवा नेता कार्यकर्ताले युवा विद्यार्थीलाई आगामी स्थानीय तहको चुनावमा महत्वपूर्ण भूमिका दिन माग गरेका छन्। शुक्रबार राजधानीमा पत्रकार सम्मेलन गर्दै नेताहरुले आगामी चुनावमा कांग्रेसलाई जिताउन नेविसंघले महत्वपूर्ण भूमिका खेल्ने दाबी गरेका हुन्। नेविसंघका पूर्वमहामन्त्री युवराज पाण्डेले नेविसंघको नेतृत्व कस्तो हुनुपर्ने त्यसको बारेमा छलफल पहिला हुनपर्ने बताए। उमेरको मात्र आधारलाई नहेरेर सबै समस्यालाई उठान गर्न सक्ने नेतृत्वको आवश्यकता रहेको उनले औंल्याए। उमेर हदबारे प्रसंगमा कुरा गर्दै उनले नेविसंघको १२औं महाधिवेशनबाट ३२ वर्षे उमेरहद लागु हुने विधान बनाएको बताए। पूर्वसहमहामन्त्री प्रेमराज जोशीले नेविसंघ के हो र यसको आवश्यकता रहेको सबैलाई बुझाउनुपर्ने आवश्यकता रहेको बताए। नेविसंघको १२औं महाधिवेशन नभएकोले अहिले लथालिंग अवस्थामा पुगेको उनको भनाइ थियो। आगामी चुनावमा जानुअघि नेविसंघ आफै पूर्णरुपमा तन्दुरुस्त हुनुपर्नेमा उनले जोड दिए। पूर्वकेन्द्रीय सदस्य प्रेमिका राना मगरले कांग्रेसलाई आगामी स्थानीय तहको निर्वाचन जित्न नेविसंघको भूमिका महत्वपूर्ण रहेको बताइन्। भ्रातृ संगठनहरु नेतृत्व विहीन भएको भन्दै उनले स्थानीय तहको निर्वाचनमा नेविसंघले मुलपार्टीलाई जिताउन सक्ने जिकिर गरिन् । सबै विद्यार्थीहरु नेताको मात्र भर पर्न नहुने पनि उनले बताइन्। नेविसंघको भूमिका स्थानीय तहको निर्वाचनमा अन्य भातृ संगठनको भन्दा धेरै महत्वपूर्ण हुने उनको भनाइ थियो। जनप्रशासनका क्याम्पसका नेविसंघका सभापति टंक सुवेदीले नेपाल विद्यार्थी संघ खोइ भन्दै प्रश्न गरे। नेविसंघको नेतृत्व नहुँदा सबै लथालिंग भएको उनको गुनासो थियो। नेविसंघलाई योग्य नेतृत्व दिन पनि उनले पार्टी नेतृत्वलाई आग्रह गरे। पूर्वकेन्द्रीय सदस्य तारक केसीले केन्द्रीय नेतृत्व भताभुंग भए पनि नेविसंघका क्याम्पस र जिल्ला स्तरका कमिटीहरु क्रियाशिल रहेको बताए। वर्तमानसँग जुध्न सक्ने, विगतलाई ध्यान दिने र नेविसंघका सम्पूर्ण समस्या समाधान गर्न सक्ने नेतृत्व अबको आवश्यकता रहेको उनले औंल्याए। स्थानीय चुनावमा नेविसंघको भूमिका सार्थक हुने उनको भनाइ थियो पूर्वकेन्द्रीय सदस्य लाओस राईले नेविसंघको मुख्य भूमिका नै कांग्रेसलाई चुनावमा जिताउने भएको बताए। नेविसंघमा उमेरको हदबन्दी लागु हुन नहुने उनको धारणा छ। पूर्वकेन्द्रीय सदस्य भोला नेपालले स्थानीय तहको तयारीमा कांग्रेस जुटेको बताए। नेविसंघलगायत भ्रातृ संगठनका नेतृत्व माउ पार्टी कांग्रेसको नेता भएपछि नेविसंघको नेतृत्व अलपत्र परेको उनको निष्कर्ष छ। पूर्वकेन्द्रीय सदस्य शैलेन्द्र शर्माले अहिलेको अवस्थामा पुराना र अनुभवी नेताहरुको आशिर्वाद र सल्लाहबाट अगाडि बढ्नु्पर्ने ट्टकारो आवश्यकता रहेको जिकिर गरे। वैचारिक धरातल र सिद्धान्तलाई लिएर नेविसंघ अघि बढ्नुपर्ने उनले बताए। शर्माले नेतृत्वले जिम्मेवार ढंगले युवाहरुलाई जिम्मेवारी दिएर अग्रजहरुलाई सम्मान गर्दै उनीहरुको पनि सम्बोधन गर्नुपर्नेमा जोड दिए। पूर्वकोषाध्यक्ष शिव रिमालले नेविसंघ टर्च लाइट बालेर खोज्नुपर्ने दिन आएको सुनाए। उनले कुनै पनि स्थानीय तहमा नेविसंघको उपस्थिति नरहेको पनि स्पष्ट पारे। नेविसंघमा उमेर हद लागु गर्न नहुने उनको माग छ। पूर्वकेन्द्रीय सदस्य लिलावल्लभ दाहालले नेविसंघको एजेण्डाको बारेमा माउ पार्टी कांग्रेसका नेताहरुले नै नबुझेको गुनासो गरे। रुकुम नेविसंघका अध्यक्ष सुमन बुढामगरले नेविसंघको केन्द्रीय समिति नहुनु सबैभन्दा लज्जास्पद कुरा भएको बताए। उनले नेविसंघका नेताहरुलाई ३२ वा ३२ भन्दा कम उमेर हदको बारेमा धेरै नसोची आगामी चुनावमा कांग्रेसलाई जिताउनेगरी केन्द्रीत हुन आग्रह गरे।"
"माओवादी कर्णाली प्रदेशमा पदाधिकारी सर्वसम्मत, अध्यक्षमा विमला केसी","काठमाडौं : नेपाल कम्युनिस्ट पार्टी (माओवादी केन्द्र) कर्णाली प्रदेश समितिका पदाधिकारी सर्वसम्मत चयन भएका छन्। शुक्रबार राती सम्पन्न प्रदेश समितिको दोस्रो बैठकले सर्वसम्मत रुपमा पदाधिकारी चयन गरेको हो। जसअन्तर्गत अध्यक्षमा विमला केसी (रुकुम पश्चिम) चयन भएकी छन्। उपाध्यक्षमा कर्णबहादुर बुढाथोकी (सल्यान), ढकवीर राना (जाजरकोट), र कृष्ण जिसी (सुर्खेत) चयन भएका छन्। सचिवमा धनजित शाही (कालिकोट), सहसचिवमा बीरबहादुर कुवँर (जुम्ला), लालकेश जैसी (हुम्ला) र विर्खबहादुर थापा (मुगु) चुनिएका छन्। कोषाध्यक्षमा मालबहादुर रोका (डोल्पा) चयन भएको नेता रमेश मल्लले जानकारी दिए।"
अन्नपूर्णकर्मी भट्ट पुरस्कृत,पोखरा : अन्नपूर्ण मिडिया नेटवर्कका सुदूरपश्चिम ब्युरो प्रमुख शिवराज भट्ट प्रेस चौतारी नेपालद्वारा सञ्चालित पदमालक्ष्मी सावित्री स्मृति पत्रकारिता पुरस्कार २०७८ बाट पुरस्कृत भएका छन्। चौतारीको नवौं महाधिवेशनको अवसरमा शुक्रबार भट्टलाई पुरस्कृत गरिएको हो। एमाले अध्यक्ष तथा पूर्वप्रधानमन्त्री केपी शर्मा ओलीले अन्नपूर्णकर्मी भट्टलाई दोसल्ला ओढाएर सम्मानपत्र प्रदान गरे। २०७७ सालको सोही पुरस्कार कान्तिपुरका अब्दुलाह मियालाई प्रदान गरियो। चौतारीले ११ जना पत्रकारलाई पुरस्कृत गरेको थियो। हृदयचन्द्रसिंह प्रधान पत्रकारिता पुरस्कार २०७७ बाट प्रेस चौतारीका पूर्वअध्यक्ष राजेन्द्र अर्याल तथा २०७८ बाट अर्का पूर्वअध्यक्ष गगन विष्ट सम्मानित भए। अग्निशिखा पत्रकारिता पुरस्कार २०७७ कृष्णविनोद लम्साल तथा २०७८ बाट झलक सुवेदी पुरस्कृत भए। डेकेन्द्र थापा पत्रकारिता पुरस्कार २०७७ सागर पण्डित र २०७८ हिरा परियारलाई प्रदान गरियो। वीरेन्द्र साह क्रियाशील पत्रकारिता पुरस्कार २०७७ बाट केपी गौतम र २०७८ बाट अनुप तिवारी पुरस्कृत भए। चन्द्र न्यौपाने शान्तिराम कार्की पत्रकारिता पुरस्कारबाट शान्ति गुरुङ पुरस्कृत भइन्।
नागरिकता नहुँदा अंश नपाएको एकल महिलाको गुनासो,काठमाडौं : एकल महिलाले नागरिकता नहुँदा अंश नपाएको गुनासो गरेका छन्। उनीहरुले आफूहरुको समस्यामा पहल गरिदिन स्थानीय जनप्रतिनिधिलाई आग्रह गरेका छन्। एक महिलाको सामाजिक आर्थिक सशक्तिकरणमा स्थानीय सरकारलाई जिम्मेवार र जवाफदेही बनाउन मानव अधिकारका लागि एकल महिला समूहले राजधानीमा आयोजना गरेको सार्वजनिक सुनुवाइमा यो विषय उठेको हो। सुनुवाइमा बुढानिलकण्ठ नगरपालिका क्षेत्रमा रहेका एकल महिलाहरुले सामाजिक आर्थिक तथा घरेलु हिंसाका सम्बन्धमा भोगेका समस्या र समाधानको लागि स्थानीय तहको सहयोगको आवश्यकता औंल्याएका थिए। उपस्थितमध्ये अधिकांश महिलाले आफूहरुको नागरिकता नभएको कारणले श्रीमानको अंश लिन नपाएको गुनासो गरेका थिए। नागरिकताको लागि सम्बन्धित वडाले सहयोग गरिदिन अनुरोध गरेका थिए। एकल महिलालाई समाजले हेर्ने दृष्टिकोण अझै संकुचित भएका कारण परिवारबाटै भोग्नुपरेको अनेकौ लान्छना र शारीरिक मानसिक यातनाका घटना उनीहरुले सुनाएका थिए। महिलाहरुको नाममा भएको जमिन अरुले मिचिदिँदा उनीहरुले भोगेको पीडालाई नगरपालिका तथा वडाहरुले कसरी समन्वकारी भूभिका निर्वाह गर्न सक्छ भन्दै महिलाहरुले जनप्रतिनिधिसँग सहयोगको अपेक्षा गरेका थिए। एकल महिलाको भोगाई सुनिसकेपछि बुढानिलकण्ठ नगरपालिकाका उपमेयर रमा राईले महिलाहरुले आफ्नो अधिकारको लागि नगरपालिकामा रहेको न्यायिक समितिमा लिखित उजुरी दिन अपील गरिन्। बुढानिलकण्ठ नगरपालिका वडा नं ७ का वडाध्यक्ष बसनारायण महर्जन र वडा न ६ का वडाध्यक्ष नवीन केसीले नगरपालिकामा बसोबास गर्ने महिलाको आर्थिक सशक्तिकरणको लागि आफूहरुले विभिन्न सीपमुलक कार्यक्रम सञ्चालन गरेको जानकारी गराँउदै समस्याको समाधानको लागि सम्बन्धित वडामा गएर लिखित उजुरी दिए कानुनले दिएको अधिकार क्षेत्रभित्र पर्ने विषयमा सहयोग गर्ने प्रतिबद्धता जनाए।
बारा कांग्रेसको चुनाव : कोइराला र सिटौला पक्षको समर्थन राजेशरायलाई,"वीरगन्ज : बारामा नेपाली काँग्रेसको जिल्ला सभापतिका लागि शनिवार हुने दोस्रो चरणको मतदानमा शेखर कोइराला र कृष्ण सिटौला पक्षले राजेश राय यादवलाई समर्थन गर्ने घोषणा गरेको छ। बुधबार भएको पहिलो चरणको निर्वाचनमा सभापतिका तीन प्रतिस्पर्धी मध्ये कसैले पनि ५१ प्रतिशत मत ल्याउन नसकेपछि शनिवार दोस्रो चरणको मतदान हुँदैछ। शनिवार हुने दोस्रो चरणको मतदानमा सभापतिका लागि यादव र शम्भुबहादुर बुढाथोकीबीच प्रतिस्पर्धा हुँदैछ। यी दुवै जना संस्थापन पक्षकै उम्मेदवार हुन्। यसअघि गत बुधबार भएको निर्वाचनमा सभापतिमा राजेशरायले ८३३, शम्भुले ८०९ तथा कोइराला र सिटौला पक्षका उम्मेदवार रामानन्दले भने ७०८ मत मात्रै पाएका थिए। पहिलो चरणको मतदानमा तेस्रो स्थानको मत पाएर दोस्रो चरणको प्रतिस्पर्धाबाट बाहिरिएका रामानन्द र उनको पक्षमा रहेका नेताहरुले शनिवार हुने मतदानमा राजेशरायलाई समर्थन गर्ने घोषणा गरेका हुन्। शुक्रबार राती सवा ९ बजे कलैयास्थित एक होटलमा पत्रकार सम्मेलन गरेर रामानन्दले दोस्रो चरणको मतदानमा आफ्नो र आफ्नो समूहको समर्थन राजेशरायलाई रहने बताए। उनले भने, पहिलो चरणको मतदानमा पहिलो स्थानको मत राजेशरायले पाउनुभयो, आगामी दिनमा सहमति र सहकार्यका साथ पार्टीलाई अगाडि बढाउने सहमति उहाँसग भएको छ, त्यसैले मेरो र मेरो टिमको समर्थन उहाँलाई रहन्छ, उहाँलाई मत दिएर विजयी गराउन सबै नेता कार्यकर्तालाई आह्वान पनि गर्छु। पत्रकार सम्मेलनमा संघीय सरकारका खानेपानी तथा सरसफाइमन्त्री समेत रहेका नेपाली काँग्रेसका सहमहामन्त्री एवं कृष्ण सिटौला पक्षका नेता उमाकान्त चौधरी, केन्द्रीय सदस्य रमेश रिजाल, जिल्ला सभापतिका उम्मेदवार राजेशरायलगायतको पनि उपस्थिति रहेको थियो। दोस्रो चरणको प्रतिस्पर्धामा रहेका संस्थापनक पक्षकै सभापतिका अर्का प्रत्याशी शम्भुबहादुर बुढाथोकीलाई भने कांग्रेसकै अर्का सहमहामन्त्री एवं पूर्वमन्त्री फरमुल्लाह मन्सुरको समर्थन रहेको छ। सभापति पदका लागि दोस्रो चरणको मतदान कलैयास्थित श्री ३ चन्द्र मावि परिसरमा शनिबार बिहान १० बजेदेखि शुरु हुने प्रमुख निर्वाचन अधिकृत राजकुमार उप्रेतीले बताए। मतदानमा बाराको चारवटै निर्वाचन क्षेत्रबाट गरी २ हजार ४ सय ९३ जना मतदाता सहभागी हुने कांग्रेस बाराका महाधिवेशन प्रतिनिधि सुनिल गाँउलेले जानकारी दिए।"
"प्रचण्ड सुर्खेत पुगेकै बेला माओवादी कर्णालीका प्रमुख सचेतकले त्यागे पार्टी, सांसदबाट राजीनामा","सुर्खेत : कर्णाली प्रदेशसभाका सांसद ठम्मरबहादुर विष्टले पदबाट राजीनामा दिएका छन्। नेकपा (माओवादी केन्द्र) को तर्फबाट सुर्खेत क्षेत्र नं १ प्रदेशसभा (क) बाट निर्वाचित बिष्टले शुक्रबार राजीनामाको घोषणा गरेका हुन्। उनले प्रदेश सांसदबाट राजीनामासँगै माओवादी केन्द्र पनि त्यागेको घोषणा गरेका छन्। विष्ट संसदबाट एमसीसी सम्झौता अनुमोदन गरेपछि असन्तुष्ट बनेका थिए। माओवादी केन्द्रले पार्टीको सिद्धान्त र मूल्यमान्यता विपरीत संसदबाट एमसीसी पारित गरेकाले आफूले पार्टी परित्याग गरेको उनको भनाइ छ। पार्टीभित्र बसेर एमसीसीको विरोध गर्दा आफ्नो आवाजको सुनुवाइ नभएको, प्रतिशोध साँध्ने र जनतामा भ्रम छर्ने काम भएकाले माओवादी नै छाडेको उनले उल्लेख गरेका छन्। विष्टले माओवादी केन्द्र, प्रदेशसभाको सांसद पद र माओवादी केन्द्र संसदीय दलको सचेतकबाटसमेत राजीनामा दिएको उल्लेख गरेका छन्। शुक्रबार नै प्रदेशसभाका सभामुख राजबहादुर शाहीलाई उनले राजीनामा पत्र बुझाएको उनी निकट स्रोतले जनाएको छ। राजीनामा पत्रमा बिष्टले गठबन्धनका नाममा राष्ट्रघाती सम्झौता गरिएको, माओवादी सिद्धान्तभन्दा व्यक्तिगत स्वार्थमा रमाएको र प्रदेश सरकार पनि असफल भएको आरोप लगाएका छन्। पार्टी नेतृत्वले एमसीसीको सम्बन्धमा कार्यकर्तालाई विरोधमा सडकमा उतार्ने र आफूले पर्दा पछाडि चलखेल गरेर जनतामा भ्रम छर्ने काम गरेकाले माओवादीबाट अलग भएको उनको भनाइ छ। कर्णालीमा पार्टीले आसेपासे तथा पहुँचको आधारमा साधन, स्रोत र बजेटको दोहन गरेको भन्दै उनले प्रदेशसभामा बस्न उचित नलागेको बताएका छन्। साथै पछिल्ला समय नेतृत्वले जनयुद्ध, सहिद, घाइते, बेपताका आफन्त र जनआन्दोलनको भावनाविपरीत काम गरेर निराशा पैदा गरिएको आरोप लगाएका छन्। शुक्रबार नै माओवादी केन्द्रका अध्यक्ष पुष्पकमल दाहाल कार्यकर्ता प्रशिक्षणका लागि सुर्खेत आएका छन्। कर्णाली प्रदेशस्तरीय कार्यकर्ता प्रशिक्षणमा सहभागी नभएका विष्टले काठमाडौंबाटै राजीनामा दिएका हुन्। आफूलाई मन्त्री नबनाइएकोमा पनि विष्ट यसअघि असन्तुष्ट थिए।"
मुलुकमा भ्रष्टाचारको डढेलो लागेको छ : सांसद पहारी,"पोखरा : गण्डकी प्रदेशसभाका सदस्य राजीव पहारीले मुलुकमा कुशासनको डढेलो लागेको बताएका छन्। शुक्रबार गण्डकी प्रदेशसभाको विशेष समयमा बोल्दै पहारीले केपी शर्मा ओली सरकारले बसालेको थितिलाई शेरबहादुर देउवा नेतृत्वको सरकारले बेथितिमा परिणत गराएको आरोप लगाए। सांसद पहारीले विदेशीहरूसँग भिख मागेर भन्दा देशभित्रै उत्पादन र उत्पादकत्व बढाउनुपर्नेमा जोड दिए। व्यवसायमैत्री वातावरण सिर्जना गरेर मात्रै देशलाई समृद्ध बनाउन सकिने उनको धारणा थियो। उनले झण्डावाल गाडी देखाएर भन्दा पनि जनतालाई अनुभूति गराएर सरकारको दायित्व पूरा गर्न प्रदेश सरकारलाई आग्रह गरे। 'बस्ती टोलमामात्र होइन, सिंगो मुलुकमा आगोमात्र लागेको होइन डढेलो लागेको छ। भ्राष्टाचारको डढेलो लागेको छ, कुशासनको डढेलो लागेको छ, विकृती विसंगतिको डढेलो लागेको छ, मूल्यवृद्धिको डढेलो लागेको छ। यो कुरा तथ्यांकले बताएको छ, पहारीले भने।"
"स्थानीय तह उम्मेदवारको खर्च सीमाः मेयरको अधिकतम ७ लाख ५० हजार, वडा सदस्यको न्यूनतम डेढ लाख","काठमाडौं : निर्वाचन आयोगले स्थानीय तहका उम्मेदवारको लागि निर्वाचन खर्च सीमा तोकेको छ। आयोगले शुक्रवार वैशाख ३० मा तोकिएको स्थानीय तह निर्वाचन सन्दर्भमा दलका प्रतिनिधिसँगको छलफलमा निर्वाचन खर्चका लागि सीमा निर्धारणबारे जानकारी गराएको हो। जसअन्तर्गत महानगरपालिकाको प्रमुखउपप्रमुखका उम्मेदवारको अधिकतम खर्च सीमा ७ लाख ५० हजार निर्धारण गरिएको छ। त्यस्तै, उपमहानगरपालिकाको प्रमुखउपप्रमुख उठ्ने उम्मेदवारको अधिकतम ५ लाख ५० हजार खर्च सीमा तोकिएको छ । नगरपालिकाको प्रमुखउपप्रमुखका उम्मेदवारले ४ लाख ५० हजार र गाउँपालिका प्रमु्खउपप्रमुखका उम्मेदवारले ३ लाख ५० हजार खर्च गर्न पाउनेछन् । महानगरपालिकाअन्तर्गत वडाध्यक्ष उम्मेदवारले तीन लाख, उपमहानगरपालिकाको वडाध्यक्षले २ लाख ५० हजार, नगरपालिकाको वडाध्यक्षले दुई लाख र गाउँपालिकाको वडाध्यक्ष उम्मेदवारलाई एक लाख ५० हजार खर्च सीमा निर्धारण भएको छ। यस्तै, महानगरपालिकामा वडा सदस्य उठ्न तीन लाख, उपमहानगरपालिकामा सदस्य उठ्न दुई लाख ५० हजार, नगरपालिकामा सदस्य उठ्न दुई लाख, गाउँपालिकामा सदस्य उठ्न एक लाख ५० हजार अधिकतम खर्चको सीमा निर्धारण गरिएको आयोगले जनाएको छ। आयोगकाअनुसार जिल्ला समन्वय समितिको प्रमुख उम्मेदवारले ५० हजार र जिल्ला समन्वय समिति सदस्यलाई २५ हजारसम्म निर्वाचन खर्चका लागि सीमा निर्धारण गरिएको छ। आयोगका प्रवक्ता शालिग्राम शर्मा पौडेलले जिल्ला समन्वय समितिका प्रमुख, उपप्रमुख र सदस्य तथा गाउँ र नगर कार्यपालिकाका सदस्यहरुको खर्च निर्वाचनको प्रकृतिलाई मध्यनजर राखी घटाइएको जानकारी दिए। उनले भने, आयोगले २०७४ सालको स्थानीय तह कार्यापालिका सदस्य निर्वाचनका लागि तोके बमोजिमको निर्वाचन खर्च सीमालाई यथावत राखेको छ। तर, जिल्ला समन्वय समितिका अधिकारीको निर्वाचन खर्च घटाइएको छ। चुनाव चिन्हमा लफडा स्थानीय तह निर्वाचन ऐन २०७३ को दफा २६ को उपदफा (६) बमोजिम राष्ट्रिय दलको रुपमा मान्यता प्राप्त दलको उम्मेदवारले मात्र सम्बन्धित दलको निर्वाचन चिन्ह पाउने व्यवस्था रहेको आयोगले दलहरुलाई जानकारी गराएको छ। मतपत्रमा हुने चिन्ह तथा विवरण छपाई गर्दा प्रतिनिधिसभा सदस्य निर्वाचन, २०७४ मा हरियो रङ, प्रदेशसभा सदस्य निर्वाचन २०७४ मा कालो रङ प्रयोग गरिएको सो कार्यक्रममा जानकारी गराएको थियो। आयोगका प्रवक्ता पौडेलले राजनीतिक दलसँग अहिलेसम्मको तयारीका विषयमा छलफल भएको बताए। उनले भने, राष्ट्रिय मान्यता प्राप्त दलबाहेक निर्वाचन प्रयोजनका लागि दर्ता भएका ७३ दलहरुले हामीले दल दर्ता गर्दा पाएको निर्वाचन चिन्ह पाउनुपर्छ, त्यसमा आयोगले सहयोग गरोस् भन्ने धारणा राख्नुभयो। स्थानीय तह निर्वाचन ऐन २०७३ धारा २६ मा राष्ट्रिय मान्यता प्राप्त दलहरुले मात्रै दल दर्ता गर्दा कायम भएको निर्वाचन चिन्ह पाउने व्यवस्था छ। बैठकमा बहुजन शक्ति पार्टीका अध्यक्ष एवं पूर्वमन्त्री विश्वेन्द्र पासवानले केही दललाई मात्रै राष्ट्रिय दलको मान्यता दिइएको भन्दै आपत्ति जनाए। पाश्वानले भने, निर्वाचन आयोगले राजनीतिक दलसँग छलफल तथा अन्तर्क्रिया कार्यक्रम गर्यो। उहाँहरुले १७ वटा दललाई बोलाउनुभयो। ठूला दलले कुरा राख्नुभयो। उहाँहरुले चारवटा दलमात्रै राष्ट्रिय दल हो भन्नुभयो। छलफलमा चुनाव खर्च, रङ लगायतका कुरा उठ्यो। चारवटा दललाई मात्रै राष्ट्रिय दल भन्ने हो भने अरु अराष्ट्रिय दल भन्न पाइन्छ भनेर उनले प्रश्न गरेका थिए। स्वस्तिक छापमा निलो र मतपत्रमा हरियो रङ आयोगका प्रवक्ता पौडेलले भने, स्थानीय तह सदस्य निर्वाचनको लागि मतपत्रको ढाँचा तथा मतपत्रमा हुने निर्वाचन चिन्ह तथा विवरण छपाई गर्ने रङ सम्बन्धमा प्राविधिक समितिले अध्ययन गरी मत संकेत गर्न प्रयोग हुने स्वस्तिक छापमा निलो रङको प्रयोग हुन्छ। रङ विविधता तथा मतगणनालाई थप सहज बनाउन सेतो कागजमा हरियो रङको निर्वाचन चिन्ह र विवरण छपाई गर्ने प्रक्रिया अघि बढाएको छ।"
पल शाहका म्यानेजर पक्राउ,"काठमाडौं : जबर्जस्ती करणीको अभियोगमा न्यायिक हिरासतमा रहेका नायक पल शाहका म्यानेजर कृष्णप्रसाद जोशी पक्राउ परेका छन्। जिल्ला प्रहरी कार्यालय तनहुँले शुक्रबार जोशीलाई नियन्त्रणमा लिएको हो। युट्युबमा विभिन्न अन्तवार्ता दिएर अनुसन्धान प्रभावित पार्न खोजेको, अभियुक्तका लागि मतियारको काम गरेको आरोपमा जोशीलाई पक्राउ गरिएको तनहुँका प्रहरी प्रवक्ता डीएसपी युवराज खड्काले बताए। शुक्रबारै तनहुँ प्रहरीले जिल्ला अदालतबाट ७ दिनको म्याद थप अनुमति लिएर अनुसन्धान थालेको छ।"
बारापर्साका औद्योगिक क्षेत्रलाई औद्योगिक कोरिडोर घोषणा गर्न सरकारसँग माग,"वीरगन्ज : वीरगन्जका उद्योगी व्यवसायीहरुले बारा पर्सामा रहेका औद्योगिक क्षेत्रलाइ औद्योगिक कोरिडोर घोषणा गर्न माग गरेका छन्। वीरगन्जमा बिहीबार विभिन्न कार्यक्रम भाग लिन आएका प्रधानमन्त्री शेर बहादुर देउवालाई भेटेर यहाँका उद्योगीहरुले पर्सा बारामा रहेका औद्योगिक क्षेत्रलाई औपचारिकरुपमा औद्योगिक कोरिडोर घोषणा गर्न माग गरेका हुन्। वीरगन्जको होटल दियालो लड्र्समा प्रधानमन्त्री देउवालाई भेटेर उनीहरुले पर्सा बारामा मुलुककै प्रमुख औद्योगिक क्षेत्र सन्चालनमा रहेपनि अहिलेसम्म सरकारले औद्योगिक कोरिडोर घोषणा नगर्दा उद्योगधन्दा फस्टाउन नसकेको गुनासो गरेका छन्। वीरगन्ज उद्योग वाणिज्य संघका अध्यक्ष सुबोधकुमार गुप्ताले वीरगन्जदेखि पथलैयासम्म रहेका औद्योगिक क्षेत्रलाई , औद्योगिक कोरिडोरको लागि चाहिने सम्पूर्ण सेवा सुविधासहितको औद्योगिक कोरिडोरको घोषणा गर्न आग्रह गरेका हुन्। उनले यस औद्योगिक क्षेत्रमा पहिले स्थाना गरिएको औद्योगिक सुरक्षा बल, निजी क्षेत्रलाई जानकारी नै नदिइ हटाइएकाले औद्योगिक सुरक्षा पुनः खलबलिएकाले उक्त औद्योगिक सुरक्षा बल फेरि पुनस्थापना गरिदिन प्रधानमन्त्री देउवासँग अनुरोध गरे। प्रधानमन्त्रीसँगको भेटमा यहाका उद्योगहीरुले तराई मधेसकाठमाण्डौं द्रुतमार्ग र निजगढ अन्तर्राष्ट्रिय विमानस्थलको निर्माण कार्य समयसीमा नै तोकेर सम्पन्न गरिदिन आग्रह पनि गरे। प्रमुख नाकामा रहेको मितेरी पुलको पुर्ननिर्माण र विस्तार गरी सौन्दर्यकरण गरिदिन पनि उनीहरुले आग्रह गरे। मधेस प्रदेशको प्रमुख शहर वीरगन्जमा कृषि विश्वविद्यालय स्थापनाका लागि उनीहरुले प्रधानमन्त्री देउवासँग आग्रह गरे। उद्योगीहरुको आग्रह र सुझाव सुनेपछि जवाफमा प्रधानमन्त्री देउवाले वीरगन्जका निजी क्षेत्रको आग्रह र सुझावप्रति आफू गम्भिर रहेको जवाफ दिए। संघीय सरकारको आगामी बजेट तथा नीति तथा कार्यक्रममा वीरगन्जका उद्योगीहरुको गुनासो र सुझावहरु सम्बाधन गरिने आश्वासन उनले दिए। प्रधानमन्त्री देउवाले व्यापार घाटा न्यूनीकरण गर्न, तरलता अभाव हटाउन, ब्याजदरमा स्थिरता कायम गर्न, विदेशी मुद्राको सञ्चिती गर्ने लगायतका विषयमा वीरगन्जका उद्योगी व्यवसायीहरुसँग अझ गहन छलफल गरेर अर्थ व्यवस्था सन्तुलित बनाउने प्रयास गर्ने बताए। बिहीबारको भेटघाट कार्यक्रममा वीरगन्ज उद्योग वाणिज्य संघका निवर्तमान अध्यक्ष गोपाल केडिया, पूर्वअध्यक्ष अशोक टेमानी र अशोककुमार वैध, उपाध्यक्षद्वय हरि गौतम र माधव राजपाल लगायतको सहभागीता थियो।"
सर्वोच्चमा गोरु ब्याएन मात्रै ५ वटा बाच्छा पायो : ओली,"पोखरा : पूर्वप्रधानमन्त्री तथा नेकपा एमाले अध्यक्ष केपी शर्मा ओलीले सर्वोच्च अदालतबाट गोरु ब्याएको र ५ वटा बाच्छा पाएको भन्दै आलोचना गरेका छन् । उनले आफूलाई प्रधानमन्त्रीबाट हटाएर गठबन्धनको सरकार गठनका लागि परमादेश दिएको सन्दर्भमा यस्तो बताएका हुन् । केपी ओलीको सरकार ढाल्नु नै थियो, संविधानले त्यो दिँदैनथ्यो, त्यसकारणले संविधान बाहिर गईगईकन पनि एउटा जननिर्वाचित सरकार ढालेका छौं भनेर अमेरिकाबाट एकजना न्यायाधीशको इमेल आउँछ,' उनले भने । शुक्रबारदेखि सुरु प्रेस चौतारी नेपालको ९ औं महाधिवेशनको उद्घाटन सत्रमा बोल्दै ओलीले उहिल्यै ५२ सालमा एकजनाले गोरु ब्याउँदैन भनेको ब्यायो भनेको प्रसंग सुनाउँदै उनले यसपाली पनि त्यस्तै भएको सुनाए । गोरु ब्याएन मात्रै ५ वटा बाच्छा पायो,' उनले भने । ओलीले आफ्नो सरकार ढालेका माओवादी अध्यक्ष प्रचण्ड र नेकपा एकीकृत समाजवादीका अध्यक्ष माधव नेपाल पछुताइरहेको पनि सुनाए । सरकार ढलाएर गए, अहिले भित्रबाट प्रसाद आउँछ भनेर ढोकाबाहिर पर्खिएर बसेका छन्,' उनले भने । उनीहरुको बुद्धि बिग्रिएर त्यस्तो भएको ओलीको टिप्पणी थियो । पत्रकारहरुलाई उनले परमादेश सरकारबारे भ्रममुक्त हुन आग्रह गरे । पहिला तपाईंहरु भ्रममुक्त हुनुभयो भने अरुलाई भ्रममुक्त पार्न सक्नुहुन्छ,'उनले भने । कतिपय बुद्धिजीवीले एमालेको समर्थनमा लेख्दा त्यो एकपक्षीय भनिने गरेको र परमादेशीको पक्षमा लेख्दा राम्रो मान्ने गरिएको उनले बताए । त्यसलाई उनले बौद्धिक दिवालियापनको संज्ञा दिए । अहिले राष्ट्र निर्माणको राजनीति एउटा छ, अर्को देश बिगार्ने राजनीति चलिरहेको उनको भनाइ थियो । देशको राजनीति बिग्रन नदिन बलिदान नदिइकन संघर्ष र दबाबबाट निर्वाचनका माध्यमबाट ठेगाना लगाउनुपर्नै खाँचो ओलीले औंल्याए । जनतालाई गलत कुरा ल्याउने काम भइरहेका छन्, ती गलतको खण्डन गर्ने काम तपाईंहरुको,'उनले पत्रकारहरुलाई भने, 'सत्यको संवाहक बन्नुहोस् ।"
"जाल्पा सामुदायिक लघुवित्तको आइपीओ सूचीकृत, कहिलेदेखि कारोबारमा आउँछ ?",काठमाडौं : जाल्पा सामुदायिक लघुवित्तको आइपीओ नेप्सेमा सूचीकरण भएको छ । आइतबारबाट यसको सेयर कारोबार खुला हुनेछ । कुल १६ लाख कित्ता सेयर सूचीकरण गरिएको हो । यसले सर्वसाधारणका लागि ५ लाख २२ हजार र कम्पनीका संस्थापकहरुका लागि १० लाख ७८ हजार कित्ता आइपीओ जारी गरेको थियो । यसमध्ये ८ हजार कित्ता कर्मचारीहरुका लागि र २६ हजार १ सय कित्ता सेयर सामूहिक लगानी कोषका लागि छुट्याइएको थियो । सर्वसाधारणले भने बाँकी ४ लाख ८७ हजार ९९९ कित्ताका लागि आवेदन दिएका थिए।
"कमल थापा पनि अर्ली इलेक्सनको पक्षमा, राष्ट्रिय दलको मान्यता पाउने दाबी","काठमाडौं : राप्रपा नेपालका अध्यक्ष तथा पूर्वउपप्रधानमन्त्री कमल थापाले आगामी निर्वाचनमा आफ्नो पार्टीले राम्रो नतिजा हासिल गर्ने र राष्ट्रिय दलको मान्यता प्राप्त गर्ने दाबी गरेका छन्। अहिले पार्टीको संगठन निर्माणको काम युद्धस्तरमा भैरहेको उनको भनाइ छ। शुक्रबार राजधानीमा आयोजित साक्षात्कारमा उनले अहिले पार्टी सम्पूर्ण रुपमा स्थानीय तहको निर्वाचनको लागि तयारीमा होमिएको बताए । हाम्रो प्राथमिकता संसदीय निर्वाचनमा छ। आगामी निर्वाचनबाट राप्रपा नेपाललाई राष्ट्रिय पार्टी बनाउने तयारी गरेका छौं, उनले भने। राप्रपा नेपालले महिला, आदिवासी, जनजाति, थारु, अल्पसंख्यक समूदायको हितलाई उच्च प्राथमिकतामा राखेको उनले जानकारी गराए। राप्रपा नेपाल पुनर्जागित भएको आज २१ दिनमात्रै भएको छ। देशका विभिनन जिल्लामा पार्टीका संगठनहरु खडा भएका छन्। युवा, विद्यार्थी, महिला, सांस्कृतिक मञ्च र धार्मिक संगठनलगायतका संगठनहरु निर्माण भएका छन्। आगामी दिनमा नेपाली जनताको विशवास प्राप्त गरेर राप्रपा नेपाललाई देशको अग्रणी शक्ति बनाउने छौं, उनले भने। संसद्को निर्वाचन चाँडो हुनुपर्छ अध्यक्ष थापाले प्रमुख दलहरुको अदुरदर्शीताको कारण अहिले नेपालको राष्ट्रिय राजनीति संकटको चक्रव्यूहमा फसेको टिप्पणी गरे। देशलाई संकटबाट मुक्त गर्न ताजा जनादेश र चाँडै संसद्को निर्वाचनमा नै जानुपर्ने उनको जोड छ। विगत ७ महिनादेखि संसद् अवरुद्ध छ। न्यायपालिकाभित्रको अराजकता अझै समाधान भएको छैन, उनले भने, अब देशलाई संकटबाट मुक्त तुल्याउनको लागि ताजा जनादेश र संसद्को निर्वाचनमा चाँडो नै जानुपर्छ। यसबाट जनताले नयाँ शक्ति, नयाँ विचार र नयाँ बाटोलाई रोज्नेछन्। पूर्वपरराष्ट्रमन्त्रीसमेत रहेका अध्यक्ष थापाले वर्तमान सरकारको फितलो र अदुरदर्शी नीतिले गर्दा नेपालको छिमेकी राष्ट्रसँगको सम्बन्ध सौहार्दपूर्ण हुन नसकेको टिप्पणी गरे। उनले भने, प्रधानमन्त्री शेरबहादुर देउवाले न भारत भ्रमणमा जाने अवसर पाउनु भएको छ, न त चीन नै जाने अवसर पाउनुभएको छ। भारत र चीन दुवैसँग नेपालको सम्बन्ध चिसिँदै जान लागेको आँकलन गरिँदैछ। अध्यक्ष थापाले अहिले नेपालको अर्थतन्त्र दिनदिनै कमजोर हुँदै गएकोमा चिन्ता व्यक्त गरे। वैदेशिक रोजगारीमा अलिकति पनि खलल पर्यो भने नेपालको अर्थतन्त्र नै धरासायी हुने उनको चेतावनी छ। उनले धर्मनिरपेक्षताको आडमा संगठित र योजनाबद्ध रुपमा धर्म परिवर्तन भैरहेको पनि आरोप लगाए। विदेशी धर्म र संस्कृति लाद्ने काम भैरहेको उनको जिकिर छ।"
निर्वाचनमा उम्मेद्ववारले ५ करोडसम्म खर्च गर्न पाउनुपर्छ,काठमाडौं : केही राजनीतिक दलहरुले ५ करोडसम्म खर्च गर्न पाउनुपर्ने माग राखेका छन्। निर्वाचन आयोगमा राजनीतिक दलहरुसँगको छलफलमा केही दलहरुले प्रतिनिधिसभा निर्वाचनको खर्च सीमा ५ करोडसम्म बनाउनुपर्ने माग राखेका थिए। चुनाव खर्चको सीमा वैज्ञानिक नभएको भन्दै उम्मेद्ववारको खर्च सीमा बढाउनुपर्ने बताएका हुन्। नेकपा माओवादी केन्द्रका निर्वाचन विभाग प्रमुख लिलामणि पोखरेलले बैठकमा कम खर्चमा धाँधलीरहित निर्वाचन सम्पन्न गर्नुपर्ने बताएका थिए। बैठकमा निर्वाचन प्रचारप्रसारका क्रममा उपयोगमा आउने सामाजिक सञ्जालको दुरुपयोगको नियमन गर्न दलहरुले आयोगलाई ध्यानाकर्षण गराएका थिए। सो क्रममा आयोगले छुट्टै साइबर क्राइम ब्युरो बनाउने र त्यसका लागि विज्ञसँग छलफल गरी निचोडमा पुग्ने बताएको छ। आयोगका प्रवक्ता शालीग्राम पौडेलले साइबर सुरक्षा गठन बारे विज्ञसँग छलफल गरीने जानकारी दिए।
४ दललाई मात्र राष्ट्रिय भन्ने अरु दललाई अराष्ट्रिय भन्न पाइन्छ : विश्वेन्द्र,"काठमाडौं : बहुजन शक्ति पार्टीका अध्यक्ष एवं पूर्वमन्त्री विश्वेन्द्र पासवानले केही दललाई मात्रै राष्ट्रिय दलको मान्यता दिइएको भन्दै आपत्ति जनाएका छन्। निर्वाचन आयोगमा भएको छलफल पछि उनले यस्तो बताएका हुन्। पासवानले भने, निर्वाचन आयोगले राजनीतिक दलसंग छलफल तथा अन्तकृया कार्यक्रम गर्यो। उहाँहरुले १७ वटा दललाई बोलाउनुभयो। ठूला दलले कुरा राख्नुभयो उहाँहरुले ४ वटा दल मात्रै राष्ट्रिय दल हो भन्नुभयो। छलफलमा चुनाव खर्च, रङ लगायतका कुरा उठ्यो त्यस्तै उनले भने ४ वटा दललाई मात्रै राष्ट्रिय दल भन्ने अरु अराष्ट्रिय दल भन्न पाइन्छ।"
काठमाडौंभन्दा झापा र मोरङमा मतदाता बढी,"काठमाडौं: काठमाडौंमा भन्दा झापा र मोरङमा मतदाता बढी रहेको पाइएको छ। निर्वाचन आयोगकाअनुसार काठमाडौंमा ६ लाख ४० हजार ५८ मतदाता रहेका छन्। तर, सोभन्दा बढी मतदाता मोरङ र झापामा रहेको निर्वाचन आयोगले जनाएको छ। मोरङमा ७ लाख १७ हजार ६७ जना मतदाता रहेका छन्। जसअन्तर्गत महिला मतदाता ३ लाख ५२ हजार ६५८ र पुरुष मतदाता ३ लाख ६४ हजार ४०३ रहेका छन्। झापामा ६ लाख ५० हजार २ सय ५८ मतदाता रहेका छन्। जसमा महिला मतदाता ३ लाख २६ हजार ४७० र पुरुष मतदाता ३ लाख २३ हजार ७७९ रहेको निर्वाचन आयोगले जनाएको छ।"
"युट्युवलाई व्यवस्थित गर्न खोजिएको हो, नियन्त्रण होइन : सञ्चारमन्त्री","काठमाडौं : सरकारका प्रवक्ता तथा सूचना एवं सञ्चार प्रविधिमन्त्री ज्ञानेन्द्रबहादुर कार्कीले युट्युवलाई व्यवस्थित गर्न खोजिएको बताएका छन्। बिहीबारको मन्त्रिपरिषद बैठकका निर्णय सार्वजनिक गर्ने क्रममा मन्त्री खड्काले युट्युवलाई नियन्त्रण नभइ थप व्यवस्थित गर्न खोजिएको स्पष्ट पारे। 'युट्युवलाई नियन्त्रण गर्ने होइन, नियमन गर्न र अरु थप प्रभावकारी बनाउन व्यवस्थित गर्न नियम लागू गरिएको हो, यो नियम लागू भइसकेपछि अभिव्यक्ति स्वतन्त्रतालाई व्यवस्थित प्रभावकारी र अझ समृद्ध बनाउन यसले योगदान गर्नेछ,' उनले भने। अभिव्यक्ति स्वतन्त्रता सरकारको प्राथमिकतामा रहेको भन्दै मन्त्री खड्काले अभिव्यक्ति स्वतन्त्रतालाई संकुचन ल्याउन कुनै पनि नियम कानुन नल्याउने र त्यस किसिमका नियम कानुन भए परिवर्तन गर्ने बताए।"
साना दलको आग्रह : दल दर्ता गर्दाको निर्वाचन चिन्ह पाउनुपर्छ,"काठमाडौं : निर्वाचन आयोगमा राजनीतिक दल र आयोगका पदाधिकारीबीच छलफल भएको छ। आजको बैठकमा आयोगले सम्पादन गरेका कामहरुको बारेमा राजनीतिक दलहरुलाई जानकारी गराएको छ। निर्वाचन आयोगका प्रवक्ता शालीग्राम शर्मा पौडेलले राजनीतिक दलसँग अहिलेसम्मको तयारीका विषयमा छलफल भएको बताए। उनले भने, राष्ट्रिय मान्यता प्राप्त दल बाहेक निर्वाचन प्रयोजनका लागि दर्ता भएका ७३ दलहरुले दल दर्ता गर्दा पाएको निर्वाचन चिन्ह नै पाउनुपर्ने अडान राखे। त्यसमा आयोग सकारात्मक छ। स्थानीय तह निर्वाचन ऐन २०७३ को धारा २६ मा राष्ट्रिय मान्यता प्राप्त दलहरुले मात्रै दल दर्ता गर्दा कायम भएको निर्वाचन चिन्ह पाउने व्यवस्था छ।"
"थप ७७ जनामा कोरोना संक्रमण, एकको मृत्यु","काठमाडौं : पछिल्लो २४ घन्टामा थप ७७ जनामा कोरोना संक्रमण देखिएको छ। सोही अवधिमा कोरोनाबाट एकजनाको मृत्यु भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार ७९८१ नमूना परीक्षणमा ७७ जनामा संक्रमण देखिएको हो। शुक्रबार थप १८२ जना कोरोनामुक्त भएका छन्। यो निको हुने दर ९८२ प्रतिशत हो। हाल कोरोनाका सक्रिय संक्रमितको संख्या ५२१२ रहेको छ। यस्तै, पछिल्लो २४ घन्टामा १ लाख २६ हजार १९६ जनाले कोरोनाविरुद्धको खोप लगाएका छन्।"
चुप्रामा नि:शुल्क स्वास्थ्य शिविर,"दैलेख : दैलेखको डुङ्गेश्वर गाउँपालिका१ चुप्रा बजारमा शुक्रबारदेखि नि:शुल्क स्वास्थ्य शिविर सञ्चालन भएको छ। कादुरी एग्रिकल्चरल एड एसोशियएन, ब्रिटिस गोर्खाज् नेपाल पोखरा१६ कास्कीको आयोजनामा शिविर संचालनमा आएको हो। ग्रामीण क्षेत्रका नागरिकलाई घरदैलोमा स्वास्थ्य सेवा दिने उद्देश्यले शिविरको आयोजना गरिएको कादुरी एग्रिकल्चरल एड एसोशियएन, ब्रिटिस गोर्खाज् नेपालका एसिस्टेन्ट प्रोजेक्ट डाइरेक्टर ज्याम गुरुङ्गले बताए। शिविरमा स्त्रीरोग विशेषज्ञ, जनरल फिजिसियन, दाँत र आँखा रोगसम्बन्धी विशेषज्ञले सेवा दिनेछन्। गुरुङ्गका अनुसार शिविरका लागि जनरल फिजिसियन, स्त्रीरोग विशेषज्ञ, नेत्र रोग विशेषज्ञ, दन्त स्वास्थ्य विशेषज्ञ, डेन्टल सर्जनसहित ११ जना विशेषज्ञ डाक्टरको टोली खटिएका छन्। यस्तै स्टाफ नर्स, एचए सिएमए, ओटी नर्स र औषधी वितरक पनि शिविरमा खटिएका छन्। उनले गाउँघरमै विशेषज्ञ सेवा दिने उद्देश्यले शिविरको आयोजना गरेको बताए। चारदिनसम्म सञ्चालन हुने शिविरमा निशुल्क आँखा जाँच उपचार तथा मोतिबिन्दु शल्यक्रिया लगाएतको विशेषज्ञ सेवा प्रदान भइरहेको छ। चुप्रास्थित त्रिवेणी संगम माध्यामिक विद्यालयमा सञ्चालित शिविरमा स्त्री रोग सम्बन्धी जाँच तथा उपचार सेवा, आँखा जाँच तथा मोतीबिन्दु शल्यक्रिया सेवा, दाँतको उपचार, अन्य सामान्य स्वास्थ्य जाँच तथा उपचार सेवा र चिकित्सकको सल्लाह बमोजिम नि:शुल्क औषधी वितरण हुनेछ। शिविर दैनिक बिहान ८ बजेदेखि साँझ ५ बजेसम्म सञ्चालन हुनेछ। आयोजकले दर्ता समय विहान ८ बजेदेखि साँझ ३ बजेसम्मलाई समय निर्धारण गरेको छ। गाउँघरमै नि:शुल्क शिविर सञ्चालन हुँदा स्थानीयलाई सजिलो भएको चुप्राका युवा अगुवा हरि डांगीले बताए। शिविरमा डुङ्गेश्वर गाउँपालिका, दुल्लु नगरपालिका, नारायण नगरपालिका, गुराँस गाउँपालिका लगाएतका स्थानका नागरिकले निशुल्क स्वास्थ्य जाँच तथा उपचार प्राप्त गर्नेछन्।"
सिरहाका तत्कालिन गाविस सचिव केशव घिमिरेविरूद्ध भ्रष्टाचार मुद्दा,काठमाडौं : सिरहाको तत्कालिन राजपुर गाउँ विकास समितिका सचिव केशव घिमिरेविरूद्ध भ्रष्टाचार मुद्दा दायर भएको छ अख्तियार दुरुपयोग अनुसन्धान आयोगले आर्थिक हिनामीना गरेको आरोपमा विशेष अदालतमा मुद्दा दायर गरेको हो। अख्तियारले आन्तरिक आय तथा सामाजिक सुरक्षा भत्ता बापतको करिब २५ लाख रुपैयाँ हिनामिना गरेको आरोपमा अख्तियारले सचिव घिमिरेसहित तीन जनाविरुद्ध विशेष अदालतमा मुद्दा दायर गरेको हो।
लुम्बिनी प्रदेशका ९ सय बढी पत्रकारको दुर्घटना बिमा,"सन्धिखर्क : लुम्बिनी प्रदेशका ९ सय २५ जना पत्रकारको निःशुल्क दुर्घटना बिमा गरिएको छ। पत्रकारिता गर्ने क्रममा पत्रकारहरु भवितव्य परेको अवस्थामा आर्थिक सहयोग पुग्ने गरी निःशुल्क दुर्घटना बिमा गरिएको हो। लुम्बिनी प्रदेश सरकारको ७ लाख लगानीमा पत्रकारहरुका लागि शुक्रबार आन्तरिक मामिला तथा सञ्चार मन्त्रालयमा त्रिपक्षीय सम्झौता गरिएको छ। आन्तरिक मामिला तथा सञ्चार मन्त्रालय, राष्ट्रिय बिमा कम्पनी लिमिटेड भैरहवा र पत्रकार महासंघ लुम्बिनी प्रदेशबीच आपसी समझौता गरिएको हो। मन्त्रालयकोतर्फबाट उपसचिव दामोदर भण्डारी, बिमा कम्पनी भैरहवा शाखाका प्रमुख सुजन न्यौपाने र पत्रकार महासंघ लुम्बिनीका अध्यक्ष बसन्त गिरीबीच कानुनी पक्रिया पुर्याएर सम्झौता गरिएको हो। सोही कार्यक्रममा बोल्दै लुम्बिनी प्रदेशका आन्तरिक मामिला तथा सञ्चार मन्त्री तिलकराम शर्माले पत्रकारहरुसँग समन्वय गरेर काम गर्ने बताए । आमनागरिकको सुरक्षा गर्ने दायित्व राज्यको भएकाले प्रदेश सरकार आमनागरिकको सुरक्षाप्रति संवेदनशिल रहेको मन्त्री शर्माको भनाइ छ। मुलुको परिवर्तनमा पत्रकारहरुको ठूलो भूमिका रहेकाले पत्रकारहरुको दुर्घटना बिमादेखि हरेक प्रकारका कार्यक्रमका लागि प्रदेश सरकार सहयोगी बन्ने प्रतिवद्वता जनाए। उनले बिमा कम्पनीहरुका झन्झटिला प्रक्रियालाई सुधार गरेर नागरिकलाई सहजरुपमा सेवा दिन आग्रह गरे। मन्त्री शर्माले सरकारी कामहरु ढिलासुस्ती हुने गरेको स्वीकार गर्दै भनेसरकारी निकायहरुमा शासकीय सुधार गर्न आवश्यक छ। शासकीय सुधार गरेर मात्र नागरिकलाई सहजरुपमा सेवा दिन सकिने भएकाले त्यसतर्फ पत्रकारहरुको ध्यान जान आवश्यक रहेको मन्त्री शर्माको तर्क छ। लुम्बिनी प्रदेशका आन्तरिक मामिला तथा सञ्चार मन्त्रालयका सचिव आभा कर्ण श्रेष्ठले मिडियामैत्री शासकीय पद्वति बनाउनु पर्नेमा जोड दिइन। जोखिम मोलेर पत्रकारिता गर्ने पत्रकारहरु भौतिक र आर्थिकरुपले सुरक्षति हुनुपर्ने बताउँदै बिमा कम्पनीहरु पत्रकारहरुका लागि सहयोगी बन्न सक्ने बताइन। पत्रकार महासंघ लुम्बिनी अध्यक्ष बसन्तराज गिरीले पत्रकारहरुलाई सहयोग पुग्ने गरी दुर्घटना बिमा गरिएको बताए। प्रदेश सरकारलाई मिडियामैत्री बन्न आग्रह गर्दै पत्रकारहरुको भौतिक र आर्थिक सुरक्षाप्रति गम्भीर बन्न आग्रह अध्यक्ष गिरीले प्रदेश सरकारलाई आग्रह गरे। मिडियाको लागि छुट्टाइएको बजेट सहमयमा सही ठाउँमा खर्च हुने गरी छिटोभन्दा छिटो कार्यक्रम ल्याउन आग्रह गरे। राष्ट्रिय बिमा कम्पनी भैरहवा शाखाका प्रमुख सुजन न्यौपाले पत्रकारहरुको हितका राष्ट्रिय बिमा कम्पनी सहयोगी बन्ने प्रतिवद्वता जनाए। आन्तरिक मामिला तथा सञ्चार मन्त्रालयका अधिकृत फर्शुराम भट्टराईको सञ्चालनमा कार्यक्रममा भएको थियो। लुम्बिनी प्रदेशका १२ जिल्लामा १७ सय भन्दा बढी पत्रकार भएपनि यस अघि जिल्लाको बिमा पोलिसिमा सहभागी नभएका पत्रकारहरुको मात्र पहिलो चरणमा बिमा गरिएको पत्रकार महासंघ लुमिबनी प्रदेशका महासचिव विक्रम खड्काले जानकारी दिए।"
"गृहमन्त्री भेटेर विप्लव बालुवाटारमा, प्रधानमन्त्रीले थाले छलफल","काठमाडौं : नेकपाका महासचिव नेत्रविक्रम चन्द विप्लवसँग प्रधानमन्त्री शेरबहादुर देउवाले छलफल थालेका छन्। स्थानीय तहको निर्वाचन नजिकिँदै गर्दा प्रधानमन्त्री देउवाले शान्त वातावरणमा चुनाव सम्पन्न गर्न विप्लवसँग भएको सहमति कार्यान्वयन कसरी गर्ने भनेर छलफल थालेको उनको सचिवालयले जनाएको छ। छलफलमा नेपाल सरकारका तर्फबाट प्रधानमन्त्री देउवा, गृहमन्त्री बालकृष्ण खाण, कानुन न्याय तथा संसदीय व्यवस्थामन्त्री दीलेन्द्र बडू, गृहसचिव टेकनारायण पाण्डेसहितको सहभागिता छ। नेपाल कम्युनिस्ट पार्टीका तर्फबाट महासचिव चन्द र प्रवक्ता खड्गबहादुर विश्वकर्माको सहभागिता छ। यसअघि विप्लवले गृहमन्त्री खाणसँग छुट्टै भेटेर नेपाल सरकार र नेकपाबीच भएको तीन बुँदे सहमति कार्यान्वयनबारे छलफल गरेका थिए। छलफलमा नेकपाका प्रवक्ता प्रकाण्डले विभिन्न आरोपमा थुनामा रहेका आफ्ना नेता कार्यकर्तालाई सहमति बमोजिम रिहाइ गर्न आग्रह गरेका थिए। गृहमन्त्री खाणले प्रक्रिया पुर्याएर राजनीतिक गतिविधिमा पक्राउ गरेकालाई रिहाई गर्न पहल गर्ने बताएका थिए।"
एमालेलाई गठबन्धनले धुलो चटाएपछि ओली मानसिक सन्तुलन गुमाएर जथाभावी बोल्न थाले : माधव नेपाल,"धरान : एकीकृत समाजवादी पार्टीका अध्यक्ष माधव नेपालले एमाले अध्यक्ष केपी ओली मानसिक सन्तुलन गुमाएर जथाभावी बोल्न थालेको आरोप लगाएका छन्। शुक्रबार समाजवादी प्रेस संगठनले धरानमा आयोजना गरेको पत्रकार सम्मेलनमा बोल्दै नेपालले यस्तो आरोप लगाएका हुन्। ओलीले आजै पोखरामा सर्वोच्च अदालतबाट गोरु ब्याएको र ५ वटा बाच्छा पाएको भन्दै गठबन्धनको आलोचना गरेका थिए। उनले आफूलाई प्रधानमन्त्रीबाट हटाएर गठबन्धनको सरकार गठनका लागि परमादेश दिएको सन्दर्भमा निकाल्दै उहिल्यै ५२ सालमा एकजनाले गोरु ब्याउँदैन भनेको ब्यायो भनेको प्रसंग सुनाउँदै यसपालि पनि त्यस्तै भएको सुनाएका थिए। उनले आफ्नो सरकार ढालेका माओवादी अध्यक्ष प्रचण्ड र नेकपा एकीकृत समाजवादीका अध्यक्ष माधव नेपाल पछुताइरहेको पनि बताएका थिए। अध्यक्ष नेपालले राष्ट्रिय सभाको निर्वाचनमा एमालेलाई गठबन्धनले धुलो चटाएपछि ओलीले मानसिक सन्तुलन गुमाएर गठबन्धन सरकारविरुद्ध जथाभावी बोल्न थालेको बताए । मानसिक सन्तुलन गुमाएको मान्छे उपचार गर्न छाडेर सडकमा जथाभावी बोल्दा आफ्नै स्वास्थ्य बिग्रिने भन्दै नेपालले ओलीलाई उपचार गर्न सुझावसमेत दिए । नेपालले आगामी निर्वाचनमा पाँच दलीय गठबन्धन,मिलेर चुनावी तालमेल गर्ने पक्का भएकाले कसैलाई भ्रममा नपर्न आग्रह गरे। उनले प्रधानमन्त्री स्वयम् आफैले चुनाबी तालमेलको कुरा गरिसकेकाले चुनावसम्म गठबन्धन कायम रहने बताए। सम्मेलनमा पत्रकारले एमसीसी पास गरेर अमेरिकाको मतियार बन्नु भयो नि भन्ने जिज्ञासामा उनले ओलीले हुबहु पास गर्न लागेकाले गठबन्धन आरकारले व्याख्यात्मक टिप्पणी गर्दै एमसीसी पास गरेको बताए । उनले एमसीसी संसदमा दर्ता गर्न लगाएर ओली एमसीसीको प्रवक्ता बनेको आरोप लगाए। नेपालले ओली प्रधानमन्त्री हुँदा बीपी कोइराला स्वास्थ्य विज्ञान प्रतिष्ठानमा गलत व्यक्तिलाई नियुक्त गरेका कारण प्रतिष्ठान बन्द हुने अवस्थामा पुगेको तर्क गरे। तस्बिर : अन्नपूर्ण"
"साउदीबाट नेपाल आइपुग्यो रामकुमारको शव, गाउँमै अन्त्येष्टि","धनकुटा : झण्डै पाँच महिना अघि साउदी अरबमा मृत्यु भएका छथरजोरपाटी गाउँपालिका५ परेवादिनका रामकुमार लिम्बूको शव नेपाल आइपुगेको छ। गत बुधबार साँझ ७:३० बजे कतार एयरलाइन्समार्फत लिम्बुको शव त्रिभुवन अन्तर्राष्ट्रिय विमानस्थल आइपुगेको हो। उनको शव बुझ्नको लागि मृतकका श्रीमती विष्णुमाया लिम्बू, उनकी बहिनी मेनुका लिम्बूसहित छिमेकी डिकबहादुर थोक्लेन लिम्बू विमानस्थल पुगेका थिए। सबै कागजी पक्रिया मिलाएर सोही दिन राति ९ बजे धनकुटातर्फ हिडेको र भोलिपल्ट १२ बजे मृतकको घर छथरजोरपाटी गाउँपालिका५ परेवादिनको चुम्लुङ टोलमा पुगेका छिमेकी डिकबहादुर थोक्लेन लिम्बूले बताए। उनका अनुसार सोहि दिन लिम्बू संस्कार अनुसार रामकुमार लिम्बूको अत्येष्टि गरिएको छ। अत्येष्टिमा परिवार, आफन्त र गाउँलेको उपस्थिति धेरै संख्यामा थियो। अत्येष्टी गर्ने बेलामा गाउँ नै शोकमग्न बनेको उनले बताए। सेन्टर फर माइग्रेशन तथा इन्टरनेशनल रिलेशन (सिएमआइआर) को सहजीकरणमा वैदेशिक रोजगार वोर्डमार्फत मृतक लिम्बूको शव नेपाल आइपुगेको धनकुटा नगरपालिका अन्र्तगतको आप्रवासी स्रोत केन्द्रका सूचना अधिकृत मञ्जु राईले बताइन्। मृत्यु भएको लामो समय वित्दा पनि परिवारले पक्रिया नजान्दा मृतकको शव नेपाल आउन सकेको थिएन। सरकारी पहल सुरु भएको झण्डै एक महिना भित्र लिम्बूको नेपाल आइपुगेको हो। साउदी अरबबाट अहिलेसम्म सबैभन्दा छिटो शव आइपुगेको उनले बताइन्। पक्रिया अनुसार साउदीबाट शव ल्याउन दुई महिना २० दिनसम्म लाग्छ। तर रामकुमारको शव पक्रिया थालेको एक महिना भित्र आइपुग्नु ठूलो उपलब्धी भएको उनको भनाई छ। त्रिभुवन अन्तर्राष्ट्रिय विमानस्थलदेखि घरसम्म शव ल्याउन वैदेशिक रोजगार वोर्डले निःशुल्क गाडिको व्यवस्थापन गरिदिएको डिकबहादुरले बताए। ३९ वर्षिय लिम्बूको गतअसोज २६ गते उपचारका क्रममा निधन भएको थियो। उनका श्रीमती विष्णुमाया लिम्बूको अनुसार उनी १८ वर्षदेखि साउदीस्थित एइड दहिम अल हामउड एन्ड पार्टनर्स ट्रेडिङ एन्ड कन्ट्रयाक्टिङ कम्पनीमा मजदुरी गर्थे। बाटोमा काम गरिरहेको बेला गाडी आउँदा त्यसलाई साइड दिने क्रममा उनी पुलबाट खसेर गम्भीर घाइते भएका थिए। मृतकका श्रीमती र १४ वर्षका एक छोरा छन्। उनीहरु अहिले मोरङको सुन्दरहरैचा६, गछियामा सुकुम्बासी जग्गामा बस्दै आइरहेका छन्। जीविकोपार्जनको लागि गछिया खोलामा बालुवा चाल्ने काम गर्दै आइरहेको मृतकका श्रीमतीले बताइन्।"
"गृहमन्त्री खाण र चिनियाँ राजदूत यान्छीबीच भेटवार्ता, उच्चस्तरीय भ्रमणबारे छलफल",काठमाडौं : नेपालका लागि चिनियाँ राजदूत होउ यान्छीले गृहमन्त्री बालकृष्ण खाणसँग भेट गरेकी छन्। शुक्रबार सिंहदरबारस्थित गृह मन्त्रालय पुगेर यान्छीले मन्त्री खाणसँग भेट गरेकी हुन्। भेटमा दुई देशबीचको आपसी सम्बन्ध अझै सुदृढ गर्ने विषयमा छलफल भएको मन्त्री खाणको सचिवालयले जनाएको छ। त्यसैगरी चैत दोस्रो साता बेइजिङबाट हुन लागेको उच्चस्तरीय भ्रमणको तयारी र सुरक्षाबारे छलफल भएको छ। चिनियाँ विदेशमन्त्री वाङ यी र चिनियाँ कम्युनिस्ट पार्टीका विदेश विभाग प्रमुख सोङ ताओको दुई दिने भ्रमणको परराष्ट्र मन्त्रालयले तयारी गरिरहेका बेला राजदूत यान्छीले गृहमन्त्री भेटेर भ्रमणबारे छलफल गरेकी हुन्।
हुलास खाद्य उद्योगबाट उत्पादित पिठोमा प्लाष्टिक भेटियो,"दैलेख : दैलेखमा एक कम्पनीले उत्पादन गरेको आँटा (पिठो) मा प्लाष्टिक जस्तो पदार्थ भेटिएको छ। हुलास खाद्य उद्योग प्रालि पार्वतीपुर नेपालगञ्जले उत्पादन गरेको आँठामा पलाष्टिक जस्तो पदार्थ भेटिएको हो। दैलेख सदरमुकामको होटल रोयल गार्डनले रोटी पकाउनका लागि खरिद गरेको आँटामा प्लाष्टिक जस्तो पदार्थ भेटिएको हो। उक्त होटलका सञ्चालक रविन्द्रप्रसाद शर्माका दम्पत्ति उच्च रक्तचापका बिरामी हुन्। शर्मा दम्पत्तिले नियमितरुपमा रोटी खाँदै आएका छन्। उनीहरुले नजिककैको एलिजा स्टोरबाट आटा किनेर ल्याएका थिए। शर्माले आफूले रोटी खाँदै आएको आँटा (पिठो) मा प्लाष्टिक जस्तो पदार्थ भेटिएको बताए। आँटा अर्थात पिठोको रोटी बनाउँने क्रममा तन्किने र छोड्दा खुम्चिने गरेपछि पानीले पखाल्यौं, पानीले पखाल्दासमेत आँटा पग्लिएन्, आगोमा जलाउँदासमेत रबर अर्थात पलाष्टिक जलाउँदा आउने गन्धसमेत आयो,शर्माले अन्नपूर्णसँग भने। ०५५७५९०७०८३ नम्बर खाद्य अनुमति अनुज्ञापत्र रहेको हुलास खाद्य उद्योग प्रालिले उत्पादन गरेको ५ केजीको प्याकेटमा उक्त रबर जस्तो पर्दाथ भेटिएको हो। कम्पनीले पौष्टिक र मुलायम राम्रो भन्दै बिक्री वितरण गर्दै आएको आँटाको माग बजारमा उच्च छ। तर जिल्लामा हुलास आँटा कति आयात भएको छ त्यो भने यकिन छैन्। यता ल्याव टेस्ट गरेर मात्र आटा बजारमा पठाएको हुलास उद्योग प्रालिका एक कर्मचारीले दाबी गरेका छन्। हुलास खाद्य उद्योगले उत्पादन गरेको आँटामा प्लाष्टिक जस्तो पदार्थ भेटिएपछि जिल्ला प्रशासन कार्यालयले अनुगमनसमेत गरेको छ। निमित्त प्रमुख जिल्ला अधिकारी गणेशप्रसाद कोइरालाको नेतृत्वमा प्रहरी निरीक्षक राजेश कुमार तेली, उद्योग तथा उपभोक्ता हित संरक्षण कार्यालय, स्वास्थ्य सेवा कार्यालयको टोलीले अनुगमन गरेको हो। हामीले होटल रोयल गार्डनमा रहेको आँटा र नजिककैका केही खाद्य पसलहरुमासमेत अनुगमन गरेका छौ,अनुगमनपछि निमित्त प्रमुख जिल्ला अधिकारी कोइरालाले भने आँटाको सामान्य परिक्षण गर्दा शंकास्पद् अखाद्य बस्तु भेटिएको छ।आँटामा अखाद्य बस्तु अर्थात प्लाष्टिक मिसावट भए नभएको पुष्टि गर्न परिक्षणका पठाउने तयारी गरिएको कोइरालाले बताए।"
प्रतिबन्धित भारतीय मुद्रासहित दुई थाई नागरिक पक्राउ,काठमाडौं : त्रिभुवन अन्तर्राष्ट्रिय विमानस्थलबाट प्रतिबन्धित भारतीय मुद्रासहित दुईजना थाई महिला पक्राउ परेका छन्। पक्राउ पर्नेमा थाई नागरिक ३२ वर्षीया वानवीसा जनसान र ४१ वर्षीया वारापोर्न खुनसोमवात रहेको त्रिभुवन अन्तराष्ट्रिय विमानस्थल सुरक्षा कार्यालयका प्रवक्ता एवं सूचना अधिकारी हिमालय कुमार श्रेष्ठले जानकारी दिए। प्रवक्ता एवं सूचना अधिकारी श्रेष्ठका अनुसार चेकजाँच गर्ने क्रममा उनीहरुको साथबाट २ लाख ९४ हजार ५०० प्रतिबन्धित भारतीय रुपैयाँ बरामद गरेको हो। काठमाडौंबाट भारतको दिल्ली जाने क्रममा चेकजाँच गर्दा ह्याण्ड ब्यागभित्र लुकाइछिपाइ राखेको अवस्थामा प्रतिबन्धित भारतीय रुपैयाँसहित दुवैजनालाई पक्राउ गरेको प्रहरीले जनाएको छ। उनीहरुलाई आवश्यक अनुसन्धान तथा कारबाहीका लागि राजश्व अनुसन्धान विभाग हरिहरभवन पुल्चोक पठाएको प्रहरीले जनाएको छ।
"एमसीसीमा टेण्डर हुन्छ, तयार रहनुहोस् : प्रधानमन्त्री देउवा","काठमाडौं : प्रधानमन्त्री शेर बहादुर देउवाले शुक्रबार नेपाल निर्माण व्यवसायी महासंघ (एफक्यान) को साधारणसभा उद्घाटन गर्दै एमसीसी परियोजनमा टेन्डरका लागि नेपाली निर्माण व्यवसायीहरुलाई तयार रहन आग्रह गरेका छन्। उनले एमसीसीको विषयमा के हुन्छ भनेर प्रश्नहरु गरिएका छन्, नेपाली निर्माण व्यवसायीहरुले पाउछन् कि पाउँदैनन् भनेर जिज्ञासाहरू राखिएका छन् । मैले यसमा उत्तर दिनुपर्छ । तर म अहिले यति भन्छु, एमसीसी नेपालले मात्र सञ्चालन गर्ने प्रोजेक्ट नभएर अमेरिकालेसमेत सञ्चालन गर्ने हो। यसका लागि अन्तर्राष्ट्रिय टेन्डर हुन्छ, यसमा नेपाली निर्माण व्यवसायीहरुसमेत सहभागि हुन पाउछन् तयार रहनुसदेउवाले भने ।"
रुसद्वारा युरोपमा दुई सयभन्दा बढी वस्तु निर्यातमा रोक,"मस्को : रुसले युक्रेनमा आक्रमण गरेपछि युरोपोली देशहरुले रुसमा क्रमश: लगाएका थिए। प्रतिबन्धको सामना गरिरहेको रुसले पनि त्यसको जबाफमा सन् २०२२ को अन्त्यसम्मका लागि आफ्नो देशबाट विभिन्न सामग्री निर्यातमा रोक लगाएको छ। रुसी प्रतिबन्धका कारण दूरसञ्चार, चिकित्सा, सवारीसाधन, कृषि र विद्युतीय उपकरणका साथै काठजस्ता केही वनजन्य उत्पादनहरूको निर्यातमा रोक लाग्नेछ। रुसी अर्थ मन्त्रालयले रुसी बन्दरगाहमा विदेशी पानी जहाजहरूलाई प्रतिबन्ध लगाउने पनि समावेश हुन सक्ने चेतावनी दिंदै उक्त कार्य रुसमाथि थोपरिएका प्रतिबन्धहरूको तर्कपूर्ण प्रतिक्रिया भएको बताएको छ। रुसले मैत्रीपूर्ण व्यवहार नगर्ने देशमाथि अर्थतन्त्रका प्रमुख क्षेत्रमा असर पर्ने गरी प्रतिबन्ध लगाएको बताएको छ। रुसी निकासी प्रतिबन्धमा २०० भन्दा बढी उत्पादनहरू समावेश गरिएका छन् र यस्तो प्रतिबन्ध यो वर्षको अन्त्यसम्म कायम रहनेछ। पश्चिमाहरूले विशेषगरी रुसी तेल खरिदमा प्रतिबन्ध लगाएका छन्। साथै पुटिननजिक मानिने रुसी अर्बपतिविरुद्ध आर्थिक प्रतिबन्ध केन्द्रित गरेका छन्। रुसी निर्यात प्रतिबन्धले अमेरिका र ईयूसहित करिब ४८ देश प्रभावित हुनेछन्। रुसी आदेशमा जर्जियाका छुट्टिएका क्षेत्रहरू दक्षिणी ओशीसा र अब्काजिया तथा रुसको नेतृत्वमा रहेको युरेसियन इकोनोमिक युनियनका सदस्यलाई निर्यात छुट दिन सकिने उल्लेख छ। प्रधानमन्त्री मिखाइल मिशुस्तिनले प्रतिबन्धमा रुसमा सञ्चालित विदेशी कम्पनीले बनाएका सामानको निर्यात पनि समावेश हुने बताएका छन्। त्यस्ता वस्तुमा कार र रेलका कन्टेनरहरू पर्छन्। रुसका पूर्व राष्ट्रपति दिमित्री मेद्भेदेभले रुसबाट बाहिरिएका पश्चिमी कम्पनीहरूको स्वामित्वमा रहेको सम्पत्तिलाई राष्ट्रियकरण गर्न सकिने चेतावनी दिएलगत्तै सरकारको यस्तो निर्णय आएको हो। रुसमा अहिले औद्योगिक तथा खनिज क्षेत्रका ठूला बहुराष्ट्रिय कम्पनीहरूले सामूहिक रूपमा लगानी रोकिरहेका छन्। बुधबार मस्कोले अनुमोदन गरेको एउटा कानुनले देश छोड्ने विदेशी कम्पनीहरूको सम्पत्ति राष्ट्रियकरण गर्ने दिशामा पहिलो कदम चालेको बताइएको छ। बिहीबार एउटा वक्तव्यमा मेद्भेदेभले भनेका छन्, 'रुस सरकारले पहिले नै केही उपायमा काम गरिरहेको छ र त्यसमा विदेशी कम्पनीका सम्पत्तिको राष्ट्रियकरण समावेश छ।' उनले विदेशी लगानीकर्ताले सामान्य रुसी नागरिकमा 'आतङ्क' सिर्जना गरेको आरोप पनि लगाएका छन्। बीबीसी"
सम्पत्तिमा समान हकका अस्पष्टता,"सर्वोच्च अदालतबाट २०७६ असार २२ गते उत्प्रेषणसहितको परमादेश रिटमा विवाहित छोरीले पनि अंश पाउने गरी फैसला भयो। उक्त फैसलाले संविधानको धारा ३८ (१) मा समेत आधारित भएर प्रत्येक महिलाको वंशीय हक कायम गरिदिएको छ। फैसला, महिलाको हक अधिकार कार्यान्वयन गर्न कोशेढुंगा साबित हुनुपर्ने हो। तर सोही फैसलालाई आधार मानेर गरिएको एक मुद्दामा जिल्ला अदालत कास्कीले महिलाको वंशीय र अंशीय हक अधिकार खोसेको छ। एक महिलाले माइतीपक्षसँग अंश माग गर्दै मुद्दा दायर गरेकी थिइन्। न्याय पाउने आशामा अदालतको ढोका ढकढक्याउँदै गएकी उनलाई जिल्ला अदालत कास्कीले अंश नदिई निरास बनाएर फर्कायो। जबकि संविधान, कानुन र विभिन्न नजिरहरूले अंश पाउने सुनिश्चितता गरेको छ। ती कार्यान्वयन गर्नेहरू भने अझै अस्पष्ट छन्। के छ त संविधान, कानुन र नजिरमा ? नेपालको संविधानको धारा १८ (५) ले भन्छ, पैतृक सम्पत्तिमा लैंगिक भेदभावबिना सबै सन्तानको समान हक हुनेछ। धारा ३८ (१) ले पनि प्रत्येक महिलालाई लैंगिक भेदभावबिना समान वंशीय हक हुने प्रत्याभूत गरेको छ। कानुन बनेको पनि थुप्रै वर्ष भइसक्यो। तर कार्यान्वयन महिला हक अधिकारको पक्षमा हँुदैन। जसका कारण न्यायाधीशहरूले मनलाग्दी फैसलाहरू गर्छन्। सम्पत्तिसम्बन्धी पुरानो कानुन मुलुकी ऐनको (एघारौं संशोधन) ले अंशबन्डाको महलको १ नम्बरमा छोरीलाई समेत अंशियार कायम गरेको छ। सो प्रावधानले विवाह गरेमा अंश फर्काउनुपर्ने व्यवस्था गरेको देखिँदैन। लैंगिक समानता कायम गर्न तथा लैंगिक हिंसा अन्त्य गर्न केही नेपाल ऐन संशोधन गर्ने ऐन, २०७२ ले मुलुकी ऐन, अंशबन्डाको १(क)को व्यवस्था नै खारेज गरी अंशबन्डा गर्दा छोराछोरीको जियजियैको अंश गर्नुपर्ने व्यवस्था गरेर छोरीहरूलाई पनि अंशको समान हकदार कायम गरेको छ। लैंगिक न्यायसम्बन्धी विभिन्न फैसला तथा आदेशहरू हेर्दा के देखिन्छ भने महिलाको समान अंश, वंश, साम्पत्तिक तथा पहिचानको अधिकारबारे व्यापक व्याख्या भएको पाइन्छ। महिला भएकै आधारमा या त विवाह रोज या पैतृक सम्पत्ति प्राप्त गर भन्न र भेदभाव मात्र होइन, अन्याय हुन्छ भन्ने आसयको फैसला सर्वोच्च अदालतबाट २०७६ सालमा भएको छ। न्यायाधीश सपना प्रधान मल्लले गरेको उक्त फैसलामा महिलाको पहिचान र पैतृक सम्पत्तिमा अधिकार विवाह भएको आधारमा निर्धारण हुने होइन। पैतृक सम्पत्तिमाथिको अधिकार गर्भबाटै सिर्जना भई जन्मपछि प्राप्त हुने हो। वैवाहिक स्थितिका आधारमा छोरा र छोरीलाई फरक व्यवहार गर्नु भेदभावकै स्वरूप हो। फरक व्यवहार गर्नाले महिलाको सम्पत्ति प्राप्तिमा प्रतिबन्ध लाग्न सक्छ। पैतृक सम्पत्तिमाथिको अधिकारबाट समेत छोरीहरू बहिष्करणमा पर्न सक्छन्। संविधान र कानुनको मनसाय छोरीलाई पनि छोरासरह पैतृक सम्पत्तिमा समान अंशियार कायम गर्नु भन्ने छ। कास्कीमा मात्रै होइन, अंशसम्बन्धी यस्ता समस्या देशभर छन्। कानुन बने पनि कार्यान्वयन गर्ने पक्ष अस्पष्ट हुँदा अंश पाउनुपर्नेले पनि अंश मुद्दा हार्नु परेको छ भने चाहेर पनि हकदाबी गर्न नसकिरहेको अवस्था छ। सबैभन्दा आश्चर्य कुरा त के भने अंश लिन चाहने वा लिएका पनि खुलेर यस विषयमा बाहिर आउन चाहँदैनन्। उनीहरू समाजसँग डराउँछन्। चल्दै आएको परिपार्टीलाई तोड्न अधिकारका लागि ठूलै अपराध गरेको ठान्छन्। कास्कीकै एक किशोरीले हालसालै अदालतबाट मुद्दा जितेर अंश लिएकी छन्। तर समाजमा खुलेर आउन सक्दिनन्। दाजुभाइसँग अंशबन्डा गर्ने क्रममा झगडा र विवाद भएका घटना हामी देख्न सक्छौं। तर, पितृसत्तात्मक सोच र चल्दै आएको सामाजिक परिपाटी अहिले पनि महिलाको हकमा तगारो बनेको छ। स्पष्ट कानुन, अस्पष्ट कार्यान्वयनले अस्वाभाविक खालको वातावरण सिर्जना गरिरहेको छ। बाझिने खालका कानुन र अस्पष्टताका कारण समान हकका विषयमा अधिकार पाउने विषय अन्योलजस्तै बनेको छ। समस्या कार्यान्वयनमै स्पष्ट कानुन, अस्पष्ट कार्यान्वयनले अस्वाभाविक खालको वातावरण सिर्जना गरिरहेको छ। बाझिने खालका कानुन र अस्पष्टताका कारण समान हकका विषयमा अधिकार पाउने विषय अन्योलजस्तै बनेको छ। कानुन बन्नु अगाडिका विषयलाई कसरी लिने भन्ने अन्योल उत्तिकै छ। पछिल्लो समय भूमि व्यवस्था तथा सहकारी मन्त्रालयले मालपोत कार्यालयहरूलाई कडा कार्यान्वयनका लागि पत्राचार गरेको छ। कार्यान्वयन पक्ष फितलो भइरहेको अवस्थामा ऐनमा भएको अधिकारको प्रष्ट कार्यान्वयन हुन नसक्नु दुःखद् मान्नुपर्छ। कानुनबेत्ताहरूको बुझाइमा पनि कार्यान्वयनकै समस्या छ यसमा। वरिष्ठ अधिवक्ता रामनारायण बिडारी भूमि व्यवस्था मन्त्रालयले मालपोत कार्यालयलाई पठाएको पत्र नै स्पष्ट नभएको बताउँछन्। मालपोत कार्यालयले यो गर्न सक्दैन्, ऐन बनेको मितिबाट कार्यान्वयन हुने भनेर खुलाउनुपर्छ। त्योभन्दा अगाडिको विषयका लागि कसरी जाने भन्ने प्रष्ट हुनुपर्छ। पश्चातदर्शी असर नपर्ने गरी कानुन बन्नुपर्छ, बिडारीले भने। कानुन कुन मितिबाट कसरी लागू हुने भनी स्पष्ट खुलाउनुपर्ने उनको धारणा छ। सांसद कृष्णभक्त पोखरेल भने वंशीय अधिकारका विषयमा अदालतले थप निर्णय गर्ने बताउँछन्। कानुनले दिएको अधिकारअनुसार महिलाले हकदाबी गर्न डराउन नहुने उनको तर्क छ। सांसद पम्फा भुसाल कानुन समानताको हक विषयमा स्पष्ट हुनुपर्ने ठान्छिन्। महिलाका विषयमा समान हकका लागि लडेर ल्याएको कानुनले अंश पाउन सहज हुनुपर्ने उनको धारणा छ। विवाह भएको छोरीको हकमा कानुनमा स्पष्ट हुन जरुरी छ। अदालतले एउटा व्याख्या गरेर नजिर बनाउनुपर्छ कि त कानुन संशोधन गरेर स्पष्ट पार्नुपर्छ। अघि र पछिका हकमा मापदण्ड बनाउनुपर्छ, उनी भन्छन्। कानुन प्रष्ट नहुँदा झनै समस्या निम्त्याउने अधिवक्ता सूर्यबहादुर पाण्डे बताउँछन्। कानुनमा भएको अस्पष्टताले पहाडी मुलुकमा भन्दा तराईमा समस्या सिर्जना गर्ने सक्ने उनले अनुमान गरे। उनी भन्छन्, यसरी अंश लिन बडो गाह्रो छ। यसले अस्वाभाविक वातावरण सिर्जना गर्छ। विगतमा हुँदै आएका सामाजिक अभ्यासलाई खल्बल्याएर नयाँ परिपाटीको विकास गर्नु समाजमा सहजै स्वीकार्य नहुने उनको बुझाइ छ। कानुनभन्दा माथि हाम्रो सामाजिक परिपाटी छ। जुन सदियांैदेखि चलेको छ, सहजै सम्भव छैन। तर असम्भव पनि छैन। आखिर कानुनमा टेकेर सुरुआत त गर्नै पर्छ, अधिवक्ता पाण्डे भन्छन्। उनले ऐन बनेको २०७२ अगाडिका लागि प्रस्ट व्याख्यासहित संशोधन गर्नुपर्ने धारणा राखे। अधिवक्ता अरुण ज्ञवाली अस्पष्ट भएका कुरालाई अदालतले व्याख्या गर्ने बताउँछन्। २०७२ पछाडिका लागि कानुनमा स्पष्ट पारेको र त्यस अगाडिका विषयलाई सर्वोच्च अदालतले निर्णय लिन सक्ने उनको भनाइ छ। वरिष्ठ अधिवक्ता डा गान्धी पण्डित भने कानुन स्पष्ट भएको दाबी गर्छन्। उनी भन्छन्, कानुन बनेपछि अंशबन्डा गर्न चाहनेलाई सहजै। त्यस अगाडि कानुन जे भनेको छ त्यही हुन्छ। कानुनले ३५ वर्षका अविवाहितलाई अंश दिने भनेको थियो। पाएका पनि छन्। अधिकारकर्मी मीरा ढुंगाना भने कानुनी अस्पष्टतालाई दोष दिन्छिन्। उनका अनुहार दुई कुरालाई अंशबन्डा गर्दा आधार मान्न सकिन्छ। उनले भनिन्, अंशियारले अंश माग गर्दा पहिला नै अंशबन्डा भएको छ कि छैन, भएको छैन भने पाउने भयो। अर्को बिहे चाहिँ २०७२ सालयता भएको छ भने अंश लिन सकिन्छ। सबैले पाउने भन्ने कुरा सम्भव नभएको उनको तर्क छ। कानुन बन्नु अगाडिले पनि दाबी गर्न थाले भने हाम्रो आमा हजुरआमासम्म पुग्छ जुन सम्भव नै छैन, उनले भनिन्। कानुनविज्ञहरूकै भनाइ विश्लेषण गर्दा पनि बाझिएका कानुन, तिनका अस्पष्टता यो हक कार्यान्वयनका बाधक बनेका छन्। देशको मूल कानुन संविधान हो। यससँग बाझिने कानुनको अर्थ रहन्न। संविधानले प्रदान गरेको पैतृक सम्पत्तिमा समान हक भने नागरिकले उपभोग गर्न पाउनुपर्छ। जहाँसम्म २०७२ अघिको सबाल छ, कानुनद्वारा नै प्रस्ट्याइनुपर्छ।"
यूपीमा योगीको कीर्तिमानी जित : मुख्यमन्त्रीको सपथमा आउन नेपाली सांसदलाई निमन्त्रणा,"काठमाडौं : भारतको उत्तर प्रदेशका मुख्यमन्त्री योगी आदित्यनाथले नेपाली सांसदलाई भ्रमणमा आउन निमन्त्रणा गरेका छन्। बिहीबार विधानसभामा निर्वाचित आदित्यनाथले दोस्रो कार्यकालको मुख्यमन्त्री पदको सपथ समारोहमा सहभागी हुन नेपाली सांसदलाई निमन्त्रणा गरेका हुन्। गोरखपुरबाट भारी मतले विधानसभा चुनाव जितेका आदित्यनाथले यूपीमा लगातार दोस्रोपटक सत्तामा फर्किने कीर्तिमान कायम गरेका छन्। आदित्यनाथले आफूसँगै भारतीय जनता पार्टीलाई पनि भारी बहुमत दिलाएका छन्। ४०३ सीटमा भाजपाले २७३ सीट जितेको छ। यो भनेको करिब ६८ प्रतिशत नतिजा हो। कीर्तिमानी नतिजासँगै उत्तर प्रदेशमा दोस्रोपटक मुख्यमन्त्रीको सपथ लिन लागेका आदित्यनाथले नेपाली सांसद अभिषेकप्रताप शाहलाई सपथ ग्रहण समारोहमा उपस्थितिका लागि शुक्रबार निम्तो दिएका छन्। सत्तारुढ नेपाली कांग्रेसका सांसद शाहले योगीबाट निम्तो आएको अन्नपूर्णलाई बताए। नेपाली प्रतिनिधिमण्डल लिएर आफू सपथ समारोहमा उपस्थित हुने उनले बताए। शुक्रबार बिहान शाह र योगीबीच टेलिफोन सम्वाद भएको थियो। सम्वादमा शाहले योगीलाई दोस्रो कार्यकालका लागि निर्वाचित भएकोमा बधाई दिएका थिए। बधाईमा धन्यवाद दिएका मुख्यमन्त्री योगीले सपथमा निमन्त्रणा दिँदै नेपालभारत सम्बन्ध, सीमावर्ती सम्बन्ध, धार्मिक, सांस्कृतिक सम्बन्धबारे चर्चा गरेको शाहले बताए। शाह उत्तर प्रदेशसँग सीमा जोडिएको लुम्बिनी प्रदेशको कपिलवस्तु जिल्लाका संघीय सांसद हुन्। उनको आदित्यनाथसँग धार्मिक, पारिवारिक र राजनीतिक सम्बन्ध छ। साथै सीमा क्षेत्रमा आउने समस्या समाधानमा शाहले सिधै आदित्यनाथसँग पहल गरेर सुल्झाउने गरेका छन्। सांसद शाहले योगीसँग लखनऊमा नेपालभारत सम्बन्ध, उत्तर प्रदेशलुम्बिनीकपिलवस्तु सीमा सम्बन्ध, नेपाली कांग्रेसभाजपा र धार्मिक सम्बन्धका विषयमा छलफल हुने बताए। 'योगीजीसँग विविध विषयमा छलफल हुन्छ। उहाँको नयाँ कार्यकालमा सम्बन्ध अझै सुदृढ ढंगले अघि बढ्ने विश्वास लिएको छु,' उनले भने।"
"प्रधानमन्त्रीले व्यवसायीलाई भनेः एमसीसी टेण्डर हुन्छ, तयार रहनुहोस्","काठमाडौं : प्रधानमन्त्री शेरबहादुर देउवाले अमेरिकी सहायता परियोजना एमसीसी टेण्डर हुने बताएका छन्। नेपाल निर्माण व्यवसायी महासंघ (एफक्यान) को साधारणसभा उद्घाटन गर्दै प्रधानमन्त्री देउवाले एमसीसी टेण्डर हुने र त्यसका लागि तयार हुन निर्माण व्यवसायीलाई आग्रह गरे। एमसीसीको विषयमा के हुन्छ भनेर प्रश्नहरु गरिएका छन्, नेपाली निर्माण व्यवसायीहरुले पाउँछन् कि पाउँदैनन् भनेर जिज्ञासाहरू राखिएका छन् । मैले यसमा उत्तर दिनुपर्छ । तर म अहिले यति भन्छु, एमसीसी नेपालले मात्र सञ्चालन गर्ने प्रोजेक्ट नभएर अमेरिकाले समेत सञ्चालन गर्ने हो । यसका लागि अन्तर्राष्ट्रिय टेन्डर हुन्छ,'उनले भने यसमा नेपाली निर्माण व्यवसायीहरु समेत सहभागी हुन पाउँछन्, तयार रहनुस्।'"
लत फाल्ने उपाय,"एक धनी व्यापारी छोराको खराब बानीदेखि चिन्तित थिए। केही वर्षदेखि उनी छोराको बानीले वाक्कदिक्क बनेका थिए। त्यसबाट मुक्ति पाउन उनले अनेक प्रयास गरे। छोरालाई भने, सिकाए, बुझाए तर पनि केही लागेको थिएन। उनी दिनदिनै कुनै न कुनै नयाँ उपायको खोजीमा रहन्थे। लगभग उनका सबै प्रयास विफल भए। एक दिन ती व्यापारी एउटा गाउँ घुम्न गए। त्यहाँ वरिपरि बसेका मानिसलाई एक वृद्ध तर बुद्धिमानी मानिस केही भनिरहेका थिए। उनले परै बसेर सबै कुरा सुने। भेला उठेपछि व्यापारीले ती वृद्धलाई भेटे। छोराको बानी सुधार्ने उपाय सोधे र उनैलाई त्यो काम सम्पन्न गर्न आग्रह गरे। ती वृद्धले व्यापारीको छोरालाई जंगलतिर लगे। उनले सानो बिरुवा देखाए र उखेल्न भने। बालकले त्यसै गरे। अलि पर पुगेर फेरि अघिभन्दा केही ठूलो बिरुवा उखेल्न लगाए। उनले सजिलै उखेले। अलि पर पुगेर झाडी फाड्न भने। केहीबेर लाएर त्यो पनि गरे। वृद्धले अब सानो रुख देखाए, निकै मुस्किलले बालकले उखेले। संघर्ष मात्र गरेनन्, धेरै जुक्ति पनि लगाउनु पर्यो उनले। बालकको मनमा अब कस्तो कार्य पाइने हो ? भन्ने प्रश्न उब्जियो। उनले पसिना पुछे र भावका साथ वृद्धलाई हेरे। अन्तमा, वृद्धले एउटा ठूलो रुख देखाए र उखेल्न भने। बालकले नाइँ भन्न सकेनन्। धेरै संघर्ष गरे। उनले अनेक प्रयास र बुद्धि लगाए। जे जति प्रयास गरे पनि बालकले त्यो बूढो रुख उखेल्न सकेनन्। ती वृद्ध मुस्कुराए। बालकलाई अचम्म लाग्यो, यस्तो आपत्मा पनि किन मुस्कुराउनु ? कारण के होला ? वृद्धले बालकलाई छेवैमा बोलाए र भने, राम्रो होस् वा नराम्रो बानी, त्यसलाई उखेलेर फाल्न साँच्चै सकसपूर्ण हुन्छ। खराब बानीहरू हाम्रो प्रणालीमा बसे भने तिनलाई निकाल्न कठिन हुन्छ। तीबाट छुटकारा पाउन हम्मे पर्छ। त्यस्ता चिजबाट सानो बिरुवाजस्तै समयमै उखेल्न सके उत्तम हुन्छ।"
उत्तर कोरियाले अन्तरमहादेशीय क्षेप्यास्त्र परीक्षण गरेको अमेरिकी दावी,बेलायत : अमेरिकाले उत्तर कोरियाले अन्तरमहादेशीय क्षेप्यास्त्र प्रणाली परीक्षण गरेको दावी गरेको छ। अमेरिकाले उत्तर कोरियाको उक्त कदम प्रति गम्भीर आपत्ती जनाएको छ। उत्तर कोरियाले गत फेब्रुअरी २६ र मार्च ४ मा त्यस्ता प्रकारका उपग्रहको विकाशमा केन्द्रित भएर क्षेप्यास्त्र परीक्षण गरेको दावी गरेको छ। उत्तर कोरियाले परीक्षण गरेको अन्तरमहादेशीय क्षेप्यास्त्रले अमेरिका सम्म मार हान्न सक्ने क्षमताको रहेको छ। पेन्टागनका प्रवक्ता जोन किर्बीले उत्तर कोरियाले गरेको परिक्षण अन्तरमहादेशीय ब्यालेस्टिक मिसाइल प्रणालीमा आधारित भएको दावी गरेका छन्। उत्तर कोरियाले गरेको सो परीक्षणले सुरक्षा स्थितीलाई अस्थिर बनाउने जोखिम बढेर गएको अमेरिकी अधिकारीहरुले भनेका छन्। जापान र दक्षिण कोरियाले समेत उत्तर कोरियाको उक्त परीक्षणप्रति निन्दा गरेका छन्। अमेरिकाले राष्ट्रसंघिय सुरक्षा परिषद्का कतिपय निर्णयहरुको विपरित उत्तर कोरियाले क्षेप्यास्त्र परीक्षण गरेको भन्दै निन्दा गरेको छ।
निर्वाचन आयोग र दलहरुबीच छलफल सुरु,"काठमाडौं : स्थानीय तह निर्वाचन तयारीबारे निर्वाचन आयोग र राजनीतिक दलहरुबीच छलफल सुरु भएको छ। आयोगको कार्यालयमा छलफल सुरु भएको हो। आयोगले आगामी वैशाख ३० गते हुने स्थानीय तहको निर्वाचनबारे छलफल गर्न संघ, प्रदेश र स्थानीय तहमा प्रतिनिधित्व गर्ने राजनीतिक दलका प्रतिनिधिहरुलाई छलफलका लागि बोलाएको हो। निर्वाचनका लागि आयोगले हालसम्म गरेको कार्यप्रगति जानकारी गराउने र आगामी रणनीतिबारे छलफल गर्ने कार्यक्रम छ। आगामी स्थानीय तह निर्वाचनका लागि ८० राजनीतिक दलले आयोगमा दर्ताका लागि निवेदन दिएका छन् । यसअघि २०७४ को स्थानीय तह निर्वाचनमा ८० दलले दर्ताका लागि निवेदन दिएका थिए । जसमध्ये ५७ दलले मात्र भाग लिएका थिए। उक्त निर्वाचनमा भाग लिएकामध्ये १८ राजनीतिक दलको मात्र स्थानीय तहमा प्रतिनिधित्व छ।"
टर्कीमा चाँडै वाणिज्यदूत नियुक्त हुन्छ : परराष्ट्रमन्त्री खड्का,"काठमाडौं : परराष्ट्रमन्त्री नारायण खड्काले चाँडै टर्कीका लागि वाणिज्यदूत नियुक्त गर्ने बताएका छन्। टर्कीको इस्तानबुलमा गैह्रआवसीय नेपाली संघ (एनआरएनए) का पदाधिकारीसँगको छलफलमा मन्त्री खड्काले दूतावास र वाणिज्य दूतावाससमेत तत्काल स्थापना गर्ने प्रतिबद्धता जनाएको एनआरएनए टर्कीका महासचिव विनोद पौडेलले जानकारी दिए। टर्कीका लागि वाणिज्यदूत डेढ वर्षदेखि रिक्त छ। टर्किले पनि यही वर्ष नेपालमा दूतावास खोल्ने तयारी गरेको छ। नेपाल र टर्किबीच दौत्य सम्बन्ध कायम भएको ६० वर्ष पुगेको छ। सोही अवसरमा टर्कीका विदेशमन्त्री मेभलुट चाभुसोउलुको निमन्त्रणामा मन्त्री खड्का त्यहाँ पुगेका हुन्। भेटका क्रममा घरेलु कामदारका समस्या, उच्च शिक्षाका लागि सहकार्य, पर्यटन प्रवद्र्धनका विषयमा पनि छलफल भएको थियो। एजेन्टले वैदेशिक रोजगारीका लागि नेपालीलाई गैरकानुनी रूपमा युरोपका विभिन्न मुलुक पठाउने र टर्कि आएपछि बिचल्ली पार्ने गरेका छन्। पौडेलले भने, यो समस्या समाधानका लागि, नेपालमा टर्कीलगायत युरोपका पर्यटक कसरी बढाउन सकिन्छ र दुई देशबीचको व्यापार प्रवद्र्धनको विषयमा मन्त्रीज्यूको ध्यानाकर्षण गराएका छौं। मन्त्री खड्काले टर्कीमा बस्ने नेपाली र टर्की व्यावसायिसँग पनि छलफल गरेका थिए। उनले शुक्रबारदेखि २९ गतेसम्म टर्कीको अन्तालियामा हुने अन्तालिया कूटनीतिक मञ्चमा भाग लिनेछन्। मन्त्री खड्काले फागुन २८ गते मञ्चमा सम्बोधन गर्ने ५० भन्दा बढी देशका परराष्ट्रमन्त्री र नीति निर्माता तथा विज्ञहरुको सहभागिता रहने मञ्चमा सम्बोधन गर्ने कार्यक्रम छ। टर्कीमा मन्त्री खड्काले आफ्ना समकक्षी, विभिन्न मुलुकका विदेशमन्त्री तथा उच्चपदस्थ व्यक्तिहरुका साथै इस्तानबुल र अन्तालियाका उद्योग वाणिज्य सङ्घका सदस्यहरूसँग पनि छलफल गर्ने कार्यक्रम छ। नेपाल र टर्कीबीच कूटनीतिक सम्बन्ध स्थापना भएको ६० औँ वर्ष प्रवेशको सन्दर्भमा भएको परराष्ट्रमन्त्रीको यो भ्रमण द्विपक्षीय सम्बन्ध अझ प्रगाढ तुल्याउन फलदायी हुने विश्वास गरिएको परारष्ट्र मन्त्रालयका प्रेस सल्लाहकार सेवा लम्सालले जानकारी दिइन्। भ्रमणबाट द्विपक्षीय व्यापार, लगानी, पर्यटन, वैदेशिक रोजगारी तथा जनस्तरको सम्बन्ध अभिवृद्धिमा योगदान पुग्ने अपेक्षा पनि गरिएको छ।"
भिजिट भिसामा दुबई र मलेसिया हिँडेका २३ जनालाई अध्यागमनले फर्कायो,"काठमाडौं : त्रिअविले भिजिट भिसामा दुबई र मलेसिया हिँडेका २३ जनालाई 'शंकास्पद यात्रा' भन्दै फर्काएको छ। त्रिभुवन विमानस्थलस्थित अध्यागमन कार्यालयले 'शंकास्पद यात्रा' भन्दै उनीहरुलाई प्रस्थान अनुमति दिन अस्वीकार गरेको हो। अध्यागमनले दुई दिनको अवधिमा (२४ र २५ फागुनमा) २३ जनालाई शंकास्पद यात्रा भन्दै प्रस्थान अनुमति नदिएको अध्यागमनका अधिकारीले बताए। मानव तस्करले जथाभावीरुपमा भिजिट भिसामा सर्वसाधारणहरुलाई लैजान थालेपछि गृहमन्त्रालयले कडाई गर्न थालेको छ। अध्यागमनका अधिकारीहरुले शंकास्पद कसैलाई पनि प्रस्थान अनुमति दिएका छैनन्। फिर्ता हुनेहरुमा दुबई हिँडेका काठमाडौंका शैर्थ कोइराला,प्रकाश कोइराला र सात्वीक कोइराला, लमजुङका आशिषनाथ अधिकारी,ठेगाना नखुलेका सबनम खातुन र आयात प्रवीन, ललितपुरकी प्रगति दाहाल, झापाका मनबहादुर पुरी, काठमाडौंकी सितल दाहाल, ओखल ढुंगाकी गीता दाहाल,लमजुङका रविन्द्र श्रेष्ठ,काठमाडौंका सुशान्त चन्द्र धुन्जु श्रेष्ठ र तनहुँका दिपक दराई रहेका छन्। यस्तै, दुबई जाने तयारीमा रहेका अर्घाखाँचीका सिवालाल पाण्डे, भक्तपुरका डेभेन्द्र खड्का,म्याग्दीका पुर्णबहादुर गरबुजा, अर्का गुरभिन्डर सिंह,बागलुङकागज गजेन्द्र शेरचन,काठमाडौंका सुनिल प्रधान, पाँचथरका गंगा माया बानियाँ, रौतहटका प्रिन्सेस जैसवाल र सुनसरीका रामे सुनवारलाई 'शंकास्पद यात्रा' भन्दै प्रस्थान अनुमति नदिएको हो। उनीहरु धेरैजसोले भिजिट भिसामा दुबई जाने तयारीमा रहेको तर गृहमन्त्रालयको मापदण्डअनुसार कागजात अध्यागमनका अधिकारीसमक्ष पेश गर्न नसकेपछि प्रस्थान अनुमति पाएनन्। केहीले भने गृहमन्त्रालयको मापदण्ड पनि पालना नगरेको, साथमा नाबालक लिएको तर अभिभावकको सहमति खुलाउने कागजात नभएकाले प्रस्थान अनुमति नदिएको अध्यागमनका अधिकारीले बताए। यस्तै, मलेसिया हिँडेका मोरङका परशुराम चौधरीले पनि अध्यागमनका अधिकारीसमक्ष श्रमस्वीकृति पेश गर्न नसकेपछि प्रस्थान अनुमति नदिएको अध्यागमनले बताएको छ।"
टेलिकम लाइसेन्स प्रपञ्च,"उस्तै प्रकृतिका सेवा प्रदायकहरूलाई एउटै धरातलमा बसेर फरकफरक व्यवहार गरिनु आपत्तिजनक र निन्दनीय छ। देशसमेतको उल्लंघन गर्दै चौधरी ग्रुपको सीजी कम्युनिकेसन्सलाई लाइसेन्स दिने प्रक्रिया अगाडि बढेको छ। यदि यो प्रयास सफल भयो भने नेपालको दूरसञ्चार क्षेत्रमा दोहोरो मापदण्ड कायम हुनेछ। किनकि अहिले जति पनि टेलिकम सेवा प्रदायक कम्पनी छन्, सबै पहिले ग्रामीण भेगमा पूर्वाधार तयारी र सेवा सञ्चालन गरेर युनिफाइड लाइसेन्सका लागि योग्य बनेका हुन्। यदि सीजी कम्युनिकेसन्सका लागि मन्त्रिपरिषद्बाटै निर्णय भएर टेलिकम सेवाको आधारभूत (युनिफाइड) लाइसेन्स दिइयो भने त्यो कम्पनीले ग्रामीण भेगमा कुनै पूर्वाधार तयार पार्नुपर्ने छैन। अनि, सरकारको दोहोरो नीति र चरित्रको पनि पर्दाफास हुनेछ। जस्तो, यसअघि सञ्चालनमा आएका टेलिकमले देशका ग्रामीण भेगमा सेवा प्रवेश गरेपछि मात्रै युनिफाइड लाइसेन्स प्राप्त गरेका थिए। जुन अन्य सेवा प्रदायको हकमा भने लागू भएन। १७ असार २०६३ मा ग्रामीण दूरसञ्चार सेवा सञ्चालनका लागि अनुमति पाएको थियो। त्यसपछि सेवा सञ्चालन गरिरहेको स्मार्टले ठूलो लगानी ग्रामीण क्षेत्रमा सेवा पुर्याउन र पहुँच विस्तार गर्नमै खर्च गरेको थियो। यूटीएलले पनि देशका ग्रामीण भेगमा प्रवेश गरी सेवा विस्तार गरेपछि मात्रै युनिफाइड लाइसेन्स पायो। एकै प्रकृतिका सेवा उपलब्ध गराउने कम्पनीलाई सरकारले फरकफरक मापदण्ड अपनाउनु कति न्यायोचित हुन्छ ? गम्भीर बहसको विषय हो यो। एउटै परिवेश र कानुनका आधारमा केहीले ग्रामीण भेगमा अर्बौं रुपैयाँ खर्च गरिसके। तर, अहिले त्यो नियम मिचेर सीजी कम्युनिकेसनलाई सिधै युनिफाइड लाइसेन्स दिने चलखेल गर्दैछ। जुन आफैंमा विवादास्पद र अन्यायपूर्ण छ। सीजी कम्युनिकेसन्सका अध्यक्ष तथा उद्योगपति विनोद चौधरी कांग्रेसका निर्वाचित केन्द्रीय सदस्य हुन्। समानुपातिक कोटाबाट संघीय सांसद पनि हुन्। यतिबेला कांग्रेस सभापति शेरबहादुर देउवा नेतृत्वको सरकार छ अनि सञ्चार तथा सूचना प्रविधिमन्त्री ज्ञानेन्द्रबहादुर कार्की। उद्योगपति चौधरीका लागि टेलिकम कम्पनीलाई युनिफाइड लाइसेन्स दिलाएरै छाड्ने यसभन्दा सुनौलो मौका अरू बेला कमै आउला। अर्का राज्यमन्त्री उमेश श्रेष्ठ त यो अभियानका एक अभियन्ता नै हुन्। जुन खबरहरू सञ्चारमाध्यममा प्रकाशन प्रसारण भइरहेको छ। तर, त्यसले कांग्रेस नेतृत्वको सरकारको नियतमाथि प्रश्न गर्ने प्रशस्त ठाउँ दिनेमा शंका छैन। यस्तो कार्यले नेपालमा पोलिसी सेटिङबाट जे पनि गर्न सकिने आमधारणा अझ बलियो बन्नेछ। सीजीका लागि भने यो विषय अहिले प्रतिष्ठाको विषय बनेको छ। जुनसुकै अवस्थामा जस्तोसुकै हतकण्डा अपनाएर भए पनि इजाजत लिएरै छोड्ने ध्याउन्नमा सीजी देखिन्छ। त्यसैको एउटा सिलसिला चार वर्ष आठ महिनाअघिको मन्त्रिपरिषद् निर्णय हो। जुन यति ढिलो गरेर राजपत्रमा प्रकाशित गर्ने उत्कट चाहनालाई नेपाल दूरसञ्चार प्राधिकरणले अहिलेका लागि भने रोकिदिएको छ। बाँकी निर्णयको जिम्मा सूचना सञ्चार तथा प्रविधि मन्त्रालयमा पुगेको छ। कुनै व्यक्ति र कम्पनीको निहित स्वार्थ पूरा गर्न मन्त्रिपरिषद्बाटै निर्णय गराउनु अझ यसअघिको नीतिगत व्यवस्थालाई नै कुल्चेर त्यस्तो स्वार्थप्रेरित निर्णय गराउनु कति उचित हो ? यस प्रश्नको जवाफ सरकारले दिनैपर्छ। सरकार जनताप्रति उत्तरदायी हुन्छ। त्यसैले, उसले त्यो जवाफदेहिताको पालना गर्नैपर्छ। जवाफदेहिताको पालना नगर्ने दल र सरकारहरूलाई जनताले दण्डित गरेका उदाहरण खोज्न टाढा जानै पर्दैन, नेपालमै भेटिन्छन्। दूरसञ्चार प्राधिकरणका तत्कालीन अध्यक्षबाट राय लिएर सीजीलाई युनिफाइड लाइसेन्स दिइयो। अहिले पनि त्यही विधि अपनाएर काम हुँदैछ। जुन नीतिगत भ्रष्टाचारको अनुपम नमुना हो। नीतिगत व्यवस्था नै उल्ट्याएर एउटै बास्केटमा हालेर लाइसेन्स र फ्रिक्वेन्सीसमेत सीजी कम्युनिकेसन्सलाई दिने तयारी भित्रभित्रै भइरहेको सन्दर्भमा सरकारको नियतमाथि प्रश्न उठाउने ठाउँ देखिन्छ। कोभिड महामारीलगायत कारणबाट थलिएका कम्पनीहरूको लाइसेन्स र फ्रिक्वेन्सी नै खोसेर सीजीलाई बन्डलमा युनिफाइड लाइसेन्स दिन हुँदैन। यदि दिइयो भने सरकारले निजी क्षेत्रका नाममा गरिरहेको पक्षपातपूर्ण व्यवहार पनि छर्लंग हुनेछ। किनकि, एउटै व्यापारिक घराना मात्र निजी क्षेत्र होइन, हुन सक्दैन। अन्य सबै व्यापारिक घरानाप्रतिष्ठानहरूप्रति सरकारको व्यवहार एकै हुनु जरुरी छ। अनि मात्र लगानी र त्यसको सुरक्षाको प्रत्याभूति भएको मानिन्छ। पुरानो निर्णय अहिले राजपत्रमा प्रकाशित गर्न लागिएको विषय अब आमजनताको जानकारीमा पुगिसकेको छ। जनताको जानकारीमा पुगिसकेको यो विषयमा बलमिच्याइँ गर्दाको परिणाम के होला ? भन्ने पनि नसोच्ने हो भने नेपालमा जनताको सरकार रहेको प्रत्याभूति कसरी हुनेछ ? अहिलेको अहम् प्रश्न हो यो। त्यति मात्रै होइन, २०७० असोज ६ गते यही विषयमा सम्मानित सर्वोच्च अदालतले अर्को महत्त्वपूर्ण अन्तरिम आदेश दिएको छ। स्मार्ट टेलिकम र युनाइटेड टेलिकम प्रालीको युनिफाइड लाइसेन्स बदर गरिपाउँ भनी दाबीसहित एसटीएम टेलिकम सञ्चार प्रालिले रिट दायर गरेको थियो। सर्वोच्चले त्यो रिटमाथि छलफल गरी सबै सेवा प्रदायकले युनिफाइड लाइसेन्स प्राप्त गर्नका लागि सबै पूर्वसर्त पूरा गरेकाले लाइसेन्स प्राप्त गरेको र अन्य सेवा प्रदायकले पनि ती सर्त पूरा गर्नै पर्ने भनिएको छ। यसैको पृष्ठभूमिमा नेपाल दूरसञ्चार प्राधिकरणले पनि पटकपटक यो विषयमा निर्णय गरी सरकारलाई जानकारी गराएको छ। प्रष्ट छ मन्त्रिपरिषद्का निर्णय अख्तियार दुरुपयोग अनुसन्धान आयोगको कार्य क्षेत्रमा पर्दैन। र, अख्तियारलाई छल्ने एक मात्र बाटो मन्त्रिपरिषद्बाट निर्णय गराएर सीजी कम्युनिकेसन्सलाई युनिफाइड लाइसेन्स दिने फास्ट ट्र्याक तयार पारिँदैछ। यस्तै फास्ट ट्र्याकबाट १५ जेठ २०७४ मा पुष्पकमल दाहाल प्रचण्ड नेतृत्वको तत्कालीन सरकारले सीजी कम्युनिकेसन्सलाई युनिफाइड लाइसेन्स दिने निर्णय गरेको थियो। यो पनि जनस्तरमा जानकारी भइसकेको विषय हो। त्यतिबेला उक्त सरकारी निर्णय विवादमा परेपछि त्यसलाई राजपत्रमा प्रकाशित गर्ने हिम्मत नगरिएको हो। अहिले छलछाम र कपटपूर्ण विधि अपनाउँदै जे तयारी भइरहेको छ, त्यो सर्वथा गलत छ। त्यतिबेला पनि दूरसञ्चार प्राधिकरणका तत्कालीन अध्यक्षबाट राय लिएर सीजीलाई युनिफाइड लाइसेन्स दिइएको थियो। अहिले पनि त्यही विधि अपनाएर प्राधिकरणबाट राय लिने औपचारिकता पूरा गर्न खोजिएको छ। यो पनि नीतिगत भ्रष्टाचारको अनुपम नमुना हो। तर यो विषयमा भने प्राधिकरणले त्यसरी इजाजत दिन नसकिने जानकारी सरकारलाई गराइसकेको छ। यसको पुष्टि प्राधिकरणका अधिकारीले औपचारिक रूपमा गरिसकेका छन्। यदि सीजी कम्युनिकेसन्स त्यतिबेला सिधा ढोकाबाट लाइसेन्स पाउन अयोग्य थियो भने अहिले कसरी योग्य भयो भन्ने जवाफ सरकारले दिनुपर्छ। यसमा इफ, बट, किन्तु, परन्तु कुनै शब्दावली योग्य हुने छैनन्। कुन डिलका आधारमा युनिफाइड लाइसेन्स दिन खोजिएको हो र त्यसलाई ढाकछोप गर्न कस्तो आवरण ओढाइनेछ भन्ने मुख्य प्रश्न हुनेछ। २०६९ जेठ १ मा सरकारले जारी गरेको दूरसञ्चार सेवाको अनुमतिपत्र प्रदान गर्ने, नवीकरण दस्तुर, आवश्यक योग्यता र सर्त समेटिएको राजपत्र प्रकाशन गरेको छ। जसमा आधारभूत टेलिफोन सेवाको अनुमतिपत्र दस्तुर ३५ करोड ७५ लाख रुपैयाँ हुने उल्लेख छ। यस्तै, अनुमतिपत्र नवीकरण दस्तुर २० अर्ब १३ करोड २७ लाख ५० हजार रुपैयाँ तोकिएको छ। राजपत्रमा अनुमतिपत्र अवधि १० वर्ष हुने भनिएको छ। त्यसको अर्थ हो, अनुमतिपत्र पाएको एक दशकपछि सम्बन्धित कम्पनीले नवीकरणबापत २० अर्ब १३ करोड रुपैयाँ शुल्क तिर्नुपर्छ। तर, एमाले अध्यक्ष केपी ओली नेतृत्वको सरकारले हरेक पाँच वर्षमा नवीकरण गर्नुपर्ने नियम ल्यायो। र, नवीकरण दस्तुर पनि पाँच वर्षभित्रमा तिर्नुपर्ने भयो। यसले सेवा सञ्चालनमा रहेका टेलिकम कम्पनीहरू धराशायी बन्ने अवस्थामा छन्। उक्त राजपत्रमा निश्चित क्षेत्रभित्र मात्र सीमित रहने ताररहित टेलिसञ्चार लिमिटेड मोबिलिटी सेवा, ग्रामीण दूरसञ्चार सेवा (पूर्वाञ्चल विकास क्षेत्र) बाहेक र आधारभूत दूरसञ्चार सेवा प्रदान गर्न पाउने उल्लेख छ। यसरी अनुमति पाएकाहरूमध्ये कुनै एकलाई युनिफाइड लाइसेन्स दिन सकिने पनि त्यो राजपत्रमा उल्लेख छ। यस्तै, त्यस्तो सेवा पुर्याउन अनिवार्य गरिएका जिल्ला वा साबिक गाविसको प्रत्येक इलाकामा कम्तीमा एउटा बीटीएस टावर स्थापना गरेको हुनुपर्ने उल्लेख छ। सोका लागि सम्बन्धित इलाकामा सेवा विस्तारको पूर्वाधार तयार भइसकेको हुनुपर्छ। सोही राजपत्रका आधारमा यूटीएल र स्मार्ट टेलिकमले युनिफाइड लाइसेन्स पाएका हुन्। त्यतिबेलै आवेदन दिएको सीजीले पूर्वाधार र सर्तहरू पूरा नगरेका कारण लाइसेन्स पाएन। अहिले पनि यो कम्पनीले उक्त राजपत्रका सर्त पूरा गरेको छैन। सर्त पूरा नगरी अझ सर्त नै परिवर्तन गरेर सरकारले सीजीलाई लाइसेन्स दिनुलाई सही कदम कदापि मान्न सकिँदैन। अझ, सीजी कम्युनिकेसन्सले सर्तअनुसार काम नगरेको उल्लेख गर्दै २०७६ माघ १९ मा प्राधिकरणले सात जिल्लाका लागि उक्त कम्पनीलाई दिएको लिमिटेड मोबिलिटी सेवाको अनुमति पत्र नै खारेज गरेको थियो। यसरी ट्र्याक रेकर्ड नै गलत रहेको सीजीलाई युनिफाइड लाइसेन्स दिलाउने प्रयासलाई प्रपञ्च संज्ञा दिन सकिन्छ। समाचारहरूका तथ्यहरूलाई केलाउने हो भने अर्को कम्पनीको लाइसेन्स खारेज गरेर उसकै फ्रिक्वेन्सी बन्डलिङ गरेर सीजीलाई दिने प्रपञ्च पनि भइरहेको बुझ्न कठिन छैन। संसारभर निजी कम्पनीलाई संरक्षण गर्दै उनीहरूद्वारा सञ्चालित व्यापार, व्यवसाय अगाडि बढाउन मद्दत गर्ने अध्यास छ। नेपालमा भने कुनै कम्पनी समस्यामा पर्यो भने त्यसलाई बन्द नै गराउने खेल सुरु हुन्छ। यसलाई लगानी प्रवद्र्धन र निजी क्षेत्र मैत्री वातावरण कसरी मान्न सकिन्छ ? समस्या त्यतिमै सीमित छैन। सेवा प्रदायकहरूलाई सरकारले करको भारी थेग्नै नसक्ने गरी बोकाएको छ। अहिले पनि अनरसिप कर २ प्रतिशत, दूरसञ्चार सेवा शुल्क ११ प्रतिशत, ग्रामीण दूरसञ्चार कोष ४ प्रतिशत, फ्रिक्वेन्सी शुल्क ०४ र रोयल्टीबापत २ प्रतिशत रकम कम्पनीहरूले तिरिरहेका छन्। त्यसका अतिरिक्त आय कर, कर्पोरेट कर २५ प्रतिशत र प्रविधि भिœयाउँदा न्यूनतम भन्सार ७ प्रतिशत तिर्नुपर्छ। यस्तो अवस्थामा उस्तै प्रकृतिका सेवा प्रदायकहरूलाई एउटै धरालतमा बसेर फरकफरक व्यवहार गरिनु आपित्तजनक र निन्दनीय छ।"
एनसेलले गर्यो लैनचौर मैदानको पुनर्निर्माण,"काठमाडौं : एनसेलले आफ्नो व्यावसायिक सामाजिक उत्तरदायित्व (सीएसआर) अन्तर्गत काठमाडौंको लैनचौरमा अवस्थित मैदानको पुनर्निर्माण सम्पन्न गरेको छ। विभिन्न सुविधाहरूसहित पुनर्निर्माण तथा स्तरोन्नत्तिपश्चात् हालै काठमाडौं महानगरपालिका वडा नं २६ लाई एक समारोहबीच हस्तान्तरण गरिएको यो मैदान आमनागरिकका लागि खुला गरिएको छ। यो परियोजना पूर्ण रूपमा वडा नं २६ र स्थानीय समुदायको सहकार्यमा डिजाइन गरी पुनर्निमाण तथा स्तरोन्नत्ति गरिएको एनसेलले जनाएको छ। नवनिर्मित लैनचौर मैदान खुला गरिएको अवसरमा गत शनिबार स्थानीय क्लब र एनसेल कर्मचारीबीच मैत्रीपूर्ण फुटबल खेलको पनि आयोजना गरिएको एनसेलले जनाएको छ। ५४ हजार ९२१ वर्गफिट क्षेत्रमा फैलिएको यो मैदानमा ७ एसाइजको मिनी फुटबल मैदान, बास्केटबल कोर्ट, बालबालिकाको खेल्ने क्षेत्र, ५० रूख, हरियाली क्षेत्र, परम्परागत सत्तल, तीन ढुंगेधारा, सार्वजनिक शौचालय, सोलार बत्तीजस्ता सुविधा रहेको एनसलले बताएको छ। स्थानीय समुदाय र वडा नं २६ को अनुरोधअनुसार एनसेलले यसको निर्माण र मर्मतसम्भारको जिम्मेवारी लिएको र एनसेलले आगामी २ वर्षसम्मका लागि मर्मतसम्भार गर्ने जनाएको छ।"
"भारतीय विधानसभा चुनाव : को हुन् ती अनुहार, जोसँग हारे चन्नी, सिद्दु, बादल र धामीजस्ता नेता","काठमाडौं : उत्तर प्रदेश, उत्तराखण्ड, पंजाब, गोवा र मणिपुरको विधानसभा चुनावको परिणाम बिहीबार आइसकेको छ। यस चुनावमा धेरै नौला कुराहरु देखा परे। चुनावमा पंजाब कांग्रेसबाट नवजोत सिंह सिद्दु, पंजाब सीएम चरणजीत सिंह चन्नी, पूर्व सीएम प्रकाश सिंह बादल, कैप्टन अमरिंदर सिंह जस्ता वरिष्ठ नेताहरुले आफ्नो क्षेत्र बचाउन सकेनन्। उत्तराखण्डमा भारतीय जनता पार्टी आफ्नो सरकार बनाउनमा त सफल भयो तर मुख्यमन्त्री पदका अनुहार पुष्करसिंह धामी आफै हार्न पुगे। यी हुन् दिग्गज नेताहरुलाई हराउने नेताहरु : चरणजीत सिंह चन्नी दुई ठाउँबाट हारे हाल पंजाबका मुख्यमन्त्री तथा मुख्यमन्त्रीका अनुहार चरणजीत सिंह चन्नी दुई ठाउँ(भदौर र चमकौर साहिब)बाट चुनावमा उठेका थिए। उनले दुई ठाउँबाटै चुनाव हारे। भदौरमा चन्नीलाई आम आदमी पार्टीका लाभ सिंहले उनलाई हराए भने चमकौर साहिबमा आम आदमी पार्टीकै उम्मेदवार डा चरणजीत सिंहले उनालाई पारजित गरेका हुन्। नवजोत सिंह सिद्दुलाई महिला उम्मेदवारले हराए नवजोत सिंह सिद्दु अम्रृतसर पूर्वबाट चुनावी मैदानमा रहेका थिए। उनलाई आम आदमी पार्टीकै जीवनजोत कौरले पराजित गरे। ५ पटक मुख्यमन्त्री रहेका प्रकाश बादल पनि हारे ५ पटक मुख्यमन्त्री रहेका प्रकाश बादल पनि यसपटक चुनाव हारेका छन्। उनलाई पनि आम आदमी पार्टीकै उम्मरेदवार गुरमीत सिंह खुडियाले हराएका हुन्। कांग्रेस छोडेर आफ्नै पार्टी बनाएका अमरिंदर सिंह पनि हारे पंजाबका पूर्व मुख्यमन्त्री तथा कांग्रेस छोडेर आफ्नै नयाँ पार्टी बनाएका क्यापट्न अमरिंदर सिंहलाई पनि यस पटक चुनाव हार्नुपर्यो। उनलाई पनि आम आदमी पार्टीका उम्मरेदवार अजीतपाल कोहलीले पराजित गरेका हुन्। पुष्करसिंह धामी पनि हारे उत्तराखण्डमा ६ महिना पहिले सत्ता सम्हालेका मुख्यमन्त्री पुष्करसिंह धामी आफू हारेपनि उनको पार्टी भारतीय जनता पार्टीलाई जिताए। उनलाई कांग्रेसका भुवन चंद्र कापडीले पराजित गरेका हुन्।"
साउदी अरबका परराष्ट्रमन्त्री नेपाल आउने : यस्ता छन् मन्त्री परिषद् बैठकका निर्णय,"काठमाडौं : साउदी अरबका परराष्ट्रमन्त्री फागुन ३० गते नेपाल भ्रमणमा आउने भएका छन्। सरकारका प्रवक्ता ज्ञानेन्द्रबहादुर कार्कीले मन्त्री परीषद् बैठकको निर्णय सार्वजनिक गर्ने क्रममा उक्त कुरा जानकारी दिएका हुन्। उनी २०७८ फागुन ३० गतेदेखि चैत १ सम्म नेपाल भ्रमणमा रहने भएका छन्। प्रवक्ता कार्कीले सार्वजनिक गरेका मन्त्री परीषद् बैठकको निर्णय निम्नलिखित छन्; बञ्चरेडाँडाँ ल्याण्डफिल साइडमा देखिएका स्थानीय समस्या समाधान गर्ने सन्दर्भमा विगतमा भएका प्रतिवद्धताहरु कार्यान्वयन गर्न नेपाल सरकार प्रतिवद्ध र कृयाशील रहेको छ। बञ्चरेडाँडाँ ल्याण्डफिल्ड साइडमा फोहोर व्यवस्थापन तथा साइड सञ्चालन गर्दा त्यसबाट हुने वातावरणीय प्रभावको मुल्याङ्कनको आधारमा मानव जीवन पशुपंक्षी,जीव जन्तु, वनस्पतीमा पर्ने प्रभाव न्युनीकरण गर्न आवश्यक सबै अवलम्वन गर्दै फोहोरको वैज्ञानिक व्यवस्थापनका लागि सम्बन्धित निकायबाट आवश्यक कार्यप्रारम्भ गर्न र सडकको निर्माण तथा स्तरोन्नति गर्न सम्बद्ध निकायलाई निर्देशन दिइएको, यस सम्बन्धी कार्यमा आवश्यक सहजिकरण र समन्वय गर्न स्थानीय जनप्रतिनिधि समेत रहेको एक उच्च स्तरीय समिति र तत्काल आइपर्ने समस्या समाधानका लागि सरोकारवालासमेत सहभागी एउटा र्यापिड एक्सन टास्क फोर्स गठन गर्ने। राष्ट्रिय वाणिज्य बैंकको स्वामित्वमा रहेको सुर्खेत जिल्लामा रहेको क्षेत्रफल ९ कट्ठा ८ धुर जग्गा नेपाल राष्ट्र बैंकलाई बिक्री गर्न स्विकृति प्रदान गर्ने। नेपाल आयल निगमको रिक्त कार्यकारी निर्देशकमा उमेशप्रसाद थामी(सुर्खेत)लाई नियुक्त गर्ने। संयुक्त राज्य अमेरिकाको न्यूयोर्कस्थित संयुक्त राष्ट्रसंघको मुख्यालयमा सन् २०२२ मार्च ७ देखि १८ मा हुने कन्फ्रेन्समा सहभागिताका लागि कानुन न्याय तथा संसदीय मामिला मन्त्रालयका सचिव उदयराज सापकोटाको नेतृत्वको टोलीको भ्रमण स्विकृत गर्ने। बंगलादेशको ढाकामा आगामी ८ देखि ११ मार्च सन् २०२२ मा आयोजना हुने कन्फ्रेन्समा सहभागी हुन कृषि तथा पशुपंक्षी विकास मन्त्रालयका सचिवको नेतृत्वको प्रतिनिधिमण्डललाई स्विकृति प्रदान गर्ने। सरकार जी टु जी अन्तर्गत भारत सरकारसँग भएको हस्ताक्षरमा सोही बमोजिम ज्वाइन्ट स्टेयरिङ कमीटिमा सहभागी हुन नेपालको तर्फबाट कृषि तथा पशुपंक्षी विकास मन्त्रालय, कृषि विकास महाशाखा सहसचिवको नेतृत्वमा टोली गठन गर्ने तथा मल खरिद गर्ने निकायको रुपमा कृषि सामग्री लिमिटेडलाई तोक्ने। साउदी अरवका परराष्ट्र मन्त्रीबाट २०७८ फागुन ३० गतेदेखि चैत १ सम्म गर्नुहुने नेपाल भ्रमणमा द्विपक्षीय वार्ताका लागि परराष्ट्र मन्त्रीको नेतृत्वमा प्रतिनिधि मण्डल गठन गर्ने। २०७८ चैत १४ मा अमेरिकाको न्युयोर्कमा हुने बैठकमा सहभागी हुन सचीव डाप्रेमनारायण कँडेललाई स्विकृत दिने। श्रम रोजगार तथा समामाजिक सुरक्षा मन्त्री कृष्णकुमार श्रेष्ठको नेतृत्वमा हुने साउदी अरब र कतार भ्रमण गर्न स्विकृति दिने। तुलसीपुर उपमहानगरपालीका र स्पेनको वीलओ नगरपरीषद्बीच भगिनी सम्बन्ध कायम गर्न स्विकृति दिने। फोहोरमैला व्यवस्थापनसम्बन्धी कानुनको मस्यौदा तयार गर्न सहमति प्रदान गर्ने। पत्रकार दुर्घटना विमा व्यवस्थापन पहिलो संशोधन निर्देशिका २०७८ स्वीकृत गर्ने। बन्यजन्तुमैत्री पूर्वाधार निर्देशिका २०७८ स्वीकृत गर्ने। निजामती कर्मचारीका सन्तानलाई शैक्षिक प्रोत्साहन वृत्ति उपलब्ध गराउन निर्देशिका २०७८ जारी गर्न स्वीकृति दिने। औद्योगिक व्यवसाय नियमावली २०७८ स्वीकृत गर्ने।"
प्रधानन्यायाधीश जबराविरुद्धको महाभियोगमाथि संसदमा छलफल हुने,"काठमाडौं : प्रधानन्यायाधीश चोलेन्द्र शमशेर जबराविरुद्ध दर्ता भएको महाभियोग प्रस्तावमाथि छलफल अघि बढ्ने भएको छ । आइतबारको प्रतिनिधि सभा बैठकको सम्भावित दैनिक कार्यसूचीमा जबरामाथिको महाभियोग प्रस्तावमाथि छलफल हुने दिन र समय निर्धारण गर्ने उल्लेख छ । महाभियोगको प्रस्तावमा सभामुख अग्नी प्रसाद सापकोटाले नेपालको संविधान बमोजिम प्रधानन्यायाधीश जबराविरुद्ध दर्ता भएको महाभियोगको प्रस्तावमाथि छलफल हुने दिन र समय निर्धारण गर्ने कार्यसूचीमा छ। माओवादीका प्रमुख सचेतक देवप्रसाद गुरुङ, कांग्रेस सचेतक पुष्पा भुसाल र नेकपा (एकीकृत समाजवादी) का प्रमुख सचेतक जीवनराम श्रेष्ठले जबराविरुद्ध फागुन १ गते महाभियोग प्रस्ताव दर्ता गरेका थिए ।"
पेट्रोल र डलर पनि सुनजस्तै ?,"मनकाजी राईधनकुटा सुनको मूल्य त बढेर छोइनसक्नु भएकै छ अर्थात् सुन सुन जस्तै भएको छ। हुँदाहुँदा डलरको भाउ पनि सुनजस्तै भएको छ। डलरको मूल्य अकासिएको छ। सँगै पेट्रोलको पनि मूल्य चर्को भएको छ। सुन त सुन जस्तो भएकै थियो, पेट्रोल र डलर पनि सुनजस्तै भएको सुन्दा र भोग्दा अब के गर्ने ? गरिबले कसरी दैनिकी चलाउने ? सन्तानको बिहेबारी गर्नुपर्दा के गर्ने ? मौका पाइहाल्दा विदेश जाँदा कसरी चल्ने ? अनि दैनिक यात्रामा (निजी गाडी होस् वा सार्वजनिक) रहँदा खर्च कसरी धान्ने ? यी सबैको भाउ बढेपछि बाँकीमा असर कति पर्ला ? अनि दैनिक गुजारा कसरी गर्ने ? चिन्ता थपिएको छ। अन्तर्राष्ट्रिय बजारको मूल्यवृद्धिको प्रभाव नेपालको अर्थतन्त्रमा परेको भनेर अन्नपूर्ण पोस्ट् दैनिककै मुख्य समाचार पढेपछि केही लेख्न मन लागेको हो। पेट्रोलियम पदार्थ, डलर र सुनको मूल्य चर्किएको सन्दर्भ हुन त नेपालमा मात्र होइन। तर, त्यसो भनेर जीवनशैलीमा प्रत्यक्ष असर पर्ने भएपछि त समस्या सुरु हुन्छ नै। समग्रमा अर्थतन्त्र महँगीको चपेटामा हामी नेपाली परेकै हौं। युक्रेन र रुसको युद्धको असर हो भन्ने बुझेको छु। पेट्रोलियम तेलको मूल्य अन्तर्राष्ट्रिय बजारमा अकासिएको छ र नेपालमा असर परिरहेको हो। संयोग हो वा होइन, थाहा भएन तर अमेरिकी डलरको भाउ पनि नेपालकै इतिहासमा अहिलेसम्मकै उच्च मूल्यमा पुगेको रहेछ। डलरकै कारण हुन सक्छ, अरू कारण पनि हुन सक्छ, सुनमा पनि एकै दिन २ हजार ५ सय रुपैयाँले भाउ बढेको पाइयो। जुन हिसाबले सुनको मूल्य अहिलेसम्मकै उच्च कायम भएको छ। कहिलेकाहीँ सबै समस्या खप्टिएर आउँछन् कि के हो ? बुझ्न सकिरहेको छैन। करिब दुई वर्षअघि विश्वव्यापी रूपमा कोरोना संक्रमणले आक्रान्त पार्यो। त्यो महामारीबाट थलिएको विश्व अर्थतन्त्र बल्ल क्रमशः फस्टाउने क्रममा थियो। जर्याकजुरुक गर्न खोज्दा मात्रै फेरि सुन, डलर र तेलले डल्लो पारेको छ। पछिल्लो समय रुस र युक्रेनबीचको द्वन्द्वले युद्ध निम्तियो। युद्ध चर्किंदै गएको छ। साम्य होला भन्ने सम्भावना पनि खासै देखिएको छैन। यसको कारण कोरोना संक्रमण जस्तै विश्वव्यापी देखिएको छ। समग्रमा अर्थतन्त्रमा प्रभाव देखिन थालेको विश्लेषकहरू बताउँछन्। भन्नुको अर्थ सबैका भातभान्सामा यसले जरा गाड्ने पक्का छ। कोरोनाले विश्व अर्थतन्त्र संकटमा पार्दा भोगेका पीडा सम्झँदा अब यस्ता कुनै घटना वा दुर्घटना नहोउन् वा हुने छैनन् भन्ने कामना गर्दै थिएँ। तर गरिबको बिन्ती सुनिदिने को छ र ? डलरको भाउ अझै दिनदिनै नयाँ उचाइमा पुग्ने होड नै देखिएको छ। डलर बलियो बन्नु एउटा समस्या हो तर अर्को विशेष समस्या नेपाली रुपैयाँ झनै कमजोर बन्दै जानु हो। नेपाल राष्ट्र बैंकको फागुन २५ गतेको तथ्यांक हेरौं, बैंकको विनिमय दरअनुसार प्रतिडलर खरिद दर १२२७६ रुपैयाँ र बिक्रीदर १२३३६ रुपैयाँ कायम भएको छ। पछिल्लो समय भइरहेको र अनिश्चित बनेको रसिया र युक्रेनबीचको तनावले विश्व अर्थतन्त्र आक्रान्त त बनेको छ नै, धराशायी नै हुने हो कि भन्ने चिन्ता पनि थपिएको छ। पेट्रोलको कुरो गर्दा एउटा तथ्यांकले पनि तर्साउँछ, रसियाले युरोपियन मुलुकमा ४० प्रतिशत पेट्रोलियम पदार्थ पठाउने गर्छ रे। जबकि युक्रेनसँग बम र बारुद गरिरहेको रुसको अवस्था छ। डलरको भाउ बढ्नेबित्तिकै विदेशी सामानहरू नेपालीका लागि बढी मूल्य तिर्नुपर्ने अवस्था हुन्छ। त्यसैले यसको असर नेपाली अर्थतन्त्रमा पर्ने गरेको छ। समाचारमा लेखिएको छ, अन्तर्राष्ट्रिय बजारमा मूल्य बढ्दा नेपाली बजारमा पनि हप्तैपिच्छे भाउ बढेको छ। अझै बढ्ने संकेत छ। फागुन २५ गते अन्तर्राष्ट्रिय बजारमा पेट्रोलको मूल्य प्रतिब्यारेल १४२ पुगेको छ। जबकि फागुन १५ गतेसम्म प्रतिब्यारेल ९१५९ मात्र थियो। यसपछि क्रमशः प्रतिब्यारेल १०० भन्दा माथि बढ्दै गएको समाचारको भाषाले टाउको तताएको छ जुन हुनेखानेका लागि स्वाभाविक होला।"
"वीरगन्जमा बर्डफ्लू, १९ सय कुखुरा मरे","वीरगन्ज : वीरगन्जमा पनि कुखुराहरुमा बर्डफ्लू संक्रमण देखा परेको छ। वीरगन्ज महानगरपालिका १५ भेडियाहीस्थित सागीर अन्सारीले संचालन गरेको पर्सा कुखुरा फर्मका ब्रोइलर कुखुराहरुमा बर्डफ्लू देखिएको हो। बर्डए फलु संक्रमणबाट उक्त कुखुरा फर्ममा रहेका १ हजार ९ सय वठा कुखुरा मरेका छन् । फर्ममा रहेका कुखुराहरु बर्डफ्लू संक्रमणले मर्न थालेपछि बाँकी रहेका जीउदो कुखुरा र पंक्षीजन्य वस्तुहरु प्रहरीको रोहबारमा शुक्रबार नष्ट गरिएको पर्साका प्रहरी प्रवक्ता प्रहरी नायव उपरिक्षक ओम प्रकाश खनालले जानकारी दिए। जिल्ला पशु क्वारेन्टाइन कार्यालय पर्साबाट डाक्टर हरेराम यादवको नेतृत्वमा खटिएको पशु प्राविधिकहरुको टोलीले उक्त फर्ममा रहेका जीउदो ३० वटा कुखुरा, अण्डा २ हजार पिस, दाना ३ सय केजी, अण्डाको खाली क्रेट ३ हजार थान र संक्रमणले मरेका १ हजार ९ सय वटा कुखुरा खाल्डोमा पुरेर नष्ट गरेको खनालले बताए। बर्डफ्लू संक्रमण भेटिएको उक्त कुखुरा फर्मलाइ सिल पनि गरिएको जिल्ला पशु क्वारेन्टाइन कार्यालय पर्साका प्रमुख डाक्टर हरेराम यादवले जानकारी दिए। भेडियाहीको कुखुरा फर्मका कुखुराहरुमा बर्डफ्लू संक्रमण भेटिएपछि वीरगन्ज र यस आसपासका अन्य कुखुरा फर्महरुमा पुगेर अनुगमन र परिक्षण गर्ने तयारी भइरहेको यादवले बताए।"
मिसिलिन बन्यो सर्वाधिक मूल्यवान टायर ब्रान्ड,काठमाडौं : फ्रेन्च टायर निर्माता मिसिलिन यो वर्ष पनि ब्रान्ड फाइनान्सले गरेको मूल्यांकनमा सर्वाधिक मूल्यवान टायर ब्रान्ड बनेको छ। ब्रान्ड भ्यलुएसनमा विश्वकै अग्रणी मानिने यो कन्सल्टेन्सिले गरेको ब्रान्ड इन्डेक्समा मिसिलिनले ८५८ अंक प्राप्त गर्दै उक्त स्थान हाँसिल गरेको कम्पनिले जनाएको छ। सन् २०१८ देखि निरन्तर मूल्यवान टायर ब्रान्डको ताज कायमै राख्न सफल यो ब्रान्डको मूल्य यो वर्ष बढेर ७ हजार ७ सय ३६ मिलियन डलर पुगेको छ। अघिल्लो वर्ष उक्त मूल्य ६ हजार ८ सय ४८ मिलियन डलर रहेको थियो। मूल्यवान ब्रान्डको सूचीमा पहिलो स्थान ओगटेको मिसिलिनलाई अर्को जापनिज ब्रान्ड ब्रिजस्टोनले पछ्याइरहेको छ। ब्रिजस्टोन बिगत ५ वर्षयता सूचीको दोस्रो स्थानमा रहँदै आएको छ। त्यसैगरी मिसिलिनले अघिल्लो बर्ष अर्थात सन् २०२१ मा २५९ बिलियन डलरको कारोबार गर्दै सर्बाधिक बिक्री हुने ब्रान्डमासमेत कब्जा जमाएको छ। बिक्रीमा पनि उसलाई ब्रिजस्टोनले पछ्याउँदै दोस्रो स्थान ओगटेको छ। कोरोना महामारीका कारण निम्तिएको अनुकुल परिस्थितीका बावजुत पनि मिसिलिनले अघिल्लो वर्ष बिक्री बढाएर अग्र स्थानमा आएका कारण अबको केही बर्ष बिक्रीमा पनि यसले बजारको नेतृत्व कायमै राख्ने अनुमान गरिएको छ। अत्याधुनिक प्रबिधीको प्रयोग गरी उत्पादन हुने कारण मिसिलिनले विश्व बजारमा एक प्रिमियम र उच्च गुणस्तरीय टायर ब्रान्डको पहिचान बनाइरहेको छ। विश्वका अधिकांश प्रिमियम ब्रान्डका सवारीसाधनमा ओई फिटमेन्ट भएर आउने मिसिलिनलाई सर्वाधिक इन्धन किफायती टायरका रुपमा समेत लिने गरिन्छ। विश्वमा यसको ९ वटा आर एन्ड डी सेन्टर रहेको छ भने २६ राष्ट्रमा ११७ वटा उत्पादन युनिट र १७० भन्दा बढी देशमा कारोबार भैरहेको छ। हालै यसले मोटोजीपी रेसलाई विशेष प्रकारको टायर सप्लाई गर्ने सम्झौतालाई सन् २०२६ सम्म निरन्तरता दिइने उद्घोष समेत गरेको छ। नेपाली बजारमासमेत उपलब्ध यो टायरलाई ग्राहकले प्रिमियम ब्रान्डको टायरका रुपमा लिई आफ्नो सवारीसाधनमा प्रयोग गरिरहेका छन्।
भ्रष्टाचार नियन्त्रणमा सबैको भूमिका आवश्यक : आयुक्त चन्द,"महोत्तरी : अख्तियार दुरुपयोग अनुसन्धान आयोगका आयुक्त जयबहादुर चन्दले अख्तियारले मात्रै चाहेर भ्रष्टाचार नियन्त्रण नहुने बताएका छन्। जिल्ला सदरमुकाम जलेश्वरमा आयोगको बर्दिबास कार्यालयद्वारा आयोजित भ्रष्टाचार नियन्त्रण तथा सुशासन प्रवर्द्धन कार्यक्रमलाई सम्बोधन गर्दै उनले भ्रष्टाचार नियन्त्रणका लागि सबै चेतनशील र क्रियाशील हुनु जरुरी रहेको बताएका छन्। विभिन्न किसिमको भ्रष्टाचारका लागि विभिन्न प्रकारको कारबाही, दण्ड, जरिवानाको कानुनी व्यवस्था भए पनि तीमध्ये सबैभन्दा माथि नैतिक शिक्षा भएकाले नैतिकरुपमा भ्रष्टाचार गर्नुहुँदैन भन्ने बोध नहुञ्जेल भ्रष्टाचार नियन्त्रण गर्न कठिनाइ भएको आयुक्त चन्दको भनाइ छ। जिल्ला समन्वय समितिका प्रमुख सुरेशप्रसाद सिंहले हाम्रो संस्कारमै भ्रष्टाचार रहेकाले त्यसलाई निराकरण गर्न आफ्ना सन्ततिलाई बच्चैदेखि नैतिक शिक्षा दिलाउनु पर्नेमा सुझाव दिए। कार्यक्रममा आयोगका सहन्यायाधिवक्ता घनश्याम ओझा, आयोगको जिल्लास्थित कार्यालयका प्रमुख गोपालकुमार अधिकारीले प्रस्तुत विषयमा छुट्टाछुट्टै कार्यपत्र प्रस्तुत गर्नुभएकामा प्रमुख जिल्ला अधिकारी वासुदेव दाहालले टिप्पणी प्रस्तुत गरेका थिए। कार्यक्रममा महोत्तरीका १५ वटै स्थानीय तहका प्रमुख एवं प्रतिनिधि, सरकारी कार्यालयका प्रमुख एवं प्रतिनिधि, राजनीतिकर्मी, सङ्घ, सङ्गठन, बुद्धीजीवी नागरिक समाज र सञ्चारकर्मीको सहभागिता थियो।"
एनआरएनएमा चुनावको रौनक बढ्दै : ककसको पर्यो उम्मेदवारी ?,"काठमाडौं : गैरआवासीय नेपाली संघ (एनआरएनए) चुनावी रौनक बढ्दै गएको छ । चुनावका लागि दुई पक्ष मैदानमा उत्रिसकेका छन् । चुनावका लागि एनआरएनका उपाध्यक्षद्धय डा बद्री केसी समूह र रबिना थापा समूहले उम्मेदवारी दर्ता गरिसकेका छन् । सुरुदेखि फरक मत राख्दै आएका कुल आचार्य टिम भने चुनावमा भाग लिन हिच्किचाइरहेका छन् । यद्यपी, शुक्रबारसम्म उम्मेदवारी दर्ताको समय छ । अब कुल आचार्य टिम नआए पनि चुनाव नरोकिने एनआरएनए अभियान्ताहरु बताउँदै आएका छन् । वार्ताका नाममा एनआरएनएलाई अनिर्णयको बन्दी गराएको भन्दै अब निर्वाचन कुनै पनि हालतमा रोक्न नहुने संस्थापन पक्षमा दवाव छ । लामो समयदेखिको विवाद मिलाउन एनआरएनएको उच्चस्तरको वार्ता भइरहेको छ । तर, वार्ता वार्ता अझै निष्कर्षमा पुग्न सकेको छैन । आचार्य टिमले भने आफ्ना माग सुनुवाई नगरेको भन्दै बिहीबारसम्म उम्मेदवारी घोषणामा भाग लिएको छैन । प्रतिनिधि विवादका कारण करिब पाँच महिनादेखि निर्वाचन प्रभावित भएको छ । पटकपटक मिति तय भएर निर्वाचन सरिरहेको थियो । निर्वाचनका लागि ३ हजार ६ सय मतदाता छन् । विवाद समाधान गर्न संघले शेष घलेको नेतृत्वमा एक उच्चस्तरीय समिति गठन गरेको थियो । उक्त समितिले १ हजार मतदाता हटाउन सिफारिस गरेको थियो । कसको पर्यो उम्मेदवारी ? निर्वाचनका लागि चार दर्जनभन्दा बढी उम्मेदवारले मनोनयन दर्ता गराएको निर्वाचन समितिले जनाएको छ । बिहिबार बेलुकासम्म विभिन्न ५१ पदको लागि पदमा चार दर्जनभन्दा बढी उम्मेदवारले मनोनयन दर्ता गराएका हुन् । उपाध्यक्षको लागि अष्ट्रेलियाबाट धर्मराज अधिकारी, बेलायतबाट डा हेमराज शर्मा, जय प्रकाश गुरुगं, ओमनबाट डिबी क्षेत्री, लगायतको उम्मेदवारी परेको छ । महिला उपाध्यक्षमा साउदी अरबबाट यासमिन बेगम सैयदले उम्मेदवारी दिएकी छिन् । यस्तै अफ्रिकाबाट रोशन थापाले युवा उपाध्यक्षमा उम्मेदवारी दर्ता गराएका छन् । महासचिवमा अमेरिकाबाट गौरीराज जोशी र बेलायतबाट विनय अधिकारीले उम्मेदवारी दिएका छन् । सचिवमा अमेरिकाबाट शंकर खड्का, बेलायतबाट रामशरण सिम्खडा, जापानबाट ओम गुरुङ, क्यानाडाबाट चिरनजीवी घिमिरेले उम्मेदवारी दिएका छन् । महिला सचिवमा हङकङबाट राधिका गुरुङले उम्मेदवारी दर्ता गराएकी छिन् । महिला सहकोषाध्यक्षमा अमेरिकाबाट युमना भट्टराई, युवा संयोजकमा डेनमार्कबाट रवीन्द्र खड्काले उम्मेदवारी दिएका छन् । महिला संयोजककमा बेलायतबाट संगिता मरहठ्ठाले उम्मेदवारी परेको छ । युरोप क्षेत्रीय संयोजकमा जर्मनीबाट सन्तोष भट्टराईले उम्मेदवारी दर्ता गरेका छन् । ओसिनिया क्षेत्रीय संयोजकमा अष्ट्रेलियाबाट दिनेशराज जोशी र न्यूजील्याण्डबाट लाल केसीले उम्मेदवारी दर्ता गरेका छन् । मध्यपूर्व क्षेत्रीय संयोजकमा साउदीबाट राजेन्द्र अर्याल (जोन) को उम्मेदवारी परेको छ । यस्तै एसिया प्यासिफिक क्षेत्रीय संयोजकमा जापानबाट पारसमणि पोखरेलले उम्मेदवारी दिएका छन् । एसिया प्यासिफिक महिला संयोजकमा मकाउबाट शान्तिदेवी अधिकारीले उम्मेदवारी दिएकी छिन् । युरोप क्षेत्रीय उपसंयोजक पदका लागि जर्मनीबाट नवराज रोसायर र बेलायतबाट ललित न्यौपाने र सागर सुवेदीले उम्मेदवारी दर्ता गराएका छन् । यता एसिया प्यासिफिक क्षेत्रीय उपसंयोजकमा जापानबाट दलिवल खड्का र चीनबाट नवीन विकले उम्मेदवारी दिएका छन् ।"
मल्लिक आयोगको प्रतिवेदन ३ दशकदेखि गुपचुप,"काठमाडौं : २०४६ सालमा प्रजातन्त्र पुनर्स्थापनाका लागि जनआन्दोलन भयो। आन्दोलन दबाउन बल प्रयोग गरियो। दमन गर्ने माथि छानबिन र कारबाही गर्न मल्लिक आयोग बन्यो। तर, आयोगले तयार पारेको प्रतिवेदन आजसम्म गुपचुप नै छ। आयोगले दोषी ठहर गरेकाहरू अहिले निर्धक्क हिँड्छन्। आन्दोलन दबाउनेलाई कुनै कारबाही भएन। ३० वर्षे निरंकुश पञ्चायती व्यवस्थाविरुद्ध २०४६ मा नेपाली कांग्रेस र तत्कालीन संयुक्त वाममोर्चाले फागुन ७ गतेदेखि चैत मसान्तसम्म निर्णायक आन्दोलन गरेका थिए। यो आन्दोलन दबाउन ठूला राज्यशक्तिको दुरुपयोग भयो। त्यो आन्दोलन दबाउन तत्कालीन प्रधानमन्त्री मरिचमान श्रेष्ठ, मन्त्रीहरू कमल थापा, निरन्जन थापा, शरदसिंह भण्डारी, तत्कालीन नीति तथा जाँचबुझ आयोगका अध्यक्ष नवराज सुवेदी, सदस्यसचिव डा बल्लभमणि दाहाललगायत करिब दुई सय जनालाई आयोगले दोषी ठहर मात्रै गरेन कारबाहीको सिफारिस पनि गरेको थियो। कृष्णप्रसाद भट्टराई नेतृत्वको अन्तरिम सरकारले २०४७ असार ८ मा दोषीहरूलाई कारबाही लागि सिफारिस गरेको थियो। मन्त्रिपरिषद्ले जनआन्दोलन दबाउन भूमिका खेल्ने तत्कालीन प्रधानमन्त्री, मन्त्री र प्रशासकलाई कारबाही गर्ने विषयमा महान्यायाधिवक्तालाई निर्देशन दिएको थियो। तत्कालीन कानुन तथा न्यायमन्त्री नीलाम्बर आचार्यले अन्तरिम सरकारले कारबाही गर्ने भनिएकाहरूको पासपोर्ट रोक्नेदेखि महान्यायाधिवक्तालाई थप कारबाही गर्ने भनेको स्पष्ट पारे। प्रतिवेदनअनुसार दोषी देखाइएकाको पासपोर्ट जफत गर्ने, दोषीलाई कारबाहीका लागि महान्यायाधिवक्ताको कार्यालयमा पाइएको उनले बताए। उनले यो विषयलाई जोडेर भट्टराई नेतृत्व सरकारको विषयमा भ्रम छर्ने काम भएको प्रतिक्रिया दिए। तत्कालीन महान्यायाधिवक्ताको छल प्रतिवेदन कार्यान्वयनका सन्दर्भमा तत्कालीन महान्यायाधिवक्ता मोतीकाजी शाक्यले छल गरेको देखिन्छ। अन्तरिम सरकारले कारबाही गर्न निर्देशन दिएकोमा कारबाही प्रक्रिया अगाडि बढाउनको साटो गिरिजाप्रसाद कोइरालाको सरकार बनेपछि २०४८ असार १३ मा तत्कालीन महान्यायाधिवक्ता मोतीकाजी स्थापितले मल्लिक आयोगको प्रतिवेदनलाई हचुवा भनिदिए। महान्यायाधिवक्ताको कार्यालयले घटनाको प्रकृतिका आधारमा कारबाही गर्नुपर्ने भन्ने जस्ता ठूलाठूला शब्दहरू मात्रै प्रयोग गरी कानुन उल्लेख नगरी ठहर तयार गरेको देखिने राय दिए। दमन, ज्यादतीलाई कर्तव्य पालनाको सिलसिलामा भएको घटना भनेर उल्लेख गरिदिए। आयोग सिफारिसको आधारमा अदालतबाट मुद्दा चलाई सजाय गराउन यो प्रतिवेदनको आधारमा मात्र नमिल्ने महान्यायाधिवक्ताको कार्यालयले भन्यो। आन्दोलनको क्रममा भएको क्षतिमा कसैलाई व्यक्तिगत जवाफदेही बनाउन मिल्ने देखिँदैन, महान्यायाधिवक्तको कार्यालयको प्रतिवेदनमा भनिएको छ, क्षति पुर्याउने व्यक्ति को भन्ने कुरा पहिचानसम्म पनि नभएको हुँदा कसैउपर कारबाही हुन सक्ने देखिएन। उता सर्वोच्च अदालतले पनि अन्तरिम सरकारले दोषीहरूको पासपोर्ट जफत गरी विदेश जान रोक्ने निर्णय उल्टाइदिएको थियो। २०४६ सालको आन्दोलन दबाउनेलाई भएन कारबाही दोषी ठहर भएका व्यक्ति नै भए प्रधानमन्त्री तत्कालीन समयमा यो प्रतिवेदन कार्यान्वयन गर्ने सम्बन्धमा प्रतिनिधिसभामा प्रवेश त पायो। यसबेला प्रमुख राजनीतिक दल नेपाली कांग्रेस र नेकपा एमालेले पटकपटक मल्लिक आयोगको प्रतिवेदन कार्यान्वयनको कुरा उठाए। तर, आफंै सरकारमा रहँदा कार्यान्वयन गरेनन्। उल्टै यो मल्लिक आयोगको प्रतिवेदनले दोषी ठहर गरिएका लोकेन्द्रबहादुर चन्द प्रजातन्त्र पुनस्र्थापनापछि पटकपटक प्रधानमन्त्री भए। पशुपतिशमशेर जबरा, कमल थापा र शरदसिंह भण्डारी पनि विभिन्न समयमा मन्त्री भए। अहिले पनि उनीहरू नेपाली राजनीतिको अग्रस्थानमा नै छन्। डा मोहमद मोहसिन राष्ट्रियसभाका अध्यक्ष भए। लोकराज श्रेष्ठ परराष्ट्र सचिव, अच्यूतकृष्ण खरेल प्रहरी महानिरीक्षक, सहवीर थापा सशस्त्र प्रहरी महानिरीक्षक र विमल कोइराला मुख्य सचिव नै भए। केशवराज भण्डारी प्रमुख निर्वाचन आयुक्त जिम्मेवारीमा पुगे। मल्लिक आयोगका दोषी नै २०४६ को परिवर्तनपछि सत्ता, प्रशासन र प्रहरीको जिम्मेवार पदमा रहे। मल्लिक आयोग दोषी ठहर गरेर कारबाही नभएका कतिपयले त २०६२६३ को जनआन्दोलन दबाउनसमेत सक्रिय भए। कमल थापा गृहमन्त्री भएर दोस्रो जनआन्दोलन दमन गरे। ज्ञानेन्द्र शाहको माघ १९ को कदममा निरन्जन थापा न्याय कानुन तथा संसदीय मन्त्री भए। रमेशनाथ पाण्डे परराष्ट्रमन्त्री, दानबहादुर शाही गृहमन्त्री र बन्द्री मण्डल त उपप्रधानमन्त्रीसम्म भए। २०४६ सालमा कामु गृहसचिव रहेका भक्तबहादुर कोइराला त माघ १९ पछि भ्रष्टाचार नियन्त्रणसम्बन्धी शाही आयोगको अध्यक्ष नै भए। जसले हाल प्रधानमन्त्री शेरबहादुर देउवा समेतलाई मुद्दा हाले। तर, पछि त्यो आयोगलाई सर्वोच्च अदालतले खारेज गरिदियो। पुराना पत्रकार एवं विश्लेषक हरिहर विरहीले मल्लिक आयोगले दोषी ठहर गरिएकाहरू कारबाही भएको त्यसपछि यस्ता ज्यादतीपूर्ण काममा संलग्नहरू हुने हच्किने थिए भन्ने आफूलाई लागेको बताए। मल्लिक आयोगले दोषी ठहर्याएका कमल थापा, निरन्जन थापालागयतका मल्लिक आयोगले दोषी ठहर्याएको थियो। मल्लिक आयोग कार्यान्वयन भएको भए, यी व्यक्ति यही बेला कारबाहीमा पर्थे, अरू पनि यस्ता ज्यादतीपूर्ण काममा लाग्न हच्किन्थे, उनले भने, उनीहरू नै २०६२६३ मा दमन गर्न लागे। कोको थिए मल्लिक आयोगमा ? २०४७ जेठ ९ गते तत्कालीन मुख्य न्यायाधीश जनार्दनलाल मल्लिकको अध्यक्षतामा यो आयोगको गठन भएको थियो। आयोगले २०४७ असार १० गते काम सुरु गर्यो। आयोगका सदस्यमा तत्कालीन न्यायाधीशद्वय उदयराज उपाध्यय र इन्द्रराज पाण्डे सदस्य थिए। आयोगलाई चारवटा काम दिइएको थियो। जनआन्दोलन २०४६ फागुन ७ देखि चैत मसान्तसम्म भएका जनधन क्षतिबारे छानबिन गर्ने, जनधनको क्षति के कसको त्रुटिका कारण हुन गएको हो सो कारण पत्ता लगाउने, जनआन्दोलनका क्रममा सरकारले के कस्तो कारबाही गर्न हुन्छ त्यसको ठहरसहित प्रतिवेदन पेस गर्ने कार्यदेश पाएको थियो। ६ महिनाको अध्ययनपछि आयोगले प्रतिवेदन बुझायो। २०४६ सालको परिवर्तनपछि गठित सरकारले आन्दोलनमा दमन गर्नेमाथि छानबिन र कारबाहीका लागि बनेको यो आयोगको प्रतिवेदन हालसम्म (३२ वर्ष) सार्वजनिक भएको छैन। प्रजातन्त्र पुनस्र्थापना भएको त्यो आन्दोलन दबाउने कार्यमा संलग्नमाथि कारबाहीका लागि प्रतिवेदनले पूर्वप्रधानमन्त्रीद्वय मरिचमानसिंह श्रेष्ठ र लोकेन्द्रबहादुर चन्द तथा तत्कालीन पञ्चायत नीति तथा जाँचबुझ समितिका अध्यक्ष नवराज सुवेदी, तत्कालीन राज्यमन्त्रीद्वय कमल थापा र निरञ्जन थापा, नेता पशुपतिशमशेर जबरा र शरतसिंह भण्डारीलगायतलाई दोषी ठहर्याएको थियो। जनआन्दोलनको क्रममा ०४६ फागुन ७ देखि चैत मसान्तसम्म मुलुकमा घटेको घटनासम्बन्धी भाग १ र फागुन १ देखि फागुन ६ सम्म पोखरामा घटेको घटनाका सम्बन्ध भाग २ मा उल्लेख गरिएको मल्लिक आयोगको प्रतिवेदन ढिलै भए पनि कारबाही किन र कसरी भन्ने गोपाल सिवाकोटी चिन्तन द्वारा लिखित पुस्तक उल्लेख छ। झापा, मोरङ, सुनसरी, धनुषा, काठमाडौं, भक्तपुर, ललितपुर, चितवन, मकवानपुर, कास्की, पाल्पा र रुपन्देहीका घटना आयोगका ठहर राय १ मा उल्लेख छ। पोखरामा भएको घटनाको सम्बन्धमा आयोगको ठहर राय २ मा उल्लेख छ। यो प्रतिवेदनको मूल कपी भने गोप्य नै छ। सूचना माग्दा पनि दिइएन प्रतिवेदन मल्लिक आयोग प्रतिवेदन गोप्य राखिएपछि त्यसको खोजी सुरु भयो। युवा नेता कृष्ण केसीले यो प्रतिवेदन गृह मन्त्रालय, प्रधानमन्त्री कार्यालय पुगेको तर नपाएपछि सूचना आयोगमा निवेदन दिएका थिए। तर, कतैबाट त्यो प्रतिवेदन हात लागेन्। युवा नेता केसी भन्छन्, यो प्रतिवेदन कहाँ लुकाइएको छ, मैले सूचना आयोगसम्म पुग्दा पनि पाइन्। उनी जनता तत्काल थुमथुम्याउन मात्रै आयोग समितिहरू बन्ने गरेको बताउँछन्। दराजमा थन्क्याउन किन यस्ता आयोग समिति बन्छन् ? यत्रो खर्च गरेर आयोग किन बनाउनु परेको हो ? जनताको आँखामा धुलो छर्किन मात्रै बनाइएका हुन् भन्ने देखिन्छ, उनी भन्छन्। पटकपटक आन्दोलन भएर राजनीतिक परिवर्तन भए पनि आधारभूत वर्गले केही नपाएको उनको तर्क छ। सूचना माग भएपछि सूचना आयोगले यो प्रतिवेदन सार्वजनिक गर्न सरकारलाई आदेश थियो तर गृह मन्त्रालयलाई सूचना दिनभन्दा प्रधानमन्त्री कार्यालयमा देखाउने, प्रधानमन्त्री कार्यालयमा भन्दा गृह मन्त्रालयमा देखाउने काम गरेको थियो। प्रधानमन्त्री र गृह मन्त्रालयसँगै राखेर यो प्रतिवेदन सार्वजनिक गर्न निर्देशन गरेपछि तत्कालीन सरकारले संसद्को पुस्तकालयमा राखिदिन्छौं भनेको थियो। तत्कालीन प्रमुख सूचना आयुक्त कृष्णहरि बास्कोटाले आफ्नो पालामा मल्लिक आयोगका प्रतिवेदन सार्वजनिक गर्न सरकारलाई आदेश दिएको बताए। त्यसपछि संसद् सचिवालयमा राख्ने प्रतिबद्धता सरकारले गरेको उनको भनाइ छ। उनले यो प्रतिवेदन संसद्को पुस्तकालयमा उपलब्ध हुनुपर्ने बताए। आन्दोलन दबाउने पदाधिकारी, प्रशासनलाई प्रतिवेदन अनुसार दण्डजरिवाना र सजाय गर्नुपथ्र्यो, त्यो त भएन नै, उल्टै प्रतिवेदनसमेत गोप्य राखियो, उनले भने, जनताले सूचना पाउँ भनेर आएपछि हामीले प्रतिवेदन सार्वजनिक गर्न आदेश गर्यौं तर यसबेला गृहले प्रधानमन्त्री कार्यालय, प्रधानमन्त्री कार्यालयले गृहलाई देखाएर पन्छिने प्रयास गरे, हामीले दुवै राखेर सार्वजनिक गर भन्यौं, यसपछि प्रतिवेदन कता सार्वजनिक गर्ने भन्नेमा सरकार अलमल पर्यो र संसद्को पुस्तकालयमा राखिदिन्छौं भन्यो। उनी थप्छन्, मेरो बुझाइमा त्यहाँ नै हुनुपर्ने हो, फेरि लुकाएको के गर्यो, त्योचाहिँ संसद्को पुस्ताकालयमा बुझ्नुपर्छ। पुराना वामपन्थी नेता घनेन्द्र बस्नेत मल्लिक आयोगको प्रतिवेदन कार्यान्वयन नभएको बताए। यो प्रतिवेदनमा २०४६ सालको आन्दोलनको दमनको विषय थियो, उनले भने, मल्लिक आयोगको प्रतिवेदन बुझाइयो तर त्यो कार्यान्वयन आएनन्। उनले यस्ता प्रतिवेदन तत् सरकारले कार्यान्वयन गर्न ध्यान दिनुपर्ने बताए। उनले प्रतिवेदन नै सार्वजनिक भएकाले आफूले त्यो विषयमा बृहत् जानकारी नभएको पनि बताए। हरिहर विरही, विलेश्लक मल्लिक आयोगले दोषी ठहर गरिएकालाई कारबाही भएको भए त्यसपछि ज्यादतीपूर्ण काममा संलग्न हुनेहरू हच्किने थिए। दोषी ठहर्याएका कमल थापा र निरन्जन थापा लगायतलाई आयोगले दोषी ठहर्याएको थियो। मल्लिक आयोग कार्यान्वयन भएको भए, यी व्यक्ति यही बेला कारबाहीमा पर्थे। अरू पनि यस्ता ज्यादतीपूर्ण काममा लाग्न हच्किच्याउँथे। उनीहरू नै पुनः २०६२६३ मा दमन लागे। कृष्ण केसी नेता, माओवादी केन्द्र आयोगको प्रतिवेदन गृह मन्त्रालय, प्रधानमन्त्री कार्यालय पुगेको थियो। तर, त्यहाँ भेटिँदैन। मैले ती स्थानमा नपाएपछि सूचना आयोगमा निवेदन दिएँ। तर, कतैबाट त्यो प्रतिवेदन हात लागेन। यो प्रतिवेदन कहाँ लुकाइएको छ ? मैले सूचना आयोगसम्म पुग्दा पनि पाइन्। जनतालाई तत्काल थुमथुम्याउन मात्रै आयोग समितिहरू बनेको देखियो। दराजमा यत्रो खर्च गरेर आयोग किन बनाउनु परेको हो ? पटकपटक आन्दोलन भएर राजनीतिक परिवर्तन भए पनि आधारभूत वर्गले केही पाएको छैन। नीलाम्बर आचार्य मन्त्री, तत्कालीन कानुन तथा न्याय अन्तरिम सरकारले कारबाही गर्ने भनिएकाहरूको पासपोर्ट रोक्नेदेखि महान्यायाधिवक्तालाई थप कारबाही गर्न सरकारले निर्णय पनि गरेको हो। प्रतिवेदनअनुसार दोषी देखाइएकाको पासपोर्ट जफत गर्न दोषीलाई कारबाहीका लागि महान्यायाधिवक्ताको कार्यालयमा पाइएको थियो। तर, कारबाही भएन। बरु कृष्णप्रसाद भट्टराई नेतृत्वमा रहेको सरकारको विषयमा भ्रम छर्ने काम भयो। कृष्णहरि बास्कोटा, तत्कालीन प्रमुख सूचना आयुक्त मेरो पालामा मल्लिक आयोगका प्रतिवेदन सार्वजनिक गर्न सरकारलाई आदेश दिएको हो। आन्दोलन दबाउने पदाधिकारी, प्रशासनलाई प्रतिवेदनअनुसार दण्डजरिवाना र सजाय गर्नुपथ्र्यो। त्यो त भएन। उल्टै प्रतिवेदनसमेत गोप्य राखियो। हामीले प्रतिवेदन सार्वजनिक गर्न आदेश गर्यौं। त्यसबेला गृहले प्रधानमन्त्री कार्यालय, प्रधानमन्त्री कार्यालयले गृहलाई देखाएर पन्छिने प्रयास गरे। हामीले दुवै राखेर सार्वजनिक गर भन्यौं। यसपछि प्रतिवेदन कता सार्वजनिक गर्ने भन्ने सरकार अलमल पर्यो र संसद्को पुस्तकालयमा राखिदिन्छौं भन्यो। मेरो बुझाइमा त्यहाँ नै हुनुपर्ने हो। फेरि लुकाइयो वा के भयो थाहा छैन। घनेन्द्र बस्नेत, वामपन्थी नेता मल्लिक आयोगको प्रतिवेदन कार्यान्वयन भएन। यो प्रतिवेदनमा २०४६ सालको आन्दोलनको दमनको विषय थियो। मल्लिक आयोगको प्रतिवेदन बुझाइयो तर त्यो कार्यान्वयनमा आएनन्। यस्ता प्रतिवेदन तत् सरकारले कार्यान्वयन गर्न ध्यान दिनुपर्ने हो। प्रतिवेदन नै सार्वजनिक भएकाले मैले त्यो विषयमा बृहत् जानकारी भएन। मल्लिक आयोगले दोषी ठहर गरिएकाहरू १ मरिचमान सिंह श्रेष्ठ २ हरिबहादुर बस्नेत ३ परशुनारायण चौधरी ४ गुञ्जेश्वरीप्रसाद सिंह ५ सुशीला थापा ६ भरतबहादुर प्रधान ७ प्रकाशबहादुर सिंह ८ कृष्णचरण श्रेष्ठ ९ फत्तेसिंह थारु १० रमेशनाथ पाण्डे ११ नीरञ्जन थापा १२ जितसिंह खड्का १३ ओमकार गौचन १४ नरबहादुर बुढाथोकी १५ शरदसिंह भण्डारी १६ कमल थापा १७ लक्ष्यबहादुर गुरुङ १८ आङछिरिङ लामा १९ जनकबहादुर शाह २० क्षेत्रप्रताप अधिकारी २१ परशुराम खापुङ २२ बेनुपराज प्रसार्इं २३ मृगेन्द्रकुमार यादव २५ शैलेन्द्रकुमार उपाध्याय २६ बन्द्री मण्डल २७ नवराज सुवेदी २८ लोकेन्द्रबहादुर चन्द २९ नैनबहादुर स्वाँर ३० पशुपतिशमशेर जबरा ३१ अभ्युतराज रेग्मी ३२ डा मोहमद मोहसिन ३३ हरिशचन्द्र महत ३४ सुरेन्द्रबहादुर बस्नेत ३५ राधेश्याम कमारो ३६ गणेश शेरचन ३७ नरेन्द्रविक्रम शाह ३८ लोकबहादुर श्रेष्ठ ३९ भक्तबहादुर कोइराला ४० नरेन्द्रकुमार चौधरी ४१ विष्ष्णुराज पन्त ४२ वबुअन ठाकुर ४३ खड्गबहादुर जिसी ४४ योगेन्द्रनाथ ओझा ४५ शंकरराज पाठक ४६ दानबहादुर शाही ४७ नवराज गुरुङ ४८ नन्दकुमार कार्की ४९ लक्ष्मणलाल श्रेष्ठ ५० वल्लभमणि दाहाल ५१ केशवराज राजभण्डारी ५२ सुवर्णलाल श्रेष्ठ ५३ प्रेमकुमार वान्तवा ५४ विमलप्रसाद कोइराला ५५ टेकबहादुर थापा ५६ गणेशप्रसाद भट्टराई ५७ ऋषिराम लामिछाने ५८ बलराम कापर ५९ सुशीलकान्त झा ६० आत्माराज पाण्डे ६१ खेमराज रेग्मी ६२ मेघराजबहादुर विष्ट ६३ अम्बरबहादुर कार्की ६४ सूर्यबहादुर केसी सेना तथा प्रहरीतर्फ १ सत्चितशमशेर जबरा २ गडुलशमशेर जबरा ३ हेमबहादुर सिंह ४ अच्यूतकृष्ण खरेल ५ रविकान्त अर्याल ६ बाबुराम गुरुङ ७ कृष्णबहादुर लामा ८ मोहनबहादुर खड्का ९ रामबहादुर लामा १० विनोद थापा ११ खिलबहादुर थापा १२ जितबहादुर पुन १३ अब्दुल लतिफ खाँ १४ रामेश्वरप्रसाद खरेल १५ रमेशराज लामा १६ जितबहादुर लामा १७ अभ्युतपाणी गौतम १८ किसनसिंह गुरुङ १९ प्रभुसिंह लामा २० धनबहादुर भण्डारी २१ फौजबहादुर खत्री २२ श्यामसिंह थापा २३ जितबहादुर तामाङ २४ शहवीर थापा २५ ज्ञानेन्द्रविक्रम महत २६ माधवबहादुर थापा २७ इन्द्रबहादुर थापा २८ कृष्णबहादुर भुजेल २९ शम्भु थापा ३० अमरनेमाङ सुब्बा ३१ अमरसिंह शाह ३२ महेन्द्रकुमार भट्टचन ३३ विजयश्वर घिमिरे ३४ चन्द्रबहादुर तामाङ ३५ सोमबहादुर सिंजाली ३६ रवीन्द्र खड्का ३७ माधव केसी ३८ मोहन धानुक ३९ प्रकाश कुँवर ४० सुरेश पन्थी ४१ उत्तम केसी ४२ भीमबहादुर शाही ४३ सन्तबहादुर कुमाल ४४ सूर्यध्वज खाँड ४५ ठाकुरराम बर्तौला ४६ द्वारिकाबहादुर श्रेष्ठ ४७ पदमबहादुर मोक्तान ४८ क्षेत्रबहादुर केसी ४९ भीमबहादुर थापा ५० गोपाल रायमाझी ५१ राजेन्द्रबहादुर सिंह ५२ रामकाजी वान्तवा ५३ कर्णबहादुर लिम्बू ५४ योेगेन्द्रबहादुर कटुवाल ५५ राजबहादुर विष्ट ५६ मोहनकुार शेर्पा ५७ ज्ञानबहादुर केसी ५८ जयसिंह थापा ५९ किरण गौतम ६० लक्ष्मण गिरी ६१ देवीप्रसाद पोखरेल ६२ गयाप्रसाद साहू ६३ सुरेन्द्र पाल ६४ सुरतबहादुर शाह ६५ तीर्थकुमार प्रधान ६६ं राजेश न्यौपाने ६७ बुद्धरत्न डंगोल ६८ गणेशबहादुर गुरुङ ६९ धनबहादुर लामा ७० जन्मजय शाह ७१ मुकुन्द घिमिरे ७२ नारायणबहादुर गिरी ७३ नेत्रबहादुर गुरुङ ७४ खड्गबहादुर गुरुङ ७५ रवीन्द्रप्रसाद चौधरी ७६ हृदयनारायण ठाकुर ७७ सन्तबहादुर आले"
"आगलागी, बेवास्ता गरिएको विपद्","बाढी, पहिरो र भूकम्प प्राकृतिक विपद् हुन्। भूकम्प कहिले आउँछ र कहाँ आउँछ ? भन्न नसकिने विपद् हो। गम्भीर भएर नसोचिएको तर बर्सेनि थुप्रै नेपालीको ज्यान लैजाने विपद् हो, आगलागी। मूलरूपमा आगलागी र वन डढेलो मानवीय कमीकमजोरी र कारणकै उपज देखिन्छ। कताकति वन डढेलो प्राकृतिक कारणबाट पनि लाग्छ। वन वा बस्ती दुवैतिरका आगलागीले नेपालमा प्रत्येक वर्ष मानव जीवनलाई क्षति पुर्याएकै छन्। यो सालको वैशाखदेखि फागुन २४ गतेसम्मको तथ्यांक हेर्ने हो भने थाहा हुन्छ। आगलागीमा परेर ८१ जनाको ज्यान गएको छ। ३ सय ५० जना घाइते भएका छन्। यो अवधिमा नेपालका २ हजार ६३ ठाउँमा आगलागी भएको छ। बितेका ५ वर्ष हेर्दा हरेक वर्ष थुप्रै जनाले आगलागी र डढेलोबाट ज्यान गुमाएका छन्। २०७७ मा ९७ जनाको मृत्यु आगलागी वा डढेलोमा परेर भएको थियो। आर्थिक क्षति पनि उत्तिकै भएको छ। यो वर्ष २ अर्ब नोक्सान भयो। कहिले २, कहिले ३ त कहिले ४ अर्ब रुपैयाँसम्मको आर्थिक क्षति भएको छ। बाढी पहिरोबाट बर्सेनि २ सयजना नेपालीले ज्यान गुमाउँछन् भन्ने सरकारी तथ्यांक छ। यो हिसाबले हेर्दा आगलागी पनि ठूलो संख्यामा ज्यान लिइरहेको विपद् रहेको प्रष्टिन्छ। विपद्लाई दैवी प्रकोप होइन, प्राकृतिक प्रकोप भनेर अचेल परिभाषा पनि बदलिएको छ। प्राकृतिक भए पनि मानवीय त्रुटि, कमजोरी कारण हुन्छ। त्यसको जोखिम न्यूनीकरण गर्न सकिन्छ भन्ने मान्यता छ। विपद् जोखिम न्यूनीकरणको सन्दर्भ आउँदा आगलागी हाम्रो राज्य र नागरिकको प्राथमिक सूचीमा परेको आभास हुन सकेको छैन। गर्मी मौसममा मात्रै नभई हिउँद याममा पनि वन जंगलमा लागिरहेका डढेलोका दृष्टान्तले यसको जोखिम न्यूनीकरण होइन, बर्सेनि वृद्धि भएको बताउँछ। कुनै पनि विपद् आइसकेपछि उद्धार र राहतका लागि लगानी गर्नुभन्दा त्यसको जोखिम कम गर्नु नै बुद्धिमानी हो। विपद् व्यवस्थापन गर्न भनेरै सरकारले विपद् जोखिम न्यूनीकरण तथा व्यवस्थापन ऐन २०७४ बनायो। त्यसैअन्तर्गत राष्ट्रिय विपद् जोखिम न्यूनीकरण तथा व्यवस्थापन प्राधिकरण गठन भइसकेको छ। विपद् केन्द्रित भएर छुट्टै प्राधिकरण गठन हुनु सुखद र स्वागतयोग्य हो। तर, प्राधिकरण फगत सरकारको एउटा निकायका रूपमा सीमित छ। यसको अस्तित्व यसको उपस्थितिले देखाउने हो। विपद्मा परेका र जोखिममा रहेकाहरूले त्यसको महसुस गर्न सकेका छैनन्। र, सरकारले आगलागीलाई विशेष तवरले हेर्न प्राधिकरणभित्र वा गृह मन्त्रालयमा एउटा युनिट नै आगलागी तथा डढेलो केन्द्रित हुनुपर्ने हो। त्यसको हुन सकेको छैन। डढेलो वा आगलागी नियन्त्रण र त्यसको जोखिम न्यूनीकरण गर्न पहिलो त मानवीय सचेतता जरुरी छ। वन डढेलोका धेरै घटनामा चुरोट खाएर ननिभाई फालिदिने, घाँस उम्रन्छ भनेर आगो झोसिदिने, खोरिया फाँड्नेलगायत कारण देखिन्छ। बस्तीका आगलागीमा अँगेनोको आगो राम्ररी ननिभाउने, ग्यास चुहिने, बिजुली सर्ट हुनेलगायत कारण देखिन्छ। यी सबैमा मानवीय सचेतनाकै कमजोरी हो। प्राधिकरणले सचेतनालाई फोकस गर्नैपर्छ। सहर बजारमा अचेल भइरहेका आगलागीको कारण बिजुली सर्ट हुनु देखिएको छ। त्यसका लागि बिजुलीको वेयरिङ र त्यसको व्यवस्थापन गुणस्तरीय बनाउनु पर्छ। स्थानीय तहले प्रत्येक घरको वाइरिङलाई मापदण्ड तोकेर पूरा भएमात्रै घर सम्पन्नको प्रमाणपत्र दिनु पर्छ। अथवा विद्युत् प्राधिकरणले पनि मापदण्ड पूरा गरेकालाई बिजुली जडान गरिदिने गर्नुपर्छ। अर्काे घर र भवनहरूमा आगलागी नियन्त्रण गर्ने प्रविधि जडानलाई अनिवार्य बनाउनुपर्छ। जस्तो विकसित देशका प्रत्येक घरमा फायर अलार्म हुन्छ। त्यो आलर्मको सूचना स्थानीय सरकारको पनि पुग्छ। आगलागी भए तुरुन्तै उद्धार गरिन्छ। नेपालमा भने सहरबजारमै भीषण आगालागी हुँदा पनि निभाउने दमकल पनि पर्याप्त हुँदैनन्। हालैका दिनहरूमा वन डढेलो र कतिपय बस्तीका आगो निभाउन हेलिकोप्टर पनि प्रयोग गरिएको छ। आगो नियन्त्रणका लागि पर्याप्त फायर फाइटर जनशक्ति विकास गर्ने, स्रोत साधन जस्तै एम्बुलेन्स, दमकल र हेलिकोप्टरै पनि उपलब्ध हुनुपर्छ। तर, आजसम्म पनि आगलागीलाई अरू विपद् जसरी गम्भीर रूपमा लिइएको छैन। जसको परिणाम बर्सेनि अर्बौंको धनजन खरानी भइरहेको छ।"
खानेपानीलाई २ अर्ब सहयोग,"काठमाडौं : जापानले विराटनगरमा खानेपानी आयोजना सुधारका लागि २ अर्ब ७ करोड अनुदान दिने भएको छ। अर्थ सचिव मधुकुमार मरासिनी र नेपालका लागि जापानी राजदूत किकुता युताकाले बिहीबार अनुदानपत्रमा हस्ताक्षर गरेका हुन्। परियोजना कार्यान्वयनका लागि भएको अर्को अनुदान सम्झौतामा जाइका नेपालका प्रतिनिधि ओकुबो अकिमित्सु र अर्थ मन्त्रालयका आर्थिक सहयोग तथा समन्वय महाशाखा सहसचिव ईश्वरीप्रसाद अर्यालले हस्ताक्षर गरे। यो परियोजनाले विराटनगरको खानेपानी क्षेत्रलाई फराकिलो बनाउँदै स्थानीयको जीवनस्तर उकास्ने लक्ष्य लिएको छ। अहिले विराटनगरवासीले खानेपानीका लागि कमसल इनारमा भर पर्नु परेको छ। सुरक्षित पिउने पानी अभावले प्रभावित भएका छन्। यो परियोजनाले त्यसलाई सुधार गर्न मद्दत गर्नेछ, विज्ञप्तिमा भनिएको छ। नयाँ गहिरा इनार र पानी निर्माण गरेर एक लाख जनताका लागि स्थायी रूपमा सफा पानीको सुविधा प्रदान गर्न खोजिएको जापानी दूतावासले जनाएको छ। राजदूत किकुताले नेपालीको जीवनस्तर उकास्न जापानले बहुआयामिक सहयोग गर्दै आएको बताए। कोभिड१९ महामारीका समयमा जापानले समयमै खोपसहित धेरै सहयोग विस्तार गर्यो। अन्य आर्थिक सहयोग पनि गरेको छ, उनले भने।"
भारतबाट आफ्नो भूमिमा सुपरसोनिक वस्तु आएको पाकिस्तानको दावी : भारतसँग जवाफ माग्यो,"इस्लामावाद : पाकिस्तानी सेनाले बिहीबार धेरै उचाइबाट एक सुपरसोनिक वस्तु भारतबाट आएको र पाकिस्तानी भूमिमा ठोक्किएको दावी गरेको छ। पाकिस्तानले उक्त वस्तु आफैँ खसेको र पाकिस्तानी वायुसेनाले निगरानी गरिरहेको बताएको छ। यात्रु उडानका लागि यो निकै खतरनाक भएको उनीहरुको भनाइ छ। यसबारे पाकिस्तानले भारतसँग जवाफ पनि मागेको छ। पाकिस्तानको यो दावीमा भारतबाट भने कुनै प्रतिक्रिया आएको छैन। पाकिस्तानका महानिर्देशक इन्टर सर्भिस पब्लिक रिलेसन्स (आईएसपीआर) का प्रवक्ता मेजर जनरल बाबर इफ्तिखारले भने, 'मार्च ९ मा भारतीय क्षेत्रबाट तीव्र गतिमा उडिरहेको वस्तु आएको थियो। यसलाई पाकिस्तानको मियाँ चन्नु नजिकै देखाइएको थियो। तर त्यो असफल भयो। यसले पाकिस्तानी सर्वसाधरण जनताको सम्पत्ति नोक्सान भयो। यसले पाकिस्तानको हवाई क्षेत्रको उल्लंघन गरेको छ। पाकिस्तानी वायुसेनाको नजर यसैमा रह्यो। यो भारतको सिरसाबाट आएको हो।' पाकिस्तानी सेनाले यस मामिलामा जे भएको छ, त्यसको भारतले स्पष्टीकरण दिनुपर्ने बताएको छ। बाबर इफ्तिखारले यस विषयमा पाकिस्तानी सेनाले अनुसन्धान गरिरहेको बताए। जनरल बाबरले पाकिस्तानले भारतको जवाफ पर्खिरहेको बताए। उनले पाकिस्तानी क्षेत्रमा यो तीन मिनेटको लागि आएको बताए। अहिले पाकिस्तानको राजनीतिमा निकै हलचल मच्चिएको छ। विपक्षी दलले प्रधानमन्त्री इमरान खानविरुद्ध अविश्वासको प्रस्ताव ल्याउने भएको छ। यसलाई लिएर सत्तापक्ष र प्रतिपक्षमा शाब्दिक हमला भइरहेका छन्। बीबीसी"
महिला विदेशमन्त्रीहरूद्वारा अफगान महिलामाथि लगाइएका प्रतिबन्ध हटाउन आह्वान,"काबुल : अफगानिस्तानमा आयोजित एक बैठकमा विश्वका कम्तिमा १७ देशका महिला विदेशमन्त्रीहरूले अफगानिस्तानमा भइरहेको मानवअधिकार उल्लङ्घन र महिलामाथि हुने प्रतिबन्धका सम्बन्धमा गहिरो चिन्ता व्यक्त गरेका छन्। अफगानिस्तानमा जारी महिला दमन बारे चिन्ता व्यक्त गर्दै विदेशमन्त्रीहरूले तालिबानलाई सबै प्रतिबन्धहरू हटाउन आह्वान गरेका छन् । अफगानिस्तानमा महिलाहरूको दमनमा चिन्ता व्यक्त गर्दै विदेश मन्त्रीहरूले तालिबानलाई अफगान महिलाहरू विरुद्धका सबै प्रतिबन्धहरू, विशेष गरी शिक्षा अवरोधहरू हटाउन आग्रह गरेको, टोलो न्यूजले उल्लेख गरेको छ। मन्त्रीहरूले मानवअधिकार उल्लङ्घन बारे गहिरो चिन्ता व्यक्त गर्दै विशेष गरी महिला र केटीहरूलाई शिक्षामा पूर्ण पहुँच र सहभागिताको सुनिश्चितता गर्न आह्वान गरेका छन् । बैठकका सहभागीहरूले तालिबानका कार्यहरू, विशेष गरी महिलासँग सम्बन्धित गतिविधिहरूको नजिकबाट निगरानी जारी राख्ने निर्णय पनि गरेका छन्। अफगान महिला र मानव अधिकारका लागि अमेरिकी विशेष दूत रिना अमिरीले अन्तरराष्ट्रिय महिला दिवसमा समावेशी, स्थिर र आर्थिक रूपमा सक्षम अफगानिस्तानका लागि अफगान महिलाहरूको सहभागिताको महत्त्वमा जोड दिएपछि यो कुरा सार्वजनिक भएको हो । यसैबीच तालिबानले अफगानिस्तान कब्जा गरेपछि अफगान महिलाहरू जागिरबाट वञ्चित भएका छन् ।"
सोलुखुम्बुको गोराखानीमा शंकास्पद वस्तु भेटियो,सोलुखुम्बु : सोलुखु्म्बुको गोराखानीमा शंकास्पद वस्तु फेला परेको छ। जिल्लाको सोलुदुधकुण्ड नगरपालिका ९ गोराखानीको एक जंगलमा बम जस्तो देखिने बस्तु भेटिएको प्रहरीले जनाएको छ। प्रहरी निरीक्षक ओमप्रकाश यादवका अनुसार बिहीबार साँझ वडा कार्यालयबाट करिब एक किलोमिटर दक्षिणतर्फको जंगलमा कालो प्लाष्टिकमा बेरिएको अवस्थामा तार सहितका बस्तु भेटिएको हो। घटनास्थललाई स्थानीय प्रहरीले सुरक्षित राखेको छ भने शुक्रबार बिहान जिल्ला प्रहरी कार्यालयबाट प्रहरी निरीक्षक ओम प्रकाश यादवको कमाण्डमा प्रहरी टोली खटिएको छ। उक्त शंकास्पद वस्तु निस्कृय गर्न ओखलढुंगाबाट नेपाली सेनाको बम डिस्पोजल टोली झिकाएको जिल्ला प्रहरी कार्यालय सोलुखुम्बुले जनाएको छ।
संकटपूर्ण अर्थतन्त्र,"नेपालको अर्थतन्त्रका परिसूचकहरू केही नकारात्मक र कमजोर हँुदै गएका छन्। त्यसैले यसप्रति अर्थविद्सहित धेरैले चिन्ता व्यक्त गर्न थालेका छन्। के अर्थतन्त्र सम्हाल्न नसकिने गरी डामाडोलकै अवस्थामा पुगेको हो ? वा संकटपूर्ण अवस्थामा गएको हो। अथवा त्यस्तो डराउनु पर्ने अवस्था छैन। यस्ता चर्चा परिचर्चा हुने गरेका छन्, जुन स्वाभाविक पनि हो। यसैको सरेफेरोमा हेर्दा वास्तवमा अर्थतन्त्र उपलब्ध तथ्यांक र सूचनाहरूको आधारमा कस्तोे अवस्थामा छ ? त्यसको विश्लेषण गर्ने र त्यसको आधारमा अर्थतन्त्रलाई कसरी सुधार्न सकिन्छ ? भन्ने बारेमा व्यावहारिक सुझावसमेत दिने जमर्को गरिएको छ। अर्थतन्त्रको वर्तमान अवस्थाको बारेमा विश्लेषण गर्दा यसका चारै क्षेत्र सरकारी वित्त, वित्तीय (मौद्रिक, पुँजीबजार) क्षेत्र र वैदेशिक व्यापार तथा भुक्तानीबाह्य क्षेत्रको आधारमा समष्टिगत स्थितिको लेखाजोखा गर्नु आवश्यक छ। यस परिपे्रक्ष्यमा मूल्यांकन गर्दा आर्थिक स्थिति जटिल अवस्थातिर अर्थात् संकटपूर्ण अवस्थामा धकेलिँदै गएको छ। महाभूकम्पपश्चात् विगत दुई वर्षदेखि कोभिडको मारवाट अर्थतन्त्र प्रताडित भइरहेको छ। आव २०७६०७७ मा आर्थिक वृद्धि २ प्रतिशतले ह्रास भयो। गत आव २०७७०७८ मा २ प्रतिशतले मात्र वृद्धि भएको छ। जहाँसम्म यो आव २०७८।०७९ मा सरकारले ७ प्रतिशतको अविश्वसनीय आर्थिक वृद्धिको लक्ष्य राखेकोमा केन्द्रीय तथ्यांक विभागले भने ५१ प्रतिशतको प्रारम्भिक अनुमान गरेको छ। तर यस आवको प्रथम ६ महिनाको स्थिति र बाँकी अवधिको सम्भावनालाई हेर्दा आर्थिक वृद्धि कमजोर रहने देखिन्छ। अर्थतन्त्र लयमा फर्कन खोजेता पनि साना व्यवसाय र तल्लो वर्गलाई उचित राहतको अभाव छ। नेपाल घरेलु तथा साना उद्योग महासंघका अनुसार २० प्रतिशत (करिब दुई लाख) यस्ता उद्योग व्यवसाय बन्द भएका साथै अन्य कतिपय यस्तो व्यवसाय बन्द भइसकेका छन्। यस्तै करिब १५ लाखले गुमाएको रोजगारी पुनस्र्थापित अझै नभइसकेको अवस्था छ। साथै न्यून आर्थिक गतिविधिले नयाँ रोजगारी सिर्जना हुन नसकेको देखिन्छ। तरलता संकटले हाल कर्जा प्रवाह पनि अवरुद्ध भएको पाइन्छ। जसले आर्थिक गतिविधिमा रोक लगाएको परिप्रेक्ष्यमा उत्पादन र आयआर्जनका साथै रोजगारी लयमा फर्कन सकेको छैन। अर्कोतर्फ बेमौसमको वर्षा र बाढीले गर्दा धान करिब ९ प्रतिशतले घटेको छ। आर्थिक वृद्धिको एउटा बलियो आधार पुँजीगत खर्च ज्यादै न्यून स्थितिमा छ। यस आधारमा यो वर्षको आर्थिक वृद्धि विश्व बैंक र एडीबीको ४ प्रतिशत प्रक्षेपण गरे पनि ३५ प्रतिशतको हाराहारीमा रहने देखिन्छ। सरकारी वित्तमा आयात बढेको आधारमा राजस्व वृद्धि सन्तोषजनक भएता पनि आर्थिक वृद्धि बढाउनमा योगदान गर्ने पुँजीगत खर्च (संघीय) यस आवको प्रथम ६ महिनामा ८ प्रतिशत र ९ महिनामा १३ प्रतिशत छ। जसको अति न्यून वृद्धि हुनु साथै प्रदेश र स्थानीय तहको पुँजीगत खर्च औसतमा यस्तै न्यून रहेकोमा पुँजीगत खर्चको योभन्दा संकटपूर्ण स्थिति के होला ? त्यस्तै चालु खर्चको गतिलाई रोक्न पनि सरकारले सकेको छैन। यस अवधिमा सरकारले वैदेशिक अनुदान र ऋण परिचालन पनि ज्यादै न्यून हुनु वैदेशिक सहयोगमा अर्को संकटपूर्ण स्थिति हो। यी समस्याले तरलता संकटलाई अझै गहिराएको छ भने आर्थिक वृद्धिलाई अवरोध गरिहेको छ। हाल देखिएकोे तरलता संकट र बैंकिङ क्षेत्रमा बढ्दो जोखिमले वित्तीय क्षेत्र संकटपूर्ण स्थितिबाट गुज्रिरहेको छ। विगत केही वर्षदेखि बेलाबेलामा कहिले तरलता संकट र कहिले उच्च तरलता हुने गरेको थियो। यस वर्षको तरलता संकट भने पहिलेभन्दा फरक अर्थात् गहिरो र लामो अवधिको हुने देखिन्छ। यस्तो तरलता संकटले कर्जा संकुचनमार्फत अर्थतन्त्रको वृद्धिमा रोक र उच्च कर्जा जेखिममार्फत वित्तीय संकट निम्त्याउने खालको छ। यसका साथै उच्च मुद्रास्फीति (गत वर्षभन्दा करिब दोब्बर ६ प्रतिशत २०७८ पुसमा) र उच्च शोधनान्तर घाटा बढाउनमा पनि गहिरो धक्का दिइरहेको छ। वित्तीय क्षेत्रको संकटले सबै क्षेत्रलाई असर गरिरहेको हुँदा यस क्षेत्रको समस्या अरू क्षेत्रको भन्दा बढी संवेदनशील र महŒवपूर्ण देखिन्छ। यो क्षेत्र बढी जोखिमपूर्ण भएको भनी हालै आईएफएफले नेपाललाई वार्निङ समेत गराएको छ। नेपालको यस्तो जोखिमपूर्ण स्थिति २००८ र २००९ को विश्व वित्तीय संकटमा पनि थिएन। बैंक वित्तीय संस्था (बैवि संस्था) को क्षमताभन्दा बढी ऋण प्रभाव भएर नै यस्तो तरलता संकट देखिएको छ। गत २०७८ पुससम्ममा कर्जा प्रभाव गत वर्षको १२ प्रतिशतको तुलनामा ३० प्रतिशत (वार्षिक १९ प्रतिशतको लक्ष्यको विरुद्ध)ले उच्च वृद्धि भएको छ। बैंकिङ क्षेत्रको कर्जावृद्धिको जीडीपी वृद्धिमा न्यून अर्थात् एक प्रतिशत कर्जावृद्धिको यसमा ०२३ प्रतिशत मात्र प्रभाव भएको परिप्रेक्ष्यमा वैवि संस्थाको कर्जा हालसाल जीडीपीबरावर पुिगसकेको छ। यसले पनि यो क्षेत्र संकटपूर्ण हुँदै गएको छ। नियमकले बढाएको ९० प्रतिशतको सीडीरेसियो कतिपय यस्ता संस्थाको ९४९८ प्रतिशतसम्म पुगेको छ। आवश्यक क्षेत्रमा पनि हालसाल सहुलियतपूर्णसहित अन्यकर्जा दुई लाख रुपैयाँ पनि नपाउने विकराल अवस्था छ। नियामकले ब्याजदर नियन्त्रण नीति र एकपछि अर्को नीतिगत विचलन, अस्थिर र इनकन्सिस्टेन्ट पोलिसी अपनाइएको पाइन्छ। तर पनि घरजग्गा जस्तो अनुत्पादकमा लगानी बढेको तर पुँजीबजार धेरै खुम्चिएर धराशायी भयो। त्यसो हँुदा यसको लगानी क्रिप्टोकरेन्सी, अन्य देशमा लगानी, विदेशी विनिमय तथा विप्रेषणमा विचलन, सुन तथा विलासिताका वस्तुको आयात र खुलासीमा पारी पुँजी पलायन हुँदै गइरहेको छ। परिणामस्वरूप तरलता संकट झन् बढ्दै गइरहेको छ। केही वर्षदेखि र खासगरी हालसाल मौद्रिक नीति कार्यान्वयन क्रममा गलत नीति, विभेदपूर्णकमजोर सुपरिवेक्षण, आस्थापूर्वाग्रही कारबाही, माइक्रो म्यानेजमेन्ट, अधिक नियन्त्रणजस्ता समस्याले वास्तवमै वित्तीय क्षेत्र प्रणालीगत जोखिममा छ। यस्तो स्थिति आउनमा पुँजीगत खर्च गर्ने सरकारको अक्षमता कारक देखिन्छ। यस्तै केही सेवाग्राही समूहको एक डिजिटमा ब्याजदर कायम गर्ने स्वार्थको प्रभाव र अर्थतन्त्रको क्षमताभन्दा बढीले चुक्ता पुँजी बढाइएको छ। सोहीअनुसार प्रतिफल दिन बैवि संस्थाको एग्रसिभ लगानी पनि जिम्मेवार छन्। नियामकले बलियो पारदर्शी र स्वस्थ सुपरिवेक्षण गर्नासाथ प्रशस्त खराब ऋण तिर्नुपर्ने स्थिति हुन्छ। त्यो तिर्न नसक्दा मुलुक वित्तीय संकटतर्फ जान्छ। २००८०९ को विश्व वित्तीय संकट यस्तै बढी लोन डिफल्ट भएर भएको स्मरणीय छ। विगत केही वर्षदेखि बेलाबेलामा कहिले तरलता संकट र कहिले उच्च तरलता हुने गरेको थियो। यस वर्षको तरलता संकट भने पहिलेभन्दा फरक अर्थात् गहिरोे र लामो अवधिको हुने देखिन्छ। विगतमा भूकम्प र लकडाउनको कारण कम आय र आपूर्ति अवरोध भयो। त्यसो हुँदा कम आयात भई शोधनान्तर बचत भयो। जसले बाह्य क्षेत्र सुध्रिएको विगत दुई तिहाइको सरकारलाई भान भएको थियो। हाल लकडाउनपश्चात् अर्थतन्त्र खुला हुँदा आयात वृद्धि बढी भ्यालुएड भएको यथार्थ निर्यात खास वृद्धि हुन नसक्नु, सेवा क्षेत्रमा पनि घाटाको साथै विप्रेषण आय विचलन भई घटेको छ। यसरी गत आव अन्त्यतिरदेखि नै शोधनान्तर घाटा बढ्दै गई यो आवको पहिलो ६ महिनामा ३५४ अर्ब चालु खाता घाटा र २४१ अर्बको कुल शोधनान्तर घाटा दुवै गत दुई दशकमा सबैभन्दा बढी भएको देखिन्छ। क्रमशः घट्दोे विदेशी विनिमय सञ्चिति क्षमता (हालको ६ महिनाको वस्तु तथा सेवा आयात धान्ने) आयात नियन्त्रण र निर्यात वृद्धि गरी विदेशी विनिमय प्रभाव बढाउन नसकेमा यो कम्फटेबल स्टक पनि सिद्धिन धेरै समय लाग्दैन। यसको अतिरिक्त युक्रेनरुस युद्धको पर्ने असरसमेतका आधारमा बाह्य क्षेत्र संकटपूर्ण भएको प्रष्टै देखिन्छ। उपर्युक्त विश्लेषणबाट उत्पादन र रोजगारी शिथिल भई वास्तविक क्षेत्र निकै कमजोर रह्यो। यसका साथै न्यून पुँजीगत खर्च र वैदेशिक सहायताको न्यून परिचालनबाट सार्वजनिक वित्त क्षेत्र पनि निकै अप्ठ्यारो स्थितिमा छ। माथि प्रस्तुत स्थितिले वित्तीय र बाह्य क्षेत्रहरू वास्तवमै संकटपूर्ण अवस्थामा रहेको देखाउँछ। चारै क्षेत्रको विश्लेषणबाट नेपालको अर्थतन्त्र संकटपूर्ण स्थितिमा रहेको स्पष्ट हुन्छ। तर, समाधान गर्ने नसकिने स्थिति अर्थात् डामाडोल भएको चाहिँ होइन। केही संरचनात्मक समस्याहरू र विगतका सरकारको नीतिगत विचलनकमजोरी तथा अति कमजोर सुशासनका कारण नै यस्तो स्थिति आएको हो। तर यसमा वर्तमान सरकार (मुख्यतः अर्थ) ले पनि सुधार गर्नुको सट्टा विगतकै नीतिलाई पछ्याउँदा स्थिति झन् बिग्रिएकोे छ। तर वर्तमान गठबन्धन सरकार र नियामक निकायहरू हालसम्म पनि यसको समाधानतर्फ त्यति गम्भीर भएको देखिँदैन। अब पनि वर्तमान संकटपूर्ण स्थितिलाई न्यून आकलन गरी सम्बोधन गर्न गम्भीर नभएमा केही समयपश्चात् नै मुलुकको अर्थतन्त्र सम्हाल्न गाह्रो हुने गरी डामाडोल हुने देखिन्छ। जस्तो, दक्षिण एसियामा राम्रो आर्थिक स्थिति रहेको श्रीलंकाको अर्थतन्त्र हाल डामाडोल छ। तसर्थ, जिम्मेवार वर्तमान सरकार हो भने अब अर्थतन्त्रका वित्तीय र बाह्य क्षेत्र समस्यालाई केन्द्र बिन्दुमा राखी चारै क्षेत्र सम्बोधन गर्नुपर्छ। यसका लागि देहायबमोजिम व्यावहारिक तत्काल अल्पकालीन, मध्यकालीन ११ बँुदे सुधार कार्यक्रम तयार गर्नुपर्छ। एमसीसीमा झै प्रतिपक्षसहित सर्वदलीय सहमत कायम गराई कार्यान्वयनमा प्रतिबद्ध गराउनु अत्यावश्यक छ: १) हाल भइरहेको पुँजी पलायन रोक्न विप्रेषणलाई प्रोत्साहनमार्फत बैंकिङ च्यानलमा ल्याउने र गलत नीतिका कारण अन्य देशतर्फ मोडिएको अस्थायी लगानी पुनः भित्र्याउन प्रोत्साहनमूलक नीति ल्याउनुपर्छ। २) विलासी गाडी तथा विलासी सामानहरू प्रतिबन्ध गरी विद्युतीय सवारीसाधन तथा विद्युत् प्रयोगसहित आयात प्रतिस्थापनलाई प्रोत्साहन गर्नुपर्छ। ३) सार्वजनिक खर्च पुरावलोकन आयोगको सिफारिसअनुसार तत्काललाई ५० प्रतिशत सुझाव कार्यान्वयन र अवाञ्छनीय चालु खर्च कटौती र मितव्ययी नीतिमार्फत तीन खर्ब खर्च घटाउनुपर्छ। ४) सारा संयन्त्र प्रयोग गरी पुँजीगत खर्च उल्लेख्य बढाउन विशेष कार्यक्रम नै ल्याउनुपर्छ। ५) बैवि संस्थाको नियामकले हालको नियन्त्रणात्मक र अस्थिर नीति साथै माइक्रो म्यानेजमेन्टमा तत्काल सुधार गर्नुपर्छ। जसबाट बजार संयन्त्र र स्वस्थ नियमनलाई बढावा दिँदै बलियो रिस्क बेस्ड सुपरिवेक्षणको काम हुनुपर्छ। बिनाभेदभाव कडा कारबाही गर्ने र वित्तीय संकट हुनबाट बचाउन सरकार र नियामकले विशेष कार्यक्रम घोषणा गर्नुपर्छ। ६) सुरुदेखि हालसम्म प्रतिपर्यटक दैनिक औसत खर्च ५० अमेरिकी डलर बढ्न नसकेको हुँदा अन्य केही देशमा जस्तै दैनिक २०० डलर अनिवार्य खर्च तेस्रो देशका पर्यटकले गर्नुपर्ने व्यवस्था गर्नुपर्छ। भुटानको जस्तै प्रोत्साहनमूलक प्याकेज टुरको आयोजना गरी स्तरीय पर्यटक भिœयाउनु पर्छ। ७) कोभिडको मारमा परेका र बैंकिङ सुविधाबाट वञ्चित घरेलु तथा साना व्यवसायीलाई केही राहतको कार्यक्रममार्फत पुनरोत्थान गर्नुपर्छ। ८) निर्यात बढाउन विशेष व्यवस्थाका साथै निर्यात प्रवद्र्धन जोनमा विशेष प्याकेजमार्फत उद्योग खोल्ने बंगलादेशमा जस्तै व्यवस्था हुनुपर्छ। ९) सबै प्रक्रियालाई सरलीकरण गरी आकर्षक सुविधामार्फत उद्योगघरघरमा उद्योग र कृषि खेती अभियान सञ्चालन गर्नुपर्छ। १०) विदेशी लगानीका सम्पूर्ण बाधक तत्वहरू तत्काल हटाई सजिलो र आकर्षकरूपमा यस्तो लगानी भिœयाउने व्यवस्था हुनुपर्छ। ११) नेपालको संकटपूर्ण अवस्था देखाई कार्यान्वयनमा बलियो प्रतिबद्धतासहित विदेशी सहायता भिœयाउन पहल गर्नुपर्ने देखिन्छ। साथै देशको सार्वभौम रेटिङ गरी निजी क्षेत्रलाई समेत वैदेशिक ऋण ल्याउन र विदेशमा बिमासहितको सेवा बढाउन विशेष व्यवस्था गर्नुपर्छ। १२) युक्रेनरुस युद्धको पर्ने असरलाई दृष्टिगत गरी चारै क्षेत्रमा अन्य आवश्यक तत्कालीन र अल्पकालीन कार्यक्रमहरू लागू गर्नुपर्छ। यसरी व्यावहारिक सुधारको यो छोटो खाकालाई सरकारले इमान्दारपूर्वक कार्यक्रम बनाई कार्यान्वयन गर्नु उचित हुनेछ। त्यसो गर्न सके हालको संकटपूर्ण अवस्थाको सम्बोधन हुनेछ। साथै यसबाट अर्थतन्त्रको पुनरोत्थान हुनेछ। देश विकासको ठिक बाटोमा अगाडि बढ्न सक्नेछ। कार्की, धितोपत्र बोर्डका पूर्वअध्यक्ष हुन्।"
"ताप्लेजुङको आगलागीमा परी एकको मृत्यु, आगो नियन्त्रणमा",ताप्लेजुङ : फुङ्लिङ नगरपालिका ४ को कोप्चेको पुरानो गोसलाइनमा भएको आगलागीबाट चुलिमाया लिम्बूको मृत्यु भएको छ। स्थानीय रबिन लिम्बुको घरबाट सुरु भएको आगोले छिमेकी संगिता मादेनको घर पूर्ण रुपमा क्षति भएको छ। मादेनको घरमा डेरा गरी बस्ने अन्दाजी ६७ वर्षीया वृद्धाको आगलागीमा परी मृत्यु भएको हो। आगलागीमा परी घाइते भएकी उनको उपचारका क्रममा मृत्यु भएको फुङ्लिङ नगरपालिकाका मेयर छत्रपति प्याकुरेलले बताए। उनका अनुसार अहिले आगो नियन्त्रणमा आएको छ। सुरक्षा फौज र फुङ्लिङ नगरपालिकाको दमकलले केही बेरअघि आगो नियन्त्रणमा लिएको हो। आगो लाग्नुको कारण खुलेको छैन। आगलागीबाट भएको क्षतिसमेत अहिले यकिन भएको छैन। आगो निभाउने क्रममा वाड नं ४ का वडा अध्यक्ष जितेन लिम्बू लगायतका केही व्यक्ति घाइते भएका छन् । अस्पताल ल्याइ पु्र्याउनु अघि नै महिलाको मृत्यु भइसकेको जिल्ला अस्पतालका डाक्टर सोनिङ लामाले जानकारी दिए ।
विपन्न परिवारले पाए निःशुल्क घर,"काठमाडौं : 'निर्वाचनमा भोट माग्न आउँदा अनेक थरिका आश्वासन दिन्थे, तर विश्वास नै लाग्ने थिएन । अहिले घर बनेको छ, नेता र सरकारप्रति भरोसा बढेको छ ।' यो भनाइ गुल्मीका मदाने गाउँपालिका३ सिर्सेनी पोखराका माया विश्वकर्माको हो । विश्वकर्मा सालझण्डी ढोरपाटन सडकखण्ड विस्तार गर्दा विस्थापित भएकी थिइन् । छ वर्षअघि विस्थापित भएकी विश्वकर्मा अरुको घर, विद्यालय र त्रिपालमुनि बस्दै आएकी थिइन्। तर अहिले सरकारले निःशुल्क घर उपलब्ध गराएसँगै उनी खुसी छन् । सोही ठाउँका केशव सुनार पनि उक्त सडकखण्डबाट पीडित हुन् । विगतका स्थानीय, प्रदेश एवं प्रतिनिधिसभा निर्वाचनमा घर बनाइदिने आश्वासन दिँदा विभिन्न दलका नेताकार्यकर्ता भोट माग्न आए । तर घर बन्ने कुरामा पत्यार नभएको उनी बताउँछन् । 'घर बन्ने आशमा भोट हालेको तर पत्यार लागेको थिएन', उनले भने, 'नयाँ घर मिलेको छ, गाउँपालिकाप्रति आभारी छु ।' नयाँ घर प्राप्त गरेका बोमलाल अर्यालले पनि अब आफूहरू ढुक्कसँग निदाउने प्रतिक्रिया दिए । भूकम्पमा चर्किएको घर सडक विस्तारको क्रममा पहिरो गई जोखिममा थियो तर घर बनाउने आर्थिक उपाय नभएपछि उनी जोखिम मोलेरै उक्त घरमा बसेका थिए । 'वर्षायाममा ठूलो पानी आउँदा कतिबेला बगाउँछ भनेर रातभर जाग्राम बस्थ्यौँ', उनले भने, 'अब नयाँ घरमा ढुक्कसँग निदाउन पाइने भयो ।' त्यसका साथै उहाँले आफूहरूलाई सानो भए पनि रोजगारीको व्यवस्था गरिदिन आग्रह गरे। माया, केशव र बोमलाल त राज्यको तर्फबाट निःशुल्क घर प्राप्त गर्ने उदाहरणीय पात्रमात्रै हुन्। सिर्सेनी पोखरामा उहाँहरूजस्तै १७ जनाले नयाँ घर पाएका छन् । विसं २०७२ को भूकम्पमा उक्त घर सामान्य चर्किएका थिए । त्यसपछि सालझण्डीढोरपाटन सडक विस्तारका कारणले पहिरो जाँदा उहाँहरू विस्थापित भएका हुन्। विस्थापितमध्ये दुई परिवार छिमेकीको घरमा आश्रय लिँदै आएका थिए भने १५ परिवार जोखिम मोलेरै चर्किएको घरमा बसेका थिए । विस्थापितलाई लक्ष्य गरी गाउँपालिकाले बस्ती निर्माणको प्रक्रिया अगाडि बढाएको थियो । बुधबार एक कार्यक्रमको आयोजना गरी पूर्वमन्त्री एवं सोही क्षेत्रका सासंद गोकर्ण विष्टले पीडित परिवारलाई घर हस्तान्तरण गरेका हुन् । ९९ लाखमा १७ घर अहिले गाउँपालिकाको कूल ९९ लाख ४१ हजारको लागतमा १७ घर निर्माण भएका छन् । निर्माण भएका सबै घर दुई कोठे हुन् । जसमा निःशुल्क मिटरबक्स जडान गरिएको छ भने खानेपानीका धारा निर्माण गरिएको छ । बस्ती निर्माणका लागि मदाने गाउँपालिकाले आव २०७५७६ मा रु १५ लाखमा १७ रोपनी जग्गा किन्यो । अर्को वर्ष अर्थात् २०७६७७ मा घर निर्माण प्रक्रिया सुरु गर्यो । उक्त वर्षमा घडेरी खन्नेदेखि घर बनाउनेसम्मको काम भएको थियो । तर घरको फिनिसिङ गर्न र खानेपानी सुविधा पुर्याउन बाँकी थियो । बाँकी काम पालिकाले २०७७७८ मा पूरा गर्दै पीडित परिवारलाई घर नै हस्तान्तरण गरेको गाउँपालिका उपाध्यक्ष सरिता खड्काले जानकारी दिए । 'धेरै चुनौतीका साथ घर निर्माण भएका छन्', उनले भने, 'निर्वाचनमा गरेको बाचा पूरा गरेका छौँ ।' कार्यक्रममा बोल्दै प्रमुख अतिथि विष्टले घरको सही सदुपयोग गर्न आग्रह गरे । भौगोलिक विकटताका कारण विकासमा अप्ठ्यारो भए पनि ग्रामीण भेगमा घर निर्माण गर्नु ठूलो उपलब्धि भएको उनको भनाइ छ । राज्यले विपन्न नागरिकको लागि उपाहारस्वरूप घर प्रदान गरेको भन्दै नेता विष्टले आफूहरू दुःखसुखमा सँगै रहने प्रतिबद्धता व्यक्त गरे । त्यसका साथै सिर्सेनीमै सङ्घीय सरकारको लागतमा भूकम्प पुनःनिर्माणमार्फत ३२ घर बनेको विष्टले बताए । 'हाम्रो निरन्तरको प्रयासले आज बस्ती बन्न सफल भयो', विष्टले भने, 'तपाईँहरूको रोजगारीको विषयमा हामी छलफल गर्छौँ ।' रासस"
श्रीलङ्काका सबैभन्दा जेष्ठ नागरिकको ११६ वर्षको उमेरमा निधन,कोलम्बो : श्रीलङ्काका सबैभन्दा जेष्ठ नागरिकको बिहीबार निधन भएको छ । देशको दक्षिणी क्षेत्रमा पर्ने वेलिगामाका स्थानीय बासिन्दा कान्कानाम गामागे डिन्डीहामीको ११६ वर्षको उमेरमा निधन भएको हो । उनको जन्म सन् १९०६ को जनवरी ११ मा भएको थियो । श्रीलङ्का सरकारले भने उनको उमेर सन् २०१७ मा प्रमाणित गरेको थियो । उनी १११ वर्षको भएको बेला सरकारले उनलाई देशको सबैभन्दा जेष्ठ नागरिकको प्रमाणपत्र दिएको थियो । उनी दुई छोरा र एक छोरीकी आमा थिइन् । उनका श्रीमानको भने ४० वर्ष अगाडि नै निधन भएको थियो । उनी शाकाहारी थिइन् । उनको परिवारजनले जीवनभरी एक पटक मात्रै उनी अस्पतालमा भर्ना भएको दावी गरेका छन् । सन् १९८२ मा मात्रै अस्पताल भर्ना भएकी पारिवारिक सदस्यहरूको भनाइ छ ।
स्थानीय तह निर्वाचनबारे छलफल गर्न आयोगले दलहरुलाई बोलायो,"काठमाडौं : निर्वाचन आयोगले आगामी वैशाख ३० गते हुने स्थानीय तहको निर्वाचनबारे छलफल गर्न राजनीतिक दलहरुलाई बोलाएको छ। संघ, प्रदेश र स्थानीय तहमा प्रतिनिधित्व गर्ने राजनीतिक दलका प्रतिनिधिहरुलाई छलफलका लागि बोलाएको आयोगले जनाएको छ। बिहान ११ बजेतिर आयोग र दलहरुबीच छलफलका हुँदैछ। निर्वाचनका लागि आयोगले हालसम्म गरेको कार्यप्रगति जानकारी गराउने र आगामी रणनीतिबारे छलफल गर्न दलहरुलाई बोलाएको हो। आगामी स्थानीय तह निर्वाचनका लागि ८० राजनीतिक दलले आयोगमा दर्ताका लागि निवेदन दिएका छन् । यसअघि २०७४ को स्थानीय तह निर्वाचनमा ८० दलले दर्ताका लागि निवेदन दिएका थिए । जसमध्ये ५७ दलले मात्र भाग लिएका थिए। सो निर्वाचनमा भाग लिएकामध्ये १८ राजनीतिक दलको मात्र स्थानीय तहमा प्रतिनिधित्व छ।"

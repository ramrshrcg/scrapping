शीर्षक,विवरण
कमलविनायकनगरकोट दुई महिनाभित्रै सम्पन्न गर्न निर्देशन,"काठमाडौं: भौतिक पूर्वाधार तथा यातायातमन्त्री रेणुकुमारी यादवले भक्तपुरको कमलविनायकदेखि नगरकोटसम्मको सडक अबको दु्ई महिनाभित्र सम्पन्न गर्न निर्देशन दिएकी छन्। पटकपटक अवधि थप हुँदासमेत सम्पन्न हुन नसकेको सो सडकको अवलोकनका लागि आज नगरकोट पुगेकी मन्त्री यादवले सडक विभाग, सम्बन्धित आयोजना र निर्माण कम्पनीका प्रतिनिधिलाई भेटेर सडक निर्माण द्रूत गतिमा अघि बढाउन निर्देशन दिएकी हुन्। उनले गुणस्तरमा कुनै सम्झौता नगरी निर्माण पूरा गर्न पनि निर्देशन दिइन्। पर्यटकीय क्षेत्रमा सडकको यो अवस्था हुँदा पर्यटन क्षेत्रमा समेत नकारात्मक असर परिरहेको उनको भनाइ छ। 'पर्यटक यहाँ आराम गर्न आउँछन् तर आइपुग्दा नै थकाइ लाग्ने भएपछि कसरी रमाउँछन्,' उनले भनिन्। पटकपटक ठेक्का अवधि थप भएको सो सडकमा अब अवधि थप नहुने मन्त्री यादवले बताइन्। अब पनि निर्माण सम्पन्न नभएमा ठेक्का तोड्न पनि पछि नपर्ने उहाँको भनाइ छ। पन्ध्र किमी सडक सात वर्षसम्म पनि पूरा नहुनु अनौठो भएको उनले बताइन्। देशभरका विभिन्न सडक केही वर्षयता कोभिड र भूकम्पका कारण ढिला भयो हुनसक्ने उनले बताइन्। आफूले विभिन्न सडकमा अवलोकन गरेर आवश्यक कारबाही अघि बढाउने उनले बताइन्। 'सडक बनाउन देशको ढुकुटीबाट खर्च भएको छ, त्यसैले पनि जनताले सुविधा पाउनुपर्छ,' उनले भनिन्।"
नेपाल आइपुग्यो हैजाविरुद्धको साढे दुई लाख मात्रा खोप,काठमाडौं: नेपालको हैजा प्रभावित क्षेत्रका लागि साढे दुई लाख डोज खोप नेपाल आइपुगेको छ। स्वास्थ्य मन्त्रालयका प्रवक्ता डा कृष्ण पौडेलका अनुसार 'ओरल कलेरा भ्याक्सिन' कतार एयरलायन्सको विमानबाट नेपाल आइपुगेको हो। यो खोप कपिलवस्तुको हैजा प्रभावित क्षेत्रका मानिसलाई लगाइने प्रवक्ता डा पौडेलले जानकारी दिए। उक्त खोप कपिलवस्तुका पाँच वटा नगरपालिकामा पठाउने तयारी भइरहेको मन्त्रालयले जनाएको छ। पौडेलका अनुसार २ लाख ५२ हजार ३६३ डोज खोप नेपाल आइपुगेको हो। यो खोप सनोफी हेल्थ केयर इन्डियाले बनाएको हो। विश्व स्वास्थ्य संगठन गाभी र युनिसेफको 'ग्लोबल स्टल पाइल'मा रहेको उक्त खोप युनिसेफको 'सप्लाई डिभिजन नेटवर्क' हुँदै नेपाल भित्रिएको हो।
"रुसले भारतलाई एस४०० क्षेप्यास्त्र पठाउन थाल्यो, साउदीमा पहिलो पटक महिला फुटबल लिग","कोप२६ सम्मेलन : चीन र भारतलाई स्पष्ट हुन सुझाव ग्लास्गो : जलवायु परिवर्तनसम्बन्धी संयुक्त राष्ट्रसंघीय सम्मेलन कोप२६ का अध्यक्षले चीन र भारत आफैँमा स्पष्ट बन्नुपर्ने बताएका छन्। अध्यक्ष आलोक शर्माले आइतबार जलवायु संकटको मुद्दामा चीन र भारत अझै अस्पष्ट रहेको बताए। कार्बन उत्सर्जन घटाउन चीन र भारतले दुई थरी भाषा प्रयोग गरेको भन्दै शर्माले जलवायु संकटको जोखिममा रहेका मुलुकअघि चीन र भारत स्पष्ट बन्नुपर्ने बताए। वैश्विक तापक्रम १५ डिग्री सेल्सियस कायम राख्न कोप२६ मा ऐतिहासिक सम्झौता भइसकेको छ, उनले भनेका छन्, तैपनि संसारमा सबैभन्दा बढी कोइला उत्पादन र प्रयोग गर्ने भारत र चीनले कोइलाबारे दुई थरी भाषा प्रयोग गरिरहेका छन्। त्यसैले दुवै मुलुक आफैँमा स्पष्ट हुनुपर्छ। दुई थरी भाषा प्रयोग गरेर चीन र भारतले जलवायु संकटको जोखिममा रहेका मुलुकलाई अन्यायमा पार्न नहुने शर्माको भनाइ थियो। कोप२६ जलवायु सम्मेलन अक्टोबर ३१ देखि नोभेम्बर १२ सम्म स्कटल्याण्डको ग्यास्गोमा आयोजना भएको थियो। ००० रुसले भारतलाई एस४०० क्षेप्यास्त्र पठाउन सुरु नयाँ दिल्ली : रुसले भारतमा एस४०० क्षेप्यास्त्र पठाउन प्रक्रिया सुरु गरेको छ। रुसले चर्चित एस४०० ट्रायम्फ नामक वायु क्षेप्यास्त्र प्रणाली वितरण सुरु गरेको हो। सैन्य प्राविधिक सहयोग संघीय सेवाका निर्देशक दिमित्री शुगैवले स्थानीय सञ्चारमाध्यसँग बताएअनुसार रुसले एस४०० वायु रक्षा प्रणाली पठाउन गरिसकेको छ भने आगामी डिसेम्बर मध्यसम्म भारत पुगिसक्ने छ। भारत र रुसबीच सन् २०१६ अक्टोबर १५ मा मिसाइल सिस्टम सम्झौता भएको थियो। सम्झौताअनुसार नै करिब ५४३ बिलियन डलर (४० हजार करोड भारु)मा एस४०० मिसाइल सिस्टम वितरण प्रक्रिया सुरु भएको हो। एस४०० ट्रायम्फले भारतको वायु रक्षा क्षेप्यास्त्र प्रणालीमा ठूलो भूमिका खेल्ने बताइएको छ। सो क्षेप्यास्त्रले भारतको रक्षा गर्ने र भारतविरुद्ध लड्ने दुस्मनको क्षेप्यास्त्र प्रहारलाई क्षणभरमै ध्वस्त पार्ने बताइएको छ। ००० कुवेतका शासकद्वारा राजीनामा स्वीकृत दुबई : कुवेतका शासक अमिर शेईख नवाफ अल अहमेद अल सवाहले राजीनामा स्वीकार गरेका छन्। उनले कुवेत सरकारले माग गरेको राजीनामा आइतबार स्वीकार गरेका हुन्। कुवेतको सरकारी मिडिया केयुएनएका अनुसार तेलको धनी कुवेतका शासक अमीर शेइखले आइतबार राजीनामा स्वीकार गरेका छन्। प्रधानमन्त्री शेईख सबाह अल खालिद अल शवाहले क्याबिनेटको तर्फबाट नोभेम्बर ८ मा उनको राजीनामा माग गरेका थिए। सरकारले कोभिड १९ महामारी नियन्त्रणमा असफल भएको र भ्रष्टाचार बढेको भन्दै कुवेत शासकको राजीनामा माग गरेको बताइएको छ। ००० साउदीमा पहिलो पटक महिला फुटबल लिग रियाद : साउदी अरबमा पहिलो पटक महिला फुटबल लिग सञ्चालन हुने भएको छ। यस महिनाको अन्तिममा साउदीमा पहिलो पटक महिला फुटबल लिग सञ्चालन हुन लागेको हो। साउदी फुटबल फेडेरेसन (महासंघ)का अनुसार लामो समयपछि साउदीले महिला खेलकुदको लागि अवसरको ढोका खोलेको छ। प्रतियोगिता नोभेम्बर २२ देखि सञ्चालन हुने छ। रुढीवादी साउदी अरेबियामा लामो समयदेखि महिला खेलकुदमा प्रतिबन्ध लगाइएको थियो। राष्ट्रिय र क्षेत्रीय गरी नयाँ महिला फुटबल लिग दुई चरणमा हुने साउदी फुटबल महासंघले जनाएको छ। महासंघका अनुसार १६ वटा समूहले पहिलो चरणको खेलमा भाग लिनेछन्। पहिलो चरणको खेल राजधानी रियाद, जेदाह र दाम्माममा हुने छ। ००० अस्ट्रेलियामा भीषण डढेलोको चेतावनी मेलबर्न : पश्चिमी अस्ट्रेलियाको आपत्कालीन विभागले आइतबार भीषण डढेलोको चेतावनी दिएको छ। पश्चिमी अस्ट्रेलियामा लागेको डढेलो नियन्त्रण बाहिर रहेको भन्दै विभागले राजधानी पेर्थमा खतरनाक डढेलोको चेतावनी दिएको हो। बाटो खाली भएमा सबै जना घरधन्दा छोडेर सुरक्षित स्थानतर्फ जानुहोस्,' मोकिने क्षेत्रका बासिन्दालाई सचेत गराउँदै आपतकालीन विभागद्वारा आइतबार जारी विज्ञप्तीमा भनिएको छ, डढेलो पुग्दैन भनेर पर्खिने र हेर्ने काम नगर्नुस्। डढेलो त्यहाँ पुग्ने सम्भावना उच्च छ। मोकिने क्षेत्रदेखि करिब ७१ किलोमिटरको दूरीसम्म डढेलो पुगिसकेको र सो डढेलो जुनसुकै समयमा पूर्वी पेर्थ क्षेत्रमा पुग्ने अनुमान विभागले गरेको छ। सुख्खायाममा अष्ट्रेलियाको जंगलमा डढेलो लाग्ने गर्छ। अस्ट्रेलियाको जंगलमा सन् २०१९२० मा लागेको डढेलोमा करिब १७ हेक्टर मिलियन क्षेत्रफलभन्दा बढी वन क्षेत्र विनाश भएको थियो। सो डढेलोमा परी ९ जना अग्नि नियन्त्रकसहित ३३ जनाले ज्यान गुमाएका थिए। ००० गुरु नानकको जन्मोत्सव मनाउन ८ हजार शिख धर्मावलम्बी पाकिस्तान पुग्ने इस्लामावाद : गुरु नानक देवको जन्मोत्सव मनाउन ८ हजारभन्दा बढी शिख धर्मावलम्बी पाकिस्तान पुग्ने भएका छन्। शिख धर्मावलम्बीका धर्म गुरु नानकको ५५२औं जन्मोत्सव मनाउन संसारभरबाट ८ हजारभन्दा बढी शिखहरु पाकिस्तान पुग्ने भएका हुन्। पाकिस्तानका सूचना मन्त्री फवाद चौधरीका अनुसार पाकिस्तानले भ्रमणका लागि हालसम्म ८ सयभन्दा बढी शिख धर्मावलम्बीको भिसा जारी गरिसकेको छ भने बाँकी धर्मावलम्बीको भिसा प्रक्रिया अघि बढिरहेको छ। करिब ५ हजार भारतीय शिखहरुको लागि भिसा जारी गरिसकिएको बताइएको छ। गुरु नानकको जन्मोत्सव पाकिस्तानको लाहोरनजिक नान्कना शाहिवस्थित गुरुद्वार जनम आस्थामा आयोजना गरिएको छ। गुरु नानक शिख धर्मावलम्बीका पहिला गुरु हुन्। गुरु नानक १५ अप्रिल १४६९ मा जन्मिएका थिए। ००० तालिबानले ७ वटा प्रान्तमा पासपोर्ट जारी गर्दै काबुल : तालिबानले अफगानिस्तानका विभिन्न सात वटा प्रान्तमा पासपोर्ट जारी गर्ने भएको छ। अफगानिस्तानको पासपोर्ट निर्देशनालयले बाल्ख, पाक्तिया, कान्दहर, कुन्दुज, हेरात, नांगरहर र खोस्ट प्रान्तमा आइतबारदेखि लागू हुनेगरी पासपोर्ट जारी गर्न लागेको हो। स्थानीय मिडिया खामा प्रेसका अनुसार अफगानिस्तानको आन्तरिक मामिला मन्त्रालयले सो निर्णय लिएको हो। पासपोर्ट सुविधाका लागि पहिलो चरणमा देशका सातवटा प्रान्तमा आइतबारदेखि जारी गर्न लागिएको पासपोर्ट निर्देशनालयका आलम गुल हक्कानीले खामा प्रेससँग बताएका छन्। पहिलो चरणमा अनलाइनमार्फत् फारम भरेकाहरुलाई पासपोर्ट वितरण गरिने बताइएको छ। इपरिचय पत्रको आधारमा नयाँ पासपोर्ट जारी गरिने बताइएको छ। तालिबानले सत्ता कब्जामा लिएपछि हालसम्म करिब ५ करोड पासपोर्ट छापिएको खामा प्रेसमा उल्लेख छ। ००० रुसले सीमामा १ लाखभन्दा बढी सैनिक राखेको युक्रेनको भनाइ यीभ : युक्रेनी राष्ट्रपति भोलोडिमिर जेलेन्स्कीले रुसले सीमा क्षेत्रमा करिब १ लाख रुसी सैनिक तैनाथ गरेको बताएका छन्। राष्ट्रपति जेनेन्सीकले वेवसाइटमार्फत् सो जानकारी दिएका हुन्। रुसले ठूलो संख्यामा सीमा क्षेत्रमा सैनिक तैनाथ गरेर रुसले शान्ति नचाहेको समेत उनले आरोप लगाएका छन्। कसले शान्ति चाहेको र कसले नचाहेको भन्ने विश्वले अब स्पष्ट देख्न सक्छ। १ लाख सैनिक युक्रेनको सीमामा तैनाथ गर्ने मुलुकले शान्ति चाहेको कि हामीले त्यो पनि विश्वले छुट्याउनेछ,' उनले भनेका छन्। युक्रेनी सीमा क्षेत्रमा खटिएका रुसी सैनिकले जुनसुकै समयमा आक्रमण गर्नसक्ने त्रास रहेकोसमेत उनले बताएका छन्। यसअघि नोभेम्बर ३ मा युक्रेनको रक्षा मन्त्रालयले आफ्नो सीमा क्षेत्रमा ९० हजार रुसी सैनिक खटिएको बताएको थियो। ००० सुडानमा पाँच सैन्य विरोधी मारिए खार्तुम : सुडानको सैन्य बल र सैन्य शासन विरोधी प्रदर्शनकारीबीच भएको झडपमा पाँच आन्दोलनकर्मी मारिएका छन्। दुई पक्षबीच शनिबार भएको भिडन्तमा परी पाँच प्रदर्शनकारी मारिएका हुन्। सुडानीज डक्टर्स सेन्ट्रल कमिटीका अनुसार सो भिडन्तमा परी चार जना प्रदर्शनकारी मारिएका छन् भने अन्य दर्जनौ प्रदर्शनकर्मी घाइते भएका छन्। भिडन्तमा परी ३९ सैनिक घाइते भएको बताइएको छ। खार्तुम र ओम्दुर्मान सहरमा शनिबार भएको प्रदर्शनमा सुडान सेनाले अश्रुग्यास र हवाई फायर गरेको स्थानीय मिडियाले जनाएका छन्। अक्टोबर २५ मा सुडान सेनाले सत्ता कब्जामा लिएको थियो। सेनाको सत्ता कब्जापछि लोकतन्त्र समर्थकले सैन्य शासनविरुद्ध निरन्तर प्रदर्शन गरिरहेका छन्। त्यसयता सैन्य शासन विरोधी १७ प्रदर्शनकारीको मृत्यु भएको छ। संयोजन : अस्मिता खड्का"
पाटन दरबारमा शिव र विष्णुको युद्धकला (फोटोफिचर),ललितपुर : ललितपुरको पाटनमा शनिबार राती सातबजे पाटन दरबारमा भीड जम्मा भयो। भीडकै बीचमा हातमा धनुषबाण बोकेका विष्णु र शिवको युद्ध सुरु भयो। बाजाको धुनमा नृत्यसँगै घमासान युद्ध चल्यो। यो दृश्य पाटन दरबारमा देखाइएको कात्तिक नाचअन्तर्गत उषाहरण अन्तरगत महादेव र शिवको युद्धको दृश्य हो। युद्धको क्रममा दुवै आक्रमक देखिएपछि देवी उत्पति भइन्। दुबैमा समान शक्ति रहेकोले युद्ध रोक्न आग्रह गरिन् अनि युद्ध अन्त्य भयो। कोरोना संक्रमण घटेसँगै यो वर्ष ८ दिन कात्तिक नाच देखाइने कार्यक्रम छ। अघिल्लो वर्ष कोरोना माहामारीकै बीच पाटन दरबार परिसर सिल गरेर कात्तिक नाच २ दिन देखाइएको थियो। आज देवी नाच अन्तरगत भैरव महालक्ष्मी र कुमारीको नृत्य देखाइने कार्यक्रम रहेको कार्तिक नाच संरक्षण समितिका प्रचार विभाग संयोजक सञ्जय शर्मा राजोपाध्यायले बताए।
नेपाली सेनाको ट्रक दुर्घटना,गोरखा : गोरखामा नेपाली सेनाको ट्रक दुर्घटनामा परेको छ। तालिमका सामग्रीहरु अजीरकोट गाउँपालिका ३ भच्चेक पुर्याएर फर्कने क्रममा लु १ ग १३९ नम्बरको ट्रक सिरानचोक गाउँपालिका ५ भालुमारे भन्ने ठाउँमा पल्टेर दुर्घटना भएको हो। सडकबाट ट्रक करिब ३० मिटर तल खसेको नेपाली सेनाका मेजर प्रकाश परियारले बताए। ट्रकमा चालक र एक कमाण्डर(जम्दार) रहेको उनले जानकारी दिए। मेजर परियारका अनुसार दुवै जनाको अवस्था सामान्य रहेको छ। ब्रेक फेल भएर दुर्घटना भएको उनले बताए। सडकबाट खसेको ट्रक निकाल्ने प्रयास भईरहेको छ।
कुवेतका अमिरद्वारा सरकारको राजीनामा स्वीकृत,"कुवेत सिटी: कुवेतका अमिर शेख नवाफ अलअहमद अलजाबेर अलसबाहले आइतबार त्यहाँको सरकारको राजीनामा स्वीकृत गरेको कुवेत समाचार एजेन्सी (कुना) ले जनाएको छ। अमिरले नयाँ मन्त्रिपरिषद् गठन नभएसम्म कामचलाउको रूपमा काम गर्न सोही सरकारलाई निर्देशन दिएका छन्। प्रधानमन्त्री र मन्त्रीहरूको राजीनामा स्वीकृत भएको छ र कुवेतको नयाँ सरकार गठन नभएसम्म प्रत्येक मन्त्रीले आफ्नो पदमा कायम रहनेछन्। 'प्रधानमन्त्री र मन्त्रीहरूको राजीनामा स्वीकृत भएको छ र कुवेतमा नयाँ सरकार गठन नभएसम्म सबै मन्त्री आफ्नो पदमा रहनेछन्,' कुनाले जनाएको छ। नोभेम्बर ८ मा कुवेत सरकारले अमिरलाई राजीनामा बुझाएको थियो। राजीनामा संसदीय अधिवेशनको पूर्वसन्ध्यामा आएको थियो जसको एजेन्डामा प्रधानमन्त्री र उनको सरकारका धेरै सदस्यहरू विरुद्धका विभिन्न मुद्दाहरू उठाइएका थिए। जनवरी २४ मा, अमिरले शेख सबाह खालेद अलहमद अलसबाहलाई प्रधानमन्त्री नियुक्त गरेका थिए। पछिल्लो समय कुवेतमा बारम्बार मन्त्रिपरिषद् हेरफेर भइरहेको छ।"
आईसीसी टी२० विश्वकप क्रिकेटमा नयाँ च्याम्पियन बन्यो अस्ट्रेलिया,दुबई : आईसीसी टी२० विश्वकपमा नयाँ च्याम्पियन अस्ट्रेलिया बनेको छ। संयुक्त अरब इमिरेट्सको दुबई अन्तर्राष्ट्रिय क्रिकेट मैदानमा भएको फाइनलमा न्यूजिल्यान्डलाई ८ विकेटले पराजित गर्दै अस्ट्रेलियाले पहिलोपटक उपाधि जितेको हो। टस जितेर अस्ट्रेलियाले फिल्डिङ गरेपछि न्यूजिल्यान्डले जितका लागि १७३ रनको चुनौती दिएको थियो। सो चुनौती अस्ट्रेलियाले १८५ ओभरमा २ विकेट गुमाउँदै पूरा गयो। उसका लागि मिचेल मार्शले नटआउट ७७ रन जोडे। उनले ५० बलको सामना गर्दै ४ छक्का र ६ चौका हिर्काए। त्यस्तै ओपनर डेभिड वार्नरले ५३ रन तथा ग्लेन म्याक्सवेलले २८ रनको योगदान गरे। न्यूजिल्यान्डका ट्रेन्ट बोल्टले २ विकेट लिए। यसअघि ब्याटिङ गरेको न्यूजिल्यान्डले निर्धारित २० ओभरमा ४ विकेट गुमाएर १७२ रन बनाएको थियो। उसका लागि कप्तान केन विलियम्सनले सर्वाधिक ८५ रन बनाए। त्यस्तै मार्टिन गुप्टिलले २८ तथा ग्लेन फिलिपले १८ रन जोडे। अस्ट्रेलियका जोश हाजलवुडले ३ विकेट लिए भने आडम जाम्पाले १ विकेट आफ्नो नाममा लेखाए। सन् २००७ बाट सुरु टी२० विश्वकपमा दोस्रो पटक फाइनल पुग्दा अस्ट्रेलियाले उपाधि चुमेको हो। अस्ट्रेलिया २०१० को विश्वकपमा पनि फाइनल पुगेको थियो। फाइनलमा इङ्ल्यान्ड बाधक बनेको थियो। यसपटक पाकिस्तानलाई सेमिफाइनलमा पराजित गर्दै अस्ट्रेलिया फाइनल पुगेको थियो। यसैगरी न्यूजिल्यान्ड भने पहिलो पटक फाइनल पुगेको थियो। उसले सेमिफाइनलमा इङ्ल्यान्डलाई पाखा लगाउँदै फाइनल यात्रा तय गरेको थियो। साविक विजेता वेस्ट इन्डिज भने समूह चरणबाटै घर फर्केको थियो।
अधिकांश जिल्लाबाट एमालेका प्रतिनिधि छानिए,"काठमाडौं : नेकपा (एमाले)को आसन्न दसौँ राष्ट्रिय महाधिवेशनका लागि अधिकांश जिल्लाबाट सर्वसम्मतिले प्रतिनिधि छनोट भएको छ। पार्टीले निर्धारण गरेको मापदण्डअनुसार खुल्ला, महिला र उत्पीडित समुदायबाट प्रतिनिधिको छनोट गरिएको छ। अहिलेसम्म केन्द्रीय विभाग, प्रदेश कमिटी, जिल्ला कमिटी, विशेष जिल्ला कमिटी, जनसङ्गठन र प्रवासबाट समेत गरी ८५ प्रतिशतको हाराहारीमा प्रतिनिधि निर्वाचित भइसकेको एमालेले जनाएको छ। पार्टीले कात्तिक ३० गतेसम्म प्रतिनिधि चयन गरी केन्द्रमा प्रतिनिधिको सम्पूर्ण अभिलेख पठाउन निर्देश गरेको थियो। एमालेका केन्द्रीय प्रचार विभाग प्रमुख योगेश भट्टराईका अनुसार प्रतिनिधि चयन भएका जिल्लाहरुमा प्रदेश नं १ को पाँचथर, इलाम, झापा, सङ्खुवासभा, तेह्रथुम, मोरङ, धनकुटा, सोलुखुम्बु, ओखलढुङ्गा, उदयपुर, खोटाङ र भोजपुर, वाग्मती प्रदेशको दोलखा, रामेछाप, सिन्धुली, सिन्धुपाल्चोक, काठमाडौँ, भक्तपुर, ललितपुर, नुवाकोट, धादिङ, चितवन र मकवानपुर, उपत्यका विशेष कमिटीको पेसागत, युवा विद्यार्थी, मजदुर र उद्योग व्यवसाय विशेष जिल्ला कमिटीमा प्रतिनिधि छनोट भएको छ। यसैगरी गण्डकी प्रदेशमा गोरखा, लमजुङ, नवलपुर, तनहुँ, कास्की, स्याङ्जा, पर्वत, म्याग्दी, बागलुङ, मुस्ताङ र मनाङ, लुम्बिनी प्रदेशमा गुल्मी, अर्घाखाँची, पाल्पा, रुपन्देही, कपिलवस्तु, दाङ, प्यूठान, रुकुम, रोल्पा, बाँके र बर्दिया, कर्णाली प्रदेशमा हुम्ला, डोल्पा, मुगु, कालीकोट, जुम्ला, जाजरकोट, रुकुमपश्चिम, सल्यान र सुर्खेत तथा सुदूरपश्चिम प्रदेशमा दार्चुला, बैतडी, बझाङ र डडेल्धुरामा चयन कार्य सम्पन्न भइसकेको छ। कञ्चनपुर, कैलाली, अछाम, डोटी र बाजुराका केही क्षेत्रमा चयन प्रक्रिया जारी छ। सो पार्टीका अध्यक्ष केपी शर्मा ओलीले यही कात्तिक २६ गते सन्देश जारी गरी उच्च समझदारीका साथ प्रतिनिधि छनोट गर्न पार्टीका सदस्यहरूलाई आह्वान गरेका थिए। गत असोजमा विधान महाधिवेशन सम्पन्न गरेको एमालेले नयाँ नेतृत्व चयनका लागि आगामी मङ्सिर १० देखि १२ गतेसम्म चितवनको सौराहमा राष्ट्रिय महाधिवेशन गर्दैछ। सो पार्टीले एक हजार ९९९ प्रतिनिधि चयन हुने जनाएको छ। त्यसको पाँच प्रतिशतसम्म मनोनित प्रतिनिधि हुन सक्नेछन्।"
हवाई भाडा बढ्यो,काठमाडौं : इन्धनको मूल्य वृद्धि भएसँगै हवाई सेवा प्रदायक कम्पनीले हवाई भाडा बढाएका छन्। वायुसेवा सञ्चालकहरुको छाता सङ्गठन वायु सेवा सञ्चालक सङ्घले आइतबार विज्ञप्ति जारी गर्दै हवाई भाडामा जोड्ने इन्धनको शुल्कमा अधिकतममा रु २२० वृद्धि गरिएको जनाएको छ। निगमले हवाई इन्धनमा आन्तरिकतर्फ प्रतिलिटर रु ५ मूल्य बढाएको थियो। सोही अनुरुप वायुसेवा कम्पनीले हवाई भाडा बढाएका हुन्। यसरी बृद्धि भएको भाडादरअनुरुप अब काठमाडौंबाट सबैभन्दा लामो दूरीको धनगढी गन्तव्यका लागि रु २२० बढेको छ। सङ्घका अनुसार नेपाल नागरिक उड्डयन प्राधिकरणको स्वीकृति लिएर हवाई इन्धनको मूल्यमा हवाई भाडा वृद्धि गरिएको छ। आजैदेखि यो भाडादर लागू गरिएको छ। काठमाडौँबाट हुने पर्वतीय उडानमा भने इन्धनमा लाग्ने शुल्क रु १७० बढेको छ।
प्रदेश २ को सरकारमा नेकपा (एस) सहभागी हुँदै,"जनकपुरधाम : प्रदेश २ को सरकारमा माधव नेपाल नेतृत्वको नेकपा एकीकृत समाजवादी पार्टी सहभागी हुने भएको छ। जनता समाजवादी पार्टी नेतृत्वको प्रदेश सरकारमा यसअघि नेपाली कांग्रेस र नेकपा माओवादी भागवण्डाका आधारमा सहभागी भइसकेका छन्। नेकपा एसका संसदीय दलका नेता शत्रुधन महतोको नेतृत्वमा दुई मन्त्रीसहित सरकारमा सहभागी हुने तयारी भइसकेको जनाइएको छ। पार्टीको केन्द्रीय कमिटीको बैठकमा सहभागी भएका संसदीय दलका नेता महतोले अन्नपूर्णकर्मीसँग कुरा गर्दै सरकारमा सहभागी हुने कुरा पुष्टी गरेका छन्। हामीले सरकारमा जान सामाजिक विकास र अर्थ मन्त्रालय दिन माग गरेका छौं तर, यस विषयमा हालसम्म मुख्यमन्त्री लालबाबु राउतले अन्तिम टुंगो लगाएका छैनन्, महतोले भने, भोलिसम्म मन्त्रालयको टुंगो लाग्ने छ। यता नेकपा एसलाई प्रदेश सरकारमा सहभागी गराउन मुख्यमन्त्री लालबाु राउतले जसपाबाट उद्योग, पर्यटन तथा वन मन्त्रालयको जिम्मेवारी सम्हालेका मन्त्री रामनरेश रायलाई राजीनामा दिन निर्देशन दिएको स्रोतले बताएको छ। मन्त्री राय जसपा नेता महेन्द्र राय यादवको सिफारिशमा मन्त्री बनेका थिए। संघीय सरकारमा महेन्द्र राय यादव आफैं कृषि मन्त्री बनेपछि प्रदेशमा रामनरेश रायलाई हटाइने जनाइएको छ। नेकपा एसलाई कुनै एक मन्त्रालय दिएर सरकारमा हाल सहभागी गराइने सरकारका प्रवत्ता तथा अर्थ मन्त्री शैलेन्द्र साहले बताएका छन्। हाल प्रदेश सरकारमा मुख्यमन्त्री राउतसहित अर्थमन्त्री साह, कृषिमन्त्री विजय यादव, सामाजिक विकास मन्त्री नवलकिशोर साह र उद्योग पर्यटन मन्त्री राय जसपाबाट प्रतिनिधित्व गरेका छन्। त्यसैगरी नेपाली कांग्रेसबाट भौतिक पूर्वाधार मन्त्री रामसरोज यादव, महिला तथा बालबालिका मन्त्री विरेन्द्र सिंह र उर्जा मन्त्री ओमप्रकाश शर्मा छन्। नेकपा माओवादीको तर्फबाट भरतप्रसाद साह आन्तरिक मामिला तथा सञ्चार मन्त्री रहेका छन्।"
यूके युनिभर्सिटी फेयर २०२१ हुने,"काठमाडौं : युके युनिभर्सिटी फेयर २०२१ हुने भएको छ। एसआइयूकेको आयोजनामा मंसिर ५ मा युके युनिभर्सिटी फेयर २०२१ हुने बताइएको छ। बेलायत पढ्न जान चाहने विद्यार्थीहरुलाई गुणस्तरीय शैक्षिक परामर्श सेवा प्रदान गर्ने उद्देश्यले सन् २०१८ देखि नेपालमा यो सेवा सुरु गरेको हो। एसआइयुकेले ३६ देशमा ७६ ग्लोबल अफिसमार्फत प्रत्यक वर्ष अन्तर्राष्ट्रिय विद्यार्थीलाई युके र आयरल्यान्डमा उच्च शिक्षा हासिल गर्न परामर्श प्रदान गर्दै आएको छ। सबै देशको शाखाबाट एकैनासको गुणस्तरीय शैक्षिक परामर्श प्रदान गर्दै आएको एस आइ यु केले पोष्ट प्यान्डामीक, नविनतम परिवर्तित भिजा नियमर बेलायती शिक्षण पद्धतिका बारेमा सत्य तथ्य जानकारी गराउन सो शैक्षिक मेलाको आयोजना गर्न लागीएको एसआइयुके नेपाल प्रमुख विनय अधिकारीले जानकारी दिए। शैक्षिक मेलामा युकेका विश्वविद्यालयका प्रतिनिधिहरूले विद्यार्थीलाई युकेमा अध्ययन अवसर र चुनौतीका बारेमा जानकारी गराउने बताइएको छ। फेयरमा बेलायतमा अवस्थित उत्कृष्ट विश्वविद्यालयका प्रतिनिधिहरूले विद्यार्थीलाई परामर्श प्रदान गर्ने आयोजकले जानकारी दिएको छ। फेयरमा विद्यार्थी र अभिभावकले एकै छानामुनि बेलायतको शैक्षिक प्रणाली, अध्यनार्थ लाग्ने अनुमानित लागत, पाउन सक्ने अवसर र वहन गर्नुपर्ने चुनौतीहरुका बारेमा पूर्ण जानकारी हासिल गर्ने अपेक्षा लिइएको छ।"
गद्दाफीका छोराले लिबियाको राष्ट्रपति पदमा उम्मेदवारी दिने,कायरो: लिबियाका तत्कालीन तानाशाह मोअम्मर गद्दाफीका छोराले अर्को महिना हुन गइरहेको राष्ट्रपतीय चुनावको लागि आफ्नो उम्मेदवारी घोषणा गरेका छन्। सेफ अलइस्लामले दक्षिणी शहर सबाहमा आफ्नो उम्मेदवारीको कागजात पेस गरेको लिबियाको निर्वाचन एजेन्सीले आइतबार जानकारी दिएको छ। गद्दाफीका छोरालाई २०११ को अन्तमा लडाकुहरूले कब्जामा लिएका थिए। सेफ अलइस्लाम पाँच वर्षभन्दा बढी हिरासतमा रहेपछि सन् २०१७ को जुनमा रिहा भएका थिए।
वैशाख ११ मा रारा म्याराथन हुँदै,"नेपालगन्ज : अन्तरालको आयोजना र व्यवस्थापनमा आगामी ११ वैशाखमा लोकतन्त्र दिवसको अवसरमा रारा म्याराथनको आयोजना गरिने भएको छ। मुगुको रारा तालबाट सुरु हुने यो म्याराथन जुम्लामा समापन हुनेछ। रारा म्याराथनलाई खेलकुद पर्यटन र नेपाली भाषा, संस्कृतिको उद्गम थलो सिंजा(जुम्ला), कर्णाली प्रदेश र सिंगो पश्चिम नेपाल झल्किने गरी भव्यता दिइने अन्तरालका सञ्चार अधिकृत स्नेहा केसीले जानकारी दिइन्। कर्णाली प्रदेशको पर्यटन, साहसिक खेलकुद र हाइअल्टिच्युट स्पोर्टसको विकासमा कोशेढुँगा सावित हुने अपेक्षा गरिएको इभेन्ट्स संयोजक चक्रबहादुर चन्दले बताए। यस क्षेत्रकै प्रमुख पर्यटकीय गन्तब्य रारा ताल र यस क्षेत्रको पर्यटकीय स्थललाई विश्वमा परिचित गराउन रारा म्याराथन महत्वपूर्ण हुनेछ, संयोजक चन्दले भने,खेलकुद विकास त मुख्य उद्देश्य हो। यसले विशेषगरी कर्णाली प्रदेशका प्रतिभावान खेलाडीहरुलाई आफनैं ठाउँमा क्षमता देखाउने अवसर मिल्नेछ।"
कर्मचारीले समाजवाद पढ्नुपर्छ : अर्थमन्त्री शर्मा (भिडियो),"काठमाडौ : कर्मचारीले समाजवाद पढ्नुपर्ने अर्थमन्त्री जनार्दन शर्माले बताएका छन्। आइतबार राजस्व प्रशासन सम्बन्धी अधिकृतस्तरीय सेवाकालिन तालिमको उद्घाटन गर्दै मन्त्री शर्माले समाजवाद उन्मुख अर्थतन्त्रका बारे कर्मचारीले जान्नुपर्ने बताएका हुन्। मन्त्री शर्माले कस्तो राजस्व नीतिले समाजवाद उन्मुख अर्थतन्त्र विकास हुन्छ सो कुरा कर्मचारीले जान्नैपर्ने बताएका हुन्। नेपालको संविधानले समाजवाद उन्मुख अर्थतन्त्र भनेको छ। समाजवादको कुरा गरेको छ। तपाईँहरूले के हो समाजवाद भनेर पढ्नुपयो, थाहा पाउनुपयो, मन्त्री शर्माले तालिममा सहभागी अधिकृत कर्मचारीहरूलाई भने, समाजवाद उन्मुख अर्थतन्त्रको विकास कसरी गर्न सकिन्छ भन्ने कुरा जान्नुपर्छ। कस्तो कर प्रणाली, कस्तो राजस्व नीति, कस्तो उत्पादनले समाजवाद उन्मुख अर्थतन्त्र विकास हुन्छ ? त्यो कुरा कर्मचारीहरूले जान्नुपर्छ। यो विषय पनि तालिममा सिकाइयोस्। संविधानले निर्दिष्ट गरेको समाजवाद उन्मुख अर्थतन्त्र कार्यान्वयनका लागि मन्त्री शर्माले जोड दिँदै त्यसका लागि कर्मचारीले समाजवाद बुझ्न आवश्यक रहेको बताए। उनले नेपालको संविधान राजनीतिकर्मी, कर्मचारी, सर्वसाधारण सबै मिलेर ल्याएको परिवर्तन तथा उपलब्धि भएकाले त्यसको कार्यान्वयनका लागि कर्मचारी नै फिल्ड मा रहेको स्मरण समेत गराए। समाजवाद उन्मुख अर्थतन्त्रका लागि प्रगतिशील कर प्रणाली लागू गर्नुपर्नेमा मन्त्री शर्माले जोड दिए। व्यक्तिको कमाईका आधारमा कर सङ्कलन गर्नुपर्ने बताउँदै कतिपय धनी र धेरै कमाउने व्यक्तिले थोरै कर तिरेको तर थोरै कमाउनेले धेरै कर तिर्ने गरेको गुनासो सुनिएको भन्दै मन्त्री शर्माले त्यसमा सुधार गर्नुपर्ने आवश्यकता औंल्याए। यस विषयमा प्रतिस्थापन विधेयकमार्फत् व्यवस्था गर्न नसके पनि आगामी बजेटमार्फत कर नीतिमा आमूल परिवर्तन गरिने उनले उद्घोष गरे। आगामी बजेटमार्फत कर नीतिमा आमूल परिवर्तन हुन्छ मन्त्री शर्माले भने, हामीले कर बुझाउनलाई ताकेता गरिरहनुपर्ने अवस्था नहोस्। कर बुझाउन सजिलो र स्वयम् व्यक्ति आउने वातावरण निर्माण गर्नुस्। मुलुकमा विभिन्न आन्दोलनबाट परिवर्तन आएपनि व्यवहारत: कार्यान्वयन गर्न संक्रमणकालीन अवस्थामा सबैले आआफ्नो स्थानबाट प्रतिवद्ध भएर लाग्न मन्त्री शर्माले आग्रहसमेत गरे। राष्ट्र निर्माणका लागि राजनीतिकर्मी, कर्मचारी र जनताले आआफ्नो स्थानबाट प्रतिवद्ध भएर प्राप्त उपलब्धिको संरक्षण र सरकारको नीतिलाई कार्यान्वयन गर्नुपर्ने उनले बताए। उनले परम्परागत कार्यसम्पादन प्रणालीलाई प्रविधिमैत्री बनाउनुपर्नेमा जोड दिँदै प्रविधिको प्रयोगले कम जनशक्ति लाग्ने र कर्मचारीको पारिश्रमिकसमेत बढाउन सकिने उनले बताए। आइतबारबाट सुरु तालिम पुस ९ गतेसम्म चल्नेछ। तालिममा २८ जना अधिकृत कर्मचारी सहभागी रहेका छन्।"
महाधिवेशनका लागि कांग्रेसले तोक्यो सात वटै प्रदेशमा संयोजक,"काठमाडौंः नेपाली कांग्रेसले आसन्न महाधिवेशन व्यवस्थापनका लागि जिम्मेवारी तोकेको छ। पार्टी सभापति शेरबहादुर देउवा निवासमा सम्पन्न पदाधिकारी बैठकले प्रदेश महाधिवेशन गराउन सातै प्रदेशमा संयोजक तोकेको हो। बैठकले प्रदेश १ मा कृष्णप्रसाद सिटौला, प्रदेश नम्बर २ मा रमेश रिजाल, बागमती प्रदेशमा प्रकाशमान सिंह, गण्डकी प्रदेशमा गोपालमान श्रेष्ठलाई तोकेको छ। त्यस्तै लुम्बिनीमा बालकृष्ण खाण, कर्णालीमा जीवनबहादुर शाही र सुदूरपश्चिममा दिलेन्द्रप्रसाद बडुले जिम्मेवारी पाएका छन्। पदाधिकारी बैठकको प्रस्तावलाई केन्द्रीय समितिले अनुमोदन गरेको छ। कांग्रेस महाधिवेशनपछि नीति अधिवेशन गर्ने योजनामा छ।"
दराज ११११ को नयाँ रेकर्ड,"काठमाडौं : २४ घण्टाभित्र ७ लाख अनलाइन खरिद कर्ताहरूलाई सेवा प्रदान गर्दै दराज ११११ को चौथो संस्करणले पछिल्ला वर्षको सबै रेकर्ड तोडेको छ। ३६ करोड भन्दा बढीको बिक्रीसाथ यो अहिलेसम्मकै सबैभन्दा ठूलो एकदिवसीय सेल हुन सफल भएको पनि कम्पनिले जानकारी दिएको छ। अभियान सुरु भएको पहिलो घण्टामै ६ करोडको उत्पादन बिक्री भएको जनाउँदै गत वर्षको पहिलो घण्टाको तुलनामा १३० प्रतिशतले बढी रहेको दराजले जनाएको छ। गत वर्षको रेकर्ड तोड्दै यो अभियानमा ५० प्रतिशतभन्दा बढी बिक्री अनलाइन प्रिपेमेन्ट मार्फत भएको छ। ११११ मा बिक्री गर्ने हजारौं व्यवसायहरू मध्ये, ५५ प्रतिशतले महामारीको समयमा दराजमा बिक्रि सुरु गरेका थिए। यो कम्पनीले विगत डेढ वर्षमा साना र मझौला उद्यमहरूको व्यवसायहरू उत्थान गर्न जारी गरेको प्रयासहरूको परिणाम हो। दराज समूहका सीईओ र संस्थापक बियार्के मिक्केल सेनले भने, 'हामी आजको नतिजाबाट खुसी छौं। ११११ को सफलताले दराजको बल र ग्राहकहरूले खरिद गर्ने उत्पादनको गुणस्तरलाई रेखांकित गर्दछ। यतिमात्र नभई, यो एक दिनको सेलले कसरी साना र मझौलाउद्यमहरूले आफ्नो सम्भावनालाई अनलानबाट वृद्धि गर्न सक्छन भनेर पनि चित्रण गर्दछ।'"
प्रचण्ड डिस्चार्ज,काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' डिस्चार्ज भएका छन् । स्वास्थ्यमा सामान्य समस्या देखिएपछि शनिबार प्रचण्ड ललितपुरस्थित मेडिसीटी अस्पताल भर्ना भएका थिए। स्वास्थ्यमा सुधार आएपछि प्रचण्ड केहि बेरअघि डिस्चार्ज भएको अस्पताल स्रोतले बताएको छ। उच्च रक्तचाप र रुघाखोकीको समस्या देखिएपछि उनी अस्पताल भर्ना गरिएको प्रचण्डको सचिवालयले जनाएको थियो। पार्टी संगठनको शिलशिलामा उनी डोल्पा र भोजपुर पुगेका थिए। प्रचण्ड अस्पताल भर्ना प्रचण्डलाई रुघाखोकी र उच्च रक्तचाप
एमालेले टुंग्यायो २४ जना महाधिवेशन प्रतिनिधि,"स्याङ्जा : नेकपा एमाले स्याङ्जाले १० औं राष्ट्रिय महाधिवेशनका लागि स्याङ्जाबाट सहभागी हुने प्रतिनिधि छनौटको काम सम्पन्न गरेको छ। जिल्लामा सहमतिका आधारमा महाधिवेशनमा सहभागी हुने प्रतिनिधिको नाम टुंग्याइएको एमालेले जनाएको छ। स्याङ्जा क्षेत्र नं १ बाट सिफारिस हुनेमा नारायणप्रसाद मरासिनी, मिनप्रसाद गुरुङ, सुधिरकुमार पौडेल, विश्व पौडेल, दिपक लम्साल, इश्लाम मिया, सन्तोष केसी, सीमा क्षेत्री, देवी थापा क्षेत्री र तारा शर्मा रहेका छन्। यसैगरी स्याङ्जा क्षेत्र नं २ बाट सिफारिस हुनेमा सूर्यप्रसाद गैह्रे (पारस), मोहन रेग्मी, मुक्तिप्रसाद पाठक, खिमबहादुर थापा, किशोरविक्रम मल्ल, उदयराज श्रेष्ठ, भूपराज अधिकारी, देवीसरा थापा, सरस्वतीदेवी भट्टराई र खगिसरा थापा हुन्। यस्तै, उत्पिडिततर्फका मेघबहादुर सार्की, टेकु नेपाली, धनमाया विक र दिपक विक चयन भएको नेकपा एमाले स्याङ्जाले जनाएको छ। निर्वाचन समितिका अनुसार स्याङ्जाका दुबै क्षेत्रबाट गरी ८९ जनाको उम्मेदवारी परेको थियो। ती मध्ये खुलातर्फ १४ जना, महिलातर्फ ६ जना र उत्पीडिततर्फ ४ जनागरी २४ जना छनौट गरिएको निर्वाचन अधिकृत यादवराज शर्माले जानकारी दिए।"
पेट्रोलियम पदार्थको मूल्यवृद्धि विरुद्ध प्रदर्शन,काठमाडौं : पेट्रोलियम पदार्थकाे मूल्यवृद्धिको विरोधमा काठमाडौंको घण्टाघरमा विद्यार्थीहरुले प्रदर्शन गरेका छन्। प्रहरीले प्रदर्शन नियन्त्रणमा लिन खोज्दा केहीबेर घम्साघम्सी समेत भएको थियो। मूल्यवृद्धिको विरोधमा उत्रिएका विद्यार्थीलाई प्रहरीले पक्राउ गरेको छ। सरकारले मूल्यवृद्धि फिर्ता नगरेको भन्दै आन्दोलन गरेको नेकपा निकट अखिल क्रान्तिकारिका नेता मदन केसिले जानकारी दिए।
एयर गनसहित युवा पक्राउ,काठमाडौं : काठमाडौं महानगरपालिका११ थापाथली डेरा गरी बस्ने कैलाली घर भएका २१ वर्षीय जितेन्द्र नाथ १ थान एयर गनसहित पक्राउ परेका छन्। प्रहरीले उनलाई शनिबार साँझ पक्राउ गरेको हो । नाथले कोठामा अवैध हातहतियार लुकाइ राखेको भन्ने सूचनाको आधारमा महानगरीय प्रहरी प्रभाग कोटेश्वरबाट खटिएको प्रहरीले कोठा तलासी गर्दा उक्त हतियार फेला पारी उनलाई पक्राउ गरेको हो । यस सम्बन्धमा प्रहरीले थप अनुसन्धान गरिरहेको छ ।
कर्णालीको मुख्य न्यायाधिवक्तामा ध्रुबकुमार श्रेष्ठ नियुक्त,दैलेख : कर्णाली प्रदेशको मुख्य न्यायाधिवक्तामा ध्रुबकुमार श्रेष्ठ नियुक्त भएका छन्। मुख्यमन्त्री जीवनबहादुर शाहीको सिफारिसमा प्रदेश प्रमुख तिलक परियारले श्रेष्ठलाई मुख्य न्यायाधिवक्तामा नियुक्त गरेका हुन्। विस २०४८ देखि न्याय क्षेत्रमा काम गर्दै आएका श्रेष्ठलाई कर्णाली प्रदेश सरकारको मुख्य कानुनी सल्लाहकारको रूपमा मुख्य न्यायाधिवक्ता नियुक्त गरिएको हो। उनी सुर्खेतका स्थायीबासी हुन्। नवनियुक्त मुख्य न्यायाधिवक्ता श्रेष्ठले आइतबार नै शपथ लिएका छन्। श्रेष्ठलाई प्रदेश प्रमुखको कार्यालयमा शपथ खुवाइएको हो। यसअघिका मुख्य न्यायाधिवक्ता मातृकाप्रसाद खनालले पदबाट राजीनामा दिएका थिए। प्रदेश सरकारको मुख्य कानुनी सल्लाहकारको रुपमा रहने मुख्य न्यायाधिवक्तामा नियुक्त भएका खनालले वर्ष दिन नपुग्दै पदबाट राजीनामा दिएका थिए। त्यसअघिका मुख्य न्यायाधिवक्ता विद्याभूषण मानन्धरले पनि कार्यकाल नसकिँदै पदबाट राजीनामा दिएका थिए।
पाँच महिनापछि मार्तडीमा बस,"बाजुरा : जेठको अन्तिम साताबाट बन्द भएको साफे मार्तडी सडक खण्ड पाँच महिनापछि खुलेको छ। साफे मार्तडी सडक खण्डको द्धारी क्षेत्रमा गएको पहिरोका कारण पाँच महिनादेखी बल्देबाट बस सेवा सञ्चालन हुँदै आएकोमा आईतबारबाट सदरमुकाम मार्तडीबाट सूचारु भएको हो। आइतबार सदरमुकाम मार्तडीमा सुदुरपश्चिम यातायात, महाकारी, पवनदुत्त, जयमालिका भेरी यातायातका बस पुगेका छन्। यसअघि वर्षातको समयमा साँफे मार्तडी सडक खण्डअन्तरर्गत बल्देदेखि दवारी सम्मको सडकमा पहिरोका कारण बस सेवा सदरमुकामसम्म सूचारु हुन सकेको थिएन। जसका कारण बसहरु बल्देबजारबाट सूचारु हुँदै आएको थियो। साँफेमार्तडी सडक खण्डअन्तरर्गत बल्दे दवारी सडकमा वर्षातमा भत्केको सडकलाई बस सेवा सूचारु हुने गरी सडक विभागले निर्माण गरेपछि आजबाट सदरमुकाम मार्तडीबाटै बस सेवा सञ्चालन हुने भएको काउन्टर इन्चार्ज ध्रुव रोकायाले बताएका छन्। लामो समयपछि सदरमुकाम मार्तडीबाटै बसमा यात्रा गर्न पाउने भएपछि स्थानीयबासीहरु खुसी छन्। यसअघि स्थानीयहरुले धनगढी सम्मजानको लागि ३ वटा गाडीहरुमा यात्रा गरेर जान बाध्य भएका थिए। आजबाट सदरमुकाम मार्तडीबाट बस सेवा सूचारु भएपछि स्थानीयहरुले जिल्ला बाहिर जाँदा सिधै बसमा यात्रा गरेर मार्तडीबाट जान सक्नेछन्। यता प्रमुख जिल्ला अधिकारी गोपाल कुमार अधिकारीका अनुसार बल्दे दवारी सडकमा यात्रुबाहक बसहरु नियमित सञ्चालन हुने गरी भत्केको सडकको थप स्तरोन्नति गरिएको छ।"
सर्वोच्च केन्द्रित आन्दोलन गर्ने बारको घोषणा,"काठमाडौं : नेपाल बार एसोसियसनले भोलि सोमबारदेखि आन्दोलन थप कडा पार्ने घोषणा गरेको छ। बारले उपत्यकामा रहेका सबै कानुन व्यवसायीलाई एकवद्ध हुन आह्वान गरेको छ । बारका अध्यक्ष चन्द्रेश्वर श्रेष्ठले प्रधानन्यायाधीश चोलेन्द्र शमशेर जबराले राजीनामा नदिँदासम्म आन्दोलन नरोकिने बताए । उनले भने, भोलि उपत्यकामा कार्यरत सबै कानुन व्यवसायी १० बजेभित्र नै अदालतमा उपस्थित हुन अनुरोध छ। अब हामीले आन्दोलनलाई थप शसक्त बनाउँदै लैजानुपर्छ । भोलि सोमबारदेखि उपत्यकाका सबै आन्दोलन सर्वोच्च परिसरमै केन्द्रित हुने समेत उनले बताए । प्रधान्यायाधीश चोलेन्द्र शमशेर जबराले न्यायिक क्षेत्रमा भ्रष्टाचार बढाएको भन्दै कानुन व्यवसायीहरु करिब ३ हप्तादेखि आन्दोलित छन्। उनीहरुले दिनहुँजसो प्रधान्यायाधीशविरुद्ध सर्वोच्चमा धर्ना र नाराबाजी गर्दै आएका छन्। बहस बहिष्कार गर्दै न्यायिक शुद्धीकरणका लागि आफूहरुले भोकभोकै लड्नुपरेको उनीहरुको गुनासो छ। यता सर्वोच्चका १९ न्यायाधीश पनि बेन्च बहिष्कार गरी आन्दोलित छन्। जबराकै कारण न्यायिक क्षेत्र भद्रगोल भएको भन्दै प्रधान्यायाधीशको राजीनामा माग गर्दै उनीहरु आन्दोलित भएका हुन्। उनीहरुले प्रधानन्यायाधीशले तत्काल राजीनामा दिएर मार्ग प्रशस्त गरिदिनुपर्ने माग राखेका छन्। तर चारैतिरबाट दबाबमा परेपनि प्रधानन्यायाधीश जबरा भने तत्काल राजीनामा दिने मुडमा देखिदैनन्। लामो समयसम्म इजलास बस्न नसक्दा नियमित मुद्दाको सुनुवाइ हुन सकेको छैन। जसले गर्दा न्यायको पर्खाइमा रहेका सेवाग्राहीहरु मर्कामा परेका छन्। प्रधानन्यायाधीशको राजीनामा माग्दै सर्वोच्चमा वकिलको नाराबाजी सर्वोच्चभित्र वकिल र प्रहरीबीच धकेलाधकेल, पाँच पक्राउ वैकल्पिक बाटोबाट प्रधानन्यायाधीश सर्वोच्च छिरे"
"इजिप्टमा बिच्छीले टोक्दा ३ जनाको मृत्यु, ४ सय बढी घाइते","आश्वान : इजिप्टको दक्षिणी सहर आश्वानमा बिच्छीको टोकाइबाट ३ जनाको मृत्यु भएको छ भने ४ सयभन्दा बढी घाइते भएका छन् । इजिप्टको स्वास्थ्य मन्त्रालयका अनुसार बिच्छिको टोकाइबाट तीनजनाको मृत्यु र ४५० घाइते भएका हुन् । घाइतेहरुलाई किटनाशक खोप दिइएको त्यहाँको स्वास्थ्य मन्त्रालयले जनाएको छ । घाइतेहरुको गाउँनजिकैको स्वास्थ्य चौकीमा उपचार भइरहेको बताइएको छ । शुक्रबार नायल नदी नजिकै आएको चर्को आँधीका कारण सो क्षेत्रमा बिच्छिको आतंक बढेको छ। चट्याङ, भारी वर्षा र हावाहुरीसहित आएको आँधीका कारण सो क्षेत्रमा बिच्छि र सर्पको आतंक बढेको बताइएको छ । त्यहाँका अधिकारीहरुले स्थानीयलाई घरभित्रै बस्न र धेरै रुखहरु भएको क्षेत्रमा नजान आग्रह गरेको छ । विषालु बिच्छीको बासस्थान भएको इजिप्ट बिच्छिका लागि संसारकै खतरनाक क्षेत्र मानिन्छ । कालो बिच्छीको टोकाइबाट मानिसको क्षणभरमै मृत्यु हुने गरेको बताइन्छ।"
"थप ३०६ जनामा कोरोना संक्रमण, ६ को मृत्यु","काठमाडौं : पछिल्लो २४ घण्टामा थप ३०६ जनामा कोरोना भाइरस (कोभिड१९) संक्रमण पुष्टि भएको छ। ९ हजार ६०६ नमूनामध्ये पीसीआर विधिबाट ८००८ र एन्टिजेन विधिबाट १५ सय ९८ गरी ३०६ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। योसँगै नेपालमा हालसम्म पीसीआर विधिबाट परीक्षण गर्दा ८ लाख १६ हजार ९६६ संक्रमित र एन्टीजेन विधिबाट परीक्षण गर्दा ९५ हजार ८७ जना कोरोना संक्रमित देखिएका छन्। अहिले सक्रिय संक्रमितको संख्या ७ हजार २१५ रहेको छ। मन्त्रालयका अनुसार आइतबार थप ३४८ जना कोरोनामुक्त भएका छन्। योसहित नेपालमा कोरोनाबाट निको हुनेको संख्या ७ लाख ९८ हजार २७४ पुगेको छ भने मृत्यु हुनेको संख्या ११ हजार ४७७ पुगेको छ। यस्तै, कोरोनाबाट थप ६ जनाको ज्यान गएको छ। पछिल्लो २४ घण्टामा १५९०६ जनाले कोरोनाविरुद्धको खोप लगाएका छन्।"
प्रधानन्यायाधीश राणाको राजीनामा माग गर्दै विरोध प्रदर्शन,"स्याङ्जा : प्रधानन्यायाधीश चोलेन्द्र शमशेर राणाको राजीनामा माग गर्दै आइतबारदेखि स्याङ्जा जिल्ला अदालत बार एशोसियनले विरोध प्रदर्शन गरेको छ। जिल्ला अदालत स्याङ्जा परिसरमा बारका पदाधिकारी लगायत केन्द्रीय पार्षदहरुले हातमा कालोपट्टी बाधेर धर्ना र बेन्च बहिष्कार गरेका हुन्। न्यायपालिकाको विकृति, विसंगती, भ्रष्टाचार विरुद्ध बारले आन्दोलन सुरु गरेको स्याङ्जा बारका पूर्वअध्यक्ष एवं केन्द्रीय पार्षद तुलसी गिरीले जानकारी दिए। उनले भने, न्यायपालिकाको गरिमा कायम राख्न नसक्ने विवादित प्रधान न्यायाधीशले तत्काल राजीनामा दिनुपर्छ। कार्यक्रममा केन्द्रीय एवं पूर्व अध्यक्ष युगनारायण श्रेष्ठ, पूर्व अध्यक्ष रामेश्वर रेग्मी, अध्यक्ष ख्यामनारायण लामिछाने, सचिव पारशमणी पाण्डे लगायतले प्रधान न्यायाधीश विरुद्ध न्यायलय मात्र नभई सिंगो मुलुक आन्दोलनमा उत्रेको जनाउँदै तत्काल राजीनामा दिन आग्रह गरे। स्याङ्जा बारले आइतबार बिहान ११ बजेदेखि १२ बजेसम्म धर्ना, १२ बजेदेखि १ बजेसम्म बेन्च बहिस्कार गरेको छ। प्रधानन्यायधीशले निकास नदिएमा भोली र पर्सी पनि चरणवद्ध विरोधका कार्यक्रम सञ्चालन गरिने स्याङ्जा बारले जनाएको छ। बारको विरोध कार्यक्रमले अदालतमा आउने सेवाग्राही प्रभावित भएका छन्।"
"घाइते महिलाको मृत्यु, मृतकको संख्या चार पुग्यो (अपडेट)","रोल्पा : रोल्पामा आइतबार दुर्घटनामा मृत्यु हुनेको संख्या चार पुगेको छ। घाइते माडी गाउँपालिका६ हान्निङकी २१ वर्षीया लिला पुनको मृत्यु भएको प्रहरीले जनाएको छ। उपचारका लागि रोल्पा अस्पताल ल्याइएकी लिलाको उपचारका क्रममा मृत्यु भएको हो । उनीसहित मृत्यु हुनेको संख्या चार पुगेको हो। दुर्घटनामा जीप धनी एवं चालक माडी गाउँपालिका ६ हान्निङ छेडाका ५१ वर्षीय लुद्र घर्ती, ४५ वर्षीय चौसरा विक र मिसिडाँडाका ५५ वर्षीय टेकबहादुर पुन (टंकलाल) को घटनास्थल मै मृत्यु भएको थियो। अर्की घाइते बिना घर्तीको अवस्था पनि गम्भीर छ। उनलाई थप उपचारका लागि रोल्पा अस्पतालले जिल्ला बाहिर रेफर गरेको घाइतेका आफन्त प्रेम घर्तिमगरले जनाए ।दुर्घटनास्थलमै मृत्यु भएकाको शव पोष्टमार्टमका लागि रोल्पा अस्पताल रेउघा ल्याइरहेको प्रहरी नायव उपरीक्षक नरेशराज सुवेदीले जनाए । रोल्पामा जीप दुर्घटना: तीनजनाको मृत्यु, तीन घाइते रोल्पामा जीप दुर्घटना: एकै गाउँका ३ को मृत्यु (अपडेट)"
एमाले १०औं महाधिवेशन: सभासद् र उपमेयरले प्रतिनिधि हारे,"परासी : नेकपा एमालेको १०औं महाधिवेशन प्रतिनिधि छनौटअन्तर्गत पश्चिम नवलपरासीमा भएको निर्वाचनमा सभासद् र उपमेयरले हार व्यहोर्नु परेको छ। सबै वडाअधिवेशन निर्विरोध गरेको जिल्ला कमिटीले महाधिवेशन प्रतिनिधि छनौटमा भने सहमति जुटाउन नसकेपछि शनिबार निर्वाचन भएको थियो । जिल्लामा २ वटा निर्वाचन क्षेत्र छन् । १ वटा निर्वाचन क्षेत्रबाट २ महिलासहित ६ जना गरी जिल्लाबाट कुल १२ जना महाधिवेशन प्रतिनिधिमा निर्वाचित भएका छन् । जिल्लाका कुल ४२ सय ९६ जना संगठित सदस्यले उनीहरुलाई चयन गरेको निर्वाचन समितिले जनाएको छ । महाधिवेशन प्रतिनिधिका लागि जिल्लाका निर्वाचन क्षेत्रहरुबाट सभासद मेयर र उपमेयरले उमेदवारी दिएका थिए । जसमा संघीय निर्वाचन क्षेत्र नं २ बाट उमेदवारी दिएकी लुम्बिनी प्रदेश सभासद् भगवती भण्डारी र सुनवल नगरपालिकाका उपमेयर दधिराम अर्याल पराजित भएका हुन् । यस क्षेत्रमा ६ महिलासहित १७ जनाले उमेदवारी दिएका थिए । महिला तर्फबाट उमेदवार दिएकी सभासद् भण्डारी ३ सय ३७ मत अन्तरले पराजित भएकी हुन् । उनी समानुपातिक सभासद् हुन् । त्यसैगरी खुला तर्फबाट उमेदवार दिएका उपमेयर अर्याल २३ मत अन्तरले पराजित भएका हुन् । महाधिवेशन प्रतिनिधिमा निर्वाचित हुनेमा खुलातर्फ डोलराज भण्डारी, थानप्रसाद गैरे, केशव भण्डारी र लेखनाथ खरेल छन् । महिलातर्फ विमला अर्याल र लक्ष्मी क्षेत्री निर्वाचित भएका छन् । त्यस्तै संघीय निर्वाचन क्षेत्र नं १ बाट खुलातर्फ लुम्बिनी प्रदेशका सभासद् दीपेन्द्र कुमार अधिकारी, बर्दघाट नगरपालिकाका प्रमुख धीरज शर्मा बस्याल, रामप्रसाद अर्याल र बद्री खनाल निर्वाचित भएका छन् । महिलातर्फ सरिता खनाल र सिन्धु जलेसा निर्वाचित भएका छन् । त्यहाँ ५ महिलासहित १५ जनाले उमेदवारी दिएका थिए । राष्ट्रिय महाधिवेशन मंसिर १० देखि १२ गते चितवनमा हुँदैछ।"
कियारा जब ५० हजारको टिसर्ट पहिरिएर विमानस्थल पुगिन्,मुम्बई: बलिउड अभिनेत्री कियारा आडवाणी विभिन्न कारणले चर्चामा रहने गर्छिन्। उनी अभिनित शेरशाह सुपरहिट भएपछि इन्टरनेटमा उनलाई खोज्ने जमात पनि धेरै छ। यसैबीच उनी ५२ हजारको टिसर्ट पहिरिएका कारण चर्चामा छिन्। हालै मुम्बई विमानस्थल भेटिँदा उनले ५२ हजारको टिसर्ट पहिरिएको भारतीय सञ्चारमाध्यहरुले जनाएका छन्। उनले गुस्सी ब्रान्डका टिसर्ट पहिरिएकी थिइन्। जसको बजार मूल्य ५२ हजार भारतीय रुपैयाँ रहेको सञ्चारमाध्यहरुले उल्लेख गरेका छन्। समाचार अनुसार शेरशाहमा सँगै अभिनय गरेका सिद्धार्थसँग उनी 'डेट' गरिरहेकी बताइन्छ।
आर्चाय गोपालको 'तिमी र म' सार्वजनिक,काठमाडौं : आर्चाय गोपालको 'तिमी र म' गीत सार्वजनिक भएको छ। आदेश क्षेत्री र प्रेछ्या बज्राचार्यको अभिनय रहेको गीतमा आदेशले नै स्वर दिएका छन्। संगीता क्षेत्रीले निर्माण गरेको उक्त गीत रोमान्टिक जनाराको म्युजिक भिडियो बनेको छ। गीतमा निर्देशकले आदेश र प्रेछ्याको रोमन्टिक लभ डेटिङ देखाएका छन्। राइजिङ मलमा विशेष कार्यक्रम गरी गीत रिलिज गरिएको थियो। उक्त म्युजिक भिडियोलाई भुपेन्द्र अधिकारीले सम्पादन गरेका छन्। दृश्यलय सिनेमाले उक्त म्युजिक भिडियो उत्पादन गरेको छ। ४ म्युजिक भिडियोसँगै सर्ट मुभिहरु निर्देशन गरेका गोपाललाई उक्त गीत निर्देशनमा किरण बिकले सहयोग गरेका छन्। आदेश पौडेलको संगीत रहेको उक्त गीतलाई अशोक महर्जनले मिक्स अथवा मास्टरिंग गरेका छन्। साहारा कोइरालाको कला निर्देशन रहेको भिडियोको प्रोजेक्ट हेड सुशिल श्रेष्ठ जुजु रहेका छन् भने अरेन्जमेन्ट राहुल विश्वकर्माले गरेका हुन् ।
अष्ट्रेलिया भर्सेस न्युजिल्यान्ड : कसले बनाउला इतिहास?,काठमाडौं: आइसीसी टी२० क्रिकेटको उपाधिका लागि आज अष्ट्रेलिया र न्युजिल्यान्डबीच भीडन्त हुँदैछ। दुबईमा हुने उपाधि भिडन्त नेपाली समय अनुसार राति ७:४५ बजे सुरु हुँदैछ। टि२० विश्वकपमा आज नयाँ टोलीले उपाधि जित्नेछ। यसअघि अष्ट्रेलिया सन् २०१० मा फाइनलमा पुगेको थियो। तर उपाधि जित्न सकेको थिएन। यता न्युजिल्यान्ड पहिलोपटक फाइनल प्रवेश गर्दै उपाधिका लागि दाबेदारी प्रस्तुत गर्दैछ। त्यसैले पनि आजको फाइनल खेल रोमान्चक हुने अनुमान गरिएको छ । जारी विश्वकपमा दुबै टोलीले उत्कृष्ट प्रदर्शन गरिरहेको छ। अष्ट्रेलियाले सेमिफाइनलमा बलियो टिम पाकिस्तानलाई ५ विकेटले हराएको थियो। न्युजिल्याण्डले भने सेमिफाइनलमा एकदिवसीय विश्वकप विजेता इंग्ल्यान्डलाई ५ विकेटले नै हराएको थियो । दुई टिमबीचको पछिल्लो हेड टु हेडमा न्युजिल्याण्ड बलियो देखिएको छ। पछिल्लो पाँच भेटमा न्युजिल्याण्डले तीन खेल जितेको छ। अष्ट्रेलियाले दुई खेलमा जित निकालेको छ।
हेम्जाका किसानलाई आलु लगाउने चटारो (तस्बिरसहित),"पोखरा : पोखराको हेम्जाका किसान यति बेला धान थन्क्याएर आलु लगाउने चटारोमा छन् । हेम्जा कास्कीको आलु उत्पादनको पकेट क्षेत्र हो । यहाँ ३५० हेक्टरमा आलु लागाइन्छ र वर्षमा ७५ सय मेट्रिक टन आलु उत्पादन हुने गरेको पोखरा महानरपपालिका कृषि तथा पशु विकास महाशाखाले जनाएको छ । हेम्जामा पहिले ५ सय हेक्टरको आलु खेतीको पकेट क्षेत्र हो । सहरीकरण भएसँगै अहिले ३ सय ५० हेक्टरमा खुम्चिएको छ । किसान यतिबेला आलु लगाउन बाँझो जमिन जोत्न, मल राख्नदेखि आलु लगाउन परम्परागत हलोजस्तै साधन बनाएर कुलेसो बनाउनमा व्यस्त छन् । यतिबेला हेम्जा फाँटमा युवा, महिलादेखि वृद्धवृदाहरु आलु लगाउन खटिएका छन् । किसानको खेतमै पुगेर पोखरा महानगरपालिका कृषि तथा पशु विकास महाशाखाका प्रमुख मनहर कडरियाले किसानलाई आलु लगाउने विधिका विषयमा सिकाएका थिए । आलु उत्पादन बढी लिन गुणस्तरीय बिउ आवश्यक रहेको बताए । किसानले सानासाना आलु काटेर लगाउँदै गरेका थिए । यसरी आलु काटेर लगाउँदा उत्पादन कम हुने भन्दै आलु नकाटी लगाउन पनि उनले सुझाएका थिए। मेहनत उही हो तरिका नजान्दा उत्पादनमा असर गर्ने भएकाले किसानले खेती गर्दा साना साना विषयमा ध्यान दिनुपर्नेमा उनले जोड दिए । स्थानीय किसान लक्ष्मी भुजेलले थाहा नभएर सानासाना आलु पनि काटेर लगाउने गरेको बताइन्। आलु लगाउन बनाइने कुलेसोको दुरी पनि हामीले लगाएको धेरै नजिक भएकाले कृषि तथा पशु विकास महाशाखाका प्रमुखको सुझाव उपयोगी भएको अर्का किसान राजु भण्डारीले सुनाए । हेम्जामा आलु लगाउनकै लागि धेरैले छिटो पाक्ने स्थानीय तथा हाइब्रिड धान लगाउने गर्दछन् । यहाँको जमिनमा १२ महिना खेती हुने गर्दछ ।"
डेमोक्रेटिक लयर्स एसोसिएसन कास्कीमा दाहाल निर्वाचित,"पोखरा : अधिवक्ता कपिलमणि दाहाल डेमोक्रेटिक लयर्स एसोसिएसन (डिएलए) कास्की अध्यक्षमा निर्वाचित भएका छन्। शनिबार भएको अधिवेशनमा अध्यक्षका अर्का उम्मेदवार शालिकराम भट्टराईको भन्दा ४६ मत बढी ल्याएर दाहाल निर्वाचित भएका हुन्। डिएलए कास्कीमा २ सयभन्दा धेरै सदस्य छन्। निर्वाचनमा भने १७० मत खसेको थियो। दाहालले १०७ मत ल्याएका थिए भने भट्टराईले ६१ मत ल्याए। पृथ्वीनारायण क्याम्पसमा प्राध्यापनसमेत गर्ने दाहाल कास्कीको अन्नपूर्ण गाउँपालिकाका दाहालले २ दसकभन्दा लामो समयदेखि कानुनी व्यवसायी गर्दै आएका छन्। अध्यक्ष निर्वाचित भएपछि दाहालले कानुन व्यवसायीको हकहितको पक्षमा कटिवद्ध हुने वचनवद्धता व्यक्त गरेका छन्। कार्यसमितिमा उपाध्यक्षमा कमलापति शर्मा पौडेलले शिवराज वाग्लेलाई पराजित गरे। पौडेलले ८६ मत ल्याउँदा वाग्लेको ८० आएको थियो। कृष्णकुमारी गुरुङ सचिवमा निर्वाचित भएकी छन्। अरु ३ जना प्रतिस्पर्धीलाई उनले पराजित गरेकी थिइन्। गुरुङले ६५ मत ल्याइन्। यज्ञराज अधिकारीले ४५, गीता आचार्यले ४३ र प्रकाश मिश्रले ८ मत पाएका थिए। सन्तोषमणि लामिछाने कोषाध्यक्षमा सर्वसम्मत निर्वाचित भएका हुन्। मीनाकुमारी रानाभाट, कृति पाण्डे, उत्तम केसी, एकनारायण गौतम, मातृकाराज घिमिरे, हरिप्रसाद अधिकारी, सूर्यप्रसाद तिमिल्सिना, विनोद पौडेल र प्रकाश शर्मा सर्वसम्मत सदस्य निर्वाचित भए। निर्मलकुमार कार्कीको संयोजकत्वमा गठित निर्वाचन समितिले निर्वाचन गराएको हो। निर्वाचन समितिमा कृष्णप्रसाद तिमिल्सिना र दिलमाया भुजेल सदस्य थिए। निर्वाचनअघि डिएलए केन्द्रीय अध्यक्ष योगेन्द्रबहादुर अधिकारीले अधिवेशन उद्घाटन गरेका थिए।"
"भागदौडमा ११ जना घाइते, दुई चौरी गोठ पुरिएको आशंका (भिडियोसहित)","जोमसोम : मुस्ताङको थासाङ गाउँपालिका२ को कोवाङ,लार्जुङ, बोक्सीखोला र नाउरिकोट क्षेत्र माथिको लेकमा आइतबार भीषण हिम पहिरो आउँदा भागदौड मच्चिदा ११ जना घाइते भएका छन्। थासाङ२ को पश्चिम दिशामा पर्ने धौलागिरी क्षेत्रको पानापाथी हिमालबाट आइतबार बिहान अकस्मात ठूलो आवाजसहित भीषण हिम पहिरो खसेको जिल्ला प्रशासन कार्यालय मुस्ताङले जनाएको छ । हिम पहिरोका कारण भएको भागदौडमा जनआदर्श अमरसिंह माध्यमिक विद्यालयका ३ शिक्षकशिक्षिका र ८ जना विद्यार्थी घाइते भएका छन् । घाइते शिक्षक र विद्यार्थी जोमसोम अस्पतालमा उपचार भइरहेको छ। हिम पहिरो गएपछि भएको भागदौडमा शिक्षक र विद्यार्थी खुट्टा, हात शरीरका विभिन्न अंगमा चोटपटक लाग्न पुगेको जोमसोम अस्पतालका सूचना अधिकारी एकराज बस्नेतले जानकारी दिए । यस्तै,हिम पहिरोको असर थासाङ गापा२ को कोवाङ,नाउरिकोट,लार्जुङ र बोक्सी खोला क्षेत्रमा प्रत्यक्ष परेको देखिएको छ । मुस्ताङका प्रमुख जिल्ला अधिकारी नेत्र शर्माका कारण हिम पहिरो क्षेत्रका बासिन्दामा त्रास बढेको जानकारी दिए । प्रजिअ शर्माका अनुसार धौलागिरी क्षेत्रको पानापाथी हिमालबाट बिहान करिब ११:३० बजेतिर हिम पहिरो खसेको थियो । हिम पहिरोमा परी धौलागिरी क्षेत्रको मानापाथी हिमालको तल्लो भागमा दुईवटा चौरी गोठ हिम पहिरोले पुरिएको आशंका गरिएको प्रजिअ शर्माले जानकारी दिए। भिडियो हेर्नुस्: हामी सो क्षेत्रको अवलोकनमा पुग्यो,चोरी गोठ भएको स्थानमा पुग्न सम्भव छैन, 'प्रजिअ पौडेल भने,बाइनाकुलर हेर्दा १०१२ वटा मात्र याकचौरी देखिएको पाइयो, पुरिएको पनि हुनसक्छ। सो क्षेत्रको खर्कमै गोठ स्थान्तरण गरिएको स्थानीय सचेन्द्र गौचनको ६५ वटा,शुशिला गौचनको ४० वटा र भीम गौचनको ६५ वटा गरी कम्तिमा १ सय ७० वटा याकचौरी गोठ हिम पहिरोले पुरिएको हुनसक्ने कोवाङ प्रहरी चौकीका इञ्चार्ज नेत्र जिटीले जानकारी दिए। उनले याक चौरीको अवस्थाबारे विस्तृत विवरण आइपुग्न केही दिन लाग्न सक्ने बताए । हिम पहिरोको धक्बा नाउरिकोट गाउँ ,बोक्सी खोला नजिक बेनीजोमसोम राजमार्ग र जनआदर्श माध्यमिक विद्यालय समेत आइपुगेको अस्पतालमा भर्ना भएका शिक्षक विरेन्द्र लामिछाने बताए। 'कक्षाको दोस्रो पिरियड पढाइ चल्दै गर्दा अकस्मात ठूलो आवाज आयो, मैले सोचे हावाको आवाज होला भन्ने लाग्यो,'उनले भने, बाहिर निस्किदा त हिम पहिरो खसेको प्रत्यक्ष देखियो ,त्यसपछि विद्यार्थी र शिक्षकमा रुवाबासी र भागदौड चल्यो। उनले भागदौडमा एक दर्जन शिक्षक र विद्यार्थी हताहात भएको बताए । यस्तै, हिम पहिरोका कारण नाउरिकोट गाउँका स्थानीय त्रसित बनेका छन्। हिम पहिरोको मुस्लो गाउँसम्म आएकाले खेतमा काम गरिरहेका किसानसमेत भागभाग भएका थिए । घर बाहिर सुकाइएका उवा र फापरहरु समेत हिम पहिरोको असरले क्षति पुर्याएको थियो। सो क्षेत्रमा पुन हिम पहिरो खस्न सक्ने सम्भावना भएकाले स्थानीयलाई उच्चसर्तकता अपनाउ समेत अनुरोध गरिएको छ । हिम पहिरोग्रस्त क्षेत्रमा मुस्ताङका संघीय सांसद प्रेमप्रसाद तुलाचन ,प्रजिअ नेत्र शर्मासहित सुरक्षाकर्मी पुगेका थिए । हिउँदयामको मौसममा हिमालको हिउँ जमेर बस्नुपर्ने अवस्थामा बेमौसममा हिम पहिरो गएको संघीय सांसद प्रेमप्रसाद तुलाचनले बताए। जलवायु परिवर्तनको प्रत्यक्ष असर मुस्ताङमा देखिन थालेको उल्लेख गर्दै उनले हिउँदयाम समेत हिमाली क्षेत्रको तापक्रम बढ्न थालेको बताए।"
प्रधानन्यायाधीश अब एक सेकेण्ड पनि कुर्सीमा बस्न योग्य हुनुहुन्न,"काठमाडौं : पूर्वमहान्यायाधीवक्ता बद्रीबहादुर कार्कीले प्रधानन्यायाधीश चोलेन्द्र शमशेर जबरा एक सेकेण्ड पनि कुर्सीमा बस्न योग्य व्यक्ति नरहेको बताएका छन् । नेपाल बार एसोसिएसनको आन्दोलनपछि आयोजित कोणसभामा बोल्दै कार्कीले यस्तो बताएका हुन्। उनले भने, प्रधानन्यायाधीशले कुर्सी छोड्नुपर्छ । उहाँ एक मिनेट पनि कुर्सीमा बस्नका लागि योग्य हुनुहुँदैन । प्रधानन्यायाधीशले कानुन व्यवसायीबिना आदेश दिइरहनु भएको छ । प्रधानन्यायाधीशले कोसँग सुनुवाइ गरेर आदेश दिनुहुन्छ। उनले अदालतमा प्रहरीको घेराबन्दी गरेपछि के सरकारको इज्जत रहन्छ भन्दै प्रश्न गरे । यस्तै, वरिष्ठ अधिवक्ता सतीशकृष्ण खरेलले परिवर्तनको मागलाई राजनीतिक दलले भुले ठूलो मूल्य चुकाउनुपर्ने बताए । उनले भने,वकिल भनेका यहाँ उभिने मात्रै होइनन् । जनताको नाडि छाम्ने स्पन्दन हुन् । निर्णायक आन्दोलनमा बारको भूमिका नभुलौँ। प्रधानन्यायाधीशलाई सर्वोच्च प्रवेशमा रोक लगाउने रणनीतिमा बार प्रधानन्यायाधीशज्यू, न्यायपालिकाप्रति माया छ भने छाडिदिनुहोस् वैकल्पिक बाटोबाट प्रधानन्यायाधीश सर्वोच्च छिरे प्रधानन्यायाधीश राणाको राजीनामा माग गर्दै विरोध प्रदर्शन"
आफ्नै जिब्रोले कान सफा गर्ने जनावर !,"विशिष्ट शारीरिक संरचना भएको जिराफ पृथ्वीको सबैभन्दा अग्लो जनावर हो। यो शाकाहारी जीवको जिब्रो २० इन्चसम्म लामो हुन्छ। तान्जानियाको राष्ट्रिय पशु जिराफका बारेमा केही रोचक तथ्य : जिराफ शब्द अरबी भाषाको अलजिराफाबाट भएको हो। संसारमा ९ प्रजातिका जिराफ पाइन्छन्। जुन आफ्नो आकार, रंग तथा वासस्थान अनुसार भिन्नभिन्न हुन्छन्। यो जनावर मुख्यतः अफ्रिका तथा उत्तर नाइजर र सोमालियामा समेत पाइन्छन्। जिराफ २५ वर्षसम्म बाँच्न सक्छ। यो जनावर सुन्दर तथा लजालु स्वभावको हुन्छ। जिराफ ऊँट जस्तै धेरै समय पानी नपिइकन बस्न सक्छ। जिराफले एकैपटकमा ४५ लिटरसम्म पानी पिउन सक्छ। त्यसपछि हप्तौंसम्म उसलाई पानी चाहिँदैन। जिराफ सामाजिक प्राणी हो। यिनीहरूको एउटा झुन्डमा १५ देखि २० सदस्य हुन्छन्। जिराफ ८ सयदेखि १२ सय किलोग्रामसम्मका हुन्छन्। जिराफहरू दिनमा १० मिनेटदेखि २ घन्टाभन्दा बढी सुत्दैनन्। यिनीहरू उभिएरै निदाउँछन्। जिराफको गर्भकाल लगभग १५ महिनाको हुन्छ। जिराफले एकपटकमा एउटा मात्र बच्चा जन्माउँछ। जन्मँदै लगभग ६ फिटको जिराफको बच्चा ४५ देखि ६८ किलोग्रामसम्मको हुन्छ। एउटा वस्यक जिराफको पुच्छर ८ फिटसम्म लामो हुन्छ। जिराफको जिब्रो २० इन्चसम्म लामो हुन्छ। जसको सहायताबाट उसले आफ्नो कान सफा गर्न सक्छ। यसको जिब्रो कालो रंगको हुन्छ। जिराफको रक्तचाप मानिसको भन्दा दुईगुणा बढी हुन्छ। मानिसको जस्तै यसका पनि ३२ वटा दाँत हुन्छन्। करिब १२ इन्चको यसको खुर धेरै बलियो र तीखो हुन्छ। जसको प्रहारबाट बाघ पनि एकैपटकमा मर्छ। यो जनावर ३५ माइल प्रतिघन्टाको गतिमा दौड्न सक्छ। प्रत्येक वर्ष जुन २१ मा विश्व जिराफ दिवस मनाइन्छ। जिराफहरूले पनि आपसमा शारीरिक सम्बन्ध राखेको पाइएको छ। यस्तो सम्बन्ध भाले जिराफमा बढी देखिएको विभिन्न अध्ययनमा भनिएको छ । यसको औसत उचाइ १५ देखि १८ फिटसम्म हुन्छ। जिराफले एकपटकमा ३४ किलोग्रामभन्दा बढी खानेकुरा खान सक्छ। जिराफको पछाडिकोभन्दा अगाडिको खुट्टा ठूलो हुन्छ। यिनीहरूको शरीरमा खैरो रंगका धब्बाहरू हुन्छन्। जसले जिराफ सुन्दर देखिन्छ। एउटा जिराफको शरीरमा भएको धब्बा अर्को जिराफसँग मिल्दैन। जिराफको गर्धन ५ फिटदेखि ६ फिटभन्दा लामो हुन्छ। (विभिन्न एजेन्सीको सहयोगमा)"
भागदौडमा दुई शिक्षक र एक विद्यार्थी घाइते,"जोमसोम : मुस्ताङको थासाङ गाउँपालिका२ कोवाङ ,लार्जुङ र बोक्सी खोला माथिको हिमाली लेकमा भीषण हिम पहिरो गएको छ । आइतबार बिहान करिब ११ बजेति हिम पहिरो गएको जिल्ला प्रहरी कार्यालय मुस्ताङले जनाएको छ । जिल्ला प्रहरी कार्यालय मुस्ताङका अनुसार थासाङ गापा मार्थि धौलागिरी क्षेत्रको मानापाथी हिमालबाट हिम पहिरो खसेको हो। जिल्ला प्रहरी कार्यालयका प्रहरी निरीक्षक आशिष अधिकारीका अनुसार हिम पहिरो करिब ३० मिनेटसम्म जारी रहेको थियो । हिम पहिरोका कारण थासाङ गापाको वडा२ को कोवाङ,लार्जुङ,नाउरिकोट,बोक्सी खोलालगायतमा बसोबास गरेका स्थानीयको भागदौड चलेको थियो ।यस्तै, हिम पहिरो खसेका कारण बेनीजोमसोम सडक यातायात समेत ३० मिनेट सम्म प्रहरीले बन्द गर्नु परेको थियो । प्रहरी निरीक्षक अधिकारीका अनुसार मानापाथी हिमालबाट खसेको हिम पहिरोका कारण बोक्सी खोलाको पानीको बहाव समेत तेब्बर भएको थियो । धौलागिरी क्षेत्रको मानापाथी हिमालबाट उर्लिएर खसेको हिमपहिरोका कारण कोवाङमा अवस्थित जनआर्दश अमरसिंह माध्यमिक विद्यालयका शिक्षक तथा विद्यार्थीको भागदौड चलेको विद्यालयका निमित्त प्रधानाध्यापक खेम गुरुङले जानकारी दिए । उनका अनुसार हिम पहिरोका कारण विद्यालयमा भागदौड हुँदा दुई शिक्षक र एक विद्यार्थीको खुट्टा भाँचिएको छ। धौलागिरि आधार शिविरबाट ठूलो भिषण हिमपहिरो आयो,विद्यालय शैक्षिक पठनपाठन चलिरहेको थियो,उनले भने, हिम पहिरो खसेको पत्तो पाएपछि विद्यालयका सबैमा भागदौड सुरु भयो । विद्यालयका प्राधानाध्यापक गुरुङले अहिले विद्यार्थी र शिक्षकलगायतलाई सुरक्षित स्थानमा स्थान्तरण गरिएको जानकारी दिए । उनले अझै थप हिम पहिरो जानसक्ने भएकाले विद्यालयका सबैलाई सुरक्षित स्थानमा सारिएको बताए । स्थानीयका अनुसार हिम पहिरोका धक्काको असर कोवाङ,लार्जुङ,बोक्सी खोला र नाउरिकोट समेतमा परेको थियो । अहिले सो क्षेत्रमा तीब्र गतिमा हावा चलेको स्थानीय बताउँछन् । जिल्ला प्रहरी कार्यालय मुस्ताङले अहिले हिम पहिरो रोकिएको र कोवाङ प्रहरी चौकीका इञ्चार्ज नेत्र जिटीसहितको ६ जनाको प्रहरी टोली घटनास्थल अवलोकन गर्न पुगेको प्रहरी निरीक्षक अधिकारीले जनाए । हिम पहिरोको अवस्था ,हिम पहिरोले कहाँ कहाँ के कति क्षति पुर्यायो सोबारे जानकारी लिन प्रहरी टोली खटाएका छौं, प्रहरी निरीक्षक अधिकारीले भने, अहिले म्म भौतिक तथा मानवीय क्षतिको जानकारी आएको छैन । उनले हिम पहिरो जाँदा भएको भागदौडमा केही शिक्षक र विद्यार्थी घाइते भएको जानकारी दिए । प्रहरीका अनुसार थासाङ२ को हिम पहिरो जोखिम क्षेत्रका घरधुरीलाई सुरक्षित स्थानमा स्थान्तरण गर्ने तयारी भइरहेको जनाइएको छ । केही वर्षअघि सो क्षेत्रमा हिम पहिरो खस्दा थासाङ२ क्षेत्रमा भौतिक तथा मानवीय क्षति भएको थियो । खर्कको चरनक्षेत्रमा रहेका याकचौरीहरु समेत मरेका थिए। पछिल्लो समय जलवायु परिवर्तनका प्राकृतिक विपद्का घटनाहरु हुन थालेका छन् । हरितगृह ग्यास उत्सर्जन तथा प्राकृतिक दोहनका कारण र मौसममा आएको परिवर्तनले भारी वर्षा हुने,हिम ताल फुट्ने ,बाढीपहिरो र नदी कटान हुने गरेको हो। जलवायु परिवर्तनकै कारण धौगागिरी क्षेत्रमा हिम पहिरो गएको हुनसक्ने स्थानीय सोजन हिराचनले बताए।"
प्रधानन्यायाधीशलाई सर्वोच्च प्रवेशमा रोक लगाउने रणनीतिमा बार,काठमाडौं : करिब तीन हप्तादेखि आन्दोलित नेपाल बार एसोसिएसनले प्रधानन्यायाधीश चोलेन्द्र शमशेर जबरालाई आइतबार पनि सर्वोच्च अदालत प्रवेशमा रोक लगाउने तयारीमा जुटेको छ। बारले सर्वोच्च प्रवेश गर्ने दुईवटै गेटमा धर्ना दिने तयारी गरेको छ। बारका अध्यक्ष चण्डेश्वर श्रेष्ठले दुईवटै गेटमा आफूहरुले धर्ना दिने जानकारी प्रहरीलाई गराइसकेको बताएका छन्। यसअघि शुक्रबार पनि बारले मुख्य गेटमा धर्ना दिएपछि प्रधानन्यायाधीश जबरा वैकल्पिक गेटबाट सर्वोच्च प्रवेश गरेका थिए। बारले सम्पूर्ण कानुन व्यवसायीहरुलाई आइतबार बिहान ९ बजे बारमा उपस्थित हुन आह्वान गरिसकेो छ। यता सर्वोच्च अदालतका १९ न्यायाधीशहरुले इजलास बहिष्कार गर्दै आएका छन्। न्यायाधीशले बेन्च बहिरष्कार गरेपनि प्रधानन्यायाधीशले भने इजलास गठन गर्न छोडेका छैनन्। कानुन व्यवसायीहरुले बहस पैरबी नगर्ने घोषणा गरिसकेका छन्। उनीहरुले प्रधानन्यायाधीशले राजीनामा नदिँदासम्म आन्दोलन जारी राख्ने बताउँदै आएका छन्।
भारतमा प्रहरी र माओवादीबीच दोहोरो भिडन्त: कम्तीमा २६ विद्रोही मारिए,नयाँ दिल्ली : प्रहरी र माओवादी समूहबीच दोहोरो भिडन्त हुँदा कम्तीमा २६ माओवादी कार्यकर्ता मारिएका छन् । भारतको गडचिरोली जिल्लास्थित मार्दीन्तोलामा भएको मुडभेटमा केन्द्रीय नेतासहित २६ कार्यकर्ता मारिएका हुन् । स्थानीय मिडियामा आइतबार प्रकाशित समाचारअनुसार पूर्वी महाराष्ट्र राज्यको कोर्चीस्थित मार्दीन्तोला जंगलमा शनिबार बिहान माओवादी र सी६० प्रहरी कमान्डो समूहबीच दोहोरो गोलीबारी भएको थियो । सो गोलीबारीमा माओवादी केन्द्रीय समितिका मुख्य नेता दिपक तेल्तुम्ब्डे उर्फ जीवासहित २६ कार्यकर्ता मारिएका छन् । मुख्य नेताबाहेक अन्य कार्यकर्ताको पहिचान भने खुल्न बाँकी रहेको स्थानीय मिडियामा खबर छ । शनिबार भएको घण्टौं लामो मुडभेटमा परि तीनभन्दा बढि प्रहरी जवान गम्भीर घाइते भएको अधिकारीहरुले बताएका छन् । भारतको गडचिरोली जिल्ला माओवादीको मुख्य केन्द्रको रुपमा चिनिन्छ । सो क्षेत्रमा करिब १० हजारभन्दा बढि माओवादी कार्यकर्ता रहेको र उनीहरु सरकारविरुद्ध लडिरहेको बताइन्छ । सन् १९६७ मा पश्चिम बंगाल राज्यस्थित नक्सालबारी गाउँबाट माओवादीको उदय भएपछि भारतमा माओवादीहरु नक्सलवादीको रुपमा चिनिन्छन् ।
बारामा मोटरसाइकल दुर्घटनामा दुईजनाको मृत्यु,वीरगन्ज : बारामा तीनजना सवार मोटरसाइकल दुर्घटना हुँदा मोटरसाइकल चालकसहित दुईजनाको मृत्यु भएको छ भने एकजना घाइते भएका छन् । बाराको कोल्हवी नगरपालिका१ बटौलीया चोकमा शनिवार राति ८३० बजेतिर ना ४२ प ८०२३ नम्बरको मोटरसाइकल अनियन्त्रित भइ सडक छेउको स्वास्थ्य चौकी भवनमा ठोक्किएर दुर्घटनामा परेको हो। दुर्घटनामा परी मोटरसाइकल चालक कोल्हवी नगरपालिका १ कै २० वर्षीय सागर चौधरी र मोटरसाइकलमा सवार त्यहि ठाँउका १९ वर्षीय मदन चौधरीको मृत्यु भएको हो। दुर्घटनामा गम्भीर घाइते भएका दुवैजनाको उपचारको क्रममा वीरगन्जको नारायणी अस्पतालमा राति १०३० बजे मृत्यु भएको बाराका प्रहरी प्रवक्ता प्रहरी नायब उपरीक्षक गौतम मिश्रले जानकारी दिए । दुर्घटनामा परी मोटरसाइकलमा सवार कोल्हवीश्रीपुरका २० वर्षीय अशोक चौधरी घाइते भएका छन् । उनको वीरगन्जस्थित नारायणी अस्पतालमा उपचार भइरहेको छ।
कांग्रेस केन्द्रीय समिति बैठकमा न्यायालयकाे विवाद एजेण्डा,"काठमाडौं : महाधिवेशन तयारी लगायत मुलुकको पछिल्लो राजनीतिक विषयमा छलफल गर्न आज कांग्रेस केन्द्रीय समितिको बैठक बस्दैछ । तोकिएको मितिमै महाधिवेशन गर्ने तयारी स्वरुप कांग्रेस केन्द्रीय समिति बैठक बस्ने भएकाे हाे । प्रवक्ता विश्वप्रकाश शर्माका अनुसार विभिन्न समिति र उपसमिति गठनलगायत निर्णय गर्न बैठक बोलाइएको हो। क्रियाशील सदस्यता विवादका कारण रोकिएका १३ जिल्लाका वडा, पालिका र जिल्ला अधिवेशन शनिबारबाट सुरु भइसकेका छन्। कांग्रेस महाधिवेशन मंसिर २४ देखि २७ सम्म तोकिएको छ। केन्द्रीय समितिको बैठकको तयारीका लागि सभापति शेरबहादुर देउवाले शुक्रबार पदाधिकारी तथा पूर्वपदाधिकारीहरूको बैठक गरेका थिए। सो बैठकमा सभापतिज्यूले महाधिवेशन तोकिएकै मितिमा हुनेमा आशंका नगर्न आग्रह गर्नुभएको छ, प्रवक्ता शर्माले भने, प्रवक्ता शर्माले भने, बैठकको मूल एजेन्डा नै महाधिवेशनको तयारीको छलफल हो। न्यायालयमा देखिएको विवादका विषयमा पनि बैठकमा छलफल हुने सहमहामन्त्री डा प्रकाशशरण महतले बताए। उनले भने, सर्वत्र चर्चा बनेको विषयमा कांग्रेस चुप लागेर बस्ने भन्ने कुरा हुँदैन। तर, न्यायालयको विवाद आन्तरिक रूपमै समाधान हुनुपर्छ भन्ने हाम्रो धारणा हो। शनिबारको पदाधिकारीको बैठकमा संस्थापन इतर समूहका नेताहरूले न्यायालयमा देखिएको समस्याका विषयमा राजनीतिक दल र सरकार अब चुप बस्न नहुने विषय उठाएका थिए। सभापति देउवा र वरिष्ठ नेता रामचन्द्र पौडेलले आफूपक्षीय नेताहरूसँग छुट्टाछुट्टै छलफल गरी के विषय केन्द्रीय समितिको बैठकमा लैजाने भन्ने बारे तय गरिसकेका छन्।"
"रोल्पामा जीप दुर्घटना: तीनजनाको मृत्यु, तीन घाइते",दाङ : रोल्पामा आइतबार बिहान ११ बजेतिर जीप दुर्घटना हुँदा तीनजनाको घटनास्थलमै मृत्यु भएको छ । थप तीनजना घाइतेलाई उपचारका लागि अस्पताल लैजाने तयारी गरिएको छ। दुई पुरुष र एक महिलाको घटनास्थलमै मृत्यु भएको प्रहरीले जनाएको छ। रोल्पा प्रहरी प्रमुख डीएसपी नरेशराज सुबेदीले मृतकको पहिचान भइनसकेको जानकारी दिए। जीपमा ६ जना यात्रु भएको हुनसक्ने सुबेदीले जानकारी दिए। उनका अनुसार प्रहरीले दुर्घटनास्थलमा खोजी कार्य जारी राखेको छ । माडी गाउँपालिका ६ हान्निङ भन्ने ठाउँबाट घर्ती गाउँतर्फ जाँदै गरेको जीप दुर्घटनामा परेको हो । दुर्घटनाको कारण भने खुलेको छैन।
रौतहट जीप दुर्घटना: मृतक चारैजनाको सनाखत (अपडेट),"रौतहट : रौतहट जीप दुर्घटनामा मृत्यु भएका चारैजनाको सनाखत भएको छ। मृत्यु हुनेमा भारतको बिहार पुर्विचम्पारणस्थित पताहि बेतौना घर भएका २५ वर्षीय दिनानाथ साह, ३० वर्षीय अरुण साह, २८ वर्षीय दिलिम महतो र २८ वर्षीय अमित महतो रहेको जिल्ला प्रहरी कार्यालय रौतहटले जनाएको छ । उनीहरु चारैजना भारतीय नागरिक हुन्। रौतहटको यमुनामाई गाउँपालिका५ झुनखुनुवामा शनिबार राति करिब १० बजेतिर कार दुर्घटना भएको थियो । युके १२ सी २९०० नम्बरको कार सडक किनारमा रहेको गहिरो पानी जमेको खाडलमा खसेको थियो। पानीमा डुबेको अवस्थामा जीपको सिसा फुटाएर चार जनालाई प्रहरीले निकालेको थियो । अस्पताल पुर्याउने वित्तिकै उनीहरुलाई मृत घोषणा गरेको हो। उनीहरु भारतको पताही बेतौना गाउँबाट देवाहि गोनाहि नपामा रहेका आफन्तको घरमा छठपर्वको प्रसाद पुर्याएर फर्किदै गरेको खुलेको छ। अत्याधिक मदिरा सेवन गरी जीप चलाएको हुनसक्ने प्रहरीको अनुमान छ । रौतहटमा भारतीय नम्बर प्लेटको कार दुर्घटना, चारको मृत्यु रौतहट जीप दुर्घटना : मृतक दुईजनाको सनाखत"
बाहिर जबरा पक्षको नाराबाजी,"काठमाडौं : नेपाल बार एसोसिएनले सर्वोच्चभित्र कोणसभा गरिरहेका बेला सर्वोच्च मुल गेटबाहिर केही युवाहरु मोटरसाइकलमा आएर होहल्ला गरिरहेका छन्। उनीहरुले इजलास तत्कााल खुलाउनुपर्ने भन्दै कानुन व्यवसायीविरुद्ध नाराबाजी गरेका छन्। उनीहरुले प्रधानन्यायाधीश चोलेन्द्र शमशेर जबराको पक्षमा नाराबाजी गरेका हुन्। मोटरसाइकलमा आएका केही युवाहरुले सर्वोच्च अगाडि जबराको पक्षमा नारा लगाएका छन्। अमेरिकाका सहायक विदेशमन्त्री नेपाल आउँदै, प्रधानमन्त्रीसँग भेटवार्ता गर्ने प्रधानन्यायाधीशलाई सर्वोच्च प्रवेशमा रोक लगाउने रणनीतिमा बार प्रधानन्यायाधीशज्यू, न्यायपालिकाप्रति माया छ भने छाडिदिनुहोस् वैकल्पिक बाटोबाट प्रधानन्यायाधीश सर्वोच्च छिरे"
महिला क्रिकेट टोली कतार प्रस्थान,"काठमाडौं : नेपाली राष्ट्रिय महिला क्रिकेट टोली कतार प्रस्थान गरेको छ। कतारसँग टीट्वेन्टी क्रिकेट शृंखलाका लागि नेपाली टोली आइतबार बिहान कतार प्रस्थान गरेको हो। आईसीसी महिला टीट्वेन्टी विश्वकपको एसियाली छनोटको तयारीमा रहेको नेपाली महिला टोलीले कतारसँग तीन खेलको टीट्वेन्टी शृंखला खेल्ने तय भएको छ। कतारमा तीन टीट्वेन्टी खेल खेलेपछि १४ सदस्यीय नेपाली टोली शुक्रबार संयुक्त अरब इमिरेट्स (यूएई) को दुबई प्रस्थान गर्नेछ। आईसीसी महिला टीट्वेन्टी विश्वकपको एसियाली छबनोट खेल नोभेम्बर २२ देखि २८ सम्म दुबईमा आयोजना हुँदैछ। छनोटमा ६ टोलीको सहभागिता रहने छ। जसमा भुटान, हङकङ, कुवेत, मलेसिया, नेपाल र संयुक्त अरब इमिरेट्सले प्रतिस्पर्धा गर्ने छन्। प्रतियोगिताको शीर्ष स्थान हासिल गर्ने टोलीले ग्लोबल छनोट खेल्ने छ। नेपालले आईसीसी महिला टीट्वेन्टी विश्वकपको एसियाली छनोटको पहिलो खेलमा आगामी सोमबार मंसिर ६ गते हङकङको सामना गर्नेछ। यसैगरी मंसिर ७ भुटान, मंसिर ९ गते कुवेत, मंसिर १० गते मलेसिया र मंसिर १२ गते यूएईसँग प्रतिस्पर्धा गर्नेछ। छनोटका लागि नेपालले रुबिना क्षत्रीको कप्तानीमा १४ सदस्यीय टोली घोषणा गरेको छ। नेपाली टोलीमा डली भट्ट, करुणा भण्डारी, ज्योति पाण्डे, सीता रानामगर, इन्दु बर्मा, कविता कुँवर, कविता जोशी, अप्सरी बेगम, संगीता राई, सरिता मगर, सरस्वती चौधरी, काजल श्रेष्ठ र सबनम राई छन्। नेपाली टोलीको मुख्य प्रशिक्षकको जिम्मेवारी जगत टमाटाले सम्हालेका छन्। यस्तै टिम व्यस्थापकमा जयन्ती भट्ट छिन्। नेपाली टोली हालै बंगलादेशमा तयारी सकेर स्वदेश फर्किएको थियो। बंगलादेशमा रहँदा नेपाली टोलीले बंगलादेशको बंगलादेश अरिरा शेख प्रतिष्ठानसँ टीट्वेन्टी शृंखला खेलेको थियो। उक्त शृंखलामा नेपाली टोली २१ ले विजयी भएको थियो।"
राखेपले सोध्यो ९ बोर्ड सदस्यसँग स्पष्टिकरण,"काठमाडौं : युवा तथा खेलकुद मन्त्रालयले राष्ट्रिय खेलकुद परिषद् (राखेप) का ९ जना बोर्ड सदस्यसँग स्पष्टिकरण माग गरेको छ । युवा तथा खेलकुदमन्त्री महेश्वरजंग गहतराजले मन्त्रीस्तरीय निर्णयअनुसार राखेपका ९ जना बोर्ड सदस्यसँग स्पष्टिकरण माग गरेका हुन् । मन्त्रालय स्रोतका अनुसार राखेपको बोर्ड बैठक राख्न सदस्यले भूमिका नखेलेको भन्दै स्पष्टिकरण सोधिएको जनाइएको छ । मन्त्री गहतराजले राष्ट्रिय खेलकुद विकास ऐन २०७७ अनुसार राखेपको अध्यक्षको हैसियतमा नियुक्त गरिएका सदस्यसँग स्पष्टिकरण मागेका छन् । मन्त्री गहतराजले खेलकुद संघबाट मनोनित भएका रेणुका श्रेष्ठ, सुवर्ण श्रेष्ठ, सुवास श्रेष्ठ, सम्पन्न श्रेष्ठ, अर्जुनबहादुर केसी र विज्ञका रुपमा मनोनित इन्दिरा निरौला एवं रिम रानाभाटसँग स्पष्टिकरण माग गरेका हुन् । यसैगरी उद्योग वाणिज्य महासंघबाट मनोनित गोपाल खनाल तथा शाहसिक, परम्परागत तथा पर्यटकीय खेलकुदबाट मनोनित गोविन्द भट्टराईसँग पनि स्पष्टिकरण माग गरिएको छ । उनीहरुलाई तत्कालिन युवा तथा खेलकुदमन्त्री जगतबहादुर विश्वकर्माले बोर्ड सदस्यमा मनोनित गरेका थिए । अर्जुनबहादुर केसीले राजीनामा दिए पनि उनको राजीनामा तत्कालिन मन्त्री विश्वकर्माले रोकेर राखेका थिए । सरकारले कात्तिक १ गते राखेप सदस्यसचिव रमेशकुमार सिलवाललाई पदबाट मुक्त गरेको थियो । सोधिएको स्पष्टिकरण चित्त बुझ्दो नभएको भन्दै सरकारले सिलवाललाई पदमुक्त गरेको हो । सरकारको निर्णय विरुद्ध सिलवालले कात्तिक २५ गते सर्वोच्च अदालतमा रिट निवेदन दायर गरेका छन् । उनले सरकारको निर्णय गैरकानुनी रहेको जिकिरसहित अन्तरिम आदेशको माग गरेका छन् । सिलवाललाई बर्खास्त गरेलगत्तै खेलकुदमन्त्री गहतराजले राखेपका बोर्ड सदस्यलाई राजीनामा दिन भनेका थिए । तर, खेलकुदमन्त्रीलाई लत्याउँदै अटेरी गरेर बसेपछि उनीहरुलाई स्पष्टिकरण सोधिएको हो । तत्कालिन केपी शर्मा ओली नेतृत्वको सरकारबाट मनोनित भए पनि बोर्ड सदस्यले पछिल्लो डेढ वर्ष कुनै जिम्मेवारी पाएका थिएनन् । राजनीतिक अस्थिरतासँगै फेरिने मन्त्री र सदस्यसचिवको कार्यशैलीसँग बोर्ड सदस्य पनि असन्तुष्ट बन्दै आएका थिए । परिषद्को अध्यक्षको हैसियतले मनोनित बोर्ड सदस्यसँग स्पष्टिकरण माग गरे पनि मन्त्रिपरिषद्बाट मनोनित सदस्यको विषयमा भने सरकारले कुनै निर्णय गरेको छैन । स्रोतका अनुसार मन्त्रिपरिषद्बाट मनोनित बोर्ड सदस्यलाई मन्त्रिपरिषद्बाटै निर्णय गरेर हटाउने तयारी सरकारको छ । राखेप बोर्ड सदस्य सुवास श्रेष्ठले स्पष्टिकरण पत्र परिषद्मा पठाएको जानकारी पाए पनि आफूले पाइनसकेको बताए । स्पष्टिकरण सोधिएको भन्ने सुन्नमा आएको छ । अहिलेसम्म पत्र पाइसकेको छैन,'उनले भने ।"
सुन चाँदीको मूल्य बढ्यो,"काठमाडौं : नेपाली बजारमा छापावाल सुनको मूल्य २ सय रुपैयाँले बढेको छ। आइतबार छापावाल सुनको मूल्य २ सयले बढेर ९४ हजार ६ सयमा कारोबार भइरहेको छ। शुक्रबार छापावाल सुन प्रतितोला ९४ हजार ४ सयमा कारोबार भएको थियो। नेपाली सुन चाँदी व्यवसायी महांघले जनाए अनुसार आइतबार तेजावी सुनको मूल्य ९४ हजार १ सय तोकिएको छ। शुक्रबार तेजाबी सुनको मूल्य तोलाको ९३ हजार ९ सयमा कायम गरिएको थियो। यस्तै, आज चाँदी प्रतितोला १ हजार २९५ मा कारोबार भइरहेको छ। शुक्रबार चाँदी प्रतितोला १ हजार २८५ मा कारोबार भएको थियो।"
महाकवि देवकोटाको ११३ औं जन्मजयन्ती,"काठमाडौं : महाकवि लक्ष्मीप्रसाद देवकोटाको ११३औं जन्मजयन्तीका अवसरमा सिद्धार्थ साहित्य परिषद्ले भैरहवामा वरिष्ठ साहित्यकार प्राध्यापक डा चुडामणि रेग्मी बन्धु सहित विभिन्न विधामा योगदान दिएका व्यक्तित्वलाई सम्मान गरिएको छ। लुम्बिनी प्रदेशको जेठो साहित्यिक संस्था मानिएको उक्त परिषद्ले प्रा डा बन्धुलाई सुकदेव सुकमाया लामिछाने बाल साहित्यकार पुरस्कार २०७७ प्रदान गरेको हो। उनले विसं २०१८ मा महाकवि देवकोटाको बाल जीवनी र विसं २०३६ मा देवकोटा नामक पुस्तक लेखेर प्रकाशित गरेका थिए। नेपाली भाषा र साहित्यमा प्रा डा बन्धु गुरुहरूका गुरुका रूपमा परिचित छन्। यसैगरी मीन पद्म गौचन स्मृति पुरस्कार भाषा साहित्यको क्षेत्रमा विशिष्ट योगदान पुर्याउने वरिष्ठ कथाकार विजय सागरलाई, विष्णुमाया हटुवाल स्मृति साहित्य पुरस्कार काव्य लेखक टङ्कप्रसाद पन्तलाई, सिद्धार्थ साहित्य पुरस्कार अग्रज साहित्यकार माधवप्रसाद पन्थीलाई, टेकबहादुर पन्थी स्मृति सिद्धार्थ साहित्य पुरस्कार युवाकवि गिरी श्रीस मगरलाई, सकला सिद्धार्थ बाङ्मय पुरस्कार नेपालगञ्जका साहित्यिकार डा इन्द्रबहादुर भण्डारीलाई प्रदान गरिएको थियो। त्यसैगरी सिद्धार्थ साहित्य सम्मान साहित्यकार रमेश समर्थन, लुम्बिनी प्रेस क्लबको उपाध्यक्ष सम्झना शर्मा, समाजसेवी धर्मराज श्रेष्ठ, कलाकार चित्रकार नुरमदन थापा र शिक्षा सेवी यमबहादुर रसाइलीलाई प्रदान गरिएको अध्यक्ष डिल्लीराज भट्टराईले बताए। कवि रुद्र ज्ञवालीले देवकोटाको जीवनी, व्यक्तित्व र कृतित्वबारे चर्चा गरेको सो कार्यक्रममा सम्मानित व्यक्तित्व प्रा डा बन्धुले साहित्यकारहरुले समाज र राष्ट्रलाई सही मार्गदर्शन गर्नुपर्ने बताए। कार्यक्रममा वरिष्ठ साहित्यकार बालकृष्ण भट्टराई, प्राज्ञ बुंद राना, अङ्कित शर्मासहित सम्मानित साहित्यकारले कविता, मुक्तक, गजल प्रस्तुत गरेको आयोजक संस्थाका सचिव लक्ष्मीप्रसाद अधिकारीले बताए। परिषद्ले भैरहवाको देवकोटा चोकमा महाकविको प्रतिमासमेत निर्माण गरेको थियो। रासस"
"प्रधानन्यायाधीशज्यू, न्यायपालिकाप्रति माया छ भने छाडिदिनुहोस्","काठमाडाैं : नेपाल बारका अध्यक्ष चण्डेश्वर श्रेष्ठले प्रधानन्यायाधीशलाई पदच्युत नगरेसम्म न्यायालय नसुध्रिने बताएका छन्। सर्वोच्च अदालत परिसरमा आइतबार धर्नामा बसेका कानुनव्यवसायीलाई सम्बोधन गर्दै अध्यक्ष श्रेष्ठले प्रधानन्यायाधीलाई पदच्युत नगरेसम्म न्यायालय नसुध्रिने बताए। उनले भने,' प्रधानन्यायाधीशज्यू न्यायपालिकाप्रति माया छ भने छाडिदिनुहोस्।' बारका अध्यक्ष श्रेष्ठले न्यायपालिकाप्रति जनआस्था कायम राख्न नागरिक समाजसमेतले पनि दबाब दिनुपर्ने बताए। उनले असक्षम न्यायाधीशले तत्काल राजीनामा दिनुपर्ने बताए।"
वैकल्पिक बाटोबाट प्रधानन्यायाधीश सर्वोच्च छिरे,"काठमाडौं : प्रधानन्यायाधीश चोलेन्द्र शमशेर जबरा सर्वोच्च प्रवेश गरेका छन्। महान्यायाधीवक्ताको कार्यालय गेटबाट प्रधानन्यायाधीश जबरा सर्वोच्च अदालत छिरेको त्यहाँ रहेका हाम्रा सहकर्मी प्रशान्त वलीले जानकारी दिएका छन्। जबरालाई अदालत प्रवेशमा रोक लगाउन कानुन व्यवसायीहरु आइतबार बिहानैदेखि मुल गेटमा धर्ना बसेका थिए। उनीहरुलाई छलेर प्रधानन्यायाधीश वैकल्पिक बाटोबाट सर्वोच्च प्रवेश गरेका हुन्। प्रधानन्यायाधीशलाई सर्वोच्च प्रवेशमा रोक लगाउने रणनीतिमा बार प्रधानन्यायाधीशज्यू, न्यायपालिकाप्रति माया छ भने छाडिदिनुहोस्"
रोल्पामा जीप दुर्घटना: एकै गाउँका ३ को मृत्यु (अपडेट),"रोल्पा : रोल्पाको घर्तिगाउँमा आइतबार बिहान ११ बजेतिर जीप दुर्घटना हुँदा एउटै गाउँका तीनजनाको मृत्यु भएको छ । घर्तिगाउँ बजार नजिकैको सहिद मार्गमा जीप दुर्घटना हुँदा घटनास्थलमै दुई पुरुष र एक महिलाको ज्यान गएको हो । मृत्यु हुनेमा जीप धनी एवं चालक माडी गाउँपालिका  ६ हान्निङ छेडाका ५१ वर्षीय लुद्र घर्ती, ४५ वर्षीय चौसरा विक र मिसिडाँडाका ५५ वर्षीय टेकबहादुर पुन (टंकलाल) को घटनास्थल मै मृत्यु भएको हो । यस्तै सो घटनामा तीनजना घाइते भएका छन्। दुईजनाको अवस्था गम्भीर रहेको प्रहरीले जनाएको छ। जिल्ला प्रहरी प्रमुख एवं प्रहरी नायब उपरिक्षक नरेशराज सुवेदीका अनुसार घाइतेलाई उद्दार गरि स्मृती हस्पितल घर्तिगाउँमा प्राथमिक उपचार गरिएको छ । घाइतेहरुलाई थप उपचारका लागि सदरमुकाममा रहेको रोल्पा अस्पताल ल्याइँदै छ । प्रनाउ सुवेदीका अनुसार जीप सडकबाट धेरै तल खसेको छ । दुर्घटनाको कारण भने खुलेको छैन। एकै गाउँलेका तीनजनाको मृत्यु र घाइते भएपछि गाउँ शोकमा डुबेको छ । दुर्घटनास्थल सदरमुकाम लिबाङबाट पश्चिम २४ किलोमिटर टाढा छ । रोल्पामा जीप दुर्घटना: तीनजनाको मृत्यु, तीन घाइते"
"सर्वोच्चभित्र वकिल र प्रहरीबीच धकेलाधकेल, पाँच पक्राउ","काठमाडौं : सर्वोच्च परिसरभित्र कानुन व्यवसायी र प्रहरीबीच धकेलाधकेल भएको छ। प्रधानन्यायाधीशको राजीनामा माग गर्दै सर्वोच्च पुगेका कानुन व्यवसायी र त्यहाँ खटिएका सुरक्षाकर्मीबीच धकेलाधकेल भएको हो। सोही क्रममा तत्काल इजलास सञ्चालन गर्नुपर्ने भन्दै सर्वोच्च गेट बाहिर नाराबाजी गर्ने पाँचजनालाई प्रहरीले नियन्त्रणमा लिएको छ। प्रहरीले नुरप्रसाद अधिकारीसहित पाँचजनालाई नियन्त्रणमा लिएको हो। कानुन व्यवसायीहरुले प्रधानन्यायाधीशलाई सर्वोच्च अदालत प्रवेशमा रोक लगाउन सर्वोच्च परिसरको मुल गेटटमै धर्ना बसेका छन्। सर्वोच्चभित्र कानुन व्यवसायीहरुले प्रधानन्यायाधीशविरुद्ध नाराबाजी गर्न थालेपछि सुरक्षा व्यवस्था कडा पारिएको छ। प्रधानन्यायाधीशलाई सर्वोच्च प्रवेशमा रोक लगाउने रणनीतिमा बार प्रधानन्यायाधीशज्यू, न्यायपालिकाप्रति माया छ भने छाडिदिनुहोस्"
"न्याय शुद्धीकरणका लागि भोकभोकै लडिरहेका छौं, अब अदालत आउने दुस्साहस नगर्नुहोस्","काठमाडौं : प्रधानन्यायाधीश चोलेन्द्र शमशेर जबराविरुद्ध नेपाल बार एसोसिएसनले सर्वोच्च अदालत परिसरिभत्रै कोणसभा गरिरहेको छ। प्रधानन्यायाधीश जबराको राजीनामा माग गर्दै आइतबार सर्वोच्च पुगेका वकिलहरुले सर्वोच्च परिसरभित्रै कोणसभा गरेका हुन्। कोणसभामा बोल्दै सर्वोच्च बारका अध्यक्ष पूर्णमान शाक्यले प्रधानन्यायाधीश चोर बाटोबाट अदालत प्रवेश गरेका बताए। उनले भने,' मुल गेटमा धर्ना भनेको अर्को गेटबाट प्रवेश दिएको होइन । उहाँले चोरबाटोबाट प्रवेश गर्नु भएको हो। यसको वैधता नै छैन।' उनले करिब ३ हप्तादेखि कानुन व्यवसायीहरु न्याय शुद्धीकरणका लागि भोकभोकै लडिरहेको बताए। उनले प्रधानन्यायाधीशकै कारण आफूहरुले काम गर्न नपाएको गुनासो गरे। उनले भने,' हामी तीन हप्तादेखि काम गर्न पाएका छैनौं । हामी भोकभोकै मर्न तयार छौं। तर आन्दोलन रोकिदैन।' तस्बिर : सुनिता डंगोल यस्तै अधिवक्ता कपिलदेव ढकालले प्रधानन्यायाधीशको रक्षाकवच बनेर नहिड्न आग्रह गरेका छन्। उनले चोलेन्द्रकै कारण किराना पसलमा मुद्दाको किनबेच हुने अवस्था आएको बताए। 'बार आनुहोस्,र त्यो नाममा चोलेन्द्रकध रक्षाकवच बनेर नहिँड्नुहोस्। बरु माइतिघरमा चोलेन्द्रको शालिक राख्नुस्। कुनै पनि आवरणमा बार आान्दोलन कमजोर बनाउने खेलमा नलाग्नुहोस, 'उनले भने,' अब त प्रत्येक किराना पसलमा मुद्दाको किनबेच हुने अवस्था आयो। यसलाई रोक्न नसक्ने राजनीतिक दल पनि यसको जिम्मेवार हुनुपर्छ।' तस्बिर : सुनिता डंगोल अर्का वरिष्ठ अधिवक्ता एकराज अधिकारीले अदालतको हबिगतमा चोलेन्द प्रवृत्ति जिम्मेवार भएको आरोप लगाए। उनले भने,'चोलेन्द्रलाई फाल्न नसक्नु दलहरूको कमजोरी हो।' इतिहासमा चोलेन्द्र प्रवृत्ति टिकेको उदाहरण नभएको वरिष्ठ अधिवक्ता शान्ति हमालले बताइन्। उनले भनिन्,' चोलेन्द्र प्रवृत्ति टिकेको इतिहास छैन। देशव्यापी आान्दोलन छेडेर न्यायिक शुद्धता कायम गरेर छाड्नेछौँ।' यस्तै काठमाडौ अदालत बार कार्यसमिति सदस्य अञ्जना अर्यालले पहिलोपटक प्रधानन्यायाधीश जबराले मिडिया बोलाएर स्पष्टिकरण दिएर अनैतिक काम गरेको बताइन्। नेपाल बार एसोसिएसनका महासचिव लीलामणि पौडेलले प्रधानन्यायाधीशको राजीनामा दिने समय घर्किसकेको बताए। उनले भने,' राजीनामा दिने समय घर्किसक्यो । अब पदच्यूत गराउने काम जारी छ । देशभरका अदालतमा कालोपट्टी बाँधेर १२ बजेसम्म प्रदर्शन भइरहेको छ। अब अदालतमा प्रवेश गर्ने दुस्साहस नराखे हुन्छ।' प्रधानन्यायाधीशलाई सर्वोच्च प्रवेशमा रोक लगाउने रणनीतिमा बार प्रधानन्यायाधीशज्यू, न्यायपालिकाप्रति माया छ भने छाडिदिनुहोस् वैकल्पिक बाटोबाट प्रधानन्यायाधीश सर्वोच्च छिरे"
रौतहट जीप दुर्घटना : मृतक दुईजनाको सनाखत,रौतहट : शनिबार राति रौतहटको यमुनामाई गाउँपालिका५ झुनखुनुवामा भएको कार दुर्घटनामा मृत्यु भएका चारमध्ये दुईजनाको सनाखत भएको छ। प्रहरीका अनुसार मृत्यु हुनेमा भारतको बिहारस्थित बखरी घर भएका दिनानाथ साह र अरुण साह रहेका छन्। अन्य दुईजनाको भने सनाखत हुन नसकेको प्रहरीले जनाएको छ। सडक किनारको पानी जमेको खाडलमा जीप डुब्दा गएराति चारजनाको मृत्यू भएको थियो। युके १२ सी २९०० नम्बरको कार खाडलमा खसेको थियो। कार पानीमा डुबेको अवस्थामा सिसा फुटाएर चारजनालाई निकालेको थियो। उनीहरुलाई अस्पताल पुर्याउने वित्तिकै मृत घोषणा गरेको रौतहट प्रहरी प्रमुख एसपी बिनोद घिमिरेले जानकारी दिए। उनीहरु शनिबार भारतबाट रौतहट घुम्न आएका थिए।
"इक्वेडरको जेलमा पुन दंगा, कम्तीमा ६८ कैदीको मृत्यु",क्वैटो : दक्षिण अमेरिकी मुलुक इक्वेडरको जेलमा पुन दंगा भएको छ । जेलभित्र भएको नयाँ दंगामा परि कम्तीमा ६८ कैदिको मृत्यु भएको र दर्जनौ घाइते भएको अधिकारीहरुले बताएका छन् । ग्वायाकिल शहरको लिटोरल पेनिटेन्सियरी जेलभित्र शुक्रबारदेखि दंगा सुरु भएको थियो । शनिबारसम्म मृतक कैदीको संख्या ६८ पुगेको र २ दर्जनभन्दा बढि कैदि घाइते भएको अधिकारीहरुले अन्तर्राष्ट्रियसञ्चार माध्यमसँग बताएका छन् । नयाँ दंगा लागुऔषध तस्कर र माफिया समुह (ड्रग्स कार्टेल) विच भएको बताइएको छ । आक्रमणकारीहरुले जेलभित्र विभिन्नखाले हातहतियार बोकेको बताइएको छ । दंगा अझै पुर्ण रुपमा नियन्त्रणमा नआएको बताइएको छ । यसअघि सेप्टेम्बर महिनामा मात्र सो जेलभित्र भएको दंगामा परि ११९ कैदिको मृत्यु भएको थियो । सो दंगालाई इक्वेडरको जेलभित्र भएको इतिहासकै ठुलो रक्तपातको रुपमा सरकारले घोषणा गरेको थियो । इक्वेडरको जेलभित्र भएको दंगामा परि यसवर्ष मात्र करिब ३ सयभन्दा बढिले ज्यान गुमाइसकेका छन् ।
पोखरा विमानस्थलको निरीक्षण गर्दै अर्थमन्त्री शर्माले भने छिटो काम सकेर सञ्चालन गर्नुस्,"पोखरा : अर्थमन्त्री जनार्दन शर्माले पोखरा क्षेत्रीय अन्तर्राष्ट्रिय विमानस्थल निर्माण कार्य चाँडो सकाउन ताकेता गरेका छन्। उनले यसको लागि सरकारको तर्फबाट गर्नुपर्ने काममा कुनै पनि ढिलाई नहुने बचन समेत दिएका छन्। काम छिटो सकेर उडान संचालन गर्नको लागि सरकारको तर्फबाट के काम गर्नुपर्नेछ त्यसमा कुनै ढिलाई हुँदैन। निर्माणकर्ताहरुले पनि तीव्र गतिमा काम अघि बढाउनुपयो, मन्त्री शर्माले विमानस्थल निरीक्षणका क्रममा भने, सरकारले कुनै नीतिगत निर्णय गरिदिनुपर्नेछ कि वा बजेट व्यवस्था गर्नुपर्नेछ कि तपाईँहरुले भन्नुस्। त्यसको व्यवस्थापन सरकारले गर्छ तर काम चाँडो सक्नुपर्छ। आगामी २०७९ असार मसान्तसम्म कार्य सम्पन्न गर्न म्याद रहेको विमानस्थल निर्माणको भौतिक प्रगति ८७ प्रतिशत र वित्तीय प्रगति ६७७० प्रतिशत भएको आयोजनाले जनाएको छ। विमानस्थल निर्माणको क्रममा विभिन्न समस्याहरु पनि देखिएका छन्। ल्याण्डिङ्ग एप्रोचमा पूर्वपट्टि रहेको रिठ्ठेपानी डाँडाको ४० मिटर हाईट कटान गर्नुपर्नेछ। वन मन्त्रालयको झन्झटिलो प्रक्रियाको कारण उक्त काममा ढिलाई भइरहेको आयोजनाको गुनासो छ। त्यसको लागि बल्ल वातावरणीय प्रभाव मूल्याङ्कनको काम सुरु भएको छ। यस्तै आयल निगमले हवाई इन्धन भण्डारण (आयल डिपो) निर्माणको काम पनि सुरु गरेको छैन। विमानस्थलबाट करिब २ किमि उत्तरमा रहेको ल्याण्डफिल साईड स्थानान्तरणको काम सुरु हुन नसक्दा उडान संचालनमा बर्ड ह्याजार्ड को समस्या देखिएको आयोजनाले जनाएको छ। आइकाओ क्याटागोरी को पोखरा क्षेत्रीय अन्तर्राष्ट्रिय विमानस्थलको निर्माण ठेक्का चाइना सीएएमसी इन्जिनियरिङ्ग कम्पनी लिमिटेडले पाएको छ। करिब २ सय १६ मिलियन अमेरिकी डलर लागत रहेको आयोजना निर्माणको लागि २०१४ मे २२ मा नागरिक उड्डयन प्राधिकरण र सीएएमसीबिच सम्झौता भएको हो। चाइना एक्जिम बैंकको ऋण सहयोगमा बन्न लागेको विमानस्थलमा तीन वटा अन्तर्राष्ट्रिय र आठ वटा आन्तरिक विमानहरु पार्किङ्ग गर्न सकिने बनाइएको छ। विमानस्थल निर्माणको लागि विसं २०३२ सालमै ३१०६ रोपनी जग्गा अधिग्रहण गरिएको थियो। पछि ७९३ रोपनी थप गरी विमानस्थलको कुल क्षेत्रफल ३८९९ रोपनी रहेको छ। निरीक्षणको क्रममा स्थानीयले विमानस्थलमा चाँडोभन्दा चाँडो अन्तर्राष्ट्रिय उडान संचालन गर्न संघीय सरकारका अर्थमन्त्रीसँग माग गरेका छन्।"
मापदण्डविपरीतका सिलिन्डर नचलाऔं,"सहर बजारमा मात्र होइन, आजभोली यातायात पुगेका गाउँका घरघरमा समेत खाना पकाउने एलपी ग्यासका सिलिन्डर पुगेका छन्। धुवाँ नआउने, खाना पकाउन मेहनत कम पर्ने र भाँडा पनि सफा हुने भएकाले यसको प्रयोग ह्वात्तै बढेको छ। सहरमा बाध्यता भए पनि गाउँमा भने रहरका रुपमा पनि यसको प्रयोग बढेको देखिन्छ। तर, काममा सहजता दिन किचनसम्म पुगेको ग्यास सिलिन्डर पड्किएर ठूलठुला दुर्घटना भएका छन । सयौंको ज्यान गइसकेको छ । ग्यास सिलिन्डर बम जस्तै बनेर किचनमा राखेका छौ । सावधानी नअपनाए कुनै पनि समय पड्कन सक्छ। नेपालमा रहेका पुराना सिलिन्डरको गुणस्तर मापदण्ड छैन। गुणस्तर निर्धारणसम्बन्धी मापदण्ड नहुँदा गुणस्तरहीन सिलिन्डर पड्केर उपभोक्ताको ज्यान जोखिममा पर्दै आएको छ। नेपाल आयल निगमका अनुसार देशभर करिब ५० लाखले खाना पकाउने एलपी ग्यासको प्रयोग गर्छन्। यो क्रम बर्सेनि १५ प्रतिशतले वृद्धि हँुदै गएको निगमको तथ्यांक छ। यसबाहेक मासिकरूपमा करिब २३ लाख एलपी ग्यास सिलिन्डर खपत हुने गरेको छ। खाना पकाउने ग्यासको उपभोग बर्सेनि बढ्दै गएसँगै त्यो पड्किने घटनासमेत बढ्दै गएको छ। ललितपुर मंगलबजार नजिक एक घरमा गत कात्तिक १९ गते ग्यास सिलिन्डर बिस्फोट हुँदा चार जनाको मृत्यु भयो। त्यहाँ नयाँ सिलिन्डर नै पड्किएको प्रारम्भिक अनुसन्धानले देखायो। कुनै कारणबिना सिधै सिलिन्डर नै पड्किने घटना कमै छन्। तर, यो घटना पुष्टि भए ग्यास प्रयोग गर्नेहरूका लागि गम्भीर चिन्ताको विषय हो। ग्यास पड्कनुको मुख्य कारण उपभोक्ताको लापरबाही भएको व्यवसायीले औंल्याए पनि पुराना र कमसल सिलिन्डरको प्रयोग पनि एउटा प्रमुख कारण हो। सिलिन्डर स्टक राख्ने, कोरिएका, चर्किएका सिलिन्डरलाई पनि रंग लगाएर पुनः प्रयोगमा ल्याउनेजस्ता उद्योगका लापरबाहीले ग्यास सिलिन्डर बम बनेका हुन्। म्याद सकिएका सिलिन्डर अहिले पनि बजारमा छ्यापछ्याप्ती भेटिन्छ। यसको नियमन गर्न सरकारले पनि सकेको छैन। ग्यास पड्किएर ज्यान लिएपछि मापदण्डका विषयमा चर्चामा आउने र विस्तारै सेलाउँदै जानाले जोखिम कम भएको छैन। सरकारले ग्यास सिलिन्डरको गुणस्तर निर्धारणसम्बन्धी मापदण्ड नबनाएको पनि होइन। तर, विभिन्न प्रभाव र दबाबका कारण उक्त मापदण्डलाई बाध्यकारी रुपमा पालना गराउन सरकारले सकेको छैन। नेपालमा गुणस्तर तथा नापतौल विभागले तयार गरेको नेपाल गुणस्तर ५३३ अन्तर्गत स्टान्डर्ड फर एलपीजी बोटलिङ अप्रेसन मापदण्ड नै स्वीकृत मापदण्ड हो। त्यसअघि नयाँ सिलिन्डर उत्पादन गर्ने सम्बन्धमा एक प्रकारको मापदण्ड भए पनि पुराना सिलिन्डरको गुणस्तर निर्धारण गर्ने सवालमा मापदण्ड थिएन। मापदण्डमा उद्योगीले सिलिन्डर प्राप्त गर्दाको समयमा पाँच प्रतिशत तौल घटी भएमा प्रयोग गर्न नपाउने, एक प्रतिशतभन्दा बढी तौल भएमा सिलिन्डर सरसफाइ गरेर मात्र प्रयोग गर्न सकिने र ग्यास रिफिलदेखि बिक्री गर्दाको समयसम्म सफा र सुक्खा हुनुपर्ने व्यवस्था छ। यो व्यवस्थालाई मात्रै पनि कडाइका साथ पलना गराए दुर्घटनाबाट जोगिन सकिन्छ। उत्पादन गर्दा र खरिदको समयमा कम्पनीको नाम, लोगो, एनएस चिह्न, हाइड्रोस्टाटिक र पुनः परीक्षणको मिति स्पष्टरूपमा सिलिन्डरमा उल्लेख गर्नुपर्छ। १० वर्षपछि दुई पटकसम्म पाँचपाँच वर्षको अवधिमा र २० वर्षपछि तीनतीन वर्षमा परीक्षण गर्नुपर्ने मापदण्डमा छ। यी सबै मापदण्डलाई कडाइ गर्न सरकारले खुट्टा कमाउनु हुँदैन। उपभोक्ताले पनि आपूले प्रयोग गर्ने ग्यासको अवस्था राम्ररी अध्ययन गर्नुपर्छ। यति भए ग्यास सिलिन्डर भान्छाका बम बन्ने छैनन्।"
कांग्रेस महाधिवेशन तयारी कहाँ पुग्यो ?,"काठमाडौं : पाँचौंपटक तोकिएको मितिमै महाधिवेशन गर्ने तयारी स्वरुप कांग्रेस केन्द्रीय समिति बैठक आज आइतबार बस्दैछ। प्रवक्ता विश्वप्रकाश शर्माका अनुसार विभिन्न समिति र उपसमिति गठनलगायत निर्णय गर्न बैठक बोलाइएको हो। क्रियाशील सदस्यता विवादका कारण रोकिएका १३ जिल्लाका वडा, पालिका र जिल्ला अधिवेशन शनिबारबाट सुरु भइसकेका छन्। कांग्रेस महाधिवेशन मंसिर २४ देखि २७ सम्म तोकिएको छ। केन्द्रीय समितिको बैठकको तयारीका लागि सभापति शेरबहादुर देउवाले शुक्रबार पदाधिकारी तथा पूर्वपदाधिकारीहरूको बैठक गरेका थिए। सो बैठकमा सभापतिज्यूले महाधिवेशन तोकिएकै मितिमा हुनेमा आशंका नगर्न आग्रह गर्नुभएको छ, प्रवक्ता शर्माले भने, प्रवक्ता शर्माले भने, बैठकको मूल एजेन्डा नै महाधिवेशनको तयारीको छलफल हो। न्यायालयमा देखिएको विवादका विषयमा पनि बैठकमा छलफल हुने सहमहामन्त्री डा प्रकाशशरण महतले बताए। उनले भने, सर्वत्र चर्चा बनेको विषयमा कांग्रेस चुप लागेर बस्ने भन्ने कुरा हुँदैन। तर, न्यायालयको विवाद आन्तरिक रूपमै समाधान हुनुपर्छ भन्ने हाम्रो धारणा हो। शनिबारको पदाधिकारीको बैठकमा संस्थापन इतर समूहका नेताहरूले न्यायालयमा देखिएको समस्याका विषयमा राजनीतिक दल र सरकार अब चुप बस्न नहुने विषय उठाएका थिए। सभापति देउवा र वरिष्ठ नेता रामचन्द्र पौडेलले आफूपक्षीय नेताहरूसँग छुट्टाछुट्टै छलफल गरी के विषय केन्द्रीय समितिको बैठकमा लैजाने भन्ने बारे तय गरिसकेका छन्। सभापतिकै निवासबाट चल्छ कांग्रेस प्रधानमन्त्रीसमेत रहेका सभापति देउवाले केन्द्रीय समितिको बैठक आफ्नै निवासमा राखेका छन्। मुख्यसचिव कृष्णप्रसाद पौडेलले भने, सभापतिज्यूको व्यस्तताले गर्दा यसपालिको बैठक पनि बूढानीलकण्ठमै बस्दैछ। क्रियाशील सदस्यता विवादका कारण केन्द्रीय कार्यालयमा नेताकार्यकर्ताको धर्ना हुन थालेदेखि नै देउवा पार्टीका काम बालुवाटार र निजी निवासबाटैै गर्ने गरेका छन्। असार ४ र ५ गतेको केन्द्रीय समितिको बैठकपछि देउवा केन्द्रीय कार्यालय पुगेका छैनन्। अभै पनि पार्टी कार्यालयमा रौतहटका कार्यकर्ताको रिले अनशन जारी छ। पार्टीका भेला र बैठकहरू सरकारी निवासमा नगर्ने प्रतिबद्धता नै गरेका देउवाले पदाधिकारी र पूर्वपदाधिकारीदेखि केन्द्रीय कमिटीको बैठकलगायत अधिकांश बैठक बूढानीलकण्ठमै गर्छन्। सानेपास्थित केन्द्रीय कार्यालयमा सुविधासम्पन्न कार्यकक्ष हुँदाहुँदै पनि देउवाले निजी निवासमै बैठक सञ्चालन गर्दै आएका छन्। रोकिएका अधिवेशन धमाधम सुरु अनेक समस्या अघि सारेर रोकिएका अधिवेशनहरू शनिबारदेखि सुरु भएका छन्। सर्लाहीमा विवादका कारण अधिवेशनको प्रक्रिया अघि बढेको छैन। त्यहाँ केन्द्रीय निर्वाचन समितिले राजीनामा दिएपछि अधिवेशन रोकिएको हो। केन्द्रीय निर्वाचन समिति सदस्य तेजप्रसाद रावलका अनुसार सिन्धुपाल्चोक, प्रदेश २ का ८ जिल्ला तथा कैलाली, बाँके, डोल्पा, सुर्खेत र रसुवामा शनिबारदेखि वडा अधिवेशन भएको छ। त्यस्तै, शनिबारै सोलुखुम्बु, दार्चुला र म्याग्दीले भने प्रदेश सभा निर्वाचन क्षेत्रको अधिवेशन गरेका छन्। यसअघि १८ भदौमा वडा अधिवेशन भएको थियो। त्यतिबेला वडा अधिवेशन गरेका १३ हिमाली जिल्लाले सबै अधिवेशन सकेका छन्। ५० जिल्लामा वडा र स्थानीय तहको अधिवेशन भएको छ। निर्वाचन समितिले शनिबार वडा अधिवेशन भएका जिल्लामा ३० कात्तिकमा पालिका र ३ मंसिरमा प्रदेशसभा निर्वाचन क्षेत्रको अधिवेशन हुनेछ। शनिबार वडा अधिवेशन गरेका जिल्लाले १० मंसिरसम्ममा जिल्ला तहको अधिवेशन गर्नुपर्ने हुन्छ।"
पलेसा र लामा सम्मानित,"काठमाडौं : पारा तेक्वान्दो खेलाडी पलेसा गोवद्र्धन र उनका प्रशिक्षक कविराज नेगी लामा सम्मानित भएका छन्। नेपाल तेक्वान्दो संघ, बागमती प्रदेशको प्रथम अधिवेशनमा पलेसा र कविराजलाई सम्मान गरिएको हो। उनीहरूलाई नेपाली कांग्रेस खेलकुद विभाग प्रमुख मोहनबहादुर बस्नेत, नागार्जुन नगरपालिकाका मेयर मोहनबहादुर बस्नेत, नेपाल तेक्वान्दो संघका अध्यक्ष प्रकाशशम्शेर राणा, महासचिव दीपराज गुरुङ र बागमती प्रदेशका अध्यक्ष केशव पुरीलगायतले सम्मान गरेका हुन्। टोकियो पारालिम्पिकमा दुई फाइट जित्दै पलेसाले ऐतिहासिक सफलता हात पारेकी थिइन्। उनीभन्दा पहिले कोही पनि नेपाली खेलाडीले ओलम्पिकमा दुई फाइट जित्न सकेका थिएनन्। उनी अन्तिम समयमा ऐतिहासिक कांस्य पदक जित्नबाट चुकेकी थिइन्। १८ वर्षीया पलेसाले वाइल्ड कार्डमार्फत पारालिम्पिकमा सहभागिता सुनिश्चित गरेकी थिइन्। उनी टोकियो पारालिम्पिकमा सहभागी एक्ली नेपाली खेलाडी पनि हुन्। सन् २०१६ मा दक्षिण कोरियाको मुजुमा भएकोे पारा तेक्वान्दो कोर्स उत्तीर्ण गरेपछि लामा राष्ट्रिय पारा तेक्वान्दोको प्रशिक्षणमा संलग्न रहँदै आएका छन् । कविराज पारा तेक्वान्दोको लेबल२ कोर्स पूरा गर्ने एक्ला प्रशिक्षक हुन्। वल्र्ड तेक्वान्दो फेडरेसनले गत मंसिरमा आयोजना गरेको लेबल२ कोर्स उनले उत्तीर्ण गरेका थिए। उनकै प्रशिक्षणमा पलेसाले टोकियो पारालिम्पिकमा ऐतिहासिक सफलता हात पारेकी थिइन्। टोकियो पारालिम्पिक बाहेक पनि उनको प्रशिक्षणमा विभिन्न मुलुकमा पुगेर पारा खेलाडीले विभिन्न पदक जितिसकेका छन्।"
खेत मासेर वन,"नेपालगन्ज : नेपालगन्जमा धान खेत मासेर निजी वन लगाउन थालिएको छ। धानबाट भन्दा वनबाट बढी आम्दानी हुने भएकाले विभिन्न प्रकारका रूखबिरुवा लगाई यहाँका कृषकले मनग्य आम्दानी गर्न थालेका छन्। नेपालगन्ज औद्योगिक क्षेत्रको शिखर प्लाई उत्पादन गर्ने मोर्डन रोज एन्ड उड प्रो प्रालिले बर्सेनि झन्डै ५०६० करोड रुपैयाँको भेनिएर (प्लाई उत्पादन गर्ने कच्चा पदार्थ) भारतबाट आयात गर्छ। स्वदेशमै कच्चा पदार्थ किन उत्पादन नगर्ने भनेर उद्योगले वनकटवामा डेढ लाख, पार्वतीपुरमा एक लाख, नेपालगन्जमै दुईतीन हजार गरी जिल्लाका विभिन्न स्थानमा ३ लाख मसला (युकेलिप्टस्) का बिरुवा लगाएको छ, उद्योगका सञ्चालक चम्पालाल बोथराले भने, मसलाको १४ इन्चको काठबाट भेनिएर उत्पादन गर्न सकिन्छ। स्वदेशी कच्चा पदार्थबाट प्लाई उत्पादन गर्दा पैसा पनि देशमा रहन्छ। उत्पादन पनि सस्तो पर्छ। उद्योगले आफ्नै कच्चा पदार्थबाट प्लाई उत्पादन गरिरहेको छ। जिल्लामा धेरै बिरुवा लगाउनेमा बोथरा एक नम्बरमा पर्छन्। जिल्लाका धेरै स्थानीय तहमा जग्गा लिजमा लिएर बिरुवा रोप्ने अर्का व्यक्ति हुन्, पूर्वरेन्जर बुद्धिबल श्रेष्ठ। श्रेष्ठले मसला र सगुनका बिरुवा लगाएका छन्। जहाँ सस्तोमा जग्गा लिजमा पाइन्छ, त्यहाँ बिरुवा लगाउने गरेको छु, श्रेष्ठले धेरै बिरुवा लगाउनुको राज खोले। उनले झन्डै १५ बिघा क्षेत्रफलमा ६० हजार बिरुवा लगाएका छन्। खेतीपातीभन्दा १० गुणा बढी आम्दानी दिन्छ। मैले दुई बिघा क्षेत्रफलमा लगाएको मसलालाई प्रतिकिलो ६ रुपैयाँका दरका बेच्दा १४१५ लाख रुपैयाँ आम्दानी भयो। मेरो अपेक्षा त ५० लाख जतिकै थियो, उनले अनुभव सुनाए। खेतीबालीभन्दा धेरै गुणा बढी आम्दानी बिरुवाबाट हुने भन्दै अहिले बाँके जिल्लामा बाँझो होस् वा खेतीयोग्य जमिनमा बिरुवा रोप्ने लहर चलेको छ। जिल्लामा १५ देखि २० रुपैयाँमा पाइने युकेलिप्टसको हाइब्रिड बिरुवालाई सुनको फुल पार्ने कुखुरी झैं एक बोटबाट ५ देखि १० वर्षमा १० हजार आम्दानी गर्ने रूपमा चित्रण गरिएको छ। उद्योगपति बोथरा एउटा बोटबाट १५ सयदेखि दुई हजार रुपैयाँ आउने प्रष्ट पार्छन्। यो आम्दानी पनि अन्य बालीभन्दा १० गुणाभन्दा बढी हुन्छ। एकमुष्ट रूपमा धेरै आम्दानी हुने भएकाले पनि किसान सजिलो खेतीका रूपमा यो बिरुवा लगाउँदैछन्। नेपालगन्ज उपमहानगरपालिका१७ ढोडेगाउँका सिद्धार्थविक्रम सिंह ठाकुरले तरकारी खेती गर्ने तीन कठ्ठा जग्गामा हाइब्रिड युकेलिप्टसका रूख रोपेका छन्। भन्छन्, १ हजार ३ सय ५० बिरुवा छन्। २०२५ लाख रुपैयाँ त कसो नआउला ? एकमुष्ट रूपमा आउने रकमबाट कुनै व्यापार गर्छु। निजी वन लगाउनेहरू पारिवारिक निजी वन संघ नेपालमा संगठित भएका छन्। निजी वनका काठ फर्निचर र प्लाइउड उद्योगमा प्रयोग भइरहेको छ। संघको बाँके शाखामा आबद्ध निजी वन लगाउने किसानको संख्या ४ सय ५० छ । संघका लुम्बिनी प्रदेश सचिव किरण ढकालका अनुसार जिल्लाका सबै स्थानीय तहमा कोहलपुर नगरका साथै खजुरा, जानकी, राप्ती सोनारी र बैजनाथमा अलि बढी बिरुवा लगाइएको छ। उनी जिल्लामा कम्तीमा पनि चार सय बिघामा बिरुवा लगाइएको बताउँछन्। ढकालको आफ्नै पनि दुई बिघा क्षेत्रफलमा बिरुवा छ। संघका केन्द्रीय अध्यक्ष जोगराज गिरी चाँडै हुर्कने र धेरै मुनाफा लिन सक्ने बिरुवा रोपेर निजी वनबाट धेरैभन्दा धेरै मुनाफा लिन सकिने बताउँछन्। वातावरण जोगाउनुका साथै किसानलाई अन्य बालीभन्दा बढी आम्दानी पनि दिएको छ। उनले भने। संघले देशका ६१ जिल्लामा शाखा विस्तार गरेर एक परिवार, एक पारिवारिक निजी वन भन्ने नारासहित निजी वनको प्रवद्र्धन गरिरहेको छ। डिभिजन वन कार्यालय बाँकेका अधिकृत ज्योति घिमिरेका अनुसार जिल्लामा २०५३ सालदेखि नै निजी वन दर्ता भएको छ। विगत चार वर्षयता निजी वन लगाउने बढेका छन्।"
स्याहार पुगे निको हुन्छ,"आधुनिक सभ्यता, औद्योगीकरण, व्यापारिक प्रतिस्पर्धा, उच्च आकांक्षा आदिका कारण जीवनशैलीमा ठूलो परिवर्तन आएको छ। हाम्रो खानपानरहनसहन अस्वस्थकर हुँदै गएको छ। अहिलेका मानिसमा एकातिर शारीरिक व्यायाम घट्दैछ भने अर्कोतर्फ मानसिक तनाव बढ्दो छ। खानेकुरामा सागसब्जी, फलफूलभन्दा पनि धुम्रपान र मद्यपान बढी लिने संख्या बढी छ। शरीर र स्वास्थ्यको भन्दा काम र व्यवसायको चिन्ता बढी भएका कारण नसर्ने खाले विभिन्न समस्या देखा पर्न थालेका छन्। यस्तै नसर्ने रोगमध्ये मधुमेह पनि एक प्रमुख हो। विश्व मधुमेह महासंघका अनुसार विश्वमा हरेक १० सेकेन्डमा तीन नयाँ व्यत्ति पीडित हुन्छन्। मधुमेहले प्रत्येक ८ सेकेण्डमा एक जनाको मृत्यृ हुने गरेको छ। मधुमेहको प्रमुख कारणमा वंशाणुगत र वातावरणीय मानिन्छ। नेपाल र भारत वंशानुगत रूपमा बढी पीडित छन्। वातावरणीयमा सहरीकरण, खानपान, ब्यायामको कमी र मोटोपना पर्छन्। बढी तौल ४५ गुणा बढी तौल भएमा आलस्य जीवन, शारीरिक सुस्तता र व्यायामको कमी, शारीरिक आघात, मानसिक बोझ, उमेर ३० वर्षभन्दा बढी, गर्भवती महिलामा मधुमेह भएमा मधुमेह हुन सक्ने हुन्छ। लामो आयु, तयारी खानाको प्रयोग, चिल्लो खाना बढी, अनियमित भोजन, बढी प्रोटिन, गुलियो वस्तुको बढी सेवन, ब्रेकफास्ट जंक तथा फास्ट फुड, धुमपान र मादक पदार्थको सेवन पनि सम्भाव्य कारण हुन्। रोगीको संख्या बढ्नुमा जनसंख्या वृद्धि र सहरीकरणलाई पनि आखा चिम्लन सकिँदैन। इन्सुलिन उत्पादनमा बाधा पुर्याउने तत्त्वहरू इन्टेरो भाइरस, मम्प, रुबेला भाइरसको प्याङ्क्रियाजमा आक्रमण, अत्यधिक पोषण, कम व्यायाम, प्रोटिन शक्ति कुपोषण, औषधि तथा हर्मोन परिवार नियोजनको खाने चक्की, करटीकोस्टेरोइट अत्यधिक रक्सी निरन्तर, बढी मानसिक परिश्रम र चिन्ता लामो समयसम्म भोको बस्ने र धेरै खाने नियमित व्यायाम नगर्ने आदि मधुमेह बनाउने कारण हुन्। वंशानुगत कारणबाट मधुमेहको सम्भावना गाउँ र सहर दुवै ठाउमा उत्तिकै भए पनि धेरै पौष्टिक खानपिन, शारीरिक श्रमको हिसावले निस्कृय जीवनशैली जस्ता कारण सहरवासीमा यो दसौं गुणा बढी छ। अमेरिकन जर्नल अफ क्लिनिकल न्युट्रिसनमा प्रकासित तस्मानिया विश्वविद्यालयको अनुसन्धान अनुसार बिहान खाली पेट बाहिर निस्कने वा ब्रेकफास्ट नगर्नेमा मोटोपना, भुँडी लाग्ने, उच्च कोलेस्टेरोल र रगतमा इन्सुलिनको मात्रा बढी मधुमेहको जोखिम भई उक्त रोगको शिकार हुन पुग्छन्। अनुसन्धानबाट बच्चादेखि बुढासम्म, धनीदेखि गरिबसम्म, लिखुरे सुकुटेदेखि मोटा र महिला पुरुष सबैमा यो रोग लागेको देखिन्छ। सुरुको अवस्थामा धेरैमा लक्षण यदि देखिइहाले पनि लक्षण यति सामान्य हुन्छन्। थाहा नहुने र भए पनि यसकै भनेर छुट्याउन गाह्रो पर्छ। समाजमा प्रत्येक परिचित मधुमेहीका साथै २३ अपरिचित मधुमेही हुन्छन् भनिन्छ। विभिन्न प्रकारका मधुमेही प्रायः सुरुका केही समय लक्षणविहीन हुन्छन्। पछि गएर एकै किसिमका लक्षण तथा जटिल समस्याहरू देखा पर्छन्। मधुमेहको शंका गर्न सकिने लक्षण तथा संकेतमा तिर्खा बढी लाग्नु, धेरै भोक लाग्नु, धेरै थकाई लाग्नु, छिनछिनमा पिसाब लाग्नु वा पिसाव गरेको ठाउमा कमिला वा कीरा देखिनु, राति पटक पटक पिसाब लाग्नु हुन्। यस्तै, बिनाकारण अचानक तौल घट्नु, आँखाले धमिलो देख्नु, शरीरमा पटक पटक संक्रमण भइरहनु, घाउखटिरा सजिलै निको नहुनु, हातखुट्टा झमझमाउनु, पैताला पोल्नु, चेतना हराउनु, गुप्तांग चिलाउनु, चिडचिडापन आउनु, यौन क्रियाकलाप घट्नु, कमजोरी महसुस हुनु आदि पर्छन्। अन्य लक्षणमा मुख सुख्खा हुनु, मुखबाट दुर्गन्ध आउनु, पेट दुख्नु, वान्ता हुनु, कालान्तरमा आँखा, मिर्गौला, स्नायु, रक्तनली र मुटुमा असर पर्न थालेपछि सोही मुताविक थप लक्षण देखा पर्छन्। यस्ता लक्षण देखा परे तुरुन्त चिकित्सक भेट्नुपर्छ। नत्र हुन सक्छ मधुमेह मधुमेह उपचारमा पहुँच अभाव मधुमेह लाग्नुअघि बाटो छेक्ने कि ? हिँड्नुहोस्, निरोगी हुनुहोस् विश्व मधुमेह महासंघका अनुसार विश्वमा हरेक १० सेकेन्डमा तीन नयाँ व्यक्ति पीडित हुन्छन्। मधुमेहले प्रत्येक ८ सेकेण्डमा एक जनाको मृत्यृ हुने गरेको छ। रगतमा ग्लुकोजको मात्रा एकदमै अनियन्त्रित हँुदा वाकवाकी लाग्नु, वान्ता हुनु, सास फेर्न गाह्रो हुनु, नाडी छिटो चल्नु, बेहोस हुने लक्षण देखा पर्न सक्छन्। यस अवस्थामा तुरुन्त आकस्मिक उपचारको जरुरत पर्छ। अनियन्त्रित मधुमेह मिर्गौलासम्बन्धी रोग, हृदयाघात, पक्षघात, अन्धोपना निम्त्याउन सक्ने र अंगभंग गराउने प्रमुख कारण बन्न सक्छ। मधुमेह अहिले विश्वव्यापी महामारी बनेको छ। २३ वर्षदेखि चिकित्सा विज्ञानले पनि मधुमेहलाई खाली मधुमेह मात्र नठानी सिङ्गो शरीरको आन्तरिक प्रक्रियासग सम्बन्धित मेटाबोलिक सिन्ड्रोममा हुने गडबडीको अंश मान्ने गरेको छ। मृत्यु हुनेमा १०२० प्रतिशत मृगौलाले काम गर्न छोडेर, ५० प्रतिशतमा मुटुसम्बन्धी रोगले गराएको देखिन्छ। आक्रान्त र मृत्यु हुनेमा ८० प्रतिशत, न्यून र मध्ये आय हुने राष्ट्रका ४५ देखि ६४ वर्ष उमेरका पर्ने गरेका छन्। एक दशकमा मधुमेहजन्य मृत्युमा ५० प्रतिशतले वृद्धि हुनेछ। जसमा उच्च र मध्यम आय भएका राष्ट्रमा समेत थप ८० प्रतिशतले बढ्ने आँकलन छ। पीडित हुने पनि कम उमेरमा आइरहेको छ। मधुमेहले औसत १३ वर्ष आयु घटाउने भएकाले मधुमेहबाट जोगिनसके आयु सरदर १३ वर्ष बढ्छ। युरोप, अमेरिकामा भन्दा १० वर्ष पहिलेको उमेरमा नेपालमा मधुमेह देखिरहेको छ। ३० वर्ष नपुग्दै मधुमेही बन्ने दिनप्रतिदिन बढिरहेका छन्। हरेक चार मधुमेहीमा तीन जना कम र मध्यम आय भएका मुलुकमा छन्। मुटुरोग, मस्तिष्कघात, अन्धोपना, मृर्गौला बेकम्मा र खुट्टा काट्नुपर्ने प्रमुख कारण मधुमेह बनेको छ। हरेक चार परिवारमा एक परिवार सदस्य तथा हरेक दुई मधुमेहीमा एक मधुमेहीलाई मात्र मधुमेह शिक्षामा पहँुच छ। अन्तमा, रोकथामका उपाय, स्याहार बलियो बनाउँदै र सबै बढाउँदै मधुमेहलाई जित्न वा हराउन जरुरी छ। जनचेतना बढाउँदै रोकथाम, निदान, उपचार र मधुमेहीलाई स्याहार गर्न सके मधुमेहलाई हराउन सकिन्छ। सन् २०२१ देखि २०२३ मा मधुमेह हेरचाहमा पहँुच नारा तय भएको छ। सबै रोगको खोप वा उचित औषधि उपचार नै उक्त रोगबारेको जनचेतना र ज्ञान नै हो। त्यसैले मधुमेहका बारेमा ज्ञान भयो भने उत्तम भरपर्दो उपचार त्यही नै रहन्छ। दैनिक जीवन यापनमा परिवर्तन, खानपान र व्यायाम, तनावमुक्त जीवन र उक्त रोगको शिक्षा प्रथम औषधि तथा ५० प्रतिशत उपचार पनि भएकाले सबै त्यसैमा लागौं। लेखक नेपाल चिकित्सक संघका कोषाध्यक्ष हुन्।"
मधुमेह उपचारमा पहुँच अभाव,"काठमाडौं : वर्तमान समयमा घरघरमा बालबालिकादेखि ज्येष्ठ नागरिक मधुमेहको समस्या देखिन थालेको छ। तर, यसको उपचारमा पहुँच अभाव देखिएको छ। वरिष्ठ मधुमेह रोग विशेषज्ञ डा ज्योति भट्टराईका अनुसार मुटु र मिर्गौलालगायतका रोगलाई जति प्राथमिकतमा राखिएको राखिएको छ त्यति प्राथमिकता मधुमेहलाई दिइएको छैन। मुटु रोगको उपचारका लागि सहिद गंगालाल राष्ट्रिय हृदय केन्द्र, मनमोहन कार्डियो थोरासिक भास्कुलर एन्ड ट्रान्सप्लान्ट सेन्टर सञ्चालनमा छन्। मधुमेहको उपचारमा पनि विशिष्टिकृत अस्पताल वा सेन्टरको स्थापना हुनुपर्ने विज्ञहरूको सुझाव छ। त्यस्तै, मिर्गौला प्रत्यारोपणको सेवामा दक्ष चिकित्सकहरू उत्पादन भइसकेका छन्। तर, मधुमेहको उपचारमा दक्ष चिकित्सक न्यून छन्। मधुमेह भएको धेरै समयपछि मात्र जटिलता देखिन्छ। अनि मात्र रोगको पहिचान हुन सक्छ। अर्थात् जटिलता वा समस्या जटिल भइसकेपछि मात्रै मधुमेहका लक्षण देखिन सक्छ। दक्ष चिकित्सक र उपचार केन्द्र नहुँदा बिरामीको उपचारमा पहुँच पुग्न सकेको छैन। मधुमेह रोग विशेषज्ञ डा भट्टराई भन्छिन्, मधुमेह रोग बढ्दो छ। त्यसलाई दृष्टिगत गरी सरकारी तवरबाट दक्ष चिकित्सकीय जनशक्ति उत्पादन गर्ने, रोकथामलाई बढी महत्त्व दिने र उपचारमा पहुँच पुर्याउने काम पर्याप्त छैन। नीतिगत तहले यसमा धेरै काम गर्नुपर्ने छ। नत्र हुन सक्छ मधुमेह सरकारले सुगरजन्य पदार्थको आयातमा पनि बढी कर लगाउनुपर्ने चिकित्सकहरूको सुझाव छ। बालबालिकाहरूको वजन बढाउने खाद्य पदार्थहरू भित्रिरहेको छ। यी खाद्यपदार्थको विज्ञापन पनि बढी भइरहेको छ। यसमा सुगर ट्याक्स लगाउनुपर्छ, डा भट्टराईले भनिन्, विद्यालय हाताभित्रै मधुमेह गराउन सक्ने खाद्य पदार्थको बिक्री वितरण भइरहेको छ। यसले भविष्यमा बालबालिकालाई मधुमेह हुने जोखिम छ। ५० प्रतिशतलाई थाहै छैन डा भट्टराईका अनुसार अहिले पनि मधुमेहीमध्ये ५० प्रतिशतभन्दा बढीलाई यो रोगबारे थाहै छैन। त्यसकारण आधा व्यक्ति मात्र उपचारको पहुँचमा पुग्ने गरेका छन्। लक्षण सबैलाई नहुने भएकाले धेरै मानिसलाई मधुमेह भइरहेको हुन सक्छ। रगतमा चिनिको मात्रा बढे पनि मधुमेहको लक्षण नदेखिन सक्छ। थाहा पाउँदासम्म दीर्घकालीन असरहरू परिसकेको हुन्छ। शरीरमा ग्लुकोजको मात्रा नियन्त्रणमा राख्न सक्दा रोगबाट जोगिन सकिन्छ। परिवारका सदस्यको जीवनशैली, एकआपसको सम्बन्ध, खानपिन, आर्थिक एवं मानसिक पक्षमासमेत मधुमेहको समस्या जोडिने विज्ञहरू बताउँछन्। मधुमेह हुँदैमा जीवन समाप्त हुँदैन। विज्ञको परामर्शमा रोगलाई नियन्त्रण गरेर जीवन सहज बनाउन सकिन्छ। मधुमेह रोग विशेषज्ञ डा भट्टराईका अनुसार मधुमेह निको हुने भ्रममा कतिपय बिरामी थेरापिमा समेत जाने गरेका छन्।"
मधुमेह लाग्नुअघि बाटो छेक्ने कि ?,"मधुमेहको रोगी भइयो, अब केही गर्न सकिँदैन भनेर निष्क्रिय भएर बस्ने कदापि होइन। यसो गरेमा स्वास्थ्यमा जटिलता उत्पन्न भई अन्य रोगले सजिलै आक्रमण गर्न सक्छ। मधुमेहलाई चिनी रोगका नामले चिनिन्छ। यसका बिरामीको रगतमा चिनी (ग्लुकोज) को मात्रा असामान्य मात्रामा हुन्छ। हामीले खाएको खाना अन्त्यमा गरेर ग्लुकोजको अणुहरूमा परिवर्तन हुन्छ। उक्त अणुहरू पहिला रगतमा जम्मा भएर अन्य जस्तै : मांशपेसी, हड्डी, बोसो आदिका कोषहरूमा गएर शक्तिको रूपमा सञ्चित भएर रहन्छन्। तर कारणवश ग्लुकोजका अणुहरू रगतमा जम्मा भई असामान्यरूपले वृद्धि हुने गर्छ। यसलाई नै मधुमेह भनिन्छ। सामान्यतयाः ग्लुकोजको परिमाण रक्तकोषहरूमा १४० मिलिग्राम र डेसिलिटरभन्दा बढी भएमा मधुमेह भएको मानिन्छ। ग्लुकोजको मात्रा रक्तकोषमा वृद्धि हुने मुख्य दुई कारण छन्। प्याङ्क्रियाजले इन्सुलिन उत्पादन गर्न नसक्नु पहिलो कारण हो। दोस्रो, इन्सुलिन कम वा पर्याप्त मात्रामा उत्पादन भए पनि शरीरका सबै कोषले उपयोग गर्न नसक्नु हो। ग्लुकोजको मात्रा रक्तकोषमा वृद्धि हुने मुख्य दुई कारण छन्। प्याङ्क्रियाजले इन्सुलिन उत्पादन गर्न नसक्नु पहिलो कारण हो। दोस्रो, इन्सुलिन कम वा पर्याप्त मात्रामा उत्पादन भए पनि शरीरका सबै कोषले उपयोग गर्न नसक्नु हो। रगतमा जम्मा भएको ग्लुकोजको परिमाणअनुसार इन्सुलिन नामक हर्मोन उत्पादन हुन्छ। यी दुईबीच प्रत्यक्ष समानुपातिक सम्बन्ध छ। ग्लुकोज बढेमा इन्सुलिन पनि बढी र ग्लुकोज कम भएमा इन्सुलिन पनि त्यही अनुपातमा उत्पादन हुन्छ। शरीरमा इन्सुलिन उत्पादन हुने नसक्ने अवस्थालाई पहिलो प्रकारको मधुमेह भनिन्छ। यस प्रकारमा पर्ने बिरामीलाई इन्जेक्सनमार्फत बाहिरी इन्सुलिन दिइन्छ। इन्सुलिन कम वा पर्याप्त उत्पादन हुने तर शरीरले प्रयोग गर्न नसक्नु भनेको दोस्रो प्रकारको मधुमेह हो। यसमा औषधिको सेवनबाट उपचार गरिन्छ। मधुमेहका रोगीहरूलाई ग्लुकोजको मात्रा सामान्य राख्न क्रियाशील जीवनशैली अपनाई खानपिन र व्यायाममा विशेष ध्यान राख्नु पर्दछ। परिवारले गर्ने सहयोग र सद्भाव जहिले पनि अतुलनीय रहन्छ। घरमा राम्रो व्यवहार र बोलीबचनले बिरामीलाई हौसला प्रदान गर्दछ। घर किचलोले तनाव बढाउँछ भने प्रत्यक्ष असर रोगीमा देखिन्छ। सन् २०२१ मा १००औं वार्षिक उत्सव पर्दछ। इन्सुलिन पत्ता लगाउने चिकित्सक सर फ्रेडेरिक बान्टिङगको जन्म दिन नोभेम्बर १४ तारिख पर्ने भएकाले सो दिनलाई विश्व मधुमेह दिवसको रूपमा मनाइने गरिएको हो। यो दिवस प्रत्येक वर्ष फरकफरक नाराका साथ सम्पन्न गरिन्छ। यस वर्ष मधुमेहको देखदेखमा पहुँच भन्ने नारा छ। नाराले अलिक पृथक् र महत्त्वपूर्ण अर्थ राख्छ। भनिन्छ, रोग लाग्नुभन्दा रोगको बाटो छेक्नु नै बुद्धिमान् हो। तर सक्दो सावधानी अपनाउँदा पनि मधुमेह हुनसक्छ। यस्तो अवस्थामा हेरचारमा ख्याल गरी निको हुने वा जटिलता हुनबाट बच्नु, त्यो झन् बुद्धिमानी मानिन्छ। मधुमेहले न त जात, धर्म, भुगोललाई छुट्टयाउँछ न त वर्गलाई नै। मधुमेहको रोगी भइयो, अब केही गर्न सकिँदैन भनेर निष्क्रिय भएर बस्ने कदापि होइन। यसो गरेमा स्वास्थ्यमा जटिलता उत्पन्न भई अन्य रोगले सजिलै आक्रमण गर्न सक्छ। विशेष ख्याल राख्नुपर्ने कुरा दैनिक : ग्लुकोज जाँच गर्ने, खुट्टाहरू सुनिएको छन् वा छैन हेर्ने, नियमित औषधि वा इन्सुलिन लिने, आवश्यक अनुरूप शारीरिक व्यायाम गर्ने। साथै खानेकुरामा विशेष ध्यान दिनुपर्छ। प्रत्येक तीन महिना : एआईसी जाँच गर्ने, ब्लड प्रेसर र शरीरको तौल नापी सो बमोजिम औषधि परिवर्तन गर्नेबारे चिकित्सकसँग परामर्श लिनुपर्छ। प्रत्येक ६ महिना : दाँत र एआईसी परीक्षण गरी चिकित्सकसँग आवश्यक परामर्श लिने गर्दा उचित रहन्छ। प्रत्येक वर्ष : फ्लुको खोप, मिर्गौला, कोलस्ट्रोल, आँखा र कानको जाँच गराउँदा आइपर्ने जटिलताबाट बच्न सकिन्छ। यदि बिरामीको उमेर ६० वर्ष भन्दामाथि भएमा निमोनिया र हेपाटाइटिस बीको खोप लगाउने र आवश्यक परेमा मानसिक अवस्थाको जाँच गर्नुपर्ने हुन्छ। ग्लुकोजको मात्रा नियन्त्रण हुन नसक्दा आँखा, मिर्गौला, मुटुजस्ता अंगहरूमा खराबी देखिन सुरु हुन्छ। जसका कारण मृत्यु हुने गर्दछ। विश्वभर सन् २०१९ सम्म ४६ करोड ३० लाख मधुमेहका बिरामी भएको डब्लूएचओको तथ्यांकले जनाउँछ। विश्वभर यस रोगका बिरामीको रेखदेखमा पुग्ने पहुँचमा समानता अवश्य पनि नरहेको अवस्था छ। सम्पन्न तथा विपन्न राष्ट्रहरूका बिरामीको रेखदेखमा पुग्ने पहुँच आकाशजमिनको फरक छ। आर्थिकरूपले बलिया देशहरूमा रोगीलाई स्वास्थ्य बिमा, हेरचार केन्द्र तथा आधुनिक प्रविधिले ल्याएको आमुल परिवर्तनले जीवनशैली सुलभ छ। पिछडिएका राष्ट्रका रोगीहरूको जीवनशैली त्यसको ठीकविपरीत छ। न त समयमा औषधिउपचार पाउँछन्, न त पाएको उपचार सबै प्रभावकारी हुन्छ। मधुमेह एकदमै संवेदनशील रोग हो। जसमा ग्लुकोजलाई काबुमा राख्न सक्नुपर्ने हुन्छ। नत्र यसबाट निम्तिने जटिलताहरू भयावह हुन्छन्। यस रोगका धेरै बिरामी आर्थिक अभावका कारण आवश्यक सुविधाको पहुँचबाहिर भएकाले अकालमा मृत्युवरण गर्न बाध्य छन्। आर्थिक रूपले कमजोर मुलुकका नागरिकलाई मधुमेहको स्याहारमा पुर्याउन सकिने सुविधाको उपलब्ध गराउने बारेमा आवाज उठाउनु अपरिहार्य देखिन्छ। यसरी सम्पन्न व्यक्ति वा राष्ट्रले विपन्न व्यक्तिहरूलाई गरिने सहयोगबाटै विश्वभरका मधुमेह रोगीको उपचारमा पहुँच पुग्ने छ। सबैको पहुँच पुर्याउने ? संसारभर रहेका मधुमेहका रोगीहरूले अति आवश्यक औषधि तथा उपचार समानरूपमा पाइरहेका छैनन्। सम्पन्न मुलुकका मानिस शिक्षित र रोजगारी हुने हुनाले धेरै सचेत र उपचारमा पनि सजिलै पहुँचभित्र हुन्छन्। पिछडिएका देशका बासिन्दा जो शिक्षा तथा रोजगारबाट वञ्चित छन्। तिनीहरूको स्थिति कहालीलाग्दोे छ। निम्न प्रकारका कार्यक्रमहरूबाट मधुमेहको हेरचाहमा सबैको पहुँच पुग्ने ठहर गरिएको छ। जनचेतनासम्बन्धी कार्यक्रम यस रोगका बिरामीलाई दीर्घकालीन हेरचाहका लागि जनचेतना फैलाउने कार्यक्रमको आयोजना गर्नु जरुरी हुन्छ। मधुमेहलाई काबुमा राख्ने र आइपर्ने जटिलताबाट बच्ने उपायसम्बन्धी कार्यक्रमहरू सामाजिक सञ्जाल, रेडियो, टेलिभिजन, सेमिनार, गोष्ठी आदिमार्फत नियमितरूपले भएमा रोगीलाई राहत मिल्छ। सरसफाइ, खानापिन, ब्यायाम, नियमित गरिनुपर्ने क्रियाकलाप बारेमा जानकारी दिन सके समस्याहरूलाई निराकरण गर्न सकिन्छ। अझ घर वा टोलमा गएर चेतनामूलक कार्यक्रमहरू गर्न सके झनै प्रभावकारी हुन्छ। सुलभरूपमा औषधि तथा उपचार सरकारले बाहिरी अनुदान वा आफ्नो राष्ट्रकै खर्चबाट भए पनि मधुमेहका रोगीहरूलाई अपचारमा सहुलियत दिने व्यवस्था मिलाउनुपर्ने हुन्छ। आर्थिक कमजोर रोगीहरूलाई आयातित औषधिमा भन्सार छुट र सरकारी अस्पतालमा उपचार खर्च निःशुल्क मात्र गरिदिएको खण्डमा आर्थिक भार कम पर्ने गर्छ। सरकारको तर्फबाट स्वास्थ्य भत्ता उपलब्ध गराई दिए अझ रामो हुनेछ। राष्ट्र तथा अन्तर्राष्ट्रिय संघसंस्थाको संयुक्त प्रयासबाट रोगीलाई उपचारमा सहयोग भएमा मृत्युदरलाई न्यूनीकरण गर्न सकिन्छ। च्यारिटीहरू आयोजना विपन्न परिवारका रोगीहरूलाई मधुमेहको रेखदेखमा लाग्ने आर्थिक भार थामी नसक्नु हुन्छ। नियमित इन्सुलिन वा औषधिको सेवन र रेखदेखका लागि परिवारको समय व्यथित हुँदा झनै खर्चिलो हुन्छ। त्यसैले सामान्य औषधि खर्च कुनै संघसंस्था वा चन्दा संकलन गरी नियमित रूपमा उपलब्ध गराउन सके मात्रै पनि केही हदसम्म रेखदेखमा सेवा पुग्नेछ। सुमधुर पारिवारिक सम्बन्ध आर्थिक रूपले बलियो तर पारिवारिक सम्बन्ध कमजोर भएको अवस्थामा मधुमेहका रोगीहरूलाई चाहिने स्याहारमा कमी रहन्छ। परिवारले गर्ने सहयोग र सद्भाव जहिले पनि अतुलनीय रहन्छ। घरमा राम्रो व्यवहार र बोलीबचनले बिरामीलाई हौसला प्रदान गर्दछ। घर किचलोले तनाव बढाउँछ भने प्रत्यक्ष असर रोगीमा देखिन्छ। सदस्यको प्रत्यक्ष निगरानीमा गरिने उपचार जस्तैः सरसफाइ, समयमा औषधि, उचित खानपिन, डाक्टरसँगको भेट र परामर्श आदि क्रियाकलाप बारम्बार गरिरहनुपर्ने हुन्छ। जुन शारीरिक अवस्थामा कमजोर बिरामीबाट असम्भव देखिन्छ। लेखक मधुमेहमा अनुसन्धान गरिरहेका वरिष्ठ वैज्ञानिक अधिकृत हुन्। नत्र हुन सक्छ मधुमेह मधुमेह उपचारमा पहुँच अभाव मधुमेह लाग्नुअघि बाटो छेक्ने कि ? हिँड्नुहोस्, निरोगी हुनुहोस् स्याहार पुगे निको हुन्छ"
लडेर उद्योगका अप्रेटरको मृत्यु,विराटनगर : मोरङको बूढीगंगा गाउँपालिका५ मा रहेको स्वस्तिक आयल उद्योगका अप्रेटरको लडेर आइतबार बिहान मृत्यु भएको छ। लडेर घाइते भएका उद्योगका बूढीगंगा५ का ५२ वर्षीय राजेशकुमार विश्वासको मृत्यु भएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। उनका अनुसार बिहान २ः१५ बजेतिर उद्योग परिषरमै लडेर विश्वास घाइते भएका थिए। उपचारका लागि लैजाँदै गर्दा बाटैमा उनको मृत्यु भएको प्रहरीले जनाएको छ। प्रहरीले घटनाको अनुसन्धान थालिएको जनाएको छ। मृतकमा मधुमेह र उच्च रक्तचापको पुरानै समस्या रहेको जानकारी उद्योगले दिएको छ।
"हिँड्नुहोस्, निरोगी हुनुहोस्","सुमानिस जडवत् एकै स्थानमा रहन सक्दैन। बच्चाहरू पनि बामे सर्न, हिँड्न, दौड्न चाहन्छन्। वयस्कमा हिँडडुल नगरिरहन सकिन्न। शरीरका अंगहरू जति चलायमान हुन्छन्, त्यति नै मजबुत पनि। शरीरमा विभिन्न केमिकल हुन्छन् र पनि सन्तुलित आहारका साथ विभिन्न भिटामिन, मिनरल आवश्यक हुन्छ। भिटामिन डी शरीर आफैंले उत्पादन गर्दैन, घाम तथा अन्य वस्तुबाट लिनुपर्छ। त्यसो भन्दैमा कडा घाम भने शरीरका लागि हानिकारक हुन सक्ने भएकाले हिँडडुलको समय मध्य बिहानी वा साँझपखलाई राम्रो मानिन्छ। हिजोआज विस्तारै चिसो मौसम रहेकाले बाहिरको प्रदूषण पनि हानिकारक हुन्छ। तर, दिनमा एकडेढ घण्टा सकेसम्म बिहान पैदल हिँड्नाले शरीरलाई धेरै फाइदा गर्छ। त्यसो त १० हजार पाइलासम्म दिनमा हिँड्नु स्वस्थ्यकर हुन्छ। हिँडाइले सकारात्मक सोचाइ र सबैलाई हेर्ने दृष्टिकोण फराकिलो हुन्छ। शरीरका अंगअंगमा पर्याप्त अक्सिजन सञ्चार भई थप ऊर्जा प्राप्त हुन्छ। ब्रेनमा केमिकल असन्तुलित हुँदा डिप्रेसनको डर हुन्छ। एन्जाइटी, डिप्रेसन, माइग्रेन नभएका मानिस पाउन गाह्रो छ अहिले। हिँडाइले ब्रेनमा पर्याप्त अक्सिजन पुग्छ, शरीरको केन्द्रीय भाग ब्रेन सन्तुलित भएपछि चिड्चिडाहट्, अनिद्रा, भय हटेर जान्छ। घर, परिवार, समाज वा कार्यस्थलमा आफूले समन्वयकारी भूमिका निर्वाह गर्न सजिलो हुन्छ। एकांकीपनको महसुस नहुँदा समस्या सेयर गर्ने बानी बस्छ, अझ सके मित्रसँग हिँडडुल वा आफ्नै परिवारसँगको हिँडाइ राम्रो हुन्छ। हिँडाइले सकारात्मक सोचाइ र सबैलाई हेर्ने दृष्टिकोण फराकिलो हुन्छ। शरीरका अंगअंगमा पर्याप्त अक्सिजन सञ्चार भई थप ऊर्जा प्राप्त हुन्छ। मुटुले राम्ररी रगतको पम्प गर्छ, छिटोछिटो रक्त पम्प गर्दा रक्तनली खुल्छन्। फोक्सो सजिलै सफा हुन्छ। पाचन प्रणाली सक्रिय भई खाएको खाना सजिलै पच्छ। ब्लड सुगरलाई नियन्त्रणमा राख्ने, ब्लड प्रेसर सन्तुलित हुने, ढाड, कम्मरको समस्या नहुने, हाड मजबुत हुने, मसलहरू लुज गराउने, मजबुत गराउने, जोर्नीहरू लुज हुनाले दुखाइ नहुने, स्मरण शक्ति वृद्धि भई अल्जाइमर आदिको समस्या निराकरण हुन्छ। शरीर स्वस्थ हुँदा दिमाग सिर्जनशील हुन्छ र मानिसको उत्पादकत्व वृद्धि हुन्छ। हिजोआजको समय भागदौड प्रतियोगिता जस्तो भएको छ। आफ्ना आवश्यकता पूर्ति हेतु पनि सुन्दर र स्वस्थ शरीर आवश्यक छ। अनुहारमा चमक, मीठो मुस्कानका लागि निरोगी शरीर आवश्यक हुन्छ। यसका लागि नियमित, सन्तुलित खाना, हिँड्डुल, पर्याप्त निन्द्रा र आराम आवश्यक हुन्छ। आवश्यकताअनुसार चिकित्सकको सल्लाहअनुसार रोगी, दीर्घ रोगीहरूले औषधि सेवन गर्नुपर्छ। रेशादार खाना, दाल, गेडागुडी, फलफूल भनौं, शरीरलाई आवश्यक पर्ने खाना सेवन गर्नुपर्ने हुन्छ। बजारमा सजाइएका खुला, बट्टाबन्दी, बासी, सडेका, केमिकलयुक्त मिठाइ, रातो मासु सेवनलाई घटाउनु पर्ने हुन्छ। आफ्नो कामप्रति निष्ठा र इमानदार हुनुपर्छ। शारीरिक अभ्यास भएन, अनावश्यक चिन्ता गरियो, अतीतप्रति ज्यादा निराशा र भविष्यप्रति ज्यादा आशा गर्दा मानिसले मृत्युलाई छिटो बोलाइरहेको हुन्छ। आफ्नो काम आफैंले गर्दा शरीरलाई चलायमान गराइरहँदा, ब्लडसुगर, ब्लडप्रेसर सामान्य राख्दा कोलस्टोरललाई सामान्य राख्दा आयु वृद्धि हुनसक्छ। शरीरमा भएको एसिड घटाउन हिँडाइले मद्दत गर्छ, त्यस्तै कोलोस्टोरलको मात्रामा सन्तुलन ल्याउँछ। हाम्रो शरीरमा दुई प्रकारको कोलोस्टोरल हुन्छ, एचडीएल र एलडीएल। एचडीएल गुड कोलोस्टोरल हो, एलडीएल भने ब्याड कोलोस्टोरल। ब्याड कोलोस्टोरलले हर्ट एट्याकको सम्भावना हुन्छ। हिँडाइले रक्त नलीहरूमा हुने बोसोलाई घटाउँछ। ब्याड कोलोस्टोेरल, टीजी भनौं बोसो अधिक हुँदा हृदयाघात हुने डर बढी हुन्छ। हिँडाइले गुड कोलोस्टोर एचडीएल बढाउन सहयोग गर्छ। ब्याड कोलोस्टोरल एलडीएललाई घटाउन। हिँडाइले शरीरको इम्युन सिस्टम। बढाउँछ भनौं शरीरमा एन्टिबडी निर्माण हुन्छ जसले रोगसँग संघर्ष गर्न सहयोग पुग्छ। सामान्य भाइरल ज्वरो वा अन्य भाइरससँग लड्न सहयोग गर्छ। इम्युन सिस्टम गतिलो हँुदा चोटपटक लाग्दा ज्यादा रगत बाहिर बग्न पाउँदैन, इन्फेक्सन हुन दिँदैन। सफा रगत शरीरभरि सञ्चार हुन्छ। शरीरको तापक्रम सन्तुलित राख्छ। हिजोआज विश्वमै साढे एक डिग्री सेल्सियस तापक्रम वृद्धि भई सबैतिर जलवायु परिवर्तन भएको छ। शरीरमा तापक्रमको घटबड पनि योभन्दा जटिल हुन्छ, शरीरप्रति लापरबाही गर्दा। हिँडडुल गरुन्जेल शरीरमा सेता रक्त सेलहरू कुदिरहन्छन्। एन्टिबडी पनि छिटो छिटो कुदिरहन्छन्। फलतः शरीरमा ब्याक्टेरिया पैलन पाउँदैन, मानिस बिरामी हँुदैन। मौसमी एलर्जीबाट बच्न पनि उमालेको मन तातो पानी पिउने, हल्का मेथीको धुलो सेवन गर्ने, दैनिक सन्तुलित हिँड्ने गर्नुपर्छ। जसले अनायासै आँखा चिलाउने, पोल्ने, दुख्ने, घाँटीको समस्या हुने पिनास आदिको समस्या हुन पाउँदैन। हिँडाइले शरीरका मसलहरू साइजमा आउँछन्। ब्लड फ्लो बढ्नासाथ मस्त निद्रा लाग्छ, चिन्ता हटेर जान्छ, थकावटको महसुस हुन्न। छाला चाउरिन पाउँदैन। अनुहामा चमक आउँछ। बूढाबूढी पनि तन्नेरी देखिन्छन्। हँसिलो र भरिलो। उमेर ढल्कँदा पनि शरीर जोसिलो हुन्छ र परिवारलाई बोझ हुन पाउँदैन। स्त्रीहरूको शरीर सुगठिलो हुन्छ, सुन्दर अनुहार, फुर्तिलो तन र साहसिलो मन हुन्छ। सबैजसो शरीरको बोझ खुट्टाले बोक्नु पर्छ, खुट्टा बलियो नभए ओछ्यानमा लम्पसार पर्नु बाहेक उपाय छैन। घुँडा, गोली गाँठा, हिप आदि अंगलाई मजबुत राख्ने अचुक औषधि भनेको सकुन्जेल हिँड्ने नै हो। खुट्टाहरू मजबुत भए लड्ने, घाइते हुने सम्भावना न्यून हुन्छ। कुर्सीमा बसी काम गर्नेले एकै सिटिङमा लामो समय बस्नु हुन्न, एकाध घण्टापछि उठेर जीउलाई चलायमान गर्दै हात पाखुरा तल माथि गर्दै शरीरमा रक्तसञ्चार गराउनु पर्छ। स्वाभावतः उमेर ढल्कदै जाँदा यौन चाहनाको कमीका कारण पारिवारिक समस्या एकले अर्कोलाई खुलेर भन्न नसक्ने, परिवारमा नैराश्यता उत्पन्न हुन सक्छ। हिँडाइले यस्तो समस्यालाई हटाउँछ। स्त्रीहरूको मासिक धर्म रजस्वलालाई व्यवस्थित गराउँछ। गुड् हर्मोन पैदा गराउँछ। रजस्वलाको समय तल माथि हुनासाथ कम्मर दुख्ने ब्याक याक हुने, टाउको दुख्ने, इरिटेसन हुने, योनी सुक्खा हुने, यौन समस्या आदि विभिन्न समस्या आइलाग्छ। काम, माम, आराम, मनोरञ्जन, परिश्रम, दुःख, सुख, आँसु, हाँसोको समिश्रण नै हो जिन्दगी। आज मानिस शारीरिक मात्रै होइन, मानसिक बिरामी पनि बढेका छन्। मानसिक रोगको अचुक औषधि हो, हिँडाइ। शारीरिक अभ्यास, हिँड्दा जुत्ता नरम, लगाइएका कपडा लुज र दुवै हात हल्लाएर फटाफट हिँड्नुपर्छ, शिर नझुुकाई।"
अस्ट्रेलियालाई न्युजिल्यान्डको डर,"दुबई : संयुक्त अरब इमिरेट्स र ओमानमा जारी टीट्वेन्टी विश्वकपको फाइनल खेल आइतबार राति दुबईमा हुँदैछ। विश्वकपको ४४ खेलपछि अस्ट्रेलिया र न्युजिल्यान्डले उपाधिका लागि प्रतिस्पर्धा गर्न लागेका हुन्। दुई वर्ष अघि निर्धारित ओभर र सुपर ओभरमा पनि बराबर भएपछि अन्ततः बाउन्ड्रीका आधारमा इङ्ल्यान्डलाई नतिजा सुम्पिएपछि न्युजिल्यान्डको एकदिवसीय विश्वकपको उपाधि चुम्मे सपना पूरा हुन सकेन। न्युजिल्यान्डले पहिलो पटक टीट्वेन्टी विश्वकप क्रिकेटको फाइनलमा स्थान बनाउँदा इङ्ल्यान्डसँग दुई वर्ष अघि लड्समा भोगेको नमिठो हारको बदलासमेत लियो। न्युजिल्यान्ड लगातार तेस्रो पटक अन्तर्राष्ट्रिय क्रिकेट परिषद् (आईसीसी) प्रतियोगिताको फाइनलमा प्रतिस्पर्धा गर्न लागेको छ। न्युजिल्यान्डले विश्व क्रिकेटकै लामो संरचना टेस्ट च्याम्पियनसिपको उपाधि भने जितिसकेको छ। न्युजिल्यान्ड आइतबार टीट्वेन्टी विश्वकप क्रिकेटको फाइनलमा अस्ट्रेलियाको सामना गर्दा छोटो संरचनाको क्रिकेटमा पनि आफूलाई अब्बल सावित गर्ने लक्ष्यमा हुनेछ। न्युजिल्यान्ड टीट्वेन्टी विश्वकप क्रिकेट फाइनलमा पहिलो पटक स्थान बनाउको हो। त्यसैले आइतबार चिरप्रतिद्वन्द्वी अस्ट्रेलियाको सामना गर्दा पहिलो न्युजिल्यान्ड उपाधि जित्ने अभियानमा हुनेछ। सन् २०१९ मा इङ्ल्यान्डलाई एकदिवसीय क्रिकेट विश्वकपको उपाधि सुम्पिदा न्युजिल्यान्डलाई अम्पायरको एउटा गल्ती महंगो साबित बनेको थियो। इङ्ल्यान्डमै सम्पन्न पहिलो टेस्ट विश्व च्याम्पियनसिपको फाइनलमा भारतलाई पराजित गर्दै न्युजिल्यान्डले दुई वर्ष अघिको पीडामा मलम त लगाएको छ। तर, एकदिवसीय विश्वकपमा भोगेको हारको पीडाले भने अहिले पनि न्युजिल्यान्डलाई पिरोल्ने गर्छ। सुपर १२ को समूह दुईमा रहेको न्युजिल्यान्ड पहिलो खेलमा पाकिस्तानसँग पराजित भएको थियो। तर, त्यसपछिका चार वटै खेलमा लगातार जित हात पारेपछि न्युजिल्यान्डले दोस्रो हुँदै सेमिफाइनलमा स्थान बनाएको थियो। सेमिफाइनलमा ड्रियल मिचेलको अर्धशतक र जेमी निसमको आक्रामक ब्याटिङमा न्युजिल्यान्डले इङल्यान्डलाई स्तब्ध पार्दै पहिलो पटक टीट्वेन्टी विश्वकप क्रिकेटको फाइनलमा स्थान सुरक्षित गरेको थियो। फाइनलमा स्थान बनाएपछि निसमले कुनै पनि टोली सेमिफाइनल मात्र जित्ने लक्ष्यका साथ प्रतियोगितामा नहोमिने बताए। कुनै पनि टोलीको लक्ष्य सेमिफाइनल मात्र पुग्ने हुँदैन, निसमले भने, हामी इङ्ल्यान्डविरुद्धको जितले मात्तिएका छैनौं। हामीसँगै अझै एउटा खेल बाँकी छ। हामीले त्यो खेल जित्दै ठूलो उपलब्धि हासिल गर्ने अभियानमा छौं।तर, चोटका कारण डेभोन कनवेको अनुपस्थिति न्युजिल्यान्डका लागि महंगो साबित बन्न सक्छ। अस्ट्रेलिया पनि समूह एकको उपविजेताको हैसियतमा सेमिफाइनलमा स्थान बनाएको हो। अस्ट्रेलियाले फाइनलमा स्थान पक्का गर्ने क्रममा उत्कृष्ट लयमा रहेको पाकिस्तानलाई निरास बनाएको थियो। अस्ट्रेलियाका लागि ओपनर डेविड वार्नरको उत्कृष्ट लय न्युजिल्यान्डविरुद्ध गतिलो हतियार बन्न सक्छ। उनले ४७२० को औसतमा दुई सय ३६ रन बनाइसकेका छन्। उनले पाकिस्तानविरुद्धको सेमिफनइनलमा पनि ४९ रन जोडेका थिए। न्युजिल्यान्ड र अस्ट्रेलियाबीचको फाइनलले टीट्वेन्टी विश्वकपमा नयाँ विजेता पाउने छ। सन् २००७ मा भारत, २००९ मा पाकिस्तान, २०१० मा इङ्ल्यान्ड तथा सन् २०१२ र सन् २०१६ मा वेस्ट इन्डिज र सन् २०१४ मा श्रीलंकाले उपाधि जितेका थिए। अस्ट्रेलिया सन् २०१० को टीट्वेन्टी विश्वकपको फाइनलमा पुगे पनि इङ्ल्यान्डसँग पराजित भएको थियो। एकदिवसीय विश्वकपमा दबदबा कायम राखेको अस्ट्रेलियाले सीमित ओभरको विश्वकपमा भने उपाधि जित्न सकेको छैन। आइतबार पनि न्युजिल्यान्डको लयलाई पन्छाउन निकै मेहनत गर्नुपर्ने आवश्यक छ।"
बागमती प्रदेश तेक्वान्दोमा पुरी,"काठमाडौं : नेपाल तेक्वान्दो संघ बागमती प्रदेशको अध्यक्षमा केशव पुरी निर्विरोध निर्वाचित भएका छन्। शनिबार काभ्रेको धुलिखेलमा भएको प्रथम अधिवेशनबाट पुरी अध्यक्षमा निर्विरोध निर्वाचित भएका हुन्। यसैगरी उपाध्यक्षमा प्रकाश खड्गी र सुमन पाण्डे, महासचिवमा हरिहर ढुंगाना, सचिवमा उमेश नकर्मी र कोषाध्यक्षमा किरण थापा मगर निर्विरोध निर्वाचित भए। यसैगरी सदस्यहरूमा फिरोज श्रेष्ठ, कविराज माली, भास्कर श्रेष्ठ, केशव थापा, दिनेशकुमार बाँडा, राजेन्द्र खड्गी, रामचन्द्र ब्यञ्जनकार, नरेन्द्र थापा, रामकृष्ण श्रेष्ठ र वीरमान स्याङतान निर्विरोध निर्वाचित भए। संघको शनिबार नै धुलिखेलमा बसेको पहिलो बैठकले विराजभक्त श्रेष्ठ र दीपक मल्होत्रालाई उपाध्यक्षमा मनोनीत गरेको छ। प्रथम अधिवेशनको उद्घाटन पूर्वमन्त्री एवं नेपाली कांग्रेस खेलकुद विभाग प्रमुख मोहनबहादुर बस्नेतले गरेका थिए। कार्यक्रममा बागमती प्रदेश संघको कार्यालय स्थापनाका लागि जग्गा उपलब्ध गराएका नागार्जुन नगरपालिकाका मेयर मोहनबहादुर बस्नेत र सोही नगरपालिकाका वडा नम्बर ६ का अध्यक्ष राजेन्द्र बुढाथोकीलाई सम्मान गरिएको थियो। संघका लागि नागार्जुन नगरपालिकाले नौ रोपनी नौ आना जग्गा उपलब्ध गराउने भएको छ। यसैगरी हेटौडा नगरपालिका, समाजसेवी यज्ञलाल श्रेष्ठ र धननारायण चित्रकारलाई पनि सम्मान गरिएको थियो। कार्यक्रममा नेपालमा तेक्वान्दोका संस्थापक दीपराज गुरुङलाई अभिनन्दन गरिएको थियो। यसैगरी बागमती प्रदेशअन्तर्गत रहेका नवनिर्वाचित १३ वटै जिल्ला अध्यक्षहरूलाई पनि सम्मान गरिएको थियो। यस्तै १३औं दक्षिण एसियाली खेलकुद (साग)का स्वर्ण विजेता खेलाडीलाई पनि सम्मान गरिएको थियो। यस्तै बागमती प्रदेशमा उत्कृष्ट हुन सफल काठमाडौं जिल्ला तेक्वान्दो संघका अध्यक्ष अशोक खड्का, चितवनका गोपाल श्रेष्ठ र मकवानपुरका निरुकुमारी मगरलाई पनि सम्मान गरिएको थियो।"
संगीत र समाजसेवा सँगसँगै,"काठमाडौं : संगीत र समाजसेवालाई सँगसँगै अघि बढाउन मेहनत गरिरहेका युवा हुन्, निवेश (लोगाङ) रेग्मी। काठमाडौंका स्थायी बासिन्दा निवेश कोरोना महामारीका कारण गरिएको लकडाउनले सहरी क्षेत्र ठप्प भएको समयमा तराईका गाउँगाउँ पुगे। धनुषा, सिरहा, महोत्तरीलगायतका जिल्लामा लकडाउनका कारण रोजगारी गुमाएका मजदूर र विपन्न समुदायलाई आफूले सक्ने सहयोग गरे। यसैगरी जनकपुरमा विद्यालय जानबाट बञ्चित बालबालिकालाई विद्यालय पुर्याउन पनि उनी खटिए। काठमाडौंमै पनि धेरै बिरामी र असहायलाई उनले सहयोग गरेका छन्। बिरामीलाई अस्पताल पुर्याउनदेखि औषधि उपचारका लागि उनले निरन्तर सहयोग गरे। कोरोना र लकडाउनका कारण समस्यामा परेका धेरैलाई सहयोग गरेको छु, निवेश भन्छन्, विभिन्न अस्पतालमा उपचार खर्च तिर्न नसकेका बिरामीहरूको रकम धेरै पटक तिरिदिएको छु। उनले आधा दर्जन नेपाली र अंग्रेजी गीत पनि गाएका छन्। सबै गीतमा शब्द र संगीत उनकै छ। अहिले सबैतिर नकारात्मक कुराले मात्र प्रश्रय पाइराखेकाले कलाकारहरूले सकारात्मक उर्जा जगाउनु पर्ने उनी बताउँछन्। अहिले सबैतिर निरासा र बेथितिका खबर फैलिरहेका छन्, उनी भन्छन्, यस्तो बेला हामी कलाकारहरूले सकरात्मक उर्जा प्रवाह हुने प्रकृतिका खुराकहरू दिनुपर्छ। निवेशको आफ्नै म्युजिक स्टुडियो छ। त्यहाँ संगीतमा रुची भएका विपन्न युवाहरूलाई संगीत सिकाउने योजना उनले बनाएका छन्।"
लोभको नतिजा,"गाउँका युवा सबैले केही न केही काम गरेकै थिए। त्यो गाउँमा बेरोजगार कोही पनि बस्दैनथे। नयाँ योजना ल्याएर व्यापार व्यवसाय गर्नेको लहर नै चलेको थियो। यतिसम्म भयो कि त्यहाँ पुगेर हेर्ने जो कोहीलाई अब यहाँभन्दा फरक के गर्न सकिएला भनेर सोच्न बाध्य बनाउँथ्यो। रामु पनि सोही गाउँमा बस्ने युवा हुन्। उनी भने विद्यालय तहको पढाइ सकेर सहरमा पढ्न गएका थिए। उच्च तहसम्मको पढाइ सकेर घर फर्किए। गाउँमा सबै युवा व्यवसायी बनेका थिए। त्यस ठाउँ गाउँमा केही सिक्न र घुम्न जान विभिन्न स्थानका मान्छे पनि पुग्थे। रामले पनि गाउँमा नै केही व्यवसाय गर्ने सोच बनाए। मान्छेको आवतजावत बढेकाले रामुले पनि गाउँमा नै केही नयाँ व्यवसाय गर्ने सोचे बनाए। गर्ने जति सबै अन्य साथीले गरेकाले उनको मनमा चिडियाखाना खोल्ने सोच आयो। रामुले ठूलो लगानी गरेर चिडियाखाना खोले। थरीथरीका जनावार ल्याएर राखे। सहरमा भएका चिडियाखानाभन्दा नयाँ रूप दिएका थिए। गाउँमा घुम्न आउने आन्तरिक तथा बाह्य पर्यटक धेरै हुने भएकाले उनलाई चिडियाखाना मज्जाले चल्ने आशा थियो। चिडियाखाना सञ्चालनमा आएपछि उनले त्यसको अवलोकन गर्न दुई यसको टिकट लिनुपर्ने नियम बनाए। धूमधामका साथ उद्घाटन पनि भयो। तर, चिडियाखानाको अवलोकनका लागि कोही आएनन्। उद्घाटन भएको हप्तौंसम्म पनि कोही नआएपछि टिकटको मूल्य महँगो भएको महसुस गरेर उनले दुई सयबाट घटाएर एक सयमा झारे। आधा सस्तो बनाउँदा पनि जनावर हेर्न कोही आएनन्। उनले टिकटको मूल्य क्रमशः घटाउँदै ५०, २५, १० हुँदै ५ रुपैयाँसम्म पुर्याए। तर पनि कोही उनको चिडियाखानामा पसेनन्। ठूलो लगानी डुब्ने डर उनको मनमा थियो। एक दिन उनको मनमा नयाँ सोच पलायो। अब बुद्धिको प्रयोग गर्ने सोच उनले बनाए। चिडियाखानामा निःशुल्क प्रवेशको घोषणा गरे। घोषणा गरेपछि उनको चिडियाखानामा मान्छेको भीड ह्वात्तै बढ्यो। भुइँमा खुट्टा राख्नेसम्मको ठाउँ नहुने गरी मान्छेको भीड बढेपछि उनले आफ्ना कामदारलाई बाहिरबाट ढोका बन्द गर्न लगाए। जब सबै गेट बन्द भए उनले माइकबाट भने अब १५ मिनेटपछि बाघ भएको ढोका खुल्नेछ। जो कोहीलाई चिडियाखानाबाट बाहिर जान मन छ, उसले पाँच सयको टिकट काट्नुहोला। यो अवस्थाले सबैलाई एकछिन दोधार बनायो । एकातिर बाघले खाने डर अर्कोतिर पैसाको चिन्ता । बाघले खाने डरले भित्र पसेका सबैले पाँच सयको टिकट काट्न थाले। त्यहाँ सधैं बाघको ढोका १५ मिनेट खुल्ने र लाग्ने नियम बनाइएको थियो। पहिले टिकट नकाटीभित्र पस्ने लोभमा कसैले पनि बाहिर लेखको त्यो नियम नपढेकाले सबै फसेका थिए। नैतिक शिक्षा : हामी कुनै पनि कुरा सित्तैमा खोज्छांै। लोभ गर्छौं। लोभको पछि लाग्दा धेरै कुराको परिबन्दमा फस्न सकिन्छ। लोभले कुनै समयसम्म लाभ भए पनि कुनै दिन त्योभन्दा धेरै क्षति पनि हुनसक्छ।"
"रौतहटमा भारतीय नम्बर प्लेटको कार दुर्घटना, चारको मृत्यु",रौतहट : रौतहटको यमुनामाई गाउँपालिकामा कार दुर्घटना हुँदा चार जनाको मृत्यु भएको छ। मृत्यु हुने चारै जना भारतीय नागरिक भएको प्रहरीले बताएको छ। चन्द्रनिगाहापुरबाट सदरमुकाम जाँदै गरेको भारतीय नम्बर प्लेटको कार गएराती दुर्घटना भएको हो। यूके सी २९०० भारतीय नम्बरको कार सडकबाट झण्डै २०२५ मिटर तल पानीमा झरेको प्रहरीले बताएको छ। प्रहरीले राती नै उद्दार गरी अस्पताल पुयाएको थियो। उनीहरुको खनाखत भइनसकेको रौतहट प्रहरीले जनाएको छ। कारको सीसा फुटाएर उनीहरुलाई प्रहरीले बाहिर निकालेको थियो।
राजनीतिक रंग नहराओस् कांग्रेसको,"कांग्रेसले सही नेतृत्व पायो भने देश विकासमा उसलाई कसैले पनि रोक्न सक्दैन। नेपाली कांग्रेस मुलुककै जेठो लोकतान्त्रिक पार्टी हो। स्थापनाकालदेखि नै यसको सिद्धान्तले विश्वव्यापी मान्यता प्राप्त गरेको थियो। परराष्ट्र मामिला तथा विदेश नीतिका सम्बन्धमा पनि कांग्रेस निकै स्पष्ट छ। त्यसैले पनि छिमेकी मुलुकदेखि विश्वका विभिन्न शक्ति राष्ट्रले पनि कांग्रेसलाई स्विकारेका छन्। अर्थात् विदेशी मामिलामा समेत कांग्रेस निर्विवाद छ। सबैको चित्तबुझ्दो यस्तो पार्टी अहिले भने निकै समस्यामा परेको छ। कतै नेपाली कांग्रसले विधि र विधानबमोजिम समयमै महाधिवेशन गर्न नसकेर अवैधानिक बन्न पुग्ने त होइन ? शंका, उपशंका उब्जिन थालेका छन्। कतै विधानबमोजिम महाधिवेशन गर्न नसकेर कानुनी रूपले दलको मान्यता नपाउने अवस्था निम्तिने त होइन ? प्रश्न उठेका छन्। त्यसैले पनि अहिले कांग्रेसका आमकार्यकर्ता तथा शुभेच्छुक चिन्तित छन। पार्टी सभापति शेरबहादुर देउवाले यतिबेला मुलुकको प्रधानमन्त्रीसमेत छन्। उनी पाँच दलीय गठबन्धनका नेता मात्र नभएर मुलुककै राज्यभार देउवामाथि छ। फरक समय र परिस्थितिमा मुलुकको नेतृत्व समाल्न पुगेका देउवालाई देशको समस्या हल गर्नुका साथै पार्टी संगठनलाई आन्तरिक रुपमा सुदृढ बनाउनुपर्ने दायित्व कांधमा छ। गठबन्धन बनाएर सरकारको नेतृत्वमा आसीन देउवालाई सत्ता र संगठन दुवैलाई सञ्चालन गर्न तथा समय दिन उमेरका कारण भनौं या मुलुकको राजनीतिक अवस्थाका कारण गाह्रो परेको देखिन्छ। सरकारको जिम्मेवारी आफ्नै कांधमा रहेकाले मुलुकका समस्याको निराकरण गर्न सरकार जुटिरहनु परेको छ। यही समयमा पार्टी संगठन सुदृढ गर्न र समयमै महाधिवेशन गर्न देउवालाई ठूलो चुनौती देखिएको छ। यस्तो अवस्थामा वरिष्ठ नेता रामचन्द्र पौडेल, महामन्त्री शशांक कोइरालालगायत पार्टीका अन्य प्रमुख नेतालाई महाधिवेशनको जिम्मा दिएर समयमै महाधिवेशन सम्पन्न गर्न सकिन्छ। यसका लागि अधिकार प्रत्यायोजन अर्थात् अख्तियारी दिएर अगाडि बढ्न सक्नुपथ्र्यो। त्यसो भएको भए महाधिवेशन समयमै सम्पन्न हुन सक्थ्यो। तर, अहिलेकै अवस्थाले समयमा महाधिवेशन सम्पन्न हुने देखिँदैन। नेपाली कांग्रेसभित्र गैरकांग्रेसी अर्थात् अवसरवादी नेताहरू पनि छन्। जीवनभरि अन्य व्यवसायमा रहेका त्यस्ता व्यक्तिहरूलाई न राजनीति थाहा छ, न त राजनीतिक सिद्धान्त र मर्म नै बुझेका छन्। एकातिर अहिले सरकार प्रभावकारी ढंगले सञ्चालन हुन सकेको छैन। तीन महिनापछि बल्लतल्ल मन्त्रिमण्डल विस्तार गरेको देउवा नेतृत्वको सरकार अनावश्यक विवादहरूमा रुमलिएको छ। जताततै असन्तुष्टिहरू आइरहेका छन्। संसदबाट नयाँ ऐनकानुनहरू बन्न सकेका छैनन्। सर्वोच्च अदालतको नेतृत्व विवादमा तानिएको छ। अर्थात् अहिले देउवा सरकार सञ्चालनको चरम झमेलामा परेका छन्। पार्टीभित्रको अवस्था पनि उस्तै छ। पार्टी संगठन सुदृढ गर्न र महाधिवेशन सम्पन्न गर्ने तयारीसमेत प्रभावकारी ढंगबाट सञ्चालन हुन सकेको देखिँदैन। यी सबै समस्याका कारण नेपाली कांग्रेसका सभापति एवं प्रधानमन्त्री शेरबहादुर देउवा हुन् भन्नु पनि जायज हुँदैन। एक त उमेरका कारण उनी पहिलाजस्तो सक्रिय हुन सकेका छैनन्। दोस्रो मुलुकको समसामायिक राजनीतिक परिस्थिति र विकसित घटनाक्रमका कारणले पनि उनलाई दुवै जिम्मेवारी एकैसाथ निभाउन असहज देखिएको छ। यस्तोमा पार्टी महाधिवेशनको जिम्मा देउवाले अन्य नेतालाई दिनुपर्ने थियो। तर, यसो भन्दै गर्दा दिनेले नदिएका हुन् या अरु कसैले त्यो भूमिका नमागेका हुन्, त्यसलाई पनि हेर्नुपर्ने हुन्छ। देउवालाई सहजै जिम्मेवारी हस्तान्तरण गर्न कठिन भए पनि पार्टीका अन्य नेताले त्यो जिम्मेवारी माग्नुपर्ने थियो। त्यो मागेको देखिँदैन। पार्टी संगठन र सुदृढ पारेर समयमै महाधिवेशन गराउने काम म गर्छु भनेर रामचन्द्र पौडेल भनौं वा पार्टीका अन्य सशक्त नेताले भनेको कतै पनि सुनिएन। कुनै सञ्चारमाध्यममा पनि त्यस्ता कुरा आएनन्। यो दुर्भाग्यको कुरा हो। सधैं देउवाले मात्र गरेनन् भनेर अपजस लगाउनुभन्दा म गर्छु भनेर जोसजाँगरका साथ अख्तियारी माग्न नसक्नुमा अरूको पनि कमजोरी देखिएको छ। यसरी हेर्दा एउटा बुढो मान्छे जो उमेरले ७० कटेको छ। त्यस्तो मानिसबाट सबै काम भएन। उसले मात्र गरेन भनेर अपजस लगाउने कुरा जायज हुँदैन कि जस्तो लाग्छ। उसलाई त भन्नु पर्यो नि तपाईंले अख्तियारी दिएर काम गराउनुहोस्। कि त उसलाई भन्नुपर्छ, मलाई यो काम दिनुहोस् म गर्छु भनेर। अब मंसिरभित्र महाधिवेशन हुन्छ। गराउन सकिन्छ भनेर भन्दै गर्दा कि त एक नेतृत्वमा कसैले म महाधिवेशन सम्पन्न गराउँछु भन्न सक्नु पर्यो। अन्यथा सामूहिक नेतृत्वमा हामीले सशक्त ढंगले सम्पन्न गर्छौं भनेर पदाधिकारीले नैै मिलेर अख्तियारी लिने र त्यसै अनुसार अगाडि बढ्नु पर्यो। होइन भने सभापतिले गर्दिएन वा गर्न चाहेन भन्नुले कुनै अर्थ राख्दैन। उनको उमेर र स्वास्थ्यले दुईवटा जिम्मेवारी एकैसाथ हाँक्न गाहे हुन्छ। अहिले त्यो अपेक्षा राख्नु पनि हुँदैन। सत्तामा रहनेले सरकार सञ्चालन गर्नुपर्यो। राष्ट्रिय अन्तर्राष्ट्रिय मामिलाहरू सम्बोधन गर्नुपर्यो। मुलुकका जल्दाबल्दा राजनीतिक घटनाक्रमलाई सम्बोधन गर्नुपर्यो। यी कुराले गर्दा नेपाली कांग्रेसमा शेरबहादुर बाहेकका नेताहरू पार्टी संगठन सञ्चालन गर्न र महाधिवेशन गर्न स्वतन्त्र रूपले अग्रसर हुन पर्यो। नत्र, कांग्रेस पार्टीको महाधिवेशन अनिश्चयतिर धकेलिन सक्छ। यी कुराहरूलाई समयमै सम्बन्धित सबैले बुझ्न जरुरी छ। अर्को कुरा, अब आउने महाधिवेशनले दुईवटा काम नगर्ने हो भने पार्टीको अस्तित्व धरापमा पर्न सक्छ। पार्टीको एउटा सिद्धान्त छ, निष्ठा छ। पार्टीले त्यसको सम्मान गर्नुपर्छ। पार्टी नेतृत्वदेखि कार्यकर्ताले त्यसको पालना गर्नुपर्छ। मुलुकमा जारी संविधान तथा अन्य नियमकानुन, आमनागरिकले संघर्ष गरेर ल्याएको पद्धतिप्रतिको निष्ठा, विश्वास र त्यसको सफल कार्यान्वयन गर्नुपर्छ। त्यसका लागि दृढ संकल्प लिएर पार्टीले महाधिवेशनमार्फत कर्मनिष्ठ निस्वार्थ र पार्टीलाई योगदान दिएको नेतालाई नै पदाधिकारीमा छनोट गर्नुपर्छ। त्यस्ता व्यक्तिहरू मात्र नेतृत्व तहमा छनोट हुनुपर्छ। नेपाली कांग्रेसभित्र गैरकांग्रेसी अर्थात् अवसरवादी नेताहरू पनि छन्। जीवनभरि अन्य व्यवसायमा रहेका त्यस्ता व्यक्तिहरूलाई न राजनीति थाहा छ, न त राजनीतिक सिद्धान्त र मर्म नै बुझेका छन्। प्रजातन्त्रका लागि नलडेका, प्रजातान्त्रिक आन्दोलनमा कुनै योगदान नगरेका, अहिले प्रचलनमा रहेका संविधान कानुन र पद्धतिप्रति निष्ठा आस्था र विश्वास नभएका, गैरराजनीतिक रूपले सञ्चालित संस्था प्रतिष्ठान, व्यापार, व्यवसायमा संलग्न भएकाहरूलाई कांग्रेसले मूल नेतृत्वमा ल्याउनु हुँदैन। नेतृत्व तहमा पदाधिकारी चयन गर्दा पैसाको प्रभावमा कांग्रेसका कार्यकर्ताले कांग्रेसको सिद्धान्त मर्म र भावनाविपरीतका मानिसलाई छनोट गरे भने त्यो दुर्भाग्य मात्र हुने छ। त्यस्ता मानिसलाई आगामी महाधिवेशनमा कुनै पनि हालतमा कांग्रेस कार्यकर्ताहरूले जिम्मेवारी पदमा आसीन गराउनुु हुँदैन। कांग्रेसको नेतृत्व तहमा पुर्याउनु नै हुँदैन। यसमा महाधिवेशन प्रतिनिधिहरु सजग र सतर्क हुन जरुरी छ। यसो भयो भने मात्र आगामी महाधिवेशनमा कांग्रेसलाई सही दिशातर्फ लैजान सकिन्छ। कांग्रेसमा उत्तम नेतृत्व र मुलुक हाँक्न सक्ने पदाधिकारीको चयन हुन सक्छ। आमजनतालाई प्रजातान्त्रिक एवं लोकतान्त्रिक पद्धतिको अनुभूति गराउने कांग्रेसले केही वर्ष मुलुकको सही नेतृत्व गर्नुपर्ने खाँचो छ। त्यसका लागि असल नेतृत्वको खाँचो छ। यदि कांग्रेसले सही नेतृत्व पाउँछ भने देश विकासमा कांग्रेसलाई कसैले पनि रोक्न नसक्ने विश्वास गर्न सकिन्छ। अन्यथा कांग्रेस होस् वा अन्य दल, राजनीति सधैं धमिलो हुने र राजनीतिमा राजनीतिक रंग हराउँदै जाने समस्या निम्तिन सक्छ। त्यसैले कांगे्रसका आमकार्यकर्ता सजग भएर कसैको लोभ र प्रभावमा नपरी सही नेतृत्वलाई जिताउन अभिप्रेरित हुनुपर्छ। तब मात्र कांग्रेसको साख बच्ने देखिन्छ।"
नत्र हुन सक्छ मधुमेह,"काठमाडौं : तपाईंको जीवनशैली कस्तो छ ? खानपान स्वस्थकर छ ? राति खाना खाएको कति घण्टापछि सुत्नुहुन्छ ? जीवनशैली र खानपान स्वस्थ छैन भने बेलैमा सुधार्नुहोस्। नत्र, मधुमेह (डायबिटिज) ले जीवनभर पिरोल्न सक्छ। घरघरमा मधुमेहका बिरामी देखापर्न थालेका छन्। बालबालिकादेखि ज्येष्ठ नागरिकसम्म मधुमेहको मारमा छन्। वरिष्ठ मधुमेह रोग विशेषज्ञ डा ज्योति भट्टराईका अनुसार प्रौढ जनसंख्यामध्ये झन्डै ८ प्रतिशतमा मधुमेह भएको अनुमान छ। यस रोगले औसतमा १३ वर्ष आयु घटाउने चिकित्सकहरू बताउँछन्। बढ्दो आधुनिकीकरण एवं सहरीकरण, अस्वस्थ जीवनशैली र खानपानले मधुमेह पीडितको संख्या बढ्दै गएको डा भट्टराईको भनाइ छ। मधुमेहले मस्तिष्क, आँखा, मुटु, मिर्गौला, नसालगायत शरीरका महत्वपूर्ण अंगहरूमा असर गरी ज्यान लिने चिकित्सक बताउँछन्। मधुमेह भयावह किमिसले बढिरहेको छ, वरिष्ठ मिर्गाैला रोग विशेषज्ञ डा ऋषिकुमार काफ्ले भन्छन्, विज्ञले दिएका सुझावहरू व्यवहारमा लागू गरे बच्न र नियन्त्रण गर्न सकिन्छ। मिर्गौला फेल भएर डायलाइसिस गराइरहेका वा प्रत्यारोपणको तयारीमा रहेका मिर्गौलाका बिरामीमध्ये झन्डै ४० प्रतिशतमा मधुमेह भएको डा काफ्ले बताउँछन्। वरिष्ठ मुटु रोग विशेषज्ञ डा प्रकाश सायमीका अनुसार हृदयघात भएकामध्ये ३० देखि ४० प्रतिशत व्यक्तिमा मधुमेह पाइएको छ। मधुमेहीलाई हृदयघातपछिको जटिलता उच्च हुन्छ, डा सायमीले भने, सामान्य व्यक्तिभन्दा मधुमेहका बिरामीलाई हृदयघात भए मृत्य हुने जोखिम बढी हुन्छ। मधुमेह दुई किसिमको हुन्छ। जसलाई चिकित्सकहरूले टाइप१ र टाइप२ मधुमेहका रूपमा वर्गीकरण गरेका छन्। मधुमेह रोग विशेषज्ञ डा भट्टराईका अनुसार, बेलैमा मधुमेह नियन्त्रण गर्न सके आँखा, मुटु, मिर्गौलालगायतका अंग जोगाउन सकिन्छ। बालबालिकालाई टाइप१ डायबिटिज विगतमा मधुमेह बुढापाकाको रोगको रूपमा लिइन्थ्यो। तर, केही वर्षयता बालबालिकामा पनि देखा पर्ने क्रम बढेको बालरोग विशेषज्ञ बताउँछन्। कान्ति बाल अस्पतालकी बरिष्ठ बाल रोग (मधुमेह) विशेषज्ञ डा सुभाना थापाका अनुसार मधुमेहबाट पीडित बालबालिकामध्ये झन्डै ९० प्रतिशतमा टाइप१ मधुमेह देखिएको छ। बाँकी १० प्रतिशतमा टाइप२ मधुमेहको समस्या पाइएको छ। टाइप१ मधुमेहमा पिसाब छिटोछिटो हुने, तीर्खा लाग्ने, छाला सुक्खा हुने, थकाई लाग्ने लगायतका लक्षणहरू देखिन्छन्। १० वर्षमाथिकामा मधुमेहको समस्या बढी देखिएको थापाले बताइन्। ६ महिनाको शिशुमा पनि मधुमेह पाइएको छ। टाइप१ डायबिटिज इन्सुलिन हर्माेनको कमीले निम्तिने समस्या हो। टाइप २ डायबिटिज इन्सुलिनले पर्याप्त काम गर्न नसक्दा उत्पन्न हुन्छ । अर्थात् टाइप१ डायबिटिजमा कम इन्सुलिन उत्पादन हुन्छ। टाइप२ मधुमेहमा इन्सुलिन उत्पादन हुन्छ तर त्यसले प्रभावकारी काम गर्न सक्दैन। अभिभावकले प्राकृतिक खाना ख्वाउन ध्यान दिनुपर्ने डा भट्टराईको सुझाव छ। अभिभावकहरू स्वयं पनि अर्गानिक एवं रेसादार खाना खाने र सन्तानलाई पनि ख्वाउनुपर्छ, उनले भनिन्, कारखाना (फयाक्ट्री)मा उत्पादितभन्दा घरमै बनाएको स्वस्थकर खाना बालबालिकालाई टिफिनमा राखिदिनुपर्छ। वयष्क मानिसलाई हुने मधुमेह दोस्रो प्रकारको मधुमेह (टाइप२ डायबिटिज) हो। अस्वस्थकर एवं पत्रु (जंक फुड)खाना, मानसिक तनाव र शारीरिक व्यायामको कमीले अन्य उमेरका व्यक्तिलाई मधुमेह भएको चिकित्सकहरू बताउँछन्। मधुमेह व्यवस्थापन गरेर स्वस्थ्य रहन सकिन्छ, तर एकचोटी भइसकेपछि पूर्णरूपमा ठीक हुँदैन। परिवारमा कुनै एक जनामा मधुमेह भए परिवारका अन्य सदस्यलाई मधुमेह लाग्ने ५० प्रतिशत सम्भावना हुने डा भट्टराई बताउँछिन्। जुनसुकै उमेरमा पनि मधुमेहको समस्या देखिएपछि चिकित्सकहरूले यसलाई पारिवारिक रोगको संज्ञा दिएका छन्। ४० वर्ष नाघेका १९ प्रतिशतमा मधुमेह भएको अनुमान छ। मधुमेह उपचारमा पहुँच अभाव"
"जग्गा मठमन्दिरको, हालीमुहाली महन्तको","जनकपुरधाम : जनकपुरधामस्थित रत्नसागर राज गुठीको जग्गा २०२६ सालको सर्भे नापीले ८० बिगाहा देखाएको थियो। तर, त्यसयता ५५ बिघाजति रत्नसागर मठका महन्त र नापीका कर्मचारीसँगको मिलेमतोमा विभिन्न व्यक्तिले हडपेको पाइएको छ। रत्नसागरका पुराना महन्तको नक्कली मनखपको कागज तयारी गरी सम्पूर्ण जग्गा आफ्नो नाममा गराएको देखिन्छ, उच्चस्तरीय कार्यदलको प्रतिवेदन २०६२ मा लेखिएको छ। बृहत्तर जनकपुर क्षेत्रअन्तर्गत जनकपुर नगरपालिकाभित्र रहेका पोखरी, डिल, रामजानकीलगायत प्रमुख मन्दिरहरू तथा गुठी जग्गा संरक्षण र व्यवस्थापनका लागि सिफारिस गर्न उक्त कार्यदल बनाइएको थियो। प्रतिवेदनअनुसार जनकपुर नगरपालिकाका तत्कालीन मेयर वृशेष चन्द्रलाल, धनुषाका तत्कालीन प्रहरी प्रमुख (एसपी) विश्व जबरा र ब्रम्हचारी रामबाबुलगायतले गुठीको जमिन कब्जा गरेका छन्। पूर्वमा राधे मण्डल, बीचमा शिव झा र पश्चिमतिर नीलाम्बर साहलाई बिक्री गरी बिभिन्न व्यक्ति घर बनाई बसेका छन्। जनकपुरधामको रामानन्द चोकबाट पश्चिमउत्तरको रत्नसागर मठको जग्गा प्लटिङ गरी बसेको बस्ती । तत्कालीन महन्त वैकुण्ठ दास वैष्णवले बेचेको जमिनमा बस्ती बसेका कारण नाम वैकुण्ठपुरी राखिएको छ । तस्बिर : गोविन्द महतो तत्कालीन एसपी जबरादेखि, दुःखी पाण्डे, कामेश्वर पाण्डेले आफ्नो भोग चलन देखाई पुनरावेदन अदालतबाट मुद्दा जितेको दाबी गरेको जनाइएको छ। शीतल सिंह, रामदुलारी शरण, रामविहारी शरण, शिया शरणले सर्वोच्चबाट मुद्दा हारे पनि अतिक्रमित जग्गा छाडेका छैनन्। तत्कालीन राजाका नातेदार कुमारखड्ग विक्रमलाई भने २०४४ सालमा गुठीले नै निर्णय गरी १० बिघा दिएको जनाइएको छ। मणिपाल अस्पतालले १७ बिघा वर्षको ७० हजार भाडामा लिएको छ। रत्नसागरका तत्कालीन महन्त वैकुण्ठ दास वैष्णवले मनोमानी मनखप बनाई यहाँको जमिन बेचबिखन गरी बसेको बस्तीको नाम वैकुण्ठपुरी राखिएको छ। बृहत्तर जनकपुर क्षेत्र विकास परिषद्का पूर्वअध्यक्ष रामकुमार शर्मा मठमन्दिरको जग्गा संरक्षण अभियान चलाउनुपर्ने बताउँछन्। मैले पोखरीलाई अतिक्रममुक्त बनाउन अभियान चलाएँ। तर, ज्यान मार्नेसम्मको धम्की आयो। पोखरीको अतिक्रम हटाउन म केही हदसम्म सफल भएँ। तर, अझै बाँकी छ, उनी भन्छन्, जनकपुरमा एउटा मन्दिर हैन ५२ कुण्ड ७२ तालकै संरक्षण अभियान थाल्नुपर्छ। जनकपुरको विकासमा जनकपुरकै नेता बाधक बनेको उनको गुनासो छ। मैले पोखरीलाई अतिक्रममुक्त बनाउन अभियान चलाएँ । तर, ज्यान मार्नेसम्मको धम्की आयो । जनकपुरमा एउटा मन्दिर हैन, ५२ कुण्ड ७२ तालकै संरक्षण अभियान थाल्नुपर्छ । रामकुमार शर्मा, पूर्वअध्यक्ष, बृहत्तर जनकपुर क्षेत्र विकास परिषद् महन्तबाटै मठमन्दिरको जग्गा मासिने क्रम सुरु भएर त्यसैले निरन्तरता पाएको हो । मठमन्दिरको जग्गा बचाउनु छ भने सबैलाई ट्रस्टमा ल्याउनुपर्छ । अन्यथा हड्पिने क्रम रोकिँदैन । राकेशविक्रम साह, स्थानीयवासी स्थानीय युवा राकेशविक्रम साह महन्तबाटै मठमन्दिरकै जग्गा मासिने क्रम सुरु भएर त्यसैले निरन्तरता पाएको बताउँछन्। मठमन्दिरको जग्गा बचाउनु छ भने सबैलाई ट्रष्ट बनाउनुपर्छ, उनी भन्छन्, अन्यथा मठमन्दिर हड्पिने क्रम रोकिँदैन। अर्का स्थानीय जगदीश दास वैष्णव त्यागी मठमन्दिरको जग्गा सन्तमहन्तले कमाइ खाने भाडो बनाएको आरोप लगाउँछन्। जनकपुरमा भएका मठमन्दिरका जग्गा बेचिनुमा सरकारी कार्यालयदेखि भुमाफिया, मन्दिरका संरक्षक भनिएका सन्तमहन्तदेखि राजनीतिक व्यक्तिहरूको संलग्नता हुन्छ, उनी भन्छन्। मठको नाममा २०४४ देखि २०५१ सम्म सहरी नापीले कायम गरेको अवस्थामा पुराना महन्तले केन्द्रीय गुठीले गरेको निर्णयबाहेक कुनै जग्गा कसैलाई नदिएको उल्लेख गरे पनि जग्गा लोप भइसकेको छ। महन्तै फरार रत्नसागरका तत्कालीन महन्त वैष्णव भने सरकारी कागजात किर्ते गरी अर्बौं मूल्यको सार्वजनिक जग्गा हडपेको १९ मंसिर २०७५ मा काठमाडौं बागबजारबाट पक्राउ परेका थिए। उनी सार्वजनिक सम्पत्ति हडप्नेदेखि गम्भीर अपराधमा मुछिएका थिए। पछिल्लो पटक सरकारी कागजात किर्ते गरी जनक हजारी विद्यापीठले भोगचलन गर्दै आएको दुई बिघा ११ कठा हडपेको आरोप लागेको थियो। विद्यापीठका प्राचार्य विजयकुमार चौधरीले जाहेरी दर्ता गरेपछि प्रहरीले महन्त वैष्णवको खोजी थालेको थियो। रत्नसागर मठको जग्गा बेचेर करोडौं रकम कमाएको आरोप उनीविरुद्ध पहिलेदेखि लाग्दै आएको थियो। त्यही कारण अन्य जिल्लामा रहेका मठका महन्तसमेत उनीविरुद्ध उभिएका थिए। जनकपुरको वीरपुर कुटीमा रहेको राधाकृष्णको बहुमूल्य मूर्ति गायब पारेको, मन्दिरको सम्पत्ति अनधिकृत रूपमा बेचबिखन गरेको दाबी गर्दै जानकी मन्दिर र महोत्तरीको मटिहानी मठका महन्त सम्मिलित रामानन्दीय वैष्णव संघसमेत वैकुण्ठविरुद्ध सडकमा ओर्लिएको थियो। जानकी मन्दिरका महन्त रामतपेश्वर दासले वैष्णवले सयौं वर्ष पुरानो मूर्ति र जग्गा बेचेर खाएको आरोप लगाउँदै आएका छन्। विद्यापीठले उपभोग गर्दै आएको गुठीको जग्गा चलाखीपूर्वक आफ्नो स्वामित्वमा पारेपछि वैष्णव समस्यामा परे। उनीमाथि जनकपुर उपमहानगरपालिका८ स्थित विद्यापीठले भोगचलन गर्दै आएको दुई बिघा ११ कट्ठा जग्गा गुठी संस्थान र मालपोत कार्यालयका कागजात किर्ते गरी आफ्नो नाममा बनाएको अभियोग छ। त्यो जग्गा (सिट नम्बर १३५४१४ को कित्ता नम्बर ६२ को २ कट्ठा ११ धुर र सिट नम्बर १३५४१५ को कित्ता नम्बर २८ को २ बिघा ८ कट्ठा १४ धुर) उनले नातेदार अशोक शर्माका नाममा नामसारी गराएका थिए। शर्माको नामबाट त्यो जग्गा अरूलाई बिक्री गरेका थिए। रामानन्द चोकबाट ३ सय मिटर दक्षिण पश्चिममा रहेको सो जग्गाको चलनचल्ती मूल्य डेढ अर्बभन्दा बढी पर्छ। जहाँ अहिले घना बस्ती छ। विद्यापीठका प्राचार्य विजयकुमार चौधरी विद्यालयले भोगचलन गर्दै आएको गुठीको जग्गा धमाधम बिक्री हुन थालेपछि खोजी गर्दा वैष्णवको ठगी धन्दा खुलेको बताउँछन्। सोही जग्गाको बेचबिखनमा मुछिएका वैष्णव फरार सूचीमा छन्। सरकारी कागज कीर्ते गरेको आरोपमा महन्थ पक्राउ मुठीमा गुठी : जनकपुरमा मठमन्दिरका अर्बौंका जमिन गायब महन्थले माफी मागेपछि सल्टियो जानकी मन्दिरका गुरु शिष्यको विवाद महन्थको मनोमानी : पचास विघाभन्दा बढी जग्गा अतिक्रमण मन्दिरको जग्गा बेचिसके महन्थले, विवाहमण्डपको भूमि भूमाफियाको खल्तीमा कुटी नै सिध्याए महन्थले वैष्णव पटकपटक पक्राउ परे पनि पैसा र पकडका आधारमा छुट्दै आएका थिए। जनकपुरमा भएको एक हत्या घटनाका प्रमुख योजनाकार भएको अभियोगसमेत लागेको थियो। हत्या गरिएका व्यक्ति जिल्ला शिक्षा कार्यालय महोत्तरीमा कार्यरत अधिकृत लालकिशोर झा थिए। झालाई ११ कात्तिक २०६७ मा जनकपुर उपमहानगरपालिका ७ मा रहेको पगलाबाबा धर्मशालाबाट कार्यालयतर्फ जाँदै गर्दा गोली प्रहार गरिएको थियो। गोली लागेपछि उपचारका लागि काठमाडौं लैजाने क्रममा उनको मृत्यु भएको थियो। प्रहरीले उक्त घटनाका सुटरका रूपमा पक्राउ परेका जनतान्त्रिक तराई मुक्ति मोर्चाका राकेश पाण्डेले मुख्य योजनाकार वैकुण्ठ नै रहेको बयान दिएका थिए। पाण्डेको बयानका आधारमा सुनिलकुमार यादव र शिवकुमार ठाकुर पनि समातिएका थिए। उनीहरूले त झाको हत्या गर्न वैकुण्ठले रकम दिएको बयान दिएका थिए। त्यो प्रकरणमा वैकुण्ठ ६ महिना भागे। उनी २१ असार २०६८ मा जिल्ला अदालत धनुषामा हाजिर भएका थिए। अदालतले पाण्डे, यादव र ठाकुरलाई पुर्पक्षका लागि थुनामा राख्न आदेश दियो। तर, मुख्य योजनाकार रहेको दाबीसहित मुद्दा चलाइएका वैकुण्ठलाई साधारण तारेखमा छाड्यो। जिल्ला न्यायाधीश ओमकार उपाध्यायको इजलासले २९ असार २०७३ गते पाण्डे, यादव र ठाकुरलाई कसुरदार ठहर गर्दै कैद सजायको फैसला सुनायो। वैकुण्ठले सफाइ पाए। उक्त मुद्दा उच्च अदालत जनकपुरमा विचाराधीन छ। झाका बुबा पशुपति झाले जिल्ला अदालतको फैसलाविरुद्ध न्याय परिषद्मा पनि उजुरी गरेका छन्। उनीविरुद्ध अख्तियार दुरुपयोग अनुसन्धान आयोग, सम्पत्ति शुद्धीकरण अनुसन्धान विभाग र जिल्ला प्रशासन कार्यालयमा पटकपटक उजुरी परेका छन्। तर, तिनको सुनुवाइ भएन। उनी भारत विहारको मुजफ्फरपुर जिल्लाअन्तर्गत मधेपुरा ग्राम पञ्चायतको कटराका हुन्। तीन दाजुभाइमध्ये माहिला अनिल तिवारी जनकपुरमा वैकुण्ठसँगै बस्छन्। वैकुण्ठले रत्नसागर मठका तत्कालीन महन्त रामप्रकाश दास वैष्णवको छोरा बनेर १७ कात्तिक २०५० मा जिल्ला प्रशासन कार्यालय धनुषाबाट ३९६९२४७ को नागरिकता लिएका छन्। रामप्रकाश दासलाई नजिकबाट चिन्ने प्राचार्य चौधरीका अनुसार उनी आजीवन अविवाहित रहे। तर, उनकै छोरा बनेर वैकुण्ठले नागरिकता लिएको उजुरीमाथि सुनुवाइ भएको छैन। उनले भाइ अनिललाई पनि रामप्रकाशकै छोरा बनाएर १६ फागुन २०६३ मा नागरिकता दिलाएका छन्। रत्नसागर मठमा वैष्णवकै भाइको रजाइँ छ। प्रहरीले पक्राउ गरी अदालतमा बुझाएको वैष्णवलाई अदालतले धरौटीमा छोडेपछि फरार भएपछि तिवारीको रजाइँ चलेको हो। उनी पत्नी र बालबच्चासहित कुटीमै बस्ने गरेको सोही मन्दिरका एक साधुको भनाइ छ। नाम नबताउने शर्तमा साधुले भने, मन्दिरको गर्भगृहमा अशुद्धि भएका मानिसहरू जतिबेला पनि आउजाउ गर्छन्। उनीहरूलाई भन्ने कोही छैन। लगाम कसले लगाओस्। हामी सानो साधु केही भन्न पनि डर लाग्छ। केही भन्यो कि भगाइदिने धम्की दिन्छन्। वैष्णव फरार भएको अढाई वर्ष हुँदा पनि नयाँ महन्त नियुक्त नहुँदा उनको भाइ मन्दिरमा कब्जा जमाएर बसेका छन्। भाइ अनिल तिवारीले मन्दिरको सम्पूर्ण दानदक्षिणादेखि उठेका भेटी र आम्दानी सम्पूर्ण बैकुण्ठ कहाँ भारत पुर्याउने गरेको स्रोतको दाबी छ। भारतको बिहार राज्यअन्तर्गत मुज्जफरपुर जिल्ला कटरा थानाअन्तर्गत भडमपुरा गाउँमा भाइ अनिलले यहाँबाट भेटी उठाएर बैकुण्ठकहाँ पुर्याउने गरेको स्रोतको भनाइ छ।"
सहमतिमा एमाले प्रतिनिधि,"काठमाडौं : एमालेले १०औं महाधिवेशनका लागि अधिकांश स्थानमा सर्वसम्मत प्रतिनिधि चयन गरेको छ। शनिबार अधिकांश जिल्लाको टुङ्ग्याएको छ। केही जिल्लामा २६ गते नै चुनिइसकेका छन् भने केहीमा मात्रै बाँकी छ। जनवर्गीय संगठनमा भने सर्वसम्मत नेतृत्व चयन भएको केन्द्रीय कार्यालयका सचिव शेरबहादुर तामाङले जानकारी थिए। एमालेका २२ वटा जनवर्गीय संगठन छन्। भोजपुर, पाल्पा, सिन्धुपाल्चोक, रामेछाप, गोरखा, जाजरकोट, हुम्ला, कालिकोट, रुकुम पश्चिम, रुकुम पूर्व, सिन्धुली, गुल्मी, खोटाङ, इलाम, नुवाकोट, बैतडी, लम्जुङ, प्युठान, संखुवासभा, कास्की, कपिलवस्तु, अर्घाखाँची, बाग्लुङ, म्याग्दी, मकवानपुर, दोलखा, सल्यान, रोल्पा, दाङलगायतका जिल्लामा सर्वसम्मत प्रतिनिधि चयन भइसकेका छन्। अखिल, प्रेस चौतारी, नेपाल बुद्धिजीवी परिषद्, पेशागत विशेष जिल्ला, उद्योग व्यवसायी विशेष जिल्ला, गण्डकी प्रदेश सम्पर्क कमिटी, प्रोफेसनल इन्जिनियरिङ एसोसिएसन नेपाल (पीन), राष्ट्रिय जनसंस्कृतिक महासंघमा पनि सहमतिमा महाधिवेशन प्रतिनिधि चयन भएका छन्। मजदुरबाट ३० प्रतिनिधि चयन भएका छन्। तामाङले भने, बाँकी रहेका केही जिल्लामा पनि सर्वसम्मतको प्रयत्न जारी छ। कहीँ पनि निर्वाचन प्रक्रियामा गएको जानकारी आएको छैन। १०१२ जिल्ला बाहेक सबैको प्रतिनिधि शनिबार निक्र्यौल भएको तामाङले बताए। एमालेले पदेन, निर्वाचित र मनोनीत तीन किसिमबाट प्रतिनिधि छनौट गर्दैछ। एमालेले महाधिवेशनका लागि १ हजार ९ सय ९९ प्रतिनिधि छनौट गर्ने निर्णय गरेको थियो। तर, महासचिव ईश्वर पोखरेलले २ हजार बढी हुने सार्वजनिक गरिसकेका छन्। अध्यक्ष केपी शर्मा ओलीले समझदारीमा प्रतिनिधि चयन गर्न आह्वान गरेका थिए। लोकतान्त्रिक अभ्यास भनेको जिम्मेवारी बोध र अनुशासनसहितको अभ्यास हो र प्रतिस्पर्धा मात्रै होइन, ओलीले भने, दलहरूबीच प्रतिस्पर्धा हुन्छ तर त्यो स्वस्थ हुनुपर्छ। एमालेले कात्तिक ६ मा वडा र ९ मा पालिका अधिवेशन गरिसकेको छ। अधिकांश वडा र पालिकाको नेतृत्व पनि सर्वसम्मत ढंगबाटै चयन भएका छन्। केन्द्रीय नेतृत्व पनि सहमतिमै चयन गर्ने प्रयास रहेको तामाङले बताए। एमाले महाधिवेशन मंसिर १० देखि १२ सम्म चितवनमा हुँदैछ।"

शीर्षक,विवरण
इञ्जिनीयरिङ कलेजका विद्यार्थी आन्दोलनमा : के छ माग ?,"काठमाडौं : त्रिभुवन विश्वविद्यालय अन्तर्गत् रहेका सम्बन्धन प्राप्त इञ्जिनीयरिङ क्याम्पस र कलेजका विद्यार्थीहरु आन्दोलनमा छन्। इञ्जिनीयरिङ कलेजहरुले अनलाइन कक्षा सञ्चालन भएको बेला खेलकूद, भ्रमण लगायत अतिरिक्त क्रियाकलापको शुल्क माग गरेपछि विद्यार्थीहरु आन्दोलनमा उत्रिएका हुन्। कलेज प्रशासनले कोभिड १९ महामारीको बेला भौतिक उपस्थितिसहित कक्षा सञ्चालन हुन नसकिरहेको अवस्थामा खेलकूद, भ्रमण, प्रयोगशाला, पुस्तकालय लगायत शीर्षकमा शुल्क माग गरेपछि विद्यार्थीहरु समस्यामा परेका हुन्। सम्बन्धन प्राप्त क्याम्पस र कलेजहरुले कोभिड१९ को संक्रमण कायम रहेको अवस्थामा अन्य क्रियाकलाप नभएकाले पढाइ शुल्कबाहेक अन्य शुल्क लिन थालेको पीडित विद्यार्थीको गुनासो छ। पुल्चोक क्याम्पसमा आर्किटेक्चर पढिरहेका नवौं समेष्टरमा अध्ययनरत विद्यार्थी बबीन बस्नेतले कोरोना संक्रमणका कारण ३५ प्रतिशत सम्म शुल्क मिनाहा हुनुपर्ने बताए। बस्नेतले भने,तिर्नुपर्ने कुल शुल्कको ३५ प्रतिशत शुल्क मिनाह हुनुपर्ने हाम्रो माग हो। धेरै सेवा उपभोग गर्न पाएका पनि छैनौं। प्राक्टिकल पनि भएको छैन। उनले अहिलेपनि आन्दोलन जारी रहेको भन्दै माग सम्बोधन गर्न पदाधिकारी जिम्मेवार नभएको बताए। उनले भने, १० प्रतिशतसम्म छुट दिने भन्ने कुरा आएको छ हामी त्यो मान्दैनौं। हाम्रो माग सम्बोधन नहुँदासम्म आन्दोलन रोकिदैंन। अहिलेपनि केहि निजी कलेजहरुमा ताला लागेको छ भने विद्यार्थीहरुले धर्नालाई निरन्तरता दिएका छन्। वैकल्पिक माध्यमबाट शिक्षण हुँदा प्रयोगात्मक कक्षामा समेत हुन सकेको छैन। त्रिवि इञ्जिनीयरीङ अध्ययन संस्थानका अनुसार प्रत्येक वर्ष चार हजार दुइ सय ४८ जना विद्यार्थी इञ्जिनियरीङ अध्ययनका लागि भर्ना हुन्छन्। हाल देशभर त्रिवि अन्तर्गत् पाँच सरकारी क्याम्पस र १० निजि कलेज रहेका छन्। विद्यार्थीहरुको परीक्षा फर्म भर्ने म्याद ३२ साउनसम्म तय भएको थियो। तर, विद्यार्थी आन्दोलनमा गएपछि फर्म भर्ने म्यादको समयावधि बढाएर ८ भदौसम्म तय गरिएको छ। अतिरिक्त शुल्क तिरेर भदौ ११ गतेसम्म परीक्षाका लागि फर्म भर्न पाउनेछन्। त्रिवि इन्जिनीयरिङ अध्ययन संस्थानका सहायक डिन प्राडाज्ञानबहादुर थापाले विद्यार्थीको समस्या हल भइसकेको बताए। उनले भने, केहि प्रतिशत रकम अहिले बुझाएरपछि सम्झौता गरेर अघि बढ्ने कुरा भएको छ। अहिले न्युनतम शुल्क बुझाउँदा पनि हुन्छ। शिक्षा विज्ञान तथा प्रविधि मन्त्रालय उच्च शिक्षा महाशाखा प्रमुख डा हरी लम्सालले कोरोना महामारीको बेला कलेजले विवेक प्रयोग गर्नुपर्ने बताए। उनले भने, मनपरी शुल्क लिन मिल्दैन। विश्वविद्यालयका पदाधिकारीलाई बोलाएर गम्भिरतापूर्वक छलफल गर्छौ। कार्यकारी परीषद्ले शुल्क निर्धारण गर्ने व्यवस्था छ। संसदको शिक्षा तथा स्वास्थ्य समितिले इञ्जिनीयरिङ कलेजहरुको विवादीत शुल्क हल गर्न शिक्षा मन्त्रालयलाई निर्देशन दिएको छ। समिति सभापति जयपुरी घर्तीले कोभिड १९ को संक्रमण कायम रहेको अवस्थामा अन्य क्रियाकलाप नभएकाले पढाइ शुल्कबाहेक अन्य शुल्क नलिन निर्देशन दिइएको बताइन्। विसं २०५० सालदेखि निजी कलेजहरुले सम्बन्धन पाउन थालेका हुन्। इञ्जिनीयरिङतर्फ स्नातक तहको सबै वर्षको परीक्षा असोज पहिलो सातादेखि सञ्चालन गर्ने तयारी परीक्षा तालिका सार्वजनिक भइसकेको छ।"
पदमुक्त सांसद दधिराम र दिनेशलाई अन्तरिम आदेश दिन अस्वीकार,"काठमाडौं : सर्वोच्च अदालतले नेकपा (माओवादी केन्द्र) परित्याग गरी नेकपा (एमाले) प्रवेश गरेपछि लुम्बिनी प्रदेशसभा सदस्यबाट पदमुक्त भएका दधिराम न्यौपाने र दिनेश पन्थीले पदमुक्त गर्ने निर्णय खारेजको मागमा अन्तरिम आदेश दिन अस्वीकार गरेको छ। न्यायाधीशद्वय दीपककुमार कार्की र हरिप्रसाद फुयाँलको संयुक्त इजलासले मंगलबार सांसद पदबाट पदमुक्त गर्ने माओवादी केन्द्रको निर्णय खारेजीको मागमा अन्तरिम आदेश जारी गर्न अस्वीकार गरेको हो। एमालेमा प्रवेश गरेपछि माओवादी केन्द्रले सांसद पदबाट कारबाही गरेको थियो। उक्त कारवाहीविरुद्ध गत साउन ७ गते उनीहरुले सर्वोच्च अदालतमा रिट निवेदन दायर गर्नुभएको थियो। एमालेका अध्यक्ष केपी शर्मा ओलीले न्यौपाने र पन्थी गत चैत १३ गते जारी गरेको अन्तरपार्टी निर्देशन९ को मनोनयन शीर्षकअन्तर्गत १४ र १६ नम्बरमा नेकपा (एमाले) को केन्द्रीय कमिटी सदस्य रहेको देखिएको सुविधा सन्तुलनको दृष्टिकोणले कुनै अपूरणीय क्षति नभएको भन्दै अन्तरिम आदेश दिन नपरेको आदेशमा छ। आदेशमा सोही प्रकृतिका निवेदक प्रभु साह, लेखराज भट्ट, कुन्दनप्रसाद कुशवाहसमेत भएको मुद्दामा अन्तरिम आदेश जारी गर्न नपर्ने आदेशमा छ। रासस"
स्रोत नखुलेको ८६ लाख रुपैयाँसहित तीन जना पक्राउ,काठमाडौं : स्रोत नखुलेको करिब ८६ लाख रुपैयाँसहित तीन जनालाई प्रहरीले पक्राउ गरेको छ। समानन्तर बैंकिङ कारोवार (हुण्डी) कारोबारको आशंका प्रहरी वृत्त जनसेवाले थप अनुसन्धान गरिरहेको प्रवक्ता प्रहरी उपरीक्षक रमेशकुमार बस्नेतले बताए। बारा जिल्ला सिमरा उपनगरपालिका २ घर भई हाल काठमाडौं चण्डोल बस्ने लक्ष्मण पौडेलले बोकेको झोलामा ३१ लाख रुपैयाँ फेला परेको प्रहरीले जनाएको छ। उक्त रकम रिन्कु भन्ने अभिशेष अग्रवालले दिएको खुलेको छ। प्रहरीले रिन्कु भनिने अभिशेष अग्रवाललाई होलिडे ट्रेडिङ प्रालिबाट ५४ लाख ५६ हजार रुपैयाँ फेला पारेको हो। कामदार मधुसुधन खड्कासहित प्रहरीले तीन जनालाई पक्राउ गरेको बस्नेतले बताए।
युद्धमा ध्वस्त बनेको अफगानिस्तानको अर्थतन्त्र तालिबान सरकारले कसरी उकास्ला ?,"काबुल: अफगानिस्तानमा तालिबानलाई शासन चलाउन के कस्ता अप्ठ्यारा आउनेछन् ? पछिल्ला दिनमा अफगान राजनीति यसकै वरिपरी बहस र चर्चा हुन थालेको छ । तालिबान शक्तिको नयाँ शासनकालमा पक्कै पनि गम्भीर सैन्य विरोधको सामना हुने छैन । अफगान सेनाले लगभग तालिबानलाई सहयोग नै गर्ने अपेक्षा गरिएको छ । तर तालिबानका लागि प्रमुख चुनौतीको रुपमा खडा भएको छ अफगानिस्तानको बिग्रँदो आर्थिक व्यवस्था । २० वर्षको युद्धको क्रममा अफगानिस्तानको आर्थिक अवस्था खस्किएको मात्रै छैन पूरै विदेशी अनुदानमा चल्न थालेको छ । यहाँको आर्थिक अवस्था लगभग पतनको अवस्थामा पुगेको छ । त्यसो त यसअघि अफगान सरकारले शिक्षा लगायत क्षेत्रका लागि ल्याउने गरेको आर्थिक सहायता पनि अब बन्द हुने अवस्था हुनसक्ने आंकलन गर्न थालिएको छ । त्यसवाहेक अबको सरकारले ठूलो आर्थिक भारको सामना गर्नुपर्ने विश्लेषण हुन थालेको छ । अब बन्ने तालिबान सरकारले भोग्नुपर्ने सम्भावित आर्थिक चुनौतीको संकेत पछिल्लो एक सातामै प्रसस्त देखिन थालेको छ । १५ अगस्टमा तालिबानले सत्ता कब्जा गरेपछि नै यहाँ वैध सरकार छैन । वाल स्ट्रीट जर्नलका अनुसार अशरफ घानी सहित उनको सरकारका अधिकांश मन्त्रीहरुले देश छाडेर भागेपछि अर्थात तालिबानले सत्ता कब्जा गरेपछि पछिल्लो एक सातामा बैंक तथा मुद्रा विनिमय बन्द रहेको छ । साथै दैनिक उपभोग्य वस्तुको मुल्यमा भारी मुल्य वृद्धि भएको छ । आर्थिक गतिविधि ठप्प जस्तै बनेको छ । मानिसहरुसँग पैसा त छ तर त्यो सबै बैंकमा थन्किएको छ । यसको मतलब उपभोक्तासँग दैनिक चालू रकमको अभाव रहेको बताइन्छ । अन्तर्राष्ट्रिय मिडियाका अनुसार काबुलमा आर्थिक कारोबार नै ठप्प छ । तर तालिबान शक्तिले यसअघि अर्थात २० वर्षअघिको शासनमा भने आर्थिक अवस्था सुधार गरेको बताइन्छ । त्यसबेला पाकिस्तान, यूएई, साउदी अरब लगायत देशसँग सम्बन्ध बलियो थियो । हाल त्यो पुरानो अवस्था फिर्ता गर्न तालिबानका लागि जटिल अवस्था आउने बताउन थालिएको छ । यद्यपि चीनले तालिबानलाई सहयोग गर्ने प्रतिवद्धता गरेको छ । अफगानिस्तानमा लगानी बढाउने समेत बाचा गरेको छ । तर अन्य देशको सन्दर्भमा तालिबानले सहायता पाउला वा नपाउला भन्ने यकिन छैन । अधिकांश देशले तालिबान शासनलाई मान्यता नै नदिइरहँदा आगामी दिनमा आर्थिक सहायता जुटाउन तालिबानका लागि चुनौतीको रुपमा देखिनेछ । अर्कोतर्फ तालिबानका अगाडि केही शर्त भने लागु हुनसक्ने विश्लेषण पनि हुन थालेका छन् । लोकतान्त्रिक पद्धति अपनाएको खण्डमा वा उदारवादी शासन अवलम्वन गर्ने शर्तमा तालिबानले जरुर विदेशी मान्यता र अन्य सहयोग पाउनसक्ने सम्भावना देखिन्छ । यसका लागि उसले आफ्नो नीति समेत सार्वजनिक गरिसकेको छैन । सबै नेताहरु समेत सार्वजनिक भइसकेका छैनन् । यद्यपि नागरिक स्वतन्त्रता दिने कुरामा भने तालिबान नेताहरुले आफूहरु प्रतिबद्ध रहेको प्रतिक्रिया दिइसकेका छन् । त्यसले उनीहरु आगामी दिनमा शासन चलाउने सन्दर्भमा लचिलो हुने अपेक्षा गर्न सकिन्छ । तालिबानका प्रमुख नेताहरुले विदेशीहरुसँगको संवाद कसरी अगाडि बढाउलान् वा आफ्ना राजनीतिक तथा आर्थिक नीति कसरी विस्तार गर्लान् भन्ने कुराले पनि तालिबान सरकारले सम्भावित आर्थिक चुनौतीको सामना कसरी गर्नेछ भन्ने देखाउनेछ । युद्धले २० वर्षसम्म थिलथिलो बनाएको अफगानिस्तानको आर्थिक अवस्था उकास्न सजिलो भने पक्कै छैन । आगामी दिनमा चीन, रुस सहित शक्तिराष्ट्रहरुको टकराव पनि यहाँ देखिनेछ । अमेरिकाले कस्तो व्यवहार गर्ला भन्ने विषयले पनि विशेष रुपमा आर्थिक अवस्था प्रभावित बनाउनेछ । त्यसो त यसअघि युद्धकै लागि यहाँ पैसाको खोलो बगेको थियो भनिन्छ । तर त्यो रकम निरर्थक समेत थियो भनी आलोचना हुने गरेको छ । तैपनि अफगान सरकारलाई जसरी आर्थिक सहायता जुटाउन सजिलो थियो त्यो सहजता तालिबानलाई पक्कै छैन । त्यसको बदलामा विकल्प भने उसले खोज्न सक्नेछ जुन उसका लागि जोखिमयुक्त र प्रत्युत्पादक हुनसक्छ । जस्तै आर्थिक रुपमा चीनसँग निर्भर भएको अवस्थामा यहाँ अमेरिका, भारत लगायत देशको रणनीतिक चासो पनि जोडिनसक्ने हुनाले त्यो जोखिमयुक्त हुनसक्नेछ । (एजेन्सीहरुको सहयोगमा)"
"एमालेको दशौँ महाधिवेशन मङ्सिरमा, असोज ४ गतेबाट विधान अधिवेशन","काठमाडौं : नेकपा (एमाले)ले आगामी मङ्सिर १० देखि १२ गतेसम्म दशौँ महाधिवेशन गर्ने भएको छ। तुल्सीलाल स्मृति प्रतिष्ठानमा मंगलबार बसेको स्थायी कमिटीको बैठकले दशौँ महाधिवेशनको मिति तय गरेको प्रवक्ता प्रदीपकुमार ज्ञवालीले जानकारी दिए। आगामी असोज ४, ५ र ६ गते विधान अधिवेशन गरिने भएको छ। ज्ञवालीका अनुसार महाधिवेशन र विधान अधिवेशन दुवै काठमाडौँमा नै आयोजना गरिने छ। यस्तै, अर्को पार्टी बनाउने तयारीमा रहेका माधव नेपालसहितका नेता तथा कार्यकर्तालाई पार्टी एकतामा आउन बैठकले आह्वान गरेको छ। बैठकले पार्टीका सबै निकायलाई २०७५ जेठ २ पूर्वको जिम्मेवारीमा क्रियाशील हुन निर्देशन दिइएको छ। गत असार २७ गतेको १० बुँदे सहमतिका आधारमा क्रियाशील हुन सबै निकायलाई निर्देशन दिइएको सो पार्टीले जनाएको छ। यस्तै, १० बुँदे सहमति कार्यान्वयनका लागि महासचिव ईश्वर पोखरेलको संयोजकत्वमा उपाध्यक्ष भीम रावल, उपमहासचिव विष्णु पौडेल र घनश्याम भुसाल, स्थायी कमिटी सदस्य सुरेन्द्र पाण्डे र लेखराज भट्ट सदस्य रहेको कार्यदल गठन गरिएको छ। स्थायी कमिटीको बैठकपछि पत्रकार सम्मेलनमा बोल्दै प्रवक्ता प्रदीपकुमार ज्ञवाली । तस्बिर : रासस"
"विश्वभर आजः अफगानिस्तानबाट सेना फिर्ता नगर्न अमेरिकालाई दबाब, तालिबानसँग सिआइएको गोप्य वार्ता","मिसाइल आपूर्तिका लागि टर्कीसँग नयाँ सम्झौता गर्दै रुस मस्को: मिसाइल आपूर्तिका लागि रुसले टर्कीसँग चाँडै नयाँ सम्झौता गर्ने जनाएको छ । एस४०० सैन्य सुरक्षा मिसाइल प्रणाली आयातको लागि रुसले टर्कीसँग चाँडै नयाँ सम्झौता गर्ने रुसी सरकारी सैन्य हतियार निर्यातकर्ता रोसोबोरोनेस्पर्टले जनाएको छ । बढी भन्दा बढी एस४०० सैन्य सुरक्षा मिसाइल प्रणाली आयातका लागि रुस र टर्कीबीच छलफल जारी छ । मिसाइल आपूर्तिको विषय अन्तिम चरणमा पुगिसकेकोले टर्कीसँगको नयाँ सम्झौता चाँडै हुनेमा म विश्वस्त छु इन्टरनेसनल टेक्निकल फोरम आर्मी२०२१ फोरममा सोमबार रोसोबोरोनेस्पर्टका कार्यकारी निर्देशक एलेक्जेन्डर मिखिभले भनेका छन् । सन् २०२१ मा रुसले सैन्य हतियार आयातमा करिब ८६ विलियन अमेरिकी डलरको खर्च गरेको पनि मिखिभले जानकारी दिएका छन् । रुस र टर्कीबीच एस४०० मिसाइल प्रणाली आपूर्तिबारे सन् २०१७ मा पहिलो पटक सम्झौता भएको थियो । सन् २०१९ जुलाईमा टर्कीले पहिलो पटक ढुवानी गरेको थियो । टर्की एस४०० मिसाइल प्रणाली खरिद गर्ने नर्थ एटलान्टिक ट्रिटी अर्गनाइजेसन (नाटो) को पहिलो सदस्य मुलुक हो । एस४०० मिसाइल प्रणाली रुसको अल्माज एन्टी आर्मस् म्यानुफ्याक्चरले उत्पादन र डिजाइन गरेको शक्तिशाली हतियार हो । जसले ४ सय किलोमिटरको दूरी र ३० किलोमिटर उचाइसम्म क्षति पुर्याउन सक्छ । ००० सेना फिर्तीको समयसीमा लम्ब्याउन अमेरिकामाथि दबाब काबुल: अफगानिस्तानबाट अमेरिकी सेना फिर्तीको समयसीमा लम्ब्याउन अमेरिकामाथि दबाब परेको छ । अमेरिककाका अधिकारीहरुले ३१ अगष्टपछि पनि अफगानिस्तानमा सेनाको उपस्थिति कायम राख्ने या नराख्ने भन्ने विषयमा तत्काल निर्णय लिन राष्ट्रपति जो बाइडेनलाई दबाब दिएका छन् । काबुलबाट थप मानिस उद्धार गर्नुपर्ने भएकोले अफगानिस्तानबाट तत्काल सेना फिर्ता नगर्न अमेरिकाका साझेदारी मुलुकहरुले राष्ट्रपति बाइडेनलाई दबाब दिइरहेका छन् । मंगलबारका लागि तय गरिएको भर्चुअल जी ७ को शीर्ष बैठक ३१ अगष्टको समय सीमामा केन्द्रित हुनेछ । बेलायतले अफगानिस्तानबाट सेना फिर्ता नगर्न अमेरिकालाई पटकपटक दबाब दिइरहेको छ । यता तालिबानी नेताहरुले ३१ अगष्टभन्दा एक दिन बढी अफगानिस्तानमा सेना खटाए त्यसको परिणाम नराम्रो हुने चेतावनी दिइसकेका छन् । काबुल एयरपोर्टमार्फत पछिल्लो २४ घण्टामा करिब १६ हजार मानिसको उद्धार गरिएको छ । यसअघि अमेरिकाले तोकिएकै समयमा आफ्ना सेना फिर्ता गर्ने र त्यहाँ भएका सबै मानिसको उद्धार गरिसक्ने बताएको थियो । १४ अगष्टपछि अमेरिकाले अफगानिस्तानबाट करिब ४८ हजार मानिसको उद्धार गरिसकेको छ । हाल ५ हजार ८ सय अमेरिकी सेना अफगानिस्तानमा खटिएका छन् । राष्ट्रपति बाइडेनले ३१ अगष्टपछि पनि सेना फिर्ता गर्ने या नगर्ने भन्नेबारे २४ घण्टाभित्रमा निर्णय लिनेछन् । ००० काबुलबाट विमान अपहरणमा परेको युक्रेनका विदेशमन्त्रीको दाबी युक्रेन: युक्रेनका विदेशमन्त्रीले अफगानिस्तानमा फसेका आफ्ना नागरिकको उद्धारका लागि काबुल पुगेको युक्रेनको विमान अपहरणमा परेको दाबी गरेका छन् । मंगलबार युक्रेनका विदेशमन्त्री येवगेनी यनिनले अज्ञात व्यक्तिद्धारा काबुलबाट आफ्नो विमान अपहरणमा परेको दाबी गरेका हुन् । हाम्रो विमान अपहरणमा परेको छ । आइतबार काबुल पुगेको विमान मंगलबार मात्र इरान पुगेको छ उनले भनेका छन्, हतियारधारीले अपहरण गरी उद्धारका लागि पठाइएको विमान इरान पुर्याएका हुन् । युक्रेनको विमानमा युक्रेनका नागरिक नभई अज्ञात यात्रु सवार छन् । अफगानिस्तानमा फसेका आफ्ना नागरिक बचाउन युक्रेन सरकारले गरेको तेस्रो प्रयास पनि असफल भएको छ । साथै अफगानिस्तानको विभिन्न स्थानमा रहेका आफ्ना नागरिकलाई काबुल विमानस्थलसम्म आउन नदिइएको दाबी समेत विदेशमन्त्री येनिनले गरेका छन् । यद्यपि, युक्रेन सरकारले भने विदेश मन्त्री येनिनको दाबी अस्वीकार गरेको छ । तेहरान टाइम्सका अनुसार युक्रेनका नागरिक उद्धारको लागि काबुल पुगेको विमान अपहरणमा परेको मन्त्रीको दाबीको युक्रेन सरकारले बेवास्ता गरेको छ । ००० अफगानिस्तान मुद्दामा मोदी र पुटिनबीच वार्ता नयाँदिल्ली: भारतीय प्रधानमन्त्री नरेन्द्र मोदी र रुसका राष्ट्रपति भ्लादिमिर पुटिनबीच अफगानिस्तानबारे मंगलबार वार्ता भएको छ । मोदी र पुटिनबीच करिब ४५ मिनेट लामो वार्ता भएको भारतीय सञ्चारमाध्यमहरुले जनाएका छन् । उनीहरुले अफगानिस्तानको वर्तमान अवस्थाबारे लामो छलफल गरेको बताइएको छ । दुई देशका प्रमुखबीचको वार्ताले महत्वपूर्ण भूमिका खेल्ने भारतीय सञ्चारमाध्यमहरुको दावी छ । रुसले तालिबानको समर्थन गरिसकेको भारतीय सञ्चारमाध्यमहरुको दावी छ । तालिबानको विषयमा यसअघि भारतले अमेरिका र बेलायतसँग पनि छलफल गरिसकेको छ । सोही विषयमाथि छलफल गर्न मोदीले दुईपटक मन्त्रिपरिषदको बैठक पनि राखेका छन् । ००० श्रीलंकामा डेल्टा लहर बढ्यो, दाहसंस्कारको लागि कार्डबोर्ड कोलम्बो: श्रीलंकाको देहिवाला माउन्ट शहरमा कोभिड १९ को डेल्टा भेरियन्ट तिब्र रुपमा फैलिएको छ । डेल्टा भेरियन्टको कारण मृत्यु हुनेहरुको दाहसंस्कारको लागि काठको सट्टा कार्डबोर्ड कफिन प्रयोग गरिएको बताइएको छ । हालसम्म करिब ५ सय कार्डबोर्ड निर्माण गरिएको बताइएको छ । प्रत्येक कार्डबोर्डको मुल्य ४ हजार ५ सय (श्रीलंकन मुल्य) रहेको बताइएको छ । डेल्टा भेरियन्टको कारण मृत्यु हुनेहरुको शव व्यवस्थापनको लागि धमाधम कार्डबोर्ड कफिन निर्माण थालिएको बताइएको छ । कार्डबोर्ड कफिन काठको तुलनामा सस्तो मानिन्छ । डेल्टा भेरियन्टको कारण श्रीलंकामा दैनिक करिब १८० मानिसको मृत्यु हुने गरेको छ भने हालसम्म देशभर ७ हजार ५ सय ६० को मृत्यु भइसकेको छ । कोलम्बो जिल्ला देहिवाला माउन्ट लेभिनीका प्रमुख शाहबन्दुका अनुसार कोभिडसहित अन्य रोगको कारण श्रीलंकामा दैनिक करिब ४ सय मानिसको मृत्यु हुने गरेको छ । ००० इजरायली सेनाद्धारा प्यालेस्टेनी किशोरको हत्या जेरुसेलम: इजरायली सैन्य हमलामा परी प्यालेस्टानी किशोरको मृत्यु भएको छ । वेस्ट बैंकस्थित नाब्लुज शरणार्थी शिविर नजिकै बलाटा शरणार्थी शिविरमा भएको हमलामा परी मंगलबार १५ वर्षीय प्यालेस्टानी किशोरको मृत्यु भएको हो । प्यालेस्टाइनको स्वास्थ्य मन्त्रालयकाअनुसार इजरायली सेनाको बन्दुक हमलामा परी १५ वर्षीय इमाद खलिद सालेहको मृत्यु भएको हो । सेनाले चलाएको गोली सालेहको टाउकोमा लागेको थियो । घटनापछि अस्पताल पुर्याइएको उनको उपचारका क्रममा मृत्यु भएको हो । इजरायली सेनाले सोमबार अचानक प्यालेस्टाइनी शरणार्थी बसेको बलाटा शरणार्थी शिविर घेरा हालेको थियो । ००० अमेरिकी गुप्तचरको तालिबानसँग गोप्य भेट काबुल: अमेरिकी गुप्तरचर एजेन्सी सिआइएले तालिबानसँग गोप्य भेट गरेको छ । सिआइएका निर्देशक विलियम जे वन्र्सले तालिबानी नेता अब्दुल घानी बरादरसँग सोमबार काबुलमा गोप्य भेट गरेको बताइएको छ । वासिङटन पोष्टमा मंगलबार प्रकाशित समाचारअनुसार तालिबान समूहद्धारा काबुल कब्जा भएपछि सिआइए प्रमुख र तालिबानबीच प्रत्यक्ष भएको यो उच्चस्तरीय भेट हो । भेटबारे सिआइएले आधिकारिक सूचना जारी नगरे पनि तालिबानी नेता अब्दुल र सिआइए निर्देशकबीच ३१ अगष्टको समयसीमाबारे छलफल भएको र दुई शीर्ष व्यक्तिबीचको भेटको ठूलो कारण हुनसक्ने वासिङ्टन पोष्टले जनाएको छ । ००० श्रीलंकाका पूर्व विदेशमन्त्रीको कोरोनाबाट मृत्यु कोलम्बो: श्रीलंकाका पूर्व विदेशमन्त्री मंगला समभिराको कोरोनाका कारण मृत्यु भएको छ । ६५ वर्षीय मंगलाको मंगलबार मृत्यु भएको हो । उनलाई गत अगष्ट महिनाको सुरुवातमा कोरोना संक्रमण देखा परेको थियो । संक्रमणपछि उनको अस्पतालमा उपचार भइरहेको थियो । दुई पटक विदेशमन्त्रीको पद सम्हालेका मंगलाले गत वर्ष राजनीतिबाट संन्नयास लिएका थिए । ००० कोभिडका कारण एसियाको विकासमा खतराः एडिबी कोरोना महामारीका कारण एसिया क्षेत्रको विकासमा खतरा बढेको एसियाली विकास बैंक (एडिबी) ले जनाएको छ । एडिबीले मंगलबार एक रिपोर्ट सार्वजनिक गर्दै सन् २०३० सम्ममा एसियाको समग्रम विकासमा खतरा रहेको बताएको छ । एसियाली क्षेत्रमा गरिबी र भोकमरी घटाउन तय गरिएको लक्ष्य सन् २०३० सम्ममा पुरा हुन नसक्ने जनाउँदै एडिबीले सो जानकारी दिएको हो । एडिबीको रिपोर्टअनुसार कोभिड महामारीका कारण स्वास्थ्य, शिक्ष र अन्य क्षेत्रमा खतरा झनै बढ्ने छ । संयोजन: अस्मिता खड्का"
दोहोरो नागरिकताको आरोपमा सप्तरीबाट एक जना पक्राउ,"राजविराज : सप्तरीबाट नागरिकता लिएका एक जनाको साथमा नेपाली र भारतीय गरी दोहोरो परिचयपत्र भेटिएपछि उनलाई मङ्गलबार पक्राउ गरिएको छ। दोहोरो नागरिकता लिएको आरोपमा सप्तरीको छिन्नमस्ता गाउँपालिका२ बस्ने फेकु मण्डल अमातको छोरा प्रमोदकुमार मण्डललाई पक्राउ गरिएको जिल्ला प्रशासन कार्यालय सप्तरीले जनाएको छ। नेपाली नागरिकता, मतदाता परिचय पत्रका साथै भारतीय आधारकार्ड फेला परेपछि मण्डललाई पक्राउ गरी अनुसन्धानका लागि जिल्ला प्रहरी कार्यालय सप्तरी पठाइएको सहायक सिडिओ नाथु साहले जानकारी दिए। मण्डलको साथबाट नेपाली र भारतीय दुबै परिचयपत्र बरामद भयो। सहायक सिडिओ साहले भने दुईवटै परिचयपत्रमा उल्लेख भएको नाम, ठेगाना र तस्बिरको आधारमा उनी दुवै देशको नागरिक रहेको बुझिएकाले पक्राउ गरिएको हो। मण्डलले जिल्ला प्रशासन कार्यालय सप्तरीबाट ०६२ भदौ १७ गते नागरिकता प्रमाण पत्र लिएको देखिन्छ। जन्म मिति ०४६ जेठ २३ गते रहेको मण्डलको नागरिकता प्रमाणपत्र नम्बर नम्बर ६६७३ र मतदाता परिचय पत्र ०६७४५८७४ रहेको छ। यस्तै मण्डलसँग फेला परेको भारतको आधारकार्डमा पिप्रा खुर्द बिष्णुपुर६ सुपौल सरायगढ भपटियाही बिहार ८५२१०५ उल्लेख छ। भारतीय आधार कार्डको नम्बर ७५२७१४७९७९८३ रहेको छ। दुबै देशको परिचयपत्रमा नाम, बुवाको नाम र तस्बिर एउटै मानिसको रहेको छ। भारतीय आधारकार्ड र नेपाली नागरिकता फेला परेपछि दोहोरो नागरिकता लिएको आरोपमा मण्डलमाथि कारबाही गरिएको जिल्ला प्रशासन कार्यालय सप्तरी जनाएको छ। मतदाता पचिचय पत्र र आधारकार्ड एकसाथ भेटिएपछि पक्राउ गरेर अनुसन्धान गर्ने क्रममा उनले नेपाली नागरिकता पनि लिएको खुलेपछि प्रशासनले नागरिकता पनि बरामद गरेको छ। जिल्ला प्रशासन कार्यालयका तत्कालिन प्रशासकिय अधिकृत माधवप्रसाद पोखरेलको हस्ताक्षरमा ०६२ भदौ १७ गते जारी नागरिकताको प्रतिलिपी उनले ०७७ पुस १७ गते निकालेका हुन्। प्रतिलिपीमा तत्कालिन प्रशासकिय अधिकृत आनन्दकुमार ठाकुरको हस्ताक्षर छ। पक्राउ परेका मण्डलले भारतमा मजदुरी गर्दा आफूसहित धेरै जनाले भारतीय आधार कार्ड बनाएको बताएका छन्। अनुसन्धानको दायरा फराकिलो बनाउँदै मण्डललाई दोहोरो नागरिकता लिएको कसूरमा नागरिकता ऐन २०६३ बमोजिम मुद्दा चलाउन जिल्ला अदालतबाट मङ्गलबार नै म्याद थप गरेर अनुसन्धान सुरु गरिएको डिएसपी माधवप्रसाद काफ्ले जानकारी दिए।"
"बलात्कार कसुरमा एक किशोरलाई साँढे १२ वर्ष कैद, एक लाख क्षतिपूर्ति",नुवाकोट : बलात्कार गरेको कसुरमा दोषी ठहर भएका एक किशोरलाई नुवाकोट जिल्ला अदालतले साढे १२ वर्ष कैद सजायको फैसला गरेको छ। एक लाख रुपैयाँ क्षतिपूर्ति भराउनेसमेत फैसला भएको छ। दुई वर्ष पहिले सात वर्षीया बालिकालाई बलात्कार गरेको कसुरमा नुवाकोटको पुर्वी भेगमा रहेको ककनी गाउँपालिका१ का १६ वर्षीय बालकलाई अदालतले दोषी ठहर गर्दै १२ वर्ष ६ महिनाको कैद र क्षतिपूर्ति भराउने फैसला सुनाएको हो। जिल्ला न्यायाधीश उमेशप्रसाद लुईटेलको इजलासले आरोपित बालकले गरेको कसुरमा दोषी ठहर गर्दै उक्त सजायको फैसला गरेको जिल्ला अदालतले जनाएको छ। फैसलामा पीडित राहत कोषबाट पीडित बालिकालाई एक लाख क्षतिपूर्ति भराउन पनि आदेश दिएको छ। गत २०७६ साल कात्तिक १४ गते बलात्कार गरेको जनाउँदै पीडित पक्षले जिल्ला प्रहरी कार्यालयमा २०७६ कात्तिक १६ गते उजुरी दिएका थिए। पीडित बालिकाको सोही वर्षको कात्तिक १६ गते नै त्रिशूली जिल्ला अस्पतालमा स्वास्थ्य परीक्षण गरिएको थियो। आरोपित बालकलाई जिल्ला अदालतले २०७६ मंसिर १० गते पुर्पक्षको लागि थुनामा राख्ने आदेशदिएपछि नेपालगञ्ज बाल गृहमा पठाइएको थियो। कसुरदार हाल बालगृहमै रहेका छन्।
"एमाले एकताको सन्देश : भदौ १० गते केन्द्रीय कमिटी बैठक, १० बुँदे सहमति कार्यान्वयन गर्न कार्यदल गठन","काठमाडौं : नौ महिनादेखि पार्टीमा असन्तुष्ट रहँदै आएका १० नेतासहितको उपस्थितिमा मंगलबार भएको नेकपा (एमाले) को स्थायी कमिटी बैठकले आन्तरिक एकता सुदृढीकरणका लागि नयाँ सन्देश दिएको छ। पार्टीभित्रको आन्तरिक समस्या समाधानका लागि गत असार २७ गते कार्यदलस्तरमा भएको १० बुँदे सहमतिलाई कार्यान्वयनको ठोस आधार तय गर्दै पार्टीलाई नेकपा (माओवादी केन्द्र) सँगको एकतापूर्वको साङ्गठनिक संरचनाका आधारमा सञ्चालन गर्न बैठकले निर्देशित गरेको छ। पार्टीमा वरिष्ठ नेता माधवकुमार नेपाललगायत नेताले एमाले छाडेर नेकपा (एकीकृत समाजवादी) दर्ताका लागि निर्वाचन आयोगमा निवेदन दिएको अवस्थामा नेता नेपाल पक्षमा रहेका स्थायी कमिटीका १० र माओवादी केन्द्रबाट एमालेमा सामेल रामबहादुर थापासहितका सहभागी बैठकले नयाँ दल दर्ताको प्रक्रियामा रहेका नेता कार्यकर्तालाई मूलघरमै फर्किन आह्वान गरेको छ। ललितपुरको च्यासलस्थित तुल्सीलाल स्मृति भवनमा भएको बैठकपछि अध्यक्ष केपी शर्मा ओली, उपाध्यक्षहरु युवराज ज्ञवाली, अष्टलक्ष्मी शाक्य, डा भीमबहादुर रावल, महासचिव ईश्वर पोखरेल, उपमहासचिव घनश्याम भुसाल, स्थायी कमिटी सदस्य थापालगायतका नेताले सञ्चारकर्मीमाझ प्रस्तुत भई सामूहिक तस्बिर खिचाएका थिए। त्यसपछि बैठक ऐतिहासिक भएको जनाउँदै पार्टीका प्रवक्ता प्रदीपकुमार ज्ञवालीले पत्रकारलाई निर्णयबारे जानकारी दिए। नयाँ कार्यदल गठन बैठकले पार्टीको १० औँ राष्ट्रिय महाधिवेशनको मिति आगामी मङ्सिर १० देखि १२ गतेसम्म तथा विधान महाधिवेशन आगामी असोज ४ देखि ६ गते काठमाडौँमा गर्ने निर्णय गरेको छ। त्यसपूर्व सदस्यता नवीकरण, वडा र पालिकास्तरका अधिवेशन, विधान महाधिवेशनलगायतका कार्यतालिकालाई संशोधन गरेको छ। बैठकले पार्टीका केन्द्रीय कमिटी, निकाय, प्रदेश समन्वय कमिटी, जिल्ला कमिटी, स्थानीय तह कमिटी जनसङ्गठनलगायत सबै कमिटीमा रहेका पदाधिकारीलाई २०७५ जेठ २ गते पूर्वको जिम्मेवारीमा क्रियाशील हुन निर्देशन दिएको छ। दस बुँदे प्रस्तावमा आधारित निर्णय कार्यान्वयन गर्ने क्रममा उत्पन्न हुनसक्ने समस्या समाधान तथा केन्द्रीय कमिटीका मनोनयन गरिने १० प्रतिशत सदस्यको सिफारिस गर्न एक कार्यदल गठन गरिएको छ। यी निर्णय कार्यान्वयनका लागि गत असार २७ गतेको १० बुँदे प्रस्तावलाई सन्दर्भ सामग्रीका रुपमा मातहतका कमिटीमा पठाइने भएको छ। प्रवक्ता ज्ञवालीले १० बुँदे सहमति कार्यान्वयनका लागि महासचिव ईश्वर पोखरेल, उपाध्यक्ष डा भीम रावल, उपमहासचिव विष्णु पौडेल र घनश्याम भुसाल, स्थायी कमिटी सदस्य सुरेन्द्र पाण्डे र लेखराज भट्ट रहेको कार्यदल गठन गरिएको जानकारी दिए। बैठकले २०७५ साल जेठ २ गते सदस्यतालाई आधार मानेर एकीकरणका क्रममा आबद्ध भएका सदस्यसमेतको पार्टी सदस्यता नवीकरण अगाडि बढाइने र २०७५ साल जेठ ३ पछि दिइएका नयाँ सदस्यको पनि नवीकरण असोज मसान्तसम्म गर्ने निर्णय गरेको छ। भदौ १० गते केन्द्रीय कमिटी बैठक पार्टीका स्थानीय कमिटीलाई व्यवस्थित गर्न देशैभर २०७८ साल कात्तिक ६ गते वडा अधिवेशन र कात्तिक ९ गते पालिका वा सोसरहका कमिटीको अधिवेशन गर्ने तथा पार्टीको पछिल्लो निर्णय सम्प्रेषण गर्न यही भदौ १६ देखि २० सम्म केन्द्रीय प्रशिक्षकको उपस्थितिमा सबै जिल्लामा कार्यकर्ता भेला र जनसङ्गठनको केन्द्रीय कार्यकर्ताको भेला आयोजना गरिने पनि निर्णय भएको छ। महाधिवेशनमा प्रस्तुत गरिने दस्तावेजबारे छलफल गर्न यही भदौ २५ र २६ स्थायी कमिटी र २७ गते केन्द्रीय कमिटीको बैठक आयोजना हुनेछ। त्यसअघि यही भदौ १० गते केन्द्रीय कमिटीको बैठक आयोजना हुनेछ। यसअघि मंगलबार बिहान ११ बजे बस्ने भनिएको स्थायी कमिटीको बैठक थप तयारीसहित दिउँसो ३ बजे बसेको हो। सोमबार एमालेका अध्यक्ष केपी शर्मा ओलीको निवास बालकोटमा र मध्यमार्गी धारमा रहेका स्थायी कमिटीका सदस्यको छलफलपछि १० बुँदे सहमतिको सिफारिस कार्यान्वयनलगायतका विषयमा छलफल गर्न आज बैठक गर्ने समझदारी भएको थियो। एकतामा आए कारबाही फिर्ता हुने पार्टीमा दोस्रो तहका १० नेता सम्मिलित कार्यदलले दिएको सुझाव प्रतिवेदनमा वरिष्ठ नेता नेपालले शक्ति बाँडफाँट र विगतमा भएका कमजोरीलाई नेतृत्वले महसुस गर्नुपर्नेलगायत अडान राखेपछि त्यसको प्रभावकारी कार्यान्वयन हुन सकेको थिएन। अध्यक्ष ओलीले पनि आफ्नो नेतृत्वको सरकारलाई हटाएर विपक्षी गठबन्धन बनाएर नयाँ सरकार गठनका लागि हस्ताक्षर र सर्वोच्च अदालतमा पुग्ने जस्ता नेपाल पक्षका कार्य क्षम्य नहुने जनाउँदै आएका थिए। नेता नेपालले यही भदौ २ गते नयाँ पार्टी दर्ताका लागि निर्वाचन आयोगमा निवेदन दिएका थिए। सो निवेदनमाथि यही भदौ ९ गते सनाखत हुने तय भएको छ। एमालेले नेता नेपालसहित १४ प्रतिनिधिसभा सदस्यलाई पदमुक्त गर्न सङ्घीय संसद् सचिवालयमा यही भदौ १ गते पत्र पठाएको थियो। आजको बैठकले एकता प्रक्रियामा सामेल भएमा कुनै पूर्वाग्रह र कारबाही नगरिने निर्णय गरेको नेता ज्ञवालीले जानकारी दिए। प्रतिनिधिसभाको विघटन र पुनःस्थापना, नेकपाभित्रको विवाद, एमाले र नेकपा (माओवादी केन्द्र)लाई पूर्ववत् स्थितिमा फर्काउने सर्वाेच्च अदालतको फैसलायताका घटनामा एमालेभित्र विवाद उत्पन्न हुँदै आएको थियो। एमालेका अध्यक्ष ओली र वरिष्ठ नेता नेपालबीच गत जेठ २ गतेको सहमतिका आधारमा गठित १० सदस्यीय कार्यदलमा संसदीय दलका उपनेता नेम्वाङ, उपाध्यक्ष डा रावलसहित थिए। आजको बैठकका निर्णय र यसको दूरगामी परिणाम, समसामयिक राजनीतिक प्रभाव र राजनीतिक स्थितिबारे जानकारी दिन बुधबार पार्टीका अध्यक्ष ओलीलगायत नेताको उपस्थितिमा पत्रकार सम्मेलन गरिने एमालेले जनाएको छ।"
"ढोरपाटनमा एक पुरुषको हत्या, तीन जना पक्राउ",बागलुङ : ढोरपाटनमा एक जनाको हत्या गरिएको अवस्थामा शव फेला परेको छ। ढोरपाटन नगरपालिका९ भूजीमा ५१ वर्षीय छविलाल विश्वकर्माको धारिलो हतियार प्रयोग गरी हत्या गरिएको अवस्थामा शव फेला परेको प्रहरीले जनाएको छ। गत भाद्र २ गते रातिदेखि सम्पर्कविहीन रहेका विकको मंगलबार मात्र शव फेला परेको थियो। विश्वकर्माको हत्यामा संलग्न रहेको आरोपमा स्थानीय तीन जनालाई प्रहरीले नियन्त्रणमा लिएको छ। एक जना महिला र दुई पुरुषलाई पक्राउ गरेको इलाका प्रहरी कार्यालय बुर्तिबाङका प्रमुख प्रहरी निरीक्षक जयराम वन्तले बताए। प्रहरीको नियन्त्रणमा रहेकाहरुले प्रारम्भिक बयानमा पारिवारिक रिसिबीका कारण विकको हत्या गरेको बताएका छन्। हत्या आरोपमा पक्राउ परेका तीनै जनालाई इलाका प्रहरी कार्यालय बुर्तिबाङले जिल्ला प्रहरी कार्यालय बागलुङ पठाएको छ। मृतक विकको पोस्टमार्टम समेत भइसकेको छ। घटनाको थप अनुसन्धान गरी आवश्यक कारबाही प्रक्रिया अघि बढाइने वन्तको भनाई छ।
पूर्वाञ्चल विश्वविद्यालयको शिक्षण अस्पतालका चिकित्सक आन्दोलित,"विराटनगर : मोरङको सुन्दरहरैँचा नगरपालिका७ गोठगाउँमा पूर्वाञ्चल विश्वविद्यालयले सञ्चालन गरेको शिक्षण अस्पतालका ज्यालादारी चिकित्सक आन्दोलित बनेका छन् । अस्पतालको अवस्था लथालिंग हुँदा बिरामीले प्रभावकारी उपचार पाउन नसकिरहेका बेला मंगलबारदेखि सेवा समय एक घण्टा छोट्याएर चिकित्सक पनि आन्दोलनमा उत्रिएका हुन् । ४५ वर्षदेखि दैनिक ज्यालादारीमा काम गरिरहँदा विश्वविद्यालयले नियुक्तिको कुनै प्रक्रिया अघि नबढाएको गुनासो उनीहरुको छ । चिकित्सकको आन्दोलनका कारण सेवा प्रभावित बन्दा बिरामीले उपचार पाउन सकिरहेका छैनन् । अस्पताल थप भद्रगोल हुने परिस्थिति बनेको छ । उनीहरुले भदौ १ गतेदेखि हातमा कालो पट्टी बाँधेर सांकेतिक विरोध गरिरहेका थिए । विश्वविद्यालयले लामो समयदेखि ज्यालादारीमा राखेर काममा लगाउन नपाइने नियमको बर्खिलाप गरिरहेको अस्पतालका हाडजोर्नी तथा नशा रोग विशेषज्ञ डा धीरज सिंहले बताए । उनका अनुसार करारमा भर्ना खुलाएर ज्यालादारीमा रहेकालाई चिकित्सकलाई नियुक्ति दिनुपर्ने मुख्य माग राखेर आन्दोलन थालिएको हो । लामो समयदेखि ज्यालादारीमा काम गर्नु परिरहेको छ । यसरी चार दिनभन्दा बढी काममा लगाउनु गैरकानुनी हो, डा सिंहले भने, सीमित समयसम्म मात्रै सेवा प्रवाह गरेर आन्दोलनमा उत्रिएका छौँ । दुई दिनभित्र माग पूरा नभए सबै सेवा ठप्प पार्छौँ । उनका अनुसार यसअघि दिनको १२ बजेसम्म बिरामीको स्वास्थ्य परीक्षण र उपचार गरिरहेकोमा मंगलबारदेखि एक घण्टा घटाएर ११ बजेसम्म मात्रै गर्न थालिएको छ । डा सिंहले २०७० सालमै निर्धारण गरिएको न्यून ज्यालामा चिकित्सकले काम गरिरहनु परेको बताए । हाम्रा समस्या विश्वविद्यालयका उपकुलपति, रजिष्ट्रार र अस्पताल निर्देशकलाई बारम्बार राखिसकेका छौँ, 'उनी भन्छन्, 'आश्वासन एवं सान्त्वना मात्रै दिने र मागको सुनुवाई नगर्ने प्रवृत्ति हाबी हुँदा चिकित्सक वर्षौदेखि पीडित भइरहेका छौँ । विश्वविद्यालयका अरु कर्मचारीको तलब बर्षेनि बढिरहे पनि चिकित्सकलाई भने कोरोना जोखिम र महँगीको मारका बेला क्लिनिकमा निश्चित समय तोकेर सेवामा बोलाए जसरी सामान्य ज्यालामा काममा लगाइएको उनको जिकिर छ । विश्वविद्यालयले चासो नदिएपछि चरणवद्ध आन्दोलन गर्ने घोषणा अनुरूप सेवाको समय घटाएर दिनको एक घण्टा मात्रै बिरामीलाई हेर्न थालिएको डा सिंहको भनाइ छ । हामी अब बुधबारसम्म मात्रै पर्खिन सक्छौँ,' उनी भन्छन्, वास्ता नगरिए बिहीबारदेखि काम नै छाडेर जान्छौँ । चिकित्सकीय क्षेत्रकै अपमान भइरहेको गुनासो गर्दै उनले ज्यालादारीका कारण बिरामीलाई प्रभावकारी सेवा दिन नसकिएको स्वीकार गरे । हाम्रा माग पूरा हुँदैनन् भने विदा दिनुस् पनि भनिसकेका छौँ, डा सिंहले भने, न चिकित्सकलाई विदा गरिन्छ, न त समस्याको सुनुवाई नै हुन्छ । राजनैतिक खिचातानीको कोपभाजनमा परेर स्वार्थपूर्ण रूपमा सञ्चालन भइरहेको पूर्वाञ्चल विश्वविद्यालयले अस्पताल सुधारमा चासो नदिएको गुनासो चिकित्सकको छ । अस्पतालमा विशेषज्ञ र मेडिकल अफिसर गरेर १२ जना चिकित्सकले दैनिक ज्यालादारीमा काम गरिरहनु परेको डा सिंहले बताए । उनका अनुसार अरु दुई जना विशेषज्ञ चिकित्सक र मेडिकल अफिसरलाई मात्रै नियुक्ति दिएर काममा लगाइएको छ । अस्पतालमा १९ जना नर्सिङ कर्मचारी छन् । विश्वविद्यालयले पारामेडिकलअन्तर्गतको शैक्षिक कार्यक्रम बीएससी नर्सिङ र बीएन चलाइएको छ । त्यसका लागि अस्पताल आवश्यक पर्छ । तर विश्वविद्यालयले छायाँमा राखेका कारण अस्पताल धराशायी बनिरहँदा नर्सिङ क्याम्पस नै बन्द हुने अवस्थामा पुगेको एक चिकित्सकले बताए । अस्पतालमा व्यवस्थित प्रयोगशाला (ल्याब) र एक्सरे, भिडियो एक्सरे, फिजियो थेरापी एवं इसिजी सेवा पनि छ । अस्पतालमा छाला तथा यौन रोग, बाल रोग, हाडजोर्नी, बाथ तथा नशा रोग, प्रसूति तथा स्त्रीरोग, नाक, कान एवं घाँटी रोग, फिजिसीयन र आँखा रोग विभागको सेवा छ । २४ घण्टा नै सञ्चालन हुनपर्ने आकस्मिक विभाग दैनिक १२ घण्टा मात्रै चल्छ । आकस्मिक कक्षमा बिरामी भर्ना नै लिइँदैन । बिरामी भर्ना गराउने वार्डसमेत नभएको अस्पतालमा कुनै शल्यक्रिया हुँदैन । अस्पतालमा उपचार एवं स्वास्थ्य परीक्षणका लागि दैनिक तीन सय जनासम्म बिरामी पुग्ने गरेका छन् । विशेषज्ञ चिकित्सक, स्वास्थ्यकर्मी, कर्मचारी, प्राविधिक र उपकरणसमेत भएको अस्पतालबाट उपचार नपाउँदा सर्वसाधारण भने हण्डर बेहोर्न बाध्य भइरहेको गुनासो स्थानीयको छ । महालेखा परीक्षकको कार्यालयले पनि चिकित्सकलाई लामो समयसम्म आंशिक एवं ज्यालादारीमा राखिनु गैरकानुनी भनेर प्रश्न उठाएको डा सिंहले बताए । महालेखाको ५८ औँ प्रतिवेदनले नियमविपरीत चिकित्सकलाई काममा लगाउने गरिएकाले तत्काल सुधार गर्नुपर्ने आवश्यकता औंल्याएको उनको भनाइ छ । अस्पताल निर्देशक डा विपेश आचार्यले चिकित्सकको माग पूरा गर्न नसक्नु अस्पतालकै कमजोरी रहेको स्वीकार गरे ।चिकित्सकले राखेका मागको सम्बोधन केही दिनभित्रै हुन्छ, 'उनले भने, अस्पताललाई पनि थप व्यवस्थित गरेर सञ्चालन गरिने छ ।"
गलत प्रवृत्ति र विचारका विरुद्ध विद्रोह गरेको नेपालको दाबी,"काठमाडौं : नवगठित नेकपा (एकीकृत समाजवादी)ले जनताको बहुदलीय जनवाद (जबज) का मूल्य, मान्यताको रक्षा गर्दै समाजवादको दिशामा अगाडि बढ्ने लक्ष्य निर्धारण गरेको छ। नेकपा (एमाले) बाट अलग भएको सो पार्टीका प्रस्तावित केन्द्रीय सदस्य र सांसदको चन्द्रागिरिमा भएको दुई दिने बैठकले पार्टीको विधान पारित गरेको हो। एमालेले जबजलाई मार्गदर्शक सिद्धान्त मान्दै आएको छ। सो पार्टीको विधानमा पार्टीको राणनीतिक लक्ष्य वैज्ञानिक समाजवाद भएको उल्लेख गर्दै शोषण, उत्पीडन र विभेद्को अन्त्य गर्दै समानतासहितको स्वतन्त्रतामा पुग्न सकिने विश्वास गरिएको छ। विधानमा शान्तिपूर्ण सङ्घर्ष र लोकतान्त्रिक विधिबाट मुलुकको आर्थिक सामाजिक रुपान्तरणसहित राष्ट्रिय पूँजीको विकास गरेर सामाजिक न्याय र लोकतान्त्रिक मूल्य मान्यतासहितको समाजवादका आधार निर्माण गर्नु पार्टीको तात्कालीन लक्ष्य रहेको जनाइएको छ। बैठकपछि पत्रकारसँग कुरा गर्दै सो पार्टीका अध्यक्ष माधवकुमार नेपालले गलत प्रवृत्ति, विचार र मूल्यका विरुद्ध विद्रोह गर्दै नयाँ पार्टी गठन गरिएको बताए। पूर्वप्रधानमन्त्री नेपालले एमालेको नेतृत्वले विधि, विधानको कुनै पालना नगरेको जनाउँदै विद्रोह गर्नुपरेको स्पष्ट पारे। राजनीतिक दलसम्बन्धी नयाँ अध्यादेश बमोजिम यही भदौ २ गते सो दलले नयाँ दल दर्ताका लागि निवेदन दिएकामा भदौ ९ गते सनाखतका लागि निर्वाचन आयोगले समय तोकेको छ। सो पार्टीको केन्द्रीय कमिटीमा अध्यक्ष एक, वरिष्ठ नेता एक, उपाध्यक्ष सात, महासचिव एक, सचिव सात गरी १७ पदाधिकारीसहित ११५ पूर्ण र ३६ वैकल्पिक सदस्य गरी १५१ रहनेछन्। रासस"
"काबुल विमानस्थल अस्तव्यस्त, देश छोड्न हजारौँको भीड","काबुल विमानस्थल अहिले पनि अव्यवस्थित भीड र भागदौडका कारण अझै पनि अस्तव्यस्त रहेको बताइएको छ। आइतबार मात्र पनि कम्तीमा सात जना अफगान नागरिकको मृत्यु भएको बेलायती रक्षा मन्त्रालयले जनाएको थियो। यहाँ अफगान र विदेशी नागरिकको ठूलो भीड लागेको छ । अफगानिस्तानको सत्तामा तालिबान आएपछि एकै पटक हजारौँ मानिसले देश छोडेर भाग्ने प्रयास गर्दा विमानस्थल वरपर ठूलो भीड लाग्ने गरेको छ । गएको हप्तादेखि काबुलको अन्तरराष्ट्रिय विमानस्थल निकै अव्यवस्थाबीच चलिरहेको बताइएको छ । गत अगस्त १५ मा तालिबानले सत्ता कब्जामा लिएपछि संयुक्त राज्य अमेरिका र अफगानिस्तानको सहयोगी राष्ट्रले करिब एक हप्तादेखि सञ्चालनमा ल्याएको उद्धार उडानमा जान प्रयास गरिरहेका मानिसको ठूलो संख्याको सामना गर्न सङ्घर्ष गरिरहेका छन् । काबुल, काबुल विमानस्थल र वरपरको अवस्था अत्यन्तैै चुनौतीपूर्ण रहेको भए पनि मानिसले सुरक्षित व्यवस्थापनको माग गरिरहेका छन् । यहाँको प्रशासनले सक्दो प्रयास गरिरहेको बताए पनि एकै पटक धेरै मानिसले देश छोड्न खोज्दाँ सम्भव नहुने भएकाले यहाँ अव्यवस्था देखिएको हो । रासस"
अधिकांश जलविद्युत् कम्पनीको शेयर मूल्यमा गिरावट,"काठमाडौं : तीन दिनको सार्वजनिक बिदापछि खुलेको धितोपत्र बजारमा शेयर कारोबार मापक नेप्से परिसूचकमा मंगलबार उच्च अङ्कको गिरावट आएको छ। विशेष गरी विकास बैंक र जलविद्युत् उपसमूहको शेयर मूल्यमा उच्च अङ्कको गिरावट देखिएको हो। पछिल्ला दिनमा जलविद्युत् उपसमूहको शेयरमा अस्वभाविक चलखेल भएको भन्दै गुनासो बढेको थियो। विद्युत् नियमन आयोगले समेत सो सम्बन्धमा चासो व्यक्त गरेको थियो। नेपाल स्टक एक्सचेञ्जका अनुसार मङ्गलबार नेप्से ५६०३ बिन्दुले घटेर तीन हजार १२४८७ मा ओर्लेको छ। यस्तै, ठूला कम्पनीको शेयर कारोबार मापक सेन्सेटिभ परिसूचक १२८१ बिन्दुले घटेर ५७७६६ मा ओर्लेको छ। कूल २२५ कम्पनीको दुई करोड ५३ लाख १६ हजार ८०५ कित्ता शेयर रु १६ अर्ब १२ करोड ४४ लाख ६८ हजार ६० मा कारोबार भयो। मङ्गलबारको कारोबारपछि बजार पूँजीकरण रु ४३ खर्ब ६६ अर्ब छ करोड १९ लाख १० हजार बराबरमा सीमित भएको छ। कारोबार भएका कूल १३ उपसमूहमध्ये दुई उपसमूहको शेयर मूल्य उकालो लागेको छ भने ११ उपसमूहको शेयर ओरालो लागेको छ। वित्त ४५७९ र निर्जीवन बीमा ११२८ बिन्दुले बढेको छ। यस्तै, बैंकिङ १९८२, व्यापार ६२५३, होटल तथा पर्यटन १७०२, विकास बैंक २४३८९, जलविद्युत् १३२७७, उत्पादन १५७४, अन्य ३००२, लघुवित्त ३१४५, जीवन बीमा १४३, सामूहिक लगानी कोष ००१ र लगानी ५२५ बिन्दुले घटेको छ। कारोबारका आधारमा अरुण भ्याली हाइड्रोपावर शीर्ष स्थानमा रहेको छ। सो कम्पनीको रु ७५ करोड ४३ लाख ३३ हजार ७२३ बराबरको कारोबार भयो। अरुण काबेली पावर रु ७१ करोड ९१ लाख ६१ हजार ७९२, नेशनल हाइड्रोपावर रु ५८ करोड ५३ लाख ८६ हजार २३४, रिडी हाइड्रोपावर रु ४७ करोड २० लाख एक हजार ९१९ र नेपाल बैंक रु ४१ करोड ७६ लाख ८९ हजार बराबरको कारोबार भई शीर्ष स्थानमा रहे। नेप्सेका अनुसार गुर्खाज फाइनान्स र जीवन विकास लघुवित्तको शेयर मूल्य १० प्रतिशतले वृद्धि भई सकारात्मक सर्किट लाग्यो। सेन्ट्रल फाइनान्स ७४७, नेको इन्स्योरेन्स ५०६ र जनरल इन्स्योरेन्सका शेयरधनीले ४४९ प्रतिशतले कमाए। १६ कम्पनीको शेयरमा नकारात्मक सर्किट नेप्सेका अनुसार मंगलबार अधिकांश जलविद्युत् कम्पनीको शेयरमा नकारात्मक सर्किट लागेको छ। विवरणअनुसार १६ कम्पनीको शेयर मूल्य १० प्रतिशतले ओरालो लागेपछि नकारात्मक सर्किट लागेको हो। सबैभन्दा बढी नेशनल हाइड्रोपावरको शेयर रु ४८ ले घटेको छ। एचआइडिसीएल, खानीखोला हाइड्रोपावर, दिव्यश्वरी हाइड्रोपावर, सिनर्जी पावर, नेपालहाइड्रो डेभलपर, कालिका पावर कम्पनी, आँखुखोला जलविद्युत् कम्पनी, जोशी हाइड्रोपावर, घलेम्दी हाइड्रोपावर, युनिभर्सल पावर कम्पनी, युनियन हाइड्रोपावर, शिवश्री हाइड्रोपावर, रुरु जलविद्युत् परियोजनाको शेयर मूल्य १० प्रतिशतले घटेको छ। यस्तै, पञ्चकन्या माई हाइड्रोपावर, ९९९, हिमालयन पावर पार्टनर ९९९, लिवर्टी इनर्जी ९९२, र माउण्टेन हाइड्रो नेपालका लगानीकर्ताले ९८६ प्रतिशतले गुमाएका छन्। अधिकांश जलविद्युत् कम्पनीको शेयर मूल्य ओरालो लाग्दा नेप्सेले पनि आरोलोको यात्रा तय गरेको हो।"
"नेप्सेका सीईओ साउदले भने, पदीय मर्यादा विपरीत काम गरेको छैन, अनुसन्धानमा सहयोग गर्न राजीनामा दिएँ","काठमाडौं : नेपाल स्टक एक्सचेञ्ज (नेप्से) का प्रमुख कार्यकारी अधिकृत चन्द्रसिंह साउदले राजीनामा दिएका छन्। एक विज्ञप्ति जारी गर्दै उनले मंगलबारदेखि लागु हुने गरी राजीनामा दिएको जानकारी दिएका हुन्। सेयर बजारमा सूचीकृत नभएको सर्वोत्तम सिमेन्टको आफ्नी श्रीमतीको नाममा सेयर खरिद गरेपछि सीईओ साउद विवादमा तानिएका थिए। पदीय मर्यादा विपरीत कुनै काम नगरेको बताउँदै उनले अनुसन्धानमा सहयोग पुर्याउन राजीनामा दिएको दाबी गरेका छन्। विज्ञप्तिमा भनिएको छ, नेप्सेको प्रमुख कार्यकारीको हैसियतमा पदीय मर्यादा विपरीत कुनै काम नगरेको हुँदा यस सम्बन्धी अनुसन्धान कार्यमा सहयोग पुर्याउन आजैका मिति देखि लागु हुने गरी राजीनामा दिएको छु। उनले नेप्से धितोपत्रहरुको दोस्रो बजार कारोबारका लागि कारोबारस्थल उपलब्ध गराउने निकाय भएकाले बजार मूल्यमा अनुचित प्रभाव पार्न नसक्ने धारणा राखेका छन्। धितोपत्र दर्ता तथा निष्काशन नियमावली, २०७३ को नियम ३८ मा संस्थापक शेयर प्राथमिक निष्काशन भएको ३ वर्षसम्म दोस्रो बजारमा विकी गर्न नपाइने हुदा तत्कालको सूचनाका आधारमा खरिद गरी दोस्रो बजारबाट लाभ लिने अवस्था पनि विद्यमान छैन। साथै प्राथमिक बजारमा सेयर निष्काशन गर्ने प्रक्रियामा नेप्सेको कनै भूमिका हुँदैन। विज्ञप्तिमा भनिएको छ, नेप्से धितोपत्रहरुको दोस्रो बजार कारोबारका लागि कारोबारस्थल उपलब्ध गराउने निकाय भएको हुँदा यसले नीति नियम तर्जुमा गर्ने नियमनकारी निकायको जस्तो भूमिका समेत निर्वाह नगर्ने हुँदा बजार मूल्यमा अनचित प्रभाव पार्न सक्ने देखिदैन। उनले सेयर खरिदबारे प्रष्ट पार्दै भनेका छन्, नेप्सेलाई पूर्व जानकारी नदिई आफ्ना वा आफ्नो परिवारको नाममा रहेको सूचीकृत संगठित संस्थाको सेयर बिक्री गर्न रोक लगाएको भएपनि नेप्सेमा नियुक्ति प्राप्त गर्नु अघि दोस्रो बजार र प्राथमिक निष्काशनमार्फत खरिद गरेको शेयरमा प्राप्त हकप्रद बोनस लगायत अन्य तवरले बढे बढाएको शेयर पूर्व जानकारी दिई प्राथमिक निष्काशनमा खरिद गरे सरह बिक्री गर्न सकिने छ भन्ने व्यवस्था रहेको छ। कर्मचारी विनियमावलीको यो व्यवस्थाले सूचीकृत नभएको सेयर खरिद गर्न रोक लगाएको देखिदैन।"
स्थायी कमिटी बैठकमा एमालेका तेस्रो धारका नेता सहभागी,"काठमाडौं : एमालेका तेस्रो धार का नेताहरु स्थायी कमिटी बैठकमा सहभागी भएका छन्। मंगलबार ललितपुरस्थित तुलसीलाल अमात्य स्मृति प्रतिष्ठान च्यासलमा बसेको स्थायी कमिटी बैठकमा विगतमा माधव नेपालनिकट रहेका तर पार्टी विभाजनमा नगएका एमालेका तेस्रो धार का नेताहरु बैठकमा सहभागी भएका हुन्। सर्वोच्चको फैसलाअनुसार एमाले बिउँतिएपछि पहिलो पटक तेस्रोधारका मध्यमार्गी नेता औपचारिक रुपमा बैठकमा गएका छन्। बैठकमा अष्टलक्ष्मी शाक्य, युवराज ज्ञवाली र भीम रावल, उपमहासचिव घनश्याम भुसाल, सचिवहरू गोकर्ण विष्ट, योगेश भट्टराई, भीम आचार्य तथा स्थायी समिति सदस्य सुरेन्द्र पाण्डे र रघुजी पन्तलगायतका नेता सहभागी भएका छन्। पार्टी एकताका पक्षमा उभिएका तेस्रो धारका नेता र ओलीबीच सोमबार छलफल भएको थियो। वरिष्ठ नेता नेपालले नेकपा (एकीकृत समाजवादी) पार्टी निर्माण प्रक्रिया अघि बढाएपछि उनी पक्षधर नेताहरूले तेस्रो धार का रूपमा आफूहरूलाई उभ्याएका थिए। १० बुँदे सहमतिको इमान्दारीपूर्वक कार्यान्वयन गर्ने अध्यक्ष केपी ओलीको प्रतिबद्धतापछि तेस्रो धार का नेताहरू एमालेमै रहने निर्णयमा पुगेका हुन्। १० बुँदे सहमति कार्यान्वयनको समय सीमाको मोडेल बनाउन उपाध्यक्ष भीम रावल, महासचिव ईश्वर पोखरेल र उपमहासचिव विष्णु पौडेललाई जिम्मेवारी तोकिएको छ। स्थायी कमिटी बैठकले विभाजनमा गएका नेता नेपाललाई पार्टी एकताका लागि आह्वान गर्ने बताइएको छ। नवौं महाधिवेशनबाट निर्वाचित २६ सदस्यीय स्थायी कमिटी छ। २०७७ फागुन २३ मा एमाले बिउँतिएपछि नेपाल पक्षधर स्थायी समिति सदस्य कुनै पनि बैठकमा उपस्थित भएका थिएनन्। झलनाथ खनाल उपचारको लागि दिल्लीमा छन्। उपाध्यक्ष वामदेव गौतम फाटफुट बैठकमा जाने गरेका छन्। निर्वाचन आयोगमा नेपाल नेतृत्वको नेकपा (एकीकृत समाजवादी) पार्टी दर्ताका लागि निवेदन परिसकेको छ। आयोगले सनाखतका लागि बुधबार केन्द्रीय सदस्यहरूलाई बोलाइसकेको छ। यो प्रक्रिया रोक्न अन्तिम पहलकदमीमा तेस्रोधार नेता लागेका छन्।"
"भदौ १६ गतेसम्म लम्बियो निषेधाज्ञा, भीडभाड नगर्न आदेश","काठमाडौं : काठमाडौं उपत्यकामा भदौ १६ गतेसम्म निषेधाज्ञा लम्बिएको छ। काठमाडौं उपत्यकाका प्रमुख जिल्ला अधिकारीहरुको मंगलबार बसेको बैठकले लकडाउन थप एक साताका लागि लम्ब्याएको हो। यस अगाडि जारी भएको निषेधाज्ञा मंगलबार रातिसम्म तोकिएको थियो। काठमाडौं उपत्यकाभित्र सञ्चालन हुने सार्वजनिक सवारी साधनहरु स्विकृत सिट क्षमताअनुसार मापदण्ड पालना गर्ने गरी सञ्चालन हुने पाउने छन्। काठमाडौंका प्रमुख जिल्ला अधिकारी कालीप्रसाद पराजुलीका अनुसार मध्यम तथा लामो दूरीका सार्वजनिक सवारी साधन स्वास्थ्यका मापदण्ड पालना गरी सञ्चालन गर्न पाउनेछन्। एउटा कक्षामा कम्तिमा २५ जना बढी मानिसहरु भेला नहुने गरी परीक्षा सञ्चालन गर्न सकिने व्यवस्था मिलाइएको छ। गोष्ठी, तालिम, सेमिनार, बैठक, समीक्षा, प्रशिक्षण जस्ता क्रियाकलापहरु सम्भव भएसम्म भर्चुअल माध्यमबाट सञ्चालन गर्नुपर्ने जिल्ला प्रशासन कार्यालय काठमाडौंबाट जारी आदेशमा भनिएको छ। सबै प्रकारका सभा, सम्मेलन, पार्टी प्यालेस, सिनेमा हल, डान्सबार, दोहोरी, नाचघर, क्लब, स्विमीङ पुल, मनोरञ्जन स्थल, संग्रहालय, रंगशाला हुने दर्शकसहितको खेलकुद र मानिसहरुको भिडभाड हुने अन्य कार्यक्रम सञ्चालनमा निषेध गरिएको छ।"
मेलम्ची क्षेत्रका बाढी प्रभावित स्कुललाई राहत सहयोग,"काठमाडौँ: मेलम्ची क्षेत्रका बाढी प्रभावित विभिन्न स्कुललाई नर्वेमा बस्ने नेपालीबाट संकलित राहत सहयोग हस्तान्तरण गरिएको छ । 'क्वीक रेस्पोन्स सेन्टर' र 'परिवर्तनको अभियान, नेपाल'को समन्वयमा तीन वटा स्कुललाई प्रति स्कुल रु ३० हजारका दरले सहयोग गरिएको छ । मेलम्ची नदीमा विभिन्न समयमा आएको बाढीका कारण यसस भेगका तेर्से मावि, सरस्वती मावि र इस्ट पोइन्ट बोर्डिङ स्कुललाई क्षति पुर्याएको छ । सहयोग रकम तथा नदी कटान रोक्न प्रयोग गरिने ग्याबिन जाली ग्रहण गर्दै तेर्से माविका प्रध्यानाध्यापक कृष्ण ढुंगानाले प्राप्त सहयोग नदी कटान नियन्त्रणका लागि राहत सावित हुने बताए । नर्वेमा बसोबास गर्ने नेपालीहरुबाट उठाइएको सहयोग रकम प्राकृतिक प्रकोपमा उद्वार तथा राहत कार्यमागतिविधि गर्दै आएको क्वीक रेस्पोन्स सेन्टर र परिवर्तनको अभियान, नेपाल मार्फत मेलम्ची क्षेत्रमा विभिन्न राहत कार्यक्रममा खर्च गरिएको हो । यसअघि सेन्टर मार्फत मेलम्ची सहित देशका विभिन्न स्थानमा निशुल्क स्वास्थ्य शिविर, मनोपरामर्श शिविर सन्चालन गरिएको थियो । मेलम्ची क्षेत्रमा नियमित रुपमा स्वास्थ्य शिविर र अन्यसहयोग जारी राख्ने परिवर्तनको अभियान, नेपालका सदस्य कमल कंडेलले जानकारी दिए । शिविरबाट त्यस क्षेत्रका सयौं बाढी प्रभावितले लाभ लिएको क्वीक रेस्पोन्स सेन्टरका संयोजक अरुण खड्काले बताए ।"
गाजा बोकेर कतार जान लागेका पाठक विमानस्थलमा पक्राउ,काठमाडौं : गाजा बोकेर त्रिभुवन विमानस्थल पुगेका एक व्यक्ति पक्राउ परेका छन्। चितवन खैरेनी १० घर भएका २९ वर्षीय बुद्धिराज पाठक त्रिभुवन विमानस्थलमा पक्राउ परेका हुन्। उनी कतार एयरलाइन्सको उडान क्युआर ६४९ नम्बरको जहाजबाट दोहा जाँदै थिए। दोहा जानेक्रममा विमानस्थलमा सुरक्षा जाँचको क्रममा उनको लगेजबाट प्रतिबन्धित लागुऔषध ८०० ग्राम गाजा भेटिएको थियो। लागुऔषध नियन्त्रण ब्यूरो कोटेश्वरका एसपी जीवनकुमार श्रेष्ठका अनुसार पाठक मंगलबार बिहान १०:३० बजे उनलाई विमानस्थलबाट प्रक्राउ गरिएको हो। अन्तर्राष्ट्रिय उडानतर्फको प्रस्थान होल्ड ब्यागेज चेकिङ एरियामा स्क्रिनिङ गर्दा उनको लगेजमा गाजा फेला परेको थियो। उनले ग्याष्ट्रिक हरण चुर्ण सगरमाथा आयुर्वेदिक औषधि उद्योग गोकणेश्वर१ लेखिएको बट्टाभित्र लुकाएर गाजा लगेका थिए।
राष्ट्रिय योजना आयोगको सूझाव : दिगो विकास लक्ष्य प्राप्ति गर्न राजनीतिक नेतृत्वलाई ढाँचा बदल्नुपर्छ,"काठमाडौं : राष्ट्रिय योजना आयोगले अहिलेकै तौरतरिका र ढाँचाबाट अघि बढेमा मुलुकको दिगो विकास लक्ष्य प्राप्तिमा कठिनाइ हुने जनाउ दिएको छ। योजना आयोगका सचिव केवलप्रसाद भण्डारीले दिगो विकास लक्ष्य प्राप्तिमा राजनीतिक नेतृत्वले अहिले अभ्यासमा रहेको काम गर्ने तरिका र ढाँचाबाट अघि बढ्न खोजेमा त्यो सम्भव नहुने सुझाव दिए। दिगो विकास लक्ष्य प्राप्तिमा भएका उपलब्धिबारे संसदीय समितिलाई जानकारी दिदैँ उनले भने, संवेदनशील र जिम्मेवार भएर काम गर्ने राजनीतिक नेतृत्वका लागि अवधिक निर्वाचनमा सफलताका लागि ठूलो अवसर छ। संयुक्त राष्ट्रसङ्घले सन् २०१५ सेप्टेम्बरमा २०१६ देखि २०३० सम्ममा विश्वको रुपान्तरण र विकासका हरेक आयाममा कसैलाई पनि पछाडि नछोड्ने प्रतिबद्धताका साथ दिगो विकासका लक्ष्य घोषणा गरेको थियो। उक्त घोषणमा १७ वटा लक्ष्य, १६९ वटा परिमाणात्मक लक्ष्य र २३२ विश्वव्यापी सूचकांक निर्धारण गरिएका छन्। दिगो विकास लक्ष्यमा सामाजिक, आर्थिक र पर्यावरणीय आयाम छन्। आयोगले भनेको छ, आफ्नो कार्यकालमा आम नागरिकको दैनिक जीवनमा सकारात्मक परिवर्तन ल्याउन सक्षम राजनीतिक दलको नेतृत्व आवधिक निर्वाचनमा पुन: निर्वाचित भएर आउन सक्ने अनुमान र अध्ययन पनि छ। राष्ट्रिय सभा दिगो विकास तथा सुशासन समितिमा आयोगका उपाध्यक्ष डा विश्वनाथ पौडेलले मुलुकमा सडक पूर्वाधार निर्माणमा राज्यको क्षमता कमजोर रहेकाले राजनीतिक नेतृत्वको दीर्घकालीन सोच, कर्मचारीमा सुझबुझपूर्ण योजना निर्माण, ठेकेदारमा समय सीमाभित्र गुणस्तरीय निर्माण गर्ने प्रणाली विकसित हुन जरुरी रहेको धारणा व्यक्त गरे। दिगो विकास लक्ष्यको कार्यान्वयनका सबै रणनैतिक योजना र परिचालनका क्रियाकलामा संलग्न सबै संस्था र सङ्गठनमा नवप्रवद्र्धन गर्न सक्ने नेतृत्व र व्यवस्थापन आवश्यक रहेको जनाउँदै आयोगले राजनीतिक नेतृत्वबाट मात्र त्यस्तो काम सम्भव हुने निष्कर्ष निकालेको छ। आयोगले भनेको छ, राजनैतिक नेतृत्वले आम नागरिकलाई कुनै पनि विषयका लागि एउटा ठाँउमा ल्याउन र रचनात्मक सहभागितालाई प्रोत्साहन गर्न तथा अनिश्चितता र अराजकता हुन नदिन प्रयत्न गर्छ। विश्वका सबै राष्ट्रमा सहभागितामूलक, अधिकारमुखी र समतामूलक विकास गरी गरिबी र भोकमरी अत्य गर्ने तथा सबैलाई स्वास्थ्य एवं शिक्षा पुर्याउने, लैङ्गिक समानता, सबैका लागि स्वच्छ पानी, सबैमा ऊर्जाको पहुँच, गोजगारी प्रवद्र्धन, आर्थिक वृद्धि, उद्योग, पूर्वाधार विकास र दिगो शहरीकरणजस्ता विषय पनि उक्त लक्ष्यमा समेटिएको छ। बैठकमा समितिका सदस्य वामदेव गौतमले दिगो लक्ष्य प्राप्ति गर्ने सन्दर्भमा राष्ट्रिय सभाले केकस्ता काम र भूमिका निर्वाह गर्न पर्ने हो त्यसका लागि तयार रहेको प्रतिबद्धता जनाए। अर्का सदस्य दीनानाथ शर्माले इच्छाशक्ति, राज्यशक्ति, श्रम र पैसा हुँदा समेत विकास र पूर्वाधार निर्माणमा लक्ष्य नभेटाउनु भनेको राष्ट्रप्रतिको समपर्ण र क्षमताको कमी त होइन भनी जिज्ञासा राखे। उनले भने, अर्थ र राजनीतिक एकअर्काका पुरक हुन्, हाम्रा सडकसँग गाउँका उत्पादनलाई जोड्न सक्नुपर्छ, हाम्रो शिक्षा जागिर र विदेश यात्रासगँ सीमित भएकाले उत्पादनसँग जोड्न सकिए, तीन तहका सरकारबीच समन्वयको संयोजन गर्ने कार्यमा राष्ट्रिय योजना आयोगले भूमिका खेलोस्। सभापति तारादेवी भट्टले दिगो विकासका लक्ष्य प्राप्तिका लागि आयोगले प्रभावकारी अनुगमन र कार्यान्वयनको लेखाजोखा गर्ने मामिलामा प्रभावकारी भूमिका खेल्न सकोस् भन्ने कामना गरेका छन्।"
"पत्रकारको मोटरसाइकलमा लागुऔषध राख्ने दुई प्रहरी निलम्बित, निर्दोष पत्रकार छुटे","रौतहट : पत्रकारको मोटरसाइकलमा लागुऔषध राखेर फसाउन खोज्ने दुई प्रहरी निलम्बनमा परेका छन्। प्रहरी संगठनको आचरणविरुद्ध कार्य गरेको भन्दै एक जना प्रहरी सहायक निरीक्षक र एक जना जवान निलम्बनमा परेका हुन्। घटनामा संलग्न भएका दुई जनालाई पनि प्रहरीले पक्राउ गरेको छ। गत साउन ३२ गते पत्रकार मोहम्मद मोजुबुल्लाहको मोटरसाइकलमा लागुऔषध नाइट्राभेट राखेर पक्राउ गरिएको थियो। उनी निर्दोष देखिएपछि सोमबार छुटेका छन्। रौतहटका प्रमुख एसपी शिद्धिविक्रम शाहले पत्रकार महासंघ रौतहटका सहसचिव सजय सहनीले धिरज यादव र जितेशकुमार यादवलाई प्रयोग गरी मोटरसाइकलमा लागुऔषध राख्न लगाएको पाइएको जानकारी दिए। प्रहरी सहायक निरीक्षक उदय यादव र प्रहरी जवान मनोज साहलाइ निलम्बन गरिएको जिल्ला प्रहरी कार्यालय रौतहटले जनाएको छ। पक्राउ परेकाहरुलाई अपराधिक षड्यन्त्र सम्बन्धी कसूरमा ६ दिन म्याद थप गरिएको छ। सीसी टीभी फुटेजमा सादा पोसाकका प्रहरी र पक्राउ परेका धिरज र जीतेशले मोटरसाइकलमा लागुऔषध राखिदिएको सार्वजनिक भएको थियो। गौरस्थित ग्रिन सिग्नल होटलमा खाजा खान बोलाएर आफुलाई फसाएको हिरासतबाट छुटेका पत्रकार मोमोजुबुल्लाहले बताए। नेपाल पत्रकार महासंघ जिल्ला , प्रदेश र केन्द्रले पत्रकार पक्राउ घटनाको छानबिन हुनुपर्ने दोषिमाथि कारबाही हुनुपर्ने माग राख्दै विज्ञप्ति निकालेका छन्।"
आयोगले नेपाल र ठाकुर पक्षलाई सनाखतका लागि बुधबार बोलायो,"काठमाडौं : निर्वाचन आयोगले दल दर्ताका लागि निवेदन दिएका नेकपा एकीकृत समाजवादी र लोकतान्त्रिक समाजवादी पार्टीलाई सनाखतका लागि बुधबार बोलाएको छ। आयोगले दुबै दललाई सनाखतका लागि अढाइ घण्टा समय निर्धारण गरेको छ । आयोगका प्रवक्ता राजकुमार श्रेष्ठका अनुसार बिहान ११:३० देखि दिउँसो २ बजेसम्म सनाखतका लागि समय तोकिएको छ । उनले भने, 'सनाखत गर्न आउँदा नागरिकतासहित सशरीर उपस्थित हुनुपर्नेछ ।' माधवकुमार नेपाल नेतृत्वको प्रस्तावित नेकपा एकीकृत समाजवादी र महन्थ ठाकुर नेतृत्वको लोकतान्त्रिक समाजवादी पार्टीले नयाँ दल दर्ताका लागि आयोगमा निवेदन दिएका थिए । सरकारले दल विभाजनका लागि सहज हुनेगरी अध्यादेश ल्याएपछि दुवै दललाई नयाँ पार्टी गठनका लागि बाटो खुलेको हो"
गृहमन्त्री खाँड र माओवादी नेता पुनसँग चौथाइवालेको भेट,"काठमाडौं : गृहमन्त्री बालकृष्ण खाँडसँग भारतीय जनता पार्टी विदेश विभाग प्रमुख डा विजय मुरलीधर चौथाइवालेले भेटवार्ता गरेका छन्। मंगलबार गृहमन्त्री खाँडसँग चौथाइवालेले भेट गरेका हुन्। दुई नेताबीचको भेटमा नेपालभारत सम्बन्ध, दुई पार्टीबीचको सम्बन्धका छलफल भएको गृहमन्त्री स्रोतले जनाएको छ।चौथाइवालेले कांग्रेस र भारतीय जनता पार्टीको सम्बन्ध सुमधुर बनाउनु पर्नेमा जोड दिएको बताइएको छ। यसैगरी माओवादी केन्द्रका स्थायी कमिटी सदस्य वर्षमान पुनसँग पनि चौथाइवालेले भेटवार्ता गरेका छन्। होटेल मेरियटमा दुई पार्टीबीचको आपसी सम्बन्धका बारेमा दुई नेताबीच कुराकानी भएको बताइएको छ। चौथाइवाले आइतबार अपरान्ह काठमाडौं आएका हुन्। चौथाइवालेले काठमाडौं आएपछि राजनीतिक भेटघाटलाई जारी राखेका छन्। भाजपा विदेश विभाग प्रमुख चौथाइवालेले यसअघि प्रधानमन्त्री शेरबहादुर देउवा र नेकपा (एमाले) अध्यक्ष केपी शर्मा ओली, नेकपा (माओवादी केन्द्र) का अध्यक्ष पुष्पकमल दाहाल प्रचण्ड , लोकतान्त्रिक जनता पार्टीका अध्यक्ष महन्थ ठाकुरसँग पनि भेटवार्ता गरेका थिए। शेरबहादुर देउवा प्रधानमन्त्री बनेपछि माथिल्लोस्तरका भारतीय नेताको यो पहिलो भ्रमण हो। उनी भारतीय प्रधानमन्त्री नरेन्द्र मोदीका विश्वास पात्र मानिन्छन्।"
"२५ सय २५ जनामा कोरोना संक्रमण पुष्टि, ३५ को मृत्यु","काठमाडौं : १४ हजार ८१० नमूना परीक्षणमा २५ सय २५ जनामा कोरोना भाइरस (कोभिड१९) संक्रमण देखिएको छ। पछिल्लो २४ घन्टामा ९ हजार ९०९ नमूनाको पीसीआर र ४ हजार ९०१ नमूनाको एन्टिजेन विधिबाट परीक्षण भएको थियो। जसमध्ये २ हजार २० जनाको पीसीआर र ५०५ जनाको एन्टिजेन विधिबाट संक्रमण देखिएको स्वास्थ्य तथा जनसंख्या मन्त्रालयले जनाएको छ। यस्तै, मंगलबार थप २ हजार ८६ जना डिस्चार्ज भएका छन्। मन्त्रालयका अनुसार थप ३५ जनाको कोरोना संक्रमणबाट मृत्यु भएको छ। हालसम्म कोरोनाको सक्रिय संक्रमित ३८ हजार २५० जना रहेको मन्त्रालयले जनाएको छ। यस्तै ६२० जनाको आइसीयू र १७० जनाको भेन्टिलेटरमा उपचार भइरहेको छ।"
अर्घा भगवती विमानस्थलको दोस्रो चरणको निर्माण शुरु,"सन्धिखर्क:अर्घाखाँचीको सन्धिखर्कमा १० शिखरबार्नीमा निर्माण हुँदै गरेकाे अर्घा भगवति विमानस्थलको दोस्रो चरणको निर्माण कार्य शुरु भएको छ । पहिलो चरणको विमानस्थल निर्माणको काम सकिएको झण्डै एक बर्षपछि दोस्रो चरणको निर्माणको काम सोमबारदेखि शुरु गरिएको हो । सन्धिखर्क १० का वडा अध्यक्ष लक्ष्मीनारायण चुँदाली सहित वडाका सरोकारवालाको उपस्थितिमा काम शुरु गर्न थालिएको छ । ८ करोड १० लाखको दोस्रो चरणको निर्माण कार्यको लागि प्रदिप प्रतिभा खनाल ब्रदर्श जेभीले ३ करोड ५६ लाखमा ठेक्का पाएको छ । जसअन्तर्गत एक लाख ८० हजार घन मिटर माटो कटिंग, १ लाख ७६ हजार माटो बोक्ने, ३९ सय घन मिटर फिलिंग र १८ सय घन मिटर ग्याभींग जालीको काम रहेको निर्माण व्यवसायी कविराम खनालले बताएका छन् । काम गर्नको लागि नागरिक उड्यन प्राधिकरणसँग एक बर्षको सम्झौता भएपनि तोकिएको मिति भन्दा कम आउँदो माघ १ गतेसम्म सबै काम सम्पन्न गर्ने निर्माण व्यवसायी खनालले बताए । स्थानीय बयोबृद्ध देवकीनन्दन भुसालले वैदिक विधिपुर्बक पुजाआजा गरेपछि विमानस्थलको दोस्रो चरणको निर्माण कार्यको शुभारम्भ गरिएको हो । शुभारम्भ कार्यक्रममा वडा अध्यक्ष लक्ष्मीनारायण चुँदाली, सदस्य ऋषिकेस भुसाल, राजनितिक दलका नेता तथा समाजसेवीहरु नारायण चुँदाली, राजेन्द्र जिसि, हरि मरासिनी, ठाकुर आचार्य, वडा सचिव धर्मराज भुसाल, सामुदायिक वनका अध्यक्ष रामजी मरासिनी, नेपाल रेडक्रस सोसाइटीका अध्यक्ष कुशल भुसाल, आदर्श , स्थानीय विद्यालय ब्यबस्थापन समितिका अध्यक्ष धर्मराज भुसाल, शिक्षक खगेश्वर नेपाली, हुमबहादुर बिक, निर्माण व्यवसायी कविराम खनाल, भोजराज भुसाल लगायतको उपस्थिति रहेको थियो । जिल्ला बासीहरु अहिले सन्धिखर्कबाट रुपन्देहीको भैरहवामा गएर हवाइ यात्रा गरिरहेका छन । आफ्नै जिल्लामा विमानस्थल भएमा बिहान काठमाडौं गई काम सकेर साझ घर फर्कन सक्ने सपना देखेका जिल्लाबासीको सपना पुरा हुन कति बर्ष लाग्ने हो त्यो भने हेर्न बाकी छ ।"
कुलमान घिसिङको नियुक्तिको निर्णय फाइल झिकाउन सर्वोच्चको आदेश,"काठमाडौं : सर्वोच्च अदालतले विद्युत प्राधिकरणका कार्यकारी प्रमुख कुलमान घिसिङको नियुक्तिको निर्णयको सक्कल फाइल झिकाउन आदेश दिएको छ। नेपाल विद्युत प्राधिकरणको कार्यकारी निर्देशकबाट आफूलाई हटाएको दावी गर्दै हितेन्द्रदेव शाक्यले सर्वोच्च अदालतमा रिट दायर गरेका थिए। सोही रिटमा मंगलबार सर्वोच्च अदालतका प्रधानन्यायाधीश चोलेन्द्र शमशेर राणाले तीन दिन भित्र घिसिङको नियुक्तिको निर्णय फाइल अदालतमा झिकाउन आदेश दिएका हुन्। राणाले मन्त्रिपरिषद्को नेपाल विद्युत प्राधिकरणको कार्यकारी निर्देशक पदमा नियुक्ति गर्ने निर्णय, नेपाल विद्युत प्राधिकरण सञ्चालक समितिको ८६९ औं बैठकको निर्णय झिकाउन आदेश दिएका छन्। आदेशमा भनिएको छ, यसमा निवेदक हितेन्द्र देव शाक्यको माघ २६ को नेपाल सरकार (मन्त्रिपरिषद्) को निर्णय बमोजिम नेपाल विद्युत प्राधिकरणको कार्यकारी निर्देशक पदमा नियुक्ति गर्ने निर्णयको र साउन २५ को नेपाल विद्युत प्राधिकरणबाट जल तथा उर्जा आयोगको उर्जा विशेषज्ञ सदस्य पदको नियुक्ति सम्बन्धी सक्कल फाइल, विपक्षी कुलमान घिसिङलाई नेपाल विद्युत प्राधिकरणको कार्यकारी निर्देशकमा साउन २५ को नेपाल सरकार (मन्त्रिपरिषद) को नियुक्ति गर्ने निर्णय, नेपाल विद्युत प्राधिकरण सञ्चालक समितिको ८६९ औं बैठकको निर्णय र     ,  मा रिट निवेदक हितेन्द्र देव शाक्य र नेपाल विद्युत प्राधिकरण बीच भएको सम्झौताको सक्कल फाइल तीन दिनभित्र झिकाई नियमानुसार पेश गर्नू । सरकारले प्राधिकरणका कार्यकारी निर्देशक हितेन्द्रदेव शाक्यलाई ऊर्जा आयोगमा र घिसिङलाई दोस्रो कार्यकालका लागि प्राधिकरणको कार्यकारी निर्देशकमा नियुक्त गरेको थियो। शाक्यले प्रधानमन्त्री तथा मन्त्रिपरिषद कार्यालय, उर्जा मन्त्रालय, उर्जामन्त्री, नेपाल विद्युत प्राधिकरणको सञ्चालक समिति र कार्यकारी निर्देशक कुलमान घिसिङलाई विपक्षी बनाएका थिए। रिटमा सरकारले गैरकानूनी रूपमा घिसिङलाई नियुक्त गरेर एउटै पदमा दुई व्यक्ति कायम गरेको उनको दाबी छ। प्राधिकरणको कार्यकारी निर्देशक पदबाट मैले राजीनामा दिएको छैन भन्ने कुरा निर्विवाद छ। त्यसैगरी मलाई विपक्षी नेपाल सरकारले उक्त पदबाट सुनुवाइको मौका प्रदान गरी कुनै कानूनी आधारमा हटाउने निर्णय गरेको छैन भन्ने कुरा पनि निर्विवाद छ रिटमा भनिएको छ, यस्तो अवस्थामा मेरो यथावत रहेको नेपाल विद्युत प्राधिकारणको कार्यकारी निर्देशक पदमा विपक्षी कुलमान घिसिङलाई नियुक्ति गर्ने कार्य कानून र औचित्यको समेत प्रतिकूल छ। उनले कुलमान घिसिङलाई नियुक्त गर्ने नेपाल सरकार मन्त्रिपरिषदको निर्णय कार्यान्वयन नगर्नु र विद्युत प्राधिकरणको कार्यकारी निर्देशक पदमा काम गर्न दिनु दिलाउन अन्तरिम आदेशसमेत माग गरेका थिए। सरकारले साउन २५ गते कुलमानलाई प्राधिकरणका कार्यकारी प्रमुखमा नियुक्त गरेको थियो।"
युद्धपछिको अफगानिस्तान: आर्थिक पुनर्निर्माणमा चीनको सहयोग,"बेइजिङ: तालिबानले अफगानिस्तानमाथि कब्जा जमाएसँगै चीनका सरकारी तथा निजी स्वामित्वका फर्महरुले युद्धग्रस्त अफगानिस्तानको आर्थिक पुर्नसंरचना गर्ने उदेश्यले विभिन्न रणनीति अपनाइरहेका छन् । अफगानिस्तानमा अझै हजारौँ कामहरु गर्न बाँकी छभन्दै चीनले लगानीका विभिन्न रणनीतिहरु अपनाइरहेको छ । चिनियाँ विश्लेषकहरुका अनुसार चीनको राजनीतिक सुरक्षा जोखिम र चीनको पर्ख र हेरको रणनीतिको नतिजा हो । यसैगरी चीनले तालिबानसँग सफलापूर्वक आफ्नो कुटनीति पनि अघि सारेको छ । अफगानिस्तानमा चिनियाँ व्यापारलाई सुरक्षित र लचिलो तरिकाले स्थापना गर्न चीनलाई सघाउँ पुग्नेछ । पश्चिमा सरकारका फर्महरु बाहेक चीनका निजी फर्महरु अफगानिस्तानमा दृढ रहन तयार छन् । अफगानिस्तानको पछिल्लो अवस्थाबारे पश्चिमा सञ्चारमाध्यमहरुले जेजस्तो समाचार, विश्लेषण र टिप्पणी प्रसारण तथा प्रकाशन गरे पनि अफगानिस्तानको आर्थिक अवस्था उकास्ने वास्तविक सहयोगदाता चीन नै हुने विश्लेषकहरु बताउँछन् । चिनियाँ सरकारी प्रवक्ताले सोमबार भनेका छन्, अफगानिस्तानमा पश्चिमाहरुको चलखेलले असर पुगे पनि चीनियाँ राष्ट्रिय रणनीति भने प्रतिवद्ध हुनेछ । यसले अफगानिस्तानको विध्वंस होइन अर्थ र विकास निर्माणमा सघाउ पुग्नेछ । एक चिनियाँ कम्पनीले दुई वर्षअघि अफगानिस्तानको लागि एक हाइवे निर्माण गरेको थियो । आइतबार मात्र अमेरिकी राष्ट्रपति जो बाइडेनले तालिबान विरुद्धको प्रतिबन्धको निर्णय उनीहरुको व्यवहारले निर्धारण गर्ने बताएका छन् । बेलायतले पनि तालिबानविरुद्धको प्रतिबन्ध र अफगानिस्तानबाट अमेरिकी सेना फिर्ता गर्ने अन्तिम मिति सार्ने या नसार्ने भन्नेबारे मंगलबार बसाल्ने भनेको जी ७ बैठकको मिति पनि पर धकेलिरहेको छ । चिनियाँ विश्लेषक, व्यवसायी र पर्यवेक्षकहरुका अनुसार अफगानिस्तानले सम्भावित प्रतिबन्धहरुमा यात्रा, कोष उठाउने, सेवा प्रवाह र अन्तर्राष्ट्रिय पहिचान र अन्य मुलुकहरुसँगको व्यापार सम्बन्धमा हुन सक्ला । हदै भए विश्व बैंकिङ प्रणालीमा रोक लगाउन सक्ला । त्यसबाहेक उसले आफ्नो आर्थिक पुर्नसंरचना र अन्य विकासको लागि ठूल्ठूला चिनियाँ कम्पनीलाई स्थान दिन्छ । तर कुनै नीति तथा निर्देशनविना अफगानिस्तानमा लगानि गर्नु निकै जोखिमपुर्ण छ भने हाम्रो लागि फाइदाजनक पनि छैन चिनियाँ प्रवक्ताले भनेका छन्, यदी हामीले नीति निर्देशनमा आधारित रहेर प्रक्रिया अघि बढाउने हो भने यसले दुवै मुलुकको भलो हुनेछ । अफगानिस्तानको राजधानी काबुलमा सन् २०१९ देखि चाइना टाउन सञ्चालनमा आएको छ । जहाँ दर्जनौँ कम्पनीमार्फत उत्पादित जुत्ता, कपडा, टेक्टाइल, केबल आदि वस्तुहरुको विक्री वितरण हुने गर्छ । अफगानिस्तानमा अवस्थित चीन सरकारको स्वामित्वमा रहेका कम्पनी र निजी क्षेत्रका चिनियाँ लगानीकर्ताहरुले आफूहरु अफगानिस्तानमा स्थिर राजनीतिक अवस्थाको पर्खाइमा रहेको बताएका छन् । काबुलस्थित चाइना टाउनका संस्थापक सदस्य एवम् अफगानिस्तानस्थित चिनियाँ लगानीकर्ता परियोजनामा आवद्ध यु मिङगुईका अनुसार चिनियाँ व्यवसायीहरुलाई अफगानिस्तानको नयाँ नेतृत्वबारे पहिल्यै जानकारी गराइएको थियो । नयाँ नेतृत्वकर्ताहरुले चिनियाँ लगानीकर्ताहरुको रक्षा गर्ने र चिनियाँ लगानीकर्ताहरुले अफगानिस्तानको आर्थिक विकासमा सहयोग पुर्याउने बताइएको थियो । चाइना टाउनका उप महाप्रबन्धक लि सिजिङले सोमबार भनेका छन्, अफगानिस्तानको लागि चिनियाँहरुको व्यापार योजना कहिल्यै परिवर्तन हुनेछैन । किनकि चिनियाँहरु आवद्ध रहेका कैयौँ परियोजनाहरु अफगानिस्तानका नागरिकहरुको जिविका हो । देशको आर्थिक उन्नती हो । जुन तालिबानको अहिलेको मुख्य मुद्धाभित्र पनि पर्छ । अफगानिस्तानको अहिलेको अवस्थामा सुधार र स्थिर नभइन्जेल चिनले आगामी लगानी योजनाहरुको लागि पर्खिनु पर्ने पनि उनले बताए । चीनको अर्थ मन्त्रालयका अनुसार अफगानिस्तानमा लगानी गर्न चिनियाँ कम्पनीहरुले सन् २०२० मा करिब ११० अमेरिकी डलरबराबरको सम्झौता गरिसकेका छन् । (ग्लोबल टाइम्सबाट । अनुवाद: अस्मिता खड्का)"
जावा मोटरसाइकलको शोरूम नेपालगञ्जमा उद्घाटन,"काठमाडौं : नेपालगञ्जको भुजाई गाउँ चोकमा जावा मोटरसाइकलको विशिष्ट शोरूम खोलेको छ । यो नयाँ आउटलेटको उद्घाटनसँगै, अग्नि मोटोइंकले नेपालगञ्जमा जावाप्रेमीहरूको लागि आफ्नो लोकप्रिय मोडेलहरूमा सुलभ पहुँच प्रदान गर्दछ, र 'जावा लाइफ' को अनुभव गर्ने मौका प्रदान गर्छ । अग्नि मोटोइन्क प्रालिका महाप्रबन्धक श्री शरद मिश्रले शोरूम उद्घाटनका क्रममा भने, 'हाम्रा सबै ग्राहकहरू र यस क्षेत्र वरपरका ग्राहकहरूलाई कम्पनी तथा यसका सबै गुणस्तरीय सेवाहरूमा अधिकतम सुविधाजनक र किफायती पहुँचसहित थप लाभ पुर्याउने उद्देश्य राखेर पूर्ण रूपले सञ्चालित सुसज्जित सेवा केन्सहित यो नयाँ जावा शोरूम स्थापना गरिएको हो।' कम्पनीकाअनुसार मोटरसाइकल प्रेमीहरूले अब जावा, जावा फोर्टीटु र फ्याक्ट्रीनिर्मित पहिलो बब्बर पेराक मोडलसहित जावा मोटरसाइकलका विभिन्न मोडल बुक गर्न सक्नेछन् तथा नेपालगञ्जको केन्द्र र वरिपरिका क्षेत्रमा टेस्टराइडको लागि पहुँच प्राप्त गर्न सक्नेछन्। जावा यसअघि नै नेपालमा निकै कम समयमा लोकप्रिय भइसकेको छ र मोटरसाइकल प्रेमीहरूकाबीच एक राम्रो विकल्प बन्न पुगेको छ । यो नेपाली बजारमा अग्नि मोटो इंक बिर्तामोड, धरान, इटहरी, विराटनगर, लहान, पोखरा, नारायणघाट, बुटवल र भैरहवाका विभिन्न शाखा र डिलरहरू भएका स्थानहरूमा सुलभ रूपमा उपलब्ध भइसकेको छ । नेपालगञ्जमा जावा शोरूमको नयाँ उद्घाटनसँगै, कम्पनीले देशमा क्लासिक मोटरसाइकल वर्ग (सेगमेन्ट)लाई पुनः परिभाषित गरिदिएको छ, जुन वास्तविक क्लासिक स्टाइलका साथ छ, जसले आधुनिक रेट्रो मोटरसाइकलहरूलाई आधुनिक प्रविधिसँग प्याक गरिएको छ । जावा एक प्रामाणिक र प्रतिष्ठित ब्रान्ड भएकोले यसले निश्चित रूपमा मोटरसाइकल प्रेमीहरूको स्वायत्त चाहनालाई पूरा गर्दछ र उनीहरू नयाँ जावाको पौराणिक क्लासिक अझै फेसनेबल लुक र यसको बलियो निर्माण सुविधाहरूले गर्दा नेपालगञ्जमा हाम्रा ग्राहकहरूबीच तत्काल हिट हुने कम्पनीले विश्वास व्यक्त गरेको छ।"
लागुऔषध कारोवारमा संलग्न थप दुईजना पक्राउ,जाजरकोट : जाजरकोटमा लागुऔषध कारोवारमा संलग्न थप दुई जना पक्राउ परेका छन् । जिल्लाको भेरी नगरपालिका ४ निवासी २६ बर्षका शान्तबहादुर विक र बाँके जिल्ला नेपालगञ्ज उपमहानगरपालिका १० स्थायी ठेगाना भई हाल जाजरकोट खलंगामा बस्ने २० बर्षका रमन सिंह पक्राउ परेका हुन् । यसअघि चार जना पक्राउ भैसकेका छन् । उनीहरुकै बयानका आधारमा थप दुई जनालाई पक्राउ गरिएको प्रहरीले जनाएको छ । गत साउन २५ गते लुकाइछिपाई अवैध लागुऔषध चरेस लिन थालेका एक भारतीय सहित दुई जनालाई जाजरकोट प्रहरीले पक्राउ गरेको थियो । भारतको प्रभुद्ध नगर नेशनल मार्केट निवासी ३१ बर्षिय मूताविन अहमद र बाँके जिल्ला नेपालगञ्ज उपमहानगरपालिका ११ का २० बर्षिय उबेद खानलाई जिल्ला सदरमुकामस्थित शान्ति चौतारा बसपार्कबाट एक केजी चरेस सहित पक्राउ गरिएको थियो । उनीहरुकै बयानका आधारमा चरेस ओसारपसारमा संलग्न भएको आरोपमा जिल्लाको भेरी नगरपालिका २ डिगा निवासी ५० बर्षिय चक्रबहादुर थापा र भेरी नगरपालिका ४ निवासी विजय भारतीलाई प्रहरीले गत भाद्र २ गते पक्राउ गरिएको थियो । यसअघि पक्राउ गरिएकाहरुको बयानका आधारमा थप मानिस पक्राउ हुने क्रम जारी रहेको जिल्ला प्रहरी प्रमुख डिएस्पी मधुकुमार थापाले बताए । पक्राउ परेका सवैलाई अदालतबाट म्याद थपाएर अनुसन्धान भैरहेको थापाले जानकारी दिए।
मेडिकल कलेज सञ्चालकले चिकित्सा शिक्षा आयोगलाई बुझाए चाबी,"काठमाडौं : चिकित्सा शिक्षातर्फको एकीकृत प्रवेश परीक्षामा असन्तुष्ट जनाउँदै कलेज सञ्चालकहरुले सरकारलाई चाबी बुझाएका छन् । उनीहरुले राष्ट्रिय चिकित्सा शिक्षा आयोगलाई मंगलबार चाबी बुझाएका हुन् । एकीकृत प्रवेश परीक्षामा आयोगले छुट्याएको कोटाभन्दा निकै न्युन मात्रामा विद्यार्थी उत्तिर्ण भएका थिए । बिएससी नर्सिङ,बिएससी एमएलटी, बिपिएचलगायतमा सिट संख्याभन्दा प्रवेश परीक्षामा उत्तिर्ण हुनेको संख्या कम थियो । प्रवेश परीक्षामा अनुत्तिर्ण भएपछि परीक्षामा सामेल भएका धेरै विद्यार्थीहरु परीक्षा दिनबाट बञ्चित भएका छन् । कलेज सञ्चालकहरुले उत्तिर्ण प्राप्ताकंको प्रतिशत घटाउनुपर्ने माग राखेका छन् । सिट संख्याभन्दा कम विद्यार्थी उत्तिर्ण भएपछि मेडिकल कलेज नै खाली हुने अवस्था आएपनि कलेज सञ्चालकहरुले उत्तिर्ण प्राप्ताकं ३५ प्रतिशतमा झार्नुपर्ने माग गरेका छन् । अलाइड साइन्स इस्टिच्युट ओरल एशोसियसनका यमप्रसाद अधिकारीले अध्यापनका लागि तोकिएको विद्यार्थी कोटाभन्दा पनि कम उत्तिर्ण हुने मापदण्ड बनाइ परीक्षा सञ्चालन गरिएको बताए । शैक्षिकसत्र २०७७र०७८ मा चिकित्सा शिक्षा आयोगले लिएको पारामेडिक्सको प्रवेश परीक्षामा प्रवेश परीक्षाको विधि अनुसार न्यूनतम ३५ प्रतिशत उत्तिर्णाङ्क ल्याएका विद्यार्थीलाई योग्यताक्रमका आधारमा विद्यार्थी भर्ना गर्नुपर्ने कलेज सञ्चालकको माग छ। स्वास्थ्य विज्ञान शिक्षालय संघ, त्रिभुवन विश्व विद्यालय कलेज संघ र पोखरा विश्व विद्यालय ओपन कलेजले जारी गरेको विज्ञप्तिमा भनिएको छ,'शुल्क निर्धारण आयोगले गर्ने, कलेज अनुगमन आयोगले गर्ने, सिट निर्धारण आयोगले गर्ने, प्रवेश परीक्षा आयोगले लिने तर आयोगले निर्धारण गरेको सिट संख्या पुग्ने गरी प्रवेश परीक्षा उत्तीर्ण नगराइ सबै नीजिस्तरमा संचालित कलेजलाई विद्यार्थी नदिइ सुनुयोजित ढंगबाट संस्था बन्द गर्ने षड्यन्त्र चिकित्सा शिक्षा आयोगले गरेको छ।"
उपचारका लागि विराटनगर आएका बिरामीको शव अस्पतालको शौचालयमा भेटियो,"विराटनगर : सुनसरीको इनरुवाबाट उपचारका लागि विराटनगर आएका एक पुरुषको शव कोसी अस्पतालको शौचालयमा भेटिएको छ । जिल्ला अस्पताल इनरुवा सुनसरीको ओपीडी (बहिरंग विभाग)को पूर्जा हातमा बोकेको अवस्थामा शव भेटिएको हो । कोसी अस्पतालको ओपीडी भवनमा रहेको पुरुष शौचालयभित्र मंगलबार दिउँसो १ :३० बजेतिर शव भेटिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए । उनका अनुसार घोप्टो परेर लडिरहेको तथा मुखबाट फिँज निस्किरहेको अवस्थामा मृत भेटिएका पुरुष इनरुवा नगरपालिका३ का ६१ वर्षीय होमराज पोखरेल रहेको खुलेको छ । अस्पतालको ओपीडी पूर्जामा उल्लेख भएको विवरण अनुसार प्रहरीले मृतकको पहिचान खुलाउन सकेको हो । होमराजलाई इनरुवा अस्पतालले थप उपचारका लागि विराटनगरको कोसी अस्पताल रेफर गरेको ओपीडी पूर्जामार्फत खुलेको डीएसपी श्रेष्ठले बताए । इनरुवाले रेफर गरेपछि उनी थप उपचारका लागि कोसी अस्पताल आएको प्रहरीको अनुमान छ । तर उनले कोसी अस्पतालमा उपचारका लागि ओपीडी पूर्जा काटेको वा नकाटेको भन्ने बारेमा खुल्न बाँकी रहेको श्रेष्ठको भनाइ छ । दिसापिसाब गर्न शौचालय गएका बेला लडेर मृत्यु भएको हुनसक्ने प्रहरीको आशंका छ । साथबाट मधुमेहलगायतका रोगका औषधि पनि भेटिएको छ, श्रेष्ठले भने, त्यसका आधारमा स्वास्थ्यसम्बन्धी पुरानो समस्याको औषधि सेवन गरिरहेको हुनसक्छ । घटना भएको आधा घण्टासम्म मृतकका आफन्त सम्पर्कमा आएका छैनन। प्रहरीका अनुसार शव पोस्टमार्टमका लागि कोसी अस्पतालको शव गृहमा राखेर घटनाका बारेमा अनुसन्धान थालिएको छ ।"
कक्षा १२ को परीक्षा भौतिक उपस्थितिमै गराउन सरकारलाई निर्देशन,काठमाडौं : कक्षा १२ को परीक्षा भौतिक उपस्थितिसहित गराउन संसदीय समितिले सरकारलाई निर्देशन दिएको छ । संसदको शिक्षा तथा स्वास्थ्य समितिले मंगलबार जनस्वास्थ्यका मापदण्ड पालना गरी भौतिक उपस्थितिसहित परीक्षा गराउन निर्देशन दिएको हो । समितिका सभापति जयपुरी घर्तीले अन्य परीक्षाहरु भइरहेको भन्दै कक्षा १२ को परीक्षा गराउन निर्देशन दिइन्। समितिका सदस्य डासुरेन्द्र यादवले विद्यार्थीलाई खोपको पहिलो मात्रा लगाएर परीक्षामा समावेश गराउन सकिने बताए । कोरोना संक्रमणलाई मध्यनजर गर्दै कक्षा १२ को परीक्षा स्थगित भएको थियो । समिति सदस्य अन्जना बिशन्खेले परीक्षा जनस्वास्थ्य मापदण्डसहित गराउनुपर्ने भन्दै शैक्षिक सत्र बिथोल्न नहुने बताइन् । समिति सदस्य विद्या भट्टराईले कक्षा १२ को परीक्षा सम्बन्धमा स्वास्थ्य मन्त्रालयसँग र शिक्षा मन्त्रालयबीचको समन्वयमा तत्काल निर्णय लिनुपर्ने बताइन्। ।
इन्जिनियरिङ कलेजले पूर्णशुल्क लिएको भन्दै संसदीय समितिको ध्यानाकर्षण,"काठमाडौं : इन्जिनियरिङ कलेजहरुले अनलाइन कक्षा पढाएवाफत पूर्णशुल्क लिएको भन्दै संसदीय समितिले सरकारको ध्यानाकर्षण गराएको छ । इन्जिनियरिङ कलेजहरुले सतप्रतिशत शुल्क लिन थालेको भन्दै संसदको शिक्षा तथा स्वास्थ्य समितिले मंगलबार सरकारलाई ध्यानार्षण गराएको हो । समिति सभापति जयपुरी घर्तीले ट्युसन शुल्क बाहेक अन्य शुल्क नलिन आग्रह समेत गरिन् । शिक्षा विज्ञान तथा प्रविधि मन्त्रालयका उच्च शिक्षा महाशाखा प्रमुख डा हरी लम्सालले शुल्कका विषयमा सम्बन्धित विश्वविद्यालयका पदाधिकारीहरुलाई बोलाएर गम्भिरतापूर्वक छलफल गरिने बताए । उनले भने, कोभिड १९ को बेला शुल्कको विषयमा विवेक प्रयोग गर्नुपर्ने हो । शिक्षा मन्त्रालयले यस विषयलाई गम्भीर रुपमा लिएको छ । केहिदिनयता इन्जिनियरिङ कलेजमा अध्ययनरत विद्यार्थीहरु आन्दोलनमा छन् । केही कलेजले १३ प्रतिशतसम्म छुट दिएपनि केहिले कोरोना महामारीका बेला भ्रमण,खेलकुदलगायत शीर्षकमा पनि शुल्क लिने गरेको विद्यार्थीको गुनासो छ।"
नेपालगञ्जगुलरियाको ३५ किमी सडक चार लेन बनाउने कार्य सुरु,बाँके : नेपालगञ्जगुलरिया हुलाकी सडकलाई विस्तार गरी चार लेन बनाउन थालिएको छ । नेपालगञ्जबाट बर्दियाको सदरमुकाम गुलरियासम्मको ३५ किलोमिटर सडक विस्तार गरी चार लेन बनाउने योजनाअनुसार पहिलो चरणमा खजुराबजार क्षेत्रमा एक हजार ८०० मिटर र बर्दियामा गुलरियाबाट भादा पुलसम्मको दुई किलोमिटर सडक विस्तार गरी चार लेन सडक बनाउन थालिएको हो । यस आर्थिक वर्षमा नेपालगञ्जको धम्बोझीबाट मैनापोखरसम्म चार लेन सडक विस्तारका लागि डिपिआर तयार भइसकेको छ । धम्बोझीबाट मैनापोखरसम्मको २० किलोमिटर चार लेन सडक निर्माणका लागि विस्तृत परियोजना प्रतिवेदन (डिपिआर) तयार भई कार्यान्वयनका लागि पहिलो चरणमा सडक विभागले रु १३ करोड बजेट छुट्याइसकेको सडक डिभिजन कार्यालय नेपालगञ्जका डिभिजन प्रमुख हुमबहादुर एसीले जानकारी दिए। उहाँका अनुसार नेपालगञ्जगुलरिया हुलाकी सडकअन्तर्गत नेपालगञ्जको धम्बोझीचोकबाट बर्दियाको बढैयाताल गाउँपालिकाको मैनापोखरसम्म चार लेन सडक बनाउने निर्णय गरेको छ । चारलेन सडक निर्माण योजना बहुवर्षीय हो । नेपाल सरकारको बजेटबाटै बहुवर्षीय योजनाअनुसार क्रमागतरूपमा चार लेन सडक निर्माण हुने भएको छ । नेपालगञ्जबाट मैनापोखरसम्मको सडकखण्डमा चार लेनको लागि आवश्यक पूर्वाधार निर्माण प्रक्रिया सुरु गरिएको डिभिजन प्रमुख एसीले जानकारी दिए । नेपालगञ्जगुलरिया सडकअन्तर्गत बाँकेको खजुरा बजार क्षेत्रमा चारलेन सडक निर्माण भइरहेको छ । पहिलो चरणमा खजुरा गाउँपालिका३ स्थित कपास विकास समितिबाट धनौलीसम्म सडक विस्तार गर्ने गरी काम सुरु भएको खजुरा गाउँपालिकाका अध्यक्ष किस्मतकुमार कक्षपतिले जानकारी दिए। उहाँका अनुसार सङ्घीय सरकारको रु ३४ करोडको बोलपत्रमा गजुरमुखी निर्माण सेवाले गत वर्षदेखि चार लेन सडक निर्माण सुरु गरेको हो । पहिलो चरणमा निर्माण शुरु गरिएको एक हजार ८०० मिटर लम्बाइको चार लेन सडकमा कालोपत्र गर्ने अवस्थामा पुगेको छ । क्रमागतरूपमा बजेट थप्ने गरी केन्द्रीय सरकारको योजनाअन्तर्गत निर्माण सुरु भएको हो । नेपालगञ्जबाट बर्दियाको सदरमुकाम गुलरियासम्मको ३५ किलोमिटर सडक विस्तार गरी चार लेन बनाउने योजनाअनुसार पहिलो चरणमा खजुरा बजार क्षेत्रमा एक हजार ८०० मिटर र बर्दियामा गुलरियाबाट भादा पुलसम्मको दुई किलोमिटर सडक विस्तार गरी चार लेन सडक बनाउने काम भइरहेको छ भने सँगसँगै नेपालगञ्जको धम्बोझीबाट मैनापोखरसम्मको डिपिआर तयार गरी चार लेन सडक विस्तारको कार्य सुरु भइरहेको खजुरा गाउँपालिकाका अध्यक्ष कक्षपतिले जानकारी दिए। केन्द्रीय सरकारको योजना भए पनि खजुरा गाउँपालिकाको मुख्य बजार क्षेत्रलगायत मुख्य सडक भएकाले गाउँपालिकाको तर्फबाट आवश्यक सहयोग समन्वय गरिरहेको उहाँको भनाइ छ । चार लेन सडक निर्माणसँगै खजुरा बजारको मुहार फेरिँदै गएकाले सडक विस्तारकार्यले खजुरावासी उत्साहित भएको बताउँदै अध्यक्ष कक्षपतिले यो चार लेन सडकले बाँके र बर्दियाको विकासमा ठूलो सहयोग पुग्ने विश्वास व्यक्त गरे।
फिदिमफालोट सडक अवरुद्ध,"फिदिम : अबिरल बर्षापछि दर्जनौ स्थानमा पहिरो जाँदा फिदिम फालोट सकड अवरुद्ध भएको छ । पहिरोले सडक भत्कदा बिगत २० दिनयता आवतजावतमा समस्या भएको फालेलुङ गाँउपालिका ७ का वडाध्यक्ष शेरबहादुर केरुङले जानकारी दिए । 'पहिरोका कारण दर्जनौ स्थानमा सडक अवरुद्ध भएकाले यातायातमा समस्या भएको छ,' केरुङले भने सामान्य लागनीबाट तत्काल पहिरो पन्छाउने सम्भावना देखिदैन।' उक्त सडकको फुलभञ्ज्याङ बाँस्बोटे खण्डमा पहिरो गएको छ । लुखुरेको पहिरोले बिगत पाँच दिनदेखि सडक अवरुद्ध छ । बाँस्बोटेको पहिरोले २० दिनदेखि सडक अरुद्ध भएको हो । पहिरोका कारण फिदिमदेखि प्राङबुङतर्फ आवतजावत गर्ने सवारी साधानहरु सञ्चालन हुन सकेका छैनन् । पहिरोले सडक अवरुद्ध भएपछि बिरामीहरुलाई अस्पताल लैजान समेत समस्या भएको छ, 'फालेलुङ ७ बाँस्बोटेका जय केरुङले भने, बाँस्बोटेको पहिरो तत्काल पन्छाएर सडक सुचारु गर्ने सम्भावना पनि देखिदैन।"
बडिमालिका चिनाउन साइकल यात्रा,"बाजुरा : धार्मिक तथा पर्यटकीय क्षेत्र बडिमालिकालाई विश्वसामू चिनाउने उद्देश्यले साइकल यात्रीको टोली बडिमालिका पुगेर फिर्ता भएको छ । धनगढीबाट निस्किएको साइकल यात्रीको टोली बाजुराको बडिमालिका पुगेको हो । समुन्द्री सतहबाट ४ हजार २ सय मिटरको उचाइमा रहेको बडिमालिकामा साइकलको यात्रा गर्दै भरतविक्रम शाह नेतृत्वको टोली पुगेको हो । भदौ ६ गते बडिमालिकामा लाग्ने मेला पुगेर फिर्ता भएको साइकल यात्री भरत विक्रम शाहले बताए । ९३ किलोमिटरको दूरी साइकलमा तय गरेको साइकल यात्री शाहले बताए । शाह र काठमाडौंका साइकल यात्री विकास महर्जन बडिमालिकास पुगेका हुन्। भदौ २ गते सुरु भएको साइकल यात्रा सोमबार साँफेबजार पुगेर टुङ्गिएको हो । उनीहरु साइकलसहित पहिलो पटक बडिमालिका पुगेका हुन् । बडिमालिकामा प्रत्येक वर्ष जैनपूर्णिमामा हजारौं दर्शनार्थी जाने गर्दछन् । यो वर्ष भने साइकल यात्रीसहितको टोली बडिमालिका मन्दिर पुगेको स्थानीय डम्मर उपाध्यायले बताए । बडिमालिकालाई पर्यटकीय क्षेत्रको रुपमा चिनाउन साइकल यात्रा गरेको शाहले बताए। बडिमालिका यात्रामा निसर्ग अस्पताल धनगढी र ग्रीन गोदावरीका सदस्यहरुको सहभागिता रहेको शाहले बताए । उनका अनुसार निसर्ग अस्पतालका कुबेर शाही, ग्रीन गोदावरीका रवि भट्ट, दुर्गा अधिकारी, रोशन भट्ट, किरन बोहरा, केशबराज भट्ट सुभाष चन्द, प्रकाश शाही र कुसल बिष्टको समूहले बडीमालिका यात्रा तय गरेका हुन् । बडिमालिका तथा त्रिवेणी नगरपालिकाका विभिन्न ठाउँमा निसर्ग अस्पतालले करिब २ लाख बराबरको औषधिसमेत वितरण गरेको शाहीले बताए । बडिमालिका क्षेत्र धार्मिक मात्र नभइ जैविक विविधता, बन्यजन्तु, जडिबुटी, तथा वातावरणीय दृष्टीकोणले विषेश महत्व रहेको छ । पर्यटकीय सम्भावना बोकेका २२ पाटन्, त्रिवेणी, नाटेश्वरी बडिमालिकाका धरोहरका रुपमा परिचित छन् ।"
एमाले स्थायी कमिटी बैठक सर्यो,"काठमाडौं : मंगलबार बिहान ११ बजेका लागि बोलाएको नेकपा एमाले स्थायी कमिटी बैठक सरेको छ। आवश्यक तयारी नपुगेको भन्दै बैठक दिउँसो ३ बजेका लागि सारिएको हो। अध्यक्ष केपी शर्मा ओलीले एमालेका दोस्रो तहका नेताहरुसँग छलफल गर्न मंगलबार बिहान ११ बजेका लागि स्थायी कमिटी बैठक बोलाएका थिए। सोमबार बिहान माधवकुमार नेपाल नेतृत्वको नेकपा एकीकृत समाजवादी पार्टीमा नगएका र एमाले संस्थापनसँग पनि नरहेर बीचमा एकताकै पक्षमा उभिएका नेताहरु पार्टी अध्यक्ष ओली भेट्न बालकोट पुगेका थिए। ओलीसँगको भेटमा १० बुँदे सहमति कार्यान्वयन गर्ने सहमति भएको थियो। उपाध्यक्षहरू भीम रावल, अष्ठलक्ष्मी शाक्य, युवराज ज्ञवाली, उपमहासचिव घनश्याम भुसाल, सचिवहरू भीम आचार्य, गोकर्ण विष्ट, योगेश भट्टराई, स्थायी समिति सदस्य सुरन्द्र पाण्डे, रघुजी पन्तलगायत नेताले पार्टी एकताको प्रयत्न जारी राख्ने बताएका छन्। ५७ केन्द्रीय सदस्य र सांसदको भेलाले १० बुँद्धे सहमति तत्काल कार्यान्वयनमा जोड दिँदै माधवकुमार नेपाललाई नयाँ पार्टी दर्ताबाट पछि हट्न आग्रह गरेको थियो। उनीहरुले एमाले नेतृत्वलाई सोमबारसम्मको अल्टिमेटम दिएका थिए।"
इण्डियन स्कुल अफ हस्पिटालिटीसँग रणनीतिक साझेदारी गर्दै सोम्मेट एजुकेसन,"गुरुग्राम : हस्पिटालिटी शिक्षामा आफ्नो अग्रणी सञ्जाल विस्तार गर्ने अर्को पाइलाका रुपमा सोम्मेट एजुकेसन हस्पिटालिटी क्षेत्रका अनुभवी व्यक्तित्व दिलिप पुरी लगायत अन्य प्रमुख साझेदारद्वारा स्थापित इण्डियन स्कुल अफ हस्पिटालिटीका साथ रणनीतिक साझेदारीमा प्रवेश गरेको कुरा सगर्व घोषणा गरेको छ । यससँगै सोम्मेट एजुकेसन भारतमा रहेका आफ्ना दुई प्रतिष्ठित संस्थाहरु स् एकोल डुकास्से, कुलिनरी र पेस्ट्री कलाका लागि विश्वव्यापी शैक्षिक सन्दर्भ, र लेस रोचेस, विश्वका अग्रणी हस्पिटालिटी बिजिनेस स्कुलहरु मध्येको एकका विकासमा गर्ने बताएको छ । सोम्मेट एजुकेसनका प्रमुख कार्यकारी अधिकृत बेनोइत एटिएन डोमेनगेटले टिप्पणी गरे, 'सोम्मेट एजुकेसनले हस्पिटालिटी र पाककला शिक्षाको विश्वव्यापी अग्रणी संजाललाई आकार दिने र विकास गर्ने काम गर्दैछ । यस कार्यले हामीलाई त्यस्ता देशहरुमा उपस्थित हुन मार्गप्रसस्त गर्दैछ जुन देशहरुमा हस्पिटालिटी र सम्बन्धित क्षेत्रहरुको बिकासले आर्थिक गतिशिलता कायम गर्न मुख्य भूमिका खेल्दछ ।' हस्पिटालिटी र सेवाका क्षेत्रहरुको बिस्तारका निम्ति भविष्यका नेतृत्वहरुको आवश्यकता पर्दछ जो भारत तथा बाहिरी मुलुकहरुमा विश्वव्यापी अवसर सदुपयोग गर्न तयार हुनेछन् । इण्डियन स्कुल अफ हस्पिटालिटीले गुरुग्राम (दिल्ली एनसीआर)मा देशकै उत्कृष्ट क्याम्पस संचालन गर्दछ र यसलाई उद्योग तथा सम्बन्धित साझेदारहरुबाट होटल व्यवस्थापन र पाककलाका निम्ति सन्दर्भ विद्यालयका रुपमा लिने गरिएको छ । आइएसएचले स्नातक र स्नातकोत्तर लेभलमा डिग्री, डिप्लोमा र प्रमाणपत्र कार्यक्रमहरुको आव्हान गर्दछ । आइएसएच अब आफ्ना विद्यार्थीहरुलाई सेमेस्टरहरु बाहिर देशमा पढ्ने अवसर प्रदान गर्न, भारतमा पढाइ सुरु गरेर संजालकै अन्य संस्थाहरुमा सम्पन्न गर्न, एमबीए लगायत नयाँ शैक्षिक कार्यक्रमहरु लेस, रोचेस, स्विजरल्याण्डमा भर्ना गर्न लगायत आफ्ना कार्यक्रमहरुको सुची पनि बलियो बनाउन सक्षम हुनेछ । आइएसएचका संस्थापक तथा प्रमुख कार्यकारी अधिकृत दिलिप पुरीले टिप्पणी गरे:'हाम्रो सोच भनेको सधैं विद्यार्थीहरुलाई अन्तर्राष्ट्रिय पाठ्यक्रम र शिक्षाशास्त्र अनुसार उत्कृष्ट गुणस्तरको शिक्षा, विश्वस्तरीय प्रविधि र पूर्वाधारका साथै नामी प्राज्ञिक अध्यापक र शोधकर्ताहरु प्रदान गर्ने हो ।' सोम्मेट एजुकेसनसँगको सहकार्यले हामीलाई हामीले प्रदान गर्ने कुराका निम्ति बलियो बनाउँछ, 'हाम्रो उपस्थितिलाई भारतभरी मात्र नभएर छिमेकी देशहरुमा समेत विस्तार गर्न मद्दत गर्दछ, र आठ देशका अठार क्याम्पस र साठी हजार प्रभावशाली पुर्व विद्यार्थी भएको सोम्मेटको प्रतिष्ठित संजालको एउटा हिस्सा बनाउँछ । हामी होटल व्यवस्थापन र पाककला शिक्षाका विश्वका दुई उत्कृष्ट ब्राण्डहरु भारतमा ल्याएर होटल उद्योगका आवश्यकताहरु पुरा गर्न अझ धेरै सक्षम हुनेछौँ ।'"
"चिकित्सा शिक्षा आयोगले लिएको परीक्षामा कोटाभन्दा २१८५ कम उत्तीर्ण, नतिजा सच्चाउन माग","काठमाडाैं : चिकित्सा शिक्षा आयोगले पारामेडिकलको स्नातक तहतर्फको नतिजामा कोटाभन्दा कम परिक्षार्थी उत्तीर्ण गराएको भन्दै एलाइट साइन्स इन्स्ट्यिुसन एशोसिएशन (एशिया) ले परिक्षाफल सच्चाउन माग गरेको छ । परीक्षा प्रणाली र उत्तीर्ण नम्बर धेरै राख्दा कोटाभन्दा कम विद्यार्थी उत्तीर्ण भएको भन्दै नर्सिङ तथा पारामेडिक्स कलेजको छाता सङ्गठन 'एशिया'ले सच्याउन माग गरिएको हो । एशियाका अध्यक्ष यमप्रसाद अधिकारीले आयोगमा कोटाभन्दा कम विद्यार्थी उत्तीर्ण भएकाले आयोगले नतिजालाई पुनःविचार गर्नुपर्ने बताए। कोटाअनुसार विद्यार्थी नहुँदा आफूहरूलाई कलेज सञ्चालन गर्नसमेत समस्या पर्ने अध्यक्ष यमप्रसादले बताए। पहिलोपटक आयोगले लिएको एकीकृत प्रवेश परीक्षामा उत्तीर्णका लागि ५० प्रतिशत ल्याउनुपर्ने व्यवस्था गरेको थियो । जसले गर्दा यसपटक तोकिएको कोटाभन्दा कम विद्यार्थी उत्तीर्ण भएका छन् । 'आयोगले त्रिवि चिकित्साशास्त्र अध्ययन संस्थान (आइओएम)लाई केन्द्रित गरेर ५० प्रतिशत ल्याउनेलाई मात्र उत्तीर्ण गराएको छ,' अध्यक्ष यमप्रसादले बताए 'अन्य चारवटा विश्वविद्यालयले नर्सिङ तथा पारामेडिक्स पढाउँछन् । उनीहरू सबैको हेरेर त्यही अनुपातमा बनाउनुपर्ने थियो । उत्तीर्ण प्रतिशत ५० राख्नु व्यवहारिक होइन ।' यसअघि त्रिवि, पूर्वाञ्चल विश्वविद्याल, पोखरा विश्वविद्यालय र काठमाडौँ विश्वविद्यालयले आआफ्ना कलेजलाई मेडिकल शिक्षाका लागि प्रवेश परीक्षा दिने गर्दथे । पोखरा विश्वविद्यालयअन्तर्गतका नर्सिङ तथा पारामेडिक्स कलेजहरूको सङ्गठनका अध्यक्ष नवराज पाण्डे प्रवेश परीक्षाका कम नम्बर ल्याएकै आधारमा मात्र माथिल्लो कक्षा पढ्न नपाउने कुरा व्यवहारिक नहुने बताए। अन्यथा प्रवेश परीक्षामा अनुत्तीर्ण भएका विद्यार्थी भारत र बङ्गलादेशमा जाने डर पाण्डेले व्यक्त गरे। 'नेपालमा नै पारा मेडिकलको शिक्षा हामी उपलब्ध गराउँदै आएका छौँ । तर यसपटक आयोग कोटाभन्दा कम परीक्षार्थी उत्तीर्ण गराएर धेरै विद्यार्थी भारत र बङ्गलादेशमा पढ्न गइरहेका छन्,' उनले बताए 'उत्तीर्ण प्रतिशत घटाएर विद्यार्थीलाई नेपालमै पढ्न पाउने वातावरण बनाउनुपर्दछ ।' आयोगले लिएको परीक्षामा कोटाभन्दा दुई हजार १८५ जना कम परीक्षार्थी उत्तीर्ण भएका थिए । ती विषयमा चार हजार ६८ कोटा भए पनि एक हजार ८८३ मात्र परीक्षार्थी उत्तीर्ण भएका थिए । बिपीएचमा एक हजार ४२० कोटामा ५६५, बिएस्सी नर्सिङ एक हजार १०० मा ५०४, बी फार्मेसीमा ९०२ कोटामा ५४७ जना मात्रै उत्तीर्ण भएका छन्। यस्तै फिजियोथेरापी बिपिटीमा १५० जनाको कोटामा ११४, बीएस्सी एमआइटी रेडियोग्राफीमा ७१ जना कोटामा ३५, बिएस्सी एमएलटी ४२५ कोटामा ११८ जना मात्रै उत्तीर्ण भएका छन्। नर्सिङग कलेज सञ्चालक केपी सिंहले परीक्षार्थी पारामेडिक्सतर्फको भएको तर प्रश्न प्लस टुतर्फबाट सोधिएकाले धेरै फेल भएको बताए। उहाँले एकीकृत प्रवेश परीक्षाको नतिजालाई पुनःविचार नगरे आफूहरूले कलेजको साँचो आयोगलाई बुझाउने बताए। उहाँले तत्काल पुनः परीक्षाको सम्भावना नभएको हुँदा कोटा पूरा हुने गरी यसपटकलाई परीक्षा दिइसकेका विद्यार्थीलाई नै पढ्न पाउने अवसर दिनुपर्ने बताए । पाँच विद्यार्थी सङ्गठनले आयोगबाट लिइएको मेडिकल र पारामेडिकल प्रवेश परीक्षामा कोटाभन्दा कम परीक्षार्थी उत्तीर्ण भएको भन्दै पुनः परीक्षाको मागसमेत गरिसकेका छन् ।"
डोटीमा 'मास्क लगाऔं अभियान',"डोटी : जिल्ला प्रहरी कार्यालय डोटीले कोभिड१९ रोकथाम तथा नियन्त्रणका लागि सवारी चालक र सहचालकसँग मास्क लगाऔं अभियान सञ्चालन गरेको छ । प्रहरीले बिगतदेखि सञ्चालन गर्दै आइरहेको अभियान मंगलबार डोटीकोे पिपल्ला बजारमा मास्क लगाऔं अभियान गरेको हो । कोरोनाको तेस्रो लहरले भयावहको रुप लिइरहेका बेला यातायात व्यवसायी तथा सवारी चालक, सहचालक, व्यवसायी लगायतको उपस्थितिमा जनचेतना मुलक कार्यक्रम गरिरहेको जिल्ला प्रहरी कार्यालय डोटीका प्रमूख प्रहरी उपरिक्षक दान बहादुर मल्लले बताए । सवारी साधनमा बढी भिडभाड हुने र चढ्दा मास्क नै नलगाई चढ्ने भएकाले बिशेषगरी चालक तथा सहचालकसँग यो अभियान सञ्चालन गर्नु परेको प्रहरी उपरिक्षक मल्लले बताए । कोरोना संक्रमणबाट बच्ने सबैभन्दा प्रभावकारी कार्य मास्क लगाउनु तथा अन्य स्वास्थ्य सुरक्षाका मापदण्ड पालना गर्नु रहेकाले यस्ता कार्यक्रम जिल्लाका विभिन्न स्थानमा सञ्चालन भइरहने प्रहरी उपरिक्षक मल्लले बताए। कोरोना संक्रमणका कारण ठुलो संख्यामा मानिसहरुको मृत्यु भइसकेको भएपनि अझै सर्वसाधारणमा चेतना नआइसकेको र लापर्वाही गरिरहेका कारण यस्ता किसिमका अभियानको आवश्यकता झनै बढीरहेको डोटीका निमित्त प्रमूख जिल्ला अधिकारी किरण जोशीले बताइन् ।"
घरायसी विवादमा छोराबाटै बुवा र श्रीमतीको हत्या,"जनकपुरधाम : घरायसी विवादले उग्ररुप लिएपछि छोराबाटै आफ्ना बुवा र श्रीमतीलाई निर्मम हत्या गरिएको घटना सार्वजनिक भएको छ । धनुषाको मिथिला बिहारी नगरपालिका ५ ललियाका ३० वर्षीय भागेश्वर मण्डलले आफ्नो बुवा ५५ वर्षीय रामवृक्ष मण्डल र श्रीमती २१ वर्षीया अम्बिका मण्डलको हत्या गरी शव आँप गाछीमा खाडल खनि गाडेको अवस्थामा फेला परेको छ । घरबाट रामवृक्ष र बुहारी अम्बिका एक्कासी बेपत्ता भएपछि स्थानीयवासीहरुले खोजतलास गरेका थिए । सोही क्रममा गाउँकै आँप बगैचामा खाडल खनि पुरेको र त्यो वरिपरि रगत लागेको देखेपछि प्रहरीलाई जानकारी गराएको धनुषाका प्रहरी उपरिक्षक प्रकाश रानाभाटले जानकारी दिए। स्थानीयबाट जानकारी आएपछि हामीले निजका छोरालाई पक्राउ गर्यौं अनि खाडल उत्खनन गर्दा शप पनि भेटिएको छ,' उपरीक्षक रानाभाटले भने, बुवा र श्रीमतीसँग छोराको पटक पटक विवाद हुने गरेको थियो। यसै क्रममा सोमबार राति एक बजेतिर बुवालाई काठको मुंग्रोले हिर्काएर र श्रीमतीलाई घाँटीमा डोरीले बाँधेर मारेको र पछि खाल्डो खनि गाडेको आरोपित छोराले प्रहरीसमक्ष स्वीकार गरिसकेका छन् । बुवा र श्रीमतीको हत्या आरोपित मण्डल विगत दश वर्षदेखि वैदेशिक रोजगारीको क्रममा घर बाहिर बस्दै आएका थिए । चार वर्ष अगाडि घर फर्केर विवाह गरेका मण्डल विवाहहेपछि फेरी पनि वैदेशिक रोजगारकै लागि कतार गएका थिए । गत चैत्र महिनामा कतारबाट फर्केर घर आएका उनले पाँच महिना घर बस्दा बुवा र श्रीमतीसँग निकै विवाद हुने गरेको छिमेकीहरु बताउँछन् । सोही विवादले हत्याको रुप लिएको प्रहरीको अनुसन्धानमा देखिएको छ । मृतक ससुरा र बुहारी बीच के कस्तो सम्बन्ध थियो र मण्डलले उनलाई हत्या गर्न किन विवश भए भन्ने बारे अनुसन्धान भइरहेको प्रहरी उपरीक्षक रानाभाटले बताए । घटनाबारे थप अनुसन्धान भइरहेको प्रहरीले जनाएको छ।"
सुनचाँदीको मूल्य बढ्यो,"काठमाडौं : नेपाली बजारमा सुनको मूल्य ५ सय रुपैयाँले बढेको छ। मंगलबार सुन तोलामा ५ सयले बढेर ९१ हजार ६ सय रुपैयाँमा कारोबार भइरहेको नेपाल सुनचाँदी महासंघले जनाएको छ। तेजावी सुनको मूल्य ९१ हजार एक सय रुपैयाँ कायम गरिएको छ। यस्तै, चाँदीको मूल्यमा पनि सामान्य वृद्धि भएको छ। आज चाँदी तोलाको एक हजार २०० रुपैयाँमा कारोबार भइरहेको महासंघले जनाएको छ। साेमबार चाँदी तोलाको एक हजार १९० रुपैयाँमा कारोबार भएको थियो।"
लैंगिक अल्पसंख्यकका लागि नेपालमा बलियो कानुन,"काठमाडौं : नेपालका लागि अमेरिकी राजदूत र्याण्डी बेरीले लैंगिक अल्पसंख्यक समुदायका लागि नेपालमा बलियो कानुनी भएको बताएका छन् । उनले यस समुदायका मानिसको हकहित र अधिकारका बारेमा २०१५ को संविधानमा लेखिनु उल्लेखनीय भएको बताए। गाईजात्राको अवसरमा अमेरिकी राजदूतावासले सोमबार साँझ फेसबुक लाइभ कार्यक्रममा बोल्दै उनले यस्तो बताएका हुन्। कार्यक्रममा बोल्दै उनले भने, नेपालमा म दुई पटक आएँ। पहिलाको तुलनामा लैंगिक अल्पसंख्यकका सवालमा परिवर्तन देखेको छु । संविधानमा उल्लेख भएपनि कानुनी प्रक्रिया भने सुस्ता रहेको उनले बताए। नीति निर्माण तहमा पुगेकाहरुप्रति यस समुदायका मानिसहरु चनाखो हुनुपर्ने उनको सुझाव छ। कार्यक्रममा विट्वीइन क्वीन्स इन द सिटी का लेखक तथा शैक्षिक अभियन्ता निरन्जर कुँवर र २०१८ की मिस पिंक एन्जेल लामा पनि सहभागी थिए । लेखक कुँवरले यस समुदायका बारेमा सचेतना फैलाउनका लागि पाठ्यक्रममै विषय समावेश गरिनुपर्ने बताए । त्यस्तै मिस पिंक लामाले समाजमा यस समुदाय मानिस खुल्न आवश्यक रहेको उनको भनाइ छ। यस समुदायले नागरिकता, विवाह दर्तालगायतका समस्या झेल्नुपरेको उनले बताए। नीलहिरा समाजले नेपाल प्राइड परेड सन् २००१ देखि मनाउँदै आएको छ ।"
कुलमानविरुद्धको मुद्दाको पेसी प्रधानन्यायाधीशको इजलासमा,"काठमाडौं : विधुत प्राधिकरणका कार्यकारी प्रमुख कुलमान घिसिङको नियुक्ति खारेज मुद्दाको पेसी सर्वोच्च अदालतका प्रधानन्यायाधीश चोलेन्द्र शमशेर राणाको इजालसमा परेको छ। नेपाल विद्युत प्राधिकरणको कार्यकारी निर्देशकबाट आफूलाई हटाएको दावी गर्दै हितेन्द्रदेव शाक्यले सर्वोच्च अदालतमा रिट दायर गरेका थिए। शाक्यले प्रधानमन्त्री तथा मन्त्रिपरिषद कार्यालय, उर्जा मन्त्रालय, उर्जामन्त्री, नेपाल विद्युत प्राधिकरणको सञ्चालक समिति र कार्यकारी निर्देशक कुलमान घिसिङलाई विपक्षी बनाएका छन्। रिटमा सरकारले गैरकानूनी रूपमा घिसिङलाई नियुक्त गरेर एउटै पदमा दुई व्यक्ति कायम गरेको उनको दाबी छ। प्राधिकरणको कार्यकारी निर्देशक पदबाट मैले राजीनामा दिएको छैन भन्ने कुरा निर्विवाद छ। त्यसैगरी मलाई विपक्षी नेपाल सरकारले उक्त पदबाट सुनुवाइको मौका प्रदान गरी कुनै कानूनी आधारमा हटाउने निर्णय गरेको छैन भन्ने कुरा पनि निर्विवाद छ रिटमा भनिएको छ, यस्तो अवस्थामा मेरो यथावत रहेको नेपाल विद्युत प्राधिकारणको कार्यकारी निर्देशक पदमा विपक्षी कुलमान घिसिङलाई नियुक्ति गर्ने कार्य कानून र औचित्यको समेत प्रतिकूल छ। उनले कुलमान घिसिङलाई नियुक्त गर्ने नेपाल सरकार मन्त्रिपरिषदको निर्णय कार्यान्वयन नगर्नु र विद्युत प्राधिकरणको कार्यकारी निर्देशक पदमा काम गर्न दिनु दिलाउन अन्तरिम आदेशसमेत माग गरेका छन्। सरकारले साउन २५ गते कुलमानलाई प्राधिकरणका कार्यकारी प्रमुखमा नियुक्त गरेको थियो।"
सानेपामा कांग्रेस जिल्ला सभापतिहरुको धर्ना,"काठमाडौं : क्रियाशील सदस्यहरुको सूची सार्वजनिक गर्न माग गर्दै नेपाली कांग्रेसका जिल्ला सभापतिहरुले केन्द्रीय कार्यालय सानेपामा धर्ना दिएका छन्। क्रियाशील सदस्यताको नामावली पार्टीको वेवसाइटमा सार्वजनिक गरिनुपर्नेलगायतका माग राख्दै सभापतिहरु धर्नामा उत्रिएका हुन्। वरिष्ठ नेता रामचन्द्र पक्षका जिल्ला सभापतिहरु आन्दोलित भएका हुन्। क्रियाशील सदस्यता पारदर्शी नभएकाले आन्दोलनमा उत्रिनुपरेको उनीहरुले बताएका छन्। उनीहरुले सदस्यता सार्वजनिक गर्न भदौ ७ गतेको समयसीमा दिएका थिए। कांग्रेसले क्रियाशील सदस्यतासम्बन्धी विवाद टुंगाएर पार्टी सभापति शेरबहादुर देउवालाई प्रतिवेदन बुझाएको थियो। मुलुकभर र विदेशस्थित जनसम्पर्क समितिका गरी नौ लाख बढी हुने क्रियाशील सदस्यताको विवाद यसअघि समयमै नसुल्झिँदा महाधिवेशन कार्यतालिकासमेत प्रभावित भएको थियो । साउन ३० गतेको केन्द्रीय समिति बैठकले पारित गरेको कार्यतालिका अनुसार गाउँनगर वडा अधिवेशन यही भदौ १८ गते, गाउँनगरपालिका अधिवेशन भदौ २७ गते, प्रदेशसभा क्षेत्रीय अधिवेशन आगामी असोज १ गते, प्रतिनिधिसभा क्षेत्रीय अधिवेशनएकमात्र प्रतिनिधिसभा निर्वाचन क्षेत्र भएको जिल्ला अधिवेशन असोज ५ गते हुनेछ । यसैगरी कांग्रेसले एकभन्दा बढी प्रतिनिधिसभा निर्वाचन क्षेत्र भएको जिल्ला अधिवेशन असोज १० गते, प्रदेश अधिवेशन कात्तिक १० देखि १२ गतेसम्म र केन्द्रीय महाधिवेशन आगामी मङ्सिर ९ देखि १३ गतेसम्म तय गरेको छ ।"
निषेधाज्ञामा बढ्याे आत्महत्या,"ओखलढुंगा : निषेधाज्ञाको समयमा आत्महत्याका घटना मात्रै ३९ प्रतिशतले बढेकाे छ। निषेधाज्ञाको समयमा पनि अपराधका घटना भने घटेका छैनन् । जिल्ला प्रहरी कार्यालयमा दर्ता भएका घटनाको तथ्यांकले निषेधाज्ञामा सबैभन्दा बढी आत्महत्या भएको देखिएको छ । बैशाख १५ देखि साउन मशान्तसम्मको अभिलेखअनुसार विभिन्न १५ प्रकारका ५१ अपराधका घटना प्रहरीमा अभिलेख छन् । तीमध्ये ३९२१ प्रतिशत अर्थात् २० घटना आत्महत्याका मात्रै रहेको जिल्ला प्रहरी कार्यालय ओखलढुङ्गाका डिएस्पी गोविन्दराज काफ्लेले बताए । जिल्लामा आत्महत्या अत्याधिक छ, एक हप्तामा लगातार ४ दिनसम्म दैनिक एकजनाले आत्महत्या गरेको पाइयो काफ्लेले भने । यसरी आत्महत्या बढ्नुको कारण काम नहुँदा फुर्सदिलो हुने, बेरोजगारीले आर्थिक समस्या पर्ने, पारिवारिक कलह, युवायुवतिमा माया प्रेम र यौन सम्बन्ध लगायतका कारणले आत्महत्या बढिरहेको प्रहरीको निष्कर्ष छ । आत्महत्याबारे जिल्ला प्रशासन कार्यालयले विस्तृत अध्ययन गरेर प्रतिवेदन समेत तयार गरेको छ । उक्त प्रतिवेदनमा पनि आर्थिक तथा सामाजिक समस्या, एक्लोपना, पारिवारीक कलह, युवायुवतिको मायाप्रेममा धोका र यौनसम्बन्ध लगायतका कारण नै औंल्याइएका छन् । यसरी प्रतिवेदन नै आए पनि त्यसबारे स्थानीय तहले चासो नदिएको जिल्ला पैरवी सञ्जालका बोधनारायण श्रेष्ठले बताए । उनले भने स्थानीय सरकार नागरिकको मानसिक स्वास्थ्यका समस्यामा गम्भीर देखिएन, स्वास्थ्योपचार र मनोपरामर्शका लागि कुनै कार्यक्रम नै ल्याएनन् । जिल्लामा दैनिक बढीरहेको आत्महत्या रोकथाम गर्न मनोमरामर्श दिने र वडा तहमै मनोपरामर्शदाता राख्न सरोकारवालाहरुले माग गरेका छन् । यी विषयमा स्थानीय सकारका प्रमुखले प्रतिबद्धता जनाए पनि नीति तथा कार्यक्रममा समेटेका छैनन् । विभिन्न पारिवारिक समस्याका कारणले हुने मानसिक तनावका कारण पनि आत्महत्या बढी भएको भन्ने निचोड निकालिए पनि त्यस विषयमा स्थानीय सरकारले नीति तथा कार्यक्रममै समेटेर नागरिकको स्वास्थ्य र जीवन रक्षाका लागि काम गर्नु पर्ने गैरसरकारी संस्था महासंघका जिल्ला सचिव लिला बहादुर सुनुवार बताए । जिल्ला प्रशासन कार्यालय ओखलढुङ्गाले २०७८ बैशाख २६ देखि निषेधाज्ञा लगाएको हो । त्यँहा सक्रिय कोरोना संक्रमितको संख्या २ सय बढी भएकाले अहिले पनि जारी छ।"
मौसममा सुधार हुन अझै केही दिन लाग्ने,"काठमाडौं : मनसुनी वायुका कारण मौसममा सुधार हुन अझै केही दिन लाग्ने भएको छ । बंगालको खाडीबाट आएको जलवाष्पयुक्त हावाका कारण मनसुनी गतिविधि अझै सक्रिय रहेको हो । 'अहिलेको अवस्थालाई हेर्दा मौसममा सुधार हुने देखिएको छैन । बुधबारदेखि मनसुन थप सक्रिय हुने सम्भावना छ ।' जल तथा मौसम विज्ञान विभागका वरिष्ठ मौसमविद् बरुण पौडेलले बताए । शुक्रबारसम्म देशका धेरैजसो स्थानमा बदली रहनाका साथै हल्कादेखि मध्यम खालको वर्षा हुने र केही स्थानमा भने भारी वर्षाको सम्भावना रहेकोे छ । त्यस अवधिमा दिउँसोभन्दा राति र बिहान पानी धेरै पर्ने बताइएको छ । हाल देभभर सामान्य बदली रही प्रदेश नं १, गण्डकी, कर्णाली र सुदूरपश्चिम प्रदेशका केही स्थानका साथै अन्य प्रदेशका थोरै स्थानमा हल्कादेखि मध्यम खालको वर्षा भइरेहको र वाग्मती, गण्डकी, कर्णाली र सुदूरपश्चिम प्रदेशका एक वा दुई स्थानमा मेघ गर्जन र चट्याङसहित भारी वर्षाको सम्भावना रहेको विभागले जनाएको छ । मौसम पूर्वानुमान महाशाखाको पछिल्लो विवरणअनुसार आज काठमाडौं उपत्यकाको न्यूनतम तापक्रम २० दशमलव छ डिग्री र अधिकतम तापक्रम २४ दशमलव पाँच डिग्री सेल्सियस रहेको छ । त्यस्तै आज सबैभन्दा कम जुम्लाको न्यूनतम तापक्रम १६ दशमलव पाँच डिग्री र सबैभन्दा धेरै धनगढीको अधिकतम तापक्रम ३३ दशमलव सात डिग्री सेल्सियस रहेको छ ।"
गाउँभरी केराखेती,"बेनी : म्याग्दीको रघुगंगा गाउँपालिका२ भगवतिको राम मन्दिर, माझखर्क र रिसिन चौतारीका बासिन्दाले पुरै गाउँमा केराखेती गरेका छन् । परम्परागत खाद्यबालीको विकल्पमा खेतबारीमा व्यवसायिक केरा खेती गरेका हुन् । रघुगंगा गाउँपालिकाको साना व्यवसायिक कृषि उत्पादन केन्द्र (पकेट) विकास कार्यक्रम मार्फत ३५ जना कृषकहरुले व्यवसायिक रुपमा केरा खेती गरेका छन् । केरा पकेट विकास कार्यक्रमका सदस्य मुक्ति सुबेदीले थोरै लगानीमा छिटो आम्दानी गर्न सकिने, बजार नजिक र अन्य बालीको तुलनामा सजिलो भएकाले केरो खेतीको लहर चलेको बताए । धान, कोदो, मकै, गहुँभन्दा केरा खेतीबाट पाँच गुणा बढी आम्दानी गर्न सकिन्छ, उनले भने, भुगोल र हावापानी अनुकुल भएकाले केरा खेतीमा लागेका हौँ । सो क्षेत्रमा यसअघि घरायसी प्रयोजनका लागि केरा खेती हुदै आएको थियो । परिक्षणका लागि केही कृषकले धेरै संख्यामा लगाएको केराले उत्पादन र आम्दानी हुन थालेपछि अरु पनि आकर्षित भएका हुन् । गाउँभरी खेरा खेती भएको छ । यसअघि रघुगंगा गाउँपालिकाको २ र ३ नम्बर वडामा दुई वटा केरा खेती गर्ने कृषकको समूह थियो । दुई वटै समूहलाई एकिकृत गरेर केरा पकेट विकास कार्यक्रम सुरु गरिएको गाउँपालिकाका कृषि शाखा संयोजक मनोज सुबेदीले बताए । गत आर्थिक वर्षमा गाउँपालिकाले सात लाख पचास हजार रुपैँया बिनियोजन गरेको केरा पकेट कार्यक्रमलाई कृषकहरुले पनि त्यती नै लगानी साझेदारी गरेका छन् । एक सय रोपनीमा स्थानीय हजारी जातको केराका नयाँ बिरुवा रोपिएको छ, कृषि शाखा संयोजक सुबेदीले भने कार्यक्रममार्फत उपकरण, मल, बिषादीमा सघाएका छौँ । सिचाईका लागि एक हजार पाँच सय मिटर पाइप खरिद गरेका समूहले पाँच हजार छ सय वटा नयाँ केराका बिरुवा रोपेका छन् । दुई वटा खाडल खन्ने उपकरण र पाँच वटा यान्त्रिक हलोका साथै गोठेमल, रासायनिक मल, केराको बिउ खरिदमा अनुदान दिएको छ । एक जना कृषकले एक सय देखि पाँच सय वटा केराका बिरुवा रोपेका छन् । कृषकको आयआर्जन वृद्धि र जिवनस्तर सुधारका लागि राम मन्दिरलाई केरा खेतीको पकेट क्षेत्रको रुपमा विकास गर्न लागिएको रघुगंगा गाउँपालिका२ भगवतिका वडा अध्यक्ष रिम कटुवालले बताए ।"
ड्याट्सनकाे 'डाट्सन फेस्टिभ हट डिल' योजना सार्वजनिक,"काठमाडौं : ड्याट्सनले 'डाट्सन फेस्टिभ हट डिल' योजना सार्वजनिक गरेको छ । नेपालमा ड्याट्सन गाडीको आधिकारिक बिक्रेता पायोनियर मोटोकर्प प्रालिले चाँडवाडको अवसर पारेर नेपाली बजारमा 'ड्याट्सन फेस्टिभ हट डिल' योजना सार्वजनिक गरेको हाे । कार खरिद गर्ने व्यक्तिहरुका लागि चाँडवाड एक सुवर्ण मौका पनि हो भन्ने कुरालाई मध्यनजर गर्दै कम्पनीले नेपालीहरुको महान् चाँड दसैंको अवसरमा यो आकर्षक योजना प्रस्तुत गरेको छ । यस योजनामा ग्राहकलाई कूल रु २०४१५२ बराबरको विशेष सुविधा, रु १२५००० नगद छुटको साथै कार खरिद गर्ने ग्राहकलाई रु २७९९९ मूल्य पर्ने रेडमी नोट १० एस प्रदान गरिने छ । साथै १ वर्षको बीमा तथा सवारी कर, वारेन्टि तथा सर्भिसिङ्गको व्यवस्था पनि गरिएको छ । ग्राहकलाई तत्काल फाइनान्स तथा एक्स्चेन्ज सुविधाको व्यवस्था पनि गरिएको छ । यो योजना नेपाल अधिराज्य भर रहेका ड्याट्सन सोरुमहरुमा लागू हुनेछ ।"
जनशक्ति अभावमा बर्दिया अस्पताल,"गुलरिया : बर्दिया अस्पतालबाट बहिरंग, अन्तरंग, आकस्मिक, मातृशिशु, शल्यचिकित्सा, जेष्ठ नागरिक उपचारलगायतका एक दर्जन बढी स्वास्थ्य सेवा उपलब्ध छ । तर, अस्पतालसँग जनशक्ति अभाव छ। आवश्यक जनशक्ति अभावमा अस्पताललाई सेवा प्रवाहमा कठिनाइ भएको छ। जिल्लाको साढे ४ लाख जनसंख्यालाई १० जना दक्ष चिकित्सकसहित २ सय १५ जना कर्मचारी आवश्यक पर्छ । तर जिल्लाकै जेठो अस्पतालमा ३ जना चिकित्सकसहित १ सय ८ जना कर्मचारीको भरमा सेवा प्रवाह भइरहेको छ । बर्दिया अस्पतालका प्रमुख डाक्टर सुभास पाण्डेयले बर्दिया अस्पतालमा ५० प्रतिशत दरबन्दी रिक्त रहेको बताए। दरबन्दी अभावका कारण सम्पूर्ण सेवा प्रभाव गर्न कठिन छ । प्रविधि र प्राविधिक अभावमा अस्पतालमै उपचार पाउन सक्ने बिरामीलाई अन्यत्रै रेफर गर्नुपर्ने बाध्यता छ । जिल्लामा सिकिस्त बिरामीहरुका लागि अक्सिजनसहितको उच्चस्तरीय सेवा (हाई डीपेन्डेन्सी युनिटएचडीयु) तथा आइसीयू सेवा संचालनका लागि ल्याइएका वेड लगायतका सामग्रीहरु पूर्वाधारलगायत दक्षजनशक्ति अभावमा थन्किएका छन् । गुणस्तरीय स्वास्थ्य सेवा प्रवाहका लागि स्वास्थ्य सामग्रीहरु आएपनि भवनलगायत कर्मचारी अभावका कारण संचालनमा आउन सकेका छैनन् । अस्पतालमा बिरामीका लागि अक्सिजनसहितको उच्चस्तरीय सेवा संचालन गर्न ल्याइएका वेड, मोनिटर, अक्सिजनलगायतका सामग्रीहरु भौतिकपूर्वाधार लगायत दक्षजनशक्ति अभावमा कोठामै थन्किएको छ। पाण्डेले उच्च सेवा सञ्चालनका लागि २५ वटा वेड, २५ वटा मोनिटर, २५ वटा अक्सिजन सिलिण्डर लगायत औजार, उपकरण अस्पतालको स्टोरमै थन्किएको बताए । अस्पतालमा अक्सिजन प्लान्ट समेत जडान भइसकेको छ । बर्दियाका ८ वटै पालिकाको सहयोगमा सुरु गरिएको भवन निर्माण कार्य अन्तिम चरणमा पुगेको छ । यथाशिघ्र एचडीयू सेवा प्रवाहको तयारीमा रहेको अस्पतालसँग दक्षजनशक्तिको धेरै अभाव छ । एचडीयु संचालनका लागि थप ५३ जना जनशक्ति आवस्यक पर्छ । प्रमुख पाण्डेयले थपे उच्च स्तरिय सेवा संचालनका लागि करार ३२ जना स्टाफनर्श, २ जना फिजिसियन सहित ८ जना मेडीकल अफिसर डाक्टर, २ कार्यालय सहयोगी लगायत १ जना इलेक्ट्रिसियन कर्मचारी प्रदेश सरकारसमक्ष माग गरिसकेका छौं अहिलेसम्म जनशक्ति आउने कुनै लक्षण देखिदैन । अस्पतालबाट लैंगिक हिंसा व्यववस्थापन, सामाजिक सेवा इकाइ, विमा सेवा सञ्चालनमा छ । हाडजोर्नी, मुटुरोग, नाक,कान, घाँटी, छाला रोग बाहेकका सम्पूर्ण सेवा उपलब्ध गराउँदै आएको छ । अस्पतालका थुप्रै समस्या र अभावहरु छ सम्बन्धित निकायले चाँसो दिए अस्पतालमार्फत प्रभावकारी सेवा दिन हामी तयार भएको प्रमुख पाण्डेयले बताए। बर्दिया अस्पताल जिल्लाकै पूरानो अस्पताल भएकाले यसका सेवाहरुलाई समय साक्षेप बनाउन आवश्यक छ । दरवन्दी अभाव भएपनि अस्पतालले गुणस्तरिय सेवा प्रवाह गरेका कारण स्थानीय लाभान्वित छन् । धेरैजसो रोगको उपचारका लागि भारत जानुपर्ने अवस्थाको अन्त्य हुँदैछ ।"
दम गुमाउँदै टेलिकम,"सञ्चार क्षेत्रको विकासमा नेपाल टेलिकमको योगदान महत्त्वपूर्ण छ। सरकार मातहत रहेकाले क्षमताको विकास गर्दै नागरिकलाई सेवा दिन योजना बनाए निर्णय गर्न असहज छैन। लगानी गर्ने स्रोतको अभाव हुँदैन। आम्दानी पनि राम्रै हुने क्षेत्र भएकाले झट्ट हेर्दा यो संस्था पनि घाटामा छ र ? भन्ने प्रश्न उठ्छ। निजी क्षेत्रसँग प्रतिस्पर्धा गर्दै आफूलाई स्थापित गर्ने चुनौतिबाहेक खासै समस्या यस्ता सरकारी निकायमा हुँदैन। तर, राम्रो आम्दानी गरेर सरकारी ढुकुटी भर्न सक्ने यस्ता निकाय नै घाटामा गएको भेटिन्छन्। अनियमितताको चाङ यस्तैमा थपिन्छन्। काम गर्न सक्ने ठाउँ धेरै भए पनि व्यवस्थापन भद्रगोल हुन्छ। अहिले नेपाल टेलिकम पनि यस्तै रोगको सिकार भएको छ। नेपाल टेलिकम राष्ट्रको सञ्चार नाराको जति शान छ, पारा त्यस्तो छैन। बढ्दो अनियमितता, आर्थिक अनुशासनहीनता एवं व्यवस्थापकीय अक्षमताका कारण कम्पनी तीव्र घाटामा छ। कमिसनको चक्कर र अपारदर्शी खर्च प्रणालीले सेवा डामाडोल छ। संस्था नै डुब्ने अवस्थामा छ। इन्टरनेट ब्यान्डविथ शुल्कबापत टेलिकमले ठूलो रकम घाटा व्यहोरेको छ। एउटै लाइनबाट टेलिफोन, तीव्र गतिको इन्टरनेट र टेलिभिजनसमेत चलाउन सकिने (एफटीटीएच) घोषणा अनुसार काम भएन। फोरजी सेवा विस्तारमा हेलचेक्र्याइँ गर्दा ठूलो मात्रामा नाफा गुमायो। काम अझै भएको छैन। आवश्यक सामान खरिद गर्दा आर्थिक अनुशासन पालना नगर्नु मुख्य रोग नै बनेको छ। व्यवस्थापनको अक्षमताका कारण यस्ता समस्या दैनिक थपिँदैछ। २०७४७५ मा १७ अर्ब ४८ करोड नाफा कमाउने टेलिकम २०७६७७ मा एक करोड तल आइपुगेको छ। नेपालको कुल जनसंख्याभन्दा बढी मोबाइलको पहुँच छ। इन्टरनेट सेवा र टेलिफोन पनि उतिकै प्रयोग भइरहेको छ। मोबाइलमा डाटा चलाउने र नयाँ सेवा खोजी गर्नेको संख्या घट्दैन। यी सबै सेवामा नेपाल टेलिकम नै पहिलो प्राथमिकतामा पर्छ। उसले दिने सेवामा चित्त नबुझे मात्रै सेवाग्राहीले अन्य विकल्प खोज्छन्। सेवाग्राही खोज्नुपर्ने अवस्था टेलिकमलाई हुँदैन। तर, समय अनुकूल आफूलाई विकास गर्न र नयाँ सेवा दिनमा टेलिकम पछि पर्दा सेवाग्राही खोज्नुपर्ने अवस्थामा टेलिकम पुगेको छ। प्रविधिमा प्रतिष्पर्धा गर्ने समय व्यवस्थापनको लापरबाहीले अर्बौं लगानीका लाइफलाइन र ड्रिम प्रोजेक्ट हरू लथालिंग अवस्थामा छन्। टेलिकमको इतिहास गर्व गर्न लायक थियो। १९९१ सालमा टेलिफोन हेड अफिस, २०१६ मा विभाग, २०२६ मा समिति हुँदै २०३१ मा संस्थान र कम्पनी ऐन, २०५३ को प्रावधानअनुरूप मन्त्रिपरिषद्को निर्णयबाट २०६१ वैशाख १ गते टेड नेम नेपाल टेलिकम सम्बोधन भयो। समयअनुकूल संस्थालाई परिवर्तन गर्न सरकारले कञ्जुस्याइँ गरेन। तर, विकसित प्रविधि पच्छ्याउन, प्रतिस्पर्धा गर्न र आफूलाई आर्थिक रूपमा व्यवस्थित गर्न भने टेलिकम चुकेको छ। यसको दोष नेतृत्व लिने कर्मचारीलाई नै जान्छ। किनकि राम्रो हुँदा पनि स्यावास् उनीहरूले नै पाउने हो। २०७५ मा प्रबन्ध निर्देशकको जिम्मेवारी डिल्लीराम अधिकारीले लिएसँगै टेलिकम आर्थिक रूपमा निकै ओरालो लागिरहेको सार्वजनिक तथ्यांकले नै पुष्टि गर्छ। यो समयमा नै ४८ करोड नाफा कमाउने टेलिकम एक करोड सीमित हुन पुग्यो। अब नेपाल टेलिकम बजारमा टिक्न नियमित भरपर्दो, सर्वसुलभ र अत्याधुनिक सेवा पस्कनुको विकल्प छैन। अहिलेकै अवस्था रहे संस्था बन्द गर्ने अवस्थामा नपुग्ला भन्न सकिँदैन। टेलिकमको हरेक सेवाबाट आम्दानी ह्रास बढ्दैछ। पछिल्लो वर्ष सबै सेवाका आम्दानी ऋणात्मक छन्। आर्थिक पक्ष मजबुत नभए अन्य काम पनि अघि बढ्न नसक्नु स्वाभाविक हो। टेलिकम घाटामा जानु राष्ट्रलाई आर्थिक रूपमा ठूलो क्षति पुग्नु हो। सरकार पनि यसको समाधान गर्न गम्भीर नभएको देखिन्छ। यस्ता निकायमा हुने नियुक्तिमा राम्रा मान्छे नपुग्नु पनि समस्याको मुख्य कारण हो। यस भित्रका अनियमितता रोक्ने पाटो धेरै छन्। यो घाटा घटाउने र प्रविधिमा फड्को मार्ने समय हो। काम नगर्ने र अनियमितता गर्नेलाई कारबाही गर्ने कानुन र नियम प्रशस्त छन्। मात्र यसलाई प्रयोग गर्न सरकारको आँट आवश्यक छ।"
कोभिडका नाममा स्थानीय तहको मनपरी,"काठमाडौं : सिन्धुलीको हरिहरपुरगढी गाउँपालिकाले कोभिडको समयमा २४ हजार थान साबुन खरिद गयो। तीमध्ये पाँच हजार दुई सय ६० वितरण भएको र एक सय ४४ वटा मौज्दात देखियो। तर, चार लाख ९० हजार मूल्यको १८ हजार पाँच सय ९६ थान साबुन गायब छ। महालेखाको ५८ औं प्रतिवेदनअनुसार स्थानीय तहमा कोभिड नियन्त्रण, क्वारेन्टाइन व्यवस्थापन, राहत वितरण र स्वास्थ्य सामग्री खरिदमा मनपरि गरेको पाइएको छ। प्रतिवेदनका अनुसार महोत्तरीको मटवानी नगरपालिकाले क्वारेन्टाइन व्यवस्थापनामा २४ लाख रुपैयाँ खर्च गयो। जसमध्ये १८ लाख ५३ हजारको खरिद आदेश, माग फारम र दाखिला रिपोर्ट नै छैन। झापाको मेचीनगर र अर्जुनधारा नगरपालिकाले कोभिड व्यवस्थापनको बजेटबाट सवारीसाधन मर्मत तथा भाडामा आठ लाख ८ हजार खर्च गरेको पाइएको छ। बाराको निजगढ नगरपालिकाले कोरोना कोषबाट आगलागी र बाढी पीडितका लागि दस लाख ६४ हजार खर्च गरेको छ। डोटीको बडीकेदार गाउँपालिकालगायत ९ स्थानीय तहले कोरोना नियन्त्रणका लागि कोषको परिचालन नगरी अन्य शीर्षकमा विनियोजित बजेटबाट चार करोड ५६ लाख ६५ हजार खर्च गरेका छन्। लुम्बिनी प्रदेशको रुन्तिगढी गाउँपालिकाले कोरोना महामारी रोकथाम तथा उपचारका लागि सोही नामको अर्को कोष खडा गरी १८ लाख ५८ हजार भत्तामा खर्च गरेको छ। जनकपुर नगरपालिकाले खान नमिल्ने चामल राहतमा वितरण गर्न खोज्दा स्थानीयले फिर्ता गरिदिए। तर, बिल भर्पाइमा भने सडेको चामलको तीन लाख ९५ हजार रकम पनि नगरपालिकाको कोषबाट तिरेको उल्लेख छ। महालेखाको प्रतिवेदनअनुसार बिनाकार्ययोजना प्रदेश १ का एक सय ३२ स्थानीय तहले एक अर्ब १४ करोड खर्च गरेका छन्। प्रदेश २ का एक सय ३६ स्थानीय तहले २ अर्ब ३३ करोड, बागमतीका ९८ स्थानीय तहले ९६ करोड ३७ लाख, गण्डकीका ८५ स्थानीय तहमा ६६ करोड ३९ लाख, लुम्बिनीका ९३ स्थानीय तहले १ अर्ब १० करोड, कर्णालीका ४७ स्थानीय तहले ६२ करोड ४० लाख र सुदूरपश्चिममा ७९ स्थानीय तहले ९० करोड बिनाकार्ययोजना खर्च गरेका छन्। यसरी खर्च गर्दा अत्यावश्यक क्षेत्रमा बजेट कम हुने र न्यून खर्च पुग्ने क्षेत्रमा बढी खर्च भई स्रोत र साधनको प्रभावकारी उपयोग नहुने स्थिति सिर्जना हुन्छ, महालेखा प्रतिवेदमा उल्लेख छ। सहिद लखन गाउँपालिका गोरखाले एक हजार ९ सय २१ रुपैयाँमा पीपीई खरिद गरेकोमा देवघाट गाउँपालिका तनहुँले १० हजारमा पीपीई खरिद गरेको पाइएको छ। यस्तै, गोरखाको बारपाक सुली गाउँपालिकाले दुई हजार ९५ को दरले पीपीई खरिद गरेको छ भने तनहुँको ब्यास नगरपालिकाले ६ हजार ८६ का दरले पीपीई खरिद गरेको महालेखाको प्रतिवेदनमा छ। कोरोनाका नाममा विभिन्न स्थानीय तहले उपचारमा संलग्न स्वास्थ्यकर्मीका लागि स्यानिटाइजर, मास्क, पीपीईलगायतका सामग्री सोझै प्रक्रियाबाट खरिद गरेका थिए। खरिदमा एकरूपता छैन। स्याङ्जा गल्याङ नगरपालिकाले ३५ रुपैयाँका दरले खरिद गरेको माक्स वालिङ र गोरखा नगरपालिकाले १० रुपैयाँका दरले खरिद गरेका छन्।"
माछालाई चारो हाल्न गएका युवाको पोखरीमा डुबेर मृत्यु,विराटनगर : मोरङको मिक्लाजुङमा एक युवाको शव पोखरीमा डुबेको अवस्थामा फेला परेको छ। मिक्लाजुङ गाउँपालिका७ सिसौलीका १८ वर्षीय नारायण बोहोराको पोखरीमा डुबेर मृत्यु भएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। बोहोरा पोखरीका माछालाई चारो दिनका लागि भनेर सोमबार दिउँसो घरबाट निस्किएको प्रारम्भिक अनुसन्धानबाट खुलेको डीएसपी श्रेष्ठले बताए। पोखरीमा डुबेर उनी बेपत्ता भएको जानकारी स्थानीयले प्रहरीलाई दिएका थिए। इलाका प्रहरी कार्यालय मधुमल्लाको टोलीले खोजी गर्ने क्रममा दिउँसो ३ बजेतिर डुबेर मृत्यु भएको अवस्थामा शव फेला पारेको श्रेष्ठले बताए। थप अनुसन्धानकाे लागि मृतकको शव पोस्टमार्टमका गर्न उर्लाबारीको मंगलबारेमा पठाइएकाे प्रहरी स्राेतले जानकारी दिएकाे छ।
विकास बैंकको नाफा साढे ५ अर्ब,"काठमाडौं : राष्ट्रिय स्तरका विकास बैंकले गत आर्थिक वर्षमा साढे ५ अर्ब रुपैयाँबराबरको नाफा आर्जन गरेका छन्। सञ्चालनमा रहेका ८ राष्ट्रियस्तरका विकास बैंकले ५ अर्ब ५९ करोड ८८ लाख ४९ हजार रुपैयाँबराबरको नाफा आर्जन गरेका हुन्। यो दर अघिल्लो आर्थिक वर्षको दरभन्दा ६८९५ प्रतिशतले बढी हो। अघिल्लो आर्थिक वर्ष २०७६७७ मा यस्ता बैंकहरूले ३ अर्ब ३१ करोड ३९ लाख २१ हजार रुपैयाँबराबरको नाफा गरेका थिए। गत आर्थिक वर्ष २०७७७८ मा सबैभन्दा बढी मुक्तिनाथ विकास बैंकले नाफा आर्जन गरेको हो। तर, अघिल्लो वर्षको तुलनामा अत्यधिक नाफा आर्जन गर्नेमा कामना विकास बैंक अगाडि आएको छ। यो अवधिसम्म मुक्तिनाथले १ अर्ब १५ करोड ९ लाख रुपैयाँको हाराहारीमा नाफा गरेको छ। यो अघिल्लो वर्षको तुलनामा ६२६९ प्रतिशतले बढी हो। यही बैंकले अघिल्लो आवमा ७० करोड ७४ लाख नाफा कमाएको थियो। मुक्तिनाथ बैंकका प्रमुख कार्यकारी अधिकृत प्रद्युम्न पोखरेलले बैंकको नाफा बढ्नुमा पुँजीको लागत बढेको बताए। नाफा बढी भए पनि रिटर्न अन इक्विटी (आरओई) घटेको उनेको गुनासो छ। नेपाल डेभलपमेन्ट बैंकर्स संघका अधयक्षसमेत रहेका पोखरेलका अनुसार विकास बैंकको पुँजी लगानी बढेकै अनुपातमा निक्षेप, कर्जाजस्ता व्यवसाय पनि बढेको छ। कोभिडको प्रभाव नपरेको भए नाफाको दर अझै बढ्न सक्ने उनको आँकलन छ। केन्द्रीय बैंकले कर्जा नोक्सानी व्यवस्था (प्रोभिजन) को सीमा असल कर्जामा १३ प्रतिशत पुयायो। यद्यपि यो राम्रो पक्ष हो, उनले भने। तुलनात्मक रूपमा व्यवसायको वृद्धि विकास बैंकमा बढी भएको उनको तर्क छ। निक्षेप र कर्जामा पनि राम्रै वृद्धि देखिएको छ। नेपाल राष्ट्र बैंकको ११ महिनाको तथ्यांकलाई विश्लेषण गर्ने हो भने विकास बैंकको निक्षेप वृद्धिदर करिब १७ प्रतिशतले बढेको छ। यसको तुलनामा वाणिज्य बैंकको यस्तो वृद्धिदर १४ प्रतिशत मात्रै देखिन्छ। यो अवधिमा केही विकास बैंक वाणिज्य बैंकसँग गाभिएका(मर्जर) थिए। गाभिएपछि सबै कारोबारको दायित्व वाणिज्य बैंकमा सर्छ, उनले भने, विकास बैंकबाट निजी क्षेत्रमा भएको लगानी वृद्धि २६ प्रतिशत छ। मर्ज भएका विकास बैंकहरूको व्यवसाय वृद्धि भएको हो। यसरी व्यवसाय बढेपछि नाफा दर बढ्नु स्वाभाविक हो। कोभिड महामारीबीच बन्दाबन्दी भएर बजार खुलेपछि व्यवसायमा राम्रो वृद्धि भएको उनको अनुभव छ। दोस्रो बढी नाफा गर्ने बैंकमा गरिमा विकास बैंक छ। यसले गत आवमा ८२ करोड ५२ लाख रुपैयाँ बराबरको नाफा हात पारेको थियो। यो अघिल्लो आर्थिक वर्षको भन्दा ४२९७ प्रतिशतले बढी हो। अघिल्लो आवमा ५७ करोड ७२ लाख रुपैयाँ यो बैंकले नाफा गरेको थियो। उक्त बैंकको लाभांश क्षमता भने १८७० प्रतिशत छ। यसैगरी ज्योति विकास बैंकले ७४ करोड १६ लाख रुपैयाँ कमाएको छ। यो अघिल्लो वर्षको तुलनामा ५१८४ प्रतिशतले बढी हो। यो बैंकले अघिल्लो आवमा ४८ करोड ८४ लाख नाफा आर्जन गरेको थियो। यसले गत आवको वितरणयोग्य नाफाबाट लगानीकर्तालाई १५६८ प्रतिशत लाभांश दिन सक्ने अवस्थामा पुगेको छ। महालक्ष्मी विकास बैंकले ७३ करोड रुपैयाँ कमाएको छ। अघिल्लो आवमा ४२ करोड ८५ लाख कमाएको थियो। तुलनात्मक रूपमा यो नाफा ७१०४ प्रतिशतले बढेको हो। यसको लाभांश क्षमता १६९६ प्रतिशत छ। यता कामना विकास बैंकले पनि ७० करोड २ लाख ४० हजार रुपैयाँ खुद नाफा आर्जन गरेको छ। अघिल्लो आवमा ११ करोड ९७ लाख रुपैयाँ यसले आर्जन गरेको थियो। यो बैंकले अघिल्लो वर्षको तुलनामा ४८४९६ प्रतिशतले नाफा बढी कमाएको हो। यसको लाभांश क्षमता १६३८ प्रतिशत छ। यस्तै लुम्बिनी विकास बैंकको नाफा ५२ करोड रुपैयाँ पुगेको छ। अघिल्लो आवमा यसको नाफा ३७ करोड ८५ लाख रुपैंयाँ थियो। यसको लाभांश क्षमता १२७६ प्रतिशत छ। यस्तै साइन रेसुङ्गा डेभलपमेन्ट बैंकले ५१ करोड नाफा कमाएको छ। यसको लाभांश क्षमता १११२ प्रतिशत छ। यो बाहेक सांग्रिला डेभलपमेन्ट बैंकले ४२ करोड रुपैयाँ नाफा गरेको छ। यसको लाभांश क्षमता १०५४ प्रतिशत छ। राष्ट्रिय स्तरका वाणिज्य बैंकमध्ये बढी नाफा गर्नेमा मुक्तिनाथ बैंक अघि देखिए पनि नाफा वृद्धिदर बढाउनेमा कामना विकास बैंक अग्रपंक्तिमा छ। राष्ट्रियस्तरका ८ विकास बैंकको वार्षिक वित्तीय विवरण सार्वजनिक भए पनि यो बाहेकका १ जिल्लेदेखि १० जिल्लासम्मका सबैको विवरण सार्वजनिक भएको छैन। हाल १८ विकास बैंक सञ्चालनमा छन्। यसैबीच राष्ट्रियस्तर बाहेकका केही बैंकको नाफा दर भने संकुचित भएको छ। गत आवको वार्षिक वित्तीय प्रतिवेदनअनुसार नारायणी डेभलपमेन्टको नाफा १ करोड ६ लाख ७१ हजार रुपैयाँले ऋणात्मक देखिएको छ। गत आवमा मितेरी डेभलपमेन्टले १५ करोड ५५ लाख ५७ हजार रुपैयाँ नाफा गरेको थियो। यस्तै सप्तकोसी डेभलपमेन्टले ३ करोड ६ हजार र सिन्धु विकासले ३ करोड १८ लाख ९५ हजार खुद नाफा कमाएको छ।"
इन्द्रावती ड्याम छेउमा निरन्तर पहिरो,"सिन्धुपाल्चोक : पाँचपोखरी थाङ्पाल गाउँपालिका८ लाँगर्चे इन्द्रावती तेस्रो जलविद्युत् आयोजनाको ड्यामसाइटमा ठूलो पहिरो गएको छ। गए राति ९ बजे गएको पहिरामा मेगा बैंकमा कार्यरत कर्मचारीको एक मोटरसाइकल पुरिएको छ भने मानवीय क्षति भने नभएको स्थानीयवासी राजन भुजेलले जानकारी दिए। अहिले पनि पहिरो निरन्तर खसिरहेकाले जोखिम रहेको जलविद्युत् आयोजनाका प्रमुख मानोलक श्रेष्ठले जानकारी दिए। निरन्तरको वर्षापछि आएको पहिराले मेलम्ची भेताङग जोड्ने मोटरबाटोमा पनि क्षति पुगेको छ। यस क्षेत्रमा पैदल हिँड्नसमेत अति डरमर्दो अवस्था रहेको भुजेलले बताए। असार १ र त्यसपछिका बाढीपहिराले यस सडकमा यातायातका साधन चलेका छैनन्। पहिरो ठूलो भएको, पुल बगाएको तथा जताततै सडक क्षति भएकाले मर्मतमा समस्या भएको गाउँपालिकाले जनाएको छ।"
विजेता खेलाडीले अभ्यास गर्न पाएनन्,"पोखरा : १८औं एसियाली खेलकुद (एसियाड) मा २० वर्षपछि नेपाललाई रजत पदक दिलाएका प्याराग्लाइडिङ खेलाडीले अभ्यासका लागि आकाश नपाएको गुनासो गरेका छन्। इन्डोनेसियामा भएको १८औं एसियाली खेलकुदमा प्याराग्लाइडिङमा रजत पदक जितेका खेलाडीले प्रशिक्षणका लागि जिल्ला प्रशासन कार्यालयबाट अनुमति नपाएको बताएका हुन्। सविता राजभण्डारीले बैंकक एसियाली खेलकुदमा तेक्वान्दोबाट नेपाललाई पहिलो पटक रजत पदक दिलाएको २० वर्षपछि प्याराग्लाइडिङमा नेपालले ऐतिहासिक रजत पदक जितेको थियो। नेपाललाई विमल अधिकारी, विशाल थापा, विजय गौतम, सुशील गुरुङ र युकेश गुरुङले ऐतिहासिक पदक दिलाएका थिए। उनीहरूले पुरुष टिम क्रसकन्ट्री इभेन्ट्समा रजत पदक जितेका थिए। योगेश भट्टराईले प्रमुख प्रशिक्षक र सानोबाबु सुनुवार सहायक प्रशिक्षकको जिम्मेवारी सम्हालेका थिए। रजत पदक विजेता टोलीका कान्छा खेलाडी युकेश गुरुङ त्यही इतिहास दोहोर्याउने गरी अभ्यास गरिरहे पनि कोभिड१९ का कारण अभ्यास गर्न समस्या भएको उनले बताए। पहिलो लकडाउन खुकुलो भएपछि दोस्रो लकडाउन नहुँदासम्म प्याराग्लाइडिङको अभ्यास गरिरहेको थिएँ। दोस्रो लकडाउन खुलेर अन्य गतिविधि सामान्य बन्दै गए पनि प्याराग्लाइडिङको अभ्यास गर्न रोक लगाइँदा हामीले प्रशिक्षण गर्न पाएनौं, उनले भने। नेपाली टोलीका अर्का सदस्य विजय गौतमले प्रशिक्षणका लागि सराङकोटमा जाँदा सुरक्षाकर्मीले रोक्ने गरेको बताए। आकाशमा यात्रु लिएर जहाज उडिरहेका छन्। सडकमा सार्वजनिक साधन पनि भरिभराउ यात्रु लिएर गुडेका छन्, उनी भन्छन्, तर, आकाशमा एक्लै उडेर प्रशिक्षण गर्दा पनि प्रशासनले रोकेकोमा चित्त दुखेको छ। प्याराग्लाइडिङ खेलमा सोलो (एकल उडान) र टेन्डम (ब्यवसायिक रुपमा यात्रु लिएर) उड्ने गरिन्छ। ब्यवसायिक उडान रोके पनि एक्लै आकाशमा उडेर नियमित प्रशिक्षण गर्न प्रशासनले रोक लगाउन नहुने उनी बताउँछन्। प्याराग्लाइडिङ खेलाडीहरूले आफ्नै मेहनत र आफ्नै खर्चमा किनेको प्याराबाट उडेर रजत पदक जितेका थिए। अहिले पनि सरकारले प्याराग्लाइडिङ खेलका लागि प्रशिक्षकलगायत कुनै पनि सहयोग नगरेको उनीहरू बताउँछन्। नेपाल हवाई खेलकुद संस्थाका पूर्व अध्यक्ष तथा नेपाली टोलीका प्रमुख प्रशिक्षक योगेश भट्टराईले एक्लै प्रशिक्षण लिन खोज्दा प्रशासनले रोक्न नहुने बताउँछन्। नेपाल हवाई खेलकुद संस्थाका अध्यक्ष कृष्ण भण्डारीले लामो समय प्याराग्लाइडिङको उडान नहुँदा थन्किएर रहेका महंगा प्यारा नै कुहिने र मक्किने अवस्था आएको उनले बताए। उनले ब्यावसायिक उडानभन्दा पनि पहिलो चरणमा एकल उडानका लागि जिल्ला प्रशासन कार्यालयसँग अनुमति मागे पनि नदिएको बताए। एक्लै उडान भरेर अभ्यास गर्ने प्याराग्लाइडिङ खेलाडीले पनि उडान अनुमति नपाएको भण्डारीले पुष्टि गरे। पोखरामा प्याराग्लाइडिङ क्षेत्रमा ६० कम्पनीका एक अर्ब बढी लगानी रहेको भण्डारी बताउँछन्। यहाँ ३५० ब्यवसायिक प्यारापाइलटले रोजगारी पाएका छन्। सामान्य अवस्थामा तीन सय ५० पाइलट ब्यस्थ रहन्छन्, उनले भने, यहाँ १५० पाइलट विभिन्न राष्ट्रिय तथा अन्तर्राष्ट्रिय प्रतियोगितामा प्रतिस्पर्धा गर्ने गर्दछन्। अन्तर्राष्ट्रिय प्रतियोगितामा प्रतिस्पर्धा गर्न प्याराग्लाइडिङ खेलाडीको सिभिल र्याङकिङ हुन्छ। त्यस्तो र्याङकिङ व्यक्तिगत र देशको छुट्टाछुट्टै हुने खेलाडी विजय गौतम बताउँछन्। कोरोनाका कारण स्विट्जरल्यान्डमा सम्पन्न अन्तर्राष्ट्रिय प्रतिस्पर्धामा भाग लिन नपाएको उनले बताए। युरोपका विभिन्न देशमा राष्ट्रिय तथा अन्तर्राष्टिय प्याराग्लाइडिङका प्रतिस्पर्धा भइरहे पनि नेपाली प्यारापाइलटले प्रशिक्षण लिन पनि नपाएको उनले बताए। प्याराग्लाइडिङको एकल उडान रोकिए पनि पोखरा रंगशालामा साउन २६ गतेदेखि राष्ट्रिय फुटबल टोलीको प्रशिक्षण भने चलिरहेको छ। सुरुमा ३८ खेलाडीले प्रशिक्षण लिएरहेकोमा पछिल्लो समयमा २८ खेलाडीले प्रशिक्षण गरिरहेको क्षेत्रीय खेलकुद विकास समिति पोखराका कार्यालय प्रमुख लक्ष्मण योगीले जानकारी दिए। यसैगरी पोखरा रंगशालामा हक्की, आर्चरी, टेनिस, क्रिकेटलगायतका खेलको नियमित प्रशिक्षण भइरहेको पनि क्षेत्रीय खेलकुद विकास समितिका कार्यालय प्रमुख योगीले बताए। फुटबल टोलीको प्रशिक्षण अघि काठमाडौंमै पीसीआर परीक्षण गरिएको जानकारी दिए। पछिल्लो समयमा कास्कीमा कोरोना संक्रमण बढेकाले प्रशासनले सवारी साधनमा जोरबिजोर प्रणाली लागु गरेको छ। कास्कीका प्रमुख जिल्ला अधिकारी थानेश्वर गौतमले प्याराग्लाइडिङ खेलाडीले प्रशिक्षण गर्न नपाएको विषयमा थप बुझेर निर्णय गरिने बताए।"
नेहाको चर्चा,"मुम्बई : बलिउड अभिनेत्री नेहा शर्मा एक भिडियोका कारण चर्चामा छिन्। कालो बिकिनीमा गरिएको फोटोसुटको भिडियो सामाजिक सञ्जाल इन्टाग्राममा सेयर गरेपछि नेहाको चर्चा चुलिएको हो। भिडियोमा नेहालाई ग्ल्यामरस लुक्समा देख्न सकिन्छ। विभिन्न पोजमा खिचिएको भिडियो सामाजिक सञ्जालमा निकै भाइरल भइरहेको छ। उनको भिडियोलाई लाइक मात्र होइन, कमेन्टको पनि वर्षा भएको छ। धेरैले उनको तारिफ गरेका छन्। भिडियो भाइरल भएपछि नेहा शर्माका विषयमा जानकारी लिन गुगल सर्च गर्नेहरूको संख्या पनि निकै बढेको भारतीय सञ्चार माध्यमले जनाएका छन्। नेहा र उनकी बहिनी आयशा शर्माले एकै पटक फोटोसुट गराएका हुन्। आयशा पनि बलिउड अभिनेत्री नै हुन्। नेहाले मोहित सुरीको चलचित्र क्रुकमार्फत बलिउडमा डेब्यु गरेकी हुन्। सन् २०१० मा रिलिज भएको चलचित्रमा उनी इमरान हासमीसँग स्क्रिन सेयर गरेकी थिइन्। त्यसपछि उनले तेरी मेरी कहानी, क्या सुपर कुल है हम, जयन्त भाइकी लब स्टोरी, यमला पगला दिवाना२, एङ्गिस्तान, तुम बिन२, तानाजीलगायतका चलचित्रमा काम गरिसकेकी छन्। उनले पछिल्लो समय वेवसिरिज इल्लिगलमा काम गरेकी थिइन्। बलिउडसँगै उनले तेलगु र पञ्जावी चलचित्रमा काम गरिसकेकी छन्।"
विश्वभरि पढिँदैछिन् नेपाली चेली,"काठमाडौं : गोरखा ताक्लुङका रूपबहादुर परियार लुगा सिलाउँदै घरघर डुल्थे। विष्ट (त्यतिबेलाका कथित उपल्लो जातिलाई व्यक्त गरिने शब्द) कहाँ विभिन्न रंगका पोसाक बनाउँदा निस्किएका टुक्रा बटुल्थे। तिनै धरा जोडेर छोरीहरूका लागि फ्रक बनाइदिन्थे। रूपबहादुरका ११ सन्तान (१० छोरी, १ छोरा) मध्ये पाँचौं अर्थात् ठाइँली विष्णुमाया कक्षा ५ मा पढ्दा स्कुलले डेस तोक्यो। छात्रले आकाशे नीलो सर्ट र छात्राले गाढा नीलो फ्रक लगाउनै पर्ने। रूपबहादुरको व्यस्तता बढ्यो। धेरै लुगा धपेडीमा सिलाउनुपर्यो। कसैका नेपाली, कसैका चाइनिज, कसैका इन्डियन कपडा थिए। सबैका टुक्रा जोडेर विष्णुमायाको फ्रक बनेको थियो। एक सातासम्म त न सिउनी देखियो, न त फरक रंग नै। तर, जब शनिबार आमाले धोइदिइन्, रंग गएर भिन्दाभिन्दै कपडा छुट्टियो। टाटेपांग्रे बन्यो उनको फ्रक। स्कुलमा सबैले त्यसको नामै राखिदिए, नौरंगी फ्रक। उनी त्यही नौरंगी फ्रकमा फुरुक्क हुँदै स्कुल पुग्थिन्। त्यसलाई औंल्याउँदै साथीसंगीले नौरंगे भन्थे। खिसी ट्युरी र घोचपेच गर्थे। ती सबै सहेर शिक्षाको उज्यालो घाम तापिरहे विष्णुमाया दिदीबहिनीले। एकातिर चरम गरिबी, अर्कातिर दलित हुनुको दोहोरो पीडामा थिए उनीहरू। स्कुलबाट घर फिर्दा वा घरबाट स्कुल जाँदा बाटामा कथित उपल्ला जातिका घर थिए। तिर्खा लाग्थ्यो। पानी खान माग्दा उनीहरूलाई परैबाट हातमा खन्याइदिन्थे। दुई हातको अञ्जुलीमा अडिएको पानीले तिर्खा मेट्नु विवशता थियो। साथीहरूलाई भने गिलास वा अंखोरामा खाने अवसर मिल्थ्यो। बाल मस्तिष्कमा यसको नमीठो छाप बस्थ्यो। जातीय विभेदको क्रूर अमानवीयता उनीहरूले भोगे पनि बुझेका थिएनन्। बुवाआमालाई सोध्थे। उत्तर आउँथ्यो, हामीलाई अरूले पानी नचल्ने जात भन्छन्। त्यही भएर भाँडा छुन नदिएका हुन्। नेपाली समाजले अछूत बनाएकी तिनै विष्णुमाया परियारको संघर्षपूर्ण सफलता अब विश्वभरका विद्यार्थीले कक्षामा पढ्ने भएका छन्। अमेरिकाको उत्कृष्ट तीनमध्येको शैक्षिक प्रकाशन संस्था म्याकग्र हिलले हालै प्रकाशन गरेको पाठ्यपुस्तक दि राइटर्स माइन्डसेट मा उनको जीवनकथा एउटा पाठ बनेको छ। म्याकग्र हिलका लागि लिसा होइफनरले ६९२ पृष्ठको उक्त पुस्तक लेखेकी हुन्। त्यसको पृष्ठ ५९१ देखि ५९४ मा विष्णुमाया समेटिएकी छन्। त्यसको शीर्षक छ, पिस कर्पस् इन्फ्लुअन्स चेन्ज्ड माई लाइफ। म्याकग्र हिल प्रकाशन सन् १८८८ मा जेम्स एच म्याकग्र र जोन ए हिलले स्थापना गरेका थिए। यसका पाठ्यपुस्तकहरू अमेरिकामा मात्र होइन, विश्वका सयभन्दा बढी मुलुकका हाईस्कुल, कलेज र विश्वविद्यालयमा पढाइन्छन्। सन् २०२० को तथ्यांकअनुसार यो पब्लिकेसनका पाठ्यपुस्तक किन्ने ४३ लाखभन्दा बढी विद्यालय, विश्वविद्यालय, विद्यार्थी र शिक्षकप्राध्यापक छन्। एघार सयभन्दा बढी शिक्षण संस्थाहरू यसका विशेष प्रयोगकर्ता छन्। यो यति ठूलो संस्था हो कि, जसमा ५ हजार ८ सयभन्दा बढी कर्मचारी छन्। दि राइटर्स माइन्डसेट को मूल्य ८६६७ अमेरिकी डलर छ। डिजिटल कपी भने ४५ डलरबाट उपलब्ध हुन थाल्छ। यो पाठ्यपुस्तकमा विश्व चर्चित ५२ व्यक्तित्वको आलेख र जीवन कहानी समावेश छ। विष्णुमायाको अनुभूति पर्सनल ग्रोथ खण्डमा राखिएको छ। दुर्गम जिल्लाको गरिब दलित परिवारबाट विश्व विख्यात बनेकी विष्णुमायाकोे जीवनकथा धेरैका लागि प्रेरणादायी ऊर्जा बन्नेछ। अन्न ज्यालामा घरघर लुगा सिलाउँदै पुग्ने बाबुको पेसा थियो। आमा कनमाया बालबच्चा धान्नै हम्मे पर्ने हालतमा थिइन्। छाक टार्न सधैं धौधौ थियो। तैपनि बुवा आमा शिक्षा भनेपछि मरिमेट्नुहुन्थ्यो। स्कुलको शुल्क तिर्न नसक्दा वा कथित उपल्ला जातिले दुव्र्यवहार गर्दा पनि उहाँहरू सहेर पढ्न सल्लाह दिनुहुन्थ्यो, उनी ती दिन सम्झन्छिन्, त्यही सहनशीलता सफलताको द्योतक हो। यसको श्रेय बुवाआमालाई जान्छ। गोरखाको उनी पढ्ने स्कुलमा पिस कर्पका जोन बुकरमान एक शिक्षक थिए। सन् १९९० मा उनको अवधि सकियो। त्यतिबेला उनी ९ मा पढ्थिन्। पढाइमा अब्बल भएकाले जोनले उनलाई खुबै माया गर्थे। तिमीले एसएलसी पास गर्यौं भने म उच्च शिक्षामा कुनै न कुनै ढंगले अवश्य सहयोग गर्नेछु, विष्णुलाई यति आश्वासन दिएर उनी अमेरिका फर्किए। सन् १९९२ मा उनले एसएलसी सकिन्। हुलाकमार्फत् आफ्नो सफलताको सन्देश जोनसम्म पुर्याइन्। जोनले खबर पठाए, काठमान्डु गएर पढ्न थाल्नू, म पैसा पठाउँला। त्यही भरोसामा उनी गोरखाबाट काठमाडौं आइन्। आफन्तकहाँ बस्न बुवाआमाले भन्नुभएको थियो। उहाँहरूको बिजोग देखेर आफैं केही गर्ने अठोटसाथ म निस्किएँ, उनले भनिन्, केही दिन होटलमा भाँडा माझेँ। गार्मेन्टमा काम गरेँ। गार्मेन्टको चिसो भुइँमा कति रात गुजारें। जोनले पठाएको आश्वासन मात्र आयो, पैसा आएन। अन्ततः मुखै खोलेर भन्ने हिम्मत बटुलिन्। एउटा पीसीओमा गएर अमेरिकामा फोन गरिन्। कुरो त अर्कै रहेछ। पठाएको पैसा अर्कैले झ्वाम पारिरहेको रहेछ। जब त्यो थाहा भयो, जोनले अर्का साथी पामसँग सम्पर्क गराए। पाम युनिभर्सिटी अफ विस्कन्सिनका तर्फबाट काठमाडौंमा बसेर दूर शिक्षा पढाउँथे। उनीहरू दुवै जना मिलेर विष्णुमायालाई ७ सय अमेरिकी डलरको छात्रवृत्ति दिए। त्यो मेरा लागि यति ठूलो भयो कि, त्यतिन्जेलका सबै खर्च जोड्दा पनि शायद मैले त्यत्रो रकम देखेकी थिइनँ होला, उनले भनेकी छन्, यसले मलाई उच्च शिक्षामा सहयोग मात्र पुर्याएन, आत्मविश्वास बढाउनसमेत मद्दत गर्यो। आईए सकिन्। बीए सक्ने तरखरमा थिइन्, साथीकी आमा इभा कासेल काठमाडौं आइन्। त्यसले उनको जीवनमा भाग्यको नयाँ घुम्ती ल्याइदियो। छोरी, तिमी मसँग अमेरिका जान्छ्यौ पढ्न ? इभाले प्रस्ताव राखिन्। ओहो, विष्णुमायाले भनिन्, पाए त जाने थिएँ। सन् १९९९ मा अमेरिका पुगिन् उनी। एक वर्ष अंग्रेजी भाषा सिकिन्। अर्को वर्ष पाइन म्यानर कलेजले पूर्ण छात्रवृत्ति दियो। त्यहाँको पढाइमा उनी सर्वोत्कृष्ट भइन्। कलेजको प्रेसिडेन्ट कप अवार्ड जितिन्। उनले पाइन म्यानर कलेजबाटै सन् २००४ सोसल एन्ड पोलिटिकल सिस्टममा ब्याच्लर्स डिग्री गरिन्। र, बोस्टनको क्लार्क युनिर्भसिटीबाट छात्रवृत्तिमा स्नातकोत्तर तहसम्मको पढाइ पूरा गरिन्। विष्णुमाया अमेरिकाको न्युजर्सीमा बस्छिन्। घरेलु हिंसाविरुद्ध आउटरिच कोअर्डिनेटरका रूपमा कार्यरत छिन्। उनी अमेरिकाको जर्सी सिटीको रोजगारी र तालिम समितिमा सदस्य छिन्। यसअघि उनले न्युजर्सीका मेयरको सल्लाहकार समितिमा रहेर काम गरेकी थिइन्। उनले सन् १९९८ मा एसोसिएसन अफ दलित वोमिन्स एड्भान्समेन्ट अफ नेपाल (एड्वान) नामक गैरसरकारी संस्था खोलिन्। यस संस्थाले वित्तीय स्वयत्ततामार्फत महिलालाई र शिक्षाका माध्यमबाट बालबालिकालाई सशक्तीकरण गर्छ। एड्वानले हालसम्म ५० हजारभन्दा बढी नेपाली महिला र बालबालिकालाई सहयोग गरिसकेको छ। उनका संघर्षशील सत्कार्यको सम्मानस्वरूप सन् २००६ मा संयुक्त राष्ट्रसंघले ५ हजार डलरसहित ह्युमन राइट्स अवार्ड प्रदान गरेको थियो। सन् २००७ मा वल्र्ड बैंकको ११ हजार डलर राशिको अवार्ड पनि उनले पाएकी थिइन्। त्यति मात्र होइन, सेप्टेम्बर २७, २०१५ मा अमेरिकाको केन्टुकी लुइजभिल नगरले डा विष्णुमाया परियार डे का रूपमा भव्यतासाथ मनायो। यस्तो सम्मान पाउने कमै नेपाली हुन्छन्। संघर्ष, सफलता, मानव सेवा विष्णुमायाका परिचायक हुन्। उनका उल्लेख्य कार्यको सम्मानमा उनैले पढेको पाइन म्यानर कलेजले सन् २०१३ मा अनररी डक्टरेड (वियोन्ड दि पीएचडी) ले उपाधि प्रदान गरेको थियो। त्यसयता उनले आफ्नो नामअघि डाक्टरसमेत थपेकी छन्। उनी जहाँसुकै भन्ने गर्छिन्, नोथिङ इज इम्पोसिबल अर्थात् असम्भव भन्ने केही छैन। उनले चढेका सफलताका सिँढी गन्दा वास्तवमा होजस्तो लाग्छ प्रतिबद्ध भएर लाग्ने हो भने असम्भव भन्ने केही हुन्न रहेछ। त्यसको उत्तर स्वयं डा विष्णुमाया हुन्।"
ब्याजमा सहकारीको लुट,"काठमाडौं : सरकारको निर्देशनलाई अटेर गरी सहकारीले सेवाग्राहीबाट आफूखुसी ब्याजदर उठाउँदै आएका छन्। प्रभावकारी रूपमा अनुगमन नहुँदा सरकारले तोकेको ब्याज दरको सीमा नाघ्दै सहकारीले आफूखुसी ब्याजदर असुल गरेको हो। सरकारले सहकारीको ब्याज १४७५ प्रतिशतसम्मको सीमा तोकेको छ। तर सहकारीले १६ देखि २४ प्रतिशतसम्म असुलिरहेका छन्। सरकारले यो वर्ष पनि ब्याजदर सीमा पुनरावलोकन गर्ने तयारी गरेको छ। सहकारीको नियमन तथा अनुगमन तीन तहका सरकारबाट गर्ने व्यवस्था छ। तर, प्रभावकारी नियमन नहुँदा सहकारीका सदस्यले समेत सास्ती पाइरहेका छन्। तोकिएको ब्याजभन्दा चर्को ब्याजदरमा ऋण लिन सदस्यलाई बाध्य बनाइएको छ। सेवा शुल्कका नाममा ५ प्रतिशतभन्दा बढी तिर्न बाध्य बनाइएको छ। सरकारले २०७६ देखि सहकारीको ब्याजदर निर्धारण गर्र्दै आएको छ। त्यो वर्षमा १६ प्रतिशत ब्याजदरको सीमा तोकिएको थियो। सीमा तोकिएको उक्त विषयमा पनि सहकारी विभागले कुनै पनि प्रकारको अनुगमन गरेको छैन। यो विषयमा केही पीडित सदस्यले उजुरी दिए पनि अत्याधिक ब्याजदर असुल गर्ने सहकारीमाथि हालसम्म कुनै कारबाही गरिएको छैन। महालेखा परीक्षकको ५८ औं प्रतिवेदनल समेत सहकारीले १६ देखि २४ प्रतिशतसम्म ब्याज उठाउँदै आएको विषयलाई गम्भीरतापूर्वक उठान गरेको छ। कानुन उल्लंघन गरी अत्यधिक ब्याज असुल गरेका सहकारीलाई कारबाही नभएको उक्त प्रतिवेदनमा उल्लेख गरिएको छ। सहकारीको वेबसाइट परीक्षण गर्दा व्यवसाय, हाउजिङलगायतका कर्जामा १६ देखि २४ प्रतिशत ब्याजदर राखी ऋण प्रवाह गरेको देखियो, प्रतिवेदनमा लेखिएको छ, यसरी कानुनअनुसार निर्धारण भएको सन्दर्भ ब्याजदरभन्दा बढी ब्याजदर कायम गरी ऋण प्रवाह गर्ने संस्थाहरूको अनुगमन तथा निरीक्षण गरी सहकारी कानुन बमोजिम कारबाही गर्नुपर्छ। गरिबी निवारणमा टेवा पुर्याउन र रोजगारीको अवसर सिर्जना गर्न सहकारी स्थापना भए पनि महँगो ब्याजमा ऋण दिएर सदस्यको शोषण गर्न छाडिएको छैन। सहकारी ऐन २०७४ को दफा ५१ मा रजिष्ट्रारले सन्दर्भ ब्याजदर निर्धारण समितिको सिफारिसमा ब्याजदर निर्धारण तोक्ने व्यवस्था छ। विभागले २०७७ साउन १७ को निर्णयअनुसार ऋणमा अधिकतम ब्याजदर १४७५ प्रतिशत तय गरेको थियो। यसअघि २०७६ मा १६ प्रतिशत कायम गरिएको थियो। तर, सहकारीले २४ प्रतिशतसम्म ब्याज लिने गरेको प्रतिवेदनले औंल्याएको छ। आर्थिक वर्ष ७८।७९का लागि ब्याजदर तय गर्न ब्याजदर निर्धारण समितिले आवश्यक अध्ययन गर्न प्राविधिक समिति बनाइसकेको छ। समितिको अध्ययनअनुसार सहकारीको ब्याजदर झारेर १० प्रतिशत कायम हुन सक्ने देखिएको छ। सहकारी ऐनको प्रावधानअनुसार ब्याजदर तय गर्दा १० देखि ११ प्रतिशत हुन आउने देखिएको हो। तर, सहकारीले ब्याजदरको सीमा धेरै नघटाउन लबिङ गर्दै आएका छन्। राष्ट्रिय सहकारी महासंघले गत वर्ष कायम भएको १४७५ प्रतिशत सन्दर्भ ब्याजदरलाई नै निरन्तरता दिन सुझाएको छ। क वर्गका वाणिज्य बैंकहरूको औसत लिँदा ९ प्रतिशत हुन आउँछ। राष्ट्रिय सहकारी बैंकको औसत ब्याजदर १० देखि ११ प्रतिशत हुन आउँछ। नेपाल बचत तथा ऋण केन्द्रिय संघ(नेफ्स्कून) र नेफ्स्कुनका सदस्यको आधार लिँदा ब्याजदरको सीमा १३९ प्रतिशत निस्किएको छ। नेफ्स्कुनका प्रमुख कार्यकारी अधिकृत प्रकाश पोखरेलले सहकारीको ब्याजदर घट्ने बताए। सहकारीको सन्दर्भ ब्याजदर १३ देखि १४ प्रतिशत हुन सक्ने हाम्रो अध्ययनले देखाएको छ, उनले भने। सहकारी विभागका उपरजिष्ट्रार तथा प्राविधिक समितिका संयोजक सुरेन्द्रराज पौडेलले भदौभित्र सहकारीको ब्याजदरको सीमा तोकिने बताए। आगामी शुक्रबारसम्म खाका तयार गरी ब्याजदरको सीमा टुंग्याउने तयारी भएको पौडेलले बताए। औसत भारी ब्याजदर कति निस्कन्छ भन्ने बिषयमा टुंगो लागेको छैन, तर अहिले तय भएकोभन्दा केही घट्न सक्ने सम्भावना पनि छ, उनले भने। सहकारी विभागका रजिष्ट्रार लीलानाथ शर्माको संयोजकत्वमा ब्याजदर निर्धारण समिति गठन भएको हो। समितिमा राष्ट्र बैंक, अर्थ मन्त्रालय, सहकारी मन्त्रालय, सहकारी विकास बोर्डका प्रतिनिधि सम्मिलित छन्। त्यस्तै अभियानका तर्फबाट राष्ट्रिय सहकारी महासंघ, नेफ्स्कुन, राष्ट्रिय सहकारी बैंक, कृषि केन्द्रीय संघ ब्याजदर निर्धारण समितिमा प्रतिनिधित्व गरेका छन्। प्राविधिक समितिले सीमा निर्धारण गरी समितिमा प्रस्ताव लैजाने छ । मूल समितिले प्रविधिक टोलीको अध्ययनको आधारमा ब्याज दर तय गर्ने छ। विभागले गत वर्षदेखि सेवा शुल्कमा पनि अंकुश लगाउँदै आएको छ। सहकारीले १ प्रतिशतभन्दा बढी सेवा शुल्क लिन नपाउने प्रावधान छ। ब्याजदर निर्धारण समितिले बचत तथा ऋणको कारोबार गर्ने केन्द्रीय विषयगत सघंमा आबद्ध संस्था वा संघहरूको औसत ब्याजदर, सहकारी बैंकहरूको औसत ब्याजदर, क वर्गको बैंकहरूको औसत ब्याजदर आधार बनाएर सहकारीको ब्याजदर निर्धारण गर्छ।"
"एक सातादेखि इन्टरनेट सेवा अवरुद्ध, बैंकिङ कारोवार ठप्प","हुम्लाको दक्षिण भेगमा रहेको अदानचुली गाउँपालिकामा एक हप्तादेखि इन्टरनेट सेवा अवरुद्ध हुँदा यहाँका सेवाग्राहीले सास्ती खेप्नुपरेको छ । छिमेकी जिल्ला मुगुको सोरु गाउँपालिकाको सोरुकोटमा रहेको वल्र्डलिङ्कको टावरमा खराबी आउँदा अदानचुलीमा हप्ता दिनदेखि इन्टरनेट अवरुद्ध भएको हो । टावरमा खराबी आएर हप्ता दिनदेखि इन्टरनेट सेवा अवरुद्ध हुँदा यस क्षेत्रका बैंक तथा वित्तीय संस्था, स्वास्थ्य संस्था, सामुदायिक विद्यालय, गाउँपालिका र प्रत्येक वडा कार्यालयमा काम गर्न थप समस्या बनाएको छ । वडा नं १ ले लाभग्राहीले पाउने सामाजिक सुरक्षा भत्ता बैंक खातामार्फत कारोवार थाले पनि इन्टरनेट बैंकमा नहुँदा दिनहुँ भत्ता बुझ्न आउने लाभान्वित व्यक्तिलाई भुक्तानी दिन नसकेको ग्लोबल आइएमई बैंकका प्रबन्धक रमेशबहादुर रावलले जानकारी दिए। बैंकमा रहेको भिस्याड सेवाले समेत काम नगर्दा काममा थप समस्या उत्पन्न भएको उनको गुनासो थियो । भत्ता पाउने लाभग्राहीको रकम उनीहरूको बैंक खातामा जम्मा भएको भए पनि इन्टरनेट नहुँदा रित्तो हात फिर्ता हुने गरेको र दैनिक नागरिकले सास्ती खेप्नुपरेको प्रबन्धक रावलले बताए। गाउँपालिकामा सञ्चारको माध्यमका रूपमा रहेको ग्रामीण रेडियो श्रीनगरलाई समेत इन्टरनेट नहुँदा समाचार सम्प्रेषणमा थप समस्या बनाएको रेडियोका स्टेशन म्यानेजर कालीबहादुर थापाले बताए। आफूले राष्ट्रिय सञ्चारमाध्यममा समाचार पठाउने गरेकोमा हप्ता दिनदेखि इन्टरनेट सेवा नहुँदा जिल्लामा भएका समाचार सम्प्रेषण गर्न नसकेको बताए । इन्टरनेटबाट हुने वडाको सम्पूर्ण कामसमेत प्रभावित भएको वडा नं ३ का कम्प्युटर अप्रेटर राजु पार्कीले बतायो । इन्टरनेट नहुँदा इमेल, फ्याक्सबाट हुने सम्पूर्ण काम रोकिएको उनले बताए । यस क्षेत्रका स्वास्थ्य संस्था र सामुदायिक विद्यालयमा समेत काम गर्न कठिनाई आएको छ । वल्र्डलिङ्कले प्राविधिकको अभाव भएको भन्दै केही दिनपछि मात्रै मर्मतका लागि सोरु पठाउने जानकारी दिएको छ । यस्तै जिल्लाको सिमकोट गाउँपालिका७ चौगनफयामा नमस्ते टेलिफोन सेवाले राम्रोसँग काम नगरेको नागरिकले गुनासो गरेका छन् । जिल्ला बाहिर रहेका आफन्त तथा जिल्लामै एकअर्कासँग टेलिफोनमा कुरा गर्न पनि समस्या छ ।"
तेस्रो धार एमालेमै,"काठमाडौं : वरिष्ठ नेता माधव नेपालसँग पार्टी विभाजनमा नगएका उनी पक्षधर तेस्रो धार का नेताहरू एमालेमै रहने भएका छन्। १० बँुंदे सहमतिको इमान्दारीपूर्वक कार्यान्वयन गर्ने अध्यक्ष केपी ओलीको प्रतिबद्धता पछि तेस्रो धार का नेताहरू एमालेमै रहने निर्णयमा पुगेका हुन्। १० बुँदे सहमति कार्यान्वयनको समयसीमाको मोडेल बनाउन उपाध्यक्ष भीम रावल, महासचिव ईश्वर पोखरेल र उपमहासचिव विष्णु पौडेललाई जिम्मेवारी तोकिएको छ। पार्टी एकताका पक्षमा उभिएका तेस्रो धारका नेता र ओलीबीच सोमबार छलफल भएको थियो। वरिष्ठ नेता नेपालले नेकपा (एकीकृत समाजवादी) पार्टी निर्माण प्रक्रिया अघि बढाएपछि उनी पक्षधर नेताहरूले तेस्रो धार का रूपमा आफूहरूलाई उभ्याएका थिए। अध्यक्ष ओली र तेस्रो धारका नेताबीचको छलफलले १० बुँदे सहमतिलाई इमान्दारीपूर्वक समयसीमा सहित कार्यान्वयन गर्ने, मंगलबार बस्ने स्थायी समिति बैठकमा सहभागी हुने र विभाजनमा गएका नेता नेपाललाई पार्टी एकताका लागि आह्वान गर्ने सहमति जुटेको नेताहरूले बताए। सर्वोच्चको फैसलाअनुसार एमाले बिउँतिएपछि पहिलो पटक तेस्रोधारका मध्यमार्गी नेता बैठकमा जाने निर्णयमा पुगेका हुन्। मध्यमार्गी नेताको सहमतिमा नै मंगलबार स्थायी समितिको बैठक बोलाइएको छ। माधवकुमार नेपाल र मुकुन्द न्यौपानेबाहेक सबै स्थायी समिति सदस्य बैठकमा उपस्थित हुने एमालेले जनाएको छ। नवौं महाधिवेशनबाट निर्वाचित २६ सदस्यीय स्थायी कमिटी छ। २०७७ फागुन २३ मा एमाले बिउँतिएपछि नेपाल पक्षधर स्थायी समिति सदस्य कुनै पनि बैठकमा उपस्थित भएका थिएनन्। झलनाथ खनाल उपचारको लागि दिल्लीमा छन्। उपाध्यक्ष वामदेव गौतम फाटफुट बैठकमा जाने गरेका छन्। अध्यक्ष ओली र महासचिव ईश्वर पोखरेलसँग उपाध्यक्षत्रय अष्टलक्ष्मी शाक्य, युवराज ज्ञवाली र भीम रावल, उपमहासचिव घनश्याम भुसाल, सचिवहरू गोकर्ण विष्ट, योगेश भट्टराई, भीम आचार्य तथा स्थायी समिति सदस्य सुरेन्द्र पाण्डे र रघुजी पन्तले सोमबार लामो छलफल गरेका थिए। छलफलमा सचिव प्रदीप ज्ञवाली पनि सहभागी थिए। एमाले एकता जोगाउन लामो समयदेखि क्रियाशील रहेका दोस्रो तहका नेतासँग अध्यक्ष ओलीले १० बुँदे कार्यान्वयन गरी पार्टी एकताबद्ध बनाउन आफू इमान्दार रहने विश्वास दिलाएका थिए। माधव पक्षबाट पार्टी विवाद समाधानका लागि गठित कार्यदलमा रहेका र स्थायी समिति सदस्यसँग पछिल्लो समयमा तेस्रो धारका रूपमा आएको यो समूहमा ५७ केन्द्रीय सदस्य र सांसद छन्। हामीले एमाले जोगाउन अध्यक्षको ध्यानाकर्षण गरायौं, अध्यक्षले सकारात्मक रूपमा लिनुभयो, सचिव योगेश भट्टराईले भने, पार्टीमा सबैलाई समान व्यवहार गर्ने, पुराना सबै जिम्मेवारी दिनेमा प्रतिबद्धता जनाउनुभयो। १० बुँदे सहमति कार्यान्वयन प्रक्रिया अगाडि बढाउन स्थायी कमिटीको बैठकले ठोस मोडालिटी बनाउने पार्टी सचिव भट्टराईले बताए। २०७५ जेठ २ अघिकै अवस्थामा सबै तह केन्द्र, प्रदेश, जिल्ला, स्थानीय तह, वडासम्म नै क्रियाशील हुनेछन्। स्थायी कमिटीले तिथि मिति सहितको कार्ययोजना अगाडि सार्छ र केन्द्रीय कमिटीले थप परिस्कृत गरेर त्यसलाई कार्यान्वयनमा लैजान्छ,, उनले भने। स्थायी कमिटी बैठकले केन्द्रीय कमिटीको बैठक पनि बोलाउने छ। सचिव भट्टराईले २०७५ जेठ २ मा नेताहरूको जुन जिम्मेवारी थियो, यथावत रहने सहमति भएको बताए। निर्वाचन आयोगमा नेपाल नेतृत्वको नेकपा (एकीकृत समाजवादी) पार्टी दर्ताका लागि निवेदन परिसकेको छ। आयोगले सनाखतका लागि बुधबार केन्द्रीय सदस्यहरूलाई बोलाइसकेको छ। यो प्रक्रिया रोक्न अन्तिम पहलकदमीमा तेस्रोधार नेता लागेका छन्। नयाँ दल दर्ताको प्रक्रिया रोकेमा माधव नेपालसहित १४ जना सांसदमाथि कारबाही फिर्ता गराउन अध्यक्ष ओलीलाई उनीहरूले सहमत गराएका छन्। नेपाल पक्ष चन्द्रागिरि हिल्समा नेपाल पक्षले आफ्ना केन्द्रीय सदस्यहरूलाई सोमबार साँझ चन्द्रागिरि हिल्समा लगेको छ। आफ्ना केन्द्रीय सदस्यमाथि संस्थापन र तेस्रोधार नेताको प्रभाव र प्रलोभन पर्न सक्ने देखेर चन्द्रागिरि लगेको आरोप छ। केन्द्रीय सदस्यहरूलाई बुधबार हिल्सबाट सिधै निर्वाचन आयोगमा सनाखतमा ल्याउने उनीहरूको योजना छ। चन्द्रगिरिमा लगिएका नेता र सांसदलाई सम्बोधन गर्दै माधव नेपालले नयाँ पार्टी गठन गरे पनि एकताको प्रक्रिया खुला रहने बताए। उनले दोस्रो तहका नेताहरू ओलीको पाउमा लम्पसार परेको आरोप लगाए। चन्द्रगिरि हिल्समा एमालेका ६० जना केन्द्रीय सदस्य र २६ जना सांसद सहभागी भएको उनीहरूको दाबी छ। नेपालको राष्ट्रपतिसँग भेटवार्ता नयाँ पार्टी दर्तामा लागेका माधवकुमार नेपाल र राष्ट्रपति विद्यादेवी भण्डारीबीच भेटवार्ता भएको छ। नेपालले राष्ट्रपति समक्ष आफू १४ जना प्रतिनिधिसभा सदस्य माथि ओलीले गरेको कारबाही फिर्ता गराउन आग्रह गरेको र राष्ट्रपति भण्डारीले एमाले नफुटाउन नेपाललाई आग्रह गरेको स्रोतले बताएको छ।"
"छुट्टिएका नेता, जोडिएका प्रश्न","केवल नयाँ पार्टी र नयाँ नेताहरूको निर्माण मात्र होइन, नयाँ नेपालको निर्माण गर्न सक्नुपर्छ प्रतिपक्षमा रहँदासम्म अध्यादेशको निरन्तर कटाक्ष गर्ने वर्तमान सरकारले जारी गरेको नियोजित अध्यादेशलाई टेकेर वर्तमान दलहरू फूट्ने क्रम जारी छ। यसले देशलाई कति आत्मघाती परिस्थितिमा पुर्याउँछ भन्ने कुरा भविष्यले देखाउला। हुन त वर्तमान प्रधानमन्त्रीबाट बेथितिका बाक्लै फेहिरस्त विगतमा समेत नदेखिएका होइनन्। प्रधानमन्त्रीका रूपमा पहिलो सत्तारोहणदेखि नै सामान्य र स्वाभाविकभन्दा अस्वाभाविक पक्षहरूलाई टेकेर सत्ता अभ्यास गरेका कुरामाथि पार्टीभित्र अनि बाहिरसमेत कडा आलोचना भएको देखिन्छ। संविधानसभाबाट ९० प्रतिशत सभासदको हस्ताक्षरमा प्रमाणीकरण भएको संविधानलाई खाली सत्ताकै लागि संशोधनको अभ्यास गरेको भन्नेहरू पनि छन्। पजेरो, सुत्केरी भत्ता, सांसद खरिदबिक्री, सांसद पेन्सन अनि सुरासुन्दरी काण्डजस्ता विषयमा आरोपित गर्नेसमेत छन्। बेलाबखत जम्बो मन्त्रिपरिषद् बनाएको, प्रजातन्त्रलाई दरबारमा बुझाएको अनि दरबारले समेत असक्षम भनेको भनेर हाँसीमजाक पनि गर्छन्। चार वर्ष पहिले प्रहरी महानिरीक्षक काण्ड अनि प्रधानन्याधीशविरुद्घ महाअभियोगका विषयले समेत विवाद जन्माएको थियो। अहिलेको प्रधानमन्त्रीत्वमा यसरी लागेका तमाम संवेदनशील आरोपका खिलापमा काम गरेर देखाउने मौका बाबजुद सत्ताको सोच फेरि पनि राजनीतिलाई गिजोल्याउने सम्भावना देखिन्छ। प्राचीन दार्शनिक कौटिल्यले विज्ञानिक रानी भनेर व्याख्या गरेको राजनीतिलाई आमनागरिकले बुझेको फोहोरी खेलको उपमा नजिक लगिँदैछ। संसद्को सबैभन्दा ठूलो दल एमाले अनि राजनीतिमा उदीयमान नयाँ दल राजपा विभाजनको शिकार भएका छन्। अरूको विभाजनमा सहज बनाउन ल्याइएको प्रावधानले भोलि आफ्नै दलमाथि सोही प्रकारको आपत्ति नआउला भन्ने छैन। जसले जसलाई भत्काउने उद्देश्य राखेर ल्याए पनि दलहरूको विभाजन राजनीति शास्त्रका विद्यार्थी तथा जानकारलाई कहिल्यै सुखद् समचारचाहिँ होइन। यसले लोकतन्त्रलाई कमजोर बनाउँछ, दलीय अनुशासन तथा संसदीय राजनीतिको मूल्य तथा मान्यतामाथि निर्मम प्रहार गर्छ। कम्तिमा १० वर्षभित्र औसत आय पाँच हजार डलर र औसत आयु ८० वर्ष बनोस्। रोजगारी प्रत्याभूति होस्, शिक्षाले कौशलता सिकाओस्। नेताले नौतिकता देखाउन्। सम्मानित सर्वोच्च अदालतको केही पहिलेको निर्णयमा समेत अध्यादेशमार्पत मौजुदा व्यवस्थाको संशोधन प्रयास छलछाम तथा आग्रहपूर्ण भनिएको छ। यद्यपि यसको वैधानिकतामाथि फेरि अदालतबाटै निर्णय आउला। अध्यादेशले उम्रिएका दलको सोच, सफलता र सामर्थ्य भने अवश्य नागरिकको चासोको विषय हो। दलको विभाजन सनक कि संकल्प हो भन्ने दुविधा व्याप्त छ। छुट्टिनेले माउ पार्टी र उसको नेतृत्वको व्यवहार तथा सोच गलत भएको अनि नयाँ देश निर्माणार्थ फरक खालको शक्ति आवश्यक रहेको तर्क गर्छन्। सुधारका सबै परीक्षणहरू असफल भएकाले देशको विकासमा केही नयाँ चाहिएको चाहिँ सत्य हो। यद्यपि त्यो शक्ति भनेको अहिले दल फूटाएर नयाँ पार्टी खोल्नेहरूले भेला गरेको जस्तै समूह हो त भन्ने प्रश्न पेचिलो बन्दैछ। चाहिएको यस्तो विचार बोकेका दक्ष युवालाई राजनीतिमा आकर्षण गराउने दल आजको आवश्यकता हो। अमेरिकामा ओबामा ४६, रुजभेल्ट ४२ र रेगन ४३ अनि गणतन्त्र कंगोमा जोसेफ काबिला ३० वर्षमा राष्ट्रपति भए। बेलायतमा ड्याभिड क्यामरुन ४३, टोनी ब्लेयर ४२, सन् १७८३ मा विलियम पिट २४ र १९०४ मा जोन वास्टन ३७ वर्षमा प्रधानमन्त्री बने। अहिले फिनल्याण्डमा सन्ना मरिन (३४), सल्भादरमा नायव बुकेले (३९), न्युजिल्याण्डमा जसिन्दा अर्डेन (४०) प्रधानमन्त्री र फ्रान्समा इम्यानुएल म्याक्रो (४२) को राष्ट्रपतिका रूपमा सत्तासीन छन्। हाम्रो औसत आयु ६८ वर्षको हाराहारीमा छ, एउटै मानिस उतरार्धसम्म राजनीतिमा रहन्छ। माक्र्सवादी विश्लेषक नोम चोम्स्कीले यस्तै परिदृश्यलाई हेरेर फेल्ड स्टेट नामक पुस्तकमा नेपाललाई प्राविधिक रूपमा मृत मानिसहरूबाट शासित देश भनेर कटाक्ष गरेका छन्। सशक्त उर्जा, सोच, जाँगर, क्षमता र समय पनि समाप्त भएका वृद्घ मानिसहरू नै नेतृत्वको आकांक्षी बन्ने कुरुतिले देशलाई भड्खालोमा हाल्यो। युवाहरूको सघन वर्चश्व भएको राजनीति गतिशील मात्र होइन, सकारात्मक पनि हुन्छ। उनीहरूसँग देशका लागि काम गर्ने क्षमता, सोच, अठोट अनि नागरिक समर्थनसमेत रहन्छ। हाम्रोमा समय, क्षमता, सोच र सामर्थ्य भएका युवालाई राजनीतिले आकर्षण गरिरहेको छैन। अध्यादेशबाट आएका नयाँ भन्ने दलहरूमा पनि युवाको बहुलता हुने राजनीतिक अभ्यासको सोच देखिएन। राजनीतिमा विभिन्न सेवासमूहका विज्ञ मानिसको संलग्नता अहिलेको अर्को अनिवार्य आवश्यकता हो। निरन्तर अप्रवाधिक, अनभिज्ञ मानिसको प्रधानता रहँदा राजनीतिले कहिल्यै देशलाई विकासको गतिमा दौडाउन सकेन। उनीहरूसँग भाषण गर्ने र नारा घोकाएर, झन्डा बोकाएर जनतालाई वुद्घिविलासमा अल्मल्याउने कौशलताचाहिँ उच्च हुन्छ। तर कसरी विकासोन्मुख गतिविधिहरूको सघनता सम्भव बनाउने भन्ने प्राविधिक ज्ञान कम हुन्छ। तसर्थ राजनीतिमा विभिन्न क्षेत्रका विज्ञ मानिसको पदार्पण आवश्यक छ तर अध्यादेशले उदाएका दलहरू नयाँ र सृजनात्मक सोचभन्दा पनि गुटका मानिसलाई समेट्ने चौतारी बन्ने दिशामा उन्मुख छन्। नयाँ दल उदाउनु पर्ने आवश्यकता धेरै अवश्य छन्, तर अहिलेको अभ्यासका वास्तविकताले भने उक्त अभिलाषा र अभिप्रायलाई समेट्ने देखिँदैन। वास्तविकता र आवश्यकता पार्टी र यसको नाम मात्र नयाँ हुनुले चाहिँ खासै काम गर्दैन। देशमा आज नयाँ सोचको आवश्यकता छ, नयाँ योजना तथा कार्यक्रमको आवश्यकता छ। बासी, असफल अनि पूराना मानिसको भीड र अवकास प्राप्त कर्मचारीलाई आत्मसम्मान दिने चौतारी मात्र बन्दा चाहिँ कुनै पनि नयाँ दलको महत्त्व रहँदैन। उनीहरूसँग देशको समुल सकारात्मक परिवर्तनको लागि योजना हुनुपर्छ। जनताका समस्या हल गर्ने अठोट र अभ्यास हुनुपर्छ। अबको ५, १० र १५ वर्षमा देशको सामाजिक, आर्थिक, राजनीतिक, सांस्कृतिक परिवर्तन कुन गति र आयतनमा हुन्छ भन्ने स्पस्ट मार्ग चित्र हुनुपर्छ। नजिकका छिमेकीहरू उदीयमान अर्थतन्त्र भइसके। सन् १९८० ताका हामीभन्दा चार गुणा कमजोर आर्थिक अवस्था भएको थाइल्यान्ड आज हामीभन्दा ५ गुणा मजबुत छ। जापानको मुद्रा विनिमय स्तर पछिल्लो २० वर्ष झन्डै १० गुणा सबल भएको छ। कोरियाको अवस्था अनुकरणीय छ। कतार तथा साउदी अरेबियाका देशहरूका विकास हाम्रा लागि इष्या गर्न लायक छन्। त्यहाँको विकासलाई मानवनिर्मित स्वर्ग भनिन्छ। अन्तर्राष्ट्रिय रूपमा विख्यात अर्थशास्त्री जीओफ्री स्याक्स, अमेरिकी शोधार्थीद्घय इयान होलिडे र पल वेल्डिङले एसियाका थुप्रै देशलाई बाघ अर्थतन्त्र भन्छन्। यही वर्ष प्रकाशित रुष दोषीको पुस्तक द लङ गेम ः चाइर्नाज ग्रयान्ड स्ट्राटेजी टू डिस्प्लेस अमेरिकन अर्डरमा चीनले अमेरिकालाई उछिनेर संसारको पहिलो शक्ति बन्न कसरी योजना तथा कार्यक्रम निर्माणसँगै कार्यान्वयन गर्यो भन्ने सविस्तार वर्णन छ। तर हाम्रा नयाँ भनिएका दलहरूमा देश विकासको न त यस्तो कुनै विशिष्ठ सोच छ न त कुनै योजनावद्घ कार्यकम नै। हामीले हेला गरेको विहार आज भारतमा नमुना अर्थतन्त्र बन्दैछ। सिंगापुर सुवर्ण छ, तर नेपाल र नेपाली झन्झन् समस्यामा फस्दैछ, फस्दैछौं। युवा जति सबै हतारहतार खोरिया र खेत बेचेर कोरिया अनि कतार जाँदैछन्। हुने खाने युरोप र अमेरिका लाग्छन्। दलबाट छुटिएकाहरूसँग यो चरम निराशा चिर्दै युवामा आशा जगाउने र देशकै माटोमा पसिना बगाएर पौरख खन्याउन उत्प्रेरित गर्ने क्षमता के छ ? कम्तिमा १० वर्षभित्र औसत आय पाँच हजार डलर र औसत आयु ८० वर्ष बनोस्। रोजगारी प्रत्याभूति होस्, शिक्षाले चेतना र कौशलता सिकाओस्। नेताले नौतिकता देखाउन्। गरिबी, बेरोजगारी, अन्याय, अत्याचारजस्ता शब्दहरू इतिहासको पादटिप्पणीमा सीमित बनुन्। विप्रेषणमा नभई आफ्नै सामर्थ्यमा अर्थतन्त्र धानियोस्। देशभर कलकारखाना खुलुन्, हरेक स्रोतसाधनको अधिकतम सदुपयोग होस्। राज्यका कर्मचारी देशप्रति उदार र नागरिकप्रति सहयोगी बनुन्। भ्रष्टाचारमुक्त सूचीमा पहिलो १० मा नेपाल परोस्। देशका प्रत्येक क्षेत्रमा उच्च आर्थिक प्रगति छाओस्, नागरिकले उच्च संस्कार देखाउन सकून्। देश विकासमा नीति होइन, नियतको प्रमुख भूमिका हुन्छ। परस्पर बेमेलको नीति अँगालेको देशको पनि विकास भएकै छ। नियतमा सुधार, युवाको हस्तक्षेपकारी नेृतत्व अनि विज्ञताको आकर्षण गर्ने राजनीतिलाई मात्र अब नयाँ राजनीति मान्न सकिन्छ। नयाँ चाहिँ नाममा होइन, काममा हुनुपर्छ। हरेक क्षेत्रको उष्ण राजनीतिकरण अनि राजनीतिको चरम आपराधीकरणलाई रोक्न के गर्छन्, प्रस्ट रणनीति छ त ? नागरिक राम्रा कार्यक्रमको पछि लाग्ने हुँदा दलहरूले त्यस्ता कार्यक्रम दिए छिट्टै समर्थन पाउँछन्। तर चरम लुट र क्रूर अवसरवाद आजको राजनीतिमा व्याप्त छ। आफू अध्यक्ष नभए सबै अदक्ष देख्ने दृष्टिघोष छ। उनीहरूको नियत सुधार र नागरिक जीवनमा ठोस परिवर्तन ल्याउने कार्यक्रम नदिए अहिलेको दलीय ताण्डवमा जुट वा फूट हुने अवस्था छ। जे भए पनि त्यो नेताहरूलाई विलासी जीवन बनाउन लुटको विश्वासिलो आधार बन्ने र बनाउने प्रयास मात्र हो। नागरिक भलाइ तथा देश हितका लागि भने उनीहरूको जुट वा फूट कागलाई बेल पाकेजस्तो मात्रै हुन्छ। दुर्भाग्य, जुद्द शम्सेरले लगभग एक सय २० वर्ष पहिले बनाएको सडकलाई आजसम्म न्यु रोड अर्थात् नयाँ सडक भनेर भ्रममा बाँचिरहेछौं। कम्तिमा अहिले उम्रिएका नयाँ पार्टीहरू विचार, कार्यक्रम अनि सोचको मूल्यांकनमा यस्तै बिडम्वना नबनुन्। उनीहरूले केवल नयाँ पार्टी र नयाँ नेताहरूको निर्माण मात्र होइन, नयाँ नेपालको निर्माण गर्न सक्नुपर्छ। विश्वासिला कार्यक्रम र भरपर्दो आधार अनि पत्यारिलो कार्यप्रणाली दिन सक्नुपर्छ। अध्यक्ष बन्न आसेपासेलाई नियुक्ति दिलाएर भागवण्डाको अवसर लुट्न मात्र भए सायद नयाँ दल बनाउने कुसाग्र बुद्घि र विपुल प्रतिभा पनि यहीँ स्वर्गवास हुनेछ। प्रश्न पेचिलो छ, विभाजन संकल्प हो कि सनक ?"
रसुवाको जिल्ला अस्पतालमा प्राविधिक नहुदाँ कार्यालय सहयोगीले गर्छन् एक्सरे,"रसुवा : रसुवा जिल्ला अस्पतालमा डिजिटल एक्सरे उपकरण नहुँदा पेट तथा छातीको उपचारमा समस्या उत्पन्न भएको छ । पुरानो प्रविधिको म्यानुअल एक्सरेको फोटो प्रष्ट नहुने हुदाँ शरीरका भित्री भागमा हुने रोग छिटो पहिचान गर्न कठिन हुने गरेको छ। म्यानुअल एक्सरे सञ्चालन गराउने प्राविधिक कर्मचारीसमेत नहुँदा कार्यालय सहयोगीले उक्त कार्य गर्दै आएका छन्। यस्तै गर्भवतीलाई सुत्केरी गराउन सिएस शल्यक्रियासम्बन्धी स्रोत, साधन तथा जनशक्तिको अभाव रहेको जिल्ला अस्पतालका मेडिकल अधिकृत डा रेशम पोखरेलले बताए। उपलब्ध भएको अल्ट्रासाउण्ड (भिडियो एक्सरे) मेसिनले पनि राम्रो काम नर्दा त्यो सेवासमेत प्रभावित बन्दै गएको चिकित्सक बताउँछन् । दैनिक २०२५ जनाले उपचार सेवा लिने जिल्ला अस्पतालको सेवा प्रभावकारी बनाउन भूकम्पपछिको पुनःनिर्माणअन्तर्गत नेपाल रेडक्रसले प्रिफेब्रिकेटेड मोडलको भवन बनाईदिएको थियो। भवन बने पनि स्रोतको अभाव देखिएको छ। सेवा प्रवाहका लागि मेडिकल सुपरिटेन्डेन्ट एक, चिकित्सक पाँच, स्टार्फ नर्स पाँच, अनमी चार, एचए तीन, सिएमए तीन, ल्याब असिस्टेन्ट तीन र कार्यालय सहयोगी १० जनाको दरबन्दी रहेको अस्पताल प्रशासनले जनाएको छ । सरकारी सुविधाबाट प्रदान गर्नुपर्ने निःशुल्क औषधिसमेत अभाव हुँदै गएको चिकित्सकले बताएका छन् । अस्पताल सञ्चालनमा आवश्यक औषधिसहितको उपकरण व्यवस्थापन गरिदिन प्रदेश सरकारसमक्ष आग्रह गरिसकिएको निमित्त मेडिकल सुपरिटेन्डेन्ट भुवन केसीले जानकारी दिए । पर्यटकीय एवं धार्मिक क्षेत्र गोसाइँकुण्डका साथै रसुवागढी अन्तर्राष्ट्रिय नाका भएको जिल्ला अस्पताललाई सुविधायुक्त बनाउन प्रदेश सरकारसमक्ष पहल गरिरहेको अस्पताल विकास समितिका अध्यक्ष रामशरण कुइँकेलले बताए। विसं २०४२ देखि सञ्चालनमा आएको रसुवा जिल्ला अस्पतालमा अहिलेसम्म सुविधायुक्त हुन नसकेकाले आफूहरुले दु:ख पाएकाे स्थानीय बासिन्दाले गुनासो गर्छन्।"
रैथाने सौन्दर्य खोज्दै कविकलाकार,"काठमाडौं : छिनभरमै सिमसिमे पानीसहित कुहिरोको लुकारीमारी त छिनभरमै खुल्ने चन्द्रागिरिको अलौकिक मुहार। जताततै मनमोहक हरियाली प्रकृति। यति भएपछि के चाहियो र कविकलाकारहरूलाई ! कविहरू सुन्दर प्रकृतिमा विचरण गर्दै कविता सिर्जना गर्न थाले। चित्रकलाकारहरू आँखा अगाडिको मनमोहक सुन्दर प्रकृतिलाई क्यानभासमा उतार्न थाले। त्यसलगत्तै उनीहरूले पूर्व प्रधानमन्त्री केपी शर्मा ओलीलाई साक्षी राखेर आफ्ना चन्द्रागिरि सिर्जना सुनाए, देखाए। यसरी भदौ महिनाको सुरुवातसँगै शुक्रबार चन्द्रागिरि पुगेका करिब दुई दर्जन स्रष्टासर्जकहरू शनिबार मध्यान्हसम्म चन्द्रागिरिको सुन्दर सानिध्यमा रहे। राजनीतिक व्यस्तताका बिच सामाजिक अभियन्ता तथा लेखिका पत्नी राधिका शाक्यका साथमा कविकलाकारहरूका सिर्जना सुन्न तथा हेर्न चन्द्रागिरि पुगेका पूर्वप्रधानमन्त्री केपी शर्मा ओलीको मन पनि कविता नलेखी बसिरहन सकेन। उनले कार्यक्रम स्थलमै बसेर कविता सिर्जना गरेर सुनाएका थिए। इच्छुमतिको किनार, घुमेर भिराडिल घुम्दै आइपुगियो यता रमणीय चन्द्रागिरि हिल, कतै इतिहास, कतै परम्परा गौरव र पौरख यहीँका डाँडाहरूमा सतीदेवी काँधमा बोकेर शोकमग्न शिवजी भौतारिएका थिए यही चन्द्रागिरि हुँदै ३२ सय वर्ष पहिले चित्लाङबाट गोपालीहरू उपत्यका पसेका थिए यहीँबाट पृथ्वीनारायणले जुँगामा ताउ लगाएर सुन्दर काठमाडौंलाई नियालेका थिए त्यहीँ पर फाखेलको धारामा देवकोटाले मानवताको बिगुल फुकेका थिए। यसरी रैथाने कला, संस्कृति, सम्पदा र सभ्यताको खोजी तथा सिर्जनामा तिनको प्रयोगसम्बन्धी अभियान चलाइरहेको जेसुम अभियानले चन्द्रागिरि नगरपालिका१५ वडासँगको सहकार्यमा चन्द्रागिरि हिल्समा आयोजना गरेको भिराडीलचन्द्रागिरि जेसुम उत्सव कविता तथा कलामय बन्यो। नृत्याङ्गना संगीता लामाको मनमोहक स्वागतनृत्यबाट सुरु भएको उक्त उत्सवमा पूर्वप्रधानमन्त्री ओलीसहित प्रगतिशील लेखक संघका अध्यक्ष प्राडा जिवेन्द्रदेव गिरि, वासुदेव अधिकारी, प्राज्ञ लक्ष्मी माली, प्राज्ञ शशी लुमुम्बू, नेपाल टेलिभिजनका महाप्रबन्धक फूलमान बल, अनिता लामा, सुरेश हाचेकाली, स्नेह सायमी, प्रकाश सिलवाल, प्रशान्त डंगोल, गणेश बुढा, श्रुति माली, सगरमाथा आरोही देउराली चाम्लिङलगायतका कविहरूले आआफ्ना सिर्जना बाचन गरेका थिए, कला प्रस्तुत गरेका थिए। श्रुति मालीले त आकर्षक नृत्यसमेत प्रस्तुत गरेकी थिइन्। चित्रकलाकारहरू प्राज्ञ लालकाजी लामा, नेमबहादुर तामाङ, एनबी गुरुङ, दीपेन्द्र बनेपाली, बाबु साइँला, विनिता बुद्धाचार्य, चन्द्रा श्रेष्ठ र रूपा श्रेष्ठले स्थलगत रूपमा सिर्जना गरेका कलाकृति कार्यक्रम हलमै प्रदर्शनी गरिएको थियो। मण्डला थिएटरका कलाकार राजन खतिवडा र सरस्वती चौधरीले चौतारी नाटक प्रस्तुत गरेका थिए। उत्सवका प्रमुख अतिथि पूर्वप्रधानमन्त्री ओलीले कविहरूका काव्यसिर्जना र कलाकारहरूका कलाकृतिको उच्च प्रशंसा गर्दै आफ्ना कविता र कलाकृतिमार्फत सामाजिक रूपान्तरण र मुलुकको समृद्धिका लागि योगदान गर्नु प्रशंसनीय कार्य भएको बताए। उनले अरूका रचना सुनेपछि आफूमा अझ समृद्ध नेपालका लागि आत्मविश्वास बढेको बताउँदै समाज निस्सासिएका बेला आफूलाई सामाजिक र राजनीतिक अभियान सुरु गर्दा सुरुङको पछिल्लो छेउमा पक्कै उज्यालो हुनुपर्छ भन्ने आशा लागेको र अहिले यस अभियानमा धेरै अभियानकर्मी सहभागी भइसकेकामा खुसी लागेको बताए।"
अध्यागमनले इजिप्ट उड्न लागेका २४ यात्रुलाई फर्कायो,"काठमाडौं : त्रिभुवन अन्तर्राष्ट्रिय विमानस्थल स्थित अध्यागमन कार्यालयले मानव तस्करी भएको आशंकामा २४ जना नेपालीलाई इजिप्ट जानबाट रोकेको छ। विमानस्थल स्थित अध्यागमन कार्यालयले शंकास्पद ढंगले इजिप्ट उड्न लागेका २४ जना नेपालीलाई सोमबार राती फर्काएको (अफलोड) हो। उनीहरु टर्किस एयरको टीके ७२७ नम्बरको उडानबाट इजिप्ट जान लागेका थिए। उनीहरु सबैले इजिप्टको पर्यटक प्रवेशाज्ञा(भिसा) लिएका थिए। अध्यागमनले इजिप्ट भ्रमणको यात्रा शंकास्पद रहेको र उनीहरुले यात्राको उद्देश्यसमेत स्पष्ट खुलाउन नसकेको भन्दै फिर्ता गरेको हो। त्रिअवी अध्यागमन कार्यालयका प्रमुख सुशील वैद्यले यात्राको स्पष्ट उद्देश्य नखुलेपछि उनीहरुलाई इजिप्ट जान प्रस्थान अनुमति नदिइएको बताए। वैद्यले अन्नपूर्णसँग भने, उद्देश्य खुलेका यात्रुहरु कसैलाई हामीले रोकेका छैनौं। उनीहरुलाई प्रस्थान अनुमति दिनेनदिनेबारे त्रिअवी अध्यागमनका कर्मचारीले अध्यागमन विभागका महानिर्देशकसँग समेत परामर्श गरेका थिए। अध्यागमनले इजिप्ट जान नदिनुको कारण सहितको पत्र उनीहरुलाई थमाएको छ। पत्रमा भ्रमणको उद्देश्य स्पष्ट नभएको र आवश्यक कागजात समेत पेश गर्न नसकेका कारण प्रस्थान अनुमति नदिएको उल्लेख छ। यात्राको स्पष्ट उद्देश्य पेश गर्न नसक्नेलाई पर्यटक भिसामा यात्रा गर्न अध्यागमनले कडाइ गर्दै आएको छ। घुम्नका लागि इजिप्ट जान लागेको भन्दै उनीहरुले अध्यागमनका कर्मचारीसँग यात्रा अनुमति दिन पटकपटक आग्रह गरेका थिए। तर अध्यागमनका अधिकारीहरुले यात्रा शंकास्पद भएको भन्दै फर्काइदिए। अन्तर्राष्ट्रिय मानव तस्करको सञ्जालले उनीहरुलाई इजिप्ट हुँदै युरोप र अमेरिका लैजाने तयारी भएको हुन सक्ने अध्यागमनका अधिकारीहरुले बताए। कोरोना भाइरसको यस्तो महामारीमा उहाँहरु घुम्न हिंडेको भनेर कसरी विश्वास गर्नु', अध्यागमनका एक अधिकारीले अन्नपूर्णसँग भने, ' यात्राको स्पष्ट कारण दिन नसकेपछि हामीले फिर्ता गरेका हौं। बोर्डिङ पास दिनु अघि टर्किस एयरका कर्मचारीले उनीहरुको भ्रमणबारे अध्यागमनका अधिकारीहरुसँग छलफल गरेका थिए। सो क्रममा अध्यागमनका अधिकारीहरुले बोडिङ पास नदिन टर्किस एयरका कर्मचारीहरुलाई भनेका थिए। बोर्डिङ पास दिन नमिल्ने जनाएपछि टर्किस एयरका कर्मचारी र यात्रुबीच केहीबेर भनाभन भएको थियो। निरन्तर होहल्ला र विवाद गरेपछि टर्किस एयर उनीहरुलाई बोर्डिङ पास दिन बध्य भएको थियो। तर अध्यागमनले उनीहरुलाई यात्रा अनुमति दिएन। अध्यागमनका कर्मचारीहरुसँग समेत अनावश्यक विवाद गर्न थालेपछि स्थिति सामान्य पार्न अध्यागमनका कर्मचारीले प्रहरी बोलाएका थियो।"
८० प्रतिशत प्रतिवद्धता पूरा,"रामेछापको मन्थली नगरपालिकाले गरेका विकास निर्माणका काम, सामाजिक रूपान्तरण, काम गर्दाका चुनौती, निर्वाचनको समयमा बोलेका कुराहरूको कार्यान्वयन, आगामी लक्ष्यका बारेमा नगरपालिका प्रमुख रमेशकुमार बस्नेतसँग अन्नपूर्णकर्मी सन्तोष ढुंगेलले गरेको कुराकानी : नगरपालिकाको विकास कुन गतिमा अगाडि बढिरहेको छ ? मन्थली नगरपालिकाको आवधिक योजना नभए पनि वार्षिक कार्यक्रम गर्दै आएका छौं। यो चार वर्षको अवधिमा रणनीतिक योजनाहरू गर्न पाइएन। कार्यकालको पहिलो बजेट सबै १४ वडामा एक करोड २६ लाखका दरले विनियोजन भयो, त्यो राजनीतिक कारण थियो। दोस्रो वर्षदेखि नगरस्तरीय योजनाहरूमा ध्यान दियौं। त्यसमा सडक कालोपत्रेका लागि बजेट विनियोजन गरिए। २, १० र १४ वडाका लागि भवन निर्माणमा बजेट विनियोजन भयो। तीनवटा सडकलाई बहुवर्षीय आयोजनाका रूपमा अघि सार्यौं। अहिले नीतिगत निर्णय गरेर कार्यक्रमहरू गरिरहेका छौं। मन्थलीमा १५ शैर्याको अस्पताल निर्माण गरेर सेवा सुचारु गर्ने तयारीमा छौं। मन्थली नगरपालिका दूध, मासु र अण्डामा आत्मनिर्भर बनेको छ। दूधलाई अबका दिनमा बाहिरी बजारमा निर्यात गर्ने तयारी छ। रामेछाप सुख्खाग्रस्त क्षेत्र भएकाले कृषिमा केही पछाडि परेका छौं। निर्वाचनका बेला नागरिकसँग गरेको प्रतिवद्धता कति पूरा गर्नुभयो ? निर्वाचनमा अलि बढी राजनीतिक प्रतिवद्धताहरू गरेछौं। स्रोतको विश्लेषण गर्न सकेनौं भन्ने लाग्छ। यति नै पूरा गर्यौं भने ठ्याक्कै प्रतिशतमा भन्न सक्ने अवस्था छैन। नगरपालिकाको हेडक्वाटरदेखि प्रत्येक वडा कार्यालयसम्म सडक पुर्याउने र बाह्रै महिना यातायात सञ्चालन गर्ने प्रतिवद्धता गरेका थियौं। अहिलेसम्म सबै वडामा सडक पुगिसकेको छ। सडकहरू पूर्ण हुने क्रममा छन्। शैक्षिक गुणस्तर सुधारका लागि काम अगाडि बढाएका छौं। कोरोनाका कारण अधुरै छ। स्वास्थ्यमा काम पूरा गरेका छौं। सुशासन दिएका छौं, पारदर्शी काम गरेका छौं। निर्वाचनका बेला नागरिकसँग गरेका प्रतिवद्धता शतप्रतिशत नै पूरा गर्ने लक्ष्यका साथ काम गरिरहेका थियौं। कोरोनाका कारण ८० प्रतिशत प्रतिवद्धता पूरा भए। नागरिकले प्रत्यक्ष अनुभूति गर्ने काम के के गर्नुभयो ? १५ वर्षसम्म स्थानीय स्तरमा जनप्रतिनिधिविहीन अवस्था थियो। अहिले नागरिकले आफ्ना समस्या जनप्रतिनिधिलाई तत्कालै राख्न सक्ने र सम्भव भएसम्म हल गर्ने काम भएको छ। सुशासन छाएको छ भने समस्याहरू जनप्रतिनिधिमार्फत तुरुन्तै सम्बोधन भएका छन्। सबै वडाका सडक कालोपत्रे हुन किन सकेन ? मूल कुरा स्रोतसाधनको कमीले हो। दुई करोड रुपैयाँले एक किलोमिटर सडक कालोपत्रे हुन्छ। मन्थली नगरपालिकाले आठ सडकलाई रणनीतिक सडकका रूपमा लिएको छ। मन्थली नगरपालिकामा १४ वडा छन्। सबै वडालाई समेट्न पहिलो र दोस्रो वर्ष तीनतीनवटा सडक लिएकामध्ये मन्थली सुनारपानी सालु सडक सम्पन्न गर्यौं। मन्थलीकठजोर तीन किलोमिटर सडक कालोपत्रे गरेका छौं। कठजोरबाट धोबीसम्म जाने बाँकी सडक एडीबीले जिम्मा लिएको छ। देवीटारफूलासीको चार किलोमिटर कालोपत्रे गरेका छौं चालू आर्थिक वर्षमा सात किलोमिटर कालोपत्रे गर्ने लक्ष्य छ। संघीय र प्रदेश सरकारसँग मन्थली नगरपालिकाको संयोजनमा गेलुको चार किलोमिटर सडक कालोपत्रे भएको छ। वडा २ को कार्यालयसम्म सडक पुगेको छ। वडा ३ सम्म पुर्याउन ठूलो मदौबाट कालोपत्रे गर्ने तयारी भइरहेको छ। महाडमा कालोपत्रे गर्ने काम असाध्यै महंगो छ। सीमित स्रोतसाधनका कारण ढिलो भएको छ। विकास निर्माणका क्रममा के कस्ता समस्या झेल्नु पर्यो ? विगत जे भए पनि अहिले नगरभित्र इन्जिनियरिङ डिजाइनमा सडक खन्यौं। नेपाल सरकारले सडक निर्माणका मापदण्ड तय गरेको छ। सडकको चौडाइ विस्तारमा सबैभन्दा कठिनाइ परेको छ। नागरिकको बुझाइ बस गुडेपछि सडक भइहाल्यो नि भन्ने छ तर सडक त्यतिले मात्रै पुग्दैन। जमिन जाने भएकाले नागरिक सडक चौडा पार्न दिँदैनन्। दोस्रो समस्या भनेको सडकमा पर्ने अन्य पूर्वाधारहरू हुन्। नागरिक सडक फराकिलो पनि चाहन्छ अनि घरजमिन नचलोस् भन्छ। पहाडी क्षेत्र भएकाले विपद्का कारण पनि विकास निर्माणमा समस्या छ। खानेपानीको समस्या विकराल छ नि ? सुख्खाग्रस्त क्षेत्र भएकाले मन्थली नगरका दुईवटा वडाबाहेक ग्राभिटी वाटर समाप्त भएको अवस्था थियो। यहाँ खानेपानीको स्रोत भनेकै तामाकोसी नदी हो। तामाकोसीबाट पानी लिफ्ट गरेर माथिल्लो भेगमा लैजान निकै खर्चिलो हुने भएकाले नगरपालिकाको स्रोतले नभ्याउने भएकाले खानेपानीमा प्रदेश र संघीय सरकारसँग आश्रित छौं। भलुवाजोरमा चार वर्षदेखि खानेपानीका लागि काम गरिरहेका छौं, पूरा भएको छैन। ससाना बजेटले हुने काम गरेका छौं। करोडौं अरबौंका बजेट लाग्ने परियोजनाहरूका लागि संघीय सरकारसँग नै भर पर्नु परेको छ। मन्थली, सुनारपानी, सालु लिफ्ट खानेपानी आयोजना एक अर्ब ५ करोडको हो जुन ठेक्काको प्रक्रियामा छ। उपभोक्ताले एक प्रतिशत (एक करोड) तिर्नुपर्ने भएकाले पैसा बुझाउन नसक्दा ठेक्का प्रक्रिया केही लम्बिएको छ। वडा नं २ र ३ कठजोरमा खानेपानी आयोजनामा ८५ करोड बजेट लाग्ने भएकाले त्यहाँ पनि ढिलाइ भइरहेको छ। वडा नं ११ र १२ गेलुमा संघीय सरकारले सात करोड रुपैयाँ पठाएको छ। त्यसैगरी वडा नं १३ पनि संघीय सरकारले तीन करोड रुपैयाँ विनियोजन गरिदिएको छ। हिलाले सञ्चालन गरिएको चिसापानी लिफ्ट खानेपानी आयोजना पनि त्यसको विस्तार र फैलाउनु पर्ने अवस्था छ। ४ मा च्याकुठाँटी खानेपानी आयोजनामार्फत ५२ घरपरिवारमा धारा निर्माण गरेर अहिले खुवाउन थालेका छौं। ससाना पूर्वाधार एक करोडभन्दा कम लागतमा सम्पन्न हुने आयोजना सञ्चालन गर्दैछौं। भटौलीमा लिफ्ट खानेपानी आयोजना सञ्चालन गरिरहेका छौं। नगरपालिकाको बजेट विनियोजन कसरी गर्नुभएको छ ? बस्ती स्तरदेखि नगरसभासम्म आइपुग्दा बजेट विनियोजनका सात चरण छन्। सोहीबमोजिम बजेट निर्माण गरिन्छ। यस वर्ष कोरोना संक्रमणका कारण बस्तीमा भेला गर्न सकिएन। तीन वर्षदेखि सञ्चालन भएको तीनलाल पार्क निर्माण आयोजना सम्पन्न हुँदैछ। २२ करोडका चार आयोजना छन्। तिनलाई प्राथमिकता दिएका छौं। जसमा मदौंठाँटी सडक तीन करोड, देवीटारफूलासी सडक दुई करोड, फूलासी वडा नं १४ जोड्ने सडक दुई करोड र वडा नं १२ को सावाडाँडा फूलासी सडक दुई करोड छन्। स्रोतको पहिचान गरी आयोजनाहरू कार्यपालिकामा प्रस्तुत गर्दछौं। बस्तीदेखि वडा हुँदै आएका योजनाहरू एकीकृत योजना तर्जुमा कार्यक्रममार्फत कार्यपालिकामा पेश हुन्छ। त्यहाँबाट बजेट विनियोजन प्रक्रियामा जान्छ। चार वर्षमा कतिवटा विधेयक तथा ऐन बनाउनुभयो ? ३९ ऐन तथा विधेयकहरू पास गरेका छौं। ऐनहरूको संगालो दुईवटा साथै कार्यविधि र नियमहरूको संगालो पनि प्रकाशन गरेर नागरिकको हातहातमा पुर्याएका छौं। सम्पदाहरूको विकास र संरक्षणका लागि के गर्नुभयो ? मन्थली नगरपालिकाको गौरव भनेकै स्थाना महादेव हो जसलाई पूर्वका दोस्रो पशुपतिनाथ भनेर चिनिन्छ। पहिलो वर्ष १० लाख, दोस्रो वर्ष २० लाख र तेस्रो वर्ष ३० लाख रुपैयाँ बजेट विनियोजना गरेर काम गर्यौं। चालू आर्थिक वर्षमा पनि ३० लाख रुपैयाँ विनियोजन गरेका छौं। मन्दिरमा जान भीरबाट पाइला गनेर हिँड्नु पर्ने अवस्था थियो। अहिले हामीले राम्रो सिँढी निर्माण गरेर भक्तजनलाई त्यहाँ जान सजिलो बनाएका छौं। कच्ची मोटरबाटो पनि जोडेका छौं। पुरातत्त्व विभागमा सूचीकृत गर्ने प्रयासमा छौं। अर्को महत्त्वपूर्ण ऐतिहासिक क्षेत्र तिल्केस्थान गढी छ। अंग्रेजसँगको लडाइँमा सिन्धुलीगढीले छेक्न नसकेको अवस्थामा तिल्केस्थानको ट्रेञ्चबाट भूमि संरक्षणका लागि प्रयोग गर्ने गरी बनाइएको थियो। त्यहाँ पर्यटन प्रवर्द्धनका लागि काम गरिरहेका छौं। चिसापानीमा भीमसेन थान छ। त्यसभन्दा माथि चिसापानी गढी छ। भीमसेनथान र गढीलाई जोड्न गरी गाईखुराभीमसेन थान पैदल मार्गको सिँढी निर्माणका काम यस वर्ष सम्पन्न हुने गरी भइरहेको छ। ऐरमबासको प्रवर्द्धनका लागि पनि बजेट विनियोजन गरेका छौं। नगरवासीलाई केही भन्न चाहनुहुन्छ ? जनआकांक्षा अत्याधिक छ, स्रोतसाधन सीमित छ। मुलुकमा विशिष्ट अवस्थामा आएर नियमित गतिविधि अवरुद्ध भएको छ। नागरिकको प्रवल चाहनालाई सीमित स्रोतसाधनले व्यवस्थापन गर्नुपर्ने चुनौति स्थानीय सरकारलाई छ। संघीय लोकतान्त्रिक गणतन्त्रलाई संस्थागत विकास गर्न आर्थिक, सामाजिक र सांस्कृतिक रूपान्तरण गर्नुपर्छ। विकास त एक दिन हुन्छ तर हामीले उत्पादनसँग जोड्न सकेनौं भने हाम्रो अस्तित्व समाप्त हुनेछ। त्यसकारण नागरिकले उत्पादनसँग जोडिनैपर्छ।"
जता पनि ठिक्क,"तत्कालीन नेकपामा वामदेव यस्तो अवस्थामा थिए, उनी जता पल्टे, त्यतै सचिवालयको बहुमत पुग्थ्यो घटना १ विभाजनको झन्डै चार वर्षपछि २०५८ सालमा तत्कालीन एमाले र मालेबीच पार्टी एकता भयो। योगेश भट्टराई, रवीन्द्र अधिकारी, ठाकुर गैरे, रामकुमारी झाँक्री लगायतका पूर्वमालेका युवा नेताहरू आफ्ना नेता वामदेव गौतम भेट्न उनकै निवास पुगे। एकीकृत पार्टीमा पूर्वमालेको उपस्थिति कमजोर हुने र कसरी अघि बढ्ने भनेर उनीहरू वामदेवलाई भेट्न पुगेका थिए। मैले छोडेपछि पार्टीमा माधव नेपाल निकै कमजोर भइसकेका रहेछन, म चाँही केपी ओलीतिर लागें, तपाईंंहरू जता सजिलो हुन्छ, त्यतै लाग्नुहोला, उनको जवाफ थियो। होइन, जता लाग्ने हो, सबै एकै ठाउँ लागौं न, तपाईंले संरक्षण गर्नुपर्यो भनेर हामीले त्यस दिन गौतमलाई निकै सम्झायौं त्यस दिनको स्मरण गर्दै एक नेताले सुनाए, तर उहाँ (वामदेव) मान्नु भएन। परिणामतः वामदेव ओलीतिर, युवा नेताहरू माधव नेपाल, झलनाथ खनालतिर लागे। घटना २ २०७६ जेठमा (नेकपा) अध्यक्ष केपी ओलीलाई प्रधानमन्त्री र पार्टी अध्यक्ष दुवै पदबाट हटाउने कि नहटाउने भन्नेमा पार्टीभित्र तीव्र विवाद चल्यो। सुरुमा ओलीलाई दुवै पद छोड्न चेतावनी दिएका गौतमले अन्तिममा सचिवालय बैठकमा ओलीलाई नै साथ दिने जनाउ दिए। पूर्वमालेसम्वद्ध युवा नेताहरू पुनः गौतमलाई भेट्न उनकै निवास पुगे। ठाकुर गैरे, रामकुमारी झाँक्री, दिपकप्रकाश भट्ट लगायतका नेताले ओलीको साथ छोडेर प्रचण्डमाधव नेपाललाई साथ दिन वामदेवसँग आग्रह गरे। उनले त्यस दिन पनि युवा नेताहरूको भावनाविपरीत ओलीलाई नै साथ दिने अडान राखे। तपाईंहरू जता लाग्नुहोस् मलाई मतलब छैन। म चाँही ओलीलाई नै साथ दिन्छु, गौतमले अडान राखे। भैंसेपाटीमा भएको त्यस दिनको भेटमा वामदेव र पूर्वमालेका युवा नेताबीच निकै चर्काचर्की परेको थियो। गौतम ओलीतिर लागे, फेरि पूर्वमाले पक्षधर नेताहरू प्रचण्ड, नेपाल पक्षतिरै लागे। घटना ३ एमालेभित्र विवाद बढ्दै गएपछि वरिष्ठ नेता माधव नेपालले कसरी अघि बढ्ने भन्नेमा पार्टीका नेता, कार्यकर्ता र शुभचिन्तकसँग असार साउनमा बाक्लै भेटघाट र परामर्श गरे। त्यही बेला कोटेश्वर पुगे, गौतम। म ओलीतिर लागेर डुबें, अब तपाईं नलाग्नु होला, त्यस दिन नेता नेपालसँग वामदेवले भनेका थिए, तपाईं नयाँ पार्टी बनाउनुहोस्। म आउँछु। ओलीतिर लागेर केही हुँदैन। नेता नेपालले नयाँ पार्टी गठनका लागि निर्वाचन आयोगमा निवेदन दिएपछि गौतमले आफू पक्षधर एकता अभियानका नेताहरूसँगको भर्चुअल मिटिङमा अब आफू नेपालको पक्षमा लाग्ने घोषणा गरे। भदौ ६ मा सचिवालयका तर्फबाट वक्तव्य निकाल्न लगाएर गौतमले आफू पूर्वएमालेमै रहेको घोषणा गरे। वामदेवले शक्तिशाली दुईतिहाइको सरकारमा बञ्चरोले पहिलो चोट हिर्काए। त्यो भीमकाय रूख पनि ढल्न सक्छ भनेर राष्ट्रियअन्तर्राष्ट्रिय समुदायलाई देखाइदिए। सर्वोच्चको फैसलाले नेकपा दुई चिरा परेपछि वामदेव दुवैतिर लागेनन्। उनले पार्टी एकता अभियान सुरु गर्ने घोषणा गरे। तर एकताका नाममा छुट्टै पार्टीको अभ्यास गरे। उनको अभियानले एकताका पक्षमा न त ठोस प्रयास गरेको देखियो, न त अभियानको सार्थकता नै पुष्टि भयो। नेकपा मात्र होइन, एमाले नै दुई चिरा पर्दा पनि वामदेव फट्के किनाराका साक्षी बसे। पार्टी अध्यक्ष ओली र नेता नेपालबीच सहमति गराउनेतिर वामदेवको भूमिका खासै देखिएन। झन्डै दुईतिहाईको नेकपामा विवादको बिउ रोप्ने र फाटो ल्याउने काममा अग्रसर भएको आरोप वामदेवमाथि छ। पूर्व मालेसम्वद्ध रामकुमारी झाँक्री लगायतका कतिपय युवा नेताले मुखै फोरेर वामदेवलाई यो आरोप लगाइसकेका छन। जतिबेला झन्डै दुईतिहाई बहुमतप्राप्त भीमकाय नेकपामा सत्ता परिवर्तन वा पार्टी विभाजनको कल्पनासम्म कसैले गरेको थिएन। त्यही बेला वामदेवकै कारण पार्टीमा विवादको बिउ रोपिएको थियो। संसदीय निर्वाचनमा पराजित भएका वामदेवले उपनिर्वाचन गरेर आफू संसद्मा आउनुपर्ने कार्ड फ्याँके। त्यो बेला प्रधानमन्त्री एवं पार्टी अध्यक्ष ओलीलाई जानकारीसम्म नदिई काठमाडौं ६ बाट निर्वाचित रामवीर मानन्धरलाई राजीनामा गर्न लगाई आफू उपनिर्वाचनबाट प्रतिनिधिसभामा आउने घोषणा नै गरे। वामदेवले काठमाडौं, डोल्पा लगायतका क्षेत्रमा उपनिर्वाचन गर्न र आफू जसरी पनि प्रतिनिधिसभामा आउनैपर्ने भन्दै पार्टीमा प्रस्ताव राखिरहे। राष्ट्रियअन्तर्राष्ट्रिय मौसमी राजनीति वा पार्टीका नेताहरूको उक्साहट वा गुटगत स्वार्थ जे भए पनि वामदेवले ओली नेतृत्वको सरकार ढल्न सक्ने र अरू कोही पनि प्रधानमन्त्री हुन सक्ने विषयलाई जबर्जस्त पार्टी र राष्ट्रिय राजनीतिमा प्रवेश गराए। वामदेवले भीमकाय र शक्तिशाली दुईतिहाईको सरकारमा बञ्चरोले पहिलो चोट हिर्काए। उनले भने, यो भीमकाय रुख पनि ढल्न सक्छ र यसको निशाना यहाँ छ। उनको निशानापछि त्यो भीमकाय रुखमा कसैले नंग्राले खोस्रे होलान्, कसैले घरेलु हँसियाले प्रहार गरे होलान्, कोही राति लुकेर रुख उखेल्न लागे होलान्, कोही विदेशी आरा लिएर जरा काट्न थाले होलान्। त्यो भीमकाय नेकपारूपी सत्ताको विकल्प हुन सक्ने सन्देश वामदेवले नै दिएका थिए। नेकपाका अर्का अध्यक्ष पुष्पकमल दाहालले सरकारमा आधा आधा कार्यकालको लिखित सहमति सार्वजनिक गर्नुअघि नै वामदेवले ओली सरकार विकल्पको खोजी गर्दै प्रधानमन्त्रीको सपना र आकांक्षा सार्वजनिक गरिसकेका थिए। त्यतिबेला प्रतिनिधिसभामा उनले जोड गर्नुको पछाडि सांसद पदको मात्र मोह थिएन भन्नेमा अध्यक्ष ओली सचेत थिए। वामदेवले राष्ट्रियसभाको सांसद पनि प्रधानमन्त्री बन्न पाउनुपर्छ भनेर संविधान संशोधनको लबिङ गर्नु ओली सरकार ढाल्ने भित्रि लक्ष्य थियो भन्नेमा शंका थिएन। नेताहरूका अनुसार नेकपामा ओलीको राजीनामा माग्ने पहिलो व्यक्ति पनि वामदेव नै थिए। तत्कालीन नेकपामा उनी यस्तो अवस्थामा थिए, उनी जता पल्टे, त्यतै सचिवालयको बहुमत पुग्थ्यो। ओलीबाट केही प्राप्ति गर्नुछ भने उनीप्रचण्ड र नेपाललाई उचाल्थे। जब प्रचण्ड रनेपालले वामदेवको विषयमा अडान राख्थे, तब उनी ओलीको पक्षमा उभिन्थे। तत्कालीन नेकपा सचिवालयका एक सदस्य भन्छन्, वामदेवले सुरुदेखि नै ओलीलाई साथ दिएको भए, पार्टीमा लफडा हुने थिएन। दुईतिहाईको नेकपा सग्लै रहने सम्भावना रहन्थ्यो। अर्कोतिर, वामदेवले सुरुदेखि नै प्रचण्ड र नेपाललाई साथ दिएको भए, नेताबीच त्यति साह्रो इगो बढ्ने थिएन, अर्कै ढंगले पार्टी अघि बढ्ने सम्भावना पनि उत्तिकै थियो। २०७६ जेठको तिब्र विवादमा वामदेवले नै ओलीलाई पार्टी अध्यक्ष र प्रधानमन्त्री दुवै पद छोड्न कडिकडाउ नै गरेका थिए। तर जब दाहाल र नेपाल सचिवालयबाट ओलीको राजीनामा माग्ने तयारीमा जुटे। मुख्य प्रस्तावक वामदेवले बोली फेरे। उनी ओली पक्षमा उभिए। त्यतिबेला ओलीको रिसले वामदेव उनको राजीनामा माग्थे। तर, दाहाल र नेपालसँग वामदेवलाई दिने केही हुँदैनथ्यो। अनि, केही नपाइनेको पछि किन लाग्नु भन्दै गौतम फेरि ओलीकै पछि लाग्थे। गौतमको त्यही शैलीका कारण उनकै लागि पार्टीको विधान संशोधन गरीपार्टी उपाध्यक्ष पद सिर्जना गरियो। प्रतिनिधिसभा चुनाव हारे पनि उनलाई राष्ट्रियसभामा ल्याइयो। अध्यक्ष ओलीले वामदेवलाई पार्टीको संगठन विभाग र किसान महासंघको प्रमुख बनाए। नेकपाबाट एमाले र माओवादी अलग अलग पार्टी भएपछि पनि एमालेभित्रको विवाद साम्य हुन सकेन। अध्यक्ष ओली र नेपालबीच द्वन्द्व बढेका बेला पानी छम्किने भूमिका वामदेवबाट नभएको कार्यकर्ताको गुनासो छ। वामदेव जति हक्की, निडर र निर्भयी छन्, त्यत्ति नै सम्झौतावादी, सहयोगी र रियाक्टिभ पनि छन्। २०५४ सालमा पार्टी विभाजन गरेको आरोपमा तत्कालीन एमालेमा छोइछिटोको व्यवहार सहन बाध्य गौतमले महत्त्वपूर्ण क्षणमा भने आफू निर्णायक शक्तिको रूपमा प्रस्तुत गरे। २०६५ सालमा झलनाथ खनाललाई पार्टी अध्यक्ष र २०६७ मा झलनाथलाई प्रधानमन्त्री बनाउन गौतमले महत्त्वपूर्ण र निर्णायक भूमिका निर्वाह गरेका थिए। तर झलनाथले आफ्नो योगदान बिर्सेको भन्दै त्यसपछि गौतमले तत्कालीन एमालेमा केपी ओलीसँग गठबन्धन गरे। २०७० मा गौतमकै सहयोगमा ओली संसदीय दलको नेता र २०७१ मा गौतमकै सहयोगमा पार्टी अध्यक्ष बने। तर आफ्नो योगदान र भूमिकालाई नेताहरूले बेवास्ता गरेको भन्दै वामदेवले पछिल्ला दिनमा ढुक्कले कसैलाई पनि साथ नदिने गरेको उनि निकट नेताहरू बताउँछन्। एमालेभित्र ओली र नेपालले अलग अलग चुलो बाल्ने तयारी गरेपछि वामदेव त्यस्ता पात्र थिए, जसले दुवैलाई एकताका लागि दवाब दिन सक्थे। ओलीतिर जाँदा उतै ठिक्क, नेपालतिर जाँदा उतै ठिक्क हुने उनको स्वभाव र बानीले एकताका पक्षमा खासै योगदान नपुगेको नेताहरूको गुनासो छ। उल्टै, वामदेवले वरिष्ठ नेता नेपाललाई भेटेर कुनै हालतमा पनि ओलीसँग पार्टी एकता नगर्न र आफू पनि ओलीसँग नजाने विश्वास दिलाएका थिए। ओलीलाई विश्वास गर्नु मेरो गल्ती हो। तपाईंले पार्टी फुटाउनु भयो भने तपाईंसँगै हुनेछु, भन्दै वामदेवले वरिष्ठ नेता नेपाललाई वचन दिएको स्रोतको भनाइ छ। आफू पक्षधर केही सांसदलाई नेपाल क्याम्पमा प्रवेश गराएर कांग्रेस सभापति शेरबहादुर देउवाका पक्षमा मतदान पनि गर्न लगाए। तर आफू भने अध्यक्ष ओलीले राख्ने बैठकमा सहभागी भइरहे। वामदेवले न ओली छोड्न सके, न त नेपाललाई दिएको वचन नै पूरा गरे। नेता नेपालले नयाँ पार्टी गठन गरेपछि वामदेवले आफू त्यसमा उभिने भन्दै आफूपक्षधरको भर्चुअल बैठकमा घोषणा पनि गरे। खै, किन हो कुन्नि फेरि भदौ ६ मा सचिवालयका तर्फबाट वक्तव्य निकाल्न लगाएर आफू एमालेमै रहेको घोषणा गर्न लगाए। ओलीतिर जाँदा ओलीलाई ठिक्क पार्ने, नेपालतिर जाँदा नेपालकै पक्षमा बचन दिने वामदेवको चरित्र देखेर उनी निकट नेताहरू भन्छन्, वामदेवका दुःख पनि।"
"गैँडा तस्करीको आरोपमा पक्राउ परेका पाँच व्यक्ति सार्बजनिक, थप एक गैँडा मृत फेला","चितवन ; चितवन राष्ट्रिय निकुञ्जले गैँडाको खाग तस्करीको आरोपमा पक्राउ परेका व्यक्तिलाई सार्वजनिक गरेको छ । गत भदौ ३१ गते बाँदरझुला पोष्टको मर्दीघोल क्षेत्रमा भेटिएको गैँडाको खागको अनुसन्धानका क्रममा ती व्यक्ति पक्राउ परेका हुन् । निकुञ्जले दिएको जानकारीअनुसार पक्राउ पर्नेमा मकवानपुरको बागमती गाउँपालिका३ पाँचपाण्डवका ३५ वर्षीय नवीन पौडेल भन्ने मेखबहादुर नेपाली, जाजरकोटको शिवालय गाउँकार्यपालिका२ डुङ्ग्रा बस्ने २७ वर्षीय वीरबहादुर बस्नेत, जिल्ला चितवन खैरहनी नगरपालिका६ रिजालटोल २५ वर्षीय आरोष उप्रेती छन् । त्यसबाहेक फरार प्रतिवादी रामकुमार प्रजा र बमबहादुर प्रजा समेत समातिएको अधिकारले जानकारी दिए । चितवन राष्ट्रिय निकुञ्जका प्रमुख संरक्षण अधिकृत अणनाथ बरालका अनुसार उनीहरूलाई राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ५ (१) (क) तथा २६(१) बमोजिमको कसुर अपराधमा सोही ऐनको दफा २६(१) बमोजिम सजायको माग दाबी गरिएको छ । चितवनकै भरतपुर महानगरपालिका२८ स्यालबास बस्ने ४९ वर्षीय रणबहादुर भनिने जीतबहादुर कुमाललाई समेत दुई जनालाई कारागारबाट झिकाई अनुसन्धान अघि बढाइएको निकुञ्जका सूचना अधिकारी लोकेन्द्र अधिकारीले बताए। निकुञ्जका कर्मचारी, नेपाली सेनाको खड्गदल गण, जिल्ला प्रहरी कार्यालय चितवन, नेपाल प्रहरीको केन्द्रीय अनुसन्धान ब्यूरो, नेपाली सेना राष्ट्रिय निकुञ्ज तथा वन्यजन्तु आरक्ष निर्देशानलय, राष्ट्रिय निकुञ्ज तथा वन्यजन्तु संरक्षण विभागलगायतको टोलीलले उनीहरूलाई पक्राउ गरेको हो । पछिल्लो समय चितवन राष्ट्रिय निकुञ्जको पश्चिम सेक्टरको कोलकोता टापुको कधीसोहरा भन्ने क्षेत्रमा एउटा गैँडा मृतावस्थामा भेटिएको छ । निकुञ्जका सूचना अधिकारी लोकेन्द्र अधिकारीका अनुसार सो क्षेत्रको नारायणी नदी बाहिरी भङ्गालाको दक्षिण किनारको भास क्षेत्रमा करिब १० वर्षको भाले गैँडा मृतावस्थामा भेटिएको हो । खाग खुर सुरक्षित रहेको गैँडा दलदलमा परेर मरेको अनुमान गरिएको छ । यस आवमा योसँगै सातवटा गैँडा मृतावस्थामा भेटिएका छन् जसमध्ये एउटा चोरी शिकारीले मारेका हुन् भने अन्य प्राकृतिक कारणले मरेको अधिकारीले जानकारी दिए।"
त्रिकोणात्मक सिरिज खेल्न नेपाली क्रिकेट टोली ओमानतर्फ,"काठमाडौं : लिग२ अन्तर्गतको त्रिकोणात्मक क्रिकेट सिरिज खेल्न नेपाली टोली ओमान प्रस्थान गरेको छ। ओमान र अमेरिकासँगको विश्वकप त्रिकोणात्मक सिरिजमा नेपालले ओमान र अमेरिकासँग दुईदुई खेल खेल्नेछ। सत्र खेलाडीसहित २२ सदस्यीय टोली त्रिभुवन विमानस्थलबाट सलाम एयरबाट ओमानका लागि उडेको हो। नेपाली टोलीलाई राष्ट्रिय खेलकुद परिषद् (राखेप) का सदस्यसचिव रमेशकुमार सिलवाल, नेपाल क्रिकेट सङ्घ (क्यान)का अध्यक्ष चतुरबहादुर चन्द, क्यानका कोषाध्यक्ष रोशनकुमार सिंहलगायतले बिदाइ गरेका थिए। ज्ञानेन्द्र मल्लको कप्तानीमा गुल्शन झा, दीपेन्द्रसिंह ऐरी, कुशल भुर्तेल, आसिफ शेख, आरिफ शेख, कुशल मल्ल, विनोद भण्डारी, करण केसी, सोमपाल कामी, सन्दीप लामिछाने, पवन सर्राफ, अविनाश बोहरा, रोहितकुमार पौडेल, सुशन भारी, शरद भेषवाकर र विक्रम सोव सिरिज खेल्न ओमान गएको हो। यस्तै टोलीमा मुख्य प्रशिक्षक डेभ वाटमोर, व्यवस्थापक मोहम्मद दाउद अन्सारी, टेक्निकल एनालिस्ट रमन शिवाकोटी, फिजियो विक्रम न्यौपाने र ट्रेनर राकेश काशिभाइ गोहित रहेका छन्। ओमान सिरिज भदौ २८ देखि असोज ४ गतेसम्म सञ्चालन हुनेछ। आइसिसी विश्वकप क्रिकेट लिग२ अन्तर्गत ओमान र अमेरिकासितको त्रिकोणात्मक एकदिवसीय सिरिजअघि नेपालले यही भदौ २० र २३ गते ओमानमा पपुवा न्यूगिनीसित दुई एकदिवसीय खेल खेल्ने तय भएको क्यानका अध्यक्ष चन्दले जानकारी दिए। विश्वकप लिग२ मा नेपाल रहेको समूहमा पपुवा न्यूगिनी, ओमान, अमेरिका, स्कटल्याण्ड, नामिबिया र युनाइटेड अरब इमिरेटस् (युएई) रहेका छन्। लिग२ अन्तर्गत नेपालले हालसम्म ओमान र अमेरिकासँग चार खेल खेलिसकेको छ। नेपालले चार खेलमध्ये दुईमा जित तथा दुईमा हार व्यहोर्दै चार अङ्क जोडेको छ। नेपाल आफ्नो समूहको अङ्क तालिकाको छैटौँ स्थानमा छ। यस्तै ओमान १० खेलमध्ये आठमा जित र दुईएमा हार व्यहोर्दै १६ अङ्कसहित शीर्षस्थानमा छ। अमेरिका १२ खेलमा ६ मा जित र ६ मा हारसहित १२ अङ्क जोड्दै दोस्रो स्थानमा छ। स्कटल्याण्ड आठ खेलमा चारमा जित र तीनमा हारका साथ नौ अङ्क जोड्दै तेस्रो स्थानमा छ। स्कटल्याण्डले खेलेको एउटा खेल वर्षाको कारण रद्द भएको थियो। नामिबिया सात खेलमा चारमा जित र तीनमा हार व्यहोर्दै आठ अङ्कसहित चौथो स्थानमा छ। यसैगरी युएई सात खेलमा तीनमा जित र तीनमा हारका साथ सात अङ्क जोड्दै पाँचौँ स्थानमा छ। युएईले खेलेको एउटा खेल रद्द भएको थियो। पपुवा न्यूगिनी हालसम्म खेलेका आठवटै खेलमा पराजित भएको छ। पपुवा न्यूगिनी अङ्कविहीन बन्दै लिग२ को पुछारमा छ। लिग२ अन्तर्गत सन् २०२३ सम्म प्रत्येक टोलीले ३६ एकदिवसीय खेल खेल्नेछन्। लिग२ का शीर्ष तीन टोली सन् २०२३ मा भारतमा आयोजना हुने एकदिवसिय विश्वकपका लागि ग्लोबल छनोटमा स्थान बनाउने छन् भने पुछारमा रहने चार टोलीले प्लेअफ खेल्ने छन्।"
इञ्जिनीयरिङ कलेजका विद्यार्थी आन्दोलनमा : के छ माग ?,"काठमाडौं : त्रिभुवन विश्वविद्यालय अन्तर्गत् रहेका सम्बन्धन प्राप्त इञ्जिनीयरिङ क्याम्पस र कलेजका विद्यार्थीहरु आन्दोलनमा छन्। इञ्जिनीयरिङ कलेजहरुले अनलाइन कक्षा सञ्चालन भएको बेला खेलकूद, भ्रमण लगायत अतिरिक्त क्रियाकलापको शुल्क माग गरेपछि विद्यार्थीहरु आन्दोलनमा उत्रिएका हुन्। कलेज प्रशासनले कोभिड १९ महामारीको बेला भौतिक उपस्थितिसहित कक्षा सञ्चालन हुन नसकिरहेको अवस्थामा खेलकूद, भ्रमण, प्रयोगशाला, पुस्तकालय लगायत शीर्षकमा शुल्क माग गरेपछि विद्यार्थीहरु समस्यामा परेका हुन्। सम्बन्धन प्राप्त क्याम्पस र कलेजहरुले कोभिड१९ को संक्रमण कायम रहेको अवस्थामा अन्य क्रियाकलाप नभएकाले पढाइ शुल्कबाहेक अन्य शुल्क लिन थालेको पीडित विद्यार्थीको गुनासो छ। पुल्चोक क्याम्पसमा आर्किटेक्चर पढिरहेका नवौं समेष्टरमा अध्ययनरत विद्यार्थी बबीन बस्नेतले कोरोना संक्रमणका कारण ३५ प्रतिशत सम्म शुल्क मिनाहा हुनुपर्ने बताए। बस्नेतले भने,तिर्नुपर्ने कुल शुल्कको ३५ प्रतिशत शुल्क मिनाह हुनुपर्ने हाम्रो माग हो। धेरै सेवा उपभोग गर्न पाएका पनि छैनौं। प्राक्टिकल पनि भएको छैन। उनले अहिलेपनि आन्दोलन जारी रहेको भन्दै माग सम्बोधन गर्न पदाधिकारी जिम्मेवार नभएको बताए। उनले भने, १० प्रतिशतसम्म छुट दिने भन्ने कुरा आएको छ हामी त्यो मान्दैनौं। हाम्रो माग सम्बोधन नहुँदासम्म आन्दोलन रोकिदैंन। अहिलेपनि केहि निजी कलेजहरुमा ताला लागेको छ भने विद्यार्थीहरुले धर्नालाई निरन्तरता दिएका छन्। वैकल्पिक माध्यमबाट शिक्षण हुँदा प्रयोगात्मक कक्षामा समेत हुन सकेको छैन। त्रिवि इञ्जिनीयरीङ अध्ययन संस्थानका अनुसार प्रत्येक वर्ष चार हजार दुइ सय ४८ जना विद्यार्थी इञ्जिनियरीङ अध्ययनका लागि भर्ना हुन्छन्। हाल देशभर त्रिवि अन्तर्गत् पाँच सरकारी क्याम्पस र १० निजि कलेज रहेका छन्। विद्यार्थीहरुको परीक्षा फर्म भर्ने म्याद ३२ साउनसम्म तय भएको थियो। तर, विद्यार्थी आन्दोलनमा गएपछि फर्म भर्ने म्यादको समयावधि बढाएर ८ भदौसम्म तय गरिएको छ। अतिरिक्त शुल्क तिरेर भदौ ११ गतेसम्म परीक्षाका लागि फर्म भर्न पाउनेछन्। त्रिवि इन्जिनीयरिङ अध्ययन संस्थानका सहायक डिन प्राडाज्ञानबहादुर थापाले विद्यार्थीको समस्या हल भइसकेको बताए। उनले भने, केहि प्रतिशत रकम अहिले बुझाएरपछि सम्झौता गरेर अघि बढ्ने कुरा भएको छ। अहिले न्युनतम शुल्क बुझाउँदा पनि हुन्छ। शिक्षा विज्ञान तथा प्रविधि मन्त्रालय उच्च शिक्षा महाशाखा प्रमुख डा हरी लम्सालले कोरोना महामारीको बेला कलेजले विवेक प्रयोग गर्नुपर्ने बताए। उनले भने, मनपरी शुल्क लिन मिल्दैन। विश्वविद्यालयका पदाधिकारीलाई बोलाएर गम्भिरतापूर्वक छलफल गर्छौ। कार्यकारी परीषद्ले शुल्क निर्धारण गर्ने व्यवस्था छ। संसदको शिक्षा तथा स्वास्थ्य समितिले इञ्जिनीयरिङ कलेजहरुको विवादीत शुल्क हल गर्न शिक्षा मन्त्रालयलाई निर्देशन दिएको छ। समिति सभापति जयपुरी घर्तीले कोभिड १९ को संक्रमण कायम रहेको अवस्थामा अन्य क्रियाकलाप नभएकाले पढाइ शुल्कबाहेक अन्य शुल्क नलिन निर्देशन दिइएको बताइन्। विसं २०५० सालदेखि निजी कलेजहरुले सम्बन्धन पाउन थालेका हुन्। इञ्जिनीयरिङतर्फ स्नातक तहको सबै वर्षको परीक्षा असोज पहिलो सातादेखि सञ्चालन गर्ने तयारी परीक्षा तालिका सार्वजनिक भइसकेको छ।"
युद्धमा ध्वस्त बनेको अफगानिस्तानको अर्थतन्त्र तालिबान सरकारले कसरी उकास्ला ?,"काबुल: अफगानिस्तानमा तालिबानलाई शासन चलाउन के कस्ता अप्ठ्यारा आउनेछन् ? पछिल्ला दिनमा अफगान राजनीति यसकै वरिपरी बहस र चर्चा हुन थालेको छ । तालिबान शक्तिको नयाँ शासनकालमा पक्कै पनि गम्भीर सैन्य विरोधको सामना हुने छैन । अफगान सेनाले लगभग तालिबानलाई सहयोग नै गर्ने अपेक्षा गरिएको छ । तर तालिबानका लागि प्रमुख चुनौतीको रुपमा खडा भएको छ अफगानिस्तानको बिग्रँदो आर्थिक व्यवस्था । २० वर्षको युद्धको क्रममा अफगानिस्तानको आर्थिक अवस्था खस्किएको मात्रै छैन पूरै विदेशी अनुदानमा चल्न थालेको छ । यहाँको आर्थिक अवस्था लगभग पतनको अवस्थामा पुगेको छ । त्यसो त यसअघि अफगान सरकारले शिक्षा लगायत क्षेत्रका लागि ल्याउने गरेको आर्थिक सहायता पनि अब बन्द हुने अवस्था हुनसक्ने आंकलन गर्न थालिएको छ । त्यसवाहेक अबको सरकारले ठूलो आर्थिक भारको सामना गर्नुपर्ने विश्लेषण हुन थालेको छ । अब बन्ने तालिबान सरकारले भोग्नुपर्ने सम्भावित आर्थिक चुनौतीको संकेत पछिल्लो एक सातामै प्रसस्त देखिन थालेको छ । १५ अगस्टमा तालिबानले सत्ता कब्जा गरेपछि नै यहाँ वैध सरकार छैन । वाल स्ट्रीट जर्नलका अनुसार अशरफ घानी सहित उनको सरकारका अधिकांश मन्त्रीहरुले देश छाडेर भागेपछि अर्थात तालिबानले सत्ता कब्जा गरेपछि पछिल्लो एक सातामा बैंक तथा मुद्रा विनिमय बन्द रहेको छ । साथै दैनिक उपभोग्य वस्तुको मुल्यमा भारी मुल्य वृद्धि भएको छ । आर्थिक गतिविधि ठप्प जस्तै बनेको छ । मानिसहरुसँग पैसा त छ तर त्यो सबै बैंकमा थन्किएको छ । यसको मतलब उपभोक्तासँग दैनिक चालू रकमको अभाव रहेको बताइन्छ । अन्तर्राष्ट्रिय मिडियाका अनुसार काबुलमा आर्थिक कारोबार नै ठप्प छ । तर तालिबान शक्तिले यसअघि अर्थात २० वर्षअघिको शासनमा भने आर्थिक अवस्था सुधार गरेको बताइन्छ । त्यसबेला पाकिस्तान, यूएई, साउदी अरब लगायत देशसँग सम्बन्ध बलियो थियो । हाल त्यो पुरानो अवस्था फिर्ता गर्न तालिबानका लागि जटिल अवस्था आउने बताउन थालिएको छ । यद्यपि चीनले तालिबानलाई सहयोग गर्ने प्रतिवद्धता गरेको छ । अफगानिस्तानमा लगानी बढाउने समेत बाचा गरेको छ । तर अन्य देशको सन्दर्भमा तालिबानले सहायता पाउला वा नपाउला भन्ने यकिन छैन । अधिकांश देशले तालिबान शासनलाई मान्यता नै नदिइरहँदा आगामी दिनमा आर्थिक सहायता जुटाउन तालिबानका लागि चुनौतीको रुपमा देखिनेछ । अर्कोतर्फ तालिबानका अगाडि केही शर्त भने लागु हुनसक्ने विश्लेषण पनि हुन थालेका छन् । लोकतान्त्रिक पद्धति अपनाएको खण्डमा वा उदारवादी शासन अवलम्वन गर्ने शर्तमा तालिबानले जरुर विदेशी मान्यता र अन्य सहयोग पाउनसक्ने सम्भावना देखिन्छ । यसका लागि उसले आफ्नो नीति समेत सार्वजनिक गरिसकेको छैन । सबै नेताहरु समेत सार्वजनिक भइसकेका छैनन् । यद्यपि नागरिक स्वतन्त्रता दिने कुरामा भने तालिबान नेताहरुले आफूहरु प्रतिबद्ध रहेको प्रतिक्रिया दिइसकेका छन् । त्यसले उनीहरु आगामी दिनमा शासन चलाउने सन्दर्भमा लचिलो हुने अपेक्षा गर्न सकिन्छ । तालिबानका प्रमुख नेताहरुले विदेशीहरुसँगको संवाद कसरी अगाडि बढाउलान् वा आफ्ना राजनीतिक तथा आर्थिक नीति कसरी विस्तार गर्लान् भन्ने कुराले पनि तालिबान सरकारले सम्भावित आर्थिक चुनौतीको सामना कसरी गर्नेछ भन्ने देखाउनेछ । युद्धले २० वर्षसम्म थिलथिलो बनाएको अफगानिस्तानको आर्थिक अवस्था उकास्न सजिलो भने पक्कै छैन । आगामी दिनमा चीन, रुस सहित शक्तिराष्ट्रहरुको टकराव पनि यहाँ देखिनेछ । अमेरिकाले कस्तो व्यवहार गर्ला भन्ने विषयले पनि विशेष रुपमा आर्थिक अवस्था प्रभावित बनाउनेछ । त्यसो त यसअघि युद्धकै लागि यहाँ पैसाको खोलो बगेको थियो भनिन्छ । तर त्यो रकम निरर्थक समेत थियो भनी आलोचना हुने गरेको छ । तैपनि अफगान सरकारलाई जसरी आर्थिक सहायता जुटाउन सजिलो थियो त्यो सहजता तालिबानलाई पक्कै छैन । त्यसको बदलामा विकल्प भने उसले खोज्न सक्नेछ जुन उसका लागि जोखिमयुक्त र प्रत्युत्पादक हुनसक्छ । जस्तै आर्थिक रुपमा चीनसँग निर्भर भएको अवस्थामा यहाँ अमेरिका, भारत लगायत देशको रणनीतिक चासो पनि जोडिनसक्ने हुनाले त्यो जोखिमयुक्त हुनसक्नेछ । (एजेन्सीहरुको सहयोगमा)"
"एमाले एकताको सन्देश : भदौ १० गते केन्द्रीय कमिटी बैठक, १० बुँदे सहमति कार्यान्वयन गर्न कार्यदल गठन","काठमाडौं : नौ महिनादेखि पार्टीमा असन्तुष्ट रहँदै आएका १० नेतासहितको उपस्थितिमा मंगलबार भएको नेकपा (एमाले) को स्थायी कमिटी बैठकले आन्तरिक एकता सुदृढीकरणका लागि नयाँ सन्देश दिएको छ। पार्टीभित्रको आन्तरिक समस्या समाधानका लागि गत असार २७ गते कार्यदलस्तरमा भएको १० बुँदे सहमतिलाई कार्यान्वयनको ठोस आधार तय गर्दै पार्टीलाई नेकपा (माओवादी केन्द्र) सँगको एकतापूर्वको साङ्गठनिक संरचनाका आधारमा सञ्चालन गर्न बैठकले निर्देशित गरेको छ। पार्टीमा वरिष्ठ नेता माधवकुमार नेपाललगायत नेताले एमाले छाडेर नेकपा (एकीकृत समाजवादी) दर्ताका लागि निर्वाचन आयोगमा निवेदन दिएको अवस्थामा नेता नेपाल पक्षमा रहेका स्थायी कमिटीका १० र माओवादी केन्द्रबाट एमालेमा सामेल रामबहादुर थापासहितका सहभागी बैठकले नयाँ दल दर्ताको प्रक्रियामा रहेका नेता कार्यकर्तालाई मूलघरमै फर्किन आह्वान गरेको छ। ललितपुरको च्यासलस्थित तुल्सीलाल स्मृति भवनमा भएको बैठकपछि अध्यक्ष केपी शर्मा ओली, उपाध्यक्षहरु युवराज ज्ञवाली, अष्टलक्ष्मी शाक्य, डा भीमबहादुर रावल, महासचिव ईश्वर पोखरेल, उपमहासचिव घनश्याम भुसाल, स्थायी कमिटी सदस्य थापालगायतका नेताले सञ्चारकर्मीमाझ प्रस्तुत भई सामूहिक तस्बिर खिचाएका थिए। त्यसपछि बैठक ऐतिहासिक भएको जनाउँदै पार्टीका प्रवक्ता प्रदीपकुमार ज्ञवालीले पत्रकारलाई निर्णयबारे जानकारी दिए। नयाँ कार्यदल गठन बैठकले पार्टीको १० औँ राष्ट्रिय महाधिवेशनको मिति आगामी मङ्सिर १० देखि १२ गतेसम्म तथा विधान महाधिवेशन आगामी असोज ४ देखि ६ गते काठमाडौँमा गर्ने निर्णय गरेको छ। त्यसपूर्व सदस्यता नवीकरण, वडा र पालिकास्तरका अधिवेशन, विधान महाधिवेशनलगायतका कार्यतालिकालाई संशोधन गरेको छ। बैठकले पार्टीका केन्द्रीय कमिटी, निकाय, प्रदेश समन्वय कमिटी, जिल्ला कमिटी, स्थानीय तह कमिटी जनसङ्गठनलगायत सबै कमिटीमा रहेका पदाधिकारीलाई २०७५ जेठ २ गते पूर्वको जिम्मेवारीमा क्रियाशील हुन निर्देशन दिएको छ। दस बुँदे प्रस्तावमा आधारित निर्णय कार्यान्वयन गर्ने क्रममा उत्पन्न हुनसक्ने समस्या समाधान तथा केन्द्रीय कमिटीका मनोनयन गरिने १० प्रतिशत सदस्यको सिफारिस गर्न एक कार्यदल गठन गरिएको छ। यी निर्णय कार्यान्वयनका लागि गत असार २७ गतेको १० बुँदे प्रस्तावलाई सन्दर्भ सामग्रीका रुपमा मातहतका कमिटीमा पठाइने भएको छ। प्रवक्ता ज्ञवालीले १० बुँदे सहमति कार्यान्वयनका लागि महासचिव ईश्वर पोखरेल, उपाध्यक्ष डा भीम रावल, उपमहासचिव विष्णु पौडेल र घनश्याम भुसाल, स्थायी कमिटी सदस्य सुरेन्द्र पाण्डे र लेखराज भट्ट रहेको कार्यदल गठन गरिएको जानकारी दिए। बैठकले २०७५ साल जेठ २ गते सदस्यतालाई आधार मानेर एकीकरणका क्रममा आबद्ध भएका सदस्यसमेतको पार्टी सदस्यता नवीकरण अगाडि बढाइने र २०७५ साल जेठ ३ पछि दिइएका नयाँ सदस्यको पनि नवीकरण असोज मसान्तसम्म गर्ने निर्णय गरेको छ। भदौ १० गते केन्द्रीय कमिटी बैठक पार्टीका स्थानीय कमिटीलाई व्यवस्थित गर्न देशैभर २०७८ साल कात्तिक ६ गते वडा अधिवेशन र कात्तिक ९ गते पालिका वा सोसरहका कमिटीको अधिवेशन गर्ने तथा पार्टीको पछिल्लो निर्णय सम्प्रेषण गर्न यही भदौ १६ देखि २० सम्म केन्द्रीय प्रशिक्षकको उपस्थितिमा सबै जिल्लामा कार्यकर्ता भेला र जनसङ्गठनको केन्द्रीय कार्यकर्ताको भेला आयोजना गरिने पनि निर्णय भएको छ। महाधिवेशनमा प्रस्तुत गरिने दस्तावेजबारे छलफल गर्न यही भदौ २५ र २६ स्थायी कमिटी र २७ गते केन्द्रीय कमिटीको बैठक आयोजना हुनेछ। त्यसअघि यही भदौ १० गते केन्द्रीय कमिटीको बैठक आयोजना हुनेछ। यसअघि मंगलबार बिहान ११ बजे बस्ने भनिएको स्थायी कमिटीको बैठक थप तयारीसहित दिउँसो ३ बजे बसेको हो। सोमबार एमालेका अध्यक्ष केपी शर्मा ओलीको निवास बालकोटमा र मध्यमार्गी धारमा रहेका स्थायी कमिटीका सदस्यको छलफलपछि १० बुँदे सहमतिको सिफारिस कार्यान्वयनलगायतका विषयमा छलफल गर्न आज बैठक गर्ने समझदारी भएको थियो। एकतामा आए कारबाही फिर्ता हुने पार्टीमा दोस्रो तहका १० नेता सम्मिलित कार्यदलले दिएको सुझाव प्रतिवेदनमा वरिष्ठ नेता नेपालले शक्ति बाँडफाँट र विगतमा भएका कमजोरीलाई नेतृत्वले महसुस गर्नुपर्नेलगायत अडान राखेपछि त्यसको प्रभावकारी कार्यान्वयन हुन सकेको थिएन। अध्यक्ष ओलीले पनि आफ्नो नेतृत्वको सरकारलाई हटाएर विपक्षी गठबन्धन बनाएर नयाँ सरकार गठनका लागि हस्ताक्षर र सर्वोच्च अदालतमा पुग्ने जस्ता नेपाल पक्षका कार्य क्षम्य नहुने जनाउँदै आएका थिए। नेता नेपालले यही भदौ २ गते नयाँ पार्टी दर्ताका लागि निर्वाचन आयोगमा निवेदन दिएका थिए। सो निवेदनमाथि यही भदौ ९ गते सनाखत हुने तय भएको छ। एमालेले नेता नेपालसहित १४ प्रतिनिधिसभा सदस्यलाई पदमुक्त गर्न सङ्घीय संसद् सचिवालयमा यही भदौ १ गते पत्र पठाएको थियो। आजको बैठकले एकता प्रक्रियामा सामेल भएमा कुनै पूर्वाग्रह र कारबाही नगरिने निर्णय गरेको नेता ज्ञवालीले जानकारी दिए। प्रतिनिधिसभाको विघटन र पुनःस्थापना, नेकपाभित्रको विवाद, एमाले र नेकपा (माओवादी केन्द्र)लाई पूर्ववत् स्थितिमा फर्काउने सर्वाेच्च अदालतको फैसलायताका घटनामा एमालेभित्र विवाद उत्पन्न हुँदै आएको थियो। एमालेका अध्यक्ष ओली र वरिष्ठ नेता नेपालबीच गत जेठ २ गतेको सहमतिका आधारमा गठित १० सदस्यीय कार्यदलमा संसदीय दलका उपनेता नेम्वाङ, उपाध्यक्ष डा रावलसहित थिए। आजको बैठकका निर्णय र यसको दूरगामी परिणाम, समसामयिक राजनीतिक प्रभाव र राजनीतिक स्थितिबारे जानकारी दिन बुधबार पार्टीका अध्यक्ष ओलीलगायत नेताको उपस्थितिमा पत्रकार सम्मेलन गरिने एमालेले जनाएको छ।"
"ढोरपाटनमा एक पुरुषको हत्या, तीन जना पक्राउ",बागलुङ : ढोरपाटनमा एक जनाको हत्या गरिएको अवस्थामा शव फेला परेको छ। ढोरपाटन नगरपालिका९ भूजीमा ५१ वर्षीय छविलाल विश्वकर्माको धारिलो हतियार प्रयोग गरी हत्या गरिएको अवस्थामा शव फेला परेको प्रहरीले जनाएको छ। गत भाद्र २ गते रातिदेखि सम्पर्कविहीन रहेका विकको मंगलबार मात्र शव फेला परेको थियो। विश्वकर्माको हत्यामा संलग्न रहेको आरोपमा स्थानीय तीन जनालाई प्रहरीले नियन्त्रणमा लिएको छ। एक जना महिला र दुई पुरुषलाई पक्राउ गरेको इलाका प्रहरी कार्यालय बुर्तिबाङका प्रमुख प्रहरी निरीक्षक जयराम वन्तले बताए। प्रहरीको नियन्त्रणमा रहेकाहरुले प्रारम्भिक बयानमा पारिवारिक रिसिबीका कारण विकको हत्या गरेको बताएका छन्। हत्या आरोपमा पक्राउ परेका तीनै जनालाई इलाका प्रहरी कार्यालय बुर्तिबाङले जिल्ला प्रहरी कार्यालय बागलुङ पठाएको छ। मृतक विकको पोस्टमार्टम समेत भइसकेको छ। घटनाको थप अनुसन्धान गरी आवश्यक कारबाही प्रक्रिया अघि बढाइने वन्तको भनाई छ।
अधिकांश जलविद्युत् कम्पनीको शेयर मूल्यमा गिरावट,"काठमाडौं : तीन दिनको सार्वजनिक बिदापछि खुलेको धितोपत्र बजारमा शेयर कारोबार मापक नेप्से परिसूचकमा मंगलबार उच्च अङ्कको गिरावट आएको छ। विशेष गरी विकास बैंक र जलविद्युत् उपसमूहको शेयर मूल्यमा उच्च अङ्कको गिरावट देखिएको हो। पछिल्ला दिनमा जलविद्युत् उपसमूहको शेयरमा अस्वभाविक चलखेल भएको भन्दै गुनासो बढेको थियो। विद्युत् नियमन आयोगले समेत सो सम्बन्धमा चासो व्यक्त गरेको थियो। नेपाल स्टक एक्सचेञ्जका अनुसार मङ्गलबार नेप्से ५६०३ बिन्दुले घटेर तीन हजार १२४८७ मा ओर्लेको छ। यस्तै, ठूला कम्पनीको शेयर कारोबार मापक सेन्सेटिभ परिसूचक १२८१ बिन्दुले घटेर ५७७६६ मा ओर्लेको छ। कूल २२५ कम्पनीको दुई करोड ५३ लाख १६ हजार ८०५ कित्ता शेयर रु १६ अर्ब १२ करोड ४४ लाख ६८ हजार ६० मा कारोबार भयो। मङ्गलबारको कारोबारपछि बजार पूँजीकरण रु ४३ खर्ब ६६ अर्ब छ करोड १९ लाख १० हजार बराबरमा सीमित भएको छ। कारोबार भएका कूल १३ उपसमूहमध्ये दुई उपसमूहको शेयर मूल्य उकालो लागेको छ भने ११ उपसमूहको शेयर ओरालो लागेको छ। वित्त ४५७९ र निर्जीवन बीमा ११२८ बिन्दुले बढेको छ। यस्तै, बैंकिङ १९८२, व्यापार ६२५३, होटल तथा पर्यटन १७०२, विकास बैंक २४३८९, जलविद्युत् १३२७७, उत्पादन १५७४, अन्य ३००२, लघुवित्त ३१४५, जीवन बीमा १४३, सामूहिक लगानी कोष ००१ र लगानी ५२५ बिन्दुले घटेको छ। कारोबारका आधारमा अरुण भ्याली हाइड्रोपावर शीर्ष स्थानमा रहेको छ। सो कम्पनीको रु ७५ करोड ४३ लाख ३३ हजार ७२३ बराबरको कारोबार भयो। अरुण काबेली पावर रु ७१ करोड ९१ लाख ६१ हजार ७९२, नेशनल हाइड्रोपावर रु ५८ करोड ५३ लाख ८६ हजार २३४, रिडी हाइड्रोपावर रु ४७ करोड २० लाख एक हजार ९१९ र नेपाल बैंक रु ४१ करोड ७६ लाख ८९ हजार बराबरको कारोबार भई शीर्ष स्थानमा रहे। नेप्सेका अनुसार गुर्खाज फाइनान्स र जीवन विकास लघुवित्तको शेयर मूल्य १० प्रतिशतले वृद्धि भई सकारात्मक सर्किट लाग्यो। सेन्ट्रल फाइनान्स ७४७, नेको इन्स्योरेन्स ५०६ र जनरल इन्स्योरेन्सका शेयरधनीले ४४९ प्रतिशतले कमाए। १६ कम्पनीको शेयरमा नकारात्मक सर्किट नेप्सेका अनुसार मंगलबार अधिकांश जलविद्युत् कम्पनीको शेयरमा नकारात्मक सर्किट लागेको छ। विवरणअनुसार १६ कम्पनीको शेयर मूल्य १० प्रतिशतले ओरालो लागेपछि नकारात्मक सर्किट लागेको हो। सबैभन्दा बढी नेशनल हाइड्रोपावरको शेयर रु ४८ ले घटेको छ। एचआइडिसीएल, खानीखोला हाइड्रोपावर, दिव्यश्वरी हाइड्रोपावर, सिनर्जी पावर, नेपालहाइड्रो डेभलपर, कालिका पावर कम्पनी, आँखुखोला जलविद्युत् कम्पनी, जोशी हाइड्रोपावर, घलेम्दी हाइड्रोपावर, युनिभर्सल पावर कम्पनी, युनियन हाइड्रोपावर, शिवश्री हाइड्रोपावर, रुरु जलविद्युत् परियोजनाको शेयर मूल्य १० प्रतिशतले घटेको छ। यस्तै, पञ्चकन्या माई हाइड्रोपावर, ९९९, हिमालयन पावर पार्टनर ९९९, लिवर्टी इनर्जी ९९२, र माउण्टेन हाइड्रो नेपालका लगानीकर्ताले ९८६ प्रतिशतले गुमाएका छन्। अधिकांश जलविद्युत् कम्पनीको शेयर मूल्य ओरालो लाग्दा नेप्सेले पनि आरोलोको यात्रा तय गरेको हो।"
पदमुक्त सांसद दधिराम र दिनेशलाई अन्तरिम आदेश दिन अस्वीकार,"काठमाडौं : सर्वोच्च अदालतले नेकपा (माओवादी केन्द्र) परित्याग गरी नेकपा (एमाले) प्रवेश गरेपछि लुम्बिनी प्रदेशसभा सदस्यबाट पदमुक्त भएका दधिराम न्यौपाने र दिनेश पन्थीले पदमुक्त गर्ने निर्णय खारेजको मागमा अन्तरिम आदेश दिन अस्वीकार गरेको छ। न्यायाधीशद्वय दीपककुमार कार्की र हरिप्रसाद फुयाँलको संयुक्त इजलासले मंगलबार सांसद पदबाट पदमुक्त गर्ने माओवादी केन्द्रको निर्णय खारेजीको मागमा अन्तरिम आदेश जारी गर्न अस्वीकार गरेको हो। एमालेमा प्रवेश गरेपछि माओवादी केन्द्रले सांसद पदबाट कारबाही गरेको थियो। उक्त कारवाहीविरुद्ध गत साउन ७ गते उनीहरुले सर्वोच्च अदालतमा रिट निवेदन दायर गर्नुभएको थियो। एमालेका अध्यक्ष केपी शर्मा ओलीले न्यौपाने र पन्थी गत चैत १३ गते जारी गरेको अन्तरपार्टी निर्देशन९ को मनोनयन शीर्षकअन्तर्गत १४ र १६ नम्बरमा नेकपा (एमाले) को केन्द्रीय कमिटी सदस्य रहेको देखिएको सुविधा सन्तुलनको दृष्टिकोणले कुनै अपूरणीय क्षति नभएको भन्दै अन्तरिम आदेश दिन नपरेको आदेशमा छ। आदेशमा सोही प्रकृतिका निवेदक प्रभु साह, लेखराज भट्ट, कुन्दनप्रसाद कुशवाहसमेत भएको मुद्दामा अन्तरिम आदेश जारी गर्न नपर्ने आदेशमा छ। रासस"
"बलात्कार कसुरमा एक किशोरलाई साँढे १२ वर्ष कैद, एक लाख क्षतिपूर्ति",नुवाकोट : बलात्कार गरेको कसुरमा दोषी ठहर भएका एक किशोरलाई नुवाकोट जिल्ला अदालतले साढे १२ वर्ष कैद सजायको फैसला गरेको छ। एक लाख रुपैयाँ क्षतिपूर्ति भराउनेसमेत फैसला भएको छ। दुई वर्ष पहिले सात वर्षीया बालिकालाई बलात्कार गरेको कसुरमा नुवाकोटको पुर्वी भेगमा रहेको ककनी गाउँपालिका१ का १६ वर्षीय बालकलाई अदालतले दोषी ठहर गर्दै १२ वर्ष ६ महिनाको कैद र क्षतिपूर्ति भराउने फैसला सुनाएको हो। जिल्ला न्यायाधीश उमेशप्रसाद लुईटेलको इजलासले आरोपित बालकले गरेको कसुरमा दोषी ठहर गर्दै उक्त सजायको फैसला गरेको जिल्ला अदालतले जनाएको छ। फैसलामा पीडित राहत कोषबाट पीडित बालिकालाई एक लाख क्षतिपूर्ति भराउन पनि आदेश दिएको छ। गत २०७६ साल कात्तिक १४ गते बलात्कार गरेको जनाउँदै पीडित पक्षले जिल्ला प्रहरी कार्यालयमा २०७६ कात्तिक १६ गते उजुरी दिएका थिए। पीडित बालिकाको सोही वर्षको कात्तिक १६ गते नै त्रिशूली जिल्ला अस्पतालमा स्वास्थ्य परीक्षण गरिएको थियो। आरोपित बालकलाई जिल्ला अदालतले २०७६ मंसिर १० गते पुर्पक्षको लागि थुनामा राख्ने आदेशदिएपछि नेपालगञ्ज बाल गृहमा पठाइएको थियो। कसुरदार हाल बालगृहमै रहेका छन्।
दोहोरो नागरिकताको आरोपमा सप्तरीबाट एक जना पक्राउ,"राजविराज : सप्तरीबाट नागरिकता लिएका एक जनाको साथमा नेपाली र भारतीय गरी दोहोरो परिचयपत्र भेटिएपछि उनलाई मङ्गलबार पक्राउ गरिएको छ। दोहोरो नागरिकता लिएको आरोपमा सप्तरीको छिन्नमस्ता गाउँपालिका२ बस्ने फेकु मण्डल अमातको छोरा प्रमोदकुमार मण्डललाई पक्राउ गरिएको जिल्ला प्रशासन कार्यालय सप्तरीले जनाएको छ। नेपाली नागरिकता, मतदाता परिचय पत्रका साथै भारतीय आधारकार्ड फेला परेपछि मण्डललाई पक्राउ गरी अनुसन्धानका लागि जिल्ला प्रहरी कार्यालय सप्तरी पठाइएको सहायक सिडिओ नाथु साहले जानकारी दिए। मण्डलको साथबाट नेपाली र भारतीय दुबै परिचयपत्र बरामद भयो। सहायक सिडिओ साहले भने दुईवटै परिचयपत्रमा उल्लेख भएको नाम, ठेगाना र तस्बिरको आधारमा उनी दुवै देशको नागरिक रहेको बुझिएकाले पक्राउ गरिएको हो। मण्डलले जिल्ला प्रशासन कार्यालय सप्तरीबाट ०६२ भदौ १७ गते नागरिकता प्रमाण पत्र लिएको देखिन्छ। जन्म मिति ०४६ जेठ २३ गते रहेको मण्डलको नागरिकता प्रमाणपत्र नम्बर नम्बर ६६७३ र मतदाता परिचय पत्र ०६७४५८७४ रहेको छ। यस्तै मण्डलसँग फेला परेको भारतको आधारकार्डमा पिप्रा खुर्द बिष्णुपुर६ सुपौल सरायगढ भपटियाही बिहार ८५२१०५ उल्लेख छ। भारतीय आधार कार्डको नम्बर ७५२७१४७९७९८३ रहेको छ। दुबै देशको परिचयपत्रमा नाम, बुवाको नाम र तस्बिर एउटै मानिसको रहेको छ। भारतीय आधारकार्ड र नेपाली नागरिकता फेला परेपछि दोहोरो नागरिकता लिएको आरोपमा मण्डलमाथि कारबाही गरिएको जिल्ला प्रशासन कार्यालय सप्तरी जनाएको छ। मतदाता पचिचय पत्र र आधारकार्ड एकसाथ भेटिएपछि पक्राउ गरेर अनुसन्धान गर्ने क्रममा उनले नेपाली नागरिकता पनि लिएको खुलेपछि प्रशासनले नागरिकता पनि बरामद गरेको छ। जिल्ला प्रशासन कार्यालयका तत्कालिन प्रशासकिय अधिकृत माधवप्रसाद पोखरेलको हस्ताक्षरमा ०६२ भदौ १७ गते जारी नागरिकताको प्रतिलिपी उनले ०७७ पुस १७ गते निकालेका हुन्। प्रतिलिपीमा तत्कालिन प्रशासकिय अधिकृत आनन्दकुमार ठाकुरको हस्ताक्षर छ। पक्राउ परेका मण्डलले भारतमा मजदुरी गर्दा आफूसहित धेरै जनाले भारतीय आधार कार्ड बनाएको बताएका छन्। अनुसन्धानको दायरा फराकिलो बनाउँदै मण्डललाई दोहोरो नागरिकता लिएको कसूरमा नागरिकता ऐन २०६३ बमोजिम मुद्दा चलाउन जिल्ला अदालतबाट मङ्गलबार नै म्याद थप गरेर अनुसन्धान सुरु गरिएको डिएसपी माधवप्रसाद काफ्ले जानकारी दिए।"
पूर्वाञ्चल विश्वविद्यालयको शिक्षण अस्पतालका चिकित्सक आन्दोलित,"विराटनगर : मोरङको सुन्दरहरैँचा नगरपालिका७ गोठगाउँमा पूर्वाञ्चल विश्वविद्यालयले सञ्चालन गरेको शिक्षण अस्पतालका ज्यालादारी चिकित्सक आन्दोलित बनेका छन् । अस्पतालको अवस्था लथालिंग हुँदा बिरामीले प्रभावकारी उपचार पाउन नसकिरहेका बेला मंगलबारदेखि सेवा समय एक घण्टा छोट्याएर चिकित्सक पनि आन्दोलनमा उत्रिएका हुन् । ४५ वर्षदेखि दैनिक ज्यालादारीमा काम गरिरहँदा विश्वविद्यालयले नियुक्तिको कुनै प्रक्रिया अघि नबढाएको गुनासो उनीहरुको छ । चिकित्सकको आन्दोलनका कारण सेवा प्रभावित बन्दा बिरामीले उपचार पाउन सकिरहेका छैनन् । अस्पताल थप भद्रगोल हुने परिस्थिति बनेको छ । उनीहरुले भदौ १ गतेदेखि हातमा कालो पट्टी बाँधेर सांकेतिक विरोध गरिरहेका थिए । विश्वविद्यालयले लामो समयदेखि ज्यालादारीमा राखेर काममा लगाउन नपाइने नियमको बर्खिलाप गरिरहेको अस्पतालका हाडजोर्नी तथा नशा रोग विशेषज्ञ डा धीरज सिंहले बताए । उनका अनुसार करारमा भर्ना खुलाएर ज्यालादारीमा रहेकालाई चिकित्सकलाई नियुक्ति दिनुपर्ने मुख्य माग राखेर आन्दोलन थालिएको हो । लामो समयदेखि ज्यालादारीमा काम गर्नु परिरहेको छ । यसरी चार दिनभन्दा बढी काममा लगाउनु गैरकानुनी हो, डा सिंहले भने, सीमित समयसम्म मात्रै सेवा प्रवाह गरेर आन्दोलनमा उत्रिएका छौँ । दुई दिनभित्र माग पूरा नभए सबै सेवा ठप्प पार्छौँ । उनका अनुसार यसअघि दिनको १२ बजेसम्म बिरामीको स्वास्थ्य परीक्षण र उपचार गरिरहेकोमा मंगलबारदेखि एक घण्टा घटाएर ११ बजेसम्म मात्रै गर्न थालिएको छ । डा सिंहले २०७० सालमै निर्धारण गरिएको न्यून ज्यालामा चिकित्सकले काम गरिरहनु परेको बताए । हाम्रा समस्या विश्वविद्यालयका उपकुलपति, रजिष्ट्रार र अस्पताल निर्देशकलाई बारम्बार राखिसकेका छौँ, 'उनी भन्छन्, 'आश्वासन एवं सान्त्वना मात्रै दिने र मागको सुनुवाई नगर्ने प्रवृत्ति हाबी हुँदा चिकित्सक वर्षौदेखि पीडित भइरहेका छौँ । विश्वविद्यालयका अरु कर्मचारीको तलब बर्षेनि बढिरहे पनि चिकित्सकलाई भने कोरोना जोखिम र महँगीको मारका बेला क्लिनिकमा निश्चित समय तोकेर सेवामा बोलाए जसरी सामान्य ज्यालामा काममा लगाइएको उनको जिकिर छ । विश्वविद्यालयले चासो नदिएपछि चरणवद्ध आन्दोलन गर्ने घोषणा अनुरूप सेवाको समय घटाएर दिनको एक घण्टा मात्रै बिरामीलाई हेर्न थालिएको डा सिंहको भनाइ छ । हामी अब बुधबारसम्म मात्रै पर्खिन सक्छौँ,' उनी भन्छन्, वास्ता नगरिए बिहीबारदेखि काम नै छाडेर जान्छौँ । चिकित्सकीय क्षेत्रकै अपमान भइरहेको गुनासो गर्दै उनले ज्यालादारीका कारण बिरामीलाई प्रभावकारी सेवा दिन नसकिएको स्वीकार गरे । हाम्रा माग पूरा हुँदैनन् भने विदा दिनुस् पनि भनिसकेका छौँ, डा सिंहले भने, न चिकित्सकलाई विदा गरिन्छ, न त समस्याको सुनुवाई नै हुन्छ । राजनैतिक खिचातानीको कोपभाजनमा परेर स्वार्थपूर्ण रूपमा सञ्चालन भइरहेको पूर्वाञ्चल विश्वविद्यालयले अस्पताल सुधारमा चासो नदिएको गुनासो चिकित्सकको छ । अस्पतालमा विशेषज्ञ र मेडिकल अफिसर गरेर १२ जना चिकित्सकले दैनिक ज्यालादारीमा काम गरिरहनु परेको डा सिंहले बताए । उनका अनुसार अरु दुई जना विशेषज्ञ चिकित्सक र मेडिकल अफिसरलाई मात्रै नियुक्ति दिएर काममा लगाइएको छ । अस्पतालमा १९ जना नर्सिङ कर्मचारी छन् । विश्वविद्यालयले पारामेडिकलअन्तर्गतको शैक्षिक कार्यक्रम बीएससी नर्सिङ र बीएन चलाइएको छ । त्यसका लागि अस्पताल आवश्यक पर्छ । तर विश्वविद्यालयले छायाँमा राखेका कारण अस्पताल धराशायी बनिरहँदा नर्सिङ क्याम्पस नै बन्द हुने अवस्थामा पुगेको एक चिकित्सकले बताए । अस्पतालमा व्यवस्थित प्रयोगशाला (ल्याब) र एक्सरे, भिडियो एक्सरे, फिजियो थेरापी एवं इसिजी सेवा पनि छ । अस्पतालमा छाला तथा यौन रोग, बाल रोग, हाडजोर्नी, बाथ तथा नशा रोग, प्रसूति तथा स्त्रीरोग, नाक, कान एवं घाँटी रोग, फिजिसीयन र आँखा रोग विभागको सेवा छ । २४ घण्टा नै सञ्चालन हुनपर्ने आकस्मिक विभाग दैनिक १२ घण्टा मात्रै चल्छ । आकस्मिक कक्षमा बिरामी भर्ना नै लिइँदैन । बिरामी भर्ना गराउने वार्डसमेत नभएको अस्पतालमा कुनै शल्यक्रिया हुँदैन । अस्पतालमा उपचार एवं स्वास्थ्य परीक्षणका लागि दैनिक तीन सय जनासम्म बिरामी पुग्ने गरेका छन् । विशेषज्ञ चिकित्सक, स्वास्थ्यकर्मी, कर्मचारी, प्राविधिक र उपकरणसमेत भएको अस्पतालबाट उपचार नपाउँदा सर्वसाधारण भने हण्डर बेहोर्न बाध्य भइरहेको गुनासो स्थानीयको छ । महालेखा परीक्षकको कार्यालयले पनि चिकित्सकलाई लामो समयसम्म आंशिक एवं ज्यालादारीमा राखिनु गैरकानुनी भनेर प्रश्न उठाएको डा सिंहले बताए । महालेखाको ५८ औँ प्रतिवेदनले नियमविपरीत चिकित्सकलाई काममा लगाउने गरिएकाले तत्काल सुधार गर्नुपर्ने आवश्यकता औंल्याएको उनको भनाइ छ । अस्पताल निर्देशक डा विपेश आचार्यले चिकित्सकको माग पूरा गर्न नसक्नु अस्पतालकै कमजोरी रहेको स्वीकार गरे ।चिकित्सकले राखेका मागको सम्बोधन केही दिनभित्रै हुन्छ, 'उनले भने, अस्पताललाई पनि थप व्यवस्थित गरेर सञ्चालन गरिने छ ।"
लागुऔषध कारोवारमा संलग्न थप दुईजना पक्राउ,जाजरकोट : जाजरकोटमा लागुऔषध कारोवारमा संलग्न थप दुई जना पक्राउ परेका छन् । जिल्लाको भेरी नगरपालिका ४ निवासी २६ बर्षका शान्तबहादुर विक र बाँके जिल्ला नेपालगञ्ज उपमहानगरपालिका १० स्थायी ठेगाना भई हाल जाजरकोट खलंगामा बस्ने २० बर्षका रमन सिंह पक्राउ परेका हुन् । यसअघि चार जना पक्राउ भैसकेका छन् । उनीहरुकै बयानका आधारमा थप दुई जनालाई पक्राउ गरिएको प्रहरीले जनाएको छ । गत साउन २५ गते लुकाइछिपाई अवैध लागुऔषध चरेस लिन थालेका एक भारतीय सहित दुई जनालाई जाजरकोट प्रहरीले पक्राउ गरेको थियो । भारतको प्रभुद्ध नगर नेशनल मार्केट निवासी ३१ बर्षिय मूताविन अहमद र बाँके जिल्ला नेपालगञ्ज उपमहानगरपालिका ११ का २० बर्षिय उबेद खानलाई जिल्ला सदरमुकामस्थित शान्ति चौतारा बसपार्कबाट एक केजी चरेस सहित पक्राउ गरिएको थियो । उनीहरुकै बयानका आधारमा चरेस ओसारपसारमा संलग्न भएको आरोपमा जिल्लाको भेरी नगरपालिका २ डिगा निवासी ५० बर्षिय चक्रबहादुर थापा र भेरी नगरपालिका ४ निवासी विजय भारतीलाई प्रहरीले गत भाद्र २ गते पक्राउ गरिएको थियो । यसअघि पक्राउ गरिएकाहरुको बयानका आधारमा थप मानिस पक्राउ हुने क्रम जारी रहेको जिल्ला प्रहरी प्रमुख डिएस्पी मधुकुमार थापाले बताए । पक्राउ परेका सवैलाई अदालतबाट म्याद थपाएर अनुसन्धान भैरहेको थापाले जानकारी दिए।
"विश्वभर आजः अफगानिस्तानबाट सेना फिर्ता नगर्न अमेरिकालाई दबाब, तालिबानसँग सिआइएको गोप्य वार्ता","मिसाइल आपूर्तिका लागि टर्कीसँग नयाँ सम्झौता गर्दै रुस मस्को: मिसाइल आपूर्तिका लागि रुसले टर्कीसँग चाँडै नयाँ सम्झौता गर्ने जनाएको छ । एस४०० सैन्य सुरक्षा मिसाइल प्रणाली आयातको लागि रुसले टर्कीसँग चाँडै नयाँ सम्झौता गर्ने रुसी सरकारी सैन्य हतियार निर्यातकर्ता रोसोबोरोनेस्पर्टले जनाएको छ । बढी भन्दा बढी एस४०० सैन्य सुरक्षा मिसाइल प्रणाली आयातका लागि रुस र टर्कीबीच छलफल जारी छ । मिसाइल आपूर्तिको विषय अन्तिम चरणमा पुगिसकेकोले टर्कीसँगको नयाँ सम्झौता चाँडै हुनेमा म विश्वस्त छु इन्टरनेसनल टेक्निकल फोरम आर्मी२०२१ फोरममा सोमबार रोसोबोरोनेस्पर्टका कार्यकारी निर्देशक एलेक्जेन्डर मिखिभले भनेका छन् । सन् २०२१ मा रुसले सैन्य हतियार आयातमा करिब ८६ विलियन अमेरिकी डलरको खर्च गरेको पनि मिखिभले जानकारी दिएका छन् । रुस र टर्कीबीच एस४०० मिसाइल प्रणाली आपूर्तिबारे सन् २०१७ मा पहिलो पटक सम्झौता भएको थियो । सन् २०१९ जुलाईमा टर्कीले पहिलो पटक ढुवानी गरेको थियो । टर्की एस४०० मिसाइल प्रणाली खरिद गर्ने नर्थ एटलान्टिक ट्रिटी अर्गनाइजेसन (नाटो) को पहिलो सदस्य मुलुक हो । एस४०० मिसाइल प्रणाली रुसको अल्माज एन्टी आर्मस् म्यानुफ्याक्चरले उत्पादन र डिजाइन गरेको शक्तिशाली हतियार हो । जसले ४ सय किलोमिटरको दूरी र ३० किलोमिटर उचाइसम्म क्षति पुर्याउन सक्छ । ००० सेना फिर्तीको समयसीमा लम्ब्याउन अमेरिकामाथि दबाब काबुल: अफगानिस्तानबाट अमेरिकी सेना फिर्तीको समयसीमा लम्ब्याउन अमेरिकामाथि दबाब परेको छ । अमेरिककाका अधिकारीहरुले ३१ अगष्टपछि पनि अफगानिस्तानमा सेनाको उपस्थिति कायम राख्ने या नराख्ने भन्ने विषयमा तत्काल निर्णय लिन राष्ट्रपति जो बाइडेनलाई दबाब दिएका छन् । काबुलबाट थप मानिस उद्धार गर्नुपर्ने भएकोले अफगानिस्तानबाट तत्काल सेना फिर्ता नगर्न अमेरिकाका साझेदारी मुलुकहरुले राष्ट्रपति बाइडेनलाई दबाब दिइरहेका छन् । मंगलबारका लागि तय गरिएको भर्चुअल जी ७ को शीर्ष बैठक ३१ अगष्टको समय सीमामा केन्द्रित हुनेछ । बेलायतले अफगानिस्तानबाट सेना फिर्ता नगर्न अमेरिकालाई पटकपटक दबाब दिइरहेको छ । यता तालिबानी नेताहरुले ३१ अगष्टभन्दा एक दिन बढी अफगानिस्तानमा सेना खटाए त्यसको परिणाम नराम्रो हुने चेतावनी दिइसकेका छन् । काबुल एयरपोर्टमार्फत पछिल्लो २४ घण्टामा करिब १६ हजार मानिसको उद्धार गरिएको छ । यसअघि अमेरिकाले तोकिएकै समयमा आफ्ना सेना फिर्ता गर्ने र त्यहाँ भएका सबै मानिसको उद्धार गरिसक्ने बताएको थियो । १४ अगष्टपछि अमेरिकाले अफगानिस्तानबाट करिब ४८ हजार मानिसको उद्धार गरिसकेको छ । हाल ५ हजार ८ सय अमेरिकी सेना अफगानिस्तानमा खटिएका छन् । राष्ट्रपति बाइडेनले ३१ अगष्टपछि पनि सेना फिर्ता गर्ने या नगर्ने भन्नेबारे २४ घण्टाभित्रमा निर्णय लिनेछन् । ००० काबुलबाट विमान अपहरणमा परेको युक्रेनका विदेशमन्त्रीको दाबी युक्रेन: युक्रेनका विदेशमन्त्रीले अफगानिस्तानमा फसेका आफ्ना नागरिकको उद्धारका लागि काबुल पुगेको युक्रेनको विमान अपहरणमा परेको दाबी गरेका छन् । मंगलबार युक्रेनका विदेशमन्त्री येवगेनी यनिनले अज्ञात व्यक्तिद्धारा काबुलबाट आफ्नो विमान अपहरणमा परेको दाबी गरेका हुन् । हाम्रो विमान अपहरणमा परेको छ । आइतबार काबुल पुगेको विमान मंगलबार मात्र इरान पुगेको छ उनले भनेका छन्, हतियारधारीले अपहरण गरी उद्धारका लागि पठाइएको विमान इरान पुर्याएका हुन् । युक्रेनको विमानमा युक्रेनका नागरिक नभई अज्ञात यात्रु सवार छन् । अफगानिस्तानमा फसेका आफ्ना नागरिक बचाउन युक्रेन सरकारले गरेको तेस्रो प्रयास पनि असफल भएको छ । साथै अफगानिस्तानको विभिन्न स्थानमा रहेका आफ्ना नागरिकलाई काबुल विमानस्थलसम्म आउन नदिइएको दाबी समेत विदेशमन्त्री येनिनले गरेका छन् । यद्यपि, युक्रेन सरकारले भने विदेश मन्त्री येनिनको दाबी अस्वीकार गरेको छ । तेहरान टाइम्सका अनुसार युक्रेनका नागरिक उद्धारको लागि काबुल पुगेको विमान अपहरणमा परेको मन्त्रीको दाबीको युक्रेन सरकारले बेवास्ता गरेको छ । ००० अफगानिस्तान मुद्दामा मोदी र पुटिनबीच वार्ता नयाँदिल्ली: भारतीय प्रधानमन्त्री नरेन्द्र मोदी र रुसका राष्ट्रपति भ्लादिमिर पुटिनबीच अफगानिस्तानबारे मंगलबार वार्ता भएको छ । मोदी र पुटिनबीच करिब ४५ मिनेट लामो वार्ता भएको भारतीय सञ्चारमाध्यमहरुले जनाएका छन् । उनीहरुले अफगानिस्तानको वर्तमान अवस्थाबारे लामो छलफल गरेको बताइएको छ । दुई देशका प्रमुखबीचको वार्ताले महत्वपूर्ण भूमिका खेल्ने भारतीय सञ्चारमाध्यमहरुको दावी छ । रुसले तालिबानको समर्थन गरिसकेको भारतीय सञ्चारमाध्यमहरुको दावी छ । तालिबानको विषयमा यसअघि भारतले अमेरिका र बेलायतसँग पनि छलफल गरिसकेको छ । सोही विषयमाथि छलफल गर्न मोदीले दुईपटक मन्त्रिपरिषदको बैठक पनि राखेका छन् । ००० श्रीलंकामा डेल्टा लहर बढ्यो, दाहसंस्कारको लागि कार्डबोर्ड कोलम्बो: श्रीलंकाको देहिवाला माउन्ट शहरमा कोभिड १९ को डेल्टा भेरियन्ट तिब्र रुपमा फैलिएको छ । डेल्टा भेरियन्टको कारण मृत्यु हुनेहरुको दाहसंस्कारको लागि काठको सट्टा कार्डबोर्ड कफिन प्रयोग गरिएको बताइएको छ । हालसम्म करिब ५ सय कार्डबोर्ड निर्माण गरिएको बताइएको छ । प्रत्येक कार्डबोर्डको मुल्य ४ हजार ५ सय (श्रीलंकन मुल्य) रहेको बताइएको छ । डेल्टा भेरियन्टको कारण मृत्यु हुनेहरुको शव व्यवस्थापनको लागि धमाधम कार्डबोर्ड कफिन निर्माण थालिएको बताइएको छ । कार्डबोर्ड कफिन काठको तुलनामा सस्तो मानिन्छ । डेल्टा भेरियन्टको कारण श्रीलंकामा दैनिक करिब १८० मानिसको मृत्यु हुने गरेको छ भने हालसम्म देशभर ७ हजार ५ सय ६० को मृत्यु भइसकेको छ । कोलम्बो जिल्ला देहिवाला माउन्ट लेभिनीका प्रमुख शाहबन्दुका अनुसार कोभिडसहित अन्य रोगको कारण श्रीलंकामा दैनिक करिब ४ सय मानिसको मृत्यु हुने गरेको छ । ००० इजरायली सेनाद्धारा प्यालेस्टेनी किशोरको हत्या जेरुसेलम: इजरायली सैन्य हमलामा परी प्यालेस्टानी किशोरको मृत्यु भएको छ । वेस्ट बैंकस्थित नाब्लुज शरणार्थी शिविर नजिकै बलाटा शरणार्थी शिविरमा भएको हमलामा परी मंगलबार १५ वर्षीय प्यालेस्टानी किशोरको मृत्यु भएको हो । प्यालेस्टाइनको स्वास्थ्य मन्त्रालयकाअनुसार इजरायली सेनाको बन्दुक हमलामा परी १५ वर्षीय इमाद खलिद सालेहको मृत्यु भएको हो । सेनाले चलाएको गोली सालेहको टाउकोमा लागेको थियो । घटनापछि अस्पताल पुर्याइएको उनको उपचारका क्रममा मृत्यु भएको हो । इजरायली सेनाले सोमबार अचानक प्यालेस्टाइनी शरणार्थी बसेको बलाटा शरणार्थी शिविर घेरा हालेको थियो । ००० अमेरिकी गुप्तचरको तालिबानसँग गोप्य भेट काबुल: अमेरिकी गुप्तरचर एजेन्सी सिआइएले तालिबानसँग गोप्य भेट गरेको छ । सिआइएका निर्देशक विलियम जे वन्र्सले तालिबानी नेता अब्दुल घानी बरादरसँग सोमबार काबुलमा गोप्य भेट गरेको बताइएको छ । वासिङटन पोष्टमा मंगलबार प्रकाशित समाचारअनुसार तालिबान समूहद्धारा काबुल कब्जा भएपछि सिआइए प्रमुख र तालिबानबीच प्रत्यक्ष भएको यो उच्चस्तरीय भेट हो । भेटबारे सिआइएले आधिकारिक सूचना जारी नगरे पनि तालिबानी नेता अब्दुल र सिआइए निर्देशकबीच ३१ अगष्टको समयसीमाबारे छलफल भएको र दुई शीर्ष व्यक्तिबीचको भेटको ठूलो कारण हुनसक्ने वासिङ्टन पोष्टले जनाएको छ । ००० श्रीलंकाका पूर्व विदेशमन्त्रीको कोरोनाबाट मृत्यु कोलम्बो: श्रीलंकाका पूर्व विदेशमन्त्री मंगला समभिराको कोरोनाका कारण मृत्यु भएको छ । ६५ वर्षीय मंगलाको मंगलबार मृत्यु भएको हो । उनलाई गत अगष्ट महिनाको सुरुवातमा कोरोना संक्रमण देखा परेको थियो । संक्रमणपछि उनको अस्पतालमा उपचार भइरहेको थियो । दुई पटक विदेशमन्त्रीको पद सम्हालेका मंगलाले गत वर्ष राजनीतिबाट संन्नयास लिएका थिए । ००० कोभिडका कारण एसियाको विकासमा खतराः एडिबी कोरोना महामारीका कारण एसिया क्षेत्रको विकासमा खतरा बढेको एसियाली विकास बैंक (एडिबी) ले जनाएको छ । एडिबीले मंगलबार एक रिपोर्ट सार्वजनिक गर्दै सन् २०३० सम्ममा एसियाको समग्रम विकासमा खतरा रहेको बताएको छ । एसियाली क्षेत्रमा गरिबी र भोकमरी घटाउन तय गरिएको लक्ष्य सन् २०३० सम्ममा पुरा हुन नसक्ने जनाउँदै एडिबीले सो जानकारी दिएको हो । एडिबीको रिपोर्टअनुसार कोभिड महामारीका कारण स्वास्थ्य, शिक्ष र अन्य क्षेत्रमा खतरा झनै बढ्ने छ । संयोजन: अस्मिता खड्का"
अर्घा भगवती विमानस्थलको दोस्रो चरणको निर्माण शुरु,"सन्धिखर्क:अर्घाखाँचीको सन्धिखर्कमा १० शिखरबार्नीमा निर्माण हुँदै गरेकाे अर्घा भगवति विमानस्थलको दोस्रो चरणको निर्माण कार्य शुरु भएको छ । पहिलो चरणको विमानस्थल निर्माणको काम सकिएको झण्डै एक बर्षपछि दोस्रो चरणको निर्माणको काम सोमबारदेखि शुरु गरिएको हो । सन्धिखर्क १० का वडा अध्यक्ष लक्ष्मीनारायण चुँदाली सहित वडाका सरोकारवालाको उपस्थितिमा काम शुरु गर्न थालिएको छ । ८ करोड १० लाखको दोस्रो चरणको निर्माण कार्यको लागि प्रदिप प्रतिभा खनाल ब्रदर्श जेभीले ३ करोड ५६ लाखमा ठेक्का पाएको छ । जसअन्तर्गत एक लाख ८० हजार घन मिटर माटो कटिंग, १ लाख ७६ हजार माटो बोक्ने, ३९ सय घन मिटर फिलिंग र १८ सय घन मिटर ग्याभींग जालीको काम रहेको निर्माण व्यवसायी कविराम खनालले बताएका छन् । काम गर्नको लागि नागरिक उड्यन प्राधिकरणसँग एक बर्षको सम्झौता भएपनि तोकिएको मिति भन्दा कम आउँदो माघ १ गतेसम्म सबै काम सम्पन्न गर्ने निर्माण व्यवसायी खनालले बताए । स्थानीय बयोबृद्ध देवकीनन्दन भुसालले वैदिक विधिपुर्बक पुजाआजा गरेपछि विमानस्थलको दोस्रो चरणको निर्माण कार्यको शुभारम्भ गरिएको हो । शुभारम्भ कार्यक्रममा वडा अध्यक्ष लक्ष्मीनारायण चुँदाली, सदस्य ऋषिकेस भुसाल, राजनितिक दलका नेता तथा समाजसेवीहरु नारायण चुँदाली, राजेन्द्र जिसि, हरि मरासिनी, ठाकुर आचार्य, वडा सचिव धर्मराज भुसाल, सामुदायिक वनका अध्यक्ष रामजी मरासिनी, नेपाल रेडक्रस सोसाइटीका अध्यक्ष कुशल भुसाल, आदर्श , स्थानीय विद्यालय ब्यबस्थापन समितिका अध्यक्ष धर्मराज भुसाल, शिक्षक खगेश्वर नेपाली, हुमबहादुर बिक, निर्माण व्यवसायी कविराम खनाल, भोजराज भुसाल लगायतको उपस्थिति रहेको थियो । जिल्ला बासीहरु अहिले सन्धिखर्कबाट रुपन्देहीको भैरहवामा गएर हवाइ यात्रा गरिरहेका छन । आफ्नै जिल्लामा विमानस्थल भएमा बिहान काठमाडौं गई काम सकेर साझ घर फर्कन सक्ने सपना देखेका जिल्लाबासीको सपना पुरा हुन कति बर्ष लाग्ने हो त्यो भने हेर्न बाकी छ ।"
"२५ सय २५ जनामा कोरोना संक्रमण पुष्टि, ३५ को मृत्यु","काठमाडौं : १४ हजार ८१० नमूना परीक्षणमा २५ सय २५ जनामा कोरोना भाइरस (कोभिड१९) संक्रमण देखिएको छ। पछिल्लो २४ घन्टामा ९ हजार ९०९ नमूनाको पीसीआर र ४ हजार ९०१ नमूनाको एन्टिजेन विधिबाट परीक्षण भएको थियो। जसमध्ये २ हजार २० जनाको पीसीआर र ५०५ जनाको एन्टिजेन विधिबाट संक्रमण देखिएको स्वास्थ्य तथा जनसंख्या मन्त्रालयले जनाएको छ। यस्तै, मंगलबार थप २ हजार ८६ जना डिस्चार्ज भएका छन्। मन्त्रालयका अनुसार थप ३५ जनाको कोरोना संक्रमणबाट मृत्यु भएको छ। हालसम्म कोरोनाको सक्रिय संक्रमित ३८ हजार २५० जना रहेको मन्त्रालयले जनाएको छ। यस्तै ६२० जनाको आइसीयू र १७० जनाको भेन्टिलेटरमा उपचार भइरहेको छ।"
"नेप्सेका सीईओ साउदले भने, पदीय मर्यादा विपरीत काम गरेको छैन, अनुसन्धानमा सहयोग गर्न राजीनामा दिएँ","काठमाडौं : नेपाल स्टक एक्सचेञ्ज (नेप्से) का प्रमुख कार्यकारी अधिकृत चन्द्रसिंह साउदले राजीनामा दिएका छन्। एक विज्ञप्ति जारी गर्दै उनले मंगलबारदेखि लागु हुने गरी राजीनामा दिएको जानकारी दिएका हुन्। सेयर बजारमा सूचीकृत नभएको सर्वोत्तम सिमेन्टको आफ्नी श्रीमतीको नाममा सेयर खरिद गरेपछि सीईओ साउद विवादमा तानिएका थिए। पदीय मर्यादा विपरीत कुनै काम नगरेको बताउँदै उनले अनुसन्धानमा सहयोग पुर्याउन राजीनामा दिएको दाबी गरेका छन्। विज्ञप्तिमा भनिएको छ, नेप्सेको प्रमुख कार्यकारीको हैसियतमा पदीय मर्यादा विपरीत कुनै काम नगरेको हुँदा यस सम्बन्धी अनुसन्धान कार्यमा सहयोग पुर्याउन आजैका मिति देखि लागु हुने गरी राजीनामा दिएको छु। उनले नेप्से धितोपत्रहरुको दोस्रो बजार कारोबारका लागि कारोबारस्थल उपलब्ध गराउने निकाय भएकाले बजार मूल्यमा अनुचित प्रभाव पार्न नसक्ने धारणा राखेका छन्। धितोपत्र दर्ता तथा निष्काशन नियमावली, २०७३ को नियम ३८ मा संस्थापक शेयर प्राथमिक निष्काशन भएको ३ वर्षसम्म दोस्रो बजारमा विकी गर्न नपाइने हुदा तत्कालको सूचनाका आधारमा खरिद गरी दोस्रो बजारबाट लाभ लिने अवस्था पनि विद्यमान छैन। साथै प्राथमिक बजारमा सेयर निष्काशन गर्ने प्रक्रियामा नेप्सेको कनै भूमिका हुँदैन। विज्ञप्तिमा भनिएको छ, नेप्से धितोपत्रहरुको दोस्रो बजार कारोबारका लागि कारोबारस्थल उपलब्ध गराउने निकाय भएको हुँदा यसले नीति नियम तर्जुमा गर्ने नियमनकारी निकायको जस्तो भूमिका समेत निर्वाह नगर्ने हुँदा बजार मूल्यमा अनचित प्रभाव पार्न सक्ने देखिदैन। उनले सेयर खरिदबारे प्रष्ट पार्दै भनेका छन्, नेप्सेलाई पूर्व जानकारी नदिई आफ्ना वा आफ्नो परिवारको नाममा रहेको सूचीकृत संगठित संस्थाको सेयर बिक्री गर्न रोक लगाएको भएपनि नेप्सेमा नियुक्ति प्राप्त गर्नु अघि दोस्रो बजार र प्राथमिक निष्काशनमार्फत खरिद गरेको शेयरमा प्राप्त हकप्रद बोनस लगायत अन्य तवरले बढे बढाएको शेयर पूर्व जानकारी दिई प्राथमिक निष्काशनमा खरिद गरे सरह बिक्री गर्न सकिने छ भन्ने व्यवस्था रहेको छ। कर्मचारी विनियमावलीको यो व्यवस्थाले सूचीकृत नभएको सेयर खरिद गर्न रोक लगाएको देखिदैन।"
"भदौ १६ गतेसम्म लम्बियो निषेधाज्ञा, भीडभाड नगर्न आदेश","काठमाडौं : काठमाडौं उपत्यकामा भदौ १६ गतेसम्म निषेधाज्ञा लम्बिएको छ। काठमाडौं उपत्यकाका प्रमुख जिल्ला अधिकारीहरुको मंगलबार बसेको बैठकले लकडाउन थप एक साताका लागि लम्ब्याएको हो। यस अगाडि जारी भएको निषेधाज्ञा मंगलबार रातिसम्म तोकिएको थियो। काठमाडौं उपत्यकाभित्र सञ्चालन हुने सार्वजनिक सवारी साधनहरु स्विकृत सिट क्षमताअनुसार मापदण्ड पालना गर्ने गरी सञ्चालन हुने पाउने छन्। काठमाडौंका प्रमुख जिल्ला अधिकारी कालीप्रसाद पराजुलीका अनुसार मध्यम तथा लामो दूरीका सार्वजनिक सवारी साधन स्वास्थ्यका मापदण्ड पालना गरी सञ्चालन गर्न पाउनेछन्। एउटा कक्षामा कम्तिमा २५ जना बढी मानिसहरु भेला नहुने गरी परीक्षा सञ्चालन गर्न सकिने व्यवस्था मिलाइएको छ। गोष्ठी, तालिम, सेमिनार, बैठक, समीक्षा, प्रशिक्षण जस्ता क्रियाकलापहरु सम्भव भएसम्म भर्चुअल माध्यमबाट सञ्चालन गर्नुपर्ने जिल्ला प्रशासन कार्यालय काठमाडौंबाट जारी आदेशमा भनिएको छ। सबै प्रकारका सभा, सम्मेलन, पार्टी प्यालेस, सिनेमा हल, डान्सबार, दोहोरी, नाचघर, क्लब, स्विमीङ पुल, मनोरञ्जन स्थल, संग्रहालय, रंगशाला हुने दर्शकसहितको खेलकुद र मानिसहरुको भिडभाड हुने अन्य कार्यक्रम सञ्चालनमा निषेध गरिएको छ।"
आयोगले नेपाल र ठाकुर पक्षलाई सनाखतका लागि बुधबार बोलायो,"काठमाडौं : निर्वाचन आयोगले दल दर्ताका लागि निवेदन दिएका नेकपा एकीकृत समाजवादी र लोकतान्त्रिक समाजवादी पार्टीलाई सनाखतका लागि बुधबार बोलाएको छ। आयोगले दुबै दललाई सनाखतका लागि अढाइ घण्टा समय निर्धारण गरेको छ । आयोगका प्रवक्ता राजकुमार श्रेष्ठका अनुसार बिहान ११:३० देखि दिउँसो २ बजेसम्म सनाखतका लागि समय तोकिएको छ । उनले भने, 'सनाखत गर्न आउँदा नागरिकतासहित सशरीर उपस्थित हुनुपर्नेछ ।' माधवकुमार नेपाल नेतृत्वको प्रस्तावित नेकपा एकीकृत समाजवादी र महन्थ ठाकुर नेतृत्वको लोकतान्त्रिक समाजवादी पार्टीले नयाँ दल दर्ताका लागि आयोगमा निवेदन दिएका थिए । सरकारले दल विभाजनका लागि सहज हुनेगरी अध्यादेश ल्याएपछि दुवै दललाई नयाँ पार्टी गठनका लागि बाटो खुलेको हो"
"एमालेको दशौँ महाधिवेशन मङ्सिरमा, असोज ४ गतेबाट विधान अधिवेशन","काठमाडौं : नेकपा (एमाले)ले आगामी मङ्सिर १० देखि १२ गतेसम्म दशौँ महाधिवेशन गर्ने भएको छ। तुल्सीलाल स्मृति प्रतिष्ठानमा मंगलबार बसेको स्थायी कमिटीको बैठकले दशौँ महाधिवेशनको मिति तय गरेको प्रवक्ता प्रदीपकुमार ज्ञवालीले जानकारी दिए। आगामी असोज ४, ५ र ६ गते विधान अधिवेशन गरिने भएको छ। ज्ञवालीका अनुसार महाधिवेशन र विधान अधिवेशन दुवै काठमाडौँमा नै आयोजना गरिने छ। यस्तै, अर्को पार्टी बनाउने तयारीमा रहेका माधव नेपालसहितका नेता तथा कार्यकर्तालाई पार्टी एकतामा आउन बैठकले आह्वान गरेको छ। बैठकले पार्टीका सबै निकायलाई २०७५ जेठ २ पूर्वको जिम्मेवारीमा क्रियाशील हुन निर्देशन दिइएको छ। गत असार २७ गतेको १० बुँदे सहमतिका आधारमा क्रियाशील हुन सबै निकायलाई निर्देशन दिइएको सो पार्टीले जनाएको छ। यस्तै, १० बुँदे सहमति कार्यान्वयनका लागि महासचिव ईश्वर पोखरेलको संयोजकत्वमा उपाध्यक्ष भीम रावल, उपमहासचिव विष्णु पौडेल र घनश्याम भुसाल, स्थायी कमिटी सदस्य सुरेन्द्र पाण्डे र लेखराज भट्ट सदस्य रहेको कार्यदल गठन गरिएको छ। स्थायी कमिटीको बैठकपछि पत्रकार सम्मेलनमा बोल्दै प्रवक्ता प्रदीपकुमार ज्ञवाली । तस्बिर : रासस"
कुलमान घिसिङको नियुक्तिको निर्णय फाइल झिकाउन सर्वोच्चको आदेश,"काठमाडौं : सर्वोच्च अदालतले विद्युत प्राधिकरणका कार्यकारी प्रमुख कुलमान घिसिङको नियुक्तिको निर्णयको सक्कल फाइल झिकाउन आदेश दिएको छ। नेपाल विद्युत प्राधिकरणको कार्यकारी निर्देशकबाट आफूलाई हटाएको दावी गर्दै हितेन्द्रदेव शाक्यले सर्वोच्च अदालतमा रिट दायर गरेका थिए। सोही रिटमा मंगलबार सर्वोच्च अदालतका प्रधानन्यायाधीश चोलेन्द्र शमशेर राणाले तीन दिन भित्र घिसिङको नियुक्तिको निर्णय फाइल अदालतमा झिकाउन आदेश दिएका हुन्। राणाले मन्त्रिपरिषद्को नेपाल विद्युत प्राधिकरणको कार्यकारी निर्देशक पदमा नियुक्ति गर्ने निर्णय, नेपाल विद्युत प्राधिकरण सञ्चालक समितिको ८६९ औं बैठकको निर्णय झिकाउन आदेश दिएका छन्। आदेशमा भनिएको छ, यसमा निवेदक हितेन्द्र देव शाक्यको माघ २६ को नेपाल सरकार (मन्त्रिपरिषद्) को निर्णय बमोजिम नेपाल विद्युत प्राधिकरणको कार्यकारी निर्देशक पदमा नियुक्ति गर्ने निर्णयको र साउन २५ को नेपाल विद्युत प्राधिकरणबाट जल तथा उर्जा आयोगको उर्जा विशेषज्ञ सदस्य पदको नियुक्ति सम्बन्धी सक्कल फाइल, विपक्षी कुलमान घिसिङलाई नेपाल विद्युत प्राधिकरणको कार्यकारी निर्देशकमा साउन २५ को नेपाल सरकार (मन्त्रिपरिषद) को नियुक्ति गर्ने निर्णय, नेपाल विद्युत प्राधिकरण सञ्चालक समितिको ८६९ औं बैठकको निर्णय र     ,  मा रिट निवेदक हितेन्द्र देव शाक्य र नेपाल विद्युत प्राधिकरण बीच भएको सम्झौताको सक्कल फाइल तीन दिनभित्र झिकाई नियमानुसार पेश गर्नू । सरकारले प्राधिकरणका कार्यकारी निर्देशक हितेन्द्रदेव शाक्यलाई ऊर्जा आयोगमा र घिसिङलाई दोस्रो कार्यकालका लागि प्राधिकरणको कार्यकारी निर्देशकमा नियुक्त गरेको थियो। शाक्यले प्रधानमन्त्री तथा मन्त्रिपरिषद कार्यालय, उर्जा मन्त्रालय, उर्जामन्त्री, नेपाल विद्युत प्राधिकरणको सञ्चालक समिति र कार्यकारी निर्देशक कुलमान घिसिङलाई विपक्षी बनाएका थिए। रिटमा सरकारले गैरकानूनी रूपमा घिसिङलाई नियुक्त गरेर एउटै पदमा दुई व्यक्ति कायम गरेको उनको दाबी छ। प्राधिकरणको कार्यकारी निर्देशक पदबाट मैले राजीनामा दिएको छैन भन्ने कुरा निर्विवाद छ। त्यसैगरी मलाई विपक्षी नेपाल सरकारले उक्त पदबाट सुनुवाइको मौका प्रदान गरी कुनै कानूनी आधारमा हटाउने निर्णय गरेको छैन भन्ने कुरा पनि निर्विवाद छ रिटमा भनिएको छ, यस्तो अवस्थामा मेरो यथावत रहेको नेपाल विद्युत प्राधिकारणको कार्यकारी निर्देशक पदमा विपक्षी कुलमान घिसिङलाई नियुक्ति गर्ने कार्य कानून र औचित्यको समेत प्रतिकूल छ। उनले कुलमान घिसिङलाई नियुक्त गर्ने नेपाल सरकार मन्त्रिपरिषदको निर्णय कार्यान्वयन नगर्नु र विद्युत प्राधिकरणको कार्यकारी निर्देशक पदमा काम गर्न दिनु दिलाउन अन्तरिम आदेशसमेत माग गरेका थिए। सरकारले साउन २५ गते कुलमानलाई प्राधिकरणका कार्यकारी प्रमुखमा नियुक्त गरेको थियो।"
जावा मोटरसाइकलको शोरूम नेपालगञ्जमा उद्घाटन,"काठमाडौं : नेपालगञ्जको भुजाई गाउँ चोकमा जावा मोटरसाइकलको विशिष्ट शोरूम खोलेको छ । यो नयाँ आउटलेटको उद्घाटनसँगै, अग्नि मोटोइंकले नेपालगञ्जमा जावाप्रेमीहरूको लागि आफ्नो लोकप्रिय मोडेलहरूमा सुलभ पहुँच प्रदान गर्दछ, र 'जावा लाइफ' को अनुभव गर्ने मौका प्रदान गर्छ । अग्नि मोटोइन्क प्रालिका महाप्रबन्धक श्री शरद मिश्रले शोरूम उद्घाटनका क्रममा भने, 'हाम्रा सबै ग्राहकहरू र यस क्षेत्र वरपरका ग्राहकहरूलाई कम्पनी तथा यसका सबै गुणस्तरीय सेवाहरूमा अधिकतम सुविधाजनक र किफायती पहुँचसहित थप लाभ पुर्याउने उद्देश्य राखेर पूर्ण रूपले सञ्चालित सुसज्जित सेवा केन्सहित यो नयाँ जावा शोरूम स्थापना गरिएको हो।' कम्पनीकाअनुसार मोटरसाइकल प्रेमीहरूले अब जावा, जावा फोर्टीटु र फ्याक्ट्रीनिर्मित पहिलो बब्बर पेराक मोडलसहित जावा मोटरसाइकलका विभिन्न मोडल बुक गर्न सक्नेछन् तथा नेपालगञ्जको केन्द्र र वरिपरिका क्षेत्रमा टेस्टराइडको लागि पहुँच प्राप्त गर्न सक्नेछन्। जावा यसअघि नै नेपालमा निकै कम समयमा लोकप्रिय भइसकेको छ र मोटरसाइकल प्रेमीहरूकाबीच एक राम्रो विकल्प बन्न पुगेको छ । यो नेपाली बजारमा अग्नि मोटो इंक बिर्तामोड, धरान, इटहरी, विराटनगर, लहान, पोखरा, नारायणघाट, बुटवल र भैरहवाका विभिन्न शाखा र डिलरहरू भएका स्थानहरूमा सुलभ रूपमा उपलब्ध भइसकेको छ । नेपालगञ्जमा जावा शोरूमको नयाँ उद्घाटनसँगै, कम्पनीले देशमा क्लासिक मोटरसाइकल वर्ग (सेगमेन्ट)लाई पुनः परिभाषित गरिदिएको छ, जुन वास्तविक क्लासिक स्टाइलका साथ छ, जसले आधुनिक रेट्रो मोटरसाइकलहरूलाई आधुनिक प्रविधिसँग प्याक गरिएको छ । जावा एक प्रामाणिक र प्रतिष्ठित ब्रान्ड भएकोले यसले निश्चित रूपमा मोटरसाइकल प्रेमीहरूको स्वायत्त चाहनालाई पूरा गर्दछ र उनीहरू नयाँ जावाको पौराणिक क्लासिक अझै फेसनेबल लुक र यसको बलियो निर्माण सुविधाहरूले गर्दा नेपालगञ्जमा हाम्रा ग्राहकहरूबीच तत्काल हिट हुने कम्पनीले विश्वास व्यक्त गरेको छ।"
स्थायी कमिटी बैठकमा एमालेका तेस्रो धारका नेता सहभागी,"काठमाडौं : एमालेका तेस्रो धार का नेताहरु स्थायी कमिटी बैठकमा सहभागी भएका छन्। मंगलबार ललितपुरस्थित तुलसीलाल अमात्य स्मृति प्रतिष्ठान च्यासलमा बसेको स्थायी कमिटी बैठकमा विगतमा माधव नेपालनिकट रहेका तर पार्टी विभाजनमा नगएका एमालेका तेस्रो धार का नेताहरु बैठकमा सहभागी भएका हुन्। सर्वोच्चको फैसलाअनुसार एमाले बिउँतिएपछि पहिलो पटक तेस्रोधारका मध्यमार्गी नेता औपचारिक रुपमा बैठकमा गएका छन्। बैठकमा अष्टलक्ष्मी शाक्य, युवराज ज्ञवाली र भीम रावल, उपमहासचिव घनश्याम भुसाल, सचिवहरू गोकर्ण विष्ट, योगेश भट्टराई, भीम आचार्य तथा स्थायी समिति सदस्य सुरेन्द्र पाण्डे र रघुजी पन्तलगायतका नेता सहभागी भएका छन्। पार्टी एकताका पक्षमा उभिएका तेस्रो धारका नेता र ओलीबीच सोमबार छलफल भएको थियो। वरिष्ठ नेता नेपालले नेकपा (एकीकृत समाजवादी) पार्टी निर्माण प्रक्रिया अघि बढाएपछि उनी पक्षधर नेताहरूले तेस्रो धार का रूपमा आफूहरूलाई उभ्याएका थिए। १० बुँदे सहमतिको इमान्दारीपूर्वक कार्यान्वयन गर्ने अध्यक्ष केपी ओलीको प्रतिबद्धतापछि तेस्रो धार का नेताहरू एमालेमै रहने निर्णयमा पुगेका हुन्। १० बुँदे सहमति कार्यान्वयनको समय सीमाको मोडेल बनाउन उपाध्यक्ष भीम रावल, महासचिव ईश्वर पोखरेल र उपमहासचिव विष्णु पौडेललाई जिम्मेवारी तोकिएको छ। स्थायी कमिटी बैठकले विभाजनमा गएका नेता नेपाललाई पार्टी एकताका लागि आह्वान गर्ने बताइएको छ। नवौं महाधिवेशनबाट निर्वाचित २६ सदस्यीय स्थायी कमिटी छ। २०७७ फागुन २३ मा एमाले बिउँतिएपछि नेपाल पक्षधर स्थायी समिति सदस्य कुनै पनि बैठकमा उपस्थित भएका थिएनन्। झलनाथ खनाल उपचारको लागि दिल्लीमा छन्। उपाध्यक्ष वामदेव गौतम फाटफुट बैठकमा जाने गरेका छन्। निर्वाचन आयोगमा नेपाल नेतृत्वको नेकपा (एकीकृत समाजवादी) पार्टी दर्ताका लागि निवेदन परिसकेको छ। आयोगले सनाखतका लागि बुधबार केन्द्रीय सदस्यहरूलाई बोलाइसकेको छ। यो प्रक्रिया रोक्न अन्तिम पहलकदमीमा तेस्रोधार नेता लागेका छन्।"
राष्ट्रिय योजना आयोगको सूझाव : दिगो विकास लक्ष्य प्राप्ति गर्न राजनीतिक नेतृत्वलाई ढाँचा बदल्नुपर्छ,"काठमाडौं : राष्ट्रिय योजना आयोगले अहिलेकै तौरतरिका र ढाँचाबाट अघि बढेमा मुलुकको दिगो विकास लक्ष्य प्राप्तिमा कठिनाइ हुने जनाउ दिएको छ। योजना आयोगका सचिव केवलप्रसाद भण्डारीले दिगो विकास लक्ष्य प्राप्तिमा राजनीतिक नेतृत्वले अहिले अभ्यासमा रहेको काम गर्ने तरिका र ढाँचाबाट अघि बढ्न खोजेमा त्यो सम्भव नहुने सुझाव दिए। दिगो विकास लक्ष्य प्राप्तिमा भएका उपलब्धिबारे संसदीय समितिलाई जानकारी दिदैँ उनले भने, संवेदनशील र जिम्मेवार भएर काम गर्ने राजनीतिक नेतृत्वका लागि अवधिक निर्वाचनमा सफलताका लागि ठूलो अवसर छ। संयुक्त राष्ट्रसङ्घले सन् २०१५ सेप्टेम्बरमा २०१६ देखि २०३० सम्ममा विश्वको रुपान्तरण र विकासका हरेक आयाममा कसैलाई पनि पछाडि नछोड्ने प्रतिबद्धताका साथ दिगो विकासका लक्ष्य घोषणा गरेको थियो। उक्त घोषणमा १७ वटा लक्ष्य, १६९ वटा परिमाणात्मक लक्ष्य र २३२ विश्वव्यापी सूचकांक निर्धारण गरिएका छन्। दिगो विकास लक्ष्यमा सामाजिक, आर्थिक र पर्यावरणीय आयाम छन्। आयोगले भनेको छ, आफ्नो कार्यकालमा आम नागरिकको दैनिक जीवनमा सकारात्मक परिवर्तन ल्याउन सक्षम राजनीतिक दलको नेतृत्व आवधिक निर्वाचनमा पुन: निर्वाचित भएर आउन सक्ने अनुमान र अध्ययन पनि छ। राष्ट्रिय सभा दिगो विकास तथा सुशासन समितिमा आयोगका उपाध्यक्ष डा विश्वनाथ पौडेलले मुलुकमा सडक पूर्वाधार निर्माणमा राज्यको क्षमता कमजोर रहेकाले राजनीतिक नेतृत्वको दीर्घकालीन सोच, कर्मचारीमा सुझबुझपूर्ण योजना निर्माण, ठेकेदारमा समय सीमाभित्र गुणस्तरीय निर्माण गर्ने प्रणाली विकसित हुन जरुरी रहेको धारणा व्यक्त गरे। दिगो विकास लक्ष्यको कार्यान्वयनका सबै रणनैतिक योजना र परिचालनका क्रियाकलामा संलग्न सबै संस्था र सङ्गठनमा नवप्रवद्र्धन गर्न सक्ने नेतृत्व र व्यवस्थापन आवश्यक रहेको जनाउँदै आयोगले राजनीतिक नेतृत्वबाट मात्र त्यस्तो काम सम्भव हुने निष्कर्ष निकालेको छ। आयोगले भनेको छ, राजनैतिक नेतृत्वले आम नागरिकलाई कुनै पनि विषयका लागि एउटा ठाँउमा ल्याउन र रचनात्मक सहभागितालाई प्रोत्साहन गर्न तथा अनिश्चितता र अराजकता हुन नदिन प्रयत्न गर्छ। विश्वका सबै राष्ट्रमा सहभागितामूलक, अधिकारमुखी र समतामूलक विकास गरी गरिबी र भोकमरी अत्य गर्ने तथा सबैलाई स्वास्थ्य एवं शिक्षा पुर्याउने, लैङ्गिक समानता, सबैका लागि स्वच्छ पानी, सबैमा ऊर्जाको पहुँच, गोजगारी प्रवद्र्धन, आर्थिक वृद्धि, उद्योग, पूर्वाधार विकास र दिगो शहरीकरणजस्ता विषय पनि उक्त लक्ष्यमा समेटिएको छ। बैठकमा समितिका सदस्य वामदेव गौतमले दिगो लक्ष्य प्राप्ति गर्ने सन्दर्भमा राष्ट्रिय सभाले केकस्ता काम र भूमिका निर्वाह गर्न पर्ने हो त्यसका लागि तयार रहेको प्रतिबद्धता जनाए। अर्का सदस्य दीनानाथ शर्माले इच्छाशक्ति, राज्यशक्ति, श्रम र पैसा हुँदा समेत विकास र पूर्वाधार निर्माणमा लक्ष्य नभेटाउनु भनेको राष्ट्रप्रतिको समपर्ण र क्षमताको कमी त होइन भनी जिज्ञासा राखे। उनले भने, अर्थ र राजनीतिक एकअर्काका पुरक हुन्, हाम्रा सडकसँग गाउँका उत्पादनलाई जोड्न सक्नुपर्छ, हाम्रो शिक्षा जागिर र विदेश यात्रासगँ सीमित भएकाले उत्पादनसँग जोड्न सकिए, तीन तहका सरकारबीच समन्वयको संयोजन गर्ने कार्यमा राष्ट्रिय योजना आयोगले भूमिका खेलोस्। सभापति तारादेवी भट्टले दिगो विकासका लक्ष्य प्राप्तिका लागि आयोगले प्रभावकारी अनुगमन र कार्यान्वयनको लेखाजोखा गर्ने मामिलामा प्रभावकारी भूमिका खेल्न सकोस् भन्ने कामना गरेका छन्।"
मेलम्ची क्षेत्रका बाढी प्रभावित स्कुललाई राहत सहयोग,"काठमाडौँ: मेलम्ची क्षेत्रका बाढी प्रभावित विभिन्न स्कुललाई नर्वेमा बस्ने नेपालीबाट संकलित राहत सहयोग हस्तान्तरण गरिएको छ । 'क्वीक रेस्पोन्स सेन्टर' र 'परिवर्तनको अभियान, नेपाल'को समन्वयमा तीन वटा स्कुललाई प्रति स्कुल रु ३० हजारका दरले सहयोग गरिएको छ । मेलम्ची नदीमा विभिन्न समयमा आएको बाढीका कारण यसस भेगका तेर्से मावि, सरस्वती मावि र इस्ट पोइन्ट बोर्डिङ स्कुललाई क्षति पुर्याएको छ । सहयोग रकम तथा नदी कटान रोक्न प्रयोग गरिने ग्याबिन जाली ग्रहण गर्दै तेर्से माविका प्रध्यानाध्यापक कृष्ण ढुंगानाले प्राप्त सहयोग नदी कटान नियन्त्रणका लागि राहत सावित हुने बताए । नर्वेमा बसोबास गर्ने नेपालीहरुबाट उठाइएको सहयोग रकम प्राकृतिक प्रकोपमा उद्वार तथा राहत कार्यमागतिविधि गर्दै आएको क्वीक रेस्पोन्स सेन्टर र परिवर्तनको अभियान, नेपाल मार्फत मेलम्ची क्षेत्रमा विभिन्न राहत कार्यक्रममा खर्च गरिएको हो । यसअघि सेन्टर मार्फत मेलम्ची सहित देशका विभिन्न स्थानमा निशुल्क स्वास्थ्य शिविर, मनोपरामर्श शिविर सन्चालन गरिएको थियो । मेलम्ची क्षेत्रमा नियमित रुपमा स्वास्थ्य शिविर र अन्यसहयोग जारी राख्ने परिवर्तनको अभियान, नेपालका सदस्य कमल कंडेलले जानकारी दिए । शिविरबाट त्यस क्षेत्रका सयौं बाढी प्रभावितले लाभ लिएको क्वीक रेस्पोन्स सेन्टरका संयोजक अरुण खड्काले बताए ।"
स्रोत नखुलेको ८६ लाख रुपैयाँसहित तीन जना पक्राउ,काठमाडौं : स्रोत नखुलेको करिब ८६ लाख रुपैयाँसहित तीन जनालाई प्रहरीले पक्राउ गरेको छ। समानन्तर बैंकिङ कारोवार (हुण्डी) कारोबारको आशंका प्रहरी वृत्त जनसेवाले थप अनुसन्धान गरिरहेको प्रवक्ता प्रहरी उपरीक्षक रमेशकुमार बस्नेतले बताए। बारा जिल्ला सिमरा उपनगरपालिका २ घर भई हाल काठमाडौं चण्डोल बस्ने लक्ष्मण पौडेलले बोकेको झोलामा ३१ लाख रुपैयाँ फेला परेको प्रहरीले जनाएको छ। उक्त रकम रिन्कु भन्ने अभिशेष अग्रवालले दिएको खुलेको छ। प्रहरीले रिन्कु भनिने अभिशेष अग्रवाललाई होलिडे ट्रेडिङ प्रालिबाट ५४ लाख ५६ हजार रुपैयाँ फेला पारेको हो। कामदार मधुसुधन खड्कासहित प्रहरीले तीन जनालाई पक्राउ गरेको बस्नेतले बताए।
गाजा बोकेर कतार जान लागेका पाठक विमानस्थलमा पक्राउ,काठमाडौं : गाजा बोकेर त्रिभुवन विमानस्थल पुगेका एक व्यक्ति पक्राउ परेका छन्। चितवन खैरेनी १० घर भएका २९ वर्षीय बुद्धिराज पाठक त्रिभुवन विमानस्थलमा पक्राउ परेका हुन्। उनी कतार एयरलाइन्सको उडान क्युआर ६४९ नम्बरको जहाजबाट दोहा जाँदै थिए। दोहा जानेक्रममा विमानस्थलमा सुरक्षा जाँचको क्रममा उनको लगेजबाट प्रतिबन्धित लागुऔषध ८०० ग्राम गाजा भेटिएको थियो। लागुऔषध नियन्त्रण ब्यूरो कोटेश्वरका एसपी जीवनकुमार श्रेष्ठका अनुसार पाठक मंगलबार बिहान १०:३० बजे उनलाई विमानस्थलबाट प्रक्राउ गरिएको हो। अन्तर्राष्ट्रिय उडानतर्फको प्रस्थान होल्ड ब्यागेज चेकिङ एरियामा स्क्रिनिङ गर्दा उनको लगेजमा गाजा फेला परेको थियो। उनले ग्याष्ट्रिक हरण चुर्ण सगरमाथा आयुर्वेदिक औषधि उद्योग गोकणेश्वर१ लेखिएको बट्टाभित्र लुकाएर गाजा लगेका थिए।
इण्डियन स्कुल अफ हस्पिटालिटीसँग रणनीतिक साझेदारी गर्दै सोम्मेट एजुकेसन,"गुरुग्राम : हस्पिटालिटी शिक्षामा आफ्नो अग्रणी सञ्जाल विस्तार गर्ने अर्को पाइलाका रुपमा सोम्मेट एजुकेसन हस्पिटालिटी क्षेत्रका अनुभवी व्यक्तित्व दिलिप पुरी लगायत अन्य प्रमुख साझेदारद्वारा स्थापित इण्डियन स्कुल अफ हस्पिटालिटीका साथ रणनीतिक साझेदारीमा प्रवेश गरेको कुरा सगर्व घोषणा गरेको छ । यससँगै सोम्मेट एजुकेसन भारतमा रहेका आफ्ना दुई प्रतिष्ठित संस्थाहरु स् एकोल डुकास्से, कुलिनरी र पेस्ट्री कलाका लागि विश्वव्यापी शैक्षिक सन्दर्भ, र लेस रोचेस, विश्वका अग्रणी हस्पिटालिटी बिजिनेस स्कुलहरु मध्येको एकका विकासमा गर्ने बताएको छ । सोम्मेट एजुकेसनका प्रमुख कार्यकारी अधिकृत बेनोइत एटिएन डोमेनगेटले टिप्पणी गरे, 'सोम्मेट एजुकेसनले हस्पिटालिटी र पाककला शिक्षाको विश्वव्यापी अग्रणी संजाललाई आकार दिने र विकास गर्ने काम गर्दैछ । यस कार्यले हामीलाई त्यस्ता देशहरुमा उपस्थित हुन मार्गप्रसस्त गर्दैछ जुन देशहरुमा हस्पिटालिटी र सम्बन्धित क्षेत्रहरुको बिकासले आर्थिक गतिशिलता कायम गर्न मुख्य भूमिका खेल्दछ ।' हस्पिटालिटी र सेवाका क्षेत्रहरुको बिस्तारका निम्ति भविष्यका नेतृत्वहरुको आवश्यकता पर्दछ जो भारत तथा बाहिरी मुलुकहरुमा विश्वव्यापी अवसर सदुपयोग गर्न तयार हुनेछन् । इण्डियन स्कुल अफ हस्पिटालिटीले गुरुग्राम (दिल्ली एनसीआर)मा देशकै उत्कृष्ट क्याम्पस संचालन गर्दछ र यसलाई उद्योग तथा सम्बन्धित साझेदारहरुबाट होटल व्यवस्थापन र पाककलाका निम्ति सन्दर्भ विद्यालयका रुपमा लिने गरिएको छ । आइएसएचले स्नातक र स्नातकोत्तर लेभलमा डिग्री, डिप्लोमा र प्रमाणपत्र कार्यक्रमहरुको आव्हान गर्दछ । आइएसएच अब आफ्ना विद्यार्थीहरुलाई सेमेस्टरहरु बाहिर देशमा पढ्ने अवसर प्रदान गर्न, भारतमा पढाइ सुरु गरेर संजालकै अन्य संस्थाहरुमा सम्पन्न गर्न, एमबीए लगायत नयाँ शैक्षिक कार्यक्रमहरु लेस, रोचेस, स्विजरल्याण्डमा भर्ना गर्न लगायत आफ्ना कार्यक्रमहरुको सुची पनि बलियो बनाउन सक्षम हुनेछ । आइएसएचका संस्थापक तथा प्रमुख कार्यकारी अधिकृत दिलिप पुरीले टिप्पणी गरे:'हाम्रो सोच भनेको सधैं विद्यार्थीहरुलाई अन्तर्राष्ट्रिय पाठ्यक्रम र शिक्षाशास्त्र अनुसार उत्कृष्ट गुणस्तरको शिक्षा, विश्वस्तरीय प्रविधि र पूर्वाधारका साथै नामी प्राज्ञिक अध्यापक र शोधकर्ताहरु प्रदान गर्ने हो ।' सोम्मेट एजुकेसनसँगको सहकार्यले हामीलाई हामीले प्रदान गर्ने कुराका निम्ति बलियो बनाउँछ, 'हाम्रो उपस्थितिलाई भारतभरी मात्र नभएर छिमेकी देशहरुमा समेत विस्तार गर्न मद्दत गर्दछ, र आठ देशका अठार क्याम्पस र साठी हजार प्रभावशाली पुर्व विद्यार्थी भएको सोम्मेटको प्रतिष्ठित संजालको एउटा हिस्सा बनाउँछ । हामी होटल व्यवस्थापन र पाककला शिक्षाका विश्वका दुई उत्कृष्ट ब्राण्डहरु भारतमा ल्याएर होटल उद्योगका आवश्यकताहरु पुरा गर्न अझ धेरै सक्षम हुनेछौँ ।'"
गृहमन्त्री खाँड र माओवादी नेता पुनसँग चौथाइवालेको भेट,"काठमाडौं : गृहमन्त्री बालकृष्ण खाँडसँग भारतीय जनता पार्टी विदेश विभाग प्रमुख डा विजय मुरलीधर चौथाइवालेले भेटवार्ता गरेका छन्। मंगलबार गृहमन्त्री खाँडसँग चौथाइवालेले भेट गरेका हुन्। दुई नेताबीचको भेटमा नेपालभारत सम्बन्ध, दुई पार्टीबीचको सम्बन्धका छलफल भएको गृहमन्त्री स्रोतले जनाएको छ।चौथाइवालेले कांग्रेस र भारतीय जनता पार्टीको सम्बन्ध सुमधुर बनाउनु पर्नेमा जोड दिएको बताइएको छ। यसैगरी माओवादी केन्द्रका स्थायी कमिटी सदस्य वर्षमान पुनसँग पनि चौथाइवालेले भेटवार्ता गरेका छन्। होटेल मेरियटमा दुई पार्टीबीचको आपसी सम्बन्धका बारेमा दुई नेताबीच कुराकानी भएको बताइएको छ। चौथाइवाले आइतबार अपरान्ह काठमाडौं आएका हुन्। चौथाइवालेले काठमाडौं आएपछि राजनीतिक भेटघाटलाई जारी राखेका छन्। भाजपा विदेश विभाग प्रमुख चौथाइवालेले यसअघि प्रधानमन्त्री शेरबहादुर देउवा र नेकपा (एमाले) अध्यक्ष केपी शर्मा ओली, नेकपा (माओवादी केन्द्र) का अध्यक्ष पुष्पकमल दाहाल प्रचण्ड , लोकतान्त्रिक जनता पार्टीका अध्यक्ष महन्थ ठाकुरसँग पनि भेटवार्ता गरेका थिए। शेरबहादुर देउवा प्रधानमन्त्री बनेपछि माथिल्लोस्तरका भारतीय नेताको यो पहिलो भ्रमण हो। उनी भारतीय प्रधानमन्त्री नरेन्द्र मोदीका विश्वास पात्र मानिन्छन्।"
मेडिकल कलेज सञ्चालकले चिकित्सा शिक्षा आयोगलाई बुझाए चाबी,"काठमाडौं : चिकित्सा शिक्षातर्फको एकीकृत प्रवेश परीक्षामा असन्तुष्ट जनाउँदै कलेज सञ्चालकहरुले सरकारलाई चाबी बुझाएका छन् । उनीहरुले राष्ट्रिय चिकित्सा शिक्षा आयोगलाई मंगलबार चाबी बुझाएका हुन् । एकीकृत प्रवेश परीक्षामा आयोगले छुट्याएको कोटाभन्दा निकै न्युन मात्रामा विद्यार्थी उत्तिर्ण भएका थिए । बिएससी नर्सिङ,बिएससी एमएलटी, बिपिएचलगायतमा सिट संख्याभन्दा प्रवेश परीक्षामा उत्तिर्ण हुनेको संख्या कम थियो । प्रवेश परीक्षामा अनुत्तिर्ण भएपछि परीक्षामा सामेल भएका धेरै विद्यार्थीहरु परीक्षा दिनबाट बञ्चित भएका छन् । कलेज सञ्चालकहरुले उत्तिर्ण प्राप्ताकंको प्रतिशत घटाउनुपर्ने माग राखेका छन् । सिट संख्याभन्दा कम विद्यार्थी उत्तिर्ण भएपछि मेडिकल कलेज नै खाली हुने अवस्था आएपनि कलेज सञ्चालकहरुले उत्तिर्ण प्राप्ताकं ३५ प्रतिशतमा झार्नुपर्ने माग गरेका छन् । अलाइड साइन्स इस्टिच्युट ओरल एशोसियसनका यमप्रसाद अधिकारीले अध्यापनका लागि तोकिएको विद्यार्थी कोटाभन्दा पनि कम उत्तिर्ण हुने मापदण्ड बनाइ परीक्षा सञ्चालन गरिएको बताए । शैक्षिकसत्र २०७७र०७८ मा चिकित्सा शिक्षा आयोगले लिएको पारामेडिक्सको प्रवेश परीक्षामा प्रवेश परीक्षाको विधि अनुसार न्यूनतम ३५ प्रतिशत उत्तिर्णाङ्क ल्याएका विद्यार्थीलाई योग्यताक्रमका आधारमा विद्यार्थी भर्ना गर्नुपर्ने कलेज सञ्चालकको माग छ। स्वास्थ्य विज्ञान शिक्षालय संघ, त्रिभुवन विश्व विद्यालय कलेज संघ र पोखरा विश्व विद्यालय ओपन कलेजले जारी गरेको विज्ञप्तिमा भनिएको छ,'शुल्क निर्धारण आयोगले गर्ने, कलेज अनुगमन आयोगले गर्ने, सिट निर्धारण आयोगले गर्ने, प्रवेश परीक्षा आयोगले लिने तर आयोगले निर्धारण गरेको सिट संख्या पुग्ने गरी प्रवेश परीक्षा उत्तीर्ण नगराइ सबै नीजिस्तरमा संचालित कलेजलाई विद्यार्थी नदिइ सुनुयोजित ढंगबाट संस्था बन्द गर्ने षड्यन्त्र चिकित्सा शिक्षा आयोगले गरेको छ।"
घरायसी विवादमा छोराबाटै बुवा र श्रीमतीको हत्या,"जनकपुरधाम : घरायसी विवादले उग्ररुप लिएपछि छोराबाटै आफ्ना बुवा र श्रीमतीलाई निर्मम हत्या गरिएको घटना सार्वजनिक भएको छ । धनुषाको मिथिला बिहारी नगरपालिका ५ ललियाका ३० वर्षीय भागेश्वर मण्डलले आफ्नो बुवा ५५ वर्षीय रामवृक्ष मण्डल र श्रीमती २१ वर्षीया अम्बिका मण्डलको हत्या गरी शव आँप गाछीमा खाडल खनि गाडेको अवस्थामा फेला परेको छ । घरबाट रामवृक्ष र बुहारी अम्बिका एक्कासी बेपत्ता भएपछि स्थानीयवासीहरुले खोजतलास गरेका थिए । सोही क्रममा गाउँकै आँप बगैचामा खाडल खनि पुरेको र त्यो वरिपरि रगत लागेको देखेपछि प्रहरीलाई जानकारी गराएको धनुषाका प्रहरी उपरिक्षक प्रकाश रानाभाटले जानकारी दिए। स्थानीयबाट जानकारी आएपछि हामीले निजका छोरालाई पक्राउ गर्यौं अनि खाडल उत्खनन गर्दा शप पनि भेटिएको छ,' उपरीक्षक रानाभाटले भने, बुवा र श्रीमतीसँग छोराको पटक पटक विवाद हुने गरेको थियो। यसै क्रममा सोमबार राति एक बजेतिर बुवालाई काठको मुंग्रोले हिर्काएर र श्रीमतीलाई घाँटीमा डोरीले बाँधेर मारेको र पछि खाल्डो खनि गाडेको आरोपित छोराले प्रहरीसमक्ष स्वीकार गरिसकेका छन् । बुवा र श्रीमतीको हत्या आरोपित मण्डल विगत दश वर्षदेखि वैदेशिक रोजगारीको क्रममा घर बाहिर बस्दै आएका थिए । चार वर्ष अगाडि घर फर्केर विवाह गरेका मण्डल विवाहहेपछि फेरी पनि वैदेशिक रोजगारकै लागि कतार गएका थिए । गत चैत्र महिनामा कतारबाट फर्केर घर आएका उनले पाँच महिना घर बस्दा बुवा र श्रीमतीसँग निकै विवाद हुने गरेको छिमेकीहरु बताउँछन् । सोही विवादले हत्याको रुप लिएको प्रहरीको अनुसन्धानमा देखिएको छ । मृतक ससुरा र बुहारी बीच के कस्तो सम्बन्ध थियो र मण्डलले उनलाई हत्या गर्न किन विवश भए भन्ने बारे अनुसन्धान भइरहेको प्रहरी उपरीक्षक रानाभाटले बताए । घटनाबारे थप अनुसन्धान भइरहेको प्रहरीले जनाएको छ।"
"काबुल विमानस्थल अस्तव्यस्त, देश छोड्न हजारौँको भीड","काबुल विमानस्थल अहिले पनि अव्यवस्थित भीड र भागदौडका कारण अझै पनि अस्तव्यस्त रहेको बताइएको छ। आइतबार मात्र पनि कम्तीमा सात जना अफगान नागरिकको मृत्यु भएको बेलायती रक्षा मन्त्रालयले जनाएको थियो। यहाँ अफगान र विदेशी नागरिकको ठूलो भीड लागेको छ । अफगानिस्तानको सत्तामा तालिबान आएपछि एकै पटक हजारौँ मानिसले देश छोडेर भाग्ने प्रयास गर्दा विमानस्थल वरपर ठूलो भीड लाग्ने गरेको छ । गएको हप्तादेखि काबुलको अन्तरराष्ट्रिय विमानस्थल निकै अव्यवस्थाबीच चलिरहेको बताइएको छ । गत अगस्त १५ मा तालिबानले सत्ता कब्जामा लिएपछि संयुक्त राज्य अमेरिका र अफगानिस्तानको सहयोगी राष्ट्रले करिब एक हप्तादेखि सञ्चालनमा ल्याएको उद्धार उडानमा जान प्रयास गरिरहेका मानिसको ठूलो संख्याको सामना गर्न सङ्घर्ष गरिरहेका छन् । काबुल, काबुल विमानस्थल र वरपरको अवस्था अत्यन्तैै चुनौतीपूर्ण रहेको भए पनि मानिसले सुरक्षित व्यवस्थापनको माग गरिरहेका छन् । यहाँको प्रशासनले सक्दो प्रयास गरिरहेको बताए पनि एकै पटक धेरै मानिसले देश छोड्न खोज्दाँ सम्भव नहुने भएकाले यहाँ अव्यवस्था देखिएको हो । रासस"
निषेधाज्ञामा बढ्याे आत्महत्या,"ओखलढुंगा : निषेधाज्ञाको समयमा आत्महत्याका घटना मात्रै ३९ प्रतिशतले बढेकाे छ। निषेधाज्ञाको समयमा पनि अपराधका घटना भने घटेका छैनन् । जिल्ला प्रहरी कार्यालयमा दर्ता भएका घटनाको तथ्यांकले निषेधाज्ञामा सबैभन्दा बढी आत्महत्या भएको देखिएको छ । बैशाख १५ देखि साउन मशान्तसम्मको अभिलेखअनुसार विभिन्न १५ प्रकारका ५१ अपराधका घटना प्रहरीमा अभिलेख छन् । तीमध्ये ३९२१ प्रतिशत अर्थात् २० घटना आत्महत्याका मात्रै रहेको जिल्ला प्रहरी कार्यालय ओखलढुङ्गाका डिएस्पी गोविन्दराज काफ्लेले बताए । जिल्लामा आत्महत्या अत्याधिक छ, एक हप्तामा लगातार ४ दिनसम्म दैनिक एकजनाले आत्महत्या गरेको पाइयो काफ्लेले भने । यसरी आत्महत्या बढ्नुको कारण काम नहुँदा फुर्सदिलो हुने, बेरोजगारीले आर्थिक समस्या पर्ने, पारिवारिक कलह, युवायुवतिमा माया प्रेम र यौन सम्बन्ध लगायतका कारणले आत्महत्या बढिरहेको प्रहरीको निष्कर्ष छ । आत्महत्याबारे जिल्ला प्रशासन कार्यालयले विस्तृत अध्ययन गरेर प्रतिवेदन समेत तयार गरेको छ । उक्त प्रतिवेदनमा पनि आर्थिक तथा सामाजिक समस्या, एक्लोपना, पारिवारीक कलह, युवायुवतिको मायाप्रेममा धोका र यौनसम्बन्ध लगायतका कारण नै औंल्याइएका छन् । यसरी प्रतिवेदन नै आए पनि त्यसबारे स्थानीय तहले चासो नदिएको जिल्ला पैरवी सञ्जालका बोधनारायण श्रेष्ठले बताए । उनले भने स्थानीय सरकार नागरिकको मानसिक स्वास्थ्यका समस्यामा गम्भीर देखिएन, स्वास्थ्योपचार र मनोपरामर्शका लागि कुनै कार्यक्रम नै ल्याएनन् । जिल्लामा दैनिक बढीरहेको आत्महत्या रोकथाम गर्न मनोमरामर्श दिने र वडा तहमै मनोपरामर्शदाता राख्न सरोकारवालाहरुले माग गरेका छन् । यी विषयमा स्थानीय सकारका प्रमुखले प्रतिबद्धता जनाए पनि नीति तथा कार्यक्रममा समेटेका छैनन् । विभिन्न पारिवारिक समस्याका कारणले हुने मानसिक तनावका कारण पनि आत्महत्या बढी भएको भन्ने निचोड निकालिए पनि त्यस विषयमा स्थानीय सरकारले नीति तथा कार्यक्रममै समेटेर नागरिकको स्वास्थ्य र जीवन रक्षाका लागि काम गर्नु पर्ने गैरसरकारी संस्था महासंघका जिल्ला सचिव लिला बहादुर सुनुवार बताए । जिल्ला प्रशासन कार्यालय ओखलढुङ्गाले २०७८ बैशाख २६ देखि निषेधाज्ञा लगाएको हो । त्यँहा सक्रिय कोरोना संक्रमितको संख्या २ सय बढी भएकाले अहिले पनि जारी छ।"
युद्धपछिको अफगानिस्तान: आर्थिक पुनर्निर्माणमा चीनको सहयोग,"बेइजिङ: तालिबानले अफगानिस्तानमाथि कब्जा जमाएसँगै चीनका सरकारी तथा निजी स्वामित्वका फर्महरुले युद्धग्रस्त अफगानिस्तानको आर्थिक पुर्नसंरचना गर्ने उदेश्यले विभिन्न रणनीति अपनाइरहेका छन् । अफगानिस्तानमा अझै हजारौँ कामहरु गर्न बाँकी छभन्दै चीनले लगानीका विभिन्न रणनीतिहरु अपनाइरहेको छ । चिनियाँ विश्लेषकहरुका अनुसार चीनको राजनीतिक सुरक्षा जोखिम र चीनको पर्ख र हेरको रणनीतिको नतिजा हो । यसैगरी चीनले तालिबानसँग सफलापूर्वक आफ्नो कुटनीति पनि अघि सारेको छ । अफगानिस्तानमा चिनियाँ व्यापारलाई सुरक्षित र लचिलो तरिकाले स्थापना गर्न चीनलाई सघाउँ पुग्नेछ । पश्चिमा सरकारका फर्महरु बाहेक चीनका निजी फर्महरु अफगानिस्तानमा दृढ रहन तयार छन् । अफगानिस्तानको पछिल्लो अवस्थाबारे पश्चिमा सञ्चारमाध्यमहरुले जेजस्तो समाचार, विश्लेषण र टिप्पणी प्रसारण तथा प्रकाशन गरे पनि अफगानिस्तानको आर्थिक अवस्था उकास्ने वास्तविक सहयोगदाता चीन नै हुने विश्लेषकहरु बताउँछन् । चिनियाँ सरकारी प्रवक्ताले सोमबार भनेका छन्, अफगानिस्तानमा पश्चिमाहरुको चलखेलले असर पुगे पनि चीनियाँ राष्ट्रिय रणनीति भने प्रतिवद्ध हुनेछ । यसले अफगानिस्तानको विध्वंस होइन अर्थ र विकास निर्माणमा सघाउ पुग्नेछ । एक चिनियाँ कम्पनीले दुई वर्षअघि अफगानिस्तानको लागि एक हाइवे निर्माण गरेको थियो । आइतबार मात्र अमेरिकी राष्ट्रपति जो बाइडेनले तालिबान विरुद्धको प्रतिबन्धको निर्णय उनीहरुको व्यवहारले निर्धारण गर्ने बताएका छन् । बेलायतले पनि तालिबानविरुद्धको प्रतिबन्ध र अफगानिस्तानबाट अमेरिकी सेना फिर्ता गर्ने अन्तिम मिति सार्ने या नसार्ने भन्नेबारे मंगलबार बसाल्ने भनेको जी ७ बैठकको मिति पनि पर धकेलिरहेको छ । चिनियाँ विश्लेषक, व्यवसायी र पर्यवेक्षकहरुका अनुसार अफगानिस्तानले सम्भावित प्रतिबन्धहरुमा यात्रा, कोष उठाउने, सेवा प्रवाह र अन्तर्राष्ट्रिय पहिचान र अन्य मुलुकहरुसँगको व्यापार सम्बन्धमा हुन सक्ला । हदै भए विश्व बैंकिङ प्रणालीमा रोक लगाउन सक्ला । त्यसबाहेक उसले आफ्नो आर्थिक पुर्नसंरचना र अन्य विकासको लागि ठूल्ठूला चिनियाँ कम्पनीलाई स्थान दिन्छ । तर कुनै नीति तथा निर्देशनविना अफगानिस्तानमा लगानि गर्नु निकै जोखिमपुर्ण छ भने हाम्रो लागि फाइदाजनक पनि छैन चिनियाँ प्रवक्ताले भनेका छन्, यदी हामीले नीति निर्देशनमा आधारित रहेर प्रक्रिया अघि बढाउने हो भने यसले दुवै मुलुकको भलो हुनेछ । अफगानिस्तानको राजधानी काबुलमा सन् २०१९ देखि चाइना टाउन सञ्चालनमा आएको छ । जहाँ दर्जनौँ कम्पनीमार्फत उत्पादित जुत्ता, कपडा, टेक्टाइल, केबल आदि वस्तुहरुको विक्री वितरण हुने गर्छ । अफगानिस्तानमा अवस्थित चीन सरकारको स्वामित्वमा रहेका कम्पनी र निजी क्षेत्रका चिनियाँ लगानीकर्ताहरुले आफूहरु अफगानिस्तानमा स्थिर राजनीतिक अवस्थाको पर्खाइमा रहेको बताएका छन् । काबुलस्थित चाइना टाउनका संस्थापक सदस्य एवम् अफगानिस्तानस्थित चिनियाँ लगानीकर्ता परियोजनामा आवद्ध यु मिङगुईका अनुसार चिनियाँ व्यवसायीहरुलाई अफगानिस्तानको नयाँ नेतृत्वबारे पहिल्यै जानकारी गराइएको थियो । नयाँ नेतृत्वकर्ताहरुले चिनियाँ लगानीकर्ताहरुको रक्षा गर्ने र चिनियाँ लगानीकर्ताहरुले अफगानिस्तानको आर्थिक विकासमा सहयोग पुर्याउने बताइएको थियो । चाइना टाउनका उप महाप्रबन्धक लि सिजिङले सोमबार भनेका छन्, अफगानिस्तानको लागि चिनियाँहरुको व्यापार योजना कहिल्यै परिवर्तन हुनेछैन । किनकि चिनियाँहरु आवद्ध रहेका कैयौँ परियोजनाहरु अफगानिस्तानका नागरिकहरुको जिविका हो । देशको आर्थिक उन्नती हो । जुन तालिबानको अहिलेको मुख्य मुद्धाभित्र पनि पर्छ । अफगानिस्तानको अहिलेको अवस्थामा सुधार र स्थिर नभइन्जेल चिनले आगामी लगानी योजनाहरुको लागि पर्खिनु पर्ने पनि उनले बताए । चीनको अर्थ मन्त्रालयका अनुसार अफगानिस्तानमा लगानी गर्न चिनियाँ कम्पनीहरुले सन् २०२० मा करिब ११० अमेरिकी डलरबराबरको सम्झौता गरिसकेका छन् । (ग्लोबल टाइम्सबाट । अनुवाद: अस्मिता खड्का)"
मौसममा सुधार हुन अझै केही दिन लाग्ने,"काठमाडौं : मनसुनी वायुका कारण मौसममा सुधार हुन अझै केही दिन लाग्ने भएको छ । बंगालको खाडीबाट आएको जलवाष्पयुक्त हावाका कारण मनसुनी गतिविधि अझै सक्रिय रहेको हो । 'अहिलेको अवस्थालाई हेर्दा मौसममा सुधार हुने देखिएको छैन । बुधबारदेखि मनसुन थप सक्रिय हुने सम्भावना छ ।' जल तथा मौसम विज्ञान विभागका वरिष्ठ मौसमविद् बरुण पौडेलले बताए । शुक्रबारसम्म देशका धेरैजसो स्थानमा बदली रहनाका साथै हल्कादेखि मध्यम खालको वर्षा हुने र केही स्थानमा भने भारी वर्षाको सम्भावना रहेकोे छ । त्यस अवधिमा दिउँसोभन्दा राति र बिहान पानी धेरै पर्ने बताइएको छ । हाल देभभर सामान्य बदली रही प्रदेश नं १, गण्डकी, कर्णाली र सुदूरपश्चिम प्रदेशका केही स्थानका साथै अन्य प्रदेशका थोरै स्थानमा हल्कादेखि मध्यम खालको वर्षा भइरेहको र वाग्मती, गण्डकी, कर्णाली र सुदूरपश्चिम प्रदेशका एक वा दुई स्थानमा मेघ गर्जन र चट्याङसहित भारी वर्षाको सम्भावना रहेको विभागले जनाएको छ । मौसम पूर्वानुमान महाशाखाको पछिल्लो विवरणअनुसार आज काठमाडौं उपत्यकाको न्यूनतम तापक्रम २० दशमलव छ डिग्री र अधिकतम तापक्रम २४ दशमलव पाँच डिग्री सेल्सियस रहेको छ । त्यस्तै आज सबैभन्दा कम जुम्लाको न्यूनतम तापक्रम १६ दशमलव पाँच डिग्री र सबैभन्दा धेरै धनगढीको अधिकतम तापक्रम ३३ दशमलव सात डिग्री सेल्सियस रहेको छ ।"
कक्षा १२ को परीक्षा भौतिक उपस्थितिमै गराउन सरकारलाई निर्देशन,काठमाडौं : कक्षा १२ को परीक्षा भौतिक उपस्थितिसहित गराउन संसदीय समितिले सरकारलाई निर्देशन दिएको छ । संसदको शिक्षा तथा स्वास्थ्य समितिले मंगलबार जनस्वास्थ्यका मापदण्ड पालना गरी भौतिक उपस्थितिसहित परीक्षा गराउन निर्देशन दिएको हो । समितिका सभापति जयपुरी घर्तीले अन्य परीक्षाहरु भइरहेको भन्दै कक्षा १२ को परीक्षा गराउन निर्देशन दिइन्। समितिका सदस्य डासुरेन्द्र यादवले विद्यार्थीलाई खोपको पहिलो मात्रा लगाएर परीक्षामा समावेश गराउन सकिने बताए । कोरोना संक्रमणलाई मध्यनजर गर्दै कक्षा १२ को परीक्षा स्थगित भएको थियो । समिति सदस्य अन्जना बिशन्खेले परीक्षा जनस्वास्थ्य मापदण्डसहित गराउनुपर्ने भन्दै शैक्षिक सत्र बिथोल्न नहुने बताइन् । समिति सदस्य विद्या भट्टराईले कक्षा १२ को परीक्षा सम्बन्धमा स्वास्थ्य मन्त्रालयसँग र शिक्षा मन्त्रालयबीचको समन्वयमा तत्काल निर्णय लिनुपर्ने बताइन्। ।
लैंगिक अल्पसंख्यकका लागि नेपालमा बलियो कानुन,"काठमाडौं : नेपालका लागि अमेरिकी राजदूत र्याण्डी बेरीले लैंगिक अल्पसंख्यक समुदायका लागि नेपालमा बलियो कानुनी भएको बताएका छन् । उनले यस समुदायका मानिसको हकहित र अधिकारका बारेमा २०१५ को संविधानमा लेखिनु उल्लेखनीय भएको बताए। गाईजात्राको अवसरमा अमेरिकी राजदूतावासले सोमबार साँझ फेसबुक लाइभ कार्यक्रममा बोल्दै उनले यस्तो बताएका हुन्। कार्यक्रममा बोल्दै उनले भने, नेपालमा म दुई पटक आएँ। पहिलाको तुलनामा लैंगिक अल्पसंख्यकका सवालमा परिवर्तन देखेको छु । संविधानमा उल्लेख भएपनि कानुनी प्रक्रिया भने सुस्ता रहेको उनले बताए। नीति निर्माण तहमा पुगेकाहरुप्रति यस समुदायका मानिसहरु चनाखो हुनुपर्ने उनको सुझाव छ। कार्यक्रममा विट्वीइन क्वीन्स इन द सिटी का लेखक तथा शैक्षिक अभियन्ता निरन्जर कुँवर र २०१८ की मिस पिंक एन्जेल लामा पनि सहभागी थिए । लेखक कुँवरले यस समुदायका बारेमा सचेतना फैलाउनका लागि पाठ्यक्रममै विषय समावेश गरिनुपर्ने बताए । त्यस्तै मिस पिंक लामाले समाजमा यस समुदाय मानिस खुल्न आवश्यक रहेको उनको भनाइ छ। यस समुदायले नागरिकता, विवाह दर्तालगायतका समस्या झेल्नुपरेको उनले बताए। नीलहिरा समाजले नेपाल प्राइड परेड सन् २००१ देखि मनाउँदै आएको छ ।"
गलत प्रवृत्ति र विचारका विरुद्ध विद्रोह गरेको नेपालको दाबी,"काठमाडौं : नवगठित नेकपा (एकीकृत समाजवादी)ले जनताको बहुदलीय जनवाद (जबज) का मूल्य, मान्यताको रक्षा गर्दै समाजवादको दिशामा अगाडि बढ्ने लक्ष्य निर्धारण गरेको छ। नेकपा (एमाले) बाट अलग भएको सो पार्टीका प्रस्तावित केन्द्रीय सदस्य र सांसदको चन्द्रागिरिमा भएको दुई दिने बैठकले पार्टीको विधान पारित गरेको हो। एमालेले जबजलाई मार्गदर्शक सिद्धान्त मान्दै आएको छ। सो पार्टीको विधानमा पार्टीको राणनीतिक लक्ष्य वैज्ञानिक समाजवाद भएको उल्लेख गर्दै शोषण, उत्पीडन र विभेद्को अन्त्य गर्दै समानतासहितको स्वतन्त्रतामा पुग्न सकिने विश्वास गरिएको छ। विधानमा शान्तिपूर्ण सङ्घर्ष र लोकतान्त्रिक विधिबाट मुलुकको आर्थिक सामाजिक रुपान्तरणसहित राष्ट्रिय पूँजीको विकास गरेर सामाजिक न्याय र लोकतान्त्रिक मूल्य मान्यतासहितको समाजवादका आधार निर्माण गर्नु पार्टीको तात्कालीन लक्ष्य रहेको जनाइएको छ। बैठकपछि पत्रकारसँग कुरा गर्दै सो पार्टीका अध्यक्ष माधवकुमार नेपालले गलत प्रवृत्ति, विचार र मूल्यका विरुद्ध विद्रोह गर्दै नयाँ पार्टी गठन गरिएको बताए। पूर्वप्रधानमन्त्री नेपालले एमालेको नेतृत्वले विधि, विधानको कुनै पालना नगरेको जनाउँदै विद्रोह गर्नुपरेको स्पष्ट पारे। राजनीतिक दलसम्बन्धी नयाँ अध्यादेश बमोजिम यही भदौ २ गते सो दलले नयाँ दल दर्ताका लागि निवेदन दिएकामा भदौ ९ गते सनाखतका लागि निर्वाचन आयोगले समय तोकेको छ। सो पार्टीको केन्द्रीय कमिटीमा अध्यक्ष एक, वरिष्ठ नेता एक, उपाध्यक्ष सात, महासचिव एक, सचिव सात गरी १७ पदाधिकारीसहित ११५ पूर्ण र ३६ वैकल्पिक सदस्य गरी १५१ रहनेछन्। रासस"
गाउँभरी केराखेती,"बेनी : म्याग्दीको रघुगंगा गाउँपालिका२ भगवतिको राम मन्दिर, माझखर्क र रिसिन चौतारीका बासिन्दाले पुरै गाउँमा केराखेती गरेका छन् । परम्परागत खाद्यबालीको विकल्पमा खेतबारीमा व्यवसायिक केरा खेती गरेका हुन् । रघुगंगा गाउँपालिकाको साना व्यवसायिक कृषि उत्पादन केन्द्र (पकेट) विकास कार्यक्रम मार्फत ३५ जना कृषकहरुले व्यवसायिक रुपमा केरा खेती गरेका छन् । केरा पकेट विकास कार्यक्रमका सदस्य मुक्ति सुबेदीले थोरै लगानीमा छिटो आम्दानी गर्न सकिने, बजार नजिक र अन्य बालीको तुलनामा सजिलो भएकाले केरो खेतीको लहर चलेको बताए । धान, कोदो, मकै, गहुँभन्दा केरा खेतीबाट पाँच गुणा बढी आम्दानी गर्न सकिन्छ, उनले भने, भुगोल र हावापानी अनुकुल भएकाले केरा खेतीमा लागेका हौँ । सो क्षेत्रमा यसअघि घरायसी प्रयोजनका लागि केरा खेती हुदै आएको थियो । परिक्षणका लागि केही कृषकले धेरै संख्यामा लगाएको केराले उत्पादन र आम्दानी हुन थालेपछि अरु पनि आकर्षित भएका हुन् । गाउँभरी खेरा खेती भएको छ । यसअघि रघुगंगा गाउँपालिकाको २ र ३ नम्बर वडामा दुई वटा केरा खेती गर्ने कृषकको समूह थियो । दुई वटै समूहलाई एकिकृत गरेर केरा पकेट विकास कार्यक्रम सुरु गरिएको गाउँपालिकाका कृषि शाखा संयोजक मनोज सुबेदीले बताए । गत आर्थिक वर्षमा गाउँपालिकाले सात लाख पचास हजार रुपैँया बिनियोजन गरेको केरा पकेट कार्यक्रमलाई कृषकहरुले पनि त्यती नै लगानी साझेदारी गरेका छन् । एक सय रोपनीमा स्थानीय हजारी जातको केराका नयाँ बिरुवा रोपिएको छ, कृषि शाखा संयोजक सुबेदीले भने कार्यक्रममार्फत उपकरण, मल, बिषादीमा सघाएका छौँ । सिचाईका लागि एक हजार पाँच सय मिटर पाइप खरिद गरेका समूहले पाँच हजार छ सय वटा नयाँ केराका बिरुवा रोपेका छन् । दुई वटा खाडल खन्ने उपकरण र पाँच वटा यान्त्रिक हलोका साथै गोठेमल, रासायनिक मल, केराको बिउ खरिदमा अनुदान दिएको छ । एक जना कृषकले एक सय देखि पाँच सय वटा केराका बिरुवा रोपेका छन् । कृषकको आयआर्जन वृद्धि र जिवनस्तर सुधारका लागि राम मन्दिरलाई केरा खेतीको पकेट क्षेत्रको रुपमा विकास गर्न लागिएको रघुगंगा गाउँपालिका२ भगवतिका वडा अध्यक्ष रिम कटुवालले बताए ।"
सानेपामा कांग्रेस जिल्ला सभापतिहरुको धर्ना,"काठमाडौं : क्रियाशील सदस्यहरुको सूची सार्वजनिक गर्न माग गर्दै नेपाली कांग्रेसका जिल्ला सभापतिहरुले केन्द्रीय कार्यालय सानेपामा धर्ना दिएका छन्। क्रियाशील सदस्यताको नामावली पार्टीको वेवसाइटमा सार्वजनिक गरिनुपर्नेलगायतका माग राख्दै सभापतिहरु धर्नामा उत्रिएका हुन्। वरिष्ठ नेता रामचन्द्र पक्षका जिल्ला सभापतिहरु आन्दोलित भएका हुन्। क्रियाशील सदस्यता पारदर्शी नभएकाले आन्दोलनमा उत्रिनुपरेको उनीहरुले बताएका छन्। उनीहरुले सदस्यता सार्वजनिक गर्न भदौ ७ गतेको समयसीमा दिएका थिए। कांग्रेसले क्रियाशील सदस्यतासम्बन्धी विवाद टुंगाएर पार्टी सभापति शेरबहादुर देउवालाई प्रतिवेदन बुझाएको थियो। मुलुकभर र विदेशस्थित जनसम्पर्क समितिका गरी नौ लाख बढी हुने क्रियाशील सदस्यताको विवाद यसअघि समयमै नसुल्झिँदा महाधिवेशन कार्यतालिकासमेत प्रभावित भएको थियो । साउन ३० गतेको केन्द्रीय समिति बैठकले पारित गरेको कार्यतालिका अनुसार गाउँनगर वडा अधिवेशन यही भदौ १८ गते, गाउँनगरपालिका अधिवेशन भदौ २७ गते, प्रदेशसभा क्षेत्रीय अधिवेशन आगामी असोज १ गते, प्रतिनिधिसभा क्षेत्रीय अधिवेशनएकमात्र प्रतिनिधिसभा निर्वाचन क्षेत्र भएको जिल्ला अधिवेशन असोज ५ गते हुनेछ । यसैगरी कांग्रेसले एकभन्दा बढी प्रतिनिधिसभा निर्वाचन क्षेत्र भएको जिल्ला अधिवेशन असोज १० गते, प्रदेश अधिवेशन कात्तिक १० देखि १२ गतेसम्म र केन्द्रीय महाधिवेशन आगामी मङ्सिर ९ देखि १३ गतेसम्म तय गरेको छ ।"
डोटीमा 'मास्क लगाऔं अभियान',"डोटी : जिल्ला प्रहरी कार्यालय डोटीले कोभिड१९ रोकथाम तथा नियन्त्रणका लागि सवारी चालक र सहचालकसँग मास्क लगाऔं अभियान सञ्चालन गरेको छ । प्रहरीले बिगतदेखि सञ्चालन गर्दै आइरहेको अभियान मंगलबार डोटीकोे पिपल्ला बजारमा मास्क लगाऔं अभियान गरेको हो । कोरोनाको तेस्रो लहरले भयावहको रुप लिइरहेका बेला यातायात व्यवसायी तथा सवारी चालक, सहचालक, व्यवसायी लगायतको उपस्थितिमा जनचेतना मुलक कार्यक्रम गरिरहेको जिल्ला प्रहरी कार्यालय डोटीका प्रमूख प्रहरी उपरिक्षक दान बहादुर मल्लले बताए । सवारी साधनमा बढी भिडभाड हुने र चढ्दा मास्क नै नलगाई चढ्ने भएकाले बिशेषगरी चालक तथा सहचालकसँग यो अभियान सञ्चालन गर्नु परेको प्रहरी उपरिक्षक मल्लले बताए । कोरोना संक्रमणबाट बच्ने सबैभन्दा प्रभावकारी कार्य मास्क लगाउनु तथा अन्य स्वास्थ्य सुरक्षाका मापदण्ड पालना गर्नु रहेकाले यस्ता कार्यक्रम जिल्लाका विभिन्न स्थानमा सञ्चालन भइरहने प्रहरी उपरिक्षक मल्लले बताए। कोरोना संक्रमणका कारण ठुलो संख्यामा मानिसहरुको मृत्यु भइसकेको भएपनि अझै सर्वसाधारणमा चेतना नआइसकेको र लापर्वाही गरिरहेका कारण यस्ता किसिमका अभियानको आवश्यकता झनै बढीरहेको डोटीका निमित्त प्रमूख जिल्ला अधिकारी किरण जोशीले बताइन् ।"
ड्याट्सनकाे 'डाट्सन फेस्टिभ हट डिल' योजना सार्वजनिक,"काठमाडौं : ड्याट्सनले 'डाट्सन फेस्टिभ हट डिल' योजना सार्वजनिक गरेको छ । नेपालमा ड्याट्सन गाडीको आधिकारिक बिक्रेता पायोनियर मोटोकर्प प्रालिले चाँडवाडको अवसर पारेर नेपाली बजारमा 'ड्याट्सन फेस्टिभ हट डिल' योजना सार्वजनिक गरेको हाे । कार खरिद गर्ने व्यक्तिहरुका लागि चाँडवाड एक सुवर्ण मौका पनि हो भन्ने कुरालाई मध्यनजर गर्दै कम्पनीले नेपालीहरुको महान् चाँड दसैंको अवसरमा यो आकर्षक योजना प्रस्तुत गरेको छ । यस योजनामा ग्राहकलाई कूल रु २०४१५२ बराबरको विशेष सुविधा, रु १२५००० नगद छुटको साथै कार खरिद गर्ने ग्राहकलाई रु २७९९९ मूल्य पर्ने रेडमी नोट १० एस प्रदान गरिने छ । साथै १ वर्षको बीमा तथा सवारी कर, वारेन्टि तथा सर्भिसिङ्गको व्यवस्था पनि गरिएको छ । ग्राहकलाई तत्काल फाइनान्स तथा एक्स्चेन्ज सुविधाको व्यवस्था पनि गरिएको छ । यो योजना नेपाल अधिराज्य भर रहेका ड्याट्सन सोरुमहरुमा लागू हुनेछ ।"
उपचारका लागि विराटनगर आएका बिरामीको शव अस्पतालको शौचालयमा भेटियो,"विराटनगर : सुनसरीको इनरुवाबाट उपचारका लागि विराटनगर आएका एक पुरुषको शव कोसी अस्पतालको शौचालयमा भेटिएको छ । जिल्ला अस्पताल इनरुवा सुनसरीको ओपीडी (बहिरंग विभाग)को पूर्जा हातमा बोकेको अवस्थामा शव भेटिएको हो । कोसी अस्पतालको ओपीडी भवनमा रहेको पुरुष शौचालयभित्र मंगलबार दिउँसो १ :३० बजेतिर शव भेटिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए । उनका अनुसार घोप्टो परेर लडिरहेको तथा मुखबाट फिँज निस्किरहेको अवस्थामा मृत भेटिएका पुरुष इनरुवा नगरपालिका३ का ६१ वर्षीय होमराज पोखरेल रहेको खुलेको छ । अस्पतालको ओपीडी पूर्जामा उल्लेख भएको विवरण अनुसार प्रहरीले मृतकको पहिचान खुलाउन सकेको हो । होमराजलाई इनरुवा अस्पतालले थप उपचारका लागि विराटनगरको कोसी अस्पताल रेफर गरेको ओपीडी पूर्जामार्फत खुलेको डीएसपी श्रेष्ठले बताए । इनरुवाले रेफर गरेपछि उनी थप उपचारका लागि कोसी अस्पताल आएको प्रहरीको अनुमान छ । तर उनले कोसी अस्पतालमा उपचारका लागि ओपीडी पूर्जा काटेको वा नकाटेको भन्ने बारेमा खुल्न बाँकी रहेको श्रेष्ठको भनाइ छ । दिसापिसाब गर्न शौचालय गएका बेला लडेर मृत्यु भएको हुनसक्ने प्रहरीको आशंका छ । साथबाट मधुमेहलगायतका रोगका औषधि पनि भेटिएको छ, श्रेष्ठले भने, त्यसका आधारमा स्वास्थ्यसम्बन्धी पुरानो समस्याको औषधि सेवन गरिरहेको हुनसक्छ । घटना भएको आधा घण्टासम्म मृतकका आफन्त सम्पर्कमा आएका छैनन। प्रहरीका अनुसार शव पोस्टमार्टमका लागि कोसी अस्पतालको शव गृहमा राखेर घटनाका बारेमा अनुसन्धान थालिएको छ ।"
"पत्रकारको मोटरसाइकलमा लागुऔषध राख्ने दुई प्रहरी निलम्बित, निर्दोष पत्रकार छुटे","रौतहट : पत्रकारको मोटरसाइकलमा लागुऔषध राखेर फसाउन खोज्ने दुई प्रहरी निलम्बनमा परेका छन्। प्रहरी संगठनको आचरणविरुद्ध कार्य गरेको भन्दै एक जना प्रहरी सहायक निरीक्षक र एक जना जवान निलम्बनमा परेका हुन्। घटनामा संलग्न भएका दुई जनालाई पनि प्रहरीले पक्राउ गरेको छ। गत साउन ३२ गते पत्रकार मोहम्मद मोजुबुल्लाहको मोटरसाइकलमा लागुऔषध नाइट्राभेट राखेर पक्राउ गरिएको थियो। उनी निर्दोष देखिएपछि सोमबार छुटेका छन्। रौतहटका प्रमुख एसपी शिद्धिविक्रम शाहले पत्रकार महासंघ रौतहटका सहसचिव सजय सहनीले धिरज यादव र जितेशकुमार यादवलाई प्रयोग गरी मोटरसाइकलमा लागुऔषध राख्न लगाएको पाइएको जानकारी दिए। प्रहरी सहायक निरीक्षक उदय यादव र प्रहरी जवान मनोज साहलाइ निलम्बन गरिएको जिल्ला प्रहरी कार्यालय रौतहटले जनाएको छ। पक्राउ परेकाहरुलाई अपराधिक षड्यन्त्र सम्बन्धी कसूरमा ६ दिन म्याद थप गरिएको छ। सीसी टीभी फुटेजमा सादा पोसाकका प्रहरी र पक्राउ परेका धिरज र जीतेशले मोटरसाइकलमा लागुऔषध राखिदिएको सार्वजनिक भएको थियो। गौरस्थित ग्रिन सिग्नल होटलमा खाजा खान बोलाएर आफुलाई फसाएको हिरासतबाट छुटेका पत्रकार मोमोजुबुल्लाहले बताए। नेपाल पत्रकार महासंघ जिल्ला , प्रदेश र केन्द्रले पत्रकार पक्राउ घटनाको छानबिन हुनुपर्ने दोषिमाथि कारबाही हुनुपर्ने माग राख्दै विज्ञप्ति निकालेका छन्।"
इन्जिनियरिङ कलेजले पूर्णशुल्क लिएको भन्दै संसदीय समितिको ध्यानाकर्षण,"काठमाडौं : इन्जिनियरिङ कलेजहरुले अनलाइन कक्षा पढाएवाफत पूर्णशुल्क लिएको भन्दै संसदीय समितिले सरकारको ध्यानाकर्षण गराएको छ । इन्जिनियरिङ कलेजहरुले सतप्रतिशत शुल्क लिन थालेको भन्दै संसदको शिक्षा तथा स्वास्थ्य समितिले मंगलबार सरकारलाई ध्यानार्षण गराएको हो । समिति सभापति जयपुरी घर्तीले ट्युसन शुल्क बाहेक अन्य शुल्क नलिन आग्रह समेत गरिन् । शिक्षा विज्ञान तथा प्रविधि मन्त्रालयका उच्च शिक्षा महाशाखा प्रमुख डा हरी लम्सालले शुल्कका विषयमा सम्बन्धित विश्वविद्यालयका पदाधिकारीहरुलाई बोलाएर गम्भिरतापूर्वक छलफल गरिने बताए । उनले भने, कोभिड १९ को बेला शुल्कको विषयमा विवेक प्रयोग गर्नुपर्ने हो । शिक्षा मन्त्रालयले यस विषयलाई गम्भीर रुपमा लिएको छ । केहिदिनयता इन्जिनियरिङ कलेजमा अध्ययनरत विद्यार्थीहरु आन्दोलनमा छन् । केही कलेजले १३ प्रतिशतसम्म छुट दिएपनि केहिले कोरोना महामारीका बेला भ्रमण,खेलकुदलगायत शीर्षकमा पनि शुल्क लिने गरेको विद्यार्थीको गुनासो छ।"
जनशक्ति अभावमा बर्दिया अस्पताल,"गुलरिया : बर्दिया अस्पतालबाट बहिरंग, अन्तरंग, आकस्मिक, मातृशिशु, शल्यचिकित्सा, जेष्ठ नागरिक उपचारलगायतका एक दर्जन बढी स्वास्थ्य सेवा उपलब्ध छ । तर, अस्पतालसँग जनशक्ति अभाव छ। आवश्यक जनशक्ति अभावमा अस्पताललाई सेवा प्रवाहमा कठिनाइ भएको छ। जिल्लाको साढे ४ लाख जनसंख्यालाई १० जना दक्ष चिकित्सकसहित २ सय १५ जना कर्मचारी आवश्यक पर्छ । तर जिल्लाकै जेठो अस्पतालमा ३ जना चिकित्सकसहित १ सय ८ जना कर्मचारीको भरमा सेवा प्रवाह भइरहेको छ । बर्दिया अस्पतालका प्रमुख डाक्टर सुभास पाण्डेयले बर्दिया अस्पतालमा ५० प्रतिशत दरबन्दी रिक्त रहेको बताए। दरबन्दी अभावका कारण सम्पूर्ण सेवा प्रभाव गर्न कठिन छ । प्रविधि र प्राविधिक अभावमा अस्पतालमै उपचार पाउन सक्ने बिरामीलाई अन्यत्रै रेफर गर्नुपर्ने बाध्यता छ । जिल्लामा सिकिस्त बिरामीहरुका लागि अक्सिजनसहितको उच्चस्तरीय सेवा (हाई डीपेन्डेन्सी युनिटएचडीयु) तथा आइसीयू सेवा संचालनका लागि ल्याइएका वेड लगायतका सामग्रीहरु पूर्वाधारलगायत दक्षजनशक्ति अभावमा थन्किएका छन् । गुणस्तरीय स्वास्थ्य सेवा प्रवाहका लागि स्वास्थ्य सामग्रीहरु आएपनि भवनलगायत कर्मचारी अभावका कारण संचालनमा आउन सकेका छैनन् । अस्पतालमा बिरामीका लागि अक्सिजनसहितको उच्चस्तरीय सेवा संचालन गर्न ल्याइएका वेड, मोनिटर, अक्सिजनलगायतका सामग्रीहरु भौतिकपूर्वाधार लगायत दक्षजनशक्ति अभावमा कोठामै थन्किएको छ। पाण्डेले उच्च सेवा सञ्चालनका लागि २५ वटा वेड, २५ वटा मोनिटर, २५ वटा अक्सिजन सिलिण्डर लगायत औजार, उपकरण अस्पतालको स्टोरमै थन्किएको बताए । अस्पतालमा अक्सिजन प्लान्ट समेत जडान भइसकेको छ । बर्दियाका ८ वटै पालिकाको सहयोगमा सुरु गरिएको भवन निर्माण कार्य अन्तिम चरणमा पुगेको छ । यथाशिघ्र एचडीयू सेवा प्रवाहको तयारीमा रहेको अस्पतालसँग दक्षजनशक्तिको धेरै अभाव छ । एचडीयु संचालनका लागि थप ५३ जना जनशक्ति आवस्यक पर्छ । प्रमुख पाण्डेयले थपे उच्च स्तरिय सेवा संचालनका लागि करार ३२ जना स्टाफनर्श, २ जना फिजिसियन सहित ८ जना मेडीकल अफिसर डाक्टर, २ कार्यालय सहयोगी लगायत १ जना इलेक्ट्रिसियन कर्मचारी प्रदेश सरकारसमक्ष माग गरिसकेका छौं अहिलेसम्म जनशक्ति आउने कुनै लक्षण देखिदैन । अस्पतालबाट लैंगिक हिंसा व्यववस्थापन, सामाजिक सेवा इकाइ, विमा सेवा सञ्चालनमा छ । हाडजोर्नी, मुटुरोग, नाक,कान, घाँटी, छाला रोग बाहेकका सम्पूर्ण सेवा उपलब्ध गराउँदै आएको छ । अस्पतालका थुप्रै समस्या र अभावहरु छ सम्बन्धित निकायले चाँसो दिए अस्पतालमार्फत प्रभावकारी सेवा दिन हामी तयार भएको प्रमुख पाण्डेयले बताए। बर्दिया अस्पताल जिल्लाकै पूरानो अस्पताल भएकाले यसका सेवाहरुलाई समय साक्षेप बनाउन आवश्यक छ । दरवन्दी अभाव भएपनि अस्पतालले गुणस्तरिय सेवा प्रवाह गरेका कारण स्थानीय लाभान्वित छन् । धेरैजसो रोगको उपचारका लागि भारत जानुपर्ने अवस्थाको अन्त्य हुँदैछ ।"
फिदिमफालोट सडक अवरुद्ध,"फिदिम : अबिरल बर्षापछि दर्जनौ स्थानमा पहिरो जाँदा फिदिम फालोट सकड अवरुद्ध भएको छ । पहिरोले सडक भत्कदा बिगत २० दिनयता आवतजावतमा समस्या भएको फालेलुङ गाँउपालिका ७ का वडाध्यक्ष शेरबहादुर केरुङले जानकारी दिए । 'पहिरोका कारण दर्जनौ स्थानमा सडक अवरुद्ध भएकाले यातायातमा समस्या भएको छ,' केरुङले भने सामान्य लागनीबाट तत्काल पहिरो पन्छाउने सम्भावना देखिदैन।' उक्त सडकको फुलभञ्ज्याङ बाँस्बोटे खण्डमा पहिरो गएको छ । लुखुरेको पहिरोले बिगत पाँच दिनदेखि सडक अवरुद्ध छ । बाँस्बोटेको पहिरोले २० दिनदेखि सडक अरुद्ध भएको हो । पहिरोका कारण फिदिमदेखि प्राङबुङतर्फ आवतजावत गर्ने सवारी साधानहरु सञ्चालन हुन सकेका छैनन् । पहिरोले सडक अवरुद्ध भएपछि बिरामीहरुलाई अस्पताल लैजान समेत समस्या भएको छ, 'फालेलुङ ७ बाँस्बोटेका जय केरुङले भने, बाँस्बोटेको पहिरो तत्काल पन्छाएर सडक सुचारु गर्ने सम्भावना पनि देखिदैन।"
रसुवाको जिल्ला अस्पतालमा प्राविधिक नहुदाँ कार्यालय सहयोगीले गर्छन् एक्सरे,"रसुवा : रसुवा जिल्ला अस्पतालमा डिजिटल एक्सरे उपकरण नहुँदा पेट तथा छातीको उपचारमा समस्या उत्पन्न भएको छ । पुरानो प्रविधिको म्यानुअल एक्सरेको फोटो प्रष्ट नहुने हुदाँ शरीरका भित्री भागमा हुने रोग छिटो पहिचान गर्न कठिन हुने गरेको छ। म्यानुअल एक्सरे सञ्चालन गराउने प्राविधिक कर्मचारीसमेत नहुँदा कार्यालय सहयोगीले उक्त कार्य गर्दै आएका छन्। यस्तै गर्भवतीलाई सुत्केरी गराउन सिएस शल्यक्रियासम्बन्धी स्रोत, साधन तथा जनशक्तिको अभाव रहेको जिल्ला अस्पतालका मेडिकल अधिकृत डा रेशम पोखरेलले बताए। उपलब्ध भएको अल्ट्रासाउण्ड (भिडियो एक्सरे) मेसिनले पनि राम्रो काम नर्दा त्यो सेवासमेत प्रभावित बन्दै गएको चिकित्सक बताउँछन् । दैनिक २०२५ जनाले उपचार सेवा लिने जिल्ला अस्पतालको सेवा प्रभावकारी बनाउन भूकम्पपछिको पुनःनिर्माणअन्तर्गत नेपाल रेडक्रसले प्रिफेब्रिकेटेड मोडलको भवन बनाईदिएको थियो। भवन बने पनि स्रोतको अभाव देखिएको छ। सेवा प्रवाहका लागि मेडिकल सुपरिटेन्डेन्ट एक, चिकित्सक पाँच, स्टार्फ नर्स पाँच, अनमी चार, एचए तीन, सिएमए तीन, ल्याब असिस्टेन्ट तीन र कार्यालय सहयोगी १० जनाको दरबन्दी रहेको अस्पताल प्रशासनले जनाएको छ । सरकारी सुविधाबाट प्रदान गर्नुपर्ने निःशुल्क औषधिसमेत अभाव हुँदै गएको चिकित्सकले बताएका छन् । अस्पताल सञ्चालनमा आवश्यक औषधिसहितको उपकरण व्यवस्थापन गरिदिन प्रदेश सरकारसमक्ष आग्रह गरिसकिएको निमित्त मेडिकल सुपरिटेन्डेन्ट भुवन केसीले जानकारी दिए । पर्यटकीय एवं धार्मिक क्षेत्र गोसाइँकुण्डका साथै रसुवागढी अन्तर्राष्ट्रिय नाका भएको जिल्ला अस्पताललाई सुविधायुक्त बनाउन प्रदेश सरकारसमक्ष पहल गरिरहेको अस्पताल विकास समितिका अध्यक्ष रामशरण कुइँकेलले बताए। विसं २०४२ देखि सञ्चालनमा आएको रसुवा जिल्ला अस्पतालमा अहिलेसम्म सुविधायुक्त हुन नसकेकाले आफूहरुले दु:ख पाएकाे स्थानीय बासिन्दाले गुनासो गर्छन्।"
सुनचाँदीको मूल्य बढ्यो,"काठमाडौं : नेपाली बजारमा सुनको मूल्य ५ सय रुपैयाँले बढेको छ। मंगलबार सुन तोलामा ५ सयले बढेर ९१ हजार ६ सय रुपैयाँमा कारोबार भइरहेको नेपाल सुनचाँदी महासंघले जनाएको छ। तेजावी सुनको मूल्य ९१ हजार एक सय रुपैयाँ कायम गरिएको छ। यस्तै, चाँदीको मूल्यमा पनि सामान्य वृद्धि भएको छ। आज चाँदी तोलाको एक हजार २०० रुपैयाँमा कारोबार भइरहेको महासंघले जनाएको छ। साेमबार चाँदी तोलाको एक हजार १९० रुपैयाँमा कारोबार भएको थियो।"
ब्याजमा सहकारीको लुट,"काठमाडौं : सरकारको निर्देशनलाई अटेर गरी सहकारीले सेवाग्राहीबाट आफूखुसी ब्याजदर उठाउँदै आएका छन्। प्रभावकारी रूपमा अनुगमन नहुँदा सरकारले तोकेको ब्याज दरको सीमा नाघ्दै सहकारीले आफूखुसी ब्याजदर असुल गरेको हो। सरकारले सहकारीको ब्याज १४७५ प्रतिशतसम्मको सीमा तोकेको छ। तर सहकारीले १६ देखि २४ प्रतिशतसम्म असुलिरहेका छन्। सरकारले यो वर्ष पनि ब्याजदर सीमा पुनरावलोकन गर्ने तयारी गरेको छ। सहकारीको नियमन तथा अनुगमन तीन तहका सरकारबाट गर्ने व्यवस्था छ। तर, प्रभावकारी नियमन नहुँदा सहकारीका सदस्यले समेत सास्ती पाइरहेका छन्। तोकिएको ब्याजभन्दा चर्को ब्याजदरमा ऋण लिन सदस्यलाई बाध्य बनाइएको छ। सेवा शुल्कका नाममा ५ प्रतिशतभन्दा बढी तिर्न बाध्य बनाइएको छ। सरकारले २०७६ देखि सहकारीको ब्याजदर निर्धारण गर्र्दै आएको छ। त्यो वर्षमा १६ प्रतिशत ब्याजदरको सीमा तोकिएको थियो। सीमा तोकिएको उक्त विषयमा पनि सहकारी विभागले कुनै पनि प्रकारको अनुगमन गरेको छैन। यो विषयमा केही पीडित सदस्यले उजुरी दिए पनि अत्याधिक ब्याजदर असुल गर्ने सहकारीमाथि हालसम्म कुनै कारबाही गरिएको छैन। महालेखा परीक्षकको ५८ औं प्रतिवेदनल समेत सहकारीले १६ देखि २४ प्रतिशतसम्म ब्याज उठाउँदै आएको विषयलाई गम्भीरतापूर्वक उठान गरेको छ। कानुन उल्लंघन गरी अत्यधिक ब्याज असुल गरेका सहकारीलाई कारबाही नभएको उक्त प्रतिवेदनमा उल्लेख गरिएको छ। सहकारीको वेबसाइट परीक्षण गर्दा व्यवसाय, हाउजिङलगायतका कर्जामा १६ देखि २४ प्रतिशत ब्याजदर राखी ऋण प्रवाह गरेको देखियो, प्रतिवेदनमा लेखिएको छ, यसरी कानुनअनुसार निर्धारण भएको सन्दर्भ ब्याजदरभन्दा बढी ब्याजदर कायम गरी ऋण प्रवाह गर्ने संस्थाहरूको अनुगमन तथा निरीक्षण गरी सहकारी कानुन बमोजिम कारबाही गर्नुपर्छ। गरिबी निवारणमा टेवा पुर्याउन र रोजगारीको अवसर सिर्जना गर्न सहकारी स्थापना भए पनि महँगो ब्याजमा ऋण दिएर सदस्यको शोषण गर्न छाडिएको छैन। सहकारी ऐन २०७४ को दफा ५१ मा रजिष्ट्रारले सन्दर्भ ब्याजदर निर्धारण समितिको सिफारिसमा ब्याजदर निर्धारण तोक्ने व्यवस्था छ। विभागले २०७७ साउन १७ को निर्णयअनुसार ऋणमा अधिकतम ब्याजदर १४७५ प्रतिशत तय गरेको थियो। यसअघि २०७६ मा १६ प्रतिशत कायम गरिएको थियो। तर, सहकारीले २४ प्रतिशतसम्म ब्याज लिने गरेको प्रतिवेदनले औंल्याएको छ। आर्थिक वर्ष ७८।७९का लागि ब्याजदर तय गर्न ब्याजदर निर्धारण समितिले आवश्यक अध्ययन गर्न प्राविधिक समिति बनाइसकेको छ। समितिको अध्ययनअनुसार सहकारीको ब्याजदर झारेर १० प्रतिशत कायम हुन सक्ने देखिएको छ। सहकारी ऐनको प्रावधानअनुसार ब्याजदर तय गर्दा १० देखि ११ प्रतिशत हुन आउने देखिएको हो। तर, सहकारीले ब्याजदरको सीमा धेरै नघटाउन लबिङ गर्दै आएका छन्। राष्ट्रिय सहकारी महासंघले गत वर्ष कायम भएको १४७५ प्रतिशत सन्दर्भ ब्याजदरलाई नै निरन्तरता दिन सुझाएको छ। क वर्गका वाणिज्य बैंकहरूको औसत लिँदा ९ प्रतिशत हुन आउँछ। राष्ट्रिय सहकारी बैंकको औसत ब्याजदर १० देखि ११ प्रतिशत हुन आउँछ। नेपाल बचत तथा ऋण केन्द्रिय संघ(नेफ्स्कून) र नेफ्स्कुनका सदस्यको आधार लिँदा ब्याजदरको सीमा १३९ प्रतिशत निस्किएको छ। नेफ्स्कुनका प्रमुख कार्यकारी अधिकृत प्रकाश पोखरेलले सहकारीको ब्याजदर घट्ने बताए। सहकारीको सन्दर्भ ब्याजदर १३ देखि १४ प्रतिशत हुन सक्ने हाम्रो अध्ययनले देखाएको छ, उनले भने। सहकारी विभागका उपरजिष्ट्रार तथा प्राविधिक समितिका संयोजक सुरेन्द्रराज पौडेलले भदौभित्र सहकारीको ब्याजदरको सीमा तोकिने बताए। आगामी शुक्रबारसम्म खाका तयार गरी ब्याजदरको सीमा टुंग्याउने तयारी भएको पौडेलले बताए। औसत भारी ब्याजदर कति निस्कन्छ भन्ने बिषयमा टुंगो लागेको छैन, तर अहिले तय भएकोभन्दा केही घट्न सक्ने सम्भावना पनि छ, उनले भने। सहकारी विभागका रजिष्ट्रार लीलानाथ शर्माको संयोजकत्वमा ब्याजदर निर्धारण समिति गठन भएको हो। समितिमा राष्ट्र बैंक, अर्थ मन्त्रालय, सहकारी मन्त्रालय, सहकारी विकास बोर्डका प्रतिनिधि सम्मिलित छन्। त्यस्तै अभियानका तर्फबाट राष्ट्रिय सहकारी महासंघ, नेफ्स्कुन, राष्ट्रिय सहकारी बैंक, कृषि केन्द्रीय संघ ब्याजदर निर्धारण समितिमा प्रतिनिधित्व गरेका छन्। प्राविधिक समितिले सीमा निर्धारण गरी समितिमा प्रस्ताव लैजाने छ । मूल समितिले प्रविधिक टोलीको अध्ययनको आधारमा ब्याज दर तय गर्ने छ। विभागले गत वर्षदेखि सेवा शुल्कमा पनि अंकुश लगाउँदै आएको छ। सहकारीले १ प्रतिशतभन्दा बढी सेवा शुल्क लिन नपाउने प्रावधान छ। ब्याजदर निर्धारण समितिले बचत तथा ऋणको कारोबार गर्ने केन्द्रीय विषयगत सघंमा आबद्ध संस्था वा संघहरूको औसत ब्याजदर, सहकारी बैंकहरूको औसत ब्याजदर, क वर्गको बैंकहरूको औसत ब्याजदर आधार बनाएर सहकारीको ब्याजदर निर्धारण गर्छ।"
नेहाको चर्चा,"मुम्बई : बलिउड अभिनेत्री नेहा शर्मा एक भिडियोका कारण चर्चामा छिन्। कालो बिकिनीमा गरिएको फोटोसुटको भिडियो सामाजिक सञ्जाल इन्टाग्राममा सेयर गरेपछि नेहाको चर्चा चुलिएको हो। भिडियोमा नेहालाई ग्ल्यामरस लुक्समा देख्न सकिन्छ। विभिन्न पोजमा खिचिएको भिडियो सामाजिक सञ्जालमा निकै भाइरल भइरहेको छ। उनको भिडियोलाई लाइक मात्र होइन, कमेन्टको पनि वर्षा भएको छ। धेरैले उनको तारिफ गरेका छन्। भिडियो भाइरल भएपछि नेहा शर्माका विषयमा जानकारी लिन गुगल सर्च गर्नेहरूको संख्या पनि निकै बढेको भारतीय सञ्चार माध्यमले जनाएका छन्। नेहा र उनकी बहिनी आयशा शर्माले एकै पटक फोटोसुट गराएका हुन्। आयशा पनि बलिउड अभिनेत्री नै हुन्। नेहाले मोहित सुरीको चलचित्र क्रुकमार्फत बलिउडमा डेब्यु गरेकी हुन्। सन् २०१० मा रिलिज भएको चलचित्रमा उनी इमरान हासमीसँग स्क्रिन सेयर गरेकी थिइन्। त्यसपछि उनले तेरी मेरी कहानी, क्या सुपर कुल है हम, जयन्त भाइकी लब स्टोरी, यमला पगला दिवाना२, एङ्गिस्तान, तुम बिन२, तानाजीलगायतका चलचित्रमा काम गरिसकेकी छन्। उनले पछिल्लो समय वेवसिरिज इल्लिगलमा काम गरेकी थिइन्। बलिउडसँगै उनले तेलगु र पञ्जावी चलचित्रमा काम गरिसकेकी छन्।"
एमाले स्थायी कमिटी बैठक सर्यो,"काठमाडौं : मंगलबार बिहान ११ बजेका लागि बोलाएको नेकपा एमाले स्थायी कमिटी बैठक सरेको छ। आवश्यक तयारी नपुगेको भन्दै बैठक दिउँसो ३ बजेका लागि सारिएको हो। अध्यक्ष केपी शर्मा ओलीले एमालेका दोस्रो तहका नेताहरुसँग छलफल गर्न मंगलबार बिहान ११ बजेका लागि स्थायी कमिटी बैठक बोलाएका थिए। सोमबार बिहान माधवकुमार नेपाल नेतृत्वको नेकपा एकीकृत समाजवादी पार्टीमा नगएका र एमाले संस्थापनसँग पनि नरहेर बीचमा एकताकै पक्षमा उभिएका नेताहरु पार्टी अध्यक्ष ओली भेट्न बालकोट पुगेका थिए। ओलीसँगको भेटमा १० बुँदे सहमति कार्यान्वयन गर्ने सहमति भएको थियो। उपाध्यक्षहरू भीम रावल, अष्ठलक्ष्मी शाक्य, युवराज ज्ञवाली, उपमहासचिव घनश्याम भुसाल, सचिवहरू भीम आचार्य, गोकर्ण विष्ट, योगेश भट्टराई, स्थायी समिति सदस्य सुरन्द्र पाण्डे, रघुजी पन्तलगायत नेताले पार्टी एकताको प्रयत्न जारी राख्ने बताएका छन्। ५७ केन्द्रीय सदस्य र सांसदको भेलाले १० बुँद्धे सहमति तत्काल कार्यान्वयनमा जोड दिँदै माधवकुमार नेपाललाई नयाँ पार्टी दर्ताबाट पछि हट्न आग्रह गरेको थियो। उनीहरुले एमाले नेतृत्वलाई सोमबारसम्मको अल्टिमेटम दिएका थिए।"
"छुट्टिएका नेता, जोडिएका प्रश्न","केवल नयाँ पार्टी र नयाँ नेताहरूको निर्माण मात्र होइन, नयाँ नेपालको निर्माण गर्न सक्नुपर्छ प्रतिपक्षमा रहँदासम्म अध्यादेशको निरन्तर कटाक्ष गर्ने वर्तमान सरकारले जारी गरेको नियोजित अध्यादेशलाई टेकेर वर्तमान दलहरू फूट्ने क्रम जारी छ। यसले देशलाई कति आत्मघाती परिस्थितिमा पुर्याउँछ भन्ने कुरा भविष्यले देखाउला। हुन त वर्तमान प्रधानमन्त्रीबाट बेथितिका बाक्लै फेहिरस्त विगतमा समेत नदेखिएका होइनन्। प्रधानमन्त्रीका रूपमा पहिलो सत्तारोहणदेखि नै सामान्य र स्वाभाविकभन्दा अस्वाभाविक पक्षहरूलाई टेकेर सत्ता अभ्यास गरेका कुरामाथि पार्टीभित्र अनि बाहिरसमेत कडा आलोचना भएको देखिन्छ। संविधानसभाबाट ९० प्रतिशत सभासदको हस्ताक्षरमा प्रमाणीकरण भएको संविधानलाई खाली सत्ताकै लागि संशोधनको अभ्यास गरेको भन्नेहरू पनि छन्। पजेरो, सुत्केरी भत्ता, सांसद खरिदबिक्री, सांसद पेन्सन अनि सुरासुन्दरी काण्डजस्ता विषयमा आरोपित गर्नेसमेत छन्। बेलाबखत जम्बो मन्त्रिपरिषद् बनाएको, प्रजातन्त्रलाई दरबारमा बुझाएको अनि दरबारले समेत असक्षम भनेको भनेर हाँसीमजाक पनि गर्छन्। चार वर्ष पहिले प्रहरी महानिरीक्षक काण्ड अनि प्रधानन्याधीशविरुद्घ महाअभियोगका विषयले समेत विवाद जन्माएको थियो। अहिलेको प्रधानमन्त्रीत्वमा यसरी लागेका तमाम संवेदनशील आरोपका खिलापमा काम गरेर देखाउने मौका बाबजुद सत्ताको सोच फेरि पनि राजनीतिलाई गिजोल्याउने सम्भावना देखिन्छ। प्राचीन दार्शनिक कौटिल्यले विज्ञानिक रानी भनेर व्याख्या गरेको राजनीतिलाई आमनागरिकले बुझेको फोहोरी खेलको उपमा नजिक लगिँदैछ। संसद्को सबैभन्दा ठूलो दल एमाले अनि राजनीतिमा उदीयमान नयाँ दल राजपा विभाजनको शिकार भएका छन्। अरूको विभाजनमा सहज बनाउन ल्याइएको प्रावधानले भोलि आफ्नै दलमाथि सोही प्रकारको आपत्ति नआउला भन्ने छैन। जसले जसलाई भत्काउने उद्देश्य राखेर ल्याए पनि दलहरूको विभाजन राजनीति शास्त्रका विद्यार्थी तथा जानकारलाई कहिल्यै सुखद् समचारचाहिँ होइन। यसले लोकतन्त्रलाई कमजोर बनाउँछ, दलीय अनुशासन तथा संसदीय राजनीतिको मूल्य तथा मान्यतामाथि निर्मम प्रहार गर्छ। कम्तिमा १० वर्षभित्र औसत आय पाँच हजार डलर र औसत आयु ८० वर्ष बनोस्। रोजगारी प्रत्याभूति होस्, शिक्षाले कौशलता सिकाओस्। नेताले नौतिकता देखाउन्। सम्मानित सर्वोच्च अदालतको केही पहिलेको निर्णयमा समेत अध्यादेशमार्पत मौजुदा व्यवस्थाको संशोधन प्रयास छलछाम तथा आग्रहपूर्ण भनिएको छ। यद्यपि यसको वैधानिकतामाथि फेरि अदालतबाटै निर्णय आउला। अध्यादेशले उम्रिएका दलको सोच, सफलता र सामर्थ्य भने अवश्य नागरिकको चासोको विषय हो। दलको विभाजन सनक कि संकल्प हो भन्ने दुविधा व्याप्त छ। छुट्टिनेले माउ पार्टी र उसको नेतृत्वको व्यवहार तथा सोच गलत भएको अनि नयाँ देश निर्माणार्थ फरक खालको शक्ति आवश्यक रहेको तर्क गर्छन्। सुधारका सबै परीक्षणहरू असफल भएकाले देशको विकासमा केही नयाँ चाहिएको चाहिँ सत्य हो। यद्यपि त्यो शक्ति भनेको अहिले दल फूटाएर नयाँ पार्टी खोल्नेहरूले भेला गरेको जस्तै समूह हो त भन्ने प्रश्न पेचिलो बन्दैछ। चाहिएको यस्तो विचार बोकेका दक्ष युवालाई राजनीतिमा आकर्षण गराउने दल आजको आवश्यकता हो। अमेरिकामा ओबामा ४६, रुजभेल्ट ४२ र रेगन ४३ अनि गणतन्त्र कंगोमा जोसेफ काबिला ३० वर्षमा राष्ट्रपति भए। बेलायतमा ड्याभिड क्यामरुन ४३, टोनी ब्लेयर ४२, सन् १७८३ मा विलियम पिट २४ र १९०४ मा जोन वास्टन ३७ वर्षमा प्रधानमन्त्री बने। अहिले फिनल्याण्डमा सन्ना मरिन (३४), सल्भादरमा नायव बुकेले (३९), न्युजिल्याण्डमा जसिन्दा अर्डेन (४०) प्रधानमन्त्री र फ्रान्समा इम्यानुएल म्याक्रो (४२) को राष्ट्रपतिका रूपमा सत्तासीन छन्। हाम्रो औसत आयु ६८ वर्षको हाराहारीमा छ, एउटै मानिस उतरार्धसम्म राजनीतिमा रहन्छ। माक्र्सवादी विश्लेषक नोम चोम्स्कीले यस्तै परिदृश्यलाई हेरेर फेल्ड स्टेट नामक पुस्तकमा नेपाललाई प्राविधिक रूपमा मृत मानिसहरूबाट शासित देश भनेर कटाक्ष गरेका छन्। सशक्त उर्जा, सोच, जाँगर, क्षमता र समय पनि समाप्त भएका वृद्घ मानिसहरू नै नेतृत्वको आकांक्षी बन्ने कुरुतिले देशलाई भड्खालोमा हाल्यो। युवाहरूको सघन वर्चश्व भएको राजनीति गतिशील मात्र होइन, सकारात्मक पनि हुन्छ। उनीहरूसँग देशका लागि काम गर्ने क्षमता, सोच, अठोट अनि नागरिक समर्थनसमेत रहन्छ। हाम्रोमा समय, क्षमता, सोच र सामर्थ्य भएका युवालाई राजनीतिले आकर्षण गरिरहेको छैन। अध्यादेशबाट आएका नयाँ भन्ने दलहरूमा पनि युवाको बहुलता हुने राजनीतिक अभ्यासको सोच देखिएन। राजनीतिमा विभिन्न सेवासमूहका विज्ञ मानिसको संलग्नता अहिलेको अर्को अनिवार्य आवश्यकता हो। निरन्तर अप्रवाधिक, अनभिज्ञ मानिसको प्रधानता रहँदा राजनीतिले कहिल्यै देशलाई विकासको गतिमा दौडाउन सकेन। उनीहरूसँग भाषण गर्ने र नारा घोकाएर, झन्डा बोकाएर जनतालाई वुद्घिविलासमा अल्मल्याउने कौशलताचाहिँ उच्च हुन्छ। तर कसरी विकासोन्मुख गतिविधिहरूको सघनता सम्भव बनाउने भन्ने प्राविधिक ज्ञान कम हुन्छ। तसर्थ राजनीतिमा विभिन्न क्षेत्रका विज्ञ मानिसको पदार्पण आवश्यक छ तर अध्यादेशले उदाएका दलहरू नयाँ र सृजनात्मक सोचभन्दा पनि गुटका मानिसलाई समेट्ने चौतारी बन्ने दिशामा उन्मुख छन्। नयाँ दल उदाउनु पर्ने आवश्यकता धेरै अवश्य छन्, तर अहिलेको अभ्यासका वास्तविकताले भने उक्त अभिलाषा र अभिप्रायलाई समेट्ने देखिँदैन। वास्तविकता र आवश्यकता पार्टी र यसको नाम मात्र नयाँ हुनुले चाहिँ खासै काम गर्दैन। देशमा आज नयाँ सोचको आवश्यकता छ, नयाँ योजना तथा कार्यक्रमको आवश्यकता छ। बासी, असफल अनि पूराना मानिसको भीड र अवकास प्राप्त कर्मचारीलाई आत्मसम्मान दिने चौतारी मात्र बन्दा चाहिँ कुनै पनि नयाँ दलको महत्त्व रहँदैन। उनीहरूसँग देशको समुल सकारात्मक परिवर्तनको लागि योजना हुनुपर्छ। जनताका समस्या हल गर्ने अठोट र अभ्यास हुनुपर्छ। अबको ५, १० र १५ वर्षमा देशको सामाजिक, आर्थिक, राजनीतिक, सांस्कृतिक परिवर्तन कुन गति र आयतनमा हुन्छ भन्ने स्पस्ट मार्ग चित्र हुनुपर्छ। नजिकका छिमेकीहरू उदीयमान अर्थतन्त्र भइसके। सन् १९८० ताका हामीभन्दा चार गुणा कमजोर आर्थिक अवस्था भएको थाइल्यान्ड आज हामीभन्दा ५ गुणा मजबुत छ। जापानको मुद्रा विनिमय स्तर पछिल्लो २० वर्ष झन्डै १० गुणा सबल भएको छ। कोरियाको अवस्था अनुकरणीय छ। कतार तथा साउदी अरेबियाका देशहरूका विकास हाम्रा लागि इष्या गर्न लायक छन्। त्यहाँको विकासलाई मानवनिर्मित स्वर्ग भनिन्छ। अन्तर्राष्ट्रिय रूपमा विख्यात अर्थशास्त्री जीओफ्री स्याक्स, अमेरिकी शोधार्थीद्घय इयान होलिडे र पल वेल्डिङले एसियाका थुप्रै देशलाई बाघ अर्थतन्त्र भन्छन्। यही वर्ष प्रकाशित रुष दोषीको पुस्तक द लङ गेम ः चाइर्नाज ग्रयान्ड स्ट्राटेजी टू डिस्प्लेस अमेरिकन अर्डरमा चीनले अमेरिकालाई उछिनेर संसारको पहिलो शक्ति बन्न कसरी योजना तथा कार्यक्रम निर्माणसँगै कार्यान्वयन गर्यो भन्ने सविस्तार वर्णन छ। तर हाम्रा नयाँ भनिएका दलहरूमा देश विकासको न त यस्तो कुनै विशिष्ठ सोच छ न त कुनै योजनावद्घ कार्यकम नै। हामीले हेला गरेको विहार आज भारतमा नमुना अर्थतन्त्र बन्दैछ। सिंगापुर सुवर्ण छ, तर नेपाल र नेपाली झन्झन् समस्यामा फस्दैछ, फस्दैछौं। युवा जति सबै हतारहतार खोरिया र खेत बेचेर कोरिया अनि कतार जाँदैछन्। हुने खाने युरोप र अमेरिका लाग्छन्। दलबाट छुटिएकाहरूसँग यो चरम निराशा चिर्दै युवामा आशा जगाउने र देशकै माटोमा पसिना बगाएर पौरख खन्याउन उत्प्रेरित गर्ने क्षमता के छ ? कम्तिमा १० वर्षभित्र औसत आय पाँच हजार डलर र औसत आयु ८० वर्ष बनोस्। रोजगारी प्रत्याभूति होस्, शिक्षाले चेतना र कौशलता सिकाओस्। नेताले नौतिकता देखाउन्। गरिबी, बेरोजगारी, अन्याय, अत्याचारजस्ता शब्दहरू इतिहासको पादटिप्पणीमा सीमित बनुन्। विप्रेषणमा नभई आफ्नै सामर्थ्यमा अर्थतन्त्र धानियोस्। देशभर कलकारखाना खुलुन्, हरेक स्रोतसाधनको अधिकतम सदुपयोग होस्। राज्यका कर्मचारी देशप्रति उदार र नागरिकप्रति सहयोगी बनुन्। भ्रष्टाचारमुक्त सूचीमा पहिलो १० मा नेपाल परोस्। देशका प्रत्येक क्षेत्रमा उच्च आर्थिक प्रगति छाओस्, नागरिकले उच्च संस्कार देखाउन सकून्। देश विकासमा नीति होइन, नियतको प्रमुख भूमिका हुन्छ। परस्पर बेमेलको नीति अँगालेको देशको पनि विकास भएकै छ। नियतमा सुधार, युवाको हस्तक्षेपकारी नेृतत्व अनि विज्ञताको आकर्षण गर्ने राजनीतिलाई मात्र अब नयाँ राजनीति मान्न सकिन्छ। नयाँ चाहिँ नाममा होइन, काममा हुनुपर्छ। हरेक क्षेत्रको उष्ण राजनीतिकरण अनि राजनीतिको चरम आपराधीकरणलाई रोक्न के गर्छन्, प्रस्ट रणनीति छ त ? नागरिक राम्रा कार्यक्रमको पछि लाग्ने हुँदा दलहरूले त्यस्ता कार्यक्रम दिए छिट्टै समर्थन पाउँछन्। तर चरम लुट र क्रूर अवसरवाद आजको राजनीतिमा व्याप्त छ। आफू अध्यक्ष नभए सबै अदक्ष देख्ने दृष्टिघोष छ। उनीहरूको नियत सुधार र नागरिक जीवनमा ठोस परिवर्तन ल्याउने कार्यक्रम नदिए अहिलेको दलीय ताण्डवमा जुट वा फूट हुने अवस्था छ। जे भए पनि त्यो नेताहरूलाई विलासी जीवन बनाउन लुटको विश्वासिलो आधार बन्ने र बनाउने प्रयास मात्र हो। नागरिक भलाइ तथा देश हितका लागि भने उनीहरूको जुट वा फूट कागलाई बेल पाकेजस्तो मात्रै हुन्छ। दुर्भाग्य, जुद्द शम्सेरले लगभग एक सय २० वर्ष पहिले बनाएको सडकलाई आजसम्म न्यु रोड अर्थात् नयाँ सडक भनेर भ्रममा बाँचिरहेछौं। कम्तिमा अहिले उम्रिएका नयाँ पार्टीहरू विचार, कार्यक्रम अनि सोचको मूल्यांकनमा यस्तै बिडम्वना नबनुन्। उनीहरूले केवल नयाँ पार्टी र नयाँ नेताहरूको निर्माण मात्र होइन, नयाँ नेपालको निर्माण गर्न सक्नुपर्छ। विश्वासिला कार्यक्रम र भरपर्दो आधार अनि पत्यारिलो कार्यप्रणाली दिन सक्नुपर्छ। अध्यक्ष बन्न आसेपासेलाई नियुक्ति दिलाएर भागवण्डाको अवसर लुट्न मात्र भए सायद नयाँ दल बनाउने कुसाग्र बुद्घि र विपुल प्रतिभा पनि यहीँ स्वर्गवास हुनेछ। प्रश्न पेचिलो छ, विभाजन संकल्प हो कि सनक ?"
बडिमालिका चिनाउन साइकल यात्रा,"बाजुरा : धार्मिक तथा पर्यटकीय क्षेत्र बडिमालिकालाई विश्वसामू चिनाउने उद्देश्यले साइकल यात्रीको टोली बडिमालिका पुगेर फिर्ता भएको छ । धनगढीबाट निस्किएको साइकल यात्रीको टोली बाजुराको बडिमालिका पुगेको हो । समुन्द्री सतहबाट ४ हजार २ सय मिटरको उचाइमा रहेको बडिमालिकामा साइकलको यात्रा गर्दै भरतविक्रम शाह नेतृत्वको टोली पुगेको हो । भदौ ६ गते बडिमालिकामा लाग्ने मेला पुगेर फिर्ता भएको साइकल यात्री भरत विक्रम शाहले बताए । ९३ किलोमिटरको दूरी साइकलमा तय गरेको साइकल यात्री शाहले बताए । शाह र काठमाडौंका साइकल यात्री विकास महर्जन बडिमालिकास पुगेका हुन्। भदौ २ गते सुरु भएको साइकल यात्रा सोमबार साँफेबजार पुगेर टुङ्गिएको हो । उनीहरु साइकलसहित पहिलो पटक बडिमालिका पुगेका हुन् । बडिमालिकामा प्रत्येक वर्ष जैनपूर्णिमामा हजारौं दर्शनार्थी जाने गर्दछन् । यो वर्ष भने साइकल यात्रीसहितको टोली बडिमालिका मन्दिर पुगेको स्थानीय डम्मर उपाध्यायले बताए । बडिमालिकालाई पर्यटकीय क्षेत्रको रुपमा चिनाउन साइकल यात्रा गरेको शाहले बताए। बडिमालिका यात्रामा निसर्ग अस्पताल धनगढी र ग्रीन गोदावरीका सदस्यहरुको सहभागिता रहेको शाहले बताए । उनका अनुसार निसर्ग अस्पतालका कुबेर शाही, ग्रीन गोदावरीका रवि भट्ट, दुर्गा अधिकारी, रोशन भट्ट, किरन बोहरा, केशबराज भट्ट सुभाष चन्द, प्रकाश शाही र कुसल बिष्टको समूहले बडीमालिका यात्रा तय गरेका हुन् । बडिमालिका तथा त्रिवेणी नगरपालिकाका विभिन्न ठाउँमा निसर्ग अस्पतालले करिब २ लाख बराबरको औषधिसमेत वितरण गरेको शाहीले बताए । बडिमालिका क्षेत्र धार्मिक मात्र नभइ जैविक विविधता, बन्यजन्तु, जडिबुटी, तथा वातावरणीय दृष्टीकोणले विषेश महत्व रहेको छ । पर्यटकीय सम्भावना बोकेका २२ पाटन्, त्रिवेणी, नाटेश्वरी बडिमालिकाका धरोहरका रुपमा परिचित छन् ।"
"गैँडा तस्करीको आरोपमा पक्राउ परेका पाँच व्यक्ति सार्बजनिक, थप एक गैँडा मृत फेला","चितवन ; चितवन राष्ट्रिय निकुञ्जले गैँडाको खाग तस्करीको आरोपमा पक्राउ परेका व्यक्तिलाई सार्वजनिक गरेको छ । गत भदौ ३१ गते बाँदरझुला पोष्टको मर्दीघोल क्षेत्रमा भेटिएको गैँडाको खागको अनुसन्धानका क्रममा ती व्यक्ति पक्राउ परेका हुन् । निकुञ्जले दिएको जानकारीअनुसार पक्राउ पर्नेमा मकवानपुरको बागमती गाउँपालिका३ पाँचपाण्डवका ३५ वर्षीय नवीन पौडेल भन्ने मेखबहादुर नेपाली, जाजरकोटको शिवालय गाउँकार्यपालिका२ डुङ्ग्रा बस्ने २७ वर्षीय वीरबहादुर बस्नेत, जिल्ला चितवन खैरहनी नगरपालिका६ रिजालटोल २५ वर्षीय आरोष उप्रेती छन् । त्यसबाहेक फरार प्रतिवादी रामकुमार प्रजा र बमबहादुर प्रजा समेत समातिएको अधिकारले जानकारी दिए । चितवन राष्ट्रिय निकुञ्जका प्रमुख संरक्षण अधिकृत अणनाथ बरालका अनुसार उनीहरूलाई राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ५ (१) (क) तथा २६(१) बमोजिमको कसुर अपराधमा सोही ऐनको दफा २६(१) बमोजिम सजायको माग दाबी गरिएको छ । चितवनकै भरतपुर महानगरपालिका२८ स्यालबास बस्ने ४९ वर्षीय रणबहादुर भनिने जीतबहादुर कुमाललाई समेत दुई जनालाई कारागारबाट झिकाई अनुसन्धान अघि बढाइएको निकुञ्जका सूचना अधिकारी लोकेन्द्र अधिकारीले बताए। निकुञ्जका कर्मचारी, नेपाली सेनाको खड्गदल गण, जिल्ला प्रहरी कार्यालय चितवन, नेपाल प्रहरीको केन्द्रीय अनुसन्धान ब्यूरो, नेपाली सेना राष्ट्रिय निकुञ्ज तथा वन्यजन्तु आरक्ष निर्देशानलय, राष्ट्रिय निकुञ्ज तथा वन्यजन्तु संरक्षण विभागलगायतको टोलीलले उनीहरूलाई पक्राउ गरेको हो । पछिल्लो समय चितवन राष्ट्रिय निकुञ्जको पश्चिम सेक्टरको कोलकोता टापुको कधीसोहरा भन्ने क्षेत्रमा एउटा गैँडा मृतावस्थामा भेटिएको छ । निकुञ्जका सूचना अधिकारी लोकेन्द्र अधिकारीका अनुसार सो क्षेत्रको नारायणी नदी बाहिरी भङ्गालाको दक्षिण किनारको भास क्षेत्रमा करिब १० वर्षको भाले गैँडा मृतावस्थामा भेटिएको हो । खाग खुर सुरक्षित रहेको गैँडा दलदलमा परेर मरेको अनुमान गरिएको छ । यस आवमा योसँगै सातवटा गैँडा मृतावस्थामा भेटिएका छन् जसमध्ये एउटा चोरी शिकारीले मारेका हुन् भने अन्य प्राकृतिक कारणले मरेको अधिकारीले जानकारी दिए।"
"एक सातादेखि इन्टरनेट सेवा अवरुद्ध, बैंकिङ कारोवार ठप्प","हुम्लाको दक्षिण भेगमा रहेको अदानचुली गाउँपालिकामा एक हप्तादेखि इन्टरनेट सेवा अवरुद्ध हुँदा यहाँका सेवाग्राहीले सास्ती खेप्नुपरेको छ । छिमेकी जिल्ला मुगुको सोरु गाउँपालिकाको सोरुकोटमा रहेको वल्र्डलिङ्कको टावरमा खराबी आउँदा अदानचुलीमा हप्ता दिनदेखि इन्टरनेट अवरुद्ध भएको हो । टावरमा खराबी आएर हप्ता दिनदेखि इन्टरनेट सेवा अवरुद्ध हुँदा यस क्षेत्रका बैंक तथा वित्तीय संस्था, स्वास्थ्य संस्था, सामुदायिक विद्यालय, गाउँपालिका र प्रत्येक वडा कार्यालयमा काम गर्न थप समस्या बनाएको छ । वडा नं १ ले लाभग्राहीले पाउने सामाजिक सुरक्षा भत्ता बैंक खातामार्फत कारोवार थाले पनि इन्टरनेट बैंकमा नहुँदा दिनहुँ भत्ता बुझ्न आउने लाभान्वित व्यक्तिलाई भुक्तानी दिन नसकेको ग्लोबल आइएमई बैंकका प्रबन्धक रमेशबहादुर रावलले जानकारी दिए। बैंकमा रहेको भिस्याड सेवाले समेत काम नगर्दा काममा थप समस्या उत्पन्न भएको उनको गुनासो थियो । भत्ता पाउने लाभग्राहीको रकम उनीहरूको बैंक खातामा जम्मा भएको भए पनि इन्टरनेट नहुँदा रित्तो हात फिर्ता हुने गरेको र दैनिक नागरिकले सास्ती खेप्नुपरेको प्रबन्धक रावलले बताए। गाउँपालिकामा सञ्चारको माध्यमका रूपमा रहेको ग्रामीण रेडियो श्रीनगरलाई समेत इन्टरनेट नहुँदा समाचार सम्प्रेषणमा थप समस्या बनाएको रेडियोका स्टेशन म्यानेजर कालीबहादुर थापाले बताए। आफूले राष्ट्रिय सञ्चारमाध्यममा समाचार पठाउने गरेकोमा हप्ता दिनदेखि इन्टरनेट सेवा नहुँदा जिल्लामा भएका समाचार सम्प्रेषण गर्न नसकेको बताए । इन्टरनेटबाट हुने वडाको सम्पूर्ण कामसमेत प्रभावित भएको वडा नं ३ का कम्प्युटर अप्रेटर राजु पार्कीले बतायो । इन्टरनेट नहुँदा इमेल, फ्याक्सबाट हुने सम्पूर्ण काम रोकिएको उनले बताए । यस क्षेत्रका स्वास्थ्य संस्था र सामुदायिक विद्यालयमा समेत काम गर्न कठिनाई आएको छ । वल्र्डलिङ्कले प्राविधिकको अभाव भएको भन्दै केही दिनपछि मात्रै मर्मतका लागि सोरु पठाउने जानकारी दिएको छ । यस्तै जिल्लाको सिमकोट गाउँपालिका७ चौगनफयामा नमस्ते टेलिफोन सेवाले राम्रोसँग काम नगरेको नागरिकले गुनासो गरेका छन् । जिल्ला बाहिर रहेका आफन्त तथा जिल्लामै एकअर्कासँग टेलिफोनमा कुरा गर्न पनि समस्या छ ।"
विकास बैंकको नाफा साढे ५ अर्ब,"काठमाडौं : राष्ट्रिय स्तरका विकास बैंकले गत आर्थिक वर्षमा साढे ५ अर्ब रुपैयाँबराबरको नाफा आर्जन गरेका छन्। सञ्चालनमा रहेका ८ राष्ट्रियस्तरका विकास बैंकले ५ अर्ब ५९ करोड ८८ लाख ४९ हजार रुपैयाँबराबरको नाफा आर्जन गरेका हुन्। यो दर अघिल्लो आर्थिक वर्षको दरभन्दा ६८९५ प्रतिशतले बढी हो। अघिल्लो आर्थिक वर्ष २०७६७७ मा यस्ता बैंकहरूले ३ अर्ब ३१ करोड ३९ लाख २१ हजार रुपैयाँबराबरको नाफा गरेका थिए। गत आर्थिक वर्ष २०७७७८ मा सबैभन्दा बढी मुक्तिनाथ विकास बैंकले नाफा आर्जन गरेको हो। तर, अघिल्लो वर्षको तुलनामा अत्यधिक नाफा आर्जन गर्नेमा कामना विकास बैंक अगाडि आएको छ। यो अवधिसम्म मुक्तिनाथले १ अर्ब १५ करोड ९ लाख रुपैयाँको हाराहारीमा नाफा गरेको छ। यो अघिल्लो वर्षको तुलनामा ६२६९ प्रतिशतले बढी हो। यही बैंकले अघिल्लो आवमा ७० करोड ७४ लाख नाफा कमाएको थियो। मुक्तिनाथ बैंकका प्रमुख कार्यकारी अधिकृत प्रद्युम्न पोखरेलले बैंकको नाफा बढ्नुमा पुँजीको लागत बढेको बताए। नाफा बढी भए पनि रिटर्न अन इक्विटी (आरओई) घटेको उनेको गुनासो छ। नेपाल डेभलपमेन्ट बैंकर्स संघका अधयक्षसमेत रहेका पोखरेलका अनुसार विकास बैंकको पुँजी लगानी बढेकै अनुपातमा निक्षेप, कर्जाजस्ता व्यवसाय पनि बढेको छ। कोभिडको प्रभाव नपरेको भए नाफाको दर अझै बढ्न सक्ने उनको आँकलन छ। केन्द्रीय बैंकले कर्जा नोक्सानी व्यवस्था (प्रोभिजन) को सीमा असल कर्जामा १३ प्रतिशत पुयायो। यद्यपि यो राम्रो पक्ष हो, उनले भने। तुलनात्मक रूपमा व्यवसायको वृद्धि विकास बैंकमा बढी भएको उनको तर्क छ। निक्षेप र कर्जामा पनि राम्रै वृद्धि देखिएको छ। नेपाल राष्ट्र बैंकको ११ महिनाको तथ्यांकलाई विश्लेषण गर्ने हो भने विकास बैंकको निक्षेप वृद्धिदर करिब १७ प्रतिशतले बढेको छ। यसको तुलनामा वाणिज्य बैंकको यस्तो वृद्धिदर १४ प्रतिशत मात्रै देखिन्छ। यो अवधिमा केही विकास बैंक वाणिज्य बैंकसँग गाभिएका(मर्जर) थिए। गाभिएपछि सबै कारोबारको दायित्व वाणिज्य बैंकमा सर्छ, उनले भने, विकास बैंकबाट निजी क्षेत्रमा भएको लगानी वृद्धि २६ प्रतिशत छ। मर्ज भएका विकास बैंकहरूको व्यवसाय वृद्धि भएको हो। यसरी व्यवसाय बढेपछि नाफा दर बढ्नु स्वाभाविक हो। कोभिड महामारीबीच बन्दाबन्दी भएर बजार खुलेपछि व्यवसायमा राम्रो वृद्धि भएको उनको अनुभव छ। दोस्रो बढी नाफा गर्ने बैंकमा गरिमा विकास बैंक छ। यसले गत आवमा ८२ करोड ५२ लाख रुपैयाँ बराबरको नाफा हात पारेको थियो। यो अघिल्लो आर्थिक वर्षको भन्दा ४२९७ प्रतिशतले बढी हो। अघिल्लो आवमा ५७ करोड ७२ लाख रुपैयाँ यो बैंकले नाफा गरेको थियो। उक्त बैंकको लाभांश क्षमता भने १८७० प्रतिशत छ। यसैगरी ज्योति विकास बैंकले ७४ करोड १६ लाख रुपैयाँ कमाएको छ। यो अघिल्लो वर्षको तुलनामा ५१८४ प्रतिशतले बढी हो। यो बैंकले अघिल्लो आवमा ४८ करोड ८४ लाख नाफा आर्जन गरेको थियो। यसले गत आवको वितरणयोग्य नाफाबाट लगानीकर्तालाई १५६८ प्रतिशत लाभांश दिन सक्ने अवस्थामा पुगेको छ। महालक्ष्मी विकास बैंकले ७३ करोड रुपैयाँ कमाएको छ। अघिल्लो आवमा ४२ करोड ८५ लाख कमाएको थियो। तुलनात्मक रूपमा यो नाफा ७१०४ प्रतिशतले बढेको हो। यसको लाभांश क्षमता १६९६ प्रतिशत छ। यता कामना विकास बैंकले पनि ७० करोड २ लाख ४० हजार रुपैयाँ खुद नाफा आर्जन गरेको छ। अघिल्लो आवमा ११ करोड ९७ लाख रुपैयाँ यसले आर्जन गरेको थियो। यो बैंकले अघिल्लो वर्षको तुलनामा ४८४९६ प्रतिशतले नाफा बढी कमाएको हो। यसको लाभांश क्षमता १६३८ प्रतिशत छ। यस्तै लुम्बिनी विकास बैंकको नाफा ५२ करोड रुपैयाँ पुगेको छ। अघिल्लो आवमा यसको नाफा ३७ करोड ८५ लाख रुपैंयाँ थियो। यसको लाभांश क्षमता १२७६ प्रतिशत छ। यस्तै साइन रेसुङ्गा डेभलपमेन्ट बैंकले ५१ करोड नाफा कमाएको छ। यसको लाभांश क्षमता १११२ प्रतिशत छ। यो बाहेक सांग्रिला डेभलपमेन्ट बैंकले ४२ करोड रुपैयाँ नाफा गरेको छ। यसको लाभांश क्षमता १०५४ प्रतिशत छ। राष्ट्रिय स्तरका वाणिज्य बैंकमध्ये बढी नाफा गर्नेमा मुक्तिनाथ बैंक अघि देखिए पनि नाफा वृद्धिदर बढाउनेमा कामना विकास बैंक अग्रपंक्तिमा छ। राष्ट्रियस्तरका ८ विकास बैंकको वार्षिक वित्तीय विवरण सार्वजनिक भए पनि यो बाहेकका १ जिल्लेदेखि १० जिल्लासम्मका सबैको विवरण सार्वजनिक भएको छैन। हाल १८ विकास बैंक सञ्चालनमा छन्। यसैबीच राष्ट्रियस्तर बाहेकका केही बैंकको नाफा दर भने संकुचित भएको छ। गत आवको वार्षिक वित्तीय प्रतिवेदनअनुसार नारायणी डेभलपमेन्टको नाफा १ करोड ६ लाख ७१ हजार रुपैयाँले ऋणात्मक देखिएको छ। गत आवमा मितेरी डेभलपमेन्टले १५ करोड ५५ लाख ५७ हजार रुपैयाँ नाफा गरेको थियो। यस्तै सप्तकोसी डेभलपमेन्टले ३ करोड ६ हजार र सिन्धु विकासले ३ करोड १८ लाख ९५ हजार खुद नाफा कमाएको छ।"
जता पनि ठिक्क,"तत्कालीन नेकपामा वामदेव यस्तो अवस्थामा थिए, उनी जता पल्टे, त्यतै सचिवालयको बहुमत पुग्थ्यो घटना १ विभाजनको झन्डै चार वर्षपछि २०५८ सालमा तत्कालीन एमाले र मालेबीच पार्टी एकता भयो। योगेश भट्टराई, रवीन्द्र अधिकारी, ठाकुर गैरे, रामकुमारी झाँक्री लगायतका पूर्वमालेका युवा नेताहरू आफ्ना नेता वामदेव गौतम भेट्न उनकै निवास पुगे। एकीकृत पार्टीमा पूर्वमालेको उपस्थिति कमजोर हुने र कसरी अघि बढ्ने भनेर उनीहरू वामदेवलाई भेट्न पुगेका थिए। मैले छोडेपछि पार्टीमा माधव नेपाल निकै कमजोर भइसकेका रहेछन, म चाँही केपी ओलीतिर लागें, तपाईंंहरू जता सजिलो हुन्छ, त्यतै लाग्नुहोला, उनको जवाफ थियो। होइन, जता लाग्ने हो, सबै एकै ठाउँ लागौं न, तपाईंले संरक्षण गर्नुपर्यो भनेर हामीले त्यस दिन गौतमलाई निकै सम्झायौं त्यस दिनको स्मरण गर्दै एक नेताले सुनाए, तर उहाँ (वामदेव) मान्नु भएन। परिणामतः वामदेव ओलीतिर, युवा नेताहरू माधव नेपाल, झलनाथ खनालतिर लागे। घटना २ २०७६ जेठमा (नेकपा) अध्यक्ष केपी ओलीलाई प्रधानमन्त्री र पार्टी अध्यक्ष दुवै पदबाट हटाउने कि नहटाउने भन्नेमा पार्टीभित्र तीव्र विवाद चल्यो। सुरुमा ओलीलाई दुवै पद छोड्न चेतावनी दिएका गौतमले अन्तिममा सचिवालय बैठकमा ओलीलाई नै साथ दिने जनाउ दिए। पूर्वमालेसम्वद्ध युवा नेताहरू पुनः गौतमलाई भेट्न उनकै निवास पुगे। ठाकुर गैरे, रामकुमारी झाँक्री, दिपकप्रकाश भट्ट लगायतका नेताले ओलीको साथ छोडेर प्रचण्डमाधव नेपाललाई साथ दिन वामदेवसँग आग्रह गरे। उनले त्यस दिन पनि युवा नेताहरूको भावनाविपरीत ओलीलाई नै साथ दिने अडान राखे। तपाईंहरू जता लाग्नुहोस् मलाई मतलब छैन। म चाँही ओलीलाई नै साथ दिन्छु, गौतमले अडान राखे। भैंसेपाटीमा भएको त्यस दिनको भेटमा वामदेव र पूर्वमालेका युवा नेताबीच निकै चर्काचर्की परेको थियो। गौतम ओलीतिर लागे, फेरि पूर्वमाले पक्षधर नेताहरू प्रचण्ड, नेपाल पक्षतिरै लागे। घटना ३ एमालेभित्र विवाद बढ्दै गएपछि वरिष्ठ नेता माधव नेपालले कसरी अघि बढ्ने भन्नेमा पार्टीका नेता, कार्यकर्ता र शुभचिन्तकसँग असार साउनमा बाक्लै भेटघाट र परामर्श गरे। त्यही बेला कोटेश्वर पुगे, गौतम। म ओलीतिर लागेर डुबें, अब तपाईं नलाग्नु होला, त्यस दिन नेता नेपालसँग वामदेवले भनेका थिए, तपाईं नयाँ पार्टी बनाउनुहोस्। म आउँछु। ओलीतिर लागेर केही हुँदैन। नेता नेपालले नयाँ पार्टी गठनका लागि निर्वाचन आयोगमा निवेदन दिएपछि गौतमले आफू पक्षधर एकता अभियानका नेताहरूसँगको भर्चुअल मिटिङमा अब आफू नेपालको पक्षमा लाग्ने घोषणा गरे। भदौ ६ मा सचिवालयका तर्फबाट वक्तव्य निकाल्न लगाएर गौतमले आफू पूर्वएमालेमै रहेको घोषणा गरे। वामदेवले शक्तिशाली दुईतिहाइको सरकारमा बञ्चरोले पहिलो चोट हिर्काए। त्यो भीमकाय रूख पनि ढल्न सक्छ भनेर राष्ट्रियअन्तर्राष्ट्रिय समुदायलाई देखाइदिए। सर्वोच्चको फैसलाले नेकपा दुई चिरा परेपछि वामदेव दुवैतिर लागेनन्। उनले पार्टी एकता अभियान सुरु गर्ने घोषणा गरे। तर एकताका नाममा छुट्टै पार्टीको अभ्यास गरे। उनको अभियानले एकताका पक्षमा न त ठोस प्रयास गरेको देखियो, न त अभियानको सार्थकता नै पुष्टि भयो। नेकपा मात्र होइन, एमाले नै दुई चिरा पर्दा पनि वामदेव फट्के किनाराका साक्षी बसे। पार्टी अध्यक्ष ओली र नेता नेपालबीच सहमति गराउनेतिर वामदेवको भूमिका खासै देखिएन। झन्डै दुईतिहाईको नेकपामा विवादको बिउ रोप्ने र फाटो ल्याउने काममा अग्रसर भएको आरोप वामदेवमाथि छ। पूर्व मालेसम्वद्ध रामकुमारी झाँक्री लगायतका कतिपय युवा नेताले मुखै फोरेर वामदेवलाई यो आरोप लगाइसकेका छन। जतिबेला झन्डै दुईतिहाई बहुमतप्राप्त भीमकाय नेकपामा सत्ता परिवर्तन वा पार्टी विभाजनको कल्पनासम्म कसैले गरेको थिएन। त्यही बेला वामदेवकै कारण पार्टीमा विवादको बिउ रोपिएको थियो। संसदीय निर्वाचनमा पराजित भएका वामदेवले उपनिर्वाचन गरेर आफू संसद्मा आउनुपर्ने कार्ड फ्याँके। त्यो बेला प्रधानमन्त्री एवं पार्टी अध्यक्ष ओलीलाई जानकारीसम्म नदिई काठमाडौं ६ बाट निर्वाचित रामवीर मानन्धरलाई राजीनामा गर्न लगाई आफू उपनिर्वाचनबाट प्रतिनिधिसभामा आउने घोषणा नै गरे। वामदेवले काठमाडौं, डोल्पा लगायतका क्षेत्रमा उपनिर्वाचन गर्न र आफू जसरी पनि प्रतिनिधिसभामा आउनैपर्ने भन्दै पार्टीमा प्रस्ताव राखिरहे। राष्ट्रियअन्तर्राष्ट्रिय मौसमी राजनीति वा पार्टीका नेताहरूको उक्साहट वा गुटगत स्वार्थ जे भए पनि वामदेवले ओली नेतृत्वको सरकार ढल्न सक्ने र अरू कोही पनि प्रधानमन्त्री हुन सक्ने विषयलाई जबर्जस्त पार्टी र राष्ट्रिय राजनीतिमा प्रवेश गराए। वामदेवले भीमकाय र शक्तिशाली दुईतिहाईको सरकारमा बञ्चरोले पहिलो चोट हिर्काए। उनले भने, यो भीमकाय रुख पनि ढल्न सक्छ र यसको निशाना यहाँ छ। उनको निशानापछि त्यो भीमकाय रुखमा कसैले नंग्राले खोस्रे होलान्, कसैले घरेलु हँसियाले प्रहार गरे होलान्, कोही राति लुकेर रुख उखेल्न लागे होलान्, कोही विदेशी आरा लिएर जरा काट्न थाले होलान्। त्यो भीमकाय नेकपारूपी सत्ताको विकल्प हुन सक्ने सन्देश वामदेवले नै दिएका थिए। नेकपाका अर्का अध्यक्ष पुष्पकमल दाहालले सरकारमा आधा आधा कार्यकालको लिखित सहमति सार्वजनिक गर्नुअघि नै वामदेवले ओली सरकार विकल्पको खोजी गर्दै प्रधानमन्त्रीको सपना र आकांक्षा सार्वजनिक गरिसकेका थिए। त्यतिबेला प्रतिनिधिसभामा उनले जोड गर्नुको पछाडि सांसद पदको मात्र मोह थिएन भन्नेमा अध्यक्ष ओली सचेत थिए। वामदेवले राष्ट्रियसभाको सांसद पनि प्रधानमन्त्री बन्न पाउनुपर्छ भनेर संविधान संशोधनको लबिङ गर्नु ओली सरकार ढाल्ने भित्रि लक्ष्य थियो भन्नेमा शंका थिएन। नेताहरूका अनुसार नेकपामा ओलीको राजीनामा माग्ने पहिलो व्यक्ति पनि वामदेव नै थिए। तत्कालीन नेकपामा उनी यस्तो अवस्थामा थिए, उनी जता पल्टे, त्यतै सचिवालयको बहुमत पुग्थ्यो। ओलीबाट केही प्राप्ति गर्नुछ भने उनीप्रचण्ड र नेपाललाई उचाल्थे। जब प्रचण्ड रनेपालले वामदेवको विषयमा अडान राख्थे, तब उनी ओलीको पक्षमा उभिन्थे। तत्कालीन नेकपा सचिवालयका एक सदस्य भन्छन्, वामदेवले सुरुदेखि नै ओलीलाई साथ दिएको भए, पार्टीमा लफडा हुने थिएन। दुईतिहाईको नेकपा सग्लै रहने सम्भावना रहन्थ्यो। अर्कोतिर, वामदेवले सुरुदेखि नै प्रचण्ड र नेपाललाई साथ दिएको भए, नेताबीच त्यति साह्रो इगो बढ्ने थिएन, अर्कै ढंगले पार्टी अघि बढ्ने सम्भावना पनि उत्तिकै थियो। २०७६ जेठको तिब्र विवादमा वामदेवले नै ओलीलाई पार्टी अध्यक्ष र प्रधानमन्त्री दुवै पद छोड्न कडिकडाउ नै गरेका थिए। तर जब दाहाल र नेपाल सचिवालयबाट ओलीको राजीनामा माग्ने तयारीमा जुटे। मुख्य प्रस्तावक वामदेवले बोली फेरे। उनी ओली पक्षमा उभिए। त्यतिबेला ओलीको रिसले वामदेव उनको राजीनामा माग्थे। तर, दाहाल र नेपालसँग वामदेवलाई दिने केही हुँदैनथ्यो। अनि, केही नपाइनेको पछि किन लाग्नु भन्दै गौतम फेरि ओलीकै पछि लाग्थे। गौतमको त्यही शैलीका कारण उनकै लागि पार्टीको विधान संशोधन गरीपार्टी उपाध्यक्ष पद सिर्जना गरियो। प्रतिनिधिसभा चुनाव हारे पनि उनलाई राष्ट्रियसभामा ल्याइयो। अध्यक्ष ओलीले वामदेवलाई पार्टीको संगठन विभाग र किसान महासंघको प्रमुख बनाए। नेकपाबाट एमाले र माओवादी अलग अलग पार्टी भएपछि पनि एमालेभित्रको विवाद साम्य हुन सकेन। अध्यक्ष ओली र नेपालबीच द्वन्द्व बढेका बेला पानी छम्किने भूमिका वामदेवबाट नभएको कार्यकर्ताको गुनासो छ। वामदेव जति हक्की, निडर र निर्भयी छन्, त्यत्ति नै सम्झौतावादी, सहयोगी र रियाक्टिभ पनि छन्। २०५४ सालमा पार्टी विभाजन गरेको आरोपमा तत्कालीन एमालेमा छोइछिटोको व्यवहार सहन बाध्य गौतमले महत्त्वपूर्ण क्षणमा भने आफू निर्णायक शक्तिको रूपमा प्रस्तुत गरे। २०६५ सालमा झलनाथ खनाललाई पार्टी अध्यक्ष र २०६७ मा झलनाथलाई प्रधानमन्त्री बनाउन गौतमले महत्त्वपूर्ण र निर्णायक भूमिका निर्वाह गरेका थिए। तर झलनाथले आफ्नो योगदान बिर्सेको भन्दै त्यसपछि गौतमले तत्कालीन एमालेमा केपी ओलीसँग गठबन्धन गरे। २०७० मा गौतमकै सहयोगमा ओली संसदीय दलको नेता र २०७१ मा गौतमकै सहयोगमा पार्टी अध्यक्ष बने। तर आफ्नो योगदान र भूमिकालाई नेताहरूले बेवास्ता गरेको भन्दै वामदेवले पछिल्ला दिनमा ढुक्कले कसैलाई पनि साथ नदिने गरेको उनि निकट नेताहरू बताउँछन्। एमालेभित्र ओली र नेपालले अलग अलग चुलो बाल्ने तयारी गरेपछि वामदेव त्यस्ता पात्र थिए, जसले दुवैलाई एकताका लागि दवाब दिन सक्थे। ओलीतिर जाँदा उतै ठिक्क, नेपालतिर जाँदा उतै ठिक्क हुने उनको स्वभाव र बानीले एकताका पक्षमा खासै योगदान नपुगेको नेताहरूको गुनासो छ। उल्टै, वामदेवले वरिष्ठ नेता नेपाललाई भेटेर कुनै हालतमा पनि ओलीसँग पार्टी एकता नगर्न र आफू पनि ओलीसँग नजाने विश्वास दिलाएका थिए। ओलीलाई विश्वास गर्नु मेरो गल्ती हो। तपाईंले पार्टी फुटाउनु भयो भने तपाईंसँगै हुनेछु, भन्दै वामदेवले वरिष्ठ नेता नेपाललाई वचन दिएको स्रोतको भनाइ छ। आफू पक्षधर केही सांसदलाई नेपाल क्याम्पमा प्रवेश गराएर कांग्रेस सभापति शेरबहादुर देउवाका पक्षमा मतदान पनि गर्न लगाए। तर आफू भने अध्यक्ष ओलीले राख्ने बैठकमा सहभागी भइरहे। वामदेवले न ओली छोड्न सके, न त नेपाललाई दिएको वचन नै पूरा गरे। नेता नेपालले नयाँ पार्टी गठन गरेपछि वामदेवले आफू त्यसमा उभिने भन्दै आफूपक्षधरको भर्चुअल बैठकमा घोषणा पनि गरे। खै, किन हो कुन्नि फेरि भदौ ६ मा सचिवालयका तर्फबाट वक्तव्य निकाल्न लगाएर आफू एमालेमै रहेको घोषणा गर्न लगाए। ओलीतिर जाँदा ओलीलाई ठिक्क पार्ने, नेपालतिर जाँदा नेपालकै पक्षमा बचन दिने वामदेवको चरित्र देखेर उनी निकट नेताहरू भन्छन्, वामदेवका दुःख पनि।"
दम गुमाउँदै टेलिकम,"सञ्चार क्षेत्रको विकासमा नेपाल टेलिकमको योगदान महत्त्वपूर्ण छ। सरकार मातहत रहेकाले क्षमताको विकास गर्दै नागरिकलाई सेवा दिन योजना बनाए निर्णय गर्न असहज छैन। लगानी गर्ने स्रोतको अभाव हुँदैन। आम्दानी पनि राम्रै हुने क्षेत्र भएकाले झट्ट हेर्दा यो संस्था पनि घाटामा छ र ? भन्ने प्रश्न उठ्छ। निजी क्षेत्रसँग प्रतिस्पर्धा गर्दै आफूलाई स्थापित गर्ने चुनौतिबाहेक खासै समस्या यस्ता सरकारी निकायमा हुँदैन। तर, राम्रो आम्दानी गरेर सरकारी ढुकुटी भर्न सक्ने यस्ता निकाय नै घाटामा गएको भेटिन्छन्। अनियमितताको चाङ यस्तैमा थपिन्छन्। काम गर्न सक्ने ठाउँ धेरै भए पनि व्यवस्थापन भद्रगोल हुन्छ। अहिले नेपाल टेलिकम पनि यस्तै रोगको सिकार भएको छ। नेपाल टेलिकम राष्ट्रको सञ्चार नाराको जति शान छ, पारा त्यस्तो छैन। बढ्दो अनियमितता, आर्थिक अनुशासनहीनता एवं व्यवस्थापकीय अक्षमताका कारण कम्पनी तीव्र घाटामा छ। कमिसनको चक्कर र अपारदर्शी खर्च प्रणालीले सेवा डामाडोल छ। संस्था नै डुब्ने अवस्थामा छ। इन्टरनेट ब्यान्डविथ शुल्कबापत टेलिकमले ठूलो रकम घाटा व्यहोरेको छ। एउटै लाइनबाट टेलिफोन, तीव्र गतिको इन्टरनेट र टेलिभिजनसमेत चलाउन सकिने (एफटीटीएच) घोषणा अनुसार काम भएन। फोरजी सेवा विस्तारमा हेलचेक्र्याइँ गर्दा ठूलो मात्रामा नाफा गुमायो। काम अझै भएको छैन। आवश्यक सामान खरिद गर्दा आर्थिक अनुशासन पालना नगर्नु मुख्य रोग नै बनेको छ। व्यवस्थापनको अक्षमताका कारण यस्ता समस्या दैनिक थपिँदैछ। २०७४७५ मा १७ अर्ब ४८ करोड नाफा कमाउने टेलिकम २०७६७७ मा एक करोड तल आइपुगेको छ। नेपालको कुल जनसंख्याभन्दा बढी मोबाइलको पहुँच छ। इन्टरनेट सेवा र टेलिफोन पनि उतिकै प्रयोग भइरहेको छ। मोबाइलमा डाटा चलाउने र नयाँ सेवा खोजी गर्नेको संख्या घट्दैन। यी सबै सेवामा नेपाल टेलिकम नै पहिलो प्राथमिकतामा पर्छ। उसले दिने सेवामा चित्त नबुझे मात्रै सेवाग्राहीले अन्य विकल्प खोज्छन्। सेवाग्राही खोज्नुपर्ने अवस्था टेलिकमलाई हुँदैन। तर, समय अनुकूल आफूलाई विकास गर्न र नयाँ सेवा दिनमा टेलिकम पछि पर्दा सेवाग्राही खोज्नुपर्ने अवस्थामा टेलिकम पुगेको छ। प्रविधिमा प्रतिष्पर्धा गर्ने समय व्यवस्थापनको लापरबाहीले अर्बौं लगानीका लाइफलाइन र ड्रिम प्रोजेक्ट हरू लथालिंग अवस्थामा छन्। टेलिकमको इतिहास गर्व गर्न लायक थियो। १९९१ सालमा टेलिफोन हेड अफिस, २०१६ मा विभाग, २०२६ मा समिति हुँदै २०३१ मा संस्थान र कम्पनी ऐन, २०५३ को प्रावधानअनुरूप मन्त्रिपरिषद्को निर्णयबाट २०६१ वैशाख १ गते टेड नेम नेपाल टेलिकम सम्बोधन भयो। समयअनुकूल संस्थालाई परिवर्तन गर्न सरकारले कञ्जुस्याइँ गरेन। तर, विकसित प्रविधि पच्छ्याउन, प्रतिस्पर्धा गर्न र आफूलाई आर्थिक रूपमा व्यवस्थित गर्न भने टेलिकम चुकेको छ। यसको दोष नेतृत्व लिने कर्मचारीलाई नै जान्छ। किनकि राम्रो हुँदा पनि स्यावास् उनीहरूले नै पाउने हो। २०७५ मा प्रबन्ध निर्देशकको जिम्मेवारी डिल्लीराम अधिकारीले लिएसँगै टेलिकम आर्थिक रूपमा निकै ओरालो लागिरहेको सार्वजनिक तथ्यांकले नै पुष्टि गर्छ। यो समयमा नै ४८ करोड नाफा कमाउने टेलिकम एक करोड सीमित हुन पुग्यो। अब नेपाल टेलिकम बजारमा टिक्न नियमित भरपर्दो, सर्वसुलभ र अत्याधुनिक सेवा पस्कनुको विकल्प छैन। अहिलेकै अवस्था रहे संस्था बन्द गर्ने अवस्थामा नपुग्ला भन्न सकिँदैन। टेलिकमको हरेक सेवाबाट आम्दानी ह्रास बढ्दैछ। पछिल्लो वर्ष सबै सेवाका आम्दानी ऋणात्मक छन्। आर्थिक पक्ष मजबुत नभए अन्य काम पनि अघि बढ्न नसक्नु स्वाभाविक हो। टेलिकम घाटामा जानु राष्ट्रलाई आर्थिक रूपमा ठूलो क्षति पुग्नु हो। सरकार पनि यसको समाधान गर्न गम्भीर नभएको देखिन्छ। यस्ता निकायमा हुने नियुक्तिमा राम्रा मान्छे नपुग्नु पनि समस्याको मुख्य कारण हो। यस भित्रका अनियमितता रोक्ने पाटो धेरै छन्। यो घाटा घटाउने र प्रविधिमा फड्को मार्ने समय हो। काम नगर्ने र अनियमितता गर्नेलाई कारबाही गर्ने कानुन र नियम प्रशस्त छन्। मात्र यसलाई प्रयोग गर्न सरकारको आँट आवश्यक छ।"
इन्द्रावती ड्याम छेउमा निरन्तर पहिरो,"सिन्धुपाल्चोक : पाँचपोखरी थाङ्पाल गाउँपालिका८ लाँगर्चे इन्द्रावती तेस्रो जलविद्युत् आयोजनाको ड्यामसाइटमा ठूलो पहिरो गएको छ। गए राति ९ बजे गएको पहिरामा मेगा बैंकमा कार्यरत कर्मचारीको एक मोटरसाइकल पुरिएको छ भने मानवीय क्षति भने नभएको स्थानीयवासी राजन भुजेलले जानकारी दिए। अहिले पनि पहिरो निरन्तर खसिरहेकाले जोखिम रहेको जलविद्युत् आयोजनाका प्रमुख मानोलक श्रेष्ठले जानकारी दिए। निरन्तरको वर्षापछि आएको पहिराले मेलम्ची भेताङग जोड्ने मोटरबाटोमा पनि क्षति पुगेको छ। यस क्षेत्रमा पैदल हिँड्नसमेत अति डरमर्दो अवस्था रहेको भुजेलले बताए। असार १ र त्यसपछिका बाढीपहिराले यस सडकमा यातायातका साधन चलेका छैनन्। पहिरो ठूलो भएको, पुल बगाएको तथा जताततै सडक क्षति भएकाले मर्मतमा समस्या भएको गाउँपालिकाले जनाएको छ।"
माछालाई चारो हाल्न गएका युवाको पोखरीमा डुबेर मृत्यु,विराटनगर : मोरङको मिक्लाजुङमा एक युवाको शव पोखरीमा डुबेको अवस्थामा फेला परेको छ। मिक्लाजुङ गाउँपालिका७ सिसौलीका १८ वर्षीय नारायण बोहोराको पोखरीमा डुबेर मृत्यु भएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। बोहोरा पोखरीका माछालाई चारो दिनका लागि भनेर सोमबार दिउँसो घरबाट निस्किएको प्रारम्भिक अनुसन्धानबाट खुलेको डीएसपी श्रेष्ठले बताए। पोखरीमा डुबेर उनी बेपत्ता भएको जानकारी स्थानीयले प्रहरीलाई दिएका थिए। इलाका प्रहरी कार्यालय मधुमल्लाको टोलीले खोजी गर्ने क्रममा दिउँसो ३ बजेतिर डुबेर मृत्यु भएको अवस्थामा शव फेला पारेको श्रेष्ठले बताए। थप अनुसन्धानकाे लागि मृतकको शव पोस्टमार्टमका गर्न उर्लाबारीको मंगलबारेमा पठाइएकाे प्रहरी स्राेतले जानकारी दिएकाे छ।
"चिकित्सा शिक्षा आयोगले लिएको परीक्षामा कोटाभन्दा २१८५ कम उत्तीर्ण, नतिजा सच्चाउन माग","काठमाडाैं : चिकित्सा शिक्षा आयोगले पारामेडिकलको स्नातक तहतर्फको नतिजामा कोटाभन्दा कम परिक्षार्थी उत्तीर्ण गराएको भन्दै एलाइट साइन्स इन्स्ट्यिुसन एशोसिएशन (एशिया) ले परिक्षाफल सच्चाउन माग गरेको छ । परीक्षा प्रणाली र उत्तीर्ण नम्बर धेरै राख्दा कोटाभन्दा कम विद्यार्थी उत्तीर्ण भएको भन्दै नर्सिङ तथा पारामेडिक्स कलेजको छाता सङ्गठन 'एशिया'ले सच्याउन माग गरिएको हो । एशियाका अध्यक्ष यमप्रसाद अधिकारीले आयोगमा कोटाभन्दा कम विद्यार्थी उत्तीर्ण भएकाले आयोगले नतिजालाई पुनःविचार गर्नुपर्ने बताए। कोटाअनुसार विद्यार्थी नहुँदा आफूहरूलाई कलेज सञ्चालन गर्नसमेत समस्या पर्ने अध्यक्ष यमप्रसादले बताए। पहिलोपटक आयोगले लिएको एकीकृत प्रवेश परीक्षामा उत्तीर्णका लागि ५० प्रतिशत ल्याउनुपर्ने व्यवस्था गरेको थियो । जसले गर्दा यसपटक तोकिएको कोटाभन्दा कम विद्यार्थी उत्तीर्ण भएका छन् । 'आयोगले त्रिवि चिकित्साशास्त्र अध्ययन संस्थान (आइओएम)लाई केन्द्रित गरेर ५० प्रतिशत ल्याउनेलाई मात्र उत्तीर्ण गराएको छ,' अध्यक्ष यमप्रसादले बताए 'अन्य चारवटा विश्वविद्यालयले नर्सिङ तथा पारामेडिक्स पढाउँछन् । उनीहरू सबैको हेरेर त्यही अनुपातमा बनाउनुपर्ने थियो । उत्तीर्ण प्रतिशत ५० राख्नु व्यवहारिक होइन ।' यसअघि त्रिवि, पूर्वाञ्चल विश्वविद्याल, पोखरा विश्वविद्यालय र काठमाडौँ विश्वविद्यालयले आआफ्ना कलेजलाई मेडिकल शिक्षाका लागि प्रवेश परीक्षा दिने गर्दथे । पोखरा विश्वविद्यालयअन्तर्गतका नर्सिङ तथा पारामेडिक्स कलेजहरूको सङ्गठनका अध्यक्ष नवराज पाण्डे प्रवेश परीक्षाका कम नम्बर ल्याएकै आधारमा मात्र माथिल्लो कक्षा पढ्न नपाउने कुरा व्यवहारिक नहुने बताए। अन्यथा प्रवेश परीक्षामा अनुत्तीर्ण भएका विद्यार्थी भारत र बङ्गलादेशमा जाने डर पाण्डेले व्यक्त गरे। 'नेपालमा नै पारा मेडिकलको शिक्षा हामी उपलब्ध गराउँदै आएका छौँ । तर यसपटक आयोग कोटाभन्दा कम परीक्षार्थी उत्तीर्ण गराएर धेरै विद्यार्थी भारत र बङ्गलादेशमा पढ्न गइरहेका छन्,' उनले बताए 'उत्तीर्ण प्रतिशत घटाएर विद्यार्थीलाई नेपालमै पढ्न पाउने वातावरण बनाउनुपर्दछ ।' आयोगले लिएको परीक्षामा कोटाभन्दा दुई हजार १८५ जना कम परीक्षार्थी उत्तीर्ण भएका थिए । ती विषयमा चार हजार ६८ कोटा भए पनि एक हजार ८८३ मात्र परीक्षार्थी उत्तीर्ण भएका थिए । बिपीएचमा एक हजार ४२० कोटामा ५६५, बिएस्सी नर्सिङ एक हजार १०० मा ५०४, बी फार्मेसीमा ९०२ कोटामा ५४७ जना मात्रै उत्तीर्ण भएका छन्। यस्तै फिजियोथेरापी बिपिटीमा १५० जनाको कोटामा ११४, बीएस्सी एमआइटी रेडियोग्राफीमा ७१ जना कोटामा ३५, बिएस्सी एमएलटी ४२५ कोटामा ११८ जना मात्रै उत्तीर्ण भएका छन्। नर्सिङग कलेज सञ्चालक केपी सिंहले परीक्षार्थी पारामेडिक्सतर्फको भएको तर प्रश्न प्लस टुतर्फबाट सोधिएकाले धेरै फेल भएको बताए। उहाँले एकीकृत प्रवेश परीक्षाको नतिजालाई पुनःविचार नगरे आफूहरूले कलेजको साँचो आयोगलाई बुझाउने बताए। उहाँले तत्काल पुनः परीक्षाको सम्भावना नभएको हुँदा कोटा पूरा हुने गरी यसपटकलाई परीक्षा दिइसकेका विद्यार्थीलाई नै पढ्न पाउने अवसर दिनुपर्ने बताए । पाँच विद्यार्थी सङ्गठनले आयोगबाट लिइएको मेडिकल र पारामेडिकल प्रवेश परीक्षामा कोटाभन्दा कम परीक्षार्थी उत्तीर्ण भएको भन्दै पुनः परीक्षाको मागसमेत गरिसकेका छन् ।"
अध्यागमनले इजिप्ट उड्न लागेका २४ यात्रुलाई फर्कायो,"काठमाडौं : त्रिभुवन अन्तर्राष्ट्रिय विमानस्थल स्थित अध्यागमन कार्यालयले मानव तस्करी भएको आशंकामा २४ जना नेपालीलाई इजिप्ट जानबाट रोकेको छ। विमानस्थल स्थित अध्यागमन कार्यालयले शंकास्पद ढंगले इजिप्ट उड्न लागेका २४ जना नेपालीलाई सोमबार राती फर्काएको (अफलोड) हो। उनीहरु टर्किस एयरको टीके ७२७ नम्बरको उडानबाट इजिप्ट जान लागेका थिए। उनीहरु सबैले इजिप्टको पर्यटक प्रवेशाज्ञा(भिसा) लिएका थिए। अध्यागमनले इजिप्ट भ्रमणको यात्रा शंकास्पद रहेको र उनीहरुले यात्राको उद्देश्यसमेत स्पष्ट खुलाउन नसकेको भन्दै फिर्ता गरेको हो। त्रिअवी अध्यागमन कार्यालयका प्रमुख सुशील वैद्यले यात्राको स्पष्ट उद्देश्य नखुलेपछि उनीहरुलाई इजिप्ट जान प्रस्थान अनुमति नदिइएको बताए। वैद्यले अन्नपूर्णसँग भने, उद्देश्य खुलेका यात्रुहरु कसैलाई हामीले रोकेका छैनौं। उनीहरुलाई प्रस्थान अनुमति दिनेनदिनेबारे त्रिअवी अध्यागमनका कर्मचारीले अध्यागमन विभागका महानिर्देशकसँग समेत परामर्श गरेका थिए। अध्यागमनले इजिप्ट जान नदिनुको कारण सहितको पत्र उनीहरुलाई थमाएको छ। पत्रमा भ्रमणको उद्देश्य स्पष्ट नभएको र आवश्यक कागजात समेत पेश गर्न नसकेका कारण प्रस्थान अनुमति नदिएको उल्लेख छ। यात्राको स्पष्ट उद्देश्य पेश गर्न नसक्नेलाई पर्यटक भिसामा यात्रा गर्न अध्यागमनले कडाइ गर्दै आएको छ। घुम्नका लागि इजिप्ट जान लागेको भन्दै उनीहरुले अध्यागमनका कर्मचारीसँग यात्रा अनुमति दिन पटकपटक आग्रह गरेका थिए। तर अध्यागमनका अधिकारीहरुले यात्रा शंकास्पद भएको भन्दै फर्काइदिए। अन्तर्राष्ट्रिय मानव तस्करको सञ्जालले उनीहरुलाई इजिप्ट हुँदै युरोप र अमेरिका लैजाने तयारी भएको हुन सक्ने अध्यागमनका अधिकारीहरुले बताए। कोरोना भाइरसको यस्तो महामारीमा उहाँहरु घुम्न हिंडेको भनेर कसरी विश्वास गर्नु', अध्यागमनका एक अधिकारीले अन्नपूर्णसँग भने, ' यात्राको स्पष्ट कारण दिन नसकेपछि हामीले फिर्ता गरेका हौं। बोर्डिङ पास दिनु अघि टर्किस एयरका कर्मचारीले उनीहरुको भ्रमणबारे अध्यागमनका अधिकारीहरुसँग छलफल गरेका थिए। सो क्रममा अध्यागमनका अधिकारीहरुले बोडिङ पास नदिन टर्किस एयरका कर्मचारीहरुलाई भनेका थिए। बोर्डिङ पास दिन नमिल्ने जनाएपछि टर्किस एयरका कर्मचारी र यात्रुबीच केहीबेर भनाभन भएको थियो। निरन्तर होहल्ला र विवाद गरेपछि टर्किस एयर उनीहरुलाई बोर्डिङ पास दिन बध्य भएको थियो। तर अध्यागमनले उनीहरुलाई यात्रा अनुमति दिएन। अध्यागमनका कर्मचारीहरुसँग समेत अनावश्यक विवाद गर्न थालेपछि स्थिति सामान्य पार्न अध्यागमनका कर्मचारीले प्रहरी बोलाएका थियो।"
कुलमानविरुद्धको मुद्दाको पेसी प्रधानन्यायाधीशको इजलासमा,"काठमाडौं : विधुत प्राधिकरणका कार्यकारी प्रमुख कुलमान घिसिङको नियुक्ति खारेज मुद्दाको पेसी सर्वोच्च अदालतका प्रधानन्यायाधीश चोलेन्द्र शमशेर राणाको इजालसमा परेको छ। नेपाल विद्युत प्राधिकरणको कार्यकारी निर्देशकबाट आफूलाई हटाएको दावी गर्दै हितेन्द्रदेव शाक्यले सर्वोच्च अदालतमा रिट दायर गरेका थिए। शाक्यले प्रधानमन्त्री तथा मन्त्रिपरिषद कार्यालय, उर्जा मन्त्रालय, उर्जामन्त्री, नेपाल विद्युत प्राधिकरणको सञ्चालक समिति र कार्यकारी निर्देशक कुलमान घिसिङलाई विपक्षी बनाएका छन्। रिटमा सरकारले गैरकानूनी रूपमा घिसिङलाई नियुक्त गरेर एउटै पदमा दुई व्यक्ति कायम गरेको उनको दाबी छ। प्राधिकरणको कार्यकारी निर्देशक पदबाट मैले राजीनामा दिएको छैन भन्ने कुरा निर्विवाद छ। त्यसैगरी मलाई विपक्षी नेपाल सरकारले उक्त पदबाट सुनुवाइको मौका प्रदान गरी कुनै कानूनी आधारमा हटाउने निर्णय गरेको छैन भन्ने कुरा पनि निर्विवाद छ रिटमा भनिएको छ, यस्तो अवस्थामा मेरो यथावत रहेको नेपाल विद्युत प्राधिकारणको कार्यकारी निर्देशक पदमा विपक्षी कुलमान घिसिङलाई नियुक्ति गर्ने कार्य कानून र औचित्यको समेत प्रतिकूल छ। उनले कुलमान घिसिङलाई नियुक्त गर्ने नेपाल सरकार मन्त्रिपरिषदको निर्णय कार्यान्वयन नगर्नु र विद्युत प्राधिकरणको कार्यकारी निर्देशक पदमा काम गर्न दिनु दिलाउन अन्तरिम आदेशसमेत माग गरेका छन्। सरकारले साउन २५ गते कुलमानलाई प्राधिकरणका कार्यकारी प्रमुखमा नियुक्त गरेको थियो।"
नेपालगञ्जगुलरियाको ३५ किमी सडक चार लेन बनाउने कार्य सुरु,बाँके : नेपालगञ्जगुलरिया हुलाकी सडकलाई विस्तार गरी चार लेन बनाउन थालिएको छ । नेपालगञ्जबाट बर्दियाको सदरमुकाम गुलरियासम्मको ३५ किलोमिटर सडक विस्तार गरी चार लेन बनाउने योजनाअनुसार पहिलो चरणमा खजुराबजार क्षेत्रमा एक हजार ८०० मिटर र बर्दियामा गुलरियाबाट भादा पुलसम्मको दुई किलोमिटर सडक विस्तार गरी चार लेन सडक बनाउन थालिएको हो । यस आर्थिक वर्षमा नेपालगञ्जको धम्बोझीबाट मैनापोखरसम्म चार लेन सडक विस्तारका लागि डिपिआर तयार भइसकेको छ । धम्बोझीबाट मैनापोखरसम्मको २० किलोमिटर चार लेन सडक निर्माणका लागि विस्तृत परियोजना प्रतिवेदन (डिपिआर) तयार भई कार्यान्वयनका लागि पहिलो चरणमा सडक विभागले रु १३ करोड बजेट छुट्याइसकेको सडक डिभिजन कार्यालय नेपालगञ्जका डिभिजन प्रमुख हुमबहादुर एसीले जानकारी दिए। उहाँका अनुसार नेपालगञ्जगुलरिया हुलाकी सडकअन्तर्गत नेपालगञ्जको धम्बोझीचोकबाट बर्दियाको बढैयाताल गाउँपालिकाको मैनापोखरसम्म चार लेन सडक बनाउने निर्णय गरेको छ । चारलेन सडक निर्माण योजना बहुवर्षीय हो । नेपाल सरकारको बजेटबाटै बहुवर्षीय योजनाअनुसार क्रमागतरूपमा चार लेन सडक निर्माण हुने भएको छ । नेपालगञ्जबाट मैनापोखरसम्मको सडकखण्डमा चार लेनको लागि आवश्यक पूर्वाधार निर्माण प्रक्रिया सुरु गरिएको डिभिजन प्रमुख एसीले जानकारी दिए । नेपालगञ्जगुलरिया सडकअन्तर्गत बाँकेको खजुरा बजार क्षेत्रमा चारलेन सडक निर्माण भइरहेको छ । पहिलो चरणमा खजुरा गाउँपालिका३ स्थित कपास विकास समितिबाट धनौलीसम्म सडक विस्तार गर्ने गरी काम सुरु भएको खजुरा गाउँपालिकाका अध्यक्ष किस्मतकुमार कक्षपतिले जानकारी दिए। उहाँका अनुसार सङ्घीय सरकारको रु ३४ करोडको बोलपत्रमा गजुरमुखी निर्माण सेवाले गत वर्षदेखि चार लेन सडक निर्माण सुरु गरेको हो । पहिलो चरणमा निर्माण शुरु गरिएको एक हजार ८०० मिटर लम्बाइको चार लेन सडकमा कालोपत्र गर्ने अवस्थामा पुगेको छ । क्रमागतरूपमा बजेट थप्ने गरी केन्द्रीय सरकारको योजनाअन्तर्गत निर्माण सुरु भएको हो । नेपालगञ्जबाट बर्दियाको सदरमुकाम गुलरियासम्मको ३५ किलोमिटर सडक विस्तार गरी चार लेन बनाउने योजनाअनुसार पहिलो चरणमा खजुरा बजार क्षेत्रमा एक हजार ८०० मिटर र बर्दियामा गुलरियाबाट भादा पुलसम्मको दुई किलोमिटर सडक विस्तार गरी चार लेन सडक बनाउने काम भइरहेको छ भने सँगसँगै नेपालगञ्जको धम्बोझीबाट मैनापोखरसम्मको डिपिआर तयार गरी चार लेन सडक विस्तारको कार्य सुरु भइरहेको खजुरा गाउँपालिकाका अध्यक्ष कक्षपतिले जानकारी दिए। केन्द्रीय सरकारको योजना भए पनि खजुरा गाउँपालिकाको मुख्य बजार क्षेत्रलगायत मुख्य सडक भएकाले गाउँपालिकाको तर्फबाट आवश्यक सहयोग समन्वय गरिरहेको उहाँको भनाइ छ । चार लेन सडक निर्माणसँगै खजुरा बजारको मुहार फेरिँदै गएकाले सडक विस्तारकार्यले खजुरावासी उत्साहित भएको बताउँदै अध्यक्ष कक्षपतिले यो चार लेन सडकले बाँके र बर्दियाको विकासमा ठूलो सहयोग पुग्ने विश्वास व्यक्त गरे।
त्रिकोणात्मक सिरिज खेल्न नेपाली क्रिकेट टोली ओमानतर्फ,"काठमाडौं : लिग२ अन्तर्गतको त्रिकोणात्मक क्रिकेट सिरिज खेल्न नेपाली टोली ओमान प्रस्थान गरेको छ। ओमान र अमेरिकासँगको विश्वकप त्रिकोणात्मक सिरिजमा नेपालले ओमान र अमेरिकासँग दुईदुई खेल खेल्नेछ। सत्र खेलाडीसहित २२ सदस्यीय टोली त्रिभुवन विमानस्थलबाट सलाम एयरबाट ओमानका लागि उडेको हो। नेपाली टोलीलाई राष्ट्रिय खेलकुद परिषद् (राखेप) का सदस्यसचिव रमेशकुमार सिलवाल, नेपाल क्रिकेट सङ्घ (क्यान)का अध्यक्ष चतुरबहादुर चन्द, क्यानका कोषाध्यक्ष रोशनकुमार सिंहलगायतले बिदाइ गरेका थिए। ज्ञानेन्द्र मल्लको कप्तानीमा गुल्शन झा, दीपेन्द्रसिंह ऐरी, कुशल भुर्तेल, आसिफ शेख, आरिफ शेख, कुशल मल्ल, विनोद भण्डारी, करण केसी, सोमपाल कामी, सन्दीप लामिछाने, पवन सर्राफ, अविनाश बोहरा, रोहितकुमार पौडेल, सुशन भारी, शरद भेषवाकर र विक्रम सोव सिरिज खेल्न ओमान गएको हो। यस्तै टोलीमा मुख्य प्रशिक्षक डेभ वाटमोर, व्यवस्थापक मोहम्मद दाउद अन्सारी, टेक्निकल एनालिस्ट रमन शिवाकोटी, फिजियो विक्रम न्यौपाने र ट्रेनर राकेश काशिभाइ गोहित रहेका छन्। ओमान सिरिज भदौ २८ देखि असोज ४ गतेसम्म सञ्चालन हुनेछ। आइसिसी विश्वकप क्रिकेट लिग२ अन्तर्गत ओमान र अमेरिकासितको त्रिकोणात्मक एकदिवसीय सिरिजअघि नेपालले यही भदौ २० र २३ गते ओमानमा पपुवा न्यूगिनीसित दुई एकदिवसीय खेल खेल्ने तय भएको क्यानका अध्यक्ष चन्दले जानकारी दिए। विश्वकप लिग२ मा नेपाल रहेको समूहमा पपुवा न्यूगिनी, ओमान, अमेरिका, स्कटल्याण्ड, नामिबिया र युनाइटेड अरब इमिरेटस् (युएई) रहेका छन्। लिग२ अन्तर्गत नेपालले हालसम्म ओमान र अमेरिकासँग चार खेल खेलिसकेको छ। नेपालले चार खेलमध्ये दुईमा जित तथा दुईमा हार व्यहोर्दै चार अङ्क जोडेको छ। नेपाल आफ्नो समूहको अङ्क तालिकाको छैटौँ स्थानमा छ। यस्तै ओमान १० खेलमध्ये आठमा जित र दुईएमा हार व्यहोर्दै १६ अङ्कसहित शीर्षस्थानमा छ। अमेरिका १२ खेलमा ६ मा जित र ६ मा हारसहित १२ अङ्क जोड्दै दोस्रो स्थानमा छ। स्कटल्याण्ड आठ खेलमा चारमा जित र तीनमा हारका साथ नौ अङ्क जोड्दै तेस्रो स्थानमा छ। स्कटल्याण्डले खेलेको एउटा खेल वर्षाको कारण रद्द भएको थियो। नामिबिया सात खेलमा चारमा जित र तीनमा हार व्यहोर्दै आठ अङ्कसहित चौथो स्थानमा छ। यसैगरी युएई सात खेलमा तीनमा जित र तीनमा हारका साथ सात अङ्क जोड्दै पाँचौँ स्थानमा छ। युएईले खेलेको एउटा खेल रद्द भएको थियो। पपुवा न्यूगिनी हालसम्म खेलेका आठवटै खेलमा पराजित भएको छ। पपुवा न्यूगिनी अङ्कविहीन बन्दै लिग२ को पुछारमा छ। लिग२ अन्तर्गत सन् २०२३ सम्म प्रत्येक टोलीले ३६ एकदिवसीय खेल खेल्नेछन्। लिग२ का शीर्ष तीन टोली सन् २०२३ मा भारतमा आयोजना हुने एकदिवसिय विश्वकपका लागि ग्लोबल छनोटमा स्थान बनाउने छन् भने पुछारमा रहने चार टोलीले प्लेअफ खेल्ने छन्।"
८० प्रतिशत प्रतिवद्धता पूरा,"रामेछापको मन्थली नगरपालिकाले गरेका विकास निर्माणका काम, सामाजिक रूपान्तरण, काम गर्दाका चुनौती, निर्वाचनको समयमा बोलेका कुराहरूको कार्यान्वयन, आगामी लक्ष्यका बारेमा नगरपालिका प्रमुख रमेशकुमार बस्नेतसँग अन्नपूर्णकर्मी सन्तोष ढुंगेलले गरेको कुराकानी : नगरपालिकाको विकास कुन गतिमा अगाडि बढिरहेको छ ? मन्थली नगरपालिकाको आवधिक योजना नभए पनि वार्षिक कार्यक्रम गर्दै आएका छौं। यो चार वर्षको अवधिमा रणनीतिक योजनाहरू गर्न पाइएन। कार्यकालको पहिलो बजेट सबै १४ वडामा एक करोड २६ लाखका दरले विनियोजन भयो, त्यो राजनीतिक कारण थियो। दोस्रो वर्षदेखि नगरस्तरीय योजनाहरूमा ध्यान दियौं। त्यसमा सडक कालोपत्रेका लागि बजेट विनियोजन गरिए। २, १० र १४ वडाका लागि भवन निर्माणमा बजेट विनियोजन भयो। तीनवटा सडकलाई बहुवर्षीय आयोजनाका रूपमा अघि सार्यौं। अहिले नीतिगत निर्णय गरेर कार्यक्रमहरू गरिरहेका छौं। मन्थलीमा १५ शैर्याको अस्पताल निर्माण गरेर सेवा सुचारु गर्ने तयारीमा छौं। मन्थली नगरपालिका दूध, मासु र अण्डामा आत्मनिर्भर बनेको छ। दूधलाई अबका दिनमा बाहिरी बजारमा निर्यात गर्ने तयारी छ। रामेछाप सुख्खाग्रस्त क्षेत्र भएकाले कृषिमा केही पछाडि परेका छौं। निर्वाचनका बेला नागरिकसँग गरेको प्रतिवद्धता कति पूरा गर्नुभयो ? निर्वाचनमा अलि बढी राजनीतिक प्रतिवद्धताहरू गरेछौं। स्रोतको विश्लेषण गर्न सकेनौं भन्ने लाग्छ। यति नै पूरा गर्यौं भने ठ्याक्कै प्रतिशतमा भन्न सक्ने अवस्था छैन। नगरपालिकाको हेडक्वाटरदेखि प्रत्येक वडा कार्यालयसम्म सडक पुर्याउने र बाह्रै महिना यातायात सञ्चालन गर्ने प्रतिवद्धता गरेका थियौं। अहिलेसम्म सबै वडामा सडक पुगिसकेको छ। सडकहरू पूर्ण हुने क्रममा छन्। शैक्षिक गुणस्तर सुधारका लागि काम अगाडि बढाएका छौं। कोरोनाका कारण अधुरै छ। स्वास्थ्यमा काम पूरा गरेका छौं। सुशासन दिएका छौं, पारदर्शी काम गरेका छौं। निर्वाचनका बेला नागरिकसँग गरेका प्रतिवद्धता शतप्रतिशत नै पूरा गर्ने लक्ष्यका साथ काम गरिरहेका थियौं। कोरोनाका कारण ८० प्रतिशत प्रतिवद्धता पूरा भए। नागरिकले प्रत्यक्ष अनुभूति गर्ने काम के के गर्नुभयो ? १५ वर्षसम्म स्थानीय स्तरमा जनप्रतिनिधिविहीन अवस्था थियो। अहिले नागरिकले आफ्ना समस्या जनप्रतिनिधिलाई तत्कालै राख्न सक्ने र सम्भव भएसम्म हल गर्ने काम भएको छ। सुशासन छाएको छ भने समस्याहरू जनप्रतिनिधिमार्फत तुरुन्तै सम्बोधन भएका छन्। सबै वडाका सडक कालोपत्रे हुन किन सकेन ? मूल कुरा स्रोतसाधनको कमीले हो। दुई करोड रुपैयाँले एक किलोमिटर सडक कालोपत्रे हुन्छ। मन्थली नगरपालिकाले आठ सडकलाई रणनीतिक सडकका रूपमा लिएको छ। मन्थली नगरपालिकामा १४ वडा छन्। सबै वडालाई समेट्न पहिलो र दोस्रो वर्ष तीनतीनवटा सडक लिएकामध्ये मन्थली सुनारपानी सालु सडक सम्पन्न गर्यौं। मन्थलीकठजोर तीन किलोमिटर सडक कालोपत्रे गरेका छौं। कठजोरबाट धोबीसम्म जाने बाँकी सडक एडीबीले जिम्मा लिएको छ। देवीटारफूलासीको चार किलोमिटर कालोपत्रे गरेका छौं चालू आर्थिक वर्षमा सात किलोमिटर कालोपत्रे गर्ने लक्ष्य छ। संघीय र प्रदेश सरकारसँग मन्थली नगरपालिकाको संयोजनमा गेलुको चार किलोमिटर सडक कालोपत्रे भएको छ। वडा २ को कार्यालयसम्म सडक पुगेको छ। वडा ३ सम्म पुर्याउन ठूलो मदौबाट कालोपत्रे गर्ने तयारी भइरहेको छ। महाडमा कालोपत्रे गर्ने काम असाध्यै महंगो छ। सीमित स्रोतसाधनका कारण ढिलो भएको छ। विकास निर्माणका क्रममा के कस्ता समस्या झेल्नु पर्यो ? विगत जे भए पनि अहिले नगरभित्र इन्जिनियरिङ डिजाइनमा सडक खन्यौं। नेपाल सरकारले सडक निर्माणका मापदण्ड तय गरेको छ। सडकको चौडाइ विस्तारमा सबैभन्दा कठिनाइ परेको छ। नागरिकको बुझाइ बस गुडेपछि सडक भइहाल्यो नि भन्ने छ तर सडक त्यतिले मात्रै पुग्दैन। जमिन जाने भएकाले नागरिक सडक चौडा पार्न दिँदैनन्। दोस्रो समस्या भनेको सडकमा पर्ने अन्य पूर्वाधारहरू हुन्। नागरिक सडक फराकिलो पनि चाहन्छ अनि घरजमिन नचलोस् भन्छ। पहाडी क्षेत्र भएकाले विपद्का कारण पनि विकास निर्माणमा समस्या छ। खानेपानीको समस्या विकराल छ नि ? सुख्खाग्रस्त क्षेत्र भएकाले मन्थली नगरका दुईवटा वडाबाहेक ग्राभिटी वाटर समाप्त भएको अवस्था थियो। यहाँ खानेपानीको स्रोत भनेकै तामाकोसी नदी हो। तामाकोसीबाट पानी लिफ्ट गरेर माथिल्लो भेगमा लैजान निकै खर्चिलो हुने भएकाले नगरपालिकाको स्रोतले नभ्याउने भएकाले खानेपानीमा प्रदेश र संघीय सरकारसँग आश्रित छौं। भलुवाजोरमा चार वर्षदेखि खानेपानीका लागि काम गरिरहेका छौं, पूरा भएको छैन। ससाना बजेटले हुने काम गरेका छौं। करोडौं अरबौंका बजेट लाग्ने परियोजनाहरूका लागि संघीय सरकारसँग नै भर पर्नु परेको छ। मन्थली, सुनारपानी, सालु लिफ्ट खानेपानी आयोजना एक अर्ब ५ करोडको हो जुन ठेक्काको प्रक्रियामा छ। उपभोक्ताले एक प्रतिशत (एक करोड) तिर्नुपर्ने भएकाले पैसा बुझाउन नसक्दा ठेक्का प्रक्रिया केही लम्बिएको छ। वडा नं २ र ३ कठजोरमा खानेपानी आयोजनामा ८५ करोड बजेट लाग्ने भएकाले त्यहाँ पनि ढिलाइ भइरहेको छ। वडा नं ११ र १२ गेलुमा संघीय सरकारले सात करोड रुपैयाँ पठाएको छ। त्यसैगरी वडा नं १३ पनि संघीय सरकारले तीन करोड रुपैयाँ विनियोजन गरिदिएको छ। हिलाले सञ्चालन गरिएको चिसापानी लिफ्ट खानेपानी आयोजना पनि त्यसको विस्तार र फैलाउनु पर्ने अवस्था छ। ४ मा च्याकुठाँटी खानेपानी आयोजनामार्फत ५२ घरपरिवारमा धारा निर्माण गरेर अहिले खुवाउन थालेका छौं। ससाना पूर्वाधार एक करोडभन्दा कम लागतमा सम्पन्न हुने आयोजना सञ्चालन गर्दैछौं। भटौलीमा लिफ्ट खानेपानी आयोजना सञ्चालन गरिरहेका छौं। नगरपालिकाको बजेट विनियोजन कसरी गर्नुभएको छ ? बस्ती स्तरदेखि नगरसभासम्म आइपुग्दा बजेट विनियोजनका सात चरण छन्। सोहीबमोजिम बजेट निर्माण गरिन्छ। यस वर्ष कोरोना संक्रमणका कारण बस्तीमा भेला गर्न सकिएन। तीन वर्षदेखि सञ्चालन भएको तीनलाल पार्क निर्माण आयोजना सम्पन्न हुँदैछ। २२ करोडका चार आयोजना छन्। तिनलाई प्राथमिकता दिएका छौं। जसमा मदौंठाँटी सडक तीन करोड, देवीटारफूलासी सडक दुई करोड, फूलासी वडा नं १४ जोड्ने सडक दुई करोड र वडा नं १२ को सावाडाँडा फूलासी सडक दुई करोड छन्। स्रोतको पहिचान गरी आयोजनाहरू कार्यपालिकामा प्रस्तुत गर्दछौं। बस्तीदेखि वडा हुँदै आएका योजनाहरू एकीकृत योजना तर्जुमा कार्यक्रममार्फत कार्यपालिकामा पेश हुन्छ। त्यहाँबाट बजेट विनियोजन प्रक्रियामा जान्छ। चार वर्षमा कतिवटा विधेयक तथा ऐन बनाउनुभयो ? ३९ ऐन तथा विधेयकहरू पास गरेका छौं। ऐनहरूको संगालो दुईवटा साथै कार्यविधि र नियमहरूको संगालो पनि प्रकाशन गरेर नागरिकको हातहातमा पुर्याएका छौं। सम्पदाहरूको विकास र संरक्षणका लागि के गर्नुभयो ? मन्थली नगरपालिकाको गौरव भनेकै स्थाना महादेव हो जसलाई पूर्वका दोस्रो पशुपतिनाथ भनेर चिनिन्छ। पहिलो वर्ष १० लाख, दोस्रो वर्ष २० लाख र तेस्रो वर्ष ३० लाख रुपैयाँ बजेट विनियोजना गरेर काम गर्यौं। चालू आर्थिक वर्षमा पनि ३० लाख रुपैयाँ विनियोजन गरेका छौं। मन्दिरमा जान भीरबाट पाइला गनेर हिँड्नु पर्ने अवस्था थियो। अहिले हामीले राम्रो सिँढी निर्माण गरेर भक्तजनलाई त्यहाँ जान सजिलो बनाएका छौं। कच्ची मोटरबाटो पनि जोडेका छौं। पुरातत्त्व विभागमा सूचीकृत गर्ने प्रयासमा छौं। अर्को महत्त्वपूर्ण ऐतिहासिक क्षेत्र तिल्केस्थान गढी छ। अंग्रेजसँगको लडाइँमा सिन्धुलीगढीले छेक्न नसकेको अवस्थामा तिल्केस्थानको ट्रेञ्चबाट भूमि संरक्षणका लागि प्रयोग गर्ने गरी बनाइएको थियो। त्यहाँ पर्यटन प्रवर्द्धनका लागि काम गरिरहेका छौं। चिसापानीमा भीमसेन थान छ। त्यसभन्दा माथि चिसापानी गढी छ। भीमसेनथान र गढीलाई जोड्न गरी गाईखुराभीमसेन थान पैदल मार्गको सिँढी निर्माणका काम यस वर्ष सम्पन्न हुने गरी भइरहेको छ। ऐरमबासको प्रवर्द्धनका लागि पनि बजेट विनियोजन गरेका छौं। नगरवासीलाई केही भन्न चाहनुहुन्छ ? जनआकांक्षा अत्याधिक छ, स्रोतसाधन सीमित छ। मुलुकमा विशिष्ट अवस्थामा आएर नियमित गतिविधि अवरुद्ध भएको छ। नागरिकको प्रवल चाहनालाई सीमित स्रोतसाधनले व्यवस्थापन गर्नुपर्ने चुनौति स्थानीय सरकारलाई छ। संघीय लोकतान्त्रिक गणतन्त्रलाई संस्थागत विकास गर्न आर्थिक, सामाजिक र सांस्कृतिक रूपान्तरण गर्नुपर्छ। विकास त एक दिन हुन्छ तर हामीले उत्पादनसँग जोड्न सकेनौं भने हाम्रो अस्तित्व समाप्त हुनेछ। त्यसकारण नागरिकले उत्पादनसँग जोडिनैपर्छ।"
विजेता खेलाडीले अभ्यास गर्न पाएनन्,"पोखरा : १८औं एसियाली खेलकुद (एसियाड) मा २० वर्षपछि नेपाललाई रजत पदक दिलाएका प्याराग्लाइडिङ खेलाडीले अभ्यासका लागि आकाश नपाएको गुनासो गरेका छन्। इन्डोनेसियामा भएको १८औं एसियाली खेलकुदमा प्याराग्लाइडिङमा रजत पदक जितेका खेलाडीले प्रशिक्षणका लागि जिल्ला प्रशासन कार्यालयबाट अनुमति नपाएको बताएका हुन्। सविता राजभण्डारीले बैंकक एसियाली खेलकुदमा तेक्वान्दोबाट नेपाललाई पहिलो पटक रजत पदक दिलाएको २० वर्षपछि प्याराग्लाइडिङमा नेपालले ऐतिहासिक रजत पदक जितेको थियो। नेपाललाई विमल अधिकारी, विशाल थापा, विजय गौतम, सुशील गुरुङ र युकेश गुरुङले ऐतिहासिक पदक दिलाएका थिए। उनीहरूले पुरुष टिम क्रसकन्ट्री इभेन्ट्समा रजत पदक जितेका थिए। योगेश भट्टराईले प्रमुख प्रशिक्षक र सानोबाबु सुनुवार सहायक प्रशिक्षकको जिम्मेवारी सम्हालेका थिए। रजत पदक विजेता टोलीका कान्छा खेलाडी युकेश गुरुङ त्यही इतिहास दोहोर्याउने गरी अभ्यास गरिरहे पनि कोभिड१९ का कारण अभ्यास गर्न समस्या भएको उनले बताए। पहिलो लकडाउन खुकुलो भएपछि दोस्रो लकडाउन नहुँदासम्म प्याराग्लाइडिङको अभ्यास गरिरहेको थिएँ। दोस्रो लकडाउन खुलेर अन्य गतिविधि सामान्य बन्दै गए पनि प्याराग्लाइडिङको अभ्यास गर्न रोक लगाइँदा हामीले प्रशिक्षण गर्न पाएनौं, उनले भने। नेपाली टोलीका अर्का सदस्य विजय गौतमले प्रशिक्षणका लागि सराङकोटमा जाँदा सुरक्षाकर्मीले रोक्ने गरेको बताए। आकाशमा यात्रु लिएर जहाज उडिरहेका छन्। सडकमा सार्वजनिक साधन पनि भरिभराउ यात्रु लिएर गुडेका छन्, उनी भन्छन्, तर, आकाशमा एक्लै उडेर प्रशिक्षण गर्दा पनि प्रशासनले रोकेकोमा चित्त दुखेको छ। प्याराग्लाइडिङ खेलमा सोलो (एकल उडान) र टेन्डम (ब्यवसायिक रुपमा यात्रु लिएर) उड्ने गरिन्छ। ब्यवसायिक उडान रोके पनि एक्लै आकाशमा उडेर नियमित प्रशिक्षण गर्न प्रशासनले रोक लगाउन नहुने उनी बताउँछन्। प्याराग्लाइडिङ खेलाडीहरूले आफ्नै मेहनत र आफ्नै खर्चमा किनेको प्याराबाट उडेर रजत पदक जितेका थिए। अहिले पनि सरकारले प्याराग्लाइडिङ खेलका लागि प्रशिक्षकलगायत कुनै पनि सहयोग नगरेको उनीहरू बताउँछन्। नेपाल हवाई खेलकुद संस्थाका पूर्व अध्यक्ष तथा नेपाली टोलीका प्रमुख प्रशिक्षक योगेश भट्टराईले एक्लै प्रशिक्षण लिन खोज्दा प्रशासनले रोक्न नहुने बताउँछन्। नेपाल हवाई खेलकुद संस्थाका अध्यक्ष कृष्ण भण्डारीले लामो समय प्याराग्लाइडिङको उडान नहुँदा थन्किएर रहेका महंगा प्यारा नै कुहिने र मक्किने अवस्था आएको उनले बताए। उनले ब्यावसायिक उडानभन्दा पनि पहिलो चरणमा एकल उडानका लागि जिल्ला प्रशासन कार्यालयसँग अनुमति मागे पनि नदिएको बताए। एक्लै उडान भरेर अभ्यास गर्ने प्याराग्लाइडिङ खेलाडीले पनि उडान अनुमति नपाएको भण्डारीले पुष्टि गरे। पोखरामा प्याराग्लाइडिङ क्षेत्रमा ६० कम्पनीका एक अर्ब बढी लगानी रहेको भण्डारी बताउँछन्। यहाँ ३५० ब्यवसायिक प्यारापाइलटले रोजगारी पाएका छन्। सामान्य अवस्थामा तीन सय ५० पाइलट ब्यस्थ रहन्छन्, उनले भने, यहाँ १५० पाइलट विभिन्न राष्ट्रिय तथा अन्तर्राष्ट्रिय प्रतियोगितामा प्रतिस्पर्धा गर्ने गर्दछन्। अन्तर्राष्ट्रिय प्रतियोगितामा प्रतिस्पर्धा गर्न प्याराग्लाइडिङ खेलाडीको सिभिल र्याङकिङ हुन्छ। त्यस्तो र्याङकिङ व्यक्तिगत र देशको छुट्टाछुट्टै हुने खेलाडी विजय गौतम बताउँछन्। कोरोनाका कारण स्विट्जरल्यान्डमा सम्पन्न अन्तर्राष्ट्रिय प्रतिस्पर्धामा भाग लिन नपाएको उनले बताए। युरोपका विभिन्न देशमा राष्ट्रिय तथा अन्तर्राष्टिय प्याराग्लाइडिङका प्रतिस्पर्धा भइरहे पनि नेपाली प्यारापाइलटले प्रशिक्षण लिन पनि नपाएको उनले बताए। प्याराग्लाइडिङको एकल उडान रोकिए पनि पोखरा रंगशालामा साउन २६ गतेदेखि राष्ट्रिय फुटबल टोलीको प्रशिक्षण भने चलिरहेको छ। सुरुमा ३८ खेलाडीले प्रशिक्षण लिएरहेकोमा पछिल्लो समयमा २८ खेलाडीले प्रशिक्षण गरिरहेको क्षेत्रीय खेलकुद विकास समिति पोखराका कार्यालय प्रमुख लक्ष्मण योगीले जानकारी दिए। यसैगरी पोखरा रंगशालामा हक्की, आर्चरी, टेनिस, क्रिकेटलगायतका खेलको नियमित प्रशिक्षण भइरहेको पनि क्षेत्रीय खेलकुद विकास समितिका कार्यालय प्रमुख योगीले बताए। फुटबल टोलीको प्रशिक्षण अघि काठमाडौंमै पीसीआर परीक्षण गरिएको जानकारी दिए। पछिल्लो समयमा कास्कीमा कोरोना संक्रमण बढेकाले प्रशासनले सवारी साधनमा जोरबिजोर प्रणाली लागु गरेको छ। कास्कीका प्रमुख जिल्ला अधिकारी थानेश्वर गौतमले प्याराग्लाइडिङ खेलाडीले प्रशिक्षण गर्न नपाएको विषयमा थप बुझेर निर्णय गरिने बताए।"
कोभिडका नाममा स्थानीय तहको मनपरी,"काठमाडौं : सिन्धुलीको हरिहरपुरगढी गाउँपालिकाले कोभिडको समयमा २४ हजार थान साबुन खरिद गयो। तीमध्ये पाँच हजार दुई सय ६० वितरण भएको र एक सय ४४ वटा मौज्दात देखियो। तर, चार लाख ९० हजार मूल्यको १८ हजार पाँच सय ९६ थान साबुन गायब छ। महालेखाको ५८ औं प्रतिवेदनअनुसार स्थानीय तहमा कोभिड नियन्त्रण, क्वारेन्टाइन व्यवस्थापन, राहत वितरण र स्वास्थ्य सामग्री खरिदमा मनपरि गरेको पाइएको छ। प्रतिवेदनका अनुसार महोत्तरीको मटवानी नगरपालिकाले क्वारेन्टाइन व्यवस्थापनामा २४ लाख रुपैयाँ खर्च गयो। जसमध्ये १८ लाख ५३ हजारको खरिद आदेश, माग फारम र दाखिला रिपोर्ट नै छैन। झापाको मेचीनगर र अर्जुनधारा नगरपालिकाले कोभिड व्यवस्थापनको बजेटबाट सवारीसाधन मर्मत तथा भाडामा आठ लाख ८ हजार खर्च गरेको पाइएको छ। बाराको निजगढ नगरपालिकाले कोरोना कोषबाट आगलागी र बाढी पीडितका लागि दस लाख ६४ हजार खर्च गरेको छ। डोटीको बडीकेदार गाउँपालिकालगायत ९ स्थानीय तहले कोरोना नियन्त्रणका लागि कोषको परिचालन नगरी अन्य शीर्षकमा विनियोजित बजेटबाट चार करोड ५६ लाख ६५ हजार खर्च गरेका छन्। लुम्बिनी प्रदेशको रुन्तिगढी गाउँपालिकाले कोरोना महामारी रोकथाम तथा उपचारका लागि सोही नामको अर्को कोष खडा गरी १८ लाख ५८ हजार भत्तामा खर्च गरेको छ। जनकपुर नगरपालिकाले खान नमिल्ने चामल राहतमा वितरण गर्न खोज्दा स्थानीयले फिर्ता गरिदिए। तर, बिल भर्पाइमा भने सडेको चामलको तीन लाख ९५ हजार रकम पनि नगरपालिकाको कोषबाट तिरेको उल्लेख छ। महालेखाको प्रतिवेदनअनुसार बिनाकार्ययोजना प्रदेश १ का एक सय ३२ स्थानीय तहले एक अर्ब १४ करोड खर्च गरेका छन्। प्रदेश २ का एक सय ३६ स्थानीय तहले २ अर्ब ३३ करोड, बागमतीका ९८ स्थानीय तहले ९६ करोड ३७ लाख, गण्डकीका ८५ स्थानीय तहमा ६६ करोड ३९ लाख, लुम्बिनीका ९३ स्थानीय तहले १ अर्ब १० करोड, कर्णालीका ४७ स्थानीय तहले ६२ करोड ४० लाख र सुदूरपश्चिममा ७९ स्थानीय तहले ९० करोड बिनाकार्ययोजना खर्च गरेका छन्। यसरी खर्च गर्दा अत्यावश्यक क्षेत्रमा बजेट कम हुने र न्यून खर्च पुग्ने क्षेत्रमा बढी खर्च भई स्रोत र साधनको प्रभावकारी उपयोग नहुने स्थिति सिर्जना हुन्छ, महालेखा प्रतिवेदमा उल्लेख छ। सहिद लखन गाउँपालिका गोरखाले एक हजार ९ सय २१ रुपैयाँमा पीपीई खरिद गरेकोमा देवघाट गाउँपालिका तनहुँले १० हजारमा पीपीई खरिद गरेको पाइएको छ। यस्तै, गोरखाको बारपाक सुली गाउँपालिकाले दुई हजार ९५ को दरले पीपीई खरिद गरेको छ भने तनहुँको ब्यास नगरपालिकाले ६ हजार ८६ का दरले पीपीई खरिद गरेको महालेखाको प्रतिवेदनमा छ। कोरोनाका नाममा विभिन्न स्थानीय तहले उपचारमा संलग्न स्वास्थ्यकर्मीका लागि स्यानिटाइजर, मास्क, पीपीईलगायतका सामग्री सोझै प्रक्रियाबाट खरिद गरेका थिए। खरिदमा एकरूपता छैन। स्याङ्जा गल्याङ नगरपालिकाले ३५ रुपैयाँका दरले खरिद गरेको माक्स वालिङ र गोरखा नगरपालिकाले १० रुपैयाँका दरले खरिद गरेका छन्।"
रैथाने सौन्दर्य खोज्दै कविकलाकार,"काठमाडौं : छिनभरमै सिमसिमे पानीसहित कुहिरोको लुकारीमारी त छिनभरमै खुल्ने चन्द्रागिरिको अलौकिक मुहार। जताततै मनमोहक हरियाली प्रकृति। यति भएपछि के चाहियो र कविकलाकारहरूलाई ! कविहरू सुन्दर प्रकृतिमा विचरण गर्दै कविता सिर्जना गर्न थाले। चित्रकलाकारहरू आँखा अगाडिको मनमोहक सुन्दर प्रकृतिलाई क्यानभासमा उतार्न थाले। त्यसलगत्तै उनीहरूले पूर्व प्रधानमन्त्री केपी शर्मा ओलीलाई साक्षी राखेर आफ्ना चन्द्रागिरि सिर्जना सुनाए, देखाए। यसरी भदौ महिनाको सुरुवातसँगै शुक्रबार चन्द्रागिरि पुगेका करिब दुई दर्जन स्रष्टासर्जकहरू शनिबार मध्यान्हसम्म चन्द्रागिरिको सुन्दर सानिध्यमा रहे। राजनीतिक व्यस्तताका बिच सामाजिक अभियन्ता तथा लेखिका पत्नी राधिका शाक्यका साथमा कविकलाकारहरूका सिर्जना सुन्न तथा हेर्न चन्द्रागिरि पुगेका पूर्वप्रधानमन्त्री केपी शर्मा ओलीको मन पनि कविता नलेखी बसिरहन सकेन। उनले कार्यक्रम स्थलमै बसेर कविता सिर्जना गरेर सुनाएका थिए। इच्छुमतिको किनार, घुमेर भिराडिल घुम्दै आइपुगियो यता रमणीय चन्द्रागिरि हिल, कतै इतिहास, कतै परम्परा गौरव र पौरख यहीँका डाँडाहरूमा सतीदेवी काँधमा बोकेर शोकमग्न शिवजी भौतारिएका थिए यही चन्द्रागिरि हुँदै ३२ सय वर्ष पहिले चित्लाङबाट गोपालीहरू उपत्यका पसेका थिए यहीँबाट पृथ्वीनारायणले जुँगामा ताउ लगाएर सुन्दर काठमाडौंलाई नियालेका थिए त्यहीँ पर फाखेलको धारामा देवकोटाले मानवताको बिगुल फुकेका थिए। यसरी रैथाने कला, संस्कृति, सम्पदा र सभ्यताको खोजी तथा सिर्जनामा तिनको प्रयोगसम्बन्धी अभियान चलाइरहेको जेसुम अभियानले चन्द्रागिरि नगरपालिका१५ वडासँगको सहकार्यमा चन्द्रागिरि हिल्समा आयोजना गरेको भिराडीलचन्द्रागिरि जेसुम उत्सव कविता तथा कलामय बन्यो। नृत्याङ्गना संगीता लामाको मनमोहक स्वागतनृत्यबाट सुरु भएको उक्त उत्सवमा पूर्वप्रधानमन्त्री ओलीसहित प्रगतिशील लेखक संघका अध्यक्ष प्राडा जिवेन्द्रदेव गिरि, वासुदेव अधिकारी, प्राज्ञ लक्ष्मी माली, प्राज्ञ शशी लुमुम्बू, नेपाल टेलिभिजनका महाप्रबन्धक फूलमान बल, अनिता लामा, सुरेश हाचेकाली, स्नेह सायमी, प्रकाश सिलवाल, प्रशान्त डंगोल, गणेश बुढा, श्रुति माली, सगरमाथा आरोही देउराली चाम्लिङलगायतका कविहरूले आआफ्ना सिर्जना बाचन गरेका थिए, कला प्रस्तुत गरेका थिए। श्रुति मालीले त आकर्षक नृत्यसमेत प्रस्तुत गरेकी थिइन्। चित्रकलाकारहरू प्राज्ञ लालकाजी लामा, नेमबहादुर तामाङ, एनबी गुरुङ, दीपेन्द्र बनेपाली, बाबु साइँला, विनिता बुद्धाचार्य, चन्द्रा श्रेष्ठ र रूपा श्रेष्ठले स्थलगत रूपमा सिर्जना गरेका कलाकृति कार्यक्रम हलमै प्रदर्शनी गरिएको थियो। मण्डला थिएटरका कलाकार राजन खतिवडा र सरस्वती चौधरीले चौतारी नाटक प्रस्तुत गरेका थिए। उत्सवका प्रमुख अतिथि पूर्वप्रधानमन्त्री ओलीले कविहरूका काव्यसिर्जना र कलाकारहरूका कलाकृतिको उच्च प्रशंसा गर्दै आफ्ना कविता र कलाकृतिमार्फत सामाजिक रूपान्तरण र मुलुकको समृद्धिका लागि योगदान गर्नु प्रशंसनीय कार्य भएको बताए। उनले अरूका रचना सुनेपछि आफूमा अझ समृद्ध नेपालका लागि आत्मविश्वास बढेको बताउँदै समाज निस्सासिएका बेला आफूलाई सामाजिक र राजनीतिक अभियान सुरु गर्दा सुरुङको पछिल्लो छेउमा पक्कै उज्यालो हुनुपर्छ भन्ने आशा लागेको र अहिले यस अभियानमा धेरै अभियानकर्मी सहभागी भइसकेकामा खुसी लागेको बताए।"
तेस्रो धार एमालेमै,"काठमाडौं : वरिष्ठ नेता माधव नेपालसँग पार्टी विभाजनमा नगएका उनी पक्षधर तेस्रो धार का नेताहरू एमालेमै रहने भएका छन्। १० बँुंदे सहमतिको इमान्दारीपूर्वक कार्यान्वयन गर्ने अध्यक्ष केपी ओलीको प्रतिबद्धता पछि तेस्रो धार का नेताहरू एमालेमै रहने निर्णयमा पुगेका हुन्। १० बुँदे सहमति कार्यान्वयनको समयसीमाको मोडेल बनाउन उपाध्यक्ष भीम रावल, महासचिव ईश्वर पोखरेल र उपमहासचिव विष्णु पौडेललाई जिम्मेवारी तोकिएको छ। पार्टी एकताका पक्षमा उभिएका तेस्रो धारका नेता र ओलीबीच सोमबार छलफल भएको थियो। वरिष्ठ नेता नेपालले नेकपा (एकीकृत समाजवादी) पार्टी निर्माण प्रक्रिया अघि बढाएपछि उनी पक्षधर नेताहरूले तेस्रो धार का रूपमा आफूहरूलाई उभ्याएका थिए। अध्यक्ष ओली र तेस्रो धारका नेताबीचको छलफलले १० बुँदे सहमतिलाई इमान्दारीपूर्वक समयसीमा सहित कार्यान्वयन गर्ने, मंगलबार बस्ने स्थायी समिति बैठकमा सहभागी हुने र विभाजनमा गएका नेता नेपाललाई पार्टी एकताका लागि आह्वान गर्ने सहमति जुटेको नेताहरूले बताए। सर्वोच्चको फैसलाअनुसार एमाले बिउँतिएपछि पहिलो पटक तेस्रोधारका मध्यमार्गी नेता बैठकमा जाने निर्णयमा पुगेका हुन्। मध्यमार्गी नेताको सहमतिमा नै मंगलबार स्थायी समितिको बैठक बोलाइएको छ। माधवकुमार नेपाल र मुकुन्द न्यौपानेबाहेक सबै स्थायी समिति सदस्य बैठकमा उपस्थित हुने एमालेले जनाएको छ। नवौं महाधिवेशनबाट निर्वाचित २६ सदस्यीय स्थायी कमिटी छ। २०७७ फागुन २३ मा एमाले बिउँतिएपछि नेपाल पक्षधर स्थायी समिति सदस्य कुनै पनि बैठकमा उपस्थित भएका थिएनन्। झलनाथ खनाल उपचारको लागि दिल्लीमा छन्। उपाध्यक्ष वामदेव गौतम फाटफुट बैठकमा जाने गरेका छन्। अध्यक्ष ओली र महासचिव ईश्वर पोखरेलसँग उपाध्यक्षत्रय अष्टलक्ष्मी शाक्य, युवराज ज्ञवाली र भीम रावल, उपमहासचिव घनश्याम भुसाल, सचिवहरू गोकर्ण विष्ट, योगेश भट्टराई, भीम आचार्य तथा स्थायी समिति सदस्य सुरेन्द्र पाण्डे र रघुजी पन्तले सोमबार लामो छलफल गरेका थिए। छलफलमा सचिव प्रदीप ज्ञवाली पनि सहभागी थिए। एमाले एकता जोगाउन लामो समयदेखि क्रियाशील रहेका दोस्रो तहका नेतासँग अध्यक्ष ओलीले १० बुँदे कार्यान्वयन गरी पार्टी एकताबद्ध बनाउन आफू इमान्दार रहने विश्वास दिलाएका थिए। माधव पक्षबाट पार्टी विवाद समाधानका लागि गठित कार्यदलमा रहेका र स्थायी समिति सदस्यसँग पछिल्लो समयमा तेस्रो धारका रूपमा आएको यो समूहमा ५७ केन्द्रीय सदस्य र सांसद छन्। हामीले एमाले जोगाउन अध्यक्षको ध्यानाकर्षण गरायौं, अध्यक्षले सकारात्मक रूपमा लिनुभयो, सचिव योगेश भट्टराईले भने, पार्टीमा सबैलाई समान व्यवहार गर्ने, पुराना सबै जिम्मेवारी दिनेमा प्रतिबद्धता जनाउनुभयो। १० बुँदे सहमति कार्यान्वयन प्रक्रिया अगाडि बढाउन स्थायी कमिटीको बैठकले ठोस मोडालिटी बनाउने पार्टी सचिव भट्टराईले बताए। २०७५ जेठ २ अघिकै अवस्थामा सबै तह केन्द्र, प्रदेश, जिल्ला, स्थानीय तह, वडासम्म नै क्रियाशील हुनेछन्। स्थायी कमिटीले तिथि मिति सहितको कार्ययोजना अगाडि सार्छ र केन्द्रीय कमिटीले थप परिस्कृत गरेर त्यसलाई कार्यान्वयनमा लैजान्छ,, उनले भने। स्थायी कमिटी बैठकले केन्द्रीय कमिटीको बैठक पनि बोलाउने छ। सचिव भट्टराईले २०७५ जेठ २ मा नेताहरूको जुन जिम्मेवारी थियो, यथावत रहने सहमति भएको बताए। निर्वाचन आयोगमा नेपाल नेतृत्वको नेकपा (एकीकृत समाजवादी) पार्टी दर्ताका लागि निवेदन परिसकेको छ। आयोगले सनाखतका लागि बुधबार केन्द्रीय सदस्यहरूलाई बोलाइसकेको छ। यो प्रक्रिया रोक्न अन्तिम पहलकदमीमा तेस्रोधार नेता लागेका छन्। नयाँ दल दर्ताको प्रक्रिया रोकेमा माधव नेपालसहित १४ जना सांसदमाथि कारबाही फिर्ता गराउन अध्यक्ष ओलीलाई उनीहरूले सहमत गराएका छन्। नेपाल पक्ष चन्द्रागिरि हिल्समा नेपाल पक्षले आफ्ना केन्द्रीय सदस्यहरूलाई सोमबार साँझ चन्द्रागिरि हिल्समा लगेको छ। आफ्ना केन्द्रीय सदस्यमाथि संस्थापन र तेस्रोधार नेताको प्रभाव र प्रलोभन पर्न सक्ने देखेर चन्द्रागिरि लगेको आरोप छ। केन्द्रीय सदस्यहरूलाई बुधबार हिल्सबाट सिधै निर्वाचन आयोगमा सनाखतमा ल्याउने उनीहरूको योजना छ। चन्द्रगिरिमा लगिएका नेता र सांसदलाई सम्बोधन गर्दै माधव नेपालले नयाँ पार्टी गठन गरे पनि एकताको प्रक्रिया खुला रहने बताए। उनले दोस्रो तहका नेताहरू ओलीको पाउमा लम्पसार परेको आरोप लगाए। चन्द्रगिरि हिल्समा एमालेका ६० जना केन्द्रीय सदस्य र २६ जना सांसद सहभागी भएको उनीहरूको दाबी छ। नेपालको राष्ट्रपतिसँग भेटवार्ता नयाँ पार्टी दर्तामा लागेका माधवकुमार नेपाल र राष्ट्रपति विद्यादेवी भण्डारीबीच भेटवार्ता भएको छ। नेपालले राष्ट्रपति समक्ष आफू १४ जना प्रतिनिधिसभा सदस्य माथि ओलीले गरेको कारबाही फिर्ता गराउन आग्रह गरेको र राष्ट्रपति भण्डारीले एमाले नफुटाउन नेपाललाई आग्रह गरेको स्रोतले बताएको छ।"
विश्वभरि पढिँदैछिन् नेपाली चेली,"काठमाडौं : गोरखा ताक्लुङका रूपबहादुर परियार लुगा सिलाउँदै घरघर डुल्थे। विष्ट (त्यतिबेलाका कथित उपल्लो जातिलाई व्यक्त गरिने शब्द) कहाँ विभिन्न रंगका पोसाक बनाउँदा निस्किएका टुक्रा बटुल्थे। तिनै धरा जोडेर छोरीहरूका लागि फ्रक बनाइदिन्थे। रूपबहादुरका ११ सन्तान (१० छोरी, १ छोरा) मध्ये पाँचौं अर्थात् ठाइँली विष्णुमाया कक्षा ५ मा पढ्दा स्कुलले डेस तोक्यो। छात्रले आकाशे नीलो सर्ट र छात्राले गाढा नीलो फ्रक लगाउनै पर्ने। रूपबहादुरको व्यस्तता बढ्यो। धेरै लुगा धपेडीमा सिलाउनुपर्यो। कसैका नेपाली, कसैका चाइनिज, कसैका इन्डियन कपडा थिए। सबैका टुक्रा जोडेर विष्णुमायाको फ्रक बनेको थियो। एक सातासम्म त न सिउनी देखियो, न त फरक रंग नै। तर, जब शनिबार आमाले धोइदिइन्, रंग गएर भिन्दाभिन्दै कपडा छुट्टियो। टाटेपांग्रे बन्यो उनको फ्रक। स्कुलमा सबैले त्यसको नामै राखिदिए, नौरंगी फ्रक। उनी त्यही नौरंगी फ्रकमा फुरुक्क हुँदै स्कुल पुग्थिन्। त्यसलाई औंल्याउँदै साथीसंगीले नौरंगे भन्थे। खिसी ट्युरी र घोचपेच गर्थे। ती सबै सहेर शिक्षाको उज्यालो घाम तापिरहे विष्णुमाया दिदीबहिनीले। एकातिर चरम गरिबी, अर्कातिर दलित हुनुको दोहोरो पीडामा थिए उनीहरू। स्कुलबाट घर फिर्दा वा घरबाट स्कुल जाँदा बाटामा कथित उपल्ला जातिका घर थिए। तिर्खा लाग्थ्यो। पानी खान माग्दा उनीहरूलाई परैबाट हातमा खन्याइदिन्थे। दुई हातको अञ्जुलीमा अडिएको पानीले तिर्खा मेट्नु विवशता थियो। साथीहरूलाई भने गिलास वा अंखोरामा खाने अवसर मिल्थ्यो। बाल मस्तिष्कमा यसको नमीठो छाप बस्थ्यो। जातीय विभेदको क्रूर अमानवीयता उनीहरूले भोगे पनि बुझेका थिएनन्। बुवाआमालाई सोध्थे। उत्तर आउँथ्यो, हामीलाई अरूले पानी नचल्ने जात भन्छन्। त्यही भएर भाँडा छुन नदिएका हुन्। नेपाली समाजले अछूत बनाएकी तिनै विष्णुमाया परियारको संघर्षपूर्ण सफलता अब विश्वभरका विद्यार्थीले कक्षामा पढ्ने भएका छन्। अमेरिकाको उत्कृष्ट तीनमध्येको शैक्षिक प्रकाशन संस्था म्याकग्र हिलले हालै प्रकाशन गरेको पाठ्यपुस्तक दि राइटर्स माइन्डसेट मा उनको जीवनकथा एउटा पाठ बनेको छ। म्याकग्र हिलका लागि लिसा होइफनरले ६९२ पृष्ठको उक्त पुस्तक लेखेकी हुन्। त्यसको पृष्ठ ५९१ देखि ५९४ मा विष्णुमाया समेटिएकी छन्। त्यसको शीर्षक छ, पिस कर्पस् इन्फ्लुअन्स चेन्ज्ड माई लाइफ। म्याकग्र हिल प्रकाशन सन् १८८८ मा जेम्स एच म्याकग्र र जोन ए हिलले स्थापना गरेका थिए। यसका पाठ्यपुस्तकहरू अमेरिकामा मात्र होइन, विश्वका सयभन्दा बढी मुलुकका हाईस्कुल, कलेज र विश्वविद्यालयमा पढाइन्छन्। सन् २०२० को तथ्यांकअनुसार यो पब्लिकेसनका पाठ्यपुस्तक किन्ने ४३ लाखभन्दा बढी विद्यालय, विश्वविद्यालय, विद्यार्थी र शिक्षकप्राध्यापक छन्। एघार सयभन्दा बढी शिक्षण संस्थाहरू यसका विशेष प्रयोगकर्ता छन्। यो यति ठूलो संस्था हो कि, जसमा ५ हजार ८ सयभन्दा बढी कर्मचारी छन्। दि राइटर्स माइन्डसेट को मूल्य ८६६७ अमेरिकी डलर छ। डिजिटल कपी भने ४५ डलरबाट उपलब्ध हुन थाल्छ। यो पाठ्यपुस्तकमा विश्व चर्चित ५२ व्यक्तित्वको आलेख र जीवन कहानी समावेश छ। विष्णुमायाको अनुभूति पर्सनल ग्रोथ खण्डमा राखिएको छ। दुर्गम जिल्लाको गरिब दलित परिवारबाट विश्व विख्यात बनेकी विष्णुमायाकोे जीवनकथा धेरैका लागि प्रेरणादायी ऊर्जा बन्नेछ। अन्न ज्यालामा घरघर लुगा सिलाउँदै पुग्ने बाबुको पेसा थियो। आमा कनमाया बालबच्चा धान्नै हम्मे पर्ने हालतमा थिइन्। छाक टार्न सधैं धौधौ थियो। तैपनि बुवा आमा शिक्षा भनेपछि मरिमेट्नुहुन्थ्यो। स्कुलको शुल्क तिर्न नसक्दा वा कथित उपल्ला जातिले दुव्र्यवहार गर्दा पनि उहाँहरू सहेर पढ्न सल्लाह दिनुहुन्थ्यो, उनी ती दिन सम्झन्छिन्, त्यही सहनशीलता सफलताको द्योतक हो। यसको श्रेय बुवाआमालाई जान्छ। गोरखाको उनी पढ्ने स्कुलमा पिस कर्पका जोन बुकरमान एक शिक्षक थिए। सन् १९९० मा उनको अवधि सकियो। त्यतिबेला उनी ९ मा पढ्थिन्। पढाइमा अब्बल भएकाले जोनले उनलाई खुबै माया गर्थे। तिमीले एसएलसी पास गर्यौं भने म उच्च शिक्षामा कुनै न कुनै ढंगले अवश्य सहयोग गर्नेछु, विष्णुलाई यति आश्वासन दिएर उनी अमेरिका फर्किए। सन् १९९२ मा उनले एसएलसी सकिन्। हुलाकमार्फत् आफ्नो सफलताको सन्देश जोनसम्म पुर्याइन्। जोनले खबर पठाए, काठमान्डु गएर पढ्न थाल्नू, म पैसा पठाउँला। त्यही भरोसामा उनी गोरखाबाट काठमाडौं आइन्। आफन्तकहाँ बस्न बुवाआमाले भन्नुभएको थियो। उहाँहरूको बिजोग देखेर आफैं केही गर्ने अठोटसाथ म निस्किएँ, उनले भनिन्, केही दिन होटलमा भाँडा माझेँ। गार्मेन्टमा काम गरेँ। गार्मेन्टको चिसो भुइँमा कति रात गुजारें। जोनले पठाएको आश्वासन मात्र आयो, पैसा आएन। अन्ततः मुखै खोलेर भन्ने हिम्मत बटुलिन्। एउटा पीसीओमा गएर अमेरिकामा फोन गरिन्। कुरो त अर्कै रहेछ। पठाएको पैसा अर्कैले झ्वाम पारिरहेको रहेछ। जब त्यो थाहा भयो, जोनले अर्का साथी पामसँग सम्पर्क गराए। पाम युनिभर्सिटी अफ विस्कन्सिनका तर्फबाट काठमाडौंमा बसेर दूर शिक्षा पढाउँथे। उनीहरू दुवै जना मिलेर विष्णुमायालाई ७ सय अमेरिकी डलरको छात्रवृत्ति दिए। त्यो मेरा लागि यति ठूलो भयो कि, त्यतिन्जेलका सबै खर्च जोड्दा पनि शायद मैले त्यत्रो रकम देखेकी थिइनँ होला, उनले भनेकी छन्, यसले मलाई उच्च शिक्षामा सहयोग मात्र पुर्याएन, आत्मविश्वास बढाउनसमेत मद्दत गर्यो। आईए सकिन्। बीए सक्ने तरखरमा थिइन्, साथीकी आमा इभा कासेल काठमाडौं आइन्। त्यसले उनको जीवनमा भाग्यको नयाँ घुम्ती ल्याइदियो। छोरी, तिमी मसँग अमेरिका जान्छ्यौ पढ्न ? इभाले प्रस्ताव राखिन्। ओहो, विष्णुमायाले भनिन्, पाए त जाने थिएँ। सन् १९९९ मा अमेरिका पुगिन् उनी। एक वर्ष अंग्रेजी भाषा सिकिन्। अर्को वर्ष पाइन म्यानर कलेजले पूर्ण छात्रवृत्ति दियो। त्यहाँको पढाइमा उनी सर्वोत्कृष्ट भइन्। कलेजको प्रेसिडेन्ट कप अवार्ड जितिन्। उनले पाइन म्यानर कलेजबाटै सन् २००४ सोसल एन्ड पोलिटिकल सिस्टममा ब्याच्लर्स डिग्री गरिन्। र, बोस्टनको क्लार्क युनिर्भसिटीबाट छात्रवृत्तिमा स्नातकोत्तर तहसम्मको पढाइ पूरा गरिन्। विष्णुमाया अमेरिकाको न्युजर्सीमा बस्छिन्। घरेलु हिंसाविरुद्ध आउटरिच कोअर्डिनेटरका रूपमा कार्यरत छिन्। उनी अमेरिकाको जर्सी सिटीको रोजगारी र तालिम समितिमा सदस्य छिन्। यसअघि उनले न्युजर्सीका मेयरको सल्लाहकार समितिमा रहेर काम गरेकी थिइन्। उनले सन् १९९८ मा एसोसिएसन अफ दलित वोमिन्स एड्भान्समेन्ट अफ नेपाल (एड्वान) नामक गैरसरकारी संस्था खोलिन्। यस संस्थाले वित्तीय स्वयत्ततामार्फत महिलालाई र शिक्षाका माध्यमबाट बालबालिकालाई सशक्तीकरण गर्छ। एड्वानले हालसम्म ५० हजारभन्दा बढी नेपाली महिला र बालबालिकालाई सहयोग गरिसकेको छ। उनका संघर्षशील सत्कार्यको सम्मानस्वरूप सन् २००६ मा संयुक्त राष्ट्रसंघले ५ हजार डलरसहित ह्युमन राइट्स अवार्ड प्रदान गरेको थियो। सन् २००७ मा वल्र्ड बैंकको ११ हजार डलर राशिको अवार्ड पनि उनले पाएकी थिइन्। त्यति मात्र होइन, सेप्टेम्बर २७, २०१५ मा अमेरिकाको केन्टुकी लुइजभिल नगरले डा विष्णुमाया परियार डे का रूपमा भव्यतासाथ मनायो। यस्तो सम्मान पाउने कमै नेपाली हुन्छन्। संघर्ष, सफलता, मानव सेवा विष्णुमायाका परिचायक हुन्। उनका उल्लेख्य कार्यको सम्मानमा उनैले पढेको पाइन म्यानर कलेजले सन् २०१३ मा अनररी डक्टरेड (वियोन्ड दि पीएचडी) ले उपाधि प्रदान गरेको थियो। त्यसयता उनले आफ्नो नामअघि डाक्टरसमेत थपेकी छन्। उनी जहाँसुकै भन्ने गर्छिन्, नोथिङ इज इम्पोसिबल अर्थात् असम्भव भन्ने केही छैन। उनले चढेका सफलताका सिँढी गन्दा वास्तवमा होजस्तो लाग्छ प्रतिबद्ध भएर लाग्ने हो भने असम्भव भन्ने केही हुन्न रहेछ। त्यसको उत्तर स्वयं डा विष्णुमाया हुन्।"
जता पनि ठिक्क,"तत्कालीन नेकपामा वामदेव यस्तो अवस्थामा थिए, उनी जता पल्टे, त्यतै सचिवालयको बहुमत पुग्थ्यो घटना १ विभाजनको झन्डै चार वर्षपछि २०५८ सालमा तत्कालीन एमाले र मालेबीच पार्टी एकता भयो। योगेश भट्टराई, रवीन्द्र अधिकारी, ठाकुर गैरे, रामकुमारी झाँक्री लगायतका पूर्वमालेका युवा नेताहरू आफ्ना नेता वामदेव गौतम भेट्न उनकै निवास पुगे। एकीकृत पार्टीमा पूर्वमालेको उपस्थिति कमजोर हुने र कसरी अघि बढ्ने भनेर उनीहरू वामदेवलाई भेट्न पुगेका थिए। मैले छोडेपछि पार्टीमा माधव नेपाल निकै कमजोर भइसकेका रहेछन, म चाँही केपी ओलीतिर लागें, तपाईंंहरू जता सजिलो हुन्छ, त्यतै लाग्नुहोला, उनको जवाफ थियो। होइन, जता लाग्ने हो, सबै एकै ठाउँ लागौं न, तपाईंले संरक्षण गर्नुपर्यो भनेर हामीले त्यस दिन गौतमलाई निकै सम्झायौं त्यस दिनको स्मरण गर्दै एक नेताले सुनाए, तर उहाँ (वामदेव) मान्नु भएन। परिणामतः वामदेव ओलीतिर, युवा नेताहरू माधव नेपाल, झलनाथ खनालतिर लागे। घटना २ २०७६ जेठमा (नेकपा) अध्यक्ष केपी ओलीलाई प्रधानमन्त्री र पार्टी अध्यक्ष दुवै पदबाट हटाउने कि नहटाउने भन्नेमा पार्टीभित्र तीव्र विवाद चल्यो। सुरुमा ओलीलाई दुवै पद छोड्न चेतावनी दिएका गौतमले अन्तिममा सचिवालय बैठकमा ओलीलाई नै साथ दिने जनाउ दिए। पूर्वमालेसम्वद्ध युवा नेताहरू पुनः गौतमलाई भेट्न उनकै निवास पुगे। ठाकुर गैरे, रामकुमारी झाँक्री, दिपकप्रकाश भट्ट लगायतका नेताले ओलीको साथ छोडेर प्रचण्डमाधव नेपाललाई साथ दिन वामदेवसँग आग्रह गरे। उनले त्यस दिन पनि युवा नेताहरूको भावनाविपरीत ओलीलाई नै साथ दिने अडान राखे। तपाईंहरू जता लाग्नुहोस् मलाई मतलब छैन। म चाँही ओलीलाई नै साथ दिन्छु, गौतमले अडान राखे। भैंसेपाटीमा भएको त्यस दिनको भेटमा वामदेव र पूर्वमालेका युवा नेताबीच निकै चर्काचर्की परेको थियो। गौतम ओलीतिर लागे, फेरि पूर्वमाले पक्षधर नेताहरू प्रचण्ड, नेपाल पक्षतिरै लागे। घटना ३ एमालेभित्र विवाद बढ्दै गएपछि वरिष्ठ नेता माधव नेपालले कसरी अघि बढ्ने भन्नेमा पार्टीका नेता, कार्यकर्ता र शुभचिन्तकसँग असार साउनमा बाक्लै भेटघाट र परामर्श गरे। त्यही बेला कोटेश्वर पुगे, गौतम। म ओलीतिर लागेर डुबें, अब तपाईं नलाग्नु होला, त्यस दिन नेता नेपालसँग वामदेवले भनेका थिए, तपाईं नयाँ पार्टी बनाउनुहोस्। म आउँछु। ओलीतिर लागेर केही हुँदैन। नेता नेपालले नयाँ पार्टी गठनका लागि निर्वाचन आयोगमा निवेदन दिएपछि गौतमले आफू पक्षधर एकता अभियानका नेताहरूसँगको भर्चुअल मिटिङमा अब आफू नेपालको पक्षमा लाग्ने घोषणा गरे। भदौ ६ मा सचिवालयका तर्फबाट वक्तव्य निकाल्न लगाएर गौतमले आफू पूर्वएमालेमै रहेको घोषणा गरे। वामदेवले शक्तिशाली दुईतिहाइको सरकारमा बञ्चरोले पहिलो चोट हिर्काए। त्यो भीमकाय रूख पनि ढल्न सक्छ भनेर राष्ट्रियअन्तर्राष्ट्रिय समुदायलाई देखाइदिए। सर्वोच्चको फैसलाले नेकपा दुई चिरा परेपछि वामदेव दुवैतिर लागेनन्। उनले पार्टी एकता अभियान सुरु गर्ने घोषणा गरे। तर एकताका नाममा छुट्टै पार्टीको अभ्यास गरे। उनको अभियानले एकताका पक्षमा न त ठोस प्रयास गरेको देखियो, न त अभियानको सार्थकता नै पुष्टि भयो। नेकपा मात्र होइन, एमाले नै दुई चिरा पर्दा पनि वामदेव फट्के किनाराका साक्षी बसे। पार्टी अध्यक्ष ओली र नेता नेपालबीच सहमति गराउनेतिर वामदेवको भूमिका खासै देखिएन। झन्डै दुईतिहाईको नेकपामा विवादको बिउ रोप्ने र फाटो ल्याउने काममा अग्रसर भएको आरोप वामदेवमाथि छ। पूर्व मालेसम्वद्ध रामकुमारी झाँक्री लगायतका कतिपय युवा नेताले मुखै फोरेर वामदेवलाई यो आरोप लगाइसकेका छन। जतिबेला झन्डै दुईतिहाई बहुमतप्राप्त भीमकाय नेकपामा सत्ता परिवर्तन वा पार्टी विभाजनको कल्पनासम्म कसैले गरेको थिएन। त्यही बेला वामदेवकै कारण पार्टीमा विवादको बिउ रोपिएको थियो। संसदीय निर्वाचनमा पराजित भएका वामदेवले उपनिर्वाचन गरेर आफू संसद्मा आउनुपर्ने कार्ड फ्याँके। त्यो बेला प्रधानमन्त्री एवं पार्टी अध्यक्ष ओलीलाई जानकारीसम्म नदिई काठमाडौं ६ बाट निर्वाचित रामवीर मानन्धरलाई राजीनामा गर्न लगाई आफू उपनिर्वाचनबाट प्रतिनिधिसभामा आउने घोषणा नै गरे। वामदेवले काठमाडौं, डोल्पा लगायतका क्षेत्रमा उपनिर्वाचन गर्न र आफू जसरी पनि प्रतिनिधिसभामा आउनैपर्ने भन्दै पार्टीमा प्रस्ताव राखिरहे। राष्ट्रियअन्तर्राष्ट्रिय मौसमी राजनीति वा पार्टीका नेताहरूको उक्साहट वा गुटगत स्वार्थ जे भए पनि वामदेवले ओली नेतृत्वको सरकार ढल्न सक्ने र अरू कोही पनि प्रधानमन्त्री हुन सक्ने विषयलाई जबर्जस्त पार्टी र राष्ट्रिय राजनीतिमा प्रवेश गराए। वामदेवले भीमकाय र शक्तिशाली दुईतिहाईको सरकारमा बञ्चरोले पहिलो चोट हिर्काए। उनले भने, यो भीमकाय रुख पनि ढल्न सक्छ र यसको निशाना यहाँ छ। उनको निशानापछि त्यो भीमकाय रुखमा कसैले नंग्राले खोस्रे होलान्, कसैले घरेलु हँसियाले प्रहार गरे होलान्, कोही राति लुकेर रुख उखेल्न लागे होलान्, कोही विदेशी आरा लिएर जरा काट्न थाले होलान्। त्यो भीमकाय नेकपारूपी सत्ताको विकल्प हुन सक्ने सन्देश वामदेवले नै दिएका थिए। नेकपाका अर्का अध्यक्ष पुष्पकमल दाहालले सरकारमा आधा आधा कार्यकालको लिखित सहमति सार्वजनिक गर्नुअघि नै वामदेवले ओली सरकार विकल्पको खोजी गर्दै प्रधानमन्त्रीको सपना र आकांक्षा सार्वजनिक गरिसकेका थिए। त्यतिबेला प्रतिनिधिसभामा उनले जोड गर्नुको पछाडि सांसद पदको मात्र मोह थिएन भन्नेमा अध्यक्ष ओली सचेत थिए। वामदेवले राष्ट्रियसभाको सांसद पनि प्रधानमन्त्री बन्न पाउनुपर्छ भनेर संविधान संशोधनको लबिङ गर्नु ओली सरकार ढाल्ने भित्रि लक्ष्य थियो भन्नेमा शंका थिएन। नेताहरूका अनुसार नेकपामा ओलीको राजीनामा माग्ने पहिलो व्यक्ति पनि वामदेव नै थिए। तत्कालीन नेकपामा उनी यस्तो अवस्थामा थिए, उनी जता पल्टे, त्यतै सचिवालयको बहुमत पुग्थ्यो। ओलीबाट केही प्राप्ति गर्नुछ भने उनीप्रचण्ड र नेपाललाई उचाल्थे। जब प्रचण्ड रनेपालले वामदेवको विषयमा अडान राख्थे, तब उनी ओलीको पक्षमा उभिन्थे। तत्कालीन नेकपा सचिवालयका एक सदस्य भन्छन्, वामदेवले सुरुदेखि नै ओलीलाई साथ दिएको भए, पार्टीमा लफडा हुने थिएन। दुईतिहाईको नेकपा सग्लै रहने सम्भावना रहन्थ्यो। अर्कोतिर, वामदेवले सुरुदेखि नै प्रचण्ड र नेपाललाई साथ दिएको भए, नेताबीच त्यति साह्रो इगो बढ्ने थिएन, अर्कै ढंगले पार्टी अघि बढ्ने सम्भावना पनि उत्तिकै थियो। २०७६ जेठको तिब्र विवादमा वामदेवले नै ओलीलाई पार्टी अध्यक्ष र प्रधानमन्त्री दुवै पद छोड्न कडिकडाउ नै गरेका थिए। तर जब दाहाल र नेपाल सचिवालयबाट ओलीको राजीनामा माग्ने तयारीमा जुटे। मुख्य प्रस्तावक वामदेवले बोली फेरे। उनी ओली पक्षमा उभिए। त्यतिबेला ओलीको रिसले वामदेव उनको राजीनामा माग्थे। तर, दाहाल र नेपालसँग वामदेवलाई दिने केही हुँदैनथ्यो। अनि, केही नपाइनेको पछि किन लाग्नु भन्दै गौतम फेरि ओलीकै पछि लाग्थे। गौतमको त्यही शैलीका कारण उनकै लागि पार्टीको विधान संशोधन गरीपार्टी उपाध्यक्ष पद सिर्जना गरियो। प्रतिनिधिसभा चुनाव हारे पनि उनलाई राष्ट्रियसभामा ल्याइयो। अध्यक्ष ओलीले वामदेवलाई पार्टीको संगठन विभाग र किसान महासंघको प्रमुख बनाए। नेकपाबाट एमाले र माओवादी अलग अलग पार्टी भएपछि पनि एमालेभित्रको विवाद साम्य हुन सकेन। अध्यक्ष ओली र नेपालबीच द्वन्द्व बढेका बेला पानी छम्किने भूमिका वामदेवबाट नभएको कार्यकर्ताको गुनासो छ। वामदेव जति हक्की, निडर र निर्भयी छन्, त्यत्ति नै सम्झौतावादी, सहयोगी र रियाक्टिभ पनि छन्। २०५४ सालमा पार्टी विभाजन गरेको आरोपमा तत्कालीन एमालेमा छोइछिटोको व्यवहार सहन बाध्य गौतमले महत्त्वपूर्ण क्षणमा भने आफू निर्णायक शक्तिको रूपमा प्रस्तुत गरे। २०६५ सालमा झलनाथ खनाललाई पार्टी अध्यक्ष र २०६७ मा झलनाथलाई प्रधानमन्त्री बनाउन गौतमले महत्त्वपूर्ण र निर्णायक भूमिका निर्वाह गरेका थिए। तर झलनाथले आफ्नो योगदान बिर्सेको भन्दै त्यसपछि गौतमले तत्कालीन एमालेमा केपी ओलीसँग गठबन्धन गरे। २०७० मा गौतमकै सहयोगमा ओली संसदीय दलको नेता र २०७१ मा गौतमकै सहयोगमा पार्टी अध्यक्ष बने। तर आफ्नो योगदान र भूमिकालाई नेताहरूले बेवास्ता गरेको भन्दै वामदेवले पछिल्ला दिनमा ढुक्कले कसैलाई पनि साथ नदिने गरेको उनि निकट नेताहरू बताउँछन्। एमालेभित्र ओली र नेपालले अलग अलग चुलो बाल्ने तयारी गरेपछि वामदेव त्यस्ता पात्र थिए, जसले दुवैलाई एकताका लागि दवाब दिन सक्थे। ओलीतिर जाँदा उतै ठिक्क, नेपालतिर जाँदा उतै ठिक्क हुने उनको स्वभाव र बानीले एकताका पक्षमा खासै योगदान नपुगेको नेताहरूको गुनासो छ। उल्टै, वामदेवले वरिष्ठ नेता नेपाललाई भेटेर कुनै हालतमा पनि ओलीसँग पार्टी एकता नगर्न र आफू पनि ओलीसँग नजाने विश्वास दिलाएका थिए। ओलीलाई विश्वास गर्नु मेरो गल्ती हो। तपाईंले पार्टी फुटाउनु भयो भने तपाईंसँगै हुनेछु, भन्दै वामदेवले वरिष्ठ नेता नेपाललाई वचन दिएको स्रोतको भनाइ छ। आफू पक्षधर केही सांसदलाई नेपाल क्याम्पमा प्रवेश गराएर कांग्रेस सभापति शेरबहादुर देउवाका पक्षमा मतदान पनि गर्न लगाए। तर आफू भने अध्यक्ष ओलीले राख्ने बैठकमा सहभागी भइरहे। वामदेवले न ओली छोड्न सके, न त नेपाललाई दिएको वचन नै पूरा गरे। नेता नेपालले नयाँ पार्टी गठन गरेपछि वामदेवले आफू त्यसमा उभिने भन्दै आफूपक्षधरको भर्चुअल बैठकमा घोषणा पनि गरे। खै, किन हो कुन्नि फेरि भदौ ६ मा सचिवालयका तर्फबाट वक्तव्य निकाल्न लगाएर आफू एमालेमै रहेको घोषणा गर्न लगाए। ओलीतिर जाँदा ओलीलाई ठिक्क पार्ने, नेपालतिर जाँदा नेपालकै पक्षमा बचन दिने वामदेवको चरित्र देखेर उनी निकट नेताहरू भन्छन्, वामदेवका दुःख पनि।"
"छुट्टिएका नेता, जोडिएका प्रश्न","केवल नयाँ पार्टी र नयाँ नेताहरूको निर्माण मात्र होइन, नयाँ नेपालको निर्माण गर्न सक्नुपर्छ प्रतिपक्षमा रहँदासम्म अध्यादेशको निरन्तर कटाक्ष गर्ने वर्तमान सरकारले जारी गरेको नियोजित अध्यादेशलाई टेकेर वर्तमान दलहरू फूट्ने क्रम जारी छ। यसले देशलाई कति आत्मघाती परिस्थितिमा पुर्याउँछ भन्ने कुरा भविष्यले देखाउला। हुन त वर्तमान प्रधानमन्त्रीबाट बेथितिका बाक्लै फेहिरस्त विगतमा समेत नदेखिएका होइनन्। प्रधानमन्त्रीका रूपमा पहिलो सत्तारोहणदेखि नै सामान्य र स्वाभाविकभन्दा अस्वाभाविक पक्षहरूलाई टेकेर सत्ता अभ्यास गरेका कुरामाथि पार्टीभित्र अनि बाहिरसमेत कडा आलोचना भएको देखिन्छ। संविधानसभाबाट ९० प्रतिशत सभासदको हस्ताक्षरमा प्रमाणीकरण भएको संविधानलाई खाली सत्ताकै लागि संशोधनको अभ्यास गरेको भन्नेहरू पनि छन्। पजेरो, सुत्केरी भत्ता, सांसद खरिदबिक्री, सांसद पेन्सन अनि सुरासुन्दरी काण्डजस्ता विषयमा आरोपित गर्नेसमेत छन्। बेलाबखत जम्बो मन्त्रिपरिषद् बनाएको, प्रजातन्त्रलाई दरबारमा बुझाएको अनि दरबारले समेत असक्षम भनेको भनेर हाँसीमजाक पनि गर्छन्। चार वर्ष पहिले प्रहरी महानिरीक्षक काण्ड अनि प्रधानन्याधीशविरुद्घ महाअभियोगका विषयले समेत विवाद जन्माएको थियो। अहिलेको प्रधानमन्त्रीत्वमा यसरी लागेका तमाम संवेदनशील आरोपका खिलापमा काम गरेर देखाउने मौका बाबजुद सत्ताको सोच फेरि पनि राजनीतिलाई गिजोल्याउने सम्भावना देखिन्छ। प्राचीन दार्शनिक कौटिल्यले विज्ञानिक रानी भनेर व्याख्या गरेको राजनीतिलाई आमनागरिकले बुझेको फोहोरी खेलको उपमा नजिक लगिँदैछ। संसद्को सबैभन्दा ठूलो दल एमाले अनि राजनीतिमा उदीयमान नयाँ दल राजपा विभाजनको शिकार भएका छन्। अरूको विभाजनमा सहज बनाउन ल्याइएको प्रावधानले भोलि आफ्नै दलमाथि सोही प्रकारको आपत्ति नआउला भन्ने छैन। जसले जसलाई भत्काउने उद्देश्य राखेर ल्याए पनि दलहरूको विभाजन राजनीति शास्त्रका विद्यार्थी तथा जानकारलाई कहिल्यै सुखद् समचारचाहिँ होइन। यसले लोकतन्त्रलाई कमजोर बनाउँछ, दलीय अनुशासन तथा संसदीय राजनीतिको मूल्य तथा मान्यतामाथि निर्मम प्रहार गर्छ। कम्तिमा १० वर्षभित्र औसत आय पाँच हजार डलर र औसत आयु ८० वर्ष बनोस्। रोजगारी प्रत्याभूति होस्, शिक्षाले कौशलता सिकाओस्। नेताले नौतिकता देखाउन्। सम्मानित सर्वोच्च अदालतको केही पहिलेको निर्णयमा समेत अध्यादेशमार्पत मौजुदा व्यवस्थाको संशोधन प्रयास छलछाम तथा आग्रहपूर्ण भनिएको छ। यद्यपि यसको वैधानिकतामाथि फेरि अदालतबाटै निर्णय आउला। अध्यादेशले उम्रिएका दलको सोच, सफलता र सामर्थ्य भने अवश्य नागरिकको चासोको विषय हो। दलको विभाजन सनक कि संकल्प हो भन्ने दुविधा व्याप्त छ। छुट्टिनेले माउ पार्टी र उसको नेतृत्वको व्यवहार तथा सोच गलत भएको अनि नयाँ देश निर्माणार्थ फरक खालको शक्ति आवश्यक रहेको तर्क गर्छन्। सुधारका सबै परीक्षणहरू असफल भएकाले देशको विकासमा केही नयाँ चाहिएको चाहिँ सत्य हो। यद्यपि त्यो शक्ति भनेको अहिले दल फूटाएर नयाँ पार्टी खोल्नेहरूले भेला गरेको जस्तै समूह हो त भन्ने प्रश्न पेचिलो बन्दैछ। चाहिएको यस्तो विचार बोकेका दक्ष युवालाई राजनीतिमा आकर्षण गराउने दल आजको आवश्यकता हो। अमेरिकामा ओबामा ४६, रुजभेल्ट ४२ र रेगन ४३ अनि गणतन्त्र कंगोमा जोसेफ काबिला ३० वर्षमा राष्ट्रपति भए। बेलायतमा ड्याभिड क्यामरुन ४३, टोनी ब्लेयर ४२, सन् १७८३ मा विलियम पिट २४ र १९०४ मा जोन वास्टन ३७ वर्षमा प्रधानमन्त्री बने। अहिले फिनल्याण्डमा सन्ना मरिन (३४), सल्भादरमा नायव बुकेले (३९), न्युजिल्याण्डमा जसिन्दा अर्डेन (४०) प्रधानमन्त्री र फ्रान्समा इम्यानुएल म्याक्रो (४२) को राष्ट्रपतिका रूपमा सत्तासीन छन्। हाम्रो औसत आयु ६८ वर्षको हाराहारीमा छ, एउटै मानिस उतरार्धसम्म राजनीतिमा रहन्छ। माक्र्सवादी विश्लेषक नोम चोम्स्कीले यस्तै परिदृश्यलाई हेरेर फेल्ड स्टेट नामक पुस्तकमा नेपाललाई प्राविधिक रूपमा मृत मानिसहरूबाट शासित देश भनेर कटाक्ष गरेका छन्। सशक्त उर्जा, सोच, जाँगर, क्षमता र समय पनि समाप्त भएका वृद्घ मानिसहरू नै नेतृत्वको आकांक्षी बन्ने कुरुतिले देशलाई भड्खालोमा हाल्यो। युवाहरूको सघन वर्चश्व भएको राजनीति गतिशील मात्र होइन, सकारात्मक पनि हुन्छ। उनीहरूसँग देशका लागि काम गर्ने क्षमता, सोच, अठोट अनि नागरिक समर्थनसमेत रहन्छ। हाम्रोमा समय, क्षमता, सोच र सामर्थ्य भएका युवालाई राजनीतिले आकर्षण गरिरहेको छैन। अध्यादेशबाट आएका नयाँ भन्ने दलहरूमा पनि युवाको बहुलता हुने राजनीतिक अभ्यासको सोच देखिएन। राजनीतिमा विभिन्न सेवासमूहका विज्ञ मानिसको संलग्नता अहिलेको अर्को अनिवार्य आवश्यकता हो। निरन्तर अप्रवाधिक, अनभिज्ञ मानिसको प्रधानता रहँदा राजनीतिले कहिल्यै देशलाई विकासको गतिमा दौडाउन सकेन। उनीहरूसँग भाषण गर्ने र नारा घोकाएर, झन्डा बोकाएर जनतालाई वुद्घिविलासमा अल्मल्याउने कौशलताचाहिँ उच्च हुन्छ। तर कसरी विकासोन्मुख गतिविधिहरूको सघनता सम्भव बनाउने भन्ने प्राविधिक ज्ञान कम हुन्छ। तसर्थ राजनीतिमा विभिन्न क्षेत्रका विज्ञ मानिसको पदार्पण आवश्यक छ तर अध्यादेशले उदाएका दलहरू नयाँ र सृजनात्मक सोचभन्दा पनि गुटका मानिसलाई समेट्ने चौतारी बन्ने दिशामा उन्मुख छन्। नयाँ दल उदाउनु पर्ने आवश्यकता धेरै अवश्य छन्, तर अहिलेको अभ्यासका वास्तविकताले भने उक्त अभिलाषा र अभिप्रायलाई समेट्ने देखिँदैन। वास्तविकता र आवश्यकता पार्टी र यसको नाम मात्र नयाँ हुनुले चाहिँ खासै काम गर्दैन। देशमा आज नयाँ सोचको आवश्यकता छ, नयाँ योजना तथा कार्यक्रमको आवश्यकता छ। बासी, असफल अनि पूराना मानिसको भीड र अवकास प्राप्त कर्मचारीलाई आत्मसम्मान दिने चौतारी मात्र बन्दा चाहिँ कुनै पनि नयाँ दलको महत्त्व रहँदैन। उनीहरूसँग देशको समुल सकारात्मक परिवर्तनको लागि योजना हुनुपर्छ। जनताका समस्या हल गर्ने अठोट र अभ्यास हुनुपर्छ। अबको ५, १० र १५ वर्षमा देशको सामाजिक, आर्थिक, राजनीतिक, सांस्कृतिक परिवर्तन कुन गति र आयतनमा हुन्छ भन्ने स्पस्ट मार्ग चित्र हुनुपर्छ। नजिकका छिमेकीहरू उदीयमान अर्थतन्त्र भइसके। सन् १९८० ताका हामीभन्दा चार गुणा कमजोर आर्थिक अवस्था भएको थाइल्यान्ड आज हामीभन्दा ५ गुणा मजबुत छ। जापानको मुद्रा विनिमय स्तर पछिल्लो २० वर्ष झन्डै १० गुणा सबल भएको छ। कोरियाको अवस्था अनुकरणीय छ। कतार तथा साउदी अरेबियाका देशहरूका विकास हाम्रा लागि इष्या गर्न लायक छन्। त्यहाँको विकासलाई मानवनिर्मित स्वर्ग भनिन्छ। अन्तर्राष्ट्रिय रूपमा विख्यात अर्थशास्त्री जीओफ्री स्याक्स, अमेरिकी शोधार्थीद्घय इयान होलिडे र पल वेल्डिङले एसियाका थुप्रै देशलाई बाघ अर्थतन्त्र भन्छन्। यही वर्ष प्रकाशित रुष दोषीको पुस्तक द लङ गेम ः चाइर्नाज ग्रयान्ड स्ट्राटेजी टू डिस्प्लेस अमेरिकन अर्डरमा चीनले अमेरिकालाई उछिनेर संसारको पहिलो शक्ति बन्न कसरी योजना तथा कार्यक्रम निर्माणसँगै कार्यान्वयन गर्यो भन्ने सविस्तार वर्णन छ। तर हाम्रा नयाँ भनिएका दलहरूमा देश विकासको न त यस्तो कुनै विशिष्ठ सोच छ न त कुनै योजनावद्घ कार्यकम नै। हामीले हेला गरेको विहार आज भारतमा नमुना अर्थतन्त्र बन्दैछ। सिंगापुर सुवर्ण छ, तर नेपाल र नेपाली झन्झन् समस्यामा फस्दैछ, फस्दैछौं। युवा जति सबै हतारहतार खोरिया र खेत बेचेर कोरिया अनि कतार जाँदैछन्। हुने खाने युरोप र अमेरिका लाग्छन्। दलबाट छुटिएकाहरूसँग यो चरम निराशा चिर्दै युवामा आशा जगाउने र देशकै माटोमा पसिना बगाएर पौरख खन्याउन उत्प्रेरित गर्ने क्षमता के छ ? कम्तिमा १० वर्षभित्र औसत आय पाँच हजार डलर र औसत आयु ८० वर्ष बनोस्। रोजगारी प्रत्याभूति होस्, शिक्षाले चेतना र कौशलता सिकाओस्। नेताले नौतिकता देखाउन्। गरिबी, बेरोजगारी, अन्याय, अत्याचारजस्ता शब्दहरू इतिहासको पादटिप्पणीमा सीमित बनुन्। विप्रेषणमा नभई आफ्नै सामर्थ्यमा अर्थतन्त्र धानियोस्। देशभर कलकारखाना खुलुन्, हरेक स्रोतसाधनको अधिकतम सदुपयोग होस्। राज्यका कर्मचारी देशप्रति उदार र नागरिकप्रति सहयोगी बनुन्। भ्रष्टाचारमुक्त सूचीमा पहिलो १० मा नेपाल परोस्। देशका प्रत्येक क्षेत्रमा उच्च आर्थिक प्रगति छाओस्, नागरिकले उच्च संस्कार देखाउन सकून्। देश विकासमा नीति होइन, नियतको प्रमुख भूमिका हुन्छ। परस्पर बेमेलको नीति अँगालेको देशको पनि विकास भएकै छ। नियतमा सुधार, युवाको हस्तक्षेपकारी नेृतत्व अनि विज्ञताको आकर्षण गर्ने राजनीतिलाई मात्र अब नयाँ राजनीति मान्न सकिन्छ। नयाँ चाहिँ नाममा होइन, काममा हुनुपर्छ। हरेक क्षेत्रको उष्ण राजनीतिकरण अनि राजनीतिको चरम आपराधीकरणलाई रोक्न के गर्छन्, प्रस्ट रणनीति छ त ? नागरिक राम्रा कार्यक्रमको पछि लाग्ने हुँदा दलहरूले त्यस्ता कार्यक्रम दिए छिट्टै समर्थन पाउँछन्। तर चरम लुट र क्रूर अवसरवाद आजको राजनीतिमा व्याप्त छ। आफू अध्यक्ष नभए सबै अदक्ष देख्ने दृष्टिघोष छ। उनीहरूको नियत सुधार र नागरिक जीवनमा ठोस परिवर्तन ल्याउने कार्यक्रम नदिए अहिलेको दलीय ताण्डवमा जुट वा फूट हुने अवस्था छ। जे भए पनि त्यो नेताहरूलाई विलासी जीवन बनाउन लुटको विश्वासिलो आधार बन्ने र बनाउने प्रयास मात्र हो। नागरिक भलाइ तथा देश हितका लागि भने उनीहरूको जुट वा फूट कागलाई बेल पाकेजस्तो मात्रै हुन्छ। दुर्भाग्य, जुद्द शम्सेरले लगभग एक सय २० वर्ष पहिले बनाएको सडकलाई आजसम्म न्यु रोड अर्थात् नयाँ सडक भनेर भ्रममा बाँचिरहेछौं। कम्तिमा अहिले उम्रिएका नयाँ पार्टीहरू विचार, कार्यक्रम अनि सोचको मूल्यांकनमा यस्तै बिडम्वना नबनुन्। उनीहरूले केवल नयाँ पार्टी र नयाँ नेताहरूको निर्माण मात्र होइन, नयाँ नेपालको निर्माण गर्न सक्नुपर्छ। विश्वासिला कार्यक्रम र भरपर्दो आधार अनि पत्यारिलो कार्यप्रणाली दिन सक्नुपर्छ। अध्यक्ष बन्न आसेपासेलाई नियुक्ति दिलाएर भागवण्डाको अवसर लुट्न मात्र भए सायद नयाँ दल बनाउने कुसाग्र बुद्घि र विपुल प्रतिभा पनि यहीँ स्वर्गवास हुनेछ। प्रश्न पेचिलो छ, विभाजन संकल्प हो कि सनक ?"
त्रिकोणात्मक सिरिज खेल्न नेपाली क्रिकेट टोली ओमानतर्फ,"काठमाडौं : लिग२ अन्तर्गतको त्रिकोणात्मक क्रिकेट सिरिज खेल्न नेपाली टोली ओमान प्रस्थान गरेको छ। ओमान र अमेरिकासँगको विश्वकप त्रिकोणात्मक सिरिजमा नेपालले ओमान र अमेरिकासँग दुईदुई खेल खेल्नेछ। सत्र खेलाडीसहित २२ सदस्यीय टोली त्रिभुवन विमानस्थलबाट सलाम एयरबाट ओमानका लागि उडेको हो। नेपाली टोलीलाई राष्ट्रिय खेलकुद परिषद् (राखेप) का सदस्यसचिव रमेशकुमार सिलवाल, नेपाल क्रिकेट सङ्घ (क्यान)का अध्यक्ष चतुरबहादुर चन्द, क्यानका कोषाध्यक्ष रोशनकुमार सिंहलगायतले बिदाइ गरेका थिए। ज्ञानेन्द्र मल्लको कप्तानीमा गुल्शन झा, दीपेन्द्रसिंह ऐरी, कुशल भुर्तेल, आसिफ शेख, आरिफ शेख, कुशल मल्ल, विनोद भण्डारी, करण केसी, सोमपाल कामी, सन्दीप लामिछाने, पवन सर्राफ, अविनाश बोहरा, रोहितकुमार पौडेल, सुशन भारी, शरद भेषवाकर र विक्रम सोव सिरिज खेल्न ओमान गएको हो। यस्तै टोलीमा मुख्य प्रशिक्षक डेभ वाटमोर, व्यवस्थापक मोहम्मद दाउद अन्सारी, टेक्निकल एनालिस्ट रमन शिवाकोटी, फिजियो विक्रम न्यौपाने र ट्रेनर राकेश काशिभाइ गोहित रहेका छन्। ओमान सिरिज भदौ २८ देखि असोज ४ गतेसम्म सञ्चालन हुनेछ। आइसिसी विश्वकप क्रिकेट लिग२ अन्तर्गत ओमान र अमेरिकासितको त्रिकोणात्मक एकदिवसीय सिरिजअघि नेपालले यही भदौ २० र २३ गते ओमानमा पपुवा न्यूगिनीसित दुई एकदिवसीय खेल खेल्ने तय भएको क्यानका अध्यक्ष चन्दले जानकारी दिए। विश्वकप लिग२ मा नेपाल रहेको समूहमा पपुवा न्यूगिनी, ओमान, अमेरिका, स्कटल्याण्ड, नामिबिया र युनाइटेड अरब इमिरेटस् (युएई) रहेका छन्। लिग२ अन्तर्गत नेपालले हालसम्म ओमान र अमेरिकासँग चार खेल खेलिसकेको छ। नेपालले चार खेलमध्ये दुईमा जित तथा दुईमा हार व्यहोर्दै चार अङ्क जोडेको छ। नेपाल आफ्नो समूहको अङ्क तालिकाको छैटौँ स्थानमा छ। यस्तै ओमान १० खेलमध्ये आठमा जित र दुईएमा हार व्यहोर्दै १६ अङ्कसहित शीर्षस्थानमा छ। अमेरिका १२ खेलमा ६ मा जित र ६ मा हारसहित १२ अङ्क जोड्दै दोस्रो स्थानमा छ। स्कटल्याण्ड आठ खेलमा चारमा जित र तीनमा हारका साथ नौ अङ्क जोड्दै तेस्रो स्थानमा छ। स्कटल्याण्डले खेलेको एउटा खेल वर्षाको कारण रद्द भएको थियो। नामिबिया सात खेलमा चारमा जित र तीनमा हार व्यहोर्दै आठ अङ्कसहित चौथो स्थानमा छ। यसैगरी युएई सात खेलमा तीनमा जित र तीनमा हारका साथ सात अङ्क जोड्दै पाँचौँ स्थानमा छ। युएईले खेलेको एउटा खेल रद्द भएको थियो। पपुवा न्यूगिनी हालसम्म खेलेका आठवटै खेलमा पराजित भएको छ। पपुवा न्यूगिनी अङ्कविहीन बन्दै लिग२ को पुछारमा छ। लिग२ अन्तर्गत सन् २०२३ सम्म प्रत्येक टोलीले ३६ एकदिवसीय खेल खेल्नेछन्। लिग२ का शीर्ष तीन टोली सन् २०२३ मा भारतमा आयोजना हुने एकदिवसिय विश्वकपका लागि ग्लोबल छनोटमा स्थान बनाउने छन् भने पुछारमा रहने चार टोलीले प्लेअफ खेल्ने छन्।"
विजेता खेलाडीले अभ्यास गर्न पाएनन्,"पोखरा : १८औं एसियाली खेलकुद (एसियाड) मा २० वर्षपछि नेपाललाई रजत पदक दिलाएका प्याराग्लाइडिङ खेलाडीले अभ्यासका लागि आकाश नपाएको गुनासो गरेका छन्। इन्डोनेसियामा भएको १८औं एसियाली खेलकुदमा प्याराग्लाइडिङमा रजत पदक जितेका खेलाडीले प्रशिक्षणका लागि जिल्ला प्रशासन कार्यालयबाट अनुमति नपाएको बताएका हुन्। सविता राजभण्डारीले बैंकक एसियाली खेलकुदमा तेक्वान्दोबाट नेपाललाई पहिलो पटक रजत पदक दिलाएको २० वर्षपछि प्याराग्लाइडिङमा नेपालले ऐतिहासिक रजत पदक जितेको थियो। नेपाललाई विमल अधिकारी, विशाल थापा, विजय गौतम, सुशील गुरुङ र युकेश गुरुङले ऐतिहासिक पदक दिलाएका थिए। उनीहरूले पुरुष टिम क्रसकन्ट्री इभेन्ट्समा रजत पदक जितेका थिए। योगेश भट्टराईले प्रमुख प्रशिक्षक र सानोबाबु सुनुवार सहायक प्रशिक्षकको जिम्मेवारी सम्हालेका थिए। रजत पदक विजेता टोलीका कान्छा खेलाडी युकेश गुरुङ त्यही इतिहास दोहोर्याउने गरी अभ्यास गरिरहे पनि कोभिड१९ का कारण अभ्यास गर्न समस्या भएको उनले बताए। पहिलो लकडाउन खुकुलो भएपछि दोस्रो लकडाउन नहुँदासम्म प्याराग्लाइडिङको अभ्यास गरिरहेको थिएँ। दोस्रो लकडाउन खुलेर अन्य गतिविधि सामान्य बन्दै गए पनि प्याराग्लाइडिङको अभ्यास गर्न रोक लगाइँदा हामीले प्रशिक्षण गर्न पाएनौं, उनले भने। नेपाली टोलीका अर्का सदस्य विजय गौतमले प्रशिक्षणका लागि सराङकोटमा जाँदा सुरक्षाकर्मीले रोक्ने गरेको बताए। आकाशमा यात्रु लिएर जहाज उडिरहेका छन्। सडकमा सार्वजनिक साधन पनि भरिभराउ यात्रु लिएर गुडेका छन्, उनी भन्छन्, तर, आकाशमा एक्लै उडेर प्रशिक्षण गर्दा पनि प्रशासनले रोकेकोमा चित्त दुखेको छ। प्याराग्लाइडिङ खेलमा सोलो (एकल उडान) र टेन्डम (ब्यवसायिक रुपमा यात्रु लिएर) उड्ने गरिन्छ। ब्यवसायिक उडान रोके पनि एक्लै आकाशमा उडेर नियमित प्रशिक्षण गर्न प्रशासनले रोक लगाउन नहुने उनी बताउँछन्। प्याराग्लाइडिङ खेलाडीहरूले आफ्नै मेहनत र आफ्नै खर्चमा किनेको प्याराबाट उडेर रजत पदक जितेका थिए। अहिले पनि सरकारले प्याराग्लाइडिङ खेलका लागि प्रशिक्षकलगायत कुनै पनि सहयोग नगरेको उनीहरू बताउँछन्। नेपाल हवाई खेलकुद संस्थाका पूर्व अध्यक्ष तथा नेपाली टोलीका प्रमुख प्रशिक्षक योगेश भट्टराईले एक्लै प्रशिक्षण लिन खोज्दा प्रशासनले रोक्न नहुने बताउँछन्। नेपाल हवाई खेलकुद संस्थाका अध्यक्ष कृष्ण भण्डारीले लामो समय प्याराग्लाइडिङको उडान नहुँदा थन्किएर रहेका महंगा प्यारा नै कुहिने र मक्किने अवस्था आएको उनले बताए। उनले ब्यावसायिक उडानभन्दा पनि पहिलो चरणमा एकल उडानका लागि जिल्ला प्रशासन कार्यालयसँग अनुमति मागे पनि नदिएको बताए। एक्लै उडान भरेर अभ्यास गर्ने प्याराग्लाइडिङ खेलाडीले पनि उडान अनुमति नपाएको भण्डारीले पुष्टि गरे। पोखरामा प्याराग्लाइडिङ क्षेत्रमा ६० कम्पनीका एक अर्ब बढी लगानी रहेको भण्डारी बताउँछन्। यहाँ ३५० ब्यवसायिक प्यारापाइलटले रोजगारी पाएका छन्। सामान्य अवस्थामा तीन सय ५० पाइलट ब्यस्थ रहन्छन्, उनले भने, यहाँ १५० पाइलट विभिन्न राष्ट्रिय तथा अन्तर्राष्ट्रिय प्रतियोगितामा प्रतिस्पर्धा गर्ने गर्दछन्। अन्तर्राष्ट्रिय प्रतियोगितामा प्रतिस्पर्धा गर्न प्याराग्लाइडिङ खेलाडीको सिभिल र्याङकिङ हुन्छ। त्यस्तो र्याङकिङ व्यक्तिगत र देशको छुट्टाछुट्टै हुने खेलाडी विजय गौतम बताउँछन्। कोरोनाका कारण स्विट्जरल्यान्डमा सम्पन्न अन्तर्राष्ट्रिय प्रतिस्पर्धामा भाग लिन नपाएको उनले बताए। युरोपका विभिन्न देशमा राष्ट्रिय तथा अन्तर्राष्टिय प्याराग्लाइडिङका प्रतिस्पर्धा भइरहे पनि नेपाली प्यारापाइलटले प्रशिक्षण लिन पनि नपाएको उनले बताए। प्याराग्लाइडिङको एकल उडान रोकिए पनि पोखरा रंगशालामा साउन २६ गतेदेखि राष्ट्रिय फुटबल टोलीको प्रशिक्षण भने चलिरहेको छ। सुरुमा ३८ खेलाडीले प्रशिक्षण लिएरहेकोमा पछिल्लो समयमा २८ खेलाडीले प्रशिक्षण गरिरहेको क्षेत्रीय खेलकुद विकास समिति पोखराका कार्यालय प्रमुख लक्ष्मण योगीले जानकारी दिए। यसैगरी पोखरा रंगशालामा हक्की, आर्चरी, टेनिस, क्रिकेटलगायतका खेलको नियमित प्रशिक्षण भइरहेको पनि क्षेत्रीय खेलकुद विकास समितिका कार्यालय प्रमुख योगीले बताए। फुटबल टोलीको प्रशिक्षण अघि काठमाडौंमै पीसीआर परीक्षण गरिएको जानकारी दिए। पछिल्लो समयमा कास्कीमा कोरोना संक्रमण बढेकाले प्रशासनले सवारी साधनमा जोरबिजोर प्रणाली लागु गरेको छ। कास्कीका प्रमुख जिल्ला अधिकारी थानेश्वर गौतमले प्याराग्लाइडिङ खेलाडीले प्रशिक्षण गर्न नपाएको विषयमा थप बुझेर निर्णय गरिने बताए।"

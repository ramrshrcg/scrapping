शीर्षक,विवरण
"काठमाडौंमा सामूहिक बलात्कार, प्रहरीद्वारा नौ आरोपी पक्राउ",काठमाडौं: महिलालाई सामूहिक बलात्कार गरेको आरोपमा नेपाल प्रहरीले नौ जनालाई पक्राउ गरेको छ। काठमाडौंको बसपार्कमा एक महिलाले आफूमाथि सामूहिकरूपमा करणी भएको भनी दिएको जाहेरीका आधारमा अनुसन्धानका क्रममा उनीहरुलाई पक्राउ गरिएको महानगरीय प्रहरी परिसर काठमाडौंका प्रवक्ता दिनेशराज मैनालीले जानकारी दिए। उनका अनुसार घटनाबारे मंगलबार अपराह्न ३ बजे प्रहरीमा जानकारी आएको थियो। उजुरी परेलगत्तै खोजतलास र अनुसन्धानमा निस्किएको प्रहरीले त्यसको पाँच घण्टा नबित्दै राति ८ बजे एक जनालाई पक्राउ गरेको थियो। उनीसँगको बयान र थप अनुसन्धानका क्रममा त्यसको तीन घण्टापछि गएराति ११ बजेसम्ममा सात जना नियन्त्रणमा लिएको मैनालीले जानकारी दिए। उनका अनुसार थप खोजतलासका क्रममा आज बिहान ९ बजेतिर एक जना र अपराह्न ४ बजे थप एक गरी अहिलेसम्म नौ जना आरोपी पक्राउ परेका छन्। उनीहरुले एक गेष्ट हाउसमा लगेर सामूहिक बलात्कार गरेको पीडितको आरोप छ। उनको स्वास्थ्य परीक्षणसमेत गरिएको र घटनाको अनुसन्धान जारी रहेको जनाइएको छ। सबैले घटना स्वीकार गरको पनि प्रहरीले जानकारी दिएको छ।
इच्छाराज तामाङलाई पुर्पक्षका लागि थुनामा पठाउने आदेश,"काठमाडौं: जिल्ला अदालत काठमाडौंले सिभिल ग्रुपका अध्यक्ष इच्छाराज तामाङलाई पुर्पक्षका लागि थुनामा पठाउने आदेश दिएको छ। न्यायाधीश राजकुमार कोइरालाको इजलासले ठगी तथा संगठित अपराध मुद्दा लागेका तामाङलाई पुर्पक्षका लागि थुनामा पठाउन आदेश दिएको हो। उनीसँगै पक्राउ परेका सिभिल सहकारीका अध्यक्ष केशवलाल श्रेष्ठ पनि जेल चलान भएको जिल्ला अदालतका स्रेस्तेदार ज्ञानेन्द्र इटेनीले बताए। सहकारी ठगी प्रकरणमा तामाङ, श्रेष्ठसहित केन्द्रीय अनुसन्धान ब्युरोले १२ जनालाई पक्राउ गरी अनुसन्धान अघि बढाएको थियो। उनीहरूसँग पाँच अर्ब ६३ करोड बिगो माग गरी मुद्दा दायर गरिएको थियो।"
रेडक्रसको पुरानो समिति विघटन : भागबण्डामा नयाँ कार्यसमिति,"काठमाडौं : सरकारले डाक्टर नेत्रप्रसाद तिमल्सीनाको अध्यक्षता रहेको कार्यसमिति भंग गर्दै भागबण्डामा नेपाल रेडक्रस सोसाइटीको नयाँ समिति बनाएको छ । सत्तारुढ गठबन्धनका दलबीच भागबण्डामा गठन भएको नयाँ समितिको सभापतिमा सुर्दशन नेपाल चयन भएका छन् । उनी गृहमन्त्री बालकृष्ण खाँडको गृहजिल्ला रुपन्देहीका नेपाली कांग्रेसको कोटाबाट रेडक्रसको सभापति भएका हुन् । महामन्त्री भूपतिलाल श्रेष्ठलाई तोकिएको छ । उनी नेकपा(एकीकृत समाजवादी)को तर्फ महामन्त्री भएका हुन्, श्रेष्ठ तेह्थुमका हुन् । कोषाध्यक्ष नेकपा माअोवादी केन्द्रको भागमा परेको छ । कृष्णगोपाल लागेजु कोषाध्यक्षमा मनोनित भएका छन् । उपाध्यक्ष नुवाकोटका विष्णु नेपाल र अर्घाखाँचीकी राधा नेपालीलाई बनाइएको छ । नेपाल कांग्रेस र नेपाली माओवादी कोटाबाट आएका हुन् । उप कोषाध्यक्ष भगवनी शर्मा तथा सदस्यहरुमा विनोद बस्नेत, मनोज थापा लगायत २९ सदस्यीय समिति बनाइएको छ । कार्यसमितिमा कांग्रेस, माअोवादी केन्द्र, नेकपा(एस), जनता समाजवादी पार्टीलाई भागशान्तिमा बाडिएको छ । तत्कालिन सरकारले रेडक्रस सोइसाटी चरम भ्रष्टाचारमा फसेपछि २०७७ साउन १२ गते संजिव थापाको अध्यक्षतामा रहेको समिति विघटन गरेर तिमल्सीनाको अध्यक्षता नयाँ समिति बनाएको थियो। सरकारलाई जानकारी नदिई १६ अर्ब रुपैयाँ विदेशी सहायता लिएको, भक्तपुरमा जग्गा खरिदमा अनियमतता गरेको, रेडक्रसको केन्द्रीय कार्यालय, शाखा र उपशाखाको चलअचल सम्पत्तिको दोहन गरी अनियमितता गरेको, समाज कल्याण र जिल्ला प्रशासनको निर्देशन पालना नगरेको, विधान तथा कानुन विपरीत काम गरेको, पदाधिकारीले आफ्नो पारिश्रमिक लिएको आरोपमा थापाका सभापति भएको कार्यसमिति विघटन गरिएको थियो । थापाले लामो समय रेडक्रसमा एकछत्र राज गरेका थिए । थापालाई हटाएर तत्कालिन विपक्षी दल नेपाली कांग्रेसका १४ र तत्कालिन नेकपाका १९ राखेर ३३ सदस्यीय कार्यसमिति बनाइएको थियो तर अहिले समितिमा विपक्षी दल एमाले बाहेक सत्तारुढ दलका मात्रै सहभागी गराए नयाँ समिति बनाइएको छ । रेडक्रस जस्तो सामाजिक संस्थामा भागबण्डा हुन दुर्भाग्य भएको अघिल्लो कार्यसमितिका एक सदस्यले बताए ।"
प्याब्सन दाङकाे अध्यक्षमा केसी निर्विरोध,"दाङ : निजी तथा आवासीय विद्यालय अर्गनाइजेसन नेपाल (प्याब्सन) दाङको अध्यक्षमा मधुसुदन केसी निर्विरोध चयन भएका छन् । बुधबार दाङको घोराहीमा भएको पन्ध्रौँ अधिवेशनबाट अधिवेशनबाट केसी अध्यक्षमा चयन भएको निर्वाचन समितिले बताएको छ । त्यस्तै वरिष्ठ उपाध्यक्षमा विजय जिएम उपाध्यक्षमा चक्रबहादुर रावत र राजु यादव, सचिवमा आदिम केसी, कोषाध्यक्षमा पोषण न्यौपाने, सह सचिवमा डिआर भण्डारी, विकास रजौरे र सहकोषाध्यक्षमा टिम अधिकारी निर्विरोध चयन भएका छन् । त्यस्तै सदस्यमा विष्णुमणि देवकोटा, विमल अधिकारी , विजय गौतम, निमानन्द गैरे, विलोचन चौधरी, पुस्करदेव चौधरी,शर्मिला योगी, हरि वली,पार्वती भुसाल र कृष्णदेव पोख्रेल चयन भएका छन् ।"
भत्ताको माग गर्दै ज्येष्ठ नागरिक आन्दोलित,"महोत्तरी : बैंकको लापरवाहीको कारण विगत ६ महिनादेखि समाजिक सुरक्षा भत्ता नपाएको भन्दै ज्येष्ठ नागरिकहरुले गौशाला नगरपालिकाको कार्यालय घेराउ गरेका छन् । बुधबार गौशाला नगरपालिका वडा नं ४, ६ र ९ का ज्येष्ठ नागरिकहरु चर्को नाराबाजी गर्दै नगरपालिकाको कार्यालय घेराउ गरेका हुन । गौशालास्थित सिद्धार्थ बैंकमा बारम्बार धाउँदा पनि बैंकले खाता खोल्न नमान्दा आफूहरु समयमै समाजिक सुरक्षाभत्त पाउन नसकेको गौशाला नगरपालिका४ का ज्येष्ठ नागरिक रामऔतार महासेठले बताए । उनले भने, यसभन्दा नेपाल बैंकबाट कारोबारहुँदा समयमै भत्ता पाउँदै आएको तर यसपटक निजीस्तरको सिद्धार्थ बैंकमार्फत कारोबार गर्नका लागि वडा कार्यालयले आग्रह गरेको छ । तर बैंकले खाता खोल्न मानिरहेको छैन । जसले गर्दा ज्येष्ठ नागरिक अझ चिन्तित भएको हुन् । चिसोको मौसममा कपडा र औषधी उपचारको लागि पैसाको आवश्यक भएर बैंकमा जाँदा बैंकले हामीलाई वास्ता नगरेको गौशाला नगरपालिकाकी तेतरीदेवीले गुनासो पोखिन । उनले भनिन, बैंकमा जादा बैंकका कर्मचारीहरुले एकदमै झोक्किएर बोल्ने गरेका छन्। बैंकलाई रकम दिन मन लागेपछि मात्र हामीलाई उनीहरु आफैले बोलाउने भन्दै खाली हात फर्काउदै आएको छ । बुधबार नगरपालिकाको मुलगेटमा धर्ना दिएपछि नगरपालिकाले बैंकसँग समन्वय गरेपछि धर्ना कार्यक्रम तत्कालको लागि स्थगित भएको हो । सिद्धार्थ बैंकले शुक्रबारदेखि सामाजिक सुरक्षा भत्ता वितरण गर्ने भनि जवाफ दिएको नगरपालिका कार्यालय स्रोतले जनाएको छ । नगरपालिकाको कार्यालयले गत महिना सो शिर्षकमा बैंकको खातामा ८८ लाख ६३ हजार १३४ रुपैयाँ पठाईएको नगरपालिकाको उपमेयर आशा लामाले बताईन् । उपमेयर लामाले भनिन, बैंकले लापरबाही नै गरिएको हो । यसभदा अगाडि यसबैंकले अन्य बैंकको तुलनामा राम्रो कार्यसम्पादन गर्दै आएको तर यसपटक कर्मचारीकै कारण यस्तो अवस्था सिर्जना भएको हो । नगरपालिकाको तर्फबाट बैंकसँग सम्वन्य गर्दा तत्कालै समस्या समाधानका लागि पहलकदमी गर्ने प्रतिवद्धता जनाएको उपमेयर लामाले बताईन ।"
दक्षिण कोरियामा किन घट्दैछ जन्मदर?,"सोल: दक्षिण कोरियामा जन्म दरमानिरन्तर कमी आएको देखिएको छ। अक्टोबरसम्मको हालै सार्वजनिक तथ्यांकअनुसार जन्मदरमा आएको निरन्तरको ह्रासले दक्षिण कोरियाको जनसाङ्ख्यिक सङ्कट निम्तिने चिन्ता कायमै रह्यो। कोरियाली तथ्याङ्क कार्यालयका अनुसार अक्टोबर महिनामा नवजात शिशुहरूको सङ्ख्या २० हजार ७३६ थियो र यो एक वर्ष पहिलेको भन्दा ५२ प्रतिशतले कमी हो। सन् १९८१ मा तथ्याङ्क सङ्कलन गर्न थालिएपछि यो रिपोर्ट अहिलेसम्मकै सबैभन्दा कम हो। दक्षिण कोरियामा सन् २०१५ को डिसेम्बरदेखि ७१ महिनादेखि नवजात शिशुको सङ्ख्यामा कमी आएको छ। यहाँ विवाहमा ढिलासुस्ती हुने सामाजिक अभ्यासका कारण बच्चा जन्माउने उमेर पुगेका महिलाहरूको सङ्ख्या कम हुँदै गएको छ। वर्षभरी विवाहको सङ्ख्या ७७ प्रतिशतले घटेको छ भने अक्टोबरमा १५ हजार २०३ जोडीको मात्र विवाह भएको सरकारी तथ्याङ्क छ। यो अक्टोबर महिनामा अझै बढी कम थियो। उल्लेखित महिनामा सम्बन्धविच्छेद गर्नेको संख्या १७६ प्रतिशतले घटेर सात हजार ७०३ पुग्यो। यस वर्षको पहिलो १० महिनामा नवजात शिशुहरूको सङ्ख्या दुई लाख २४ हजार २१६ रहेको थियो, जुन गत वर्षको सोही अवधिको तुलनामा ३६ प्रतिशतले कमी हो। सन् २०२१ को १० महिनाको अवधिमा विवाह गर्नेको सङ्ख्यामा १०१ प्रतिशतले कम भएर एक लाख ५५ हजार ६६० पुगेको छ। अमेरिकाले अफ्रिकालगायत अन्य मुलुकमाथिको प्रतिबन्ध हटाउँदै वासिङ्टनः अमेरिकी राष्ट्रपति जो बाइडेन प्रशासनले अफ्रिका र अन्य मुलुकमाथि लागेको यात्रा प्रतिबन्ध हटाउने घोषणा गरेको छ। प्रशासनले बढ्दो ओमिक्रोन भेरियन्टसँगै दक्षिण अफ्रिका र अन्य मुलुकमाथि लगाएको यात्रा प्रतिबन्ध हटाउने घोषणा गरेको हो। प्रशासनले यसै शातादेखि दक्षिण अफ्रिका र अन्य अफ्रिकी मुलुकहरुमाथि लगाएको यात्रा प्रतिबन्ध हटाउने छ। सर्वसाधारणको स्वास्थ्य सुरक्षा गर्न र ओमिक्रोनबाट बच्न यात्रा प्रतिबन्ध आवश्यक नभएकोले हामीले दक्षिण अफ्रिकालगायत मुलुकमाथि लगाइएको प्रतिबन्ध हटाउने निर्णय गरेका छौ मंगलबार रिपोटरहरुसँग राष्ट्रपति बाइडेनले भनेका छन्, सो प्रतिबन्ध यहि शुक्रबारदेखि हट्ने छ। पछिल्लो समय संसारका विभिन्न १ सयभन्दा बढी मुलुकमा कोभिड१९ को नयाँ भेरियन्ट फैलिसकेको विश्व स्वास्थ्य संगठनले जनाएको छ। युरोपेली र अमेरिकी मुलुकमा ओमिक्रोन तिब्र बनेको विभिन्न अन्र्तराष्ट्रिय मिडियामा खबर छ भने ओमिक्रोनबाट त्रसित कैयौ मुलुकले कोभिड १९ विरुद्धको प्रतिबन्धलाई कडाई गरिरहेका छन्। आलु संकट कम गर्न तीनवटा विमान जापान पठाइयो टोक्योः अमेरिकी फास्ट फुड कम्पनी म्याकडोनाल्ड्सले जापानमा आलु संकट कम गर्न आलुले भरिएका तीन वटा विमान जापान पठाएको छ। म्याकडोनाल्ड्सले तत्कालिन आलु संकट कम गर्न हालै आलुले भरिभराउ तिनवटा विमान जापान पठाएको हो। पछिल्लो समय जापानमा आलु अभावका कारण जापानमा सञ्चालित म्याकडोनाल्डस् रेष्टुरेन्टले आलुका परिकार पकाउन छोडेको समाचार बाहिरिएको थियो। आलु अभावकै कारण सर्बाधिक लोकप्रिय फ्रेन्च फ्राइज, चिप्स लगायत आलुका परिकारसमेत बन्न छोडेपछि सो कम्पनीले तत्कालिन आलु संकट कम गर्न विमानमार्फत आलु पठाएको जनाएको छ। हामीले तत्कालीन आलु आपुर्तीको लागि तीन वटा विमान लोड गरेर जापा पठाएका छौं। जापानमा आलु अभावका कारण फ्रेन्च फ्राइज र अन्य आलुका परिकारहरु बन्न छोडेकोले हामीले सहयोग स्वरुप विमानमार्फत् जापानमा आलु पठाएका हौं, म्याकडोनाल्ड्सका सिइओ रियान पिटर्सनले ट्वीटरमार्फत् भनेका छन्। पुरानो मानव अधिकारवादी समूह बन्द गर्न रुसी अदालतको आदेश मस्कोः रुसको सर्वोच्च अदालतले देशको पुरानो मानव अधिकारवादी समूह बन्द गर्न आदेश दिएको छ। रुसी राष्ट्रपति भ्लाद्मिर पुटिनको व्यक्तिगत विचारमा बाधा पुर्याएको भन्दै अदालतले देशकै पुरानो मानवअधिकारवादी समूह मेमोरियल इन्टरनेसनल बन्द गर्न आदेश दिएको हो। रुसको विवादास्पद अनि विदेशी एजेन्टको रुपमा कार्यरत मानव अधिकारवादी निकाय मेमोरियल बन्द गरिनुपर्छ अदालतद्धारा जारी विज्ञप्तीमा भनिएको छ, सो निकायले सरकारको आलोचना गर्दै दर्जनौं गैरसरकारी संस्था र मिडिया आउटलेटलाई लक्षित गरेको छ। सन् १९८० मा सोभियत युनियनको मातहत मेमोरियल इन्टरनेसनल स्थापना भएको थियो। सो निकायले राजनैतिक कैदीहरुको हकहितको पक्षमा वकालत गर्दै आएको थियो। पाकिस्तानको विश्वविद्यालयमा जिन्स लगाउन प्रतिबन्ध पञ्जावः पाकिस्तानको पञ्जाव प्रान्तस्थित एक विश्वविद्यालयले जिन्स लगाउन प्रतिबन्ध गरेको छ। विश्वविद्यालयमा अध्ययन गर्न आउने छात्रछात्रामाथि विश्वविद्यालयले जिन्स लगाउन प्रतिबन्ध गरेको हो। सो प्रतिबन्ध पञ्जावस्थित युनिभर्सिटी अफ एग्रिकल्चरल फैसलावादले लगाएको हो । पाकिस्तानको संघीय शिक्षा निर्देशनालयले जिन्स लगाउनमा प्रतिबन्ध गर्न निर्देशन दिएको एक महिनापछि पञ्जावको विश्वविद्यालयले सो नियम लागू गरेको हो। शिक्षा निर्देशनालयले जिन्समाथि प्रतिबन्ध लगाएसँगै विद्यार्थीहरुमा नयाँ पोसाक अनिवार्य गराएको डेली पाकिस्तान अखबारले जनाएको छ। सो अखबारका अनुसार नयाँ नियमअन्र्तगत विश्वविद्यालयमा अध्ययन गर्न आउने छात्रले सर्ट, टाइट र ग्रन्जेच जिन्स, धेरै गोजी भएको पाइन्ट र प्रिन्टेट टिसर्ट लगाउन पाउने छैनन्। त्यस्तै छात्राहरुले भने जिन्स, टिसर्ट र सर्ट, पारदर्शी कपडा, चप्पल, फेसनेवल कपडा, झुम्का लगाउन अनुमती नदिएको अर्थात् छात्रहरुलाई आकर्षण गर्ने खालको पहिरन नगर्न विश्वविद्यालयले निर्देशन दिएको बताइएको छ। नयाँ नियमअनुसार छात्र र छात्रा, विश्वविद्यालयमा अध्यापन गराउने टिचरहरुले समेत सामान्यखाले कपडा लगाउन निर्देशन दिएको सो अखबारमा उल्लेख छ। लोकतन्त्र समर्थक मिडियामा हङकङ प्रहरीको छापा, ६ पक्राउ हङकङः हङकङ प्रहरीले लोकतन्त्र समर्थक मिडिया कार्यालयमा छापा मारेको छ। षड्यन्त्रमुलक सामग्री प्रकाशन गरेको भन्दै प्रहरीले बुधबार बिहान लोकतन्त्र समर्थक अनलाईन मिडिया कार्यालय स्ट्यान्ड न्युजमा छापा मारेको हो। छापा मारेसँगै स्ट्यान्ड न्युजमा कार्यरत ६ पत्रकारलाई प्र्रहरीले पक्राउ गरेको छ। देशको सुरक्षा कानुनबाहिर रहेर सो मिडियाले षड्यन्त्रकारी सामग्री प्रकाशन र प्रसारण गर्दै आएको त्यहाँको प्रहरीले जनाएको छ। प्रहरीले छापा मारेपछि हाल सो अनलाइन बन्द भएको बताइएको छ। करिब २ सय भन्दा बढि अधिकारीहरुको खोजविनपछि आफूहरु सो मिडियामा छापा मार्न र षड्यन्त्रमूलक सामग्री उत्पादन गर्ने ती पत्रकारहरुलाई पक्राउ गर्न सफल भएको प्रहरीले जनाएको छ। यसअघि हङकङ प्रहरीले यस वर्षको सुरुवातमा सोही आरोपमा एप्पल डेलीमाथि पनि सोहिखाले अपरेसन चलाएको थियो। सुडानमा सुनखानी भत्किदाँ कम्तीमा ३८ मजदुरको मृत्यु कायरोः सुडानको एक निष्क्रिय सुनखानी भत्किदाँ कम्तीमा ३८ मजदुरको ज्यान गएको छ। सुडानको पश्चिमी क्षेत्र कोर्दोफान प्रान्तमा सञ्चालित निष्क्रिय खानी भत्किादाँ मंगलबार कम्तीमा ३८ मजदुरको ज्यान गएको हो। फुजा गाउँमा बन्द गरिएको दर्साया सुनखानी भत्किदाँ त्यहाँ लुकीछिपि काम गरिरहेका कम्तीमा ३८ मजदुरको ज्यान गएको सुडानी मिनरल रिसोर्सेस कम्पनीद्धारा बुधबार जारी विज्ञप्तीमा उल्लेख छ। सो सुनखानी भत्किादाँ अन्य ८ जना घाइते भएको समेत बताइएको छ। सो खानी हाल कार्यात्मक नभए पनि स्थानीयहरु काममा फर्किएको र सोही क्रममा खानी भत्केको कम्पनीले जनाएको छ। घाइतेहरुको स्थानीय स्वास्थ्य चौकीमा उपचार भइरहेको बताइएको छ। यो वर्षकै भ्रष्ट व्यक्तिको सूचीमा परे अशरफ घनि साराजेवोः अफगानिस्तानका पूर्व राष्ट्रपति अशरफ घनि यो वर्ष अर्थात् सन् २०२१ का सबैभन्दा भ्रष्ट व्यक्तिहरुको सूचीमा परेका छन्। अर्गनाइजेसन क्राइम एण्ड करप्सन प्रोजेक्ट (ओसीसीआरपी)द्वारा सन् २०२१ का सबैभन्दा भ्रष्ट व्यक्तिको सुचीमा घानी परेका हुन्। ओसीसीआरपी विश्वव्यापी मिडिया आउटलेट्सको लागि काम गर्ने एक गैर नाफामुखी खोजमुलक समाचार रिपोर्टिङ प्लेटफर्म हो। सो मिडिया प्लेटफर्मद्धारा हालै जारी रिपोर्टमा घनी भ्रष्ट व्यक्तिको सूचीमा परेका हुन्। समस्या र मृत्युको मुखमा पुगेका आफ्ना नागरिकको साथ छोडेको र भ्रष्ट एवं अयोग्य भएको कारण घनी सो सूचीमा परेको ओसीसीआरपीले बताएको छ। ओसीसीआरपीको रिपोर्टअनुसार सो सूचीमा बेलारुसका राष्ट्रपति अलेक्जान्द लुकाशेको भ्रष्ट व्यक्तिको शीर्ष स्थानमा परेका छन्। लुकाशेको बाहेक सिरियाली राष्ट्रपति बसर अल असद, टर्कीका राष्ट्रपति रेसिप तैयप एर्दोगान र पूर्व अष्ट्रियाली चान्स्लर सेबेस्टियन कुर्जसमेत सो सूचीमा सामेल छन्। इजरायलका रक्षामन्त्री र प्यालेस्टेनी राष्ट्रपतिबीच भेट जेरुसेलमः इजरायली रक्षामन्त्री र प्यालेष्टेनी राष्ट्रपतिबीच लामो समयपछि पहिलो पटक भेटवार्ता भएको छ। रक्षामन्त्री बेनी गान्ज र राष्ट्रपति मोहमौद अब्बासविच लामो समयपछि मंगलबार साँझ भेटबार्ता भएको हो। इजरायलका नयाँ प्रधानमन्त्री नफतली बेनेटले सत्ताधारण गरेपछि पहिलो पटक इजरायलको भ्रमणमा रहेका प्यालेस्टेनी राष्ट्रपति अब्बासले रक्षामन्त्री गान्जसँग भेटबार्ता गरेको स्थानीय मिडियामा समाचार छ। सो भेटवार्तामा दुई पक्षविचको तनाव सुधार्ने र इजरायलले आफ्नो कब्जामा लिएको वेस्ट बैंक क्षेत्रमा शान्ति कायम गराउनेबारे छलफल भएको बताइएको छ। पछिल्लो समय वेस्ट बैंक क्षेत्रमा श्रृंखलाबद्ध रुपमा विभिन्न हिंसा र आक्रमणका घटनाहरुले चरम रुप लिइरहेको छ। सो क्षेत्रमा प्यालेस्टेनी नागरिकमाथि इजरायल सेनाले आक्रमण गरिरहेको बताइएको छ। बाँध भत्किदाँ ब्राजिलका ११६ शहर डुबानमा ब्राजिलियाः ब्राजिलको उत्तरपूर्वी बाहिया प्रान्त र वरिपरिका करिब ११९ शहरहरु अझै डुबानमा परेका छन्। सो प्रान्तमा बाँध भत्किएको तीन दिन वितिसक्दापनि करिब ११९ शहरहरु अझै डुबानमा परेका हुन्। नोभेम्बर अन्तिमदेखिको निरन्तर वर्षापछि बाहिया प्रान्तमा केहि दिनअघि दुईवटा बाँध भत्किएका थिए। सो बाँध भत्किएपछि र वर्षासँगै आएको बाढिपछि सो क्षेत्रमा मंगलबारसम्म २१ मानिसले ज्यान गुमाएका थिए भने करिब ३५८ मानिस घाइते बनेका थिए। बुधबारसम्म करिब ११६ शहरका करिब ४ लाख ७० हजार मानिस प्रभावित भएको अन्र्तराष्ट्रिय मिडियामा खबर छ। सो बाढी र डुबानपछि प्रान्तिय सरकारले केहि दिनसम्मको लागि संकटकाल घोषणा गरेको छ। सरकारी रिपोर्टअनुसार हालसम्म करिब ३५ हजार मानिस घरबारबिहिन बनेका छन भने ४३ हजार मानिस विस्थापित बनेका छन्।"
सुदूरपश्चिमको विकास योजना बनाउन योजना आयोगको सक्रियता,"काठमाडौं : प्रधानमन्त्री एवं कांग्रेस सभापति शेरबहादुर देउवाले सुदूरपश्चिमको बृहत्तर विकास योजनाको खाका बनाउन राष्ट्रिय योजना आयोगका उपाध्यक्ष डा विश्व पौडेलका नेतृत्वमा पार्टी केन्द्रीय सदस्य नैनसिंह महरलगायतलाई सुदूरपश्चिम क्षेत्रमा खटाएका छन् । मङ्गलबार धनगढी पुगेको टोलीले सुदूरपश्चिमका सबै जिल्लामा स्थलगत अवलोकन गरी योजनाको बृहत्तर खाका बनाउने केन्द्रीय सदस्य महरले जानकारी दिए। सबै स्थानीय तहका जनप्रतिनिधिसहित पार्टीका नेतालाई समेत जिल्लामा हुने विकास छलफल तथा सुझाव सङ्कलनमा उपस्थित हुन निमन्त्रणा गरिएको उनले बताए। टोलीलाई सुदूरपश्चिममा आगामी निर्वाचनलाई समेत ध्यानमा राखेर योजना बनाउन तथा ठूला रोजगारी सिर्जना गर्नसक्ने गरी योजनाका खाका बनाउन जिम्मेवारी दिइएको छ। सुदूरपश्चिमको योजनाको खाका बनाउने कार्यमा सो प्रदेशका नौवटै जिल्लामा क्रमशः योजना तर्जुमा र निर्माणबारे अन्तक्र्रिया गरिने छ। यसैक्रममा आज धनगढीमा सम्पन्न अन्तक्र्रियामा धनगढी उपमहानगरपालिका प्रमुख एवं पार्टीका केन्द्रीय सदस्य नृप वड, उपप्रमुख एवं पार्टीका केन्द्रीय सदस्य सुशीला मिश्र भट्ट, योजना आयोगका सदस्य डा पुष्परमण वाग्ले, युवा स्वरोजगार कोषका कार्यकारी अधिकृत विश्वमोहन अधिकारी, कांग्रेसको सुदूरपश्चिम प्रदेशका महामन्त्री नरनारायण शाह, कैलाली क्षेत्र नं ५ का सभापति भीम पडाललगायतले आआफ्नो धारणा व्यक्त गरेका थिए। वर्तमान सरकारले सबै प्रदेशमा यसैगरी विकासका लागि बृहत्तर योजना बनाउन टोली खटाउने बताइएको छ।"
कोरोनाकालमा पनि तिब्बतमा पर्यटन गतिविधि उच्च,ल्हासा: चीनको स्वशासित क्षेत्र तिब्बतमा सन् २०२१ मा पर्यटकीय गतिविधिमा आशातित वृद्धि भएको छ। दक्षिणपश्चिम चीनको तिब्बत स्वायत्त क्षेत्रले यस वर्षको पहिलो ११ महिनामा घरेलु तथा विदेशी पर्यटक गरी कूल चार करोड ४३ लाख पर्यटकलाई सेवा दिएको स्थानीय अधिकारीहरूले बुधबार बताए। क्षेत्रीय पर्यटन विभागका अनुसार यस क्षेत्रको पर्यटन आय एक वर्ष पहिलेको भन्दा २२४ प्रतिशतले बढेर ४३ अर्ब ८५ करोड यूआन (करिब ६ अर्ब ९० करोड अमेरिकी डलर) भएको बताइएको छ। पर्यटनमा तीव्र वृद्धि हुनुलाई आंशिकरूपमा यस क्षेत्रमा कोभिड१९ नियन्त्रणमा मिलेको प्रभावकारीतालाई स्थानीयले लिने गरेका छन्। स्थानीय स्वास्थ्य आयोगका अनुसार मंगलबारसम्ममा तिब्बतले लगातार झन्डै ७०० दिनसम्म कुनै नयाँ पुष्टि वा संदिग्ध घटनाहरू देखिएका छैनन्। यस क्षेत्रको पर्यटन वृद्धिलाई प्रेरित गर्न तिब्बतको हिउँदे पर्यटनका लागि प्राथमिक नीतिहरू पनि लागू गरिएको छ। यसमा अक्टोबर महिनाको मध्यदेखि वर्षको अन्तसम्म धेरै पर्यटकहरूको आकर्षणमा होटलको मूल्य र निःशुल्क प्रवेश दर पनि समावेश छ।
"मनाङको तापक्रम माइनस २ डिग्री : जनजीवन कष्टकर, किसान भने खुसी (फोटोसहित)","बेँसीशहर : मंगलबारदेखि परेको हिमपातका कारण हिमाली जिल्ला मनाङको तापक्रम माइनसमा झरेको छ । मनाङका प्रमुख जिल्ला अधिकारी रविन्द्रप्रसाद आचार्यका अनुसार तापक्रम माइनस २ डिग्रीसम्म पुगेकाले जनजीवन कष्टकर बनेको छ । चिसो अत्याधिक बढेको छ । कोहिपनि घरबाहिर निस्कन सकेका छैनन्, प्रजिअ आचार्यले भने, मगंलबार र बुधबार गरेर सदरमुकाममा २ फुट र माथिल्लो मनाङ क्षेत्रमा ३ फुट भन्दा बढि हिउँ जमेको छ । बाक्लो हिमपातका कारण सडक अवरुद्ध बनेको छ । सवारी साधन चल्न सकेका छैनन् । धारापानीबाट माथि सबै ठाउँमा हिउँ परेको छ । हिमपातले अत्याधिक चिसो बढेकाले नागरिकलाई सुरक्षित रहन प्रहरी प्रशासनले अनुरोध गरेको छ । चिसोबाट बच्न सर्वसाधरणलाई घर बाहिर ननिस्कन र न्यानो भएर बस्न सूचना गरेका छौं प्रजिअ आचार्यले भने, राति चामेको तापक्रम माइनस ७ डिग्री सेल्सियस थियो । अहिले माइनस २ डिग्री सेल्सियस छ । चिसोका कारण सरकारी कार्यालयमा सेवाग्राही आएका छैनन् । मानिस एक घरबाट अर्को घर जान सकेका छैनन् । धारापानी भन्दा मुनि ताल क्षेत्रमा पानी परेकाले बाढीपहिरोको जोखिम हुन सक्ने भन्दै जोखिममा रहेका बस्तीका नागरिकलाई सुरक्षित रुपमा बस्न प्रशासनले सूचना जारी गरेको छ । मनाङका प्रहरी नायब उपरीक्षक सुवास खड्काका अनुसार हिउँ जमेको बाटो खुलाउन नसकिएको बताए । हिमपात भइरहँदा बाटो खुलाउन समस्या हुने र खुलाए पनि पुनः हिमपातले हिउँ जम्ने उनले बताए । हिउँ ससाना खोलानाला, झरना र मस्र्याङ्दीको छेउछाउमा पनि जमेको छ । नागरिकलाई सुरक्षित भएर बस्न प्रहरीले अनुरोध गरेको छ । हिमपातका कारण मनाङीहरू घरभित्रै बसेका छन् । हिमपातले जनजीवन कष्टकर बनाएपनि किसानहरु भने खुसी भएका छन् । गौरीशंकर आधारभूत विद्यालयका प्रधानाध्यापक कमल गुरुङले हिमपातले आलु, फापर, गहुँ, जौ र उवालगायतका बालीलाई राम्रो गर्ने हुँदा किसानहरु खुसी भएको बताए । मनाङसँगै बुधबार लमजुङका उच्च पहाडी क्षेत्रमा पनि हिमपात भएको छ भने तल्लो क्षेत्रमा झरी परेको छ ।"
सरकारले भलिबल विजेता खेलाडीलाई जनही ५ लाख पुरस्कार दिने,"काठमाण्डौ : सरकारले एसियन सेन्ट्रल जोन महिला भलिबल च्यालेन्ज कप विजेता नेपाली खेलाडीहरुलाई पुरस्कार दिने निर्णय गरेको छ । बुधबार बसेको मन्त्रीपरिषदको बैठकले सेन्ट्रल जोन महिला भलिबल च्यालेन्ज कप विजेता खेलाडी, प्रशिक्षक र अफिसियललाई सम्मानपत्र सहित नगद पुरस्कारले सम्मान गर्ने निर्णय गरेको हो । युवा तथा खेलकुद मन्त्री महेश्वर गहतराजको पहलमा मन्त्री परिषदको बैठकले उपाधि विजेता १२ जना खेलाडीहरुलाई जनही ५५ लाख, २ जना प्रशिक्षकलाई जनही ३ लाख र १ जना अफिसियललाई २ लाख नगदले पुरस्कृत गर्ने निर्णय गरेकोे हो । नेपाली टिमको जितले गौरव र खुसीको अनुभूती भएको उल्लेख गर्दै मन्त्री गहतराजले देशको पहिचान र गौरव बढाउने राष्ट्रिय टिमका खेलाडीहरुलाई नगद राशीले पुरस्कृत गर्ने प्रस्ताव मन्त्रीपरिषदको बैठकमा लगेका थिए । बंगलादेशको ढाकामा मंगलबार भएको फाइनल खेलमा नेपाली महिला भलिबल टिमले उज्वेकिस्तानलाई ३२ को सेटमा हराएको थियो । उपाधिविजेता नेपाली टिम बिहिबार स्वदेश फर्कने कार्यक्रम रहेको छ ।"
प्रतिकूल मौसम भएपछि आन्तरिक उडानहरु स्थगित,"काठमाडौं: वर्षातका कारण देशभरि प्रतिकूल मौसम भएपछि आन्तरिक उडानहरु स्थगित गरिएको छ। दिनभरि नै पानी परेपछि देशभरिको मौसम प्रतिकुल रहेको छ। उच्च पहाडी एवं हिमाली क्षेत्रमा हिमपात भइरहेको छ। जसका कारण आन्तरिक उडानहरु स्थगित गर्नुपरेको एयरलायन्सहरुले जानकारी दिएका छन्। बुद्ध एयरलायन्सले प्रेस विज्ञप्ति जारी गर्दै आजका सबै उडानहरु स्गगित गरेको जानकारी दिएको छ। 'देशैभरि बदलिँदो तथा खराब मौसमका कारण आज दिउँसोदेखिको सम्पूर्ण उडानहरु रद्द गरिएको छ। यसबाट यात्रुहरुमा पर्न गएको असुविधाप्रति हामी क्षमाप्रार्थी छौं,' सूचना जारी गर्दै बुद्ध एयरलायन्सले भनेको छ। खराब मौसम र विमान स्थलहरुमा कम भिजिबिलिटीका कारण उडान अवतरण प्रभावित भएको कम्पनीहरुको भनाइ छ।"
लागूऔषधसहित १ जना पक्राउ,काठमाडौं : लागूऔषधसहित १ जना पक्राउ परेको छन् । पक्राउ पर्नेमा चन्द्रागिरी नगरपालिका२ नागढुङ्गाबाट १८ पिस नाईट्राभेटसहित सुनसरी हरिनगर गाउँपालिका७का २४ वर्षीय उपेन कुमार मेहता रहेका छन् । बिराटनगरबाट काठमाण्डौतर्फ आउँदै गरेको ना ८ ख ८००१ नम्बरको यात्रुबाहक बसलाई चेकजाँचको क्रममा लागूऔषध सहित पक्राउ गरेको प्रहरीले जनाएको छ ।
महासचिवमा प्रचण्डको पहिलो रोजाइ को?,"काठमाडौंः नेकपा माओवादी केन्द्रको महाधिवेशन काठमाडौंमा चलिरहेको छ। जारी महाधिवेशनमा पार्टी अध्यक्ष पुष्पकमल दाहाल प्रचण्डले आफ्नो उत्तराधिकारी कसलाई बनाउने भन्ने बहस राजनीति वृत्तमा व्यापक बनेको छ। माओवादीमा अध्यक्षपछिको शक्तिशाली पद महासचिव हो। जारी महाधिवेशनमा महासचिवका लागि ६ जनाले दाबी गरेका छन्। माओवादी स्रोतका अनुसार कृष्ण बहादुरमहरा, वर्षमान पुन अनन्त, पम्फा भुसाल, जनार्दन शर्मा प्रभाकर, गिरिराजमणि पोखरेल र देवेन्द्र पौडेल महासचिवका आकांक्षी हुन्। तर प्रचण्डले वर्षमान, जनार्दन र पम्फामध्ये एकलाई महासचिवको जिम्मेवारी सुम्पिने तयारी गरेको बताइन्छ। त्यसो त पूर्वसभामुखसमेत रहिसकेका कृष्णबहादुर महारले आफूलाई महासचिव बनाउनुपर्ने कडा सर्त राखेका छन्। उनले पहिलो नम्बरमा महासचिव र त्यो नभए वरिष्ठ उपाध्यक्ष आफूले पाउनुपर्ने माग प्रचण्डसँग राखेको स्रोतको दाबी छ। महरा यसअघि नै महासचिव भइसकेकाले उनलाई प्रचण्डले बढुवा गर्ने तयारी गरेको बताइन्छ। वर्षमान भने स्वास्थ्य समस्याका कारण चीनमा उपचाररत छन्। महाधिवेशन प्रतिनिधि र छिमेकी देश चीनको पनि वर्षमानलाई महासचिव बनाउन दबाब रहेको सञ्चारमाध्यमहरुमा आइसकेका छन्। स्वास्थ्य समस्याकै कारण प्रचण्डले जनार्दन र पम्फामध्ये एक जनालाई महासचिव बनाउनसक्ने स्रोतको भनाइ छ। 'सबैतिरबाट विश्लेषण गर्दा महसचिवमा जनार्दन र पम्फामध्ये एक जना हुनसक्ने सम्भावना छ,' स्रोतको दाबी छ। यी दुई नेता प्रचण्डका 'खास' मान्छेसमेत भएको बताइन्छ। वरिष्ठ उपाध्यक्षमा भने नारायणकाजी श्रेष्ठ बलिया उम्मेदवार हुन्। त्यसबाहेक महरासहित पुन, भुसाल, मातृका यादव, गिरिराजमणि पोखरेल, देव गुरूङ, हरिबोल गजुरेललगायतले उपाध्यक्षमा दाबी प्रस्तुत गरेका छन्। अध्यक्षमा भने प्रचण्ड दोहोरिने लगभग पक्का भएको छ। महाधिवेशन प्रतिनिधिहरु र स्वयं माओवादीका शीर्ष नेताहरुले पनि अहिल्यै नेतृत्व नफेरिने बताइसकेका छन्। माओवादी केन्द्रमा अध्यक्षबाहेक १४ जना पदाधिकारी रहने व्यवस्था गरिएको छ।"
"अर्जुन कपुरलाई कोरोना संक्रमण, तनावमा मलाइका","मुम्बई: बलिउड अभिनेता अर्जुन कपुरलाई कोरोना संक्रमण भएको छ। उनीसँगै उनका बहिनी अंशुला कपुर पनि कोरोना संक्रमित भएको भारतीय सञ्चारमाध्यमहरुले जनाएका छन्। त्यतिमात्र होइन, अनिल कपुरकी छोरी रिया कपुर र उनका पति करण बुलानी पनि कोरोनाबाट संक्रमित भएका छन्। कोरोना पोजिटिभ भएपछि उनीहरु अहिले क्वारेन्टीनमा रहेको बताइएको छ। अर्जुन कपुर हालसालै क्रिसमसको पार्टीमा सहभागी भएका थिए। उनी प्रेमिका मलाइका अरोराका साथमा करिश्मा कपुरले आयोजना गरेको पार्टीमा सहभागी भएका छन्। अर्जुन कपुरको कन्ट्याक्ट ट्रेसिङमा परेपछि मलाइका अरोरा तनावमा भएको समाचारमा उल्लेख छ। उनले विभिन्न टेलिभिजन शोहरुमा जजको भूमिका निभाइरहेकी छन्। त्यही कारण पनि उनी तनावमा रहेको बताइएको छ। स्रोतअनुसार कन्ट्याक्ट ट्रेसिङमा परेपछि मलाइकले पनि कोरोना परीक्षण गराएकी छन्।"
सर्वोच्चले भन्यो  पर्यटन बोर्डका सीइओ रेग्मीलाई काम गर्नबाट नरोक्नू,काठमाडौं : सर्वोच्च अदालतले पर्यटन बोर्डका प्रमुख कार्यकारी अधिकृत डाधनन्जय रेग्मीलाई कामबाट नरोक्न अल्पकालीन अन्तरिम आदेश जारी गरेको छ । न्यायाधीश दीपककुमार कार्कीको बुधबारको एकल इजलासले रेग्मीलाई कामबाट नरोक्न अल्पकालीन आदेश जारी गरेको हो। सर्वोच्चले रेग्मीलाई हटाउनुपर्ने कारण समेत माग गरेको छ । पर्यटन मन्त्रालयको निर्देशनमा पर्यटन बोर्डले सीइओ रेग्मीमाथि छानविन गर्न समिति गठन गरेको थियो । पर्यटनमन्त्री प्रेम आलेले ठाडो निर्देशन दिएपछि बोर्डले उपाध्यक्ष चन्द्रप्रसाद रिजालको संयोजकत्वमा छानविन समिति गठन गरेको थियो । छानविन समितिले रेग्मीलाई निलम्बन गरेको थियो।
विश्वविद्यालयमा जिन्स लगाउन प्रतिबन्ध,"पञ्जाबः पाकिस्तानको पञ्जाब प्रान्तस्थित एक विश्वविद्यालयले जिन्स लगाउन प्रतिबन्ध गरेको छ। विश्वविद्यालयमा अध्ययन गर्न आउने विद्यार्थीमाथि विश्वविद्यालयले जिन्स लगाउन प्रतिबन्ध गरेको हो। सो प्रतिबन्ध पञ्जाबस्थित युनिभर्सिटी अफ एग्रिकल्चरल फैसलावादले लगाएको हो। पाकिस्तानको संघीय शिक्षा निर्देशनालयले जिन्स लगाउनमा प्रतिबन्ध गर्न निर्देशन दिएको एक महिनापछि पञ्जाबको विश्वविद्यालयले सो नियम लागू गरेको हो। शिक्षा निर्देशनालयले जिन्समाथि प्रतिबन्ध लगाएसँगै विद्यार्थीहरुमा नयाँ पोसाक अनिवार्य गराएको डेली पाकिस्तान अखबारले जनाएको छ। सो अखबारका अनुसार नयाँ नियमअन्तर्गत विश्वविद्यालयमा अध्ययन गर्न आउने छात्रले सर्ट, टाइट र ग्रन्जेच जिन्स, धेरै गोजी भएको पाइन्ट र प्रिन्टेट टिसर्ट लगाउन पाउने छैनन। त्यस्तै छात्राहरुले भने जिन्स, टिसर्ट र सर्ट, पारदर्शी कपडा, चप्पल, फेसनेवल कपडा, झुम्का लगाउन अनुमति नदिएको अर्थात् छात्रहरुलाई आकर्षण गर्ने खालको पहिरन नगर्न विश्वविद्यालयले निर्देशन दिएको बताइएको छ। नयाँ नियमअनुसार छात्र र छात्रा, विश्वविद्यालयमा अध्यापन गराउने टिचरहरुले समेत सामान्यखाले कपडा लगाउन निर्देशन दिएको सो अखबारमा उल्लेख छ।"
भोलि सार्वजनिक विदा दिने सरकारको निर्णय,काठमाडौं: सरकारले भोलि (बिहीबार) सार्वजनिक दिने निर्णय गरेको छ। आज बसेको मन्त्रिपरिषद् बैठकले तमु ल्होसारको अवसरमा सार्वजनिक विदा दिने निर्णय गरेको हो। गृहमन्त्री बालकृष्ण खाँणको प्रस्तावमा तमु ल्होसारको अवसरमा सार्वजनिक विदा दिने निर्णय गरेको एक मन्त्रीले जानकारी दिए। सरकारको निर्णयसँगै सरकारी र विदेशस्थित कूटनीतिक नियोगका कार्यालयहरु बन्द रहनेछ।
काठमाडौंका दुई ठाउँमा दुई व्यक्ति मृत फेला,काठमाडौं: काठमाडौंको दुई छुट्टाछुट्टै स्थानमा दुई व्यक्ति मृत फेला परेका छन्। काठमाडौंको नागार्जुन नगरपालिका३ सानोभर्यााङ डेरा गरी बस्ने मुस्ताङ भरतजङ्ग गाउँपालिका४ का ४२ वर्षीय लोप्साङ गुरुङ आफ्नै कोठामा आज मृत फेला परेको प्रहरीले जनाएको छ। त्यस्तै आजै काठमाडौंको तीलगङ्गास्थित एक होटलमा बसेका झापा दमक घर भएका ४५ वर्षीय नित्य रिजाल पनि मृत फेला परेको प्रहरी प्रधान कार्यालयले जानकारी दिएको छ। दुवै घटनाका विषममा अनुसन्धान भइरहेको महानगरीय प्रहरी परिसर काठमाडौंले जनाएको छ।
"प्रचण्डको प्रतिवेदनमाथि ११ समूहले राखे आफ्नो धारणा, बाँकी भोलि हुने",काठमाडौं : नेकपा माओवादी केन्द्रको आठौं महाधिवेशनको बन्दसत्रमा समूहगत छलफल जारी छ । अध्यक्ष पुष्पकमल दाहाल प्रचण्डको प्रतिवेदनमाथि बुधबार ११ वटा समूहले आफ्नो धारणा राखेका छन्। कमलादीस्थित नेपाल प्रज्ञा प्रतिष्ठानको सभाहलमा चलिरहेको छलफलमा बुधबार ११ वटा समूहका संयोजकले प्रतिवेदनमाथि समूहगत छलफलको निष्कर्ष सुनाएपछि बिहीबारसम्मका लागि छलफल स्थगित गरिएको छ।
सत्र दिनदेखि बेपत्ता बालक मृत फेला,"कुश्मा : विगत १७ दिनदेखि बेपत्ता बनेका एक बालक मृत फेला परेका छन् । गत मंसिर २४ गते घरबाट गोरु चराउन हिँडेका पर्वतको मोदी गाउँपालिका६ तिलाहारका १२ वर्षीय सन्देश लामिछाने मंगलबार साँझ मृत भेटिएका हुन् । पर्वतका प्रहरी नायव उपरीक्षक शिवराज बुढाथोकीका अनुसार गोरु चराउन गएका उनी घर नफर्किएपछि गाउँलेहरुले खोजी गरिरहेका थिए । मंसिर २४ गते दिउँसो घरबाट गोरु फुकाएर चराउन निस्किएका बालक सोही दिन बेलुका गोरु फर्किएको र उनी नफर्किएपछि गाउँलेहरुले खोजी शुरु गरेका थिए । तर, फेला नपरेपछि डिमुवा प्रहरी कार्यालयमा २७ मंसिरमा खबर गरेका थिए । प्रहरी नायब उपरिक्षक बुढाथोकीका अनुसार सुस्त मनस्थिति र बोलीमा समस्या भएका कारण उनको उद्धार समयमा हुन नसकेको हो । बोल्न सकेको भए खोजीमा जाने व्यक्तिहरुले पत्ता लगाउन सहज हुन्थ्यो, बुढाथोकीले भने, बोल्न नसकेपछि कतै झाडीमा अल्झिएर यत्तिकै बेपत्ता भएपछि जंगली जनावरले फेला पारेको हुनुपर्छ । जंगली जनावरले शरीरका विभिन्न अंग खाएको अवस्थामा शव फेला पारेको उनले बताए । बालक रात्माटा र दराकको बिचमा पर्ने खोपी भन्ने स्थानमा मृत भेटिएका हुन् । उनको मृत्युको यथार्थ विवरण भने खुल्न बाँकी रहेको प्रहरीले जनाएको छ ।"
"दार्चुलामा हिमपात : जनजीवन प्रभावित, किसान भने खुसी","दार्चुला : दार्चुलामा मंगलबार राति देखि परेको हिमपातले जनजीवन प्रभावित बनेको छ। भारी हिमपातले उच्च हिमाली बस्तीका बासिन्दाको जनजीवन प्रभावित बनेको हो । सबैभन्दाबढि दार्चुलाको मालिकार्जुन, व्यास र नौगाड गाउँपालिकामा ४ फिट बाक्लो हिमपात भएको छ भने छिमेकी जिल्ला बैतडीको खोड्पेमा पनि बाक्लो हिमपात भएको छ । चिसोले जनजीवन प्रभावित बन्नुका साथै दैनिक कामकाजमा समेत समस्या भएको व्यास गाउँपालिकाका स्थानीय पदम भट्टले बताए, उनले भने 'भारी वर्षाले ग्रामीण सडकहरु बन्द हुनुका साथै ४५ फिट हिउँ परेको छ ।' दार्चुलाका उच्च हिमाली क्षेत्र व्यास, नौगाड, अपिहिमाल, न्वालपानी, दल्लेख लगायतका क्षेत्रमा हिमपात भएको छ । सुदूरपश्चिमका सात पहाडी जिल्लामध्ये दार्चुलाका विभिन्न क्षेत्रमा राति देखि हिमपात सुरु भएपछि जनजीवन कष्टकर बनेको छ। हिमपातपछि एक्कासि बढेको चिसोका कारण विशेष गरी बृद्धबृद्धा, बालबालिका र मजदुर बढि प्रभावित भएका छन् । व्यास गाउँपालिका३ को सीना,तुसरपानी, वडा नम्बर २को राप्ला, दुम्लीङ, वडा नम्बर ४ को सुन्सेरा, डोकट, वडा नम्बर ५ को धौलाकोट, वडा नम्बर ६ को हुती लगायतका बस्तीहरुमा हिउँ परेको छ। कालापानी नजिकको क्षेत्र वडा नम्बर १ छाङरु र तिंकरमा भारी हिमपात भएको छ। हिउँदमा भारी हिमपात हुने छाङरु र तिंकरका स्थानीय बासिन्दा मंसिर महिनामा नै दार्चुला सदरमुकाम खलंगा झरिसकेका छन्। तिंकरगाउँ हिउँदमा मानवविहीन हुने गरेको छ भने १२ किलोमिटर तल रहेको छाङरु गाउँमा नेपाल प्रहरी र सशस्त्र प्रहरी बाह्रै महिना बस्ने गरेको छ। 'विद्यार्थीहरुको पढाइलाई मध्य नजर गरेर परीक्षा सकेका छौं। चिसो बढेकाले अब २ हप्ता जाडो बिदा गर्नुपर्छ । व्यास गाउँपालिका क्षेत्रका सम्पूर्ण स्कुलहरु बन्द हुन लागेको छ' सम्पाल माविका प्रधानाध्यापक बल्देबसिंह धामीले बताए । किसान खुशी हिमपात नहुँदा आफ्नो खेतबारीमा लगाएको हिउँदे बाली जौँ, गहुँ र तोरीको उत्पादन कम हुने चिन्तामा परेका स्थानीयबासी भने हिउँ पर्दा खुसी भएका छन्। हिमपातले हिउँदे बालीको उत्पादन राम्रो हुने कृषक बिक्रम सामन्तको भनाई छ। लगातारको खडेरीले बालीनाली सुक्दै गएको बेला पानी पर्दा दार्चुला, बैतडीका किसानहरु खुशी भएका छन् । पिउने पानीको समस्या भएका बेला आकासबाट पानी पर्दा केहि राहात भएको बैतडी खानेपानीमा कार्यरत कर्मचारी अमरेश ठगुन्नाले बताए, उनले भने वर्षा र चिसोले जनजीवन कष्टकर भए पनि कृषि बालीमा भने फाईदा पुगेको बताए ।"
जबरजस्ती करणी गरेको अभियोगमा ८ जना पक्राउ,काठमाडौं : ३४ वर्षीया महिलालाई जबरजस्ती करणी गरेको अभियोगमा काठमाडौंबाट प्रहरीले ८ जनालाई पक्राउ गरेको छ । काठमाडौं महानगरपालिका२६ मित्रनगरस्थित गेष्ट हाउसमा महिलालाई जबरजस्ती करणी गरेको आरोपमा ७ जनालाई मंगलबार र १ जनालाई बुधबार पक्राउ गरेको प्रहरीले जनाएको हो । घटनामा संलग्न थप १ जनाको खोजी कार्य भइरहेको प्रहरीले जनाएको छ ।
शिकार गरी मासु टुक्राउँदै गरेका ३ जना पक्राउ,"गुलरिया : बर्दिया राष्ट्रिय निकुञ्ज तथा निकुञ्ज सुरक्षार्थ खटिएको नेपाली सेनाको संयुक्त गस्तीले चित्तलको शिकार गरी मासु टुक्राउँदै गरेको अवस्थामा ३ जनालाई नियन्त्रणमा लिएको छ । निकुञ्ज भित्रको बलाँती कोर क्षेत्रमा चित्तलको मासुसहित उनीहरुलाई नियन्त्रणमा लिएको हो । संयुक्त गस्ती टोलीले घटना स्थलबाट ठाकुरबाबा नगरपालिका२ निवासी ४६ वर्षिय बल्लुराम थारु, ३९ वर्षिय लालबहादुर चौधरी र ३७ वर्षिय राजाराम थारुलाई चित्तलको मासु टुक्राउँदै गरेको अवस्थामा नियन्त्रणमा लिएको बर्दिया राष्ट्रिय निकुञ्जका प्रमुख संरक्षण अधिकृत विष्णुप्रसाद श्रेष्ठले बताए । मासुसहित नियन्त्रणमा परेका उनीहरुलाई थप अनुसन्धानका लागि आवश्यक प्रकृया अघि बढाएका छौं । निकुञ्जको हिरासतमा राखी तीनै जना उपर छानविन गर्दैछौं । चित्तलको शिकार गर्नेलाई ५० हजार रुपैया जरिवाना, १ बर्ष कैद वा दुवै सजायको ब्यवस्था बन्यजन्तु संरक्षण ऐनमा रहेको प्रमुख श्रेष्ठको भनाई छ ।"
फुटबल लिजेन्ड म्याराडोनाका कान्छा भाइको निधन,"अर्जेन्टिना : अर्जेन्टिनाका फुटबल लिजेन्ड डियगो म्याराडोनाका कान्छा भाइको निधन भएको छ । म्याराडोनाका कान्छा भाइ हुगो म्याराडोनाको ५२ वर्षको उमेरमा निधन भएको हो । आफ्नो दाजुकै पदचाप पछ्याउँदै फुटबल पेशा अंगालेका हुगो म्याराडोनाको हृदयघातका कारण आफ्नो घरमा निधन भएको अन्र्तराष्ट्रिय मिडियामा खबर छ । फुटबलका लागि हुगो सन् १९८७ मा नापोलीस्थित दाजु डियगोसँग आवद्ध भएका थिए । तर, उनले सो समयमा दाइ डियगोसँग खेल्दा राम्रो प्रभाव पार्न नसकेपछि हुगो अस्कोली र रायो भलेकानो क्लबकोतर्फबाट प्रतिनिधित्व गर्दै आएका थिए ।"
डिजिटल बीमा लेख जारी गर्ने पहिलो कम्पनी बन्यो सिटिजन इन्स्योरेन्स,काठमाडौं : नेपालमा डिजिटल बीमा लेख जारी गर्ने पहिलो कम्पनी सिटिजन लाइफ इन्स्योरेन्स बनेको छ । ग्राहकवर्गहरुलाई सरल तथा सुलभ सेवा पुर्याउन र आफ्नो सेवालाई समयानुकूल परिस्कृत गर्दै सहज तथा सर्वसुलभ गराउन 'डिजिटल सिटिजन' अभियान अन्तर्गत डिजिटल बीमा लेख सेवा सञ्चालनमा ल्याएको कम्पनीले जनाएको छ । अनिवार्यरुपमा भौतिक टिकट टाँस्नुपर्ने प्रावधानलाई सहजगर्दै बीमा समितिले बीमकलाई डिजिटल बीमालेख जारी गर्ने बाटो खुल्ला गरीदिएपछि डिजिटल बीमा लेख सञ्चालन गर्ने सिटिजन लाइफ इन्स्योरेन्स पहिलो कम्पनी बनेको हो । ग्राहक तथा अभिकर्ताहरुलाई कार्यालयसम्म आउनुपर्ने अवस्थालाई सहज बनाई समयको बचत गराउन र ग्राहक सेवालाई विश्वसनीय बनाउँदै जाने क्रममा 'डिजिटल सिटिजन'अभियान अन्तर्गत कम्पनीले आगामी दिनहरुमा पनि अरु थुप्रै आधुनिक तथा नवीनतम डिजिटल सेवाहरु प्रचलनमा ल्याउने योजना रहेको कम्पनीका प्रमुख कार्यकारी अधिकृत पोषक राज पौडेलले बताए।
कर्णाली क्षेत्रमा हिमपात(फोटो फिचर),"जुम्ला : जुम्लालगायत कर्णालीको हुम्ला, डोल्पा, कालिकोट, मुगुमा हिमपात भएको छ । हिमपातका कारण जुम्लाबाट चल्ने लामो तथा छोटो दूरीका सवारी साधन पूर्णरुपमा बन्द भएका छन् भने हवाई सेवा पनि संचालन हुन सकेको छैन् । सोमबार राति देखि भईरहेको हिमपात मंगलबार साँझ सम्मपनि रहेको छ । अहिलेसम्म औसतमा ३ फिट भन्दा बढि हिँउ परीसकेको छ । हिमपातका कारण हिमाली जिल्लाको जनजीवन कस्टकर बन्दै गएको छ, हिमपातपछि बढेको चिसोको कारण बालबालिका, वृद्धवृद्धालाई स्वाथ्यमा कठिनाई हुने गरेको छ ।"
"भारतका २१ राज्यमा फैलियो ओमिक्रोन, संक्रमितको संख्या ७८१ पुग्यो","नयाँ दिल्ली : भारतमा कोभिड१९ को नयाँ भेरियन्ट ओमिक्रोनबाट संक्रमित हुनेको संख्या ७८१ पुगेको छ। भारतको २१ राज्यमा ओमिक्रोनको संक्रमण फैलिएको समाचार आजतकमा छ। भारतको राजधानी नयाँ दिल्लीमा मात्रै २३८ जनामा ओमिक्रोन पुष्टि भएको छ। यस्तै महाराष्ट्रमा १६७ जनामा यो भाइरसको संक्रमण देखिएको छ। हालसम्म दिल्लीमा २३८, महाराष्ट्रमा १६७, गुजरातमा ७३, केरलामा ६५ जनासहित ७८१ जनामा ओमिक्रोन संक्रमण देखिएको हो। ओमिक्रोनसँगै कोरोना भाइरस संक्रमण पनि तीव्ररुपमा फैलिरहेको छ। तेलंगानाको चैतन्य क्याम्पसका २५ विद्यार्थीमा कोरोना संक्रमण पुष्टि भएको छ। सो क्याम्पसका २६२ जना विद्यार्थीको कोरोना परीक्षण गराउँदा सो संख्यामा संक्रमण देखिएको हो। सुरुमा क्रिसमसको बिदापछि क्याम्पस आएका एक विद्यार्थीमा लक्षण देखिएको थियो। परीक्षण गराउँदा अन्य विद्यार्थीमा समेत संक्रमण देखिएको हो।"
पोखरामा टीभिएसको 'रेडर' सार्वजनिक,काठमाडौं : पोखरामा टिभिएसको 'रेडर' मोटरसाइकल सार्वजनिक गरिएको छ । शंकर ग्रुप अन्र्तगतको जगदम्बा मोर्टस प्रालिले पोखररास्थित आफ्नो एक्सक्ल्युजिव शोरुमबाट युवा लक्षित १ सय २५ सिसि क्षमता अन्र्तगत नयाँ मोटरसाइकल टीभिएस रेडर सार्वजनिक गरेको हो । सार्वजनिक कार्यक्रममा सप्तरंग ३का कलाकारहरुको सहभागिता रहेको थियो ।
स्याङ्जा एमाले अधिवेशन : लोगो र नारा सार्वजनिक,"स्याङ्जा : नेकपा एमालेले जिल्ला अधिवेशनको लोगो र नारा सार्वजनिक गरेको छ । जिल्लाको पर्यटकीय तथा ऐतिहासिक स्थललाई समेट्दै अधिवेशनको लोगो र नारा सार्वजनिक गरेको हाे । जबजको मार्गदर्शन समाजवादको आधार ! रुपान्तरण र समृद्धिमा एमाले हो मूल धार !! भन्ने नारा र लोगोमो जिल्लाको श्रवणकुमारको दह र मुलूककै सबैभन्दा ठूलो कालीगण्डकी ए लगायतका ऐतिहासिक स्थल स्याङ्जामै पर्छ भनि चित्रण गरिएको छ । नेकपा एमाले स्याङ्जाको आठौं जिल्ला अधिवेशन पुस २३ मा हुने भएको छ । सोही अधिवेशनले जिल्ला नेतृत्व चयन गर्नेछ । अध्यक्ष, उपाध्यक्ष, सचिव, २ उपसचिव सहित १ सय ५ सदस्यीय जिल्ला कार्यसमिति निर्वाचित गर्ने जनाइएको छ । जिल्ला नेतृत्वहरु अधिवेशनलाई सफलतापूर्वक सम्पन्न बनाउन जुटेका छन् । विभिन्न ७ वटा उपसमिति मार्फत जिम्मेवारी दिईएको छ । प्रतिवेदन लेखन, प्रचार प्रसार, स्वयंसेवक परिचालन, आवास तथा खाजा खाना, मंञ्च ब्यवस्थापन र अतिथि सत्कार उपसमिति बनाइएका छन् । स्याङ्जा सदरमुकाममा हुने अधिवेशनको उदघाटन भने नेकपा एमालेका अध्यक्ष केपी शर्मा ओलीले भर्चुअल बिधिबाट हुने प्रचार प्रसार उपसमितिका संयोजक राजेन्द्र डुम्रेले जानकारी दिए । उनका अनुसार १७ गते वडा, १८ गते पालिका र १९ गते जिल्ला प्रतिनिधि छनौट गरिने छ। यहाँका ९७ वडा, ११ पालिकामा संगठित सदस्यका आधारमा प्रतिनिधी छनौट हुनेछ । वडामा (खुलातर्फ) ७५ सदस्य बराबर एक जना, महिलामा ५० बराबर १ जना, उत्पीडितमा ३० जना बरावर एक जना प्रतिनिधिको चयन गरिनेछ । एक पालिका बराबर २ महिला सहित ५ जना प्रतिनिधी हुन पाउनेछन् । जिल्लाले ३४ जना, २ संघिय निर्वाचन क्षेत्रका ४ मजदूर र अपांगअल्पसंख्यकगरी जिल्लाभरबाट १५ जना प्रतिनिधि मनोनित गर्न पाउने प्रावधान अनुरुप करिब ७ सय ३० प्रतिनिधी सहभागी हुने प्रतिनिधी व्यवस्थापन उपसमिति संयोजक सुधीर पौडेलले जनाए ।"
पर्यटकीय गन्तव्य बन्दै बर्जु ताल,"विराटनगर : नेपालसंगै भारतीय पर्यटकलाई आकर्षक गर्न सुनसरीको बर्जु ताल पर्यटकीय गन्तव्य बन्न थालेको छ । केहि वर्षअघि गाउँपालिका मातहतमा आएको सो तालको बिचमा गाउँपालिकाले भ्युटावर निर्माण र थप पोखरी बनाउनुको साथै पिकनीकस्थलहरु पनि बनाउन थालेको छ । बर्जु गाउँपालिका६का वडा अध्यक्ष बिनोद चौधरीले एतिहासिक ताललाई नेपाल र भारतको पर्यटक आउने गन्तव्य र ताल थप आकर्षक बनाउने योजना बनाएर काम शुरु गरेको जानकारी दिए । उनका अनुसार ताल भित्र रहेको दुई पोखरी बाहेक पश्चिमपट्टी एउटा नयाँ ४५ बिगहामा थप पोखरी बनाउन लागिएको छ । ताल रहेको ६६ बिगहाको पोखरी भित्र तीन वटा भ्युटावर बनाउने र ताल भित्र रहेको मन्दीर जान पुल बनाउन लागेको वडा अध्यक्ष चौधरीले जानकारी दिए । एउटा भ्युटावर निर्माण भयो उनले भनेथप दुई वटा भ्युटावर बनाउन लागेका छौं । तालको पूर्वपट्टी रहेको करिव ३२बिगहाको पोखरी वार्षिक ३५ लाखमा माछापालनको ठेक्का समेत लगाइएको छ । ठेक्का दिएको पोखरीमा माछापालन बाहेका अरु स्वामित्व तालको नै रहेको छ । ताल गाउँपालिकाको मातहतमा आएपछि सामाजिक विकास मन्त्रालयको सहयोगमा स्टेज सहितको खेलमैदान २३ लाखमा निर्माण गरिएको छ । त्यस्तै भौतिक पूर्वाधार मन्त्रालय प्रदेश १को सहयोगमा करिब ४ करोडमा तालको पश्चिमपट्टी सिचाईको लागि काम समेत हुँदैछ । थारु संस्कृति झल्किने गरि १८ लाखमा थारु संग्रालय बनाउने, पिकनीका लागि आधुनिक किसिमको पिकनीक स्पोट समेत निर्माण भएको छ । ताललाई सौन्दर्य बनाएपछि आन्तरिकरुपमा आयश्रोत बढ्ने भएकाले वडा र गाउपालिकाको विकासमा महत्वपूर्ण योगदान पुग्ने वडाअध्यक्ष चौधरीले बताए । तालमा केहि दिन अघि वृक्षारोपणको समेत गरिएको छ । अहिले तालमा बोटिङ गर्ने व्यवस्था रहेको छ । विराटनगरको बरगाछी चोकदेखि करिब ९ किमी पश्चिम सुनसरीको बर्जु गाउँपालिका६, चिमडी बस्तीमा १ सय ५२ बिघामा फैलिएको सो ताल क्षेत्र पर्यटकीय सम्भावनाले भरिपूर्ण छ । तर धुलाम्यहिलाम्य हुलाकीमार्ग र व्यवस्थापन अभावमा यसले पर्यटक तान्न नसकेको तालमा गत वर्ष बाढी पसेको थियो । राष्ट्रपति चुरे तराईमधेस संरक्षण विकासको ३ करोड ६६ लाख रुपैयाँ बजेटमा सेनाले केहि वर्षअघि सो ताल पूननिर्माण गरेको थियो । बाढीले वर्षेनी तालको संरचनामा व्यापक क्षति पुर्याउँदै आएकोछ । तालको स्वामित्वमा पहिला १४७ विघा १० कट्ठा ११ धुर जग्गा थियो । बस्ती विकासकै कारण ताल नमासियोस् भनेर दशकअघि थप जग्गा किनिएको थियो ।"
सेयर बजारमा ५ अंकले सुधार : साढे ३ अर्ब बढीको कारोबार,"काठमाडौं : सेयर बजारमा ५ अंक बढीको सुधार आएको छ। बुधबार नेप्से परिसूचक ५५१ अंकले बढेर २५ सय २४ विन्दुमा बन्द भएको छ। मंगलबार सूचक २६६ अंकले घटेर २५ सय १८९९ बिन्दुमा अडेको थियो। यस्तै सेन्सेटिभ इण्डेक्स ०२६ अंकले बढेर ४७१२४ विन्दुमा पुगेको छ। यसदिन २२८ कम्पनीको ५६ लाख ३८ हजार २७९ कित्ता सेयर ४२ हजार ५१२ पटकमा ३ अर्ब ६२ करोड ३४ लाख ८० हजार २९२ रुपैयाँमा कारोबार भयो। मंगलबार २३० कम्पनीको ५८ लाख २८ हजार ७८३ कित्ता सेयर ३ अर्ब १२ करोड ५५ लाख ७५ हजार ६३२ रुपैयाँमा खरिदबिक्री भएको थियो। बुधबार कारोबारमा आएका १३ समूहमध्ये सात समूहको सेयर मूल्य बढेको छ। बाँकी व्यापार, विकास बैंक, फाइनान्स, जीवन बीमा र लगानी समूहको सेयर घटेको हो। यसदिन निर्जीव विमा समूहको सर्वाधिक २२१ प्रतिशतले मूल्य बढेको हो। यसदिन कुनै पनि कम्पनीको सेयर मूल्यमा सकारात्मक सर्किट लेभलमा कारोबार भएन। दुई कम्पनीमध्ये भोटेकोशी जलविद्युत र नेपाल बंगलादेश बैंकको मूल्य क्रमश ९९९ र ९०८ प्रतिशतले बढेको हो। कारोबार रकमका आधारमा हिमालयन डिस्टिलरी शीर्षस्थानमा रह्यो। सो कम्पनीको ५२ करोड ५५ लाख रुपैयाँको सेयर कारोबार भएको छ।"
यो वर्षकै भ्रष्ट व्यक्तिको सूचिमा परे अस्रफ घानी,"साराजेवो : अफगानिस्तानका पूर्वराष्ट्रपति अस्रफ घानी यो वर्ष अर्थात् सन् २०२१ का सबैभन्दा भ्रष्ट व्यक्तिको सूचिमा परेका छन् । अर्गनाइजेसन क्राइम एण्ड करप्सन प्रोजेक्ट (ओसीसीआरपी) द्वारा सन् २०२१ का सबैभन्दा भ्रष्ट व्यक्तिको सूचिमा घानी परेका हुन् । ओसीसीआरपी विश्वव्यापी मिडिया आउटलेट्सका लागि काम गर्ने एक गैर नाफामुखी खोजमुलक समाचार रिपोर्टिङ प्लेटफर्म हो । सो मिडिया प्लेटफर्मद्वारा हालै जारी रिपोर्टमा घानी भ्रष्ट व्यक्तिको सूचिमा परेका हुन् । समस्या र मृत्युको मुखमा पुगेका आफ्ना नागरिकको साथ छोडेको र भ्रष्ट एवम् अयोग्य भएका कारण घनी सो सूचिमा परेको ओसीसीआरपीले बताएको छ । ओसीसीआरपीको रिपोर्टअनुसार सो सूचिमा बेलारुसका राष्ट्रपति अलेक्जान्द लुकाशेको भ्रष्ट व्यक्तिको शीर्ष स्थानमा परेका हुन्। लुकाशेको बाहेक सिरियाली राष्ट्रपति बसर अल असद, टर्कीका राष्ट्रपति रेसिप तैयप एर्दोगान र पूर्वअष्ट्रियाली चान्स्लर सेबेस्टियन कुर्जसमेत सो सूचिमा परेका छन् ।"
"कोरोनाविरुद्ध खोप अभियान तीव्र बन्दै, कहाँ कहाँ लगाइँदैछ ?","काठमाडौं : सरकारले कोरोनाविरुद्धको खोप अभियान तीव्ररुपमा अघि बढाएको छ । आगामी चैतसम्म आम नागरिकलाई खोप लगाउने लक्ष्य लिएको सरकारले दैनिक ५ लाख नागरिकलाई खोप लगाउँदै आएको छ । स्वास्थ्य तथा जनसंख्या मन्त्रालयका अनुसार बुधबारबाट काठमाडौं, ललितपुर र भक्तपुरका २४ खोप केन्द्रमा कोरोना विरुद्धको खोप लगाउन थालिएको हो । जसअन्तर्गत् काठमाडौंमा सशस्त्र प्रहरी बल अस्पताल, बलम्बु, वीरेन्द्र सैनिक बल अस्पताल छाउनी, नेपाल प्रहरी अस्पताल महाराजगञ्ज, शुक्रराज ट्रपिकल तथा सरुवा रोग अस्पताल टेकु, परोपकार प्रसूति तथा स्त्रीरोग अस्पताल थापाथलीमा खोप लगाउने व्यवस्था गरिएको छ। यस्तै, सहिद मेमोरियल अस्पताल कंलकी, लोत्से भवन नयाँ बसपार्क, वीर अस्पताल, बयोधा अस्पताल बल्खु, निजामती कर्मचारी अस्पताल र एपेक्स पोलिक्लिनिक जडिबुटीबाट खोप लगाइनेछ । यस्तै, भक्तपुरमा नेपाल कोरिया मैत्री नगरपालिका अस्पताल थिमी, ख्वप अस्पताल च्यामसिंह खोप अभियान सञ्चालन भइरहेको छ । यस्तै, ललितपुरमा पाटन अस्पताल, छवा बहाल जनस्वास्थ्य शाखा, सैंबु स्वास्थ्य चौकी, बज्रबाराही चापागाँउ अस्पताल, बाँडेगाँउ प्राथमिक स्वास्थ्य केन्द्र, लेले प्राथमिक स्वास्थ्य केन्द्र, लुभु प्राथमिक स्वास्थ्य केन्द्र, इमाडोल स्वास्थ्य चौकी, चौघरे स्वास्थ्य चौकी र गोटिखेल स्वास्थ्य चौकीमा खोप अभियान सञ्चालन हुँदै आएको छ । खोप केन्द्रमा भेरोसेल कोभिसिल्ड र एस्ट्राजेनिका खोप लगाइने छ ।"
"धनकुटाको पहाडी भेगमा भारी हिमपात : सडक अवरुद्ध, यात्रु अलपत्र","धनकुटा : पश्चिमी न्यून चापीय प्रणालीको प्रभावका कारण धनकुटाका उच्च पहाडी भेगमा हिमपात भएको छ । मध्य पहाडी क्षेत्रमा वर्षा भइरहेको छ। छथरजोरपाटी गाउँपालिकाको हलहले पटेक डाँडा, नुनथला, धनकुटा र तेह्रथुमको सीमाक्षेत्र चित्रे, तेह्रथुमको वसन्तपुर, तिनजुरे मिल्के जलजले डाँडा र गुफा पोखरीलगायत क्षेत्रमा भारी हिमपात भएको त्यस क्षेत्रका स्थानीयले बताएका छन्। हिमपातसँगै चिसो बढ्दा त्यहाँको जनजीवन प्रभावित बनेको छ । हिमपातकै कारण सिँधुवा मास्तिरको नुनथला डाँडाहुँदै चित्रे, वसन्तपुरसम्मको सडक अवरुद्ध भएको छ । छथरजोरपाटी गाउँपालिकाको जेसिवी डोजरले अवरुद्ध सडक खुलाउने काम भइरहेको गाउँपालिकाका इन्जिनियर दिवश पौडेलले बताए । उनका अनुसार सडक अवरुद्ध हुँदा नुनथलादेखि चित्रेसम्म यात्रुवाहक तथा ढुवानीका सवारी साधन अलपत्र परेका छन् । सिँधुवा र जोरपाटीका प्रहरी र ट्राफिक प्रहरी त्यस क्षेत्रमा खटिएका छन्।चिसोले दैनिक जीवन कष्टकर भएको सिँधुवाका स्थानीय व्यापारी नवनित खड्काले बताए । यो पटक बेलैमा हिउँ पर्दा त्यस क्षेत्रका किसान भने खुसी भएका छन् । यति बेला किसानले साग, आलु, मटरकोसा खेती लगाएका छन् । हिउँ पर्दा तरकारी बालीलाई पर्याप्त सिँचाइ पुग्ने किसानको भनाइ छ ।"
सुडानमा सुनखानी भत्किँदा कम्तीमा ३८ मजदुरको मृत्यु,कायरो : सुडानको एक निष्क्रिय सुनखानी भत्किँदा कम्तीमा ३८ मजदुरको मृत्यु भएको छ। सुडानको पश्चिमी क्षेत्र कोर्दोफान प्रान्तमा सञ्चालित निष्क्रिय खानी भत्किँदा मंगलबार कम्तीमा ३८ मजदुरको मृत्यु भएको हो। फुजा गाउँमा बन्द गरिएको दर्साया सुनखानी भत्किँदा त्यहाँ लुकीछिपि काम गरिरहेका कम्तीमा ३८ मजदुरको मृत्यु भएको सुडानी मिनरल रिसोर्सेस कम्पनीद्धारा बुधबार जारी विज्ञप्तीमा उल्लेख छ। सो सुनखानी भत्किँदा अन्य ८ जना घाइते भएको समेत बताइएको छ। खानी हाल कार्यात्मक नभएपनि स्थानीयहरु काममा फर्किएको र सोहि क्रममा खानी भत्केको कम्पनीले जनाएको छ। घाइतेहरुको स्थानीय स्वास्थ्य चौकीमा उपचार भइरहेको बताइएको छ।
प्रतिवेदन र विधान मस्यौदामाथि सामूहिक छलफलको निष्कर्ष प्रस्तुत,"काठमाडौं : नेकपा (माओवादी केन्द्र) को राजनीतिक प्रतिवेदन र विधान मस्यौदामाथि समूहगत छलफलको निष्कर्ष प्रस्तुत गर्न सुरु गरिएको छ। बुधबार दिउँसो १ बजेबाट महाधिवेशनस्थल प्रज्ञा भवन, कमलादीमा समूहगत छलफलको निष्कर्ष टोली नेताले प्रस्तुत गर्न थालेका हुन्। प्रज्ञा भवनमा सोमबार आठौं राष्ट्रिय महाधिवेशनको बन्दसत्रमा अध्यक्ष पुष्पकमल दाहाल प्रचण्डले २१ औं शताब्दीको समाजवादको नेपाली बाटोशीर्षकको वैचारिक तथा राजनीतिक दस्तावेज, पार्टी स्थायी कमिटी सदस्य देवप्रसाद गुरुङले पार्टीको विधान मस्यौदा प्रस्तुत गरेका थिए। अधिकांश समूहले वैचारिक तथा राजनीतिक दस्तावेज र विधान मस्यौदामाथिको छलफल गरेपनि केही समूहले नसकेकाले बुधबार अपरान्ह १२ बजेसम्म छलफल गरेका थिए। समूहका प्रमुखले समूहगत छलफलको निष्कर्ष प्रस्तुत गर्न प्रत्येक समूह प्रमुखलाई १५ मिनेटको समय दिइएको छ। अहिले प्रतिवेदनका सकरात्मक तथा नकरात्मक सुझाव तथा टिप्पणी समूहका टोली नेताले प्रस्तुत गरिरहेका छन्।"
मोटरसाइकल दुर्घटनामा तीन जनाको मृत्यु,"दमक : झापाको दमक नगरपालिका२ भाङबारीस्थित भित्री सडकखण्डमा मोटरसाइकल दुर्घटना हुँदा तीन जनाको मृत्यु भएको छ। प्र १०२०४३प ६९२६ नम्बरको तीन जना सवार मोटरसाइकल गएराति आफैँ अनियन्त्रित भएर सडकछेउको रुखमा ठोक्किँदा एकैसाथ तीन जनाको मृत्यु भएको इलाका प्रहरी कार्यालय दमकले जनाएको छ। मृत्यु हुनेमा मोटरसाइकल चालक खोटाङ चिसापानी४ का २३ वर्षीय अनिल विक, चितवन राप्ती४ का १९ वर्षीय किसन सेन्चुरी र ताप्लेजुङ भुइखोला३ का १९ वर्षीय अनिल लामगादे रहेका छन्। तीनै जनाको घटनास्थलमै मृत्यु भएको इलाका प्रहरी कार्यालय दमकका प्रहरी नायब उपरीक्षक नवराज कार्कीले बताए। मृतक सबै दमकको एक सुन पसलमा काम गर्दै आएका थिए। घटनाका सम्बन्धमा प्रहरीले थप अनुसन्धान सुरु गरेको प्रहरी नायब उपरीक्षक कार्कीले जानकारी दिए। रासस"
"बाजुरामा हिमपात, जनजीवन प्रभावित","बाजुरा : बाजुरामा मंगलबार राति देखि हिमपातशुरु भएको छ । उच्च लेकाली क्षेत्रमा हिमपात र बेँसी तिर पानी परेपछि चिसोले बाजुरालीको जनजीवन प्रभावित भएको छ । पौष १३ रातिबाट उच्चहिमाली क्षेत्रमा हिउँपर्न शुरु भएको थियो । १४ गते बिहान बाजुरा जिल्ला सदरमुकाममै हिउँपर्न थालेको छ । चिसोले जनजीवन कष्टकर बन्नुका साथै दैनिक कामकाजमा समेत समस्या भएको बडिमालिका नगरपालिका७ का वडा अध्यक्ष धर्मराज उपाध्यायले बताए । भारी वर्षाले बाजुराका ग्रामीण सडकहरु बन्द भएका छन् । हिमपात र अत्याधिक वर्षाका कारण मार्तडीकोल्टि सडक बन्द भएको छ भने अन्य ग्रामीण सडकहरु हिलाम्मे भएर अवरुद्ध भएको जय मालिका यातायात प्रालिका कर्मचारी चक्र बडुवाले जानकारी दिए । यातायात बन्द हुँदा कामको लागि सदरमुकाम आवत जावत गर्नेलाई समस्या भएको स्थानीय बडुवालले बताए । बढि जसो समस्या बिरामी बालबालिका र बृद्धबृद्धाहरुलाई भएको छ । पूर्वी उत्तरी क्षेत्रको कोल्टिमा रहेको कोल्टि प्राथामिक स्वास्थ्य केन्द्र कोल्टिबाट रिफर गरेका बिरामीहरुले बढि समस्या भएको जिल्ला स्वास्थ्य कार्यलयका प्रमुख डाक्टर प्रकाश जोशीले बताए । यातायात बन्द भएपछि ग्रामीण क्षेत्रमा दैनिक उपभोग्य सामानको अभाव हुन थालेको हिमाली गाउपालिकाका अध्यक्ष गोबिन्द मल्लले बताए । मार्तडी कोल्टि सडक खण्डको पोरखे लेकमा ५ फिट भन्दा बढि हिउँ जमेकोले जिल्लाको उत्तरी क्षेत्र कोल्टि र छिमेकी जिल्ला हुम्ला,मुगु,कालिकोटका स्थानीयहरु बिचबाटोमा अलपत्र परेका छन् । विद्यालयको पढाई प्रभावित लगातारको हिमपात र वर्षाले हिमाली क्षेत्रका विद्यालयमा पढाई अवरोध भएको छ । स्कुल संचालन त गरेको छु चिसोले बालबालिकाहरु पढ्नै नआउने, आएकाहरुलाई पनि आगो बालेर तताउनु पर्ने अवस्था रहेको बडिमालिका नगरपालिका७मा रहेको सरस्वती आधारभूत प्राथमिक विद्यालयका प्रधानाध्यापक हस्तबहादुर धामीले बताए । बिद्यार्थीहरुको वार्षिक परिक्षा आउन दुई महिना पनि बाँकी छैन् । स्कुलमा राम्रोसंग पढाई नभएको कति दिनसम्म बाधा हुने हो, पानी र हिउँ कति दिन आउने हो प्रधानाध्यापक धामीले बताए । जिल्लाका बडिमालिका, बुढिनन्दा नगरपालिका, हिमाली, स्वामीकार्तिक खापर, जगन्नथ, गौमूल, खप्तड छेडेदह गाउपालिकको उच्च हिमाली क्षेत्रका शैक्षिक संस्थाहरु प्रभावित भएका जिल्ला शिक्षा एकाइले जानकारी दिएको छ । टेलीफोन सेवा अवरुद्ध लगातारको हिमपातसंगै आएको पानीका कारण बाजुराको पूर्वी उत्तर क्षेत्रको टेलिफोन सेवा अवरोध भएको छ । पुस १२ गते देखि मौसम बदली भएर बाजुराका उच्च हिमाली क्षेत्रमा हिउँ पर्नुका साथै बेँसी तिर आएको पानीले गर्दा टेलिफोन सेवा अवरोध भएको नेपाल टेलिकम बाजुराका कार्यालय प्रमुख पदम बडालले बताए । बडिमालिका नगरपालिकाको पोरखे लेकको कालाजाग्रामा रहेको रिपीटर टावरमा हिउँ जम्यो, घाम नलाग्दा ब्याट्रीमा भएको चार्ज सकिए पछि समस्या भएको नेपाल टेलीकम बाजुराले जनाएको छ । टावर भएको क्षेत्रमा बिजुली छैन, सोलारका चार्ज सकेको छ । तीन दिन भयो घाम लागेको छैन् बडालले भने । टेलिफोन बन्द हुँदा बाजुराका बुढिनन्दा नगरपालिका, जगन्नाथ, स्वामी कार्तिक खापर, हिमाली गाउपालिकाका सेवाग्राहीहरुलाई समस्या भएको हिमाली गाउपालिका६ का स्थानीय गोरख सार्कीले बताए । चोरी शिकारी बढ्दो लगातारको वर्षासंगै उच्च हिमाली क्षेत्रमा हिमपात हुँदा चोरी शिकारी बढ्दो छ । वर्षा भएसंगै यो वर्ष पनि चोरीशिकारी बढ्न थालेको छ गत वर्ष फागुनमा त्रिबेणी नगरपालिकामा चोरी शिकारी गर्ने २ जनालाई भरुवा बन्दुकसहित बडिमालिका प्रहरी चौकीले पक्राउ गरेको थियो । किसान खुशी लगातारको खडेरीले बालीनाली सुक्दै गएको बाजुराका किसान खुशी भएका छन् । लामो समयको अन्तरालपछि पानी पर्दा बालीनाली सप्रिने भन्दै किसान खुशी भएका हुन् । मौसममा आएको परिवर्तनसंगै मंगलबार दिउँसोदेखि पानी परिरहेको छ । लगातारको खडेरीले बालीनाली सुक्दै गएको बेला भएको हिउँदे वर्षाले केही राहत भएको बडिमालिका नगरपालिका४का अगुवा किसान हर्क नाथले बताए । यो वर्षाले हिउँदे बाली र हिउँदे फलफूलका बिरुवाका लागि निकै लाभदायक भएको छ । उनले भने, यो वर्ष लामो समयपछि पानी परेको छ । यो पानीले केही राहत भएको छ । वर्षाले गहुँ लगायतका हिउँदेबालीका लागि निकै फाइदा पुर्याएको बाजुरा जिल्ला कृषि ज्ञानकेन्द्र बाजुराका सूचना अधिकारी तथा कृषि प्रसार अधिकृत्त मीनप्रसाद जैशीले बताए । लामो समयको खडेरीपछि परेको पानीले केहि मात्रामा भए पनि बालीनालीका लागि राम्रो हुने भएको जैशीले बताए । उनले भने वर्षाले सिचाई नहुने ठाउँका किसानलाई बढि फाईदा भएको छ भने हिउँदे फलफुलको लागि खाल्टा खन्नु पर्ने समय आएको थियो धेरै फाईदा भएको बताए । बाजुरा जिल्लाका सिँचाइ सुविधा नभएका अधिकांश ठाउँका किसानले यो वर्ष गहुँबाली छरेका छैनन् । यो वर्षापछि केहि ठाउँमा गहुँ छर्ने तयारीसमेत भएको छ ।"
"मुगुमा हिमपात : सडक र हवाई यातायात अवरुद्ध, जनजीवन कष्टकर","मुगु : मुगुमा मंगलबार राति १२ बजेबाट परेको हिमपातले जनजीवन कष्टकर बनेको छ। भारी हिमपातले उच्च हिमाली बस्तीका बासिन्दाको जनजीवन कष्टकर बनेको हो। सबैभन्दा बढी मुगुम कार्मारोङ गाँउपालिका, खत्याड, र रारा क्षेत्रका साथै रारा विमानस्थलमा बाक्लो हिमपात भएको छ। हिमपातले सडक र हवाई यातायात अवरुद्ध भएको छ। लगातारको हिमपातले हवाई यातायातसमेत अवरुद्ध हुँदा ताल्चा विमानस्थलबाट नेपालगन्ज जाने यात्रुहरु ताल्चा विमानस्थलका होटलहरुमा खचाखच भएको सिता एयरका शिवराज भामले जानकारी दिए। हिमपातले जुम्लामुगु सिमाना पर्ने खुच्चिले अवरुद्ध हुँदा यातायातका साधन बीचमै रोकिएका छन्। हिमपातले हालसम्म कुनै मानवीय क्षतिको जानकारी भने नआएको जिल्ला प्रहरी कार्यलयका प्रवक्ता जनकबहादुर धामीले जानकारी दिए। म्याग्दीका लेकाली बस्तीमा हिमपात (फोटोफिचर) उत्तरी गोरखामा भारी हिमपात, किसान खुशी (तस्बिर) मुस्ताङमा जारी सिजनकै पहिलो हिमपात सोलुखुम्बुमा भारी हिमपात (फोटोफिचर) हिउँ पर्यो फुरुरुरु  धनकुटाको पहाडी भेगमा भारी हिमपात : सडक अवरुद्ध, यात्रु अलपत्र किसान खुसी हिमपात नहुँदा आफ्नो खेतबारीमा लगाएको हिउँदे बाली जौँ, गहुँ नाफल उवाको उत्पादन कम हुने चिन्तामा परेका स्थानीयबासी भने खुसी भएका छन्। भारी हिमपातले हिउँदे बालीको उत्पादन राम्रो हुने कृषकको भनाई छ। कृषकहरुले पशु चौपायालाई गोठ भित्रै थुन्नु परेको छ।"
"बझाङमा वर्षासंगै हिमपात शुरु, जनजीवन प्रभावीत","बझाङ : बझाङमा पानी पर्न शुरु भएसंगै मंगलबार राति देखि हिमपात शुरु भएको छ । वर्षासंगै जिल्लाका उच्च हिमाली क्षेत्रमा भारी हिमपात भएको छ भने बेँसी तिर पानी परिरहेको छ । असोज र कार्तिक महिनामा आएको बेमौसमी वर्षाले जिल्लाका धेरै स्थानीय तहहरुले निर्माण गरेका सिचाई कुलाहरु तहननहस भएपछि अधिकांस स्थानीयको खेतीयोग्य जमीनहरु गँहु नै छर्न नपाएका किसानका लागि यो वर्षातले ठूलो राहात भएको छ । वर्षात र हिमपातले बझाङ जिल्लाका साईपाल, सुर्मा, छबिसपाथीभरा, मष्टा, तल्कोट गाँउपालिका र जयपृथ्वी र बुंगल नगरपालिकाको माथिल्लो भेगमा हिमपात शुरु भएको छ । साईपाल गाउँपालीका धुलीका स्थानीय बसन्तबहादुर बोहराले पाटनतिर बाक्लो हिउँ परेको र गाउँमा समेत हिमपात शुरु भएको बताए । वर्षा र हिमपातसंगै जिल्लामा जाडो पनि ह्वातै बढेको छ । हिमाली गाउँपालिकाहरुमा हिउँ जम्न थालेका कारण जनजीवन निकै कष्टकर भएको छ । हिउँ जमेको र जाडो बढ्ँन थालेकाले घरबाहिरको काम गर्न समस्या हुन थालेको सुर्मा गाँउपालिका १ का स्थानीय बसन्ती बोहराले बताईन् ।"
"जाडोमा हिटर, कोइला बाल्दै हुनुहुन्छ, यस्ता सावधानी अपनाऔं","काठमाडौं : मुलुकभर चिसो बढिरहेको छ। मध्य पुसको जाडोले सताइरहेका बेला एक्कासी वर्षासँगै हिमपात भएपछि दैनिकी जीवन प्रभावित भएको छ। मंगलबार रातीदेखि परेको वर्षा र हिमपातले जनजीवन कष्टर बनाएको छ। उच्च पहाडि र हिमाली भेगमा बाक्लो हिमपात परिरहेको छ। काठमाडौं उपत्यका आसपास क्षेत्रमा पनि हिउँ परेको छ। रातीदेखि सुरु भएको वर्षा अझैं रोकिएको छैन। यस्तो बेलामा स्वास्थ्यको विशेष ख्याल गर्नुपर्छ। सही हेरविचार पुर्याउन सकिएन भने बिरामी पर्ने संभावना रहन्छ। चिसोबाट बच्न तातो र झोलिलो खाना खाने, न्यानो लुगा लगाउने, सुत्ने कोठालाई तातो बनाउन विज्ञहरुले सुझाव दिएका छन्। चिसोबाट बालबालिका र वृद्धवृद्धाहरु बढी प्रभावित हुने गर्छन्। त्यसैले उनीहरुको विशेष हेरचाह गर्नुपर्छ। चिसोबाट बच्न अधिकांश मानिसले आगो ताप्ने, हिटर वा कोइला बाल्ने गर्छन्। यिनीहरुको प्रयोग गर्दा सावधानी अपनाउन भने बिर्सनु हुँदैन। सानो लापरवाहीले ज्यान जान समेत बेर लाग्दैन। त्यसैले यस्ता जाडोका सहयोगी तर उपयोग गर्न नजान्दा ज्यानै लिने उपकरणको प्रयोग गर्दा विशेष ध्यान दिनुपर्छ। आगो ताप्दा वा हिटर बाल्दा कागज, कपडा जस्ता छिटो जल्ने खालका सामाग्री नजिकै राख्नु् हुँदैन। आगो तापिसकेपछि त्यसलाई पूर्ण रुपमा निभाइदिनुपर्छ। जाडो याममा शरीर वा कोठालाई न्यानो बनाइराख्न आगो ताप्ने, हिटर बाल्ने, गिजरको प्रयोग गर्नेलगायतका उपायहरु गरिएपनि पर्याप्त सावधानी नअपनाउँदा अप्रिय घटनाहरु हुने गरेका छन् । यस्ता छन् सावधानीका निम्न उपायहरु हावा ओहोरदोहोर हुने ठाउँ वा कोठामा मात्र आगो ताप्ने, हिटर बाल्ने वा गिजर प्रयोग गर्ने गरौं कोइला जन्य स्रोतबाट सकेसम्म आगो नतापौं आगो ताप्दा वा हिटर बाल्दा कागज, कपडा जस्ता छिटो जल्ने खालका सामाग्री नजिकै नराखौं आगो तापिसकेपछि त्यसलाई पूर्ण रुपमा निभाउने गरौं हिटरको प्रयोग गर्दा समयसमयमा चलिरहेको हिटरलाई बन्द गर्ने गरौं सुत्नुअघि अनिवार्य रुपमा हिटर निभाउने गरौं गिजरको मुख्य मेसिनलाई बाथरुम बाहिर खुला ठाउँमा जडान गरौं । गिजर खोलेर लामो समयसम्म बाथरुममा बस्ने नगरौं"
"उपल्लो मुस्ताङमा २ फिट हिउँ : सडक, यातायात प्रभावित","जोमसोम : उपल्लो मुस्ताङमा दुई फिट बढि हिउँ परेको जिल्ला प्रशासन कार्यालय मुस्ताङले जनाएको छ । हिउँ परेसंगै उपल्लो मुस्ताङको सडक यातायात सेवा प्रभावित बनेको प्रमुख जिल्ला अधिकारी नेत्रप्रसाद शर्माले बताए । उत्तरी चिनसंग सीमाना जोडिएको लोमान्थाङ र लोघेकर दामोदरकुण्ड गाउँपालिकाका सबै क्षेत्रमा गएराति देखि भारी हिमपात भएको प्रजिअ शर्माले बताए । यस्तैै, तल्लो मुस्ताङको वारागुङ मुक्तिक्षेत्र, घरपझोङ र थासाङ गाउँपालिका समेत करिब १ फिट हिउँ परेको प्रजिअ शर्माको भनाई छ । हिउँ परेसंगै जोमसोममुक्तिनाथ सडक र उपल्लो मुस्ताङको सडक यातायात सेवा समेत अवरुद्ध बनेको प्रजिअ शर्माले जनाए । हिउँ परेसंगै चिसो मुस्ताङमा झनै बढेको तर स्थानीय जनजीवन प्रभावित नभएको प्रजिअ शर्माले उल्लेख गरे । उनका अनुसार उपल्लो मुस्ताङमा माईनस २० डिग्री तापक्रम पुगेको छ । हामीले स्थानीयलाई चिसो र हिमपातबाट सुरक्षित रहन आग्रह गरेका छौं, प्रजिअ शर्माले भने, कहिकतैबाट अहिलेसम्म हिमपातले असर पुर्याएको खबर प्राप्त भएको छैन, बरु यातायातका साधन संञ्चालनमा हिमपातले चुनौती थपिएको छ । प्रजिअ शर्माले हिमपातका कारण मंगलबार राति बाग्लुङबाट उपल्लो मुस्ताङ पुगेर र्फिर्कएको पर्यटक सवार जीप वारागुङ मुक्तिक्षेत्र३ समरको भीर नजिक हिउँमा फसेको जानकारी दिए । जीपमा सवार यात्रुलाई उद्दार गरि समरको होटल हिमालीमा राखिएको उनले बताए । उपल्लो मुस्ताङबाट र्फिर्कएको जीप हिउँमा फसेको र चिसोका कारण स्टार्ट हुन नसकी बीच बाटोमा अड्किएको प्रजिअ शर्माले उल्लेख गरे । उनका अनुसार वारागुङ३स्थित छुसाङ प्रहरी चौकीबाट ट्याक्टर लिएर जीप उतार्ने प्रयास गरेपनि भारी हिमपातका कारण ट्याक्टर माथि जान नसकेको प्रजिअ शर्माले बताउ । जिल्ला प्रशासन कार्यालय मुस्ताङले मुक्तिनाथ र उपल्लो मुस्ताङ जाने सवारी साधनलाई हिमपात कारण सवारी नलैजान सुझाएको छ । गत मंसिरको पहिलो साता उपल्लो मुस्ताङमा आंशिक हिमपात भएपनि तल्लो मुस्ताङमा हिउँ पर्न सकेको थिएन । मुस्ताङको सबै स्थानमा हिमपात भएसंगै चिसो अत्याधिक बढेको प्रजिअ शर्माले बताए । यो सिजनको पहिलो हिमपात भएको छ, हिजोदेखि अहिलेसम्म हिउँ परिरहेको छ, प्रजिअ शर्माले भने, आज दिन भरीको हिउँले उपल्लो मुस्ताङदेखि तल्लो मुस्ताङका पुरै उच्चलेक देखि बस्ती सबै चाँदी झै हिउले सेताम्मे भएका छन् । मुस्ताङको पवित्र धार्मिक स्थल मुक्तिक्षेत्र आसपास मंगलबार अपरान्हदेखि शुरु भएको हिमपात बुधबार पनि हिउँ परिरहेको झारकोट स्वास्थ्य चौकीमा कार्यरत अहेब सुवास अधिकारीले जानकारी दिए । हिउँ परेसंगै स्थानीय पर्यटन ब्यवसायीमा उत्साह थपिएको बताए । उनले मुक्तिनाथका पर्यटन ब्यवसायीहरु हिउँ परेपछि पर्यटक मुक्तिनाथ दर्शनसंगै हिउँ खेल्न र हेर्न आउने विश्वासमा रहेको उनले उल्लेख गरे । यस्तै, हिउँ परेपछि स्याउ लगायतका अन्नबाली फस्टाउने भएपछि मुस्ताङका किसान उत्सासहित बनेका छन् ।"
उत्कृष्ट फोटोहरुको प्रर्दशनी पोखरामा,"काठमाडौं : फोटो पत्रकार क्लब (पिजे क्लब ) को आयोजना तथा नेपाल पर्यटन बोर्डको सहकार्यमा नेपाल फोटो प्रतियोगिता २०७६ मा छानिएका उत्कृष्ट तस्बिरहरुको प्रदर्शनी पर्यटन बोर्ड पोखराको हलमा सुरु भएको छ । फोटो प्रर्दशनीको उद्घाटन पोखराका वरिष्ठ फोटो ग्राफर विश्व रत्न शाक्य र नेपाल पत्रकार महासंघ कास्की शाखाकी अध्यक्ष, बिमला भण्डारीले संयुक्तरुपमा गरेका छन् । फोटो प्रदर्शनीमा नेपाल पर्यटन बोर्डको सहकार्य तथा आइएमइ र ग्लोबल आइएमइ बैंकको मुख्य प्रायोजन रहेको प्रतियोगितामा छानिएका १ सय ७५ मध्ये उकृष्ट ११७ फोटो राखिएको छ । विश्व व्यापीरुपमा फैलिएको कोरोना महामारीका कारण रोकिएको प्रदर्शनी अहिले ५ औं पामे अन्तराष्ट्रिय फिल्म फेष्टिबलसँगको सहकार्यमा पोखरामा गरिएको हो । नेपाल फोटो प्रतियोगिता २०७६ मा समावेश सात विधाअन्तर्गत सहभागी ७ सय १५ व्यवसायिक र एमेच्योर फोटोग्राफरका गरि जम्मा ६ हजार २ सय २५ फोटोबीच प्रतिस्पर्धा भएको थियो । एजेन्सी फ्रान्स प्रेस (एएफपी) का साउथ एसिया प्रमुख वरिष्ठ फोटो पत्रकार जोअल सामदको अध्यक्षता रहेको निर्णायक मण्डलमा वरिष्ठ फोटोग्राफर मणि लामा, वरिष्ठ फोटो पत्रकार बिकास रौनियार, किम्फका निर्देशक तथा वरिष्ठ पत्रकार रम्यता लिम्बु, वरिष्ठ लेखक तथा डकुमेन्ट्री निर्माता शेखर खरेल र वरिष्ठ फोटो पत्रकार एवं क्लबका निवर्तमान अध्यक्ष प्रकाश माथेमा रहेको निणरयक मण्डलले विजेतासहित उत्कृष्ट १ सय ७५ फोटो छनोट गरेको थियो । प्रदर्शनी पुष १३ गते मंगलबार देखि १६ गते शुक्रबारसम्म ४ दिन चल्नेछ ।"
जाडोले लिँदैछ ज्यान !,"शीतलहर सुरु भएपछि सिरहा, सप्तरी, धनुषा, रौतहटलगायत तराईका जिल्लामा वर्षेनी धेरै जनाको मत्यु भएको खबर आउँछन्। यसरी मत्यु हुनेमा सबैभन्दा बढी बालबालिका र वृद्धवृद्धा छन्। सहर मात्र होइन, गाउँतिर पनि अत्यधिक चिसोबाट कठ्याँग्रिएर मत्यु नै हुने गरेका घटना पनि सुनिन्छन्। जाडोबाट बच्न आगो र हिटर ताप्ने चलन छँदैछ। ताप्दै गरेको आगो अनियन्त्रित भएर आगजानी हुने खबरहरू सुनिन्छ। रातको समयमा आगो बालेर सुत्दा आगजनी भएको, निसासिएर र जलेर निधन भएका घटनाहरू पनि हरेक वर्ष भइरहेकै छन्। पछिल्लो चरणमा ग्यास गिजरले ज्यान लिएका घटना पनि आउन थालेका छन्। नुहाउने क्रममा ग्यास गिजरकै कारण घाइते हुने, बेहोस हुने र मत्यु हुने संख्यामा निकै वृद्धि भएको पाइन्छ। सोलारमा पानी ढिला तात्ने हुन्छ। विद्युत् गिजर महंगो तथा खर्चिलो हुने रहेछ। तुलनात्मक हिसाबले ग्यास गिजर सस्तो र कम खर्चिलो छ। जडान गर्न पनि यो सजिलो छ। त्यसैले यसको प्रयोग बढि छ। गिजर मात्र होईन ग्यास हिटरको पनि प्रयोग बढ्दो छ। जाडोमा कठ्यांग्रिनु वा चिसोपानीले नुहाउँदा हुन सक्ने स्वास्थ्यका प्रतिकूल असरबाट जोगिन जरुरी हुन्छ। यसका लागि कोठा न्यानो बनाउनु तथा तातोपानीले नुहाउनु आवश्यक हुन्छ। आगो बाल्ने, कोइलाकोल बाल्ने, हिटर चलाउने अनि नुहाउन तातोपानी प्रयोग गर्नुपर्ने बाध्यता हुन्छ। कोठा तातो बनाउँदा होस् या तातोपानीले नुहाउँदा मत्यु समेत हुनसक्छ। यी मत्युका कारण तिनै मेसिन तताउनलाई बालिएको आगो हुने गरेका छन्। हावा पास हुन सकेन भने पनि यस्तो घटना हुन्छ। पहिला आगोले डढेर निधन हुने धेरै थिए। अहिले कार्बन मोनोअक्साइड पोइजन भएर मृत्युको संख्या बढ्न थालेका छन्। गरिबलाई नआओस् जाडो बाआमालाई चिसोबाट कसरी जोगाउने ? बालबालिकालाई चिसोबाट कसरी बचाउने ? कार्बन मोनोअक्साइड, कार्बन डाईअक्साइड जस्तै रंगहीन, गन्धहीन एक किसिमको ग्यास अर्थात् हावा हो। हामीले श्वास लिँदा हावाबाट अक्सिजन लिन्छौं र कार्बन डाईअक्साइड फाल्छौं। यो कार्बन डाईअक्साइडले कुनै विषाक्त पार्दैन। रसायनिक बनोटका आधारमा एउटा कार्बनसँग दुईटा अक्सिजन मिलेर कार्बनडाईअक्साइड बनेको हुन्छ। तर एउटा कार्बनसँग एउटा मात्र अक्सिजन मिलेर बनेको अवस्था चाहिँ कार्बन मोनोअक्साइड हो। कार्बन मनोअक्साइडलाई थप एउटा अक्सिजन चाहिरहेको नै हुन्छ। जबसम्म एउटा थप अक्सिजन पाएर कार्बन डाईअक्साइड बन्न पाउँदैनन्, तबसम्म कार्बन मोनोअक्साइड साह्रै सक्रिय रहन्छ। कार्बन मोनोअक्साइडको यो सक्रियता नै हाम्रा लागि घातक हुने र मत्यु समेत गराउन सक्ने हुन्छ। श्वासप्रश्वास प्रक्रियाबाट हामीले अक्सिजन लिन्छौं। यो अक्सिजन हाम्रो रगतमा भएको हेमोग्लोबिनले बोक्छ। शरीरका सम्पूर्ण अंगहरूमा पुर्याउँछन्। यो अक्सिजनभन्दा सक्रिय हुन्छ। त्यसैले अक्सिजनको सट्टा र छिटो यसलाई हेमोग्लोबिनले बोक्छ। त्यसैले अति आवश्यक रहेको अक्सिजन ब्रेन, मुटु, मृगौला जस्ता महत्त्वपूर्ण अंगमा समेत पुग्दैन। यस अवस्थामा एकातिर अक्सिजनको कमी हुन्छ र अर्कातिर कार्बनमोनोअक्साइडले विभिन्न प्रोटिनसँग मिलेर महत्त्वपूर्ण कोष तथा तन्तुहरूलाई मार्ने काम गर्छ। त्यसैले कार्बनमोनोअक्साइड अति नै चाँडो मानिसलाई बेहोस बनाउने र मत्यु गराउने काम गर्छ। कार्बनमोनोअक्साइड ग्यास गिजरबाट मात्र निस्किने होइन। कुनै पनि इन्धन बलेर शक्ति परिर्वतन हँुदा कार्बनमोनोअक्साइड बन्न सक्छ। डिजेल वा पेट्रोल इन्जिन चलाउँदा, ग्यास इन्जिन चलाउँदा, ग्यास चुलो बाल्दा, ग्यास वा अन्य इन्धन बल्ने हिटर चलाउँदा, लालटिन बाल्दा पनि कार्बनमोनोअक्साइड बन्ने हुन्छ। चारकोल, मट्टितेल, दाउरा वा कोइला बाल्दा पनि कार्बनमोनोअक्साइड बन्ने हुन्छ। तर खुल्ला ठाउँमा वा हावाको वहाव भएको ठाउँमा यो धेरै समय रहन पाउँदैन। यस्ता ठाउँमा अक्सिजन पर्याप्त हुने भएकाले कार्बन मोनोअक्साइडले थप अक्सिजन लिएर कार्बन डाईअक्साइड बनिहाल्ने हुन्छ। त्यसैले खुल्ला ठाउँमा उत्पादन भएको कार्बन मोनोअक्साइडले मानिसलाई बेहोस बनाउन वा मत्यु गराउन सक्दैनन्। कार्बन मोनोअक्साइड पोइजनिङ भएमा कसैकसैलाई छाति दुख्ने र बेहोस हुने पनि हुनसक्छ। कार्बन मोनोअक्साइड पोइजनिङको शंका हुनेबित्तिकै झ्यालढोका खोल्ने वा खुल्ला ठाउँमा ल्याउनु पर्छ। जाडोमा नुहाउन ग्यास गिजर प्रयोग गर्नु नै हुँदैन भन्ने होइन। ग्यास गिजरले पानी तताउने क्रममा ग्यास बल्ने र कार्बन मोनोअक्साइड उत्पादन हुन्छ भने विचार गर्नुपर्छ। त्यसैले ग्यास गिजर भएको वाथरुममा हावाको आवतजावत हुने भेन्टिलेसन वा झ्याल हुनुपर्छ। तर विद्युत् हिटर वा सोलार पद्दतिले पानी तताउँदा यो भेन्टिलेसन वा झ्याल बन्द गरे पनि खासै फरक पर्दैन। यो सावधानी ग्यास गिजरको प्रयोगको अवस्थामा मात्रै होइन, कोठा तताउन ग्यास हिटर चलाउँदा, चारकोल वा कोइला बाल्दा पनि उत्ति नै सावधानी अपनाउनु पर्छ। हुनत अहिले बजारमा कार्बन मोनोअक्साइड डिटेकटर नै पनि पाउँछ। जसले यसको मात्रा बढेको बताउँछ। यो डिटेकटर नलगाए पनि इन्धनहरू बालेर तातो कोठामा बसेको अवस्थामा वा ग्यास गिजर प्रयोग गरेको अवस्थामा सचेत हुनुपर्छ। यस अवस्थामा अत्याधिक टाउको दुखेमा, बान्ता आउन खोजे वा वान्ता भएमा, श्वास फेर्न गाह्रो भएमा कार्बन मोनोअक्साइड पोइजनिङ भएको शंका गर्नुपर्छ। कार्बन मोनोअक्साइड पोइजनिङ भएमा कसैकसैलाई छाति दुख्ने र बेहोस हुने पनि हुनसक्छ। कार्बन मोनोअक्साइड पोइजनिङको शंका हुनेबित्तिकै झ्यालढोका खोल्ने वा खुल्ला ठाउँमा ल्याउनु पर्छ। यस अवस्थामा तत्कालै अक्सिजन दिनुपर्ने हुन्छ। शरीरमा कार्बन मोनोअक्साइड धेरै नै गइसकेको अवस्थामा खुल्ला ठाउँमा वा हावामा भएको अक्सिजन लिन नसक्ने हुन्छ। यस अवस्थामा तुरुन्तै उच्चचापमा सिलिन्डरबाट अक्सिजन दिनुपर्ने हुन्छ। यसो गर्दा पनि सधैं उपचार सफल हुँदैनन्। विकसित मुलुकहरूमा पनि कार्बन मोनोअक्साइड पोइजनिङका कारण मत्यु हुनेको संख्या उच्च रहने गरेको छ। त्यसैले यसको उपचारभन्दा पनि सावधानीमै ध्यान दिनु नै बुद्धिमानी हुन्छ।"
"दिल्लीमा १५ दिनमा १० गुणा कोरोना संक्रमित बढे, ओमिक्रोन पनि तीव्र फैलिदै",नयाँ दिल्ली : भारतको राजधानी नयाँ दिल्लीमा कोरोना भाइरस (कोभिड१९ ) संक्रमण तीव्ररुपमा फैलिरहेको छ। १५ दिनको अवधिमा दिल्लीमा १० गुणा बढी कोरोना संक्रमितको संख्या बढेको समाचार आजतकमा छ। यस्तै सक्रिय संक्रमितको संख्या पनि चार गुणाले बढेको छ। मंगलबार दिल्लीमा संक्रमितको दर १ प्रतिशतको नजिक पुगेको छ। असार ४ पछि मंगलबार एकै दिन सबैभन्दा बढी संक्रमित भेटिएका हुन् । दिल्लीमा मंगलबार ४९६ जनामा कोरोना संक्रमण देखिएको थियो। साथै सक्रिय संक्रमितको संख्या बढेर १६ सय पुगेको छ। लगातार चार दिनदेखि दिल्लीमा कोरोनाबाट ज्यान गुमाइरहेका छन्। मंगलबार कोरोनाबाट थप १ जनाको ज्यान गएको थियो। ओमिक्रोन पनि तीव्ररुपमा फैलिदै भारतमा कोरोनाको नयाँ भेरियन्ट ओमिक्रोन पनि तीव्ररुपमा फैलिरहेको छ। दिल्लीमा पनि यसको प्रभाव देखिएको छ।स्वास्थ्य मन्त्रालयका अनुसार दिल्लीमा २३८ ओमिक्रोनका बिरामी भेटिएका छन्। जुन देशभर सबैभन्दा बढी हो। ५ डिसेम्बरमा पहिलो पटक दिल्लीमा ओमिक्रोन भेरियन्टको संक्रमण देखिएको थियो। त्यस दिन तान्जानियाबाट फर्किएका व्यक्तिमा संक्रमण भेटिएको थियो । त्यसयता दिल्लीमा पनि हरेक दिन ओमिक्रोनका केसहरू आइरहेका छन् । कोरोनाका नयाँ केसहरू पनि बढ्दै गएका छन्। कोरोना संक्रमण तीव्ररुपमा फैलिएपछि भारतमा विभिन्न सहरमा रात्रिकालीन कर्फ्यू लगाएको छ।
ताङ्लेपामा आगलागी हुँदा तीन घर जलेर खरानी,"फिदिम : पाँचथरको फालेलुङ गाउँपालिका ३ ताङ्लेपामा मध्यराती आगलागी हुँदा तीन घर जलेर खरानी भएका छन् । पूर्णबहादुर केरुङको तीन घर जलेर नष्ट भएको स्थानीयले बताएका छन् । आगलागीबाट सुन, चाँदी, लत्ताकपडा, खाद्यान्नसहित सम्पूर्ण सामग्रीहरु जलेर नष्ट हुँदा करिब ५० लाख बराबरको क्षति भएको प्रारम्भिक अनुमान गरिएको छ । इलाका प्रहरी कार्यालय मेमेङको प्रहरी टोलीले घटनाका बारेमा अनुसन्धान भइरहेको बताइएको छ । रातको करिब २ बजे केरुङको घरमा एक्कासी आगलागी भएको थियो ।"
६० वर्षमाथिका नागरिकलाई कोरोनाको तेस्रो मात्रा खोप दिने निर्णय,"काठमाडौं : सरकारले दीर्घरोगी र जेष्ठ नागरिकलाई कोरोनाविरुद्ध अतिरिक्त खोप दिने निर्णय गरेको छ । राष्ट्रिय खोप सल्लाहकार समितिको सुझाव अनुसार दीर्घ रोगी र ६० वर्ष माथिका नागरिकलाई कोभिडविरुद्ध अतिरिक्त खोप दिने निर्णय गरेको हो। स्वास्थ्य सेवा विभागका महानिर्देशक डादिपेन्द्ररमण सिंहले ६० वर्ष माथिका नागरिकलाई अतिरिक्त मात्रा खोप लगाउने निर्णय भएको अन्नपूर्णलाई जानकारी दिए । उनले भने, अब हामीले जेष्ठ नागरिकलाई अतिरिक्त खोप दिन्छौं । यो अभियान अघि बढ्छ । सरकारले कोरोनाविरुद्ध खोप अभियानलाई तीव्रता दिएको छ । अहिले दैनिक ३ लाख बढिले कोरोनाविरुद्ध खोप लगाइरहेका छन्।"
"नयाँ बसपार्कमा महिलामाथि सामूहिक बलात्कार, आठजना पक्राउ",काठमाडौं : नयाँ बसपार्कमा एक ३३ वर्षीया महिलामाथि सामूहिक बलात्कार भएको छ। महानगरीय प्रहरी परिसर काठमाडौंका प्रमुख एसएसपी सुदिप गिरिले घटनाको पुष्टि गरेका हुन् । एसएसपी गीरिका अनुसार बसपार्कको तीनवटा होटलमा दुई दिनदेखि ती महिलामाथि सामूहिक बलात्कार भएको हो । मंगलबार दिउँसो ३३० बजेतिर पीडित महिला प्रहरी सम्पर्कमा आएपछि घटना सार्वजनिक भएको हो । बलात्कार आरोपमा बसपार्कबाट आठ जना पक्राउ परेका छन्। मंगलबार ७ जना र बुधबार बिहान १ गरी ८ जना प्रक्राउ परेको प्रहरीले बताएको छ। एकजना भने फरार छन् । ती महिला काम खोज्ने सिलसिलामा सुर्खेतबाट पुस १२ गते काठमाडौं आएकी थिइन्। भारत गएका श्रीमान वेपत्ता भएपछि उनी दुई बच्चाको लालनपालनका लागि भौतारिदै काठमाडौं आएको बताइएको छ। महिलाको थापाथलीस्थित प्रसूति गृहको एकद्वार संकट व्यवस्थापन केन्द्रको सेन्टरमा उपचार भइरहेको छ।
जीवन बिमाबापत ५७७९ अर्ब,"काठमाडौं : जीवन बिमा कम्पनीहरूको व्यवसाय प्रतिस्पर्धी बन्दै गएको छ। चालू आर्थिक वर्षको ५ महिनामा १९ जीवन बिमा कम्पनीहरूले ५७ अर्ब ७९ करोड ५६ लाख रुपैयाँ बिमाशुल्क आर्जन गरेका छन्। यो गत वर्षको सोही अवधिको तुलनामा १६७८ प्रतिशत बढी हो। कम्पनीहरूले साउनमा १६ अर्ब ६१ करोड रुपैयाँ आर्जन गरेका थिए। बिमाशुल्क आर्जन बढेको देखिए पनि वृद्धिदरमा भने कमी आएको छ। बिमा समितिको तथ्यांकअनुसार साउनमा व्यवसाय वृद्धिदर २७३८ प्रतिशत थियो। भदौ मसान्तसम्म ३४२४, असोजसम्म १८२८ र कात्तिकसम्म २३२२ प्रतिशतले व्यवसाय वृद्धि भएको छ। कम्पनीहरूले १ अर्ब ५३ करोड रुपैयाँ प्रथम बिमाशुल्क, विकरणमार्फत ४१ अर्ब ६३ करोड ८७ लाख रुपैयाँ आर्जन गरे। वैदेशिक रोजगार बिमाशुल्क ८१ करोड १५ लाख रुपैयाँ कमाएका छन्। ९६ लाख १९ हजार ४ सय ४७ वटा बिमालेख बिक्री गरेका छन्। मंसिरसम्म सबैभन्दा बढी नेपाल लाइफ इन्स्योरेन्सले १५ अर्ब ४४ करोड ९९ लाख रुपैयाँ आर्जन गरेको छ। जसमा २ अर्ब ९८ करोड रुपैयाँ प्रथम बिमा शुल्कबापतको रकम छ। यसलाई अझ बढाउने योजनाका साथ काम गरिरहेको नेपाल लाइफका कार्यवाहक प्रमुख कार्यकारी अधिकृत सुशीलकुमार चौधरी बताउँछन्। अधिकांश सूचकांकले नेपाल लाइफ जीवन बिमा क्षेत्रमा अब्बल सावित भएको कम्पनीको दाबी छ। दोस्रो धेरै बिमाशुल्क आर्जन गर्नेमा एलआईसी लाइफ इन्स्योरेन्स छ। उसले ६ अर्ब ५८ करोड रुपैयाँ आर्जन गरेको छ। तेस्रो स्थानमा सरकारी स्वामित्वको राष्ट्रिय बिमा संस्थान रहेको छ। तीन वर्षअघि ९ वटा मात्रै जीवन बिमा कम्पनी थिए। यसपछि बिमा बजारमा १० नयाँ कम्पनी थपिएसँगै बिमा बजार थप प्रतिस्पर्धी बन्दै गयो। कतिपय नयाँ बिमा कम्पनीले व्यवसाय पुरानाभन्दा बढी गर्न सफल भएका छन्। युनियन लाइफ इन्स्योरेन्सका प्रमुख कार्यकारी अधिकृत मनोजकुमारलाल कर्ण बिमा व्यवसायमा कोभिडले केही असर पारेको बताउँछन्।"
"कुलको पहिचान, मूलको पहिचान","नश्लीय पहिचान हामीसँगै रह्यो। छुटेन। जातीय विभेद पनि छुटेन। आर्थिक हैसियत पनि फेरिएन। न्युक्लिक एटम स्मृतिको ढुकुटी हो। डीएनए त्यसैमा हुन्छ। भौतिकवादी पहिचान त्यसैमा हुन्छ। काटीकुटी बाबुको अनुहार। आमाको अनुहार। बानीबेहोरा पनि तिनकै जस्तो छ। मनोविज्ञानले भन्ने पहिचान पनि त्यहीं हुन्छ। मूलत: जातजातिगत पहिचान भनेको त्यही हो। फेर्न नसकिने पहिचान। जन्मजात पहिचान। पुर्खाले कुल र मूलको फेर्न सकिन्न भनेको पनि त्यही हो। अर्थात् कुलको पहिचान जहाँ गए पनि त्यही हुन्छ। मूलको पहिचान जहाँ गए पनि त्यहीं हुन्छ। फेरिने आवरणीय पहिचान मात्र हो। क्लोनिङ गरेका मानवको स्थिति भने भिन्नै हुन सक्छ। मुसो, बिरालो, भेडा, बाख्रामा गरिएको क्लोनिङले संकेत गरेको कुरा त्यही हो। पहिचान कसरी बन्छ ? जन्मेपछिको पहिचान संस्कृतिले दिन्छ। भाषाले दिन्छ। परम्पराले दिन्छ। सामाजिक तथा ऐतिहासिक पहिचान त्यही हो। यो जानी नजानी आर्जिएको पहिचान हो। अभिभावकले आर्जिदिएको। आलोचनात्मक शब्दावलीमा लादिएको। सरसंगतले बोके कार्यगत पहिचान। रहरले बोके संस्कृतीकरणको पहिचान। स्वीकार्नेलाई राष्ट्रले दिए राष्ट्रिय पहिचान। नस्वीकार्नेलाई थोपरिएको कथित राष्ट्रवादी पहिचान। सामाजिक पहिचानको सिद्धान्तबाट भन्दा सामाजिक वर्गीकरणले बन्ने पहिचान। सामाजिक चिनारीले बन्ने पहिचान। सामाजिक तुलनाले बन्ने पहिचान। संवाद तथा सम्झौताले व्यक्तिगत पहिचान बन्छ। सबैले स्वीकारे सामूहिक पहिचान। मानक बनाए निर्मित पहिचान। यहींनेर प्रश्न गरौं, फेरिने पहिचान के हो ? फेर्न नसकिने पहिचान के हो ? पहिचान फेर्दा सामूहिक रूपले फेरिन्छ कि ? व्यक्तिगत पहिचान मात्र हुन्छ कि ? फेरिएको समुदायले कसरी स्वीकार्छ ? नस्वीकारे के हुन्छ ? इसाई पहिचान बनेका नेपालीले सोही नियति पो भोग्यौं कि त ? इसाई पहिचान इसाईहरू आदम र इभमा विश्वास गर्छन्। उनीहरूलाई जेहोवाका सन्तान मान्छन्। त्यो विश्वासले जन्माएको शब्द हो आदमी जनता (आदमिक पिपुल्स)। लैंगिक चिन्तनले होला इभका जनता भन्ने शब्द छैन प्रयोगमा। इसुको राज्यमा बस्न पाउने तिनै आदमिक जनता मात्र हुन्। आदम तथा इभका पुत्र आबेलका सन्तान मात्र। ती गोराहरू मात्रै हुन्। सभ्यजातिहरू। आर्यहरू अर्थात् सुसंस्कृतहरू। आत्मा भएका परमेश्वर आकृतिका मानवहरू। तिनैलाई मात्रै आदमिक पिपुल्स भनिन्छ (सामुयल, १६:१२; १७:४७, जेनेसिस, २४१६, सोलामन, ५:१०)। यसको अर्थ हो आदम सबैका पुर्खा होइनन्। केवल गोराका पुर्खा हुन्। इसाई बने बनाइएका अरूहरू त बाइबलको शब्दमा विस्ट अफ फिल्डहुन्। खेतका जनावरहरू। जन्तुहरू। बाइबलको जेनेसिस, १:२५ त्यसै भन्छ। जोहानको ३:८ त्यसै भन्छ। अर्काे शब्दमा भन्दा गोराबाहेकका नवइसाईहरू आदम वंशी होइनन्। तिनले आदमसँग जोडिन पाउन्नन्। हावार्ड र्यान्डको सिद्धान्तले त्यही भन्छ। र्यान्ड र विलियम क्यामेरोनका लेखहरूले त्यही भन्छन्। गोराहरूको दुनियाँमा चलेको इसाई पहिचानले त्यही भन्छ। ती त खेतका जनावर (बिस्ट अफ दि फिल्ड) हुन् (जेनेसिस, ३२०; कोरिन्थस १५:४५; एक्ट १७:२६; गालाटिपल्स, ३:२८; रोमान्स, १०:१२)। त्यसो हो भने नेपाली इसाईहरू को हौं ? आदमिक पिपुल्स त बन्न सक्तैनौं। किनकि नश्ल नै मिलेन। बिस्ट अफ फिल्ड हौं त ? हौं भन्ने हो भने हामी महान् परमेश्वरका सन्तान हुनैं सक्तैनौं। अनिइसुको राज्यमा बस्न पनि पाउँदैनौं। र्यान्ड र क्यामेरोनको सिद्धान्तअनुसार इसाई पहिचान पनि पाउँदैनौं। के हामी इसाई बनेकाहरूले पहिचानहीन इसाई बन्न स्वीकारेकै हौं त ? विषय सोचनीय छ। इसाई पहिचानमा जोड्न नमिल्नेहरू आबेल र केन जुम्ल्याहा हुन्। इभका सन्तान। आमा इभ। बाबु फरक। बाइबलको शब्दमा सर्प र इभका सन्तान हुन् केन। त्यसैले बाइबलले केनलाई सैतान भन्यो। ती सैतान भनिएकाहरू यहुदी हुन्। केनका सन्तान। बाइबलको बोलीमा ती ईश्वरका छनोटमा परेका मानिसहरू (चुजन पर्सन) होइनन्। किनकि उनीहरू आदम र इभका सन्तान होइनन्। ती त सर्प र इभका सन्तान हुन्। एउटै आमाका सन्तानलाई पनि बाबु फरक हुंँदा नस्वीकार्ने आदमिक पिपुल्सले हामी सुम्निमा र पारोहाङका सन्तानलाई स्वीकार्लान् त ? फेरिने पहिचान के हो ? फेर्न नसकिने पहिचान के हो ?पहिचान फेर्दा सामूहिक रूपले फेरिन्छ कि ? व्यक्तिगत पहिचान मात्र हुन्छ कि ? फेरिएको समुदायले कसरी स्वीकार्छ ? नस्वीकारे के हुन्छ ? मनु र शतरूपाका सन्तानलाई स्वीकार्लान् त ? फलानाका सन्तान भनी नभन्ने बौद्धमार्गीलाई अपनाउलान् त ? सोचौं नेपाली इसाईहरू बाइबलको इसाई पहिचानमा कहाँ पर्छाैं ? के हामी दोस्रो दर्जाको इसाई हौं र ? त्यो पनि स्वीकार्य छ भनी इसाई बनेका हौं त (जोन ३:८; एक्सोडस ११: ५७; १९:१३)। नेपाली इसाईहरू हराएका जाति (लस्ट ट्राइब) का सन्तती हौं त ? हुनसक्छौं त ? बाइबलले भनेको ती दस जाति इजरायली हुन्। रेयुबेन। साइमन। डान। नाफताली। गाड। असेर। इजाचर। जेबुलन। मनल्सेह। इफाइम। यहुदीको धर्मग्रन्थ तल्मुडले भन्यो कि ती हराएका जातिहरू वा लखेटिएका जातिहरू वा निर्वासित जातिहरू पनि फर्किएर आइसके। तीमध्ये कोही इसाई बने। कोही यहुदी बने। यसरी हेर्दा के नेपाली इसाईहरूले हराएका जातिसँग नश्ल जोड्न सक्छौं त ? अहिले गन्धर्व जातिले हामी किराँत हौं भन्ने दाबी गरे जस्तै (डीबी दमाई, दीपक गन्धर्व, तथा गोविन्द सार्की, २०७८ नेपालका रैथाने गन्धर्व सभ्यता)। सारंगी भिलेज फाउन्डेसन) गर्न सक्छौं त ? गरिहाल्यौं भने पनि हामीलाई हराएका १० जातिले स्वीकार्छन् त ? गन्धर्वको हकमा त तिनलाई किराँतहरूले स्वीकारेका छैनन्। अर्थात् दाबी गर्नेले गर्यौं। तर स्वीकार्ने समूह तयार छैन। त्यस्तै सोही किताबमा दलितहरू द्रविड हौं। नाग हौ। मिश्रित रगत हौ भन्यौं। हाम्रो भनाइलाई भारतमा भएका द्रविडले स्वीकार्लान् त ? द्रविणहरू त आफूलाई भाषिक समूह हौं भन्छन्। के नेपालका दलितहरू पनि भाषिक समूह नैं हौं त ? नेपालको भाषा आयोगसँग त त्यो कुराको जानकारी छैन। त्यस्तैगरी द्रविणहरूको इतिहासले भन्छ, उनीहरू १७ थरीका छन्। बडागास। ब्रहुइस। चेनचुस। इरुला। गिराभारु। गौण्डिस। खोण्डस। कन्नाडिगास। कोडाभस। कुरुख। कुरुम्बर। मलयालिज। पानिया। तामिल। तेलेगु। टोडास। तुलुभास। तीमध्ये नेपाली दलित फलानो समूहमा पर्छौं भन्न सक्ने आधार छ त ? मेरो जानकारीले भन्छ छैन। ऐतिहासिक जानकारीले भन्छ नागहरू राजपरिवार हुन्। केपी जैसवालले १२ वटा नागले राज गरेको कुरा लेखेका छन्। वृष। भीम। स्कन्द। बसु। वृहस्पति। विभु। रवि। भव। प्रभाकर। देव। व्यग्रह। गणपति। पुराणलाई आधार मानी लेखिएको जैसवालको पुस्तकलाई इतिहासकारहरूले गलत अथ्र्याइ भनेका छन्। यो स्थितिमा दलितहरू नाग हुन् भन्ने प्रामाणिक आधार हुन्छ त ? डा राजाराम सुवेदीले भनेझैं दलितका राज्य तथा नागहरूका राज्यबीच कुनै रक्त वा अन्य सम्बन्ध भएको प्रमाण हामीसँग छ त ? काठमाडौंको हनुमानढोका संग्रहालयमा भएका छालाका मुद्रा र नाग राजाहरूको मुद्राबीच केही सम्बन्ध छ त ? त्यस्तै डीएनए मिल्ने कुनै प्रमाण छ त ? भगिराज इङ्नामले किराँती पहिचानका लागि लेखेको लिम्बुवानको ऐतिहासिक दस्तावेज संग्रह, २०७७ ले प्रस्तुत गरेका जस्ता दस्तावेज छन् त ? यी प्रश्नहरूको उत्तर नहुँदा पनि दलितहरूले हामी गैरहिन्दू हौं भनेझैं नेपाली इसाईले हामी आदमिक पिपुल्स हौं भनेका पो हौं कि ? एकपटक विज्ञ नेपाली इसाईहरूले सोच्ने बेला पो भयो कि त ? कसैले घर फुटाउने चाल चलेको पो हो कि त ? कतै हामी त्यसकै पो गोटी भयौं कि त ? सोच भएका नेपाली इसाईहरूले खोजीनीति गर्ने कि त ? इसाई बनेका नेपालीहरूको स्थिति पेटे पेट्टिस्सनले सन् २०२१ को १६ अगस्टमा बीपी न्युज ३ मा पोस्ट गरेको लेखअनुसार नेपाली इसाईको ६५ प्रतिशत दलित हौं। सोही अनुसन्धानात्मक लेखअनुसार दलितहरू चार कारणले इसाई भएका छौं। पहिलो, जातीय मुक्ति हुन्छ कि भनेर। दोस्रो, दीर्घरोगीको नि:शुल्क औषधि हुन्छ कि भनेर। तेस्रो, पुरोहित तथा धाँमीझाँक्रीमा खर्च गर्नु पर्दैन कि भनेर। चौथो, विदेशी पैसा आर्जन हुन्छ कि भनेर। तर सोही लेखले चितवनको मनहरीमा चेपाङका छुट्टै चर्च छन्। तामाङका छुट्टै चर्च छन्। दलितका छुट्टै चर्च छन् भनेको छ। नेपाली इसाईको जातजातिगत चर्च बनाउने संस्कृतिले हाम्रो पहिलो आशालाई निराशामा बदलिदिएको छ। अर्थात् इसाई बन्दा पनि हामी चेपाङ इसाई हौं। तामाङ इसाई हौं। दलित इसाई हौं। अन्तरघुलित इसाई हैनौं। त्यस्तै स्थानीय पत्रिकामा आएको अर्काे जानकारीअनुसार पोखराका इसाईहरूले चर्चमा आफ्नो कमाइको दशांश दान गर्नु पर्ने व्यवस्था छ। दानको यो अनिवार्यताबाट इसाई बन्ने, बनाउने तेस्रो तथा चौथो कारणलाई पनि बेकामे बनाएको छ। अर्थात्, पुरोहित तथा धामीझाँक्रीमा खर्चिने रकम चर्चामा खर्चिनु परेको छ। अर्काे शब्दमा भन्ने हो भने जोते पनि तीन गरा। खने पनि तीन गरा भएको छ। त्यसो भए इसाई बन्नेहरू दीर्घरोगको नि:शुल्क औषधि पाइन्छ भनेर मात्रै पो पछि लाग्यौं कि त ? केहीले विदेशीहरूबाट लिएको वा पाएको फाइदामा पो इसाई बन्यौं बनायौं कि त ? कतै इसाई बन्नेहरूले घोत्लिनु पर्ने हो कि त ? इसाई बनेका भारतीयहरूको स्थिति सन् २०२१ मा पेउ अध्ययन केन्द्रले भारतमा गरेको शोधले भन्छ इसाई बन्नेमा ७४ प्रतिशत दलित छन्। विपन्न छन्। ५४ प्रतिशत कर्ममा विश्वास गर्छन्। टीका लगाउँछन्। जुत्ता फुकालेर चर्चमा प्रार्थना गर्छन्। यी सबै कुरा गैरइसाई संस्कार हुन्। त्यसो हुँदा पनि जातिगत विभेद तथा छुवाछूत भोगेकै छन। एकाधलाई छोडेर आर्थिक अवस्था पनि उस्तै छ। आठ वर्ष अगाडि भारतमै भएको अर्काे अध्ययनले पनि भन्छ, इसाई भएका दलितहरूले द्वैध पहिचान बोकेको छन्। पहिलो पहिचान दलित भएर। दोस्रो पहिचान दलित इसाई भएर। यस अर्थमा इसाई बन्नेहरूलाई ताईको माछा भुंग्रोमा परेझैं पो भयो कि त ? यी दुवै अध्ययनबाट देखिन्छ कि नश्लीय पहिचान हामीसँगै रह्यो। छुटेन। जातीय विभेद पनि छुटेन। आर्थिक हैसियत पनि फेरिएन। यसले संकेत गरेको कुरा के हो भने बर्मा गए पनि कर्म सँगै गयो इसाई बनेकाहरूको निम्ति। यसो हो भने थोमस एलेनले लेखेजस्तो मान्छेको रूपमा जेहोवाले जन्माएको आदम हो। आदमको सन्तान भनेको गोरा हो। सभ्य मान्छे हो। जेनिसिसको १:२७ ले भनेको पनि त्यही हो। के त्यो सत्यता स्वीकारेर पनि हामी इसाई भएका हौं त ? हामी बिस्ट अफ दि फिल्ड हौं भनी स्वीकारेर इसाई भएका हौं त ? अरूलाई इसाई बनाएका हौं त ? पेउकै अध्ययनअनुसार भारतका इसाईमा ४ प्रतिशत हिन्दूबाट रूपान्तरित छन्। हिन्दू रहँदा तिनले रहरअनुसार स्वर्ग नर्क हुन्छ भन्ने बुझेका हुनुपर्छ। जन्ममरण चक्रीय हुन्छ भन्ने जानेको हुनुपर्छ। ऋग्वेदका अत्रि ऋषिले भनेको मान्छे मरेपछि जहाँबाट आयो त्यहीं जान्छ भन्ने कुरा थाहा पाएको हुनुपर्छ। ज्ञान मित्रले हालै कोसी अनलाइन डटकममा लेखेको लेखले भनेझैं विज्ञानी शब्दमा मरेपछि पनि कर्म बोक्ने न्युक्लिक एटमलाई चिनेको हुनुपर्छ। पर्खाको शब्दमा स्थूल शरीर, सूक्ष्म शरीर तथा कारण शरीर जानेको हुनुपर्छ। बृहदारण्यकोपनिषद् तथा निरालम्वोपनिषद्ले भनेको स्वर्ग र नर्क त मनको कुरा हो। मन नासिएपछि न स्वर्ग हुन्छ न नरक भन्ने कुरा बुझेकै हुनुपर्छ। बह्म अविनाशी हो। ईश्वर शत र अशतको उपज हो। उपयोगी वस्तु देवता हो। मानव योनिबाट जन्मेर असल काम गर्ने भगवान् हो भन्ने भेद जानेको हुनुपर्छ। त्यसको आधारमा इसु को हुन् भन्ने बुझेको हुनुपर्छ। अनि इसाई बन्दा त इसुको राज्यमा बस्न पाउने न नपाउने चिन्तन मात्रै पो रहेछ भन्ने थाहा पाएको हुनुपर्छ। हिन्दूहरू त त्योभन्दा पर मुक्तिको कुरा पो गर्दा रहेछन् भन्ने जानेको हुनुपर्छ। इसाई धर्मशास्त्रीहरू हामी स्वर्गको कुरा गर्छाै। हिन्दू तथा बुद्धमार्गीहरू मोक्ष तथा निर्वाणका कुरा पनि बुझ्छन् तथा अभ्यास गर्छन् भन्ने स्वीकार्छन् भन्ने जानकारी राखेको हुनुपर्छ। यस अर्थमा इसाई ज्ञानको तरेलीको अनुभूति गरेको हुनुपर्छ। विज्ञानी शब्दमा सब्लिमेसन जानेको हुनुपर्छ। हिन्दूको शब्दावलीमा आत्माको परमात्मामा मिलन भन्ने कुरा बुझेकै हुनुपर्छ। बुद्धमार्गीको शब्दमा निर्वाण जानेको हुनुपर्छ। धम्मचक्रबाट बाहिरिने कलाबारे जानकार हुनुपर्छ। यस अर्थमा हिन्दू तथा बौद्ध धर्मबाट इसाई बनेकाहरूले भवसागर वा धम्मचक्रमैं पो बस्ने रहर पो गरेछौं कि त भनी सोच्नुपर्ने हो कि ? किराँत धर्मावलम्बी तागेरानिङमाफुमा मान्छौं भने इसाईचिन्तन कहाँ पर्ने रहेछ भनी सोच्ने पो हो कि ? यी र यस्ता कुरामा धर्मवेत्ता नेपाली इसाईहरूले घोरिनुपर्ने पो हो कि त ? इसाई बनेकाहरूमध्ये केही पदाधिकारी छौं। केही अनुयायी मात्र छौं। बाइबलको शब्दमा विश्वासी मात्र। भारतको अध्ययनले भन्छ इसाई बनेर विसप पद पाउनेहरूमध्ये ४ प्रतिशत मात्रैदलित हुन्। कार्डिनल बन्न पाउनेहरू ८ प्रतिशतभन्दा पनि कम छन्। यसको अर्थ हो झन्डै तीन चौथाइको स्थान ओगटेका इसाई दलितले पनि समानुपातिक नेतृत्व पाउने अवसर रहेनछ। यसबाट नेपाली इसाई दलितले पनि सोच्नुपर्ने अवस्था आएको हो कि त ? टुंग्याउनी म्याथु (२८: १९२०) तथा टिमोथी (२:२) को सन्देश बोकेर इसाई बनाउन लागिपरेकाहरू सर्वत्र छन्। तिनले पनि आदम पिपुल्स को हुन् भन्ने जानेको हुनुपर्छ। बिस्ट अफ दि फिल्ड को हुन् भनी चिनेको हुनुपर्छ। लस्ट ट्राइव भित्र हामी पर्यौं कि परेनौं भनी बुझेको हुनुपर्छ। र्यान्ड तथा क्यामेरोनको सिद्धान्त जानेको हुनुपर्छ। सोही बाइवलको जोन (३:८) तथा एक्सोडस (११: ५७तथा १९:१३) पढेको हुनुपर्छ। सामुयल (१६:१२ तथा १७:४७) जानेकै हुनुपर्छ। यस्ता अनगिन्ती उद्धरणहरू छन्, बाइबलमा तिनको खोजी गरेकै हुनुपर्छ। त्यसो हो भने नेपाली इसाईले म्याथु र टिमोथीको सोच अरूले उल्टो पारे भनी प्रश्न गर्न सक्छौं त ? त्यसो गर्नु पवित्र पुस्तकको अवहेलना पो हुनजान्छ कि त ? अपाच्य कुरा पो बन्न जान्छ कि त ? यसबारेमा नेपाली इसाईहरूले सोच्ने कि त ? हामी आदम पिपुल्स बन्न बाइबलको आदेश हुन्न भन्ने बुझेपछि बिस्ट अफ दि फिल्ड भएरै इसाईमा बसिरहने चिन्तन पो बनाउने कि त ? पेटे पट्टिसनले भेटेका चार कारणले नै इसाई बन्ने बनाउने हो। हिन्दू, बौद्ध, किराँत धर्ममा विचलन आयो भनी कराउनेहरूले माथिका चार कारणको सामाजिक, राजनीतिक, आर्थिक तथा सांस्कृतिक उत्तर खोजेर पुख्र्यौली धर्ममा नैं इसाईहरूलाई फर्काउने हो कि त ? फर्किने वातावरण बनाउने कि त ? चार कारणको खोजीमा रहनेहरूलाई सहज उत्तर दिने कि त ? यसबारे कराउनेवालाहरू घोत्लिनुपर्ने हो कि त ? पहिचानको कुरा गर्दा छुट्ट्याउन तथा छुट्टिन मात्रै जानेका नेता तथा जातजातिका अगुवाहरूलाई ओमकार परिवारले बोन, वुद्ध, किराँत, हिन्दू, शिख तथा जैनलाई समेटेझैं अ र आ थपेर अल्लाहवादी तथा आमेनवादीलाई जोड्ने कुरा पो सिकाउने कि त ? हामी भौतिकवादी भन्ने तथा भनाउनेहरूले किन नेपालीहरू भौतिकवादी बन्नुको सट्टा इसाईवादी बन्न चाहेछन् भनी बुझ्नुपर्ने हो कि त ? जाने त गैगो भैगो भनेर ओमकै ध्वनि त खोजेछन् नि त आमेनवादी वा इसाईहरूले भन्ने सोच भित्र्याएर नेपालीहरूलाई जोड्ने कि त ? धर्मसभाका सभासद्हरूले एकअर्का धर्मका जन्म, जीवन, मृत्यु र मरणोपरान्तका सोचहरूबारे तुलनात्मक जानकारी लिने, दिने तथा दिलाउने सामग्री बनाएर स्वच्छाले धर्म छान्न चाहनेलाई बाटो खुला छ पो भन्ने कि त ? इसाई बन्ने बनाउने नेपालीलाई बिस्ट अफ दि फिल्ड बन्नबाट बचाउने कि त ? जात जातीय छुवाछूत तथा अन्य विभेद हटाउन बस्तीबस्तीमा अभियान थाल्ने कि त ? निर्णय नेपाली इसाईहरूमैं छोडें। धर्माधिकारीमा छोडें। राजनीतिक चिन्तकहरूमा छोडें। हामी भिन्नैं हौं भन्नेहरूमा छोडें। भिन्नहरूलाई जोडने चाहनेहरूलाई छोडें।"
"उत्तरी गोरखामा भारी हिमपात, किसान खुशी (तस्बिर)","गोरखा : उत्तरी गोरखा भारी हिमपात भएको छ। चुमनुब्री गाउँपालिका, धार्चे गाउँपालिकाका अधिकांश गाउँ तथा लेकहरुमा मंगलबार साँझदेखि नै हिमपात भएको स्थानीयबासीले बताएका छन् । अहिलेसम्म एक फिट हिउँ परेको छ, चुमनुब्री ६ लोक्पाका सेराप गुरुङले भने, पहिलो पटक हिउँ परेको छ। हिउँले गौँ, जौ राम्रो हुन्छ त्यै भएर गाउँले खुशी भएका छन्। लोक्पा २२ सय फिट उचाइमा रहेको ठाउँ हो। त्यसभन्दा माथिका ३८०० मिटर उचाइमा रहेका चुमनुब्री गाउँपालिकाको वडा नं १ को साम्दो, सामा, वडा नं २ को ल्हो, स्यो, हिनाङ, ल्ही, वडा नं ४ को प्रोक, क्वाक, छाक, नाम्रुङ, गप, वडा नं ५ को बिही, क्य्राक, वडा नं ३ को न्याक, आँगा, सस्र्यूँ, फिलिम, पाङसिङ, देवल, पाती, वडा नं ६ को लोक्पा, चुम्लिङ, सिप्चेत, चुम्चेत तथा वडा नं ७ छेकम्पार, लार, छुले, निलेलगायतका सबै गाउँमा हिउँ परेको वडाअध्यक्षहरुकाले जानकारी दिएका छन्। छेकम्पारमा त चार फिट हिउँ परेको छ, वडा नं ७ का वडाअध्यक्ष पासाङ लामाले भने, मान्छेहरु बाहिर निस्कन सकेका छैनन्। खानेपानी पनि हिउँ फुटाएर, पगालेर खानु परेको छ। सामागाउँ, ल्हो लगायतका गाउँमा भने फोन सेवासमेत अवरुद्ध भएको छ। हिउँले ढाकेको चुमनुब्री ६ लोक्पा । तस्बिर : सेराप गुरुङ"
"सुदूरपश्चिममा भारी हिमपात, जनजीवन कष्टकर","सुदूरपश्चिम : सुदूरपश्चिमका पहाडी जिल्लाका विभिन्न स्थानमा बुधबार रातिदेखि हिमपात सुरु भएको छ। डडेल्धुरा, बैतडी, बझाङ, डोटी, बाजुरा र दार्चुला जिल्लाका उच्च लेकाली भेगमा हिमपात शुरु भएसँगै चिसो बढेको हो। सुदूरपश्चिमका सात पहाडी जिल्लामध्ये दार्चुलाका विभिन्न क्षेत्रमा राती देखि हिमपात सुरु भएपछि जन जिवन कष्टकर बनेको छ। हिमपातले एक्कासि बढेको चिसोका कारण विशेष गरी वृद्ध वृद्धा, बालबालिका तथा गरिखाने वर्ग बढी प्रभावित भएका छन्। दार्चुलाका उच्च हिमाली क्षेत्र ब्यास, नौगाड,अपि हिमाल, न्वालपानी, दल्लेख लगायतका क्षेत्रमा हिमपात परेको ब्यास गाउँपालिकाका स्थानीय पदमराज भट्टले बताए। उनले भने, 'हिजो अस्तिदेखि चिसो अत्याधिक बढेको थियो चिसो बढे सँगै हिमपात परेको छ। अब चिसोले गर्दा विद्यालय समेत २ हप्ताकोलागी बन्द गर्नुपर्ने स्थिति आएको छ। ब्यास गाउँपालिका३ को सीना तुसरपानी, वडा नम्बर २को राप्ला, दुम्लीङ, वडा नम्बर ४ को सुन्सेरा, डोकट, वडा नम्बर ५ को धौलाकोट, वडा नं ६ को हुती लगायतका बस्तीहरुमा हिउँ परेको छ। कालापानी नजिकको क्षेत्र वडा नम्बर १ छाङरु र तिंकरमा भारी हिमपात भएको छ। हिउँदमा भारी हिमपात हुने छाङरु र तिंकरका स्थानीय बासिन्दा मंसिर महिनामा नै दार्चुला सदरमुकाम खलंगा झरिसकेका छन्। राजधानी काठमाडौंसँगै मुलुकका अधिकांश स्थानमा वर्षा, उच्च पहाडी र हिमाली क्षेत्रमा हिमपात तिंकरगाउँ हिउँदमा मानव विहीन हुने गरेको छ भने १२ किलोमिटर तल रहेको छाङरु गाउँमा नेपाल प्रहरी र सशस्त्र प्रहरी बाह्रै महिना बस्ने गरेको छ। 'विद्यार्थीहरुको पढाईलाई मध्य नजर गरेर परीक्षा सकेका छौं। चिसो बढेकाले अब २ हप्ता जाडो बिदा गर्नुपर्छ। ब्यास गाउँपालिका क्षेत्रका सम्पूर्ण स्कुलहरु बन्द हुन लागेको छ' सम्पाल माविका बल्देब सिंह धामीले भने। उच्च हिमपातले भिमदत्त राजमार्ग अवरुद्ध हिमपातका कारण भिमदत्त राजमार्ग र जयपृथ्वी राजमार्ग गएराति देखि नै अवरुद्ध बनेका छन् । सुदूरपश्चिमका सात पहाडी जिल्ला जोड्ने एक मात्रै सडक भिमदत्त राजमार्गको हगुल्टे, शाहुखर्क क्षेत्रमा रातीदेखि हिमपात सुरु भएपछि राजमार्ग अवरुद्ध भएको प्रमुख जिल्ला अधिकारी मोहन जोशीले जानकारी दिए । सडक क्षेत्रको हिउँ पन्छाउन गन्यापधुरा गाउँपालिकाले डोजर पठाएको गन्यापधुरा गाउँपालिका अध्यक्ष नबलबहादुर मल्लले बताए। जिल्ला प्रहरी कार्यालय डडेल्धुराबाट पनि प्रहरीको टोली गएको छ।"
सोलुखुम्बुमा भारी हिमपात (फोटोफिचर),"सोलुखुम्बु : सोलुखुम्बुको सदरमुकाम सल्लेरीसहितका क्षेत्रमा भारी हिमपात भएको छ। हिमपातले यहाँको जनजीवन प्रभावित बनेको छ । मंगलबार रातीदेखि सुरु भएको हिमपातसँगै चिसो बढेपछि दैनिकी जीवन कष्टकर बनेको हो। जिल्लाको सदरमुकाम आसपासका क्षेत्रहरू सल्लेरी, फाप्लु, पत्ताले, पिकेडाडा,रातनागी डाँडा, खोरिया, रोशि, तामाखानी, लोदिङ, बेनी, जुनबेसीलगायतका स्थानमा बुधबार बिहान करिब ४ बजेदेखि हिमपात हुन सुरु भएको हो । उच्च हिमाली क्षेत्रहरू लुक्ला नाम्चे, खुम्जुङसहितका क्षेत्रहरूमा मंगलबार रातीदेखि नै सुरु भएको हिमपात अहिले पनि जारी रहेको स्थानीयले बताएका छन् । बाक्लो हिमपातका कारण उच्च हिमाली भेगका नागरिकहरु घर बाहिर समेत निस्कन नसकेको सगरमाथा राष्ट्रिय निकुञ्ज नाम्चेका प्रमुख भुमिराज उपाध्यायले जानकारी दिए। उनका अनुसार नाम्चे क्षेत्रमा १५ इन्च भन्दा बढी हिउँ जमेको छ । जसका कारण वस्तुभाउलाई घाँसको व्यवस्थापन गर्न समेत कठिन भएको खुम्बुका दावा शेर्पाले बताए। हिमपात हुनु अघ सम्म भएको भारी वर्षाले चिसो अत्याधिक बढेकाले विशेषगरी बालबालिका र वृद्धवृद्धाहरु प्रभावित भएका छन्। हिमपातपछि सदरमुकाम सल्लेरीसहितका क्षेत्रमा मोबाइल नेटवर्क र विद्युत सेवा पनि प्रभावित भएको छ।"
नेपाल लगातार च्याम्पियन,"काठमाडौं : नेपालले एसियन सेन्ट्रल जोन सिनियर महिला भलिबल च्यालेन्ज कपको उपाधि जितेको छ। बंगलादेशको ढाकामा मंगलबार भएको फाइनलमा उज्वेकिस्तानलाई प्रतिस्पर्धात्मक ३२ को सेटमा हराउँदै उपाधि जितेको हो। ढाकाको मिरपुरस्थित सहिद सुरवर्दी इन्डोर स्टेडियममा निकै प्रतिस्पर्धात्मक खेलमा पहिलो सेट २६२४ ले जितेको नेपालले दोस्रो सेट २६२४ मै उज्वेकिस्तानलाई सुम्पिएको थियो। तेस्रो सेट २५१५ ले आफ्नो पक्षमा पारेको नेपालले चौथो सेटमा खराब प्रदर्शन गरेपछि खेल पाँचौं सेटमा धकेलिएको थियो। चौथो सेट उज्वेकिस्तानले २५२२ ले जित्दै २२ को बराबरी गरेको थियो। पाँचौं सेटमा सुरुमा लय गुमाएको नेपालले उत्कृष्ट पुनरागमन गर्दै १५१० ले जित निकाल्यो। यससँगै नेपालले अपराजित रहँदै एसियन सेन्ट्रल जोन सिनियर महिला भलिबल च्यालेन्ज कपको उपाधि जितेको हो। प्रतियोगिताको पहिलो खेलमा श्रीलंकालाई ३२ ले पराजित गरेको नेपालले दोस्रो खेलमा माल्दिभ्सलाई ३०, तेस्रो खेलमा बंगलादेशलाई ३०, चौथो खेलमा उज्वेकिस्तानलाई ३० र पाँचौं खेलमा किर्गिस्तानलाई ३० को सोझो सेटमा पराजित गरेको थियो। नेपालले एसियन सेन्ट्रल जोन सिनियर महिला भलिबलको उपाधि दोस्रो पटक जितेको हो। यसअघि सन् २०१९ मा बंगलादेशमै भएको पहिलो संस्करणको उपाधि पनि नेपालले जितेको थियो। प्रतियोगितामा नेपालसहित आयोजक बंगलादेश, माल्दिभ्स, श्रीलंका, किर्गिस्तान र उज्वेकिस्तानले सहभागिता जनाएका थिए। ६ वटै टोलीले राउन्ड रोबिनका आधारमा प्रतिस्पर्धा गरेका थिए। यसैगरी पुरुषतर्फ तेस्रो स्थानका लागि भएको खेलमा भने नेपाल पराजित हुँदै चौथो स्थानमा खुम्चिएको छ। ढाकामा मंगलबार तेस्रो स्थानको लागि भएको खेलमा नेपाल उज्वेकिस्तानसँग ३० को सोझो सेटमा पराजित भएको हो। एकपक्षीय खेलमा उज्वेकिस्तानले २५१५, २५१७, २५२१ को सोझो सेटमा जित निकालेको हो।"
१५ वर्ष अघिको एउटा गुमनाम हत्या,"पोखरा : रुपातालभन्दा मुन्तिरको ठाउँ सातमुहानेमा छ ताल खोला। त्यही खोलामा तटबन्ध गर्न मजदुरहरुको एउटा टोली खटिएको थियो। अशोक गुरुङसँग एक दिन ती मजदुरहरुसँग झगडा पर्छ। अशोकले दाउराको चिर्पटले प्रहार गर्छन्। मजदुर रोजन राई घाइते हुन्छन्। उपचारका लागि पश्चिमाञ्चल क्षेत्रीय अस्पताल लगिन्छ। त्यहीं उपचारका क्रममा राईको मृत्यु हुन्छ। रोजन राईको हत्या भएको १५ वर्ष पुगिसक्यो। २९ वैशाख २०६३ मा उनी मारिएका थिए। त्यतिबेला २० वर्षका उनको पोखरामा न कोही आफन्त थियो, न चिनाजान। हत्याको विरुद्धमा चासो लिने कोही भएनन्। प्रहरीले संदिग्धहरुलाई समात्यो। कसैको संलग्नता पुष्टि गरेन। झगडामा संलग्न अशोक प्रहरीबाट मुक्ति पाएपछि अशोक वैदेशिक रोजगारीमा जान्छन्। हत्याकाण्ड त्यसै सेलायो। रोजनको हत्या भएको १५ वर्षपछि फेरि त्यो हत्याकाण्ड सतहमा आएको छ। अशोक गुरुङ त्यही हत्यामा संलग्न रहेको प्रहरीले अनुसन्धानबाट पत्तो लगाउँछ। तर उनी भने रोजगारीका लागि बहराइनमा रहेको पनि खुल्छ। कास्की प्रहरीको अनुसन्धानकै आधारमा नेपाल प्रहरीले गएको २७ मंसिरमा अशोकका विरुद्ध रेड नोटिस जारी गरेको थियो। बहराइन प्रहरीले त्यही नोटिस बमोजिम अशोकलाई पक्रेको छ। भएको के थियो भने रोजनलाई चिन्नेजान्ने पोखरामा कोही थिएनन्। उनलाई खोज्दै पनि कोही आएन। मात्रै सातमुहानेका स्थानीयसँग उनले आफ्नो घर सुनसरीको धरान भएको बताएको सूचना कास्की प्रहरीले फेला पार्यो। त्यो पनि १५ वर्षपछि। २१ असारमा कास्की प्रहरी प्रमुख भएर यहाँको कमान्ड सम्हाल्न आएका एसपी रमेश थापा पुराना जघन्य अपराधको सूची हेर्दै थिए। त्यसैमा उनले राईको हत्यारा पत्ता नलागेको देखे। त्यसपछि गहिरो अनुसन्धानमा खटिए। अनुसन्धानबाट अशोकको संलग्नता देखियो। इन्टरपोलमा राखिएको रेड नोटिसका आधारमा उनी पक्राउ पनि परिसके। अब कास्की प्रहरी हत्या भएका रोजन राईका आफन्तको खोजीमा छ। घर सुनसरी धरान हो भनेको थाहा भयो, एसपी थापा भन्छन्, तर चिनेजानेका कोही भेटिएनन्। कास्की प्रहरीले जिल्लाबाहेक अरु ठेगाना नखुले पनि सुनसरी प्रहरीलाई रोजनका आफन्तको खोजीका लागि अनुरोध पनि गरिसकेको छ। तर पत्ता लागेको छैन। रोजन मारिइसके। हत्यारा १५ वर्षपछि भएपनि पक्राउ परे। अब किन चाहियो रोजनका आफन्त ? एसपी थापा भन्छन्, आफन्तलाई न्यायको अनुभूति होस् भन्ने हो। उनले प्रहरी अनुसन्धान प्रतिवेदनकै आधारमा आरोपित अशोक गुरुङ विरुद्ध मुद्दा चल्ने भएपनि आफन्तको जाहेरीसमेत हुँदा अझै राम्रो हुने पनि बताए। एसपी थापाले यसअघि कास्कीको मादी गाउँपालिका मकैखोलाकी कोपिला परियारलाई बलात्कारपछि हत्या गरेको पुरानो अपराधका दोषीलाई समेत घटनाको लामो समयपछि पक्रेका थिए। खड्कबहादुर खवास उक्त अपराध गरे बापत जेल परिसकेका छन्। खवास कोपिला हत्यालगत्तै पक्राउ परेपनि प्रहरीको फितलो अनुसन्धानका कारण छुटेका थिए। अपराध अनुसन्धानमा दख्खल भएका एसपी थापा दुवै पुराना जघन्य अपराधका दोषी पत्ता लगाउन सफल भएका छन्। उनलाई १५ वर्षअघि मारिएका राईका आफन्त खोजी गरी न्यायको प्रत्याभूति दिलाउने मन छ।"
२ सय यात्रु बोकेको ब्रिटिस एयरवेजको विमान दुर्घटनाबाट जोगियो,लण्डन : ब्रिटिस एयरवेज कम्पनीको विमान दुर्घटना हुनबाट जोगिएको छ। करिब २ सय यात्रु बोकेको सो विमान १ हजार फिटमाथि दुर्घटना हुनबाट जोगिएको हो। कम्पनीको बिए २२३६ विमान विमानको विन्डस्क्रिन हावासँग ठोक्किएको अन्तर्राष्ट्रिय मिडियाले जनाएका छन्। दुर्घटनापश्चात विमानमा सवार सबै यात्रुको आकस्मिक अवतरण गराइएको बताइएको छ। सो दुर्घटनापछिको सफल अवतरण लाखौंमा एक रहेको बताइएको छ। क्रिसमसको अवसरमा छुटी मनाउन गएका यात्रुलाई बोकेर सो विमान लण्डनको ग्याटविक इन्टरनेसनल एयरपोर्टबाट सान जोसतर्फ गइरहेको थियो। दुर्घटना हुनुअघि सो विमानले ३५ सय फिट उचाई पार गरेको थियो। करिब १ हजार फिट उचाईमा झरेपछि हावाको झोकासँगै आएको बरफको डल्लाले विमानको २ इन्च बाक्लो विन्डस्क्रिनमा ठोक्किँदा सो दुर्घटना भएको विमान कम्पनीले जनाएको छ।
सार्वजनिक जग्गा हडप्नेलाई कारबाही खै ?,"सरकारी, सार्वजनिक र गुठीको गरी मुलुकभर आठ हजारभन्दाबढी रोपनी जग्गा अतिक्रमण भएको तथ्यांक सार्वजनिक हुँदा पनि सरकार मौन छ। सरकारी अध्ययन, खोजबिन आयोगसमितिले नै देशभर सार्वजनिक र सरकारी जग्गा अतिक्रमण भएका दर्जनौं प्रतिवेदन सरकारलाई बुझाइसकेका छन्। सरकारले सार्वजनिक, गुठी र सरकारी जग्गाको खोजबिन गर्न हालसम्म ३३ वटा आयोगसमिति बनाइसकेको छ। ती सबैले सरकारी, सार्वजनिक र गुठीको जग्गा मिचिएको, अतिक्रमण भएको, अरूले नै कब्जा जमाएको प्रतिवेदनसहित कारबाही गर्न सरकारलाई सिफारिस पनि गरेका छन्। तर, विडम्बना नै मान्नुपर्छ, अध्ययन प्रतिवेदनहरू सरकारी निकायका दराजमा थन्किएका छन्। कार्यान्वयनमा नआउँदै कतिपय त धुलो र मैलोले काम नै नलाग्ने पनि बनिसके होलान्। सरकारी स्रोतसाधन उपभोग गरेर सरकारी जग्गाको अध्ययनअनुसन्धान गर्ने गरिन्छ। एकातिर सरकारी जग्गा त अतिक्रमणमा छन् नै, अर्कोतर्फ अध्ययन र अनुसन्धानका नाममा पनि राज्यकै ठूलो धनराशि खर्च हुन्छ। आखिर,राज्यकै लगानीमा अध्ययन गरिएका प्रतिवेदनहरू कार्यान्वयनमा सरकार किन उदासीन छ ? भन्ने प्रश्न अहं बनेको छ। सरकारी जग्गाको अवस्था कहाँके छ ?, कसले अतिक्रमण गरेको छ ? भन्ने पर्याप्त अध्ययन र प्रमाण भएर पनि सरकारको मौनता रहस्यमय देखिन्छ। काम देखाउन अध्ययन गर्ने तर, प्रतिवेदन दराजमा थन्क्याउने बाहेक कुनै पनि सरकारले यो विषयमा उल्लेखनीय काम गर्न सकेका छैनन्। पछिल्लो पटक विशेष अदालतका पूर्वअध्यक्ष मोहनरमण भट्टराईको संयोजकत्वको आयोगले पनि सरकारलाई अध्ययन प्रतिवेदन बुझाएको एक वर्ष पुग्यो। आयोगले मुलुकभर आठ हजार रोपनीभन्दा बढी सरकारी, सार्वजनिक र गुठीको जग्गा अतिक्रमण भएको निष्कर्ष निकालेको थियो। भूमाफिया, सरकारी कर्मचारी, महन्थ, पुजारीसमेतले सरकारी, सार्वजनिक तथा गुठी जग्गा कब्जा गरेको आयोगको प्रतिवेदनमा छ। जग्गा बिचौलिया र दलालहरूले भक्तपुरको हनुमन्ते खोलादेखि बाराको सिमरा मसानघाटसम्मको जग्गा हडपेका छन्। प्रतिवेदनअनुसार सबैभन्दा धेरै अछामको बैद्यनाथधाम गुठीको ८ सय ६२ रोपनी ३ पैसा जग्गा अतिक्रमणमा परेको छ। अर्को रोचक पक्ष त, सार्वजनिक र गुठीको जग्गा अतिक्रमणमा महन्थ र पुजारीकै संलग्नता देखिएको छ। ऐतिहासिक जनकपुरका मठमन्दिर र धार्मिकस्थलको जग्गा अतिक्रमणमा महन्थकै प्रत्यक्ष संलग्नता रहेको प्रतिवेदन सरकारसम्म पुग्दा पनि सरकारले सुनेको नसुन्यै गरेको छ। संविधानले नै सार्वजनिक सम्पत्तिको सुरक्षा र सम्वद्र्धन गर्नु सरकारको मात्र नभई प्रत्येक नागरिकको कर्तव्य हुने व्यवस्था गरेको छ। संविधानको धारा ४८ को (घ)मा सार्वजनिक सम्पत्तिको सुरक्षा र संरक्षण गर्नु सबै नागरिकको कर्तव्य भनिएको छ। यस्तै, धारा ५१ मा ऐतिहासिक, पुरातात्त्विक तथा सांस्कृतिक सम्पदाको संरक्षण, प्रवद्र्धन र विकासका लागि अध्ययन, अनुसन्धान र उत्खनन गर्ने सरकारको नीति हुने उल्लेख छ। संविधान र कानुनले सरकारी, सार्वजनिक र गुठीका जग्गाको संरक्षण र प्रवद्र्धनमा जोड दिए पनि सरकारी निकायको अग्रसरता र भूमिका भने सकारात्मक देखिँदैन। उनीहरू भूमाफिया र अतिक्रमणसामु लाचार जस्तै छन्। उनीहरूको मौनता र उदासीनता नै उदेकलाग्दो छ। भूमाफिया र सरकारी जमिन अतिक्रमणकारीलाई राजनीतिक दलका नेतादेखि मन्त्रीसम्मको संरक्षण देखिन्छ। कतिपय ठाउँमा त राजनीतिक दलकै नेताकार्यकर्ता भूमाफियाका रूपमा संलग्न भेटिने गरेका छन्। खोलामुनिको जग्गा पनि बेच्न पछि नपर्ने भूमाफियाले राजनीतिक नेतृत्व र कार्यकर्तालाई सजिलै प्रभावमा पार्ने गरेका छन। भूमाफियाले सरकारी जग्गा अतिक्रमण गर्ने, मोटो रकममा सर्वसाधारणलाई भिडाउने र त्यसको केही अंश राजनीतिक दल र मन्त्रीसम्मै पुयाउने गरेका छन्। अघिपछि जति चर्को भाषण गरेपनि सजिलै आम्दानी हुने गरेकाले मन्त्री र राजनीतिक दल पनि सरकारी जग्गा अतिक्रमणमा मौन बस्ने गरेका छन्। तर, सरकारी निकायको मौनताले भूमाफियाको मनोबल बढ्दै गएको छ। सरकारले आवश्यक कारबाही नगर्ने हो भने कुनै दिन सिंहदरबार नै भूमाफियाको कब्जामा परेर बेचबिखन नहोला भन्न सकिन्न।"
सलोनी फाइनलमा,"पोखरा : १८औं पोखरा ओपन तथा भेट्रान्स टेनिस प्रतियोगिताको महिला एकलतर्फ शीर्ष वरीयताकी सलोनी तामाङ र गंगा शर्मा फाइनलमा पुगेका छन्। कास्की जिल्ला टेनिस संघको आयोजनामा सञ्चालन भइरहेको प्रतियोगिताको मंगलबार भएको सेमिफाइनलमा सलोनीले शर्भानी श्रेष्ठलाई ५७, ६३, ६० को सेटमा पराजित गरिन््। यसैगरी गंगाले भगवती विकलाई ६२, ६२ को सोझो सेटमा पाखा लगाइन्। पुरुष सिंगलमा शीर्ष वरीयताका प्रणव खनाल र दोस्रो नम्बरका प्रदीप खड्काले सेमिफाइनलमा स्थान बनाएका छन्। प्रणवले विष्णु नेपाली र प्रदीपले गोविन्द नेपालीलाई पाखा लगाए। यस्तै अकीजुवेन रावतले निशान श्रेष्ठ र आरभसम्राट हाडाले नेहालजंग थापालाई पराजित गरे। फाइनल पुग्नका लागि प्रणवले आरभ र प्रदीपले निशानसँग प्रतिस्पर्धा गर्नेछन्। ३५ वर्षमाथिको पु्रुष एकलमा निरज थापा, दावा शेर्पा, भिष्म गुरुङ र सन्तोष खत्रीले अन्तिम चारमा स्थान बनाएका छन्। ४५ वर्षमाथिको पुरुष एकलमा चन्द्र शाही, उत्तम लामा, विनोद कायस्थ र विमल गुरुङले सेमिफाइनल यात्रा तय गरेका छन्।"
हिउँ पर्यो फुरुरुरु,"तेह्रथुम : तेह्रथुम, संखुवासभा र ताप्लेजुङको सिमावर्ती क्षेत्र तिनजुरे,मिल्के र जलजले क्षेत्रमा बाक्लो हिमपात हुँदा जनजीवन प्रभावित बनेको छ । मंगलबार राती वर्षासँगै हिउँ परेपछि जनजीवन प्रभावित बनेको हो। खासगरी हिउँका कारण बालबालिका र जेष्ठ नागरिक मारमा परेका छन् । यहाँका डाँडाकाँडा हिउँले ढाकेर सेताम्यै बनेका छन् भने करिब चार फिटसम्म हिउँ जमेको टुटेदेउरालीका श्री कार्कीले बताए । उनका अनुसार चित्रे, बसन्तपुर, देउराली, तिनजुरे पाथीभरा, पाँचपोखरी, मंगलबारे, चौकी गुफालगायत उच्च लेकाली क्षेत्रमा बाक्लो हिउँ परेको छ । बाक्लो हिउँ परिरहेकाले यहाँका नागरिकलाई घरबाहिर निस्कनसमेत समस्या भएको छ । पशुचौपया चरनमा नै कति हराएका छन् । सडकमा सवारीसाधन गुड्न समेत समस्या हुँदा यस क्षेत्रमा आएका पर्यटकहरु यात्रा गर्न झनै समस्या भएको छ, उनले भने । घरको छानादेखि सडक, वनजंगल हिउँले ढाकेर सेताम्यै बनेका छन् । हिउँका कारण अत्यधिक चिसो बढेको छ । चिसोका कारण नागरिकलाई हिँडडुल गर्न समस्या भएको छ । यहाँका नागरिक आगो तापेर घरमै बस्नुको विकल्प नरहेको स्थानीय छिरिङ शेर्पाले बताए । यस क्षेत्रमा हिउँ पर्दा छिमेकी जिल्ला र तराईका विभिन्न जिल्लाबाट पर्यटक आउने गरेका छन्। तर,हिउँ परिरहेकोले यात्रा गर्न समस्या भएको छ । सुदूरपश्चिममा भारी हिमपात, जनजीवन कष्टकर म्याग्दीका लेकाली बस्तीमा हिमपात (फोटोफिचर) उत्तरी गोरखामा भारी हिमपात, किसान खुशी (तस्बिर) मुस्ताङमा जारी सिजनकै पहिलो हिमपात सोलुखुम्बुमा भारी हिमपात (फोटोफिचर) खासगरी यहाँ पर्यटक हिउँ खेल्न र गुराँस फुल्ने सिजनमा गुराँसले रंगिएको वनमा रमाउने गरेका छन् । गुराँसको राजधानीको रुपमा चिनिएको तिनजुरे,मिल्के र जलजले पर्यटकीय रुपमा परिचित नाम हो। हिउँ बुधबार पनि बिहानैदेखि परिरहेको छ ।"
जडीबुटी कम्पनीको फड्को,"काठमाडौं : जडीबुटी उत्पादन तथा प्रशोधन कम्पनीले तीन वर्षयता मुहार फेरेको छ। स्थापनाको ४० वर्षपछि नाफा आर्जन गर्न सफल भएको छ। निरन्तर घाटामा गएर रुग्ण अवस्थामा पुगेको थियो। २८ वर्षदेखि साधारणसभा तथा लेखा परीक्षण गर्न सकेको थिएन। तर, व्यवस्थापन चुस्तदुस्त भएसँगै नाफा कमाएर कर्मचारीलाई बोनससमेत बाँड्न सफल भएको छ। स्रोतसाधनको समुचित प्रयोग गरेका कारण कम्पनीले फड्को मारेको महाप्रबन्धक ज्ञानेश्वर कार्की बताउँछन्। पहिलेका कुनै पनि नेतृत्वले उत्पादन क्षमता बढाउने योजना अर्थ मन्त्रालयमा पेस गरेका थिएनन्, कार्की भन्छन्, म कम्पनीमा आएदेखि स्पष्ट भिजन बनाएँ। कर्मचारीको साथ पाएँ। सफलता प्राप्त गरेँ। कर्मचारी, जमिन, मेसिनरी प्लान्ट र पुँजी व्यवस्थापनमा रणनीतिक योजना बनाएर काम गरेसँगै परिणाम आएको उनले बताए। कर्मचारीलाई पनि प्रोत्साहन गरी काम गराएको बताए। कम्पनीले २०७५०७६ देखि नाफा कमाउन थालेको हो। सो वर्ष १ करोड ९२ लाख रुपैयाँ र २०७६०७७ मा १ करोड २२ लाख रुपैयाँ नाफा कमाएको थियो। गत वर्ष पनि नाफा गरेको जनाए पनि लेखापरीक्षण हुन बाँकी छ। उपलब्ध जनशक्तिलाई अधिकतम प्रयोग गर्दा नतिजा राम्रो आयो, महाप्रबन्धक कार्कीले भने, योभन्दा राम्रो गरेर उत्पादन र बिक्री बढाउने योजना छ। १ सय २४ जना कर्मचारीको दरबन्दी रहेकोमा ४० जनाले मात्रै काम गरिरहेका छन्। मापदण्ड बनाएर बढी काम गर्ने कर्मचारीलाई बढी पारिश्रमिक दिने योजना ल्यायौं, उनले भने, त्यसले पनि सकरात्मक नतिजा दियो। उत्पादन बढेपछि कम्पनीले बिक्री वितरणको रणनीति पनि फरक बनायो। कम्पनीले सरकारबाट १८ करोड ऋण लिएको छ। पूर्वाधार, अटोमेसनमा जान नयाँ भवन, ल्याब आधुनिकरण, प्रशोधन प्लान्ट अपग्रेड गरेको छ। कम्पनीले अहिले हर्बलबाट उत्पादन हुने सानो मूल्यका तर, मास प्रोडक्सनमा ध्यान दिएको छ। कोभिडका बेला सेनिटाइजर उत्पादन सुरु भयो। त्यसले पनि कम्पनीलाई उकास्न मद्दत गरेको छ। सेनिटाइजर, साबुन, सञ्चो, सेम्पोजस्ता सबै उत्पादन नाफामा गएका छन्। महाप्रबन्धक कार्की अब आईपीओ जारी गर्ने बताउँछन्। तीन वर्ष नाफामा नगई सेयरमा जान नपाइने नियम छ। नाफामा गएकाले अब सर्वसाधारणलाई आईपीओ जारी योजना छ, उनले भने, यसबाट फेरि लगानी आउँछ। नयाँ उत्पादन ल्याउँछौं। तीन वर्षमा ३ अर्बको कारोबार गर्ने लक्ष्य लिएको उनले सुनाए। प्रत्यक्ष, अप्रत्यक्ष १० हजार बढीलाई रोजगारी दिने कम्पनीले जनाएको छ। बन्द, रुग्ण पहिचान बनाएको कम्पनी अब पब्लिकमा गएर आधुनिक कम्पनी बनाउने छौं, उनले भने। व्यवस्थापन सुधार गर्दा सरकारी उद्योग पनि नाफामा जान्छ भन्ने प्रमाणित भएको कम्पनीका अध्यक्ष सिन्धु ढुंगानाले बताएका छन्। भर्ती केन्द्र प्रणालीको अन्त्य, कामदारलाई कार्यसम्पादनका आधारमा भुक्तानी, सरकारको ऋण र थप सेयरबाट पूँजी वृद्धि, खेतीयोग्य जमिन र कारखानाको पूर्ण उपयोगका कारण सफलता प्राप्त भएको हो, उनले भने। व्यवस्थापनमा राजनीतिक वा मन्त्रालयको हस्तक्षेप बन्द भएकाका कारण कम्पनीले फड्को मारेको उनले बताए। उद्योग चलाउन निजी क्षेत्र नै चाहिन्छ वा निजीकरण गर्नु पर्छ भन्ने रैनछ, उनले उल्लेख गरेका छन्।"
सप्तरीमा शृंखलाबद्ध हत्या,"राजविराज : सप्तरीमा एउटा हत्या प्रकरण सेलाउन नपाउँदै अर्को बीभत्स हत्या भएको छ। सप्तरीको छिन्नमस्ता गाउँपालिकामा एक महिनाअघि भएको वृद्धको हत्याका आरोपितहरूको पहिचान हुन नपाउँदै सोही गाउँपालिकामा १ महिलाको रहस्यमय हत्या भएको छ। छिन्नमस्ता१ बरही वीरपुरकी ५२ वर्षीया भुटीदेवी यादवको हत्या गरिएको अवस्थामा आइतबार शव फेला परेको सप्तरी प्रहरीले जनाएको छ। यादवलाई कसले र किन हत्या गरेको खुल्न सकेको छैन। आइतबार साँझ गहुँ खेतमा खरानी हाल्न गएकी यादव राति अबेरसम्म फर्किनन्। अर्को दिन बिहान शव भेटिएको गाउँलेहरूले जानकारी दिएपछि प्रहरीलाई खबर गरिएको जमाहर यादवले बताए। शवसँगै घटनास्थलबाट तीनवटा बियरको बोतल बरामद भएको छ। तीमध्ये दुईवटा बोतल फुटेको अवस्थामा रहेको सप्तरी प्रहरीले जनाएको छ। मृतकको निधारलगायतमा चोट लागेर रक्ताम्य रहेको र शव घिसारिएको अवस्थामा रहेको स्थानीयले बताएका छन्। अनुसन्धानका क्रममा प्रहरीले बियरको बोतलले प्रहार गरी हत्या गरेको अनुमान गरेको छ। घटनास्थलमा पुगेर डीएसपी माधवप्रसाद काफ्ले र साँझ एसपी अबिनारायण काफ्लेले निरीक्षण गरेका छन्। शवलाई बुधबार साँझ पोस्टमार्टमका लागि धरानस्थित बीपी कोइराला स्वास्थ्य विज्ञान प्रतिष्ठान पठाइएको एसपी काफ्लेले बताए। प्रहरीले धनुषाको मिथिला नगरपालिकास्थित प्रहरी चौकी लालगढबाट तालिम प्राप्त कुकुर जंगे मगाएर ट्र्याकिङ(अपराधीको खोजी) गरेको छ। कुकुरले ट्र्याकिङ गरेर भारतीय सीमासम्म गएको जानकारी दिँदै डीएसपी काफ्लेले प्रदेश २ प्रहरी कार्यालय अनुसन्धानका लागि फरेन्सिक प्राविधिक टोलीसमेत खटिएको बताए। एक महिनाअघि सोही गाउँपालिका६ मा ८९ वर्षीय मिश्रिलाल मण्डलको धारिलो हतियारले घाँटी रेटेर हत्या भएको थियो। मंसिर ८ गते छिन्नमस्ता सडकखण्डको खुदीबखारीस्थित झौखराही फूलबारीमा मण्डलको शव फेला परेको थियो। हत्यारा हालसम्म पत्ता लाग्न सकेको छैन। मृतकका छोरा ६३ वर्षीय शिवनारायण मण्डलले अनुसन्धान र कारबाहीका लागि घटनाको भोलिपल्टै उजुरी दिएका थिए। त्यस्तै, सप्तरीको खडक नगरपालिका५ खरचुहिया बजारमै घरमा सुतिरहेका ७५ वर्षीय सबुरी साह र उनकी ६५ वर्षीया श्रीमती बेचनीदेवी साहको २०७५ फागुन १४ गते हत्या भएको थियो। वृद्ध दम्पतीलाई आफ्नै घरमा जलाएर भएको हत्या घटनाको ३ वर्ष बितिसक्दा पनि घटना रहस्यमै छ। राजगढ गाउँपालिका५ मलेकपुरका ४४ वर्षीय बुधु सदाको २०७८ वैशाख १४ गते कुटपिटका कारण मृत्यु भएको भन्दै मृतककी श्रीमतीले जिल्ला प्रहरी कार्यालयमा उजुरी दिइन्। अनुसन्धान जारी रहेको बताउँदै आएको प्रहरीले मृत्युको कारण पत्ता लगाउन नसकेको भन्दै उजुरी समेत दर्ता गरेको छैन्। २०७३ मंसिर ५ गते हनुमाननगर कंकालिनी नगरपालिका५ की अन्दाजी २५ वर्षीया अपरिचित महिलाको शव फेला पर्यो। उनको शव टुक्राटुक्रा पारी फरक फरक ठाउँमा पाइएको थियो। उक्त घटनाका आरोपित मात्र नभई मृतकसमेत पत्ता लाग्न सकेको छैन। त्यस्तै, राजविराज२ तेतरी गाछीकी १८ वर्षीया कोमल साफीको २०७६ मंसिर ४ गते हत्या गरिएको शंकास्पद अवस्थामा घरमै शव फेला पर्यो। घाँटीमा गोलो निलडाम रहेको अवस्थामा फेला परेको शव शंकास्पद भएको भन्दै धरानमा लगेर पोस्टमार्टम गरियो। घटनाबारे अझै केही पत्ता लागेको छैन। अग्निसाइर कृष्णासवरन गाउँपालिका१ की ३६ वर्षीया बुलु खातुनको अपरिचित व्यक्तिबाट हत्या भयो। घाँस काट्न २०७६ कात्तिक १२ गते निस्किएकी महिलाको शव ४ दिनपछि शंकास्पद र सडेगलेको अवस्थामा फेला पर्यो। मृतकका श्रीमान इनुस मियाँले उजुरी दिए पनि हालसम्म आरोपितको पहिचान हुन सकेको छैन। झुटकी प्रहरी चौकीका इन्चार्ज असई झापाको भद्रपुर नगरपालिका११ चन्द्रगढीका ४४ वर्षीय रमेश सुब्बाको २०७२ पुस २० गते साँझ गोली प्रहारबाट भएको हत्याको थियो। घटनाको पनि सफल अनुसन्धान हुन सकेको छैन। त्यस्तै, रूपनी गाउँपालिका३ कटैयाका १४ वर्षीय अकलेश मालीको २०७६ फागुन ६ गते हत्या वा आत्महत्या दुरुत्साहन भएको पत्ता लाग्न सकेको छैन। महादेवा गाउँपालिका२ का साढे ३ वर्षीय सुजित भनिने सुधीरकुमार यादवको २०७७ जेठ २१ गते हत्या भएको भन्दै मृतकका बुवा सुर्यनारायणले दिएको उजुरी अनुसन्धानकै क्रममा छ। राजविराज नगरपालिका१५ मुसहर्नियाकी २४ वर्षीया बेचनीदेवी साहको हत्या गरी फालिएको शव २०७५ जेठ ३१ गते उनकै घरको शौचालयको सेफ्टी ट्यांकीमा फेला पर्यो। प्रहरीले केही व्यक्तिलाई पक्राउ गरी कारबाही अगाडि बढायो। घटनाको अझै सुल्झिएको छैन। यसरी एकपछि अर्को रहस्यम घटना भइरहेकोले घटनास्थल आसपासका नागरिकहरू भयभित हुन थालेका छन्। लामो समयसम्म घटना रहस्यमय रहँदा पीडितले न्याय पाउन सकेका छैनन्। प्रहरीमाथि प्रश्न उठ्न थालेको छ। हत्यामा संलग्नहरू पक्राउ पर्नु त कता हो कता पहिचानसमेत हुन नसक्नुले घटनालाई झनै रहस्यमय बनाएको राजविराजका शैलेन्द्रचन्द्र झाले बताए।"
मुस्ताङमा जारी सिजनकै पहिलो हिमपात,"जोमसोम : हिमाली जिल्ला मुस्ताङको ५ वटै स्थानीय तहमा हिमपात भएको छ। मंगलबार दिउँसोबाट मुस्ताङमा हिउँ पर्न सुरु गरेको हो। हिउँ परेसँगै स्थानीयको दैनिकी समेत कष्टकर बनेको छ। जिल्लाको लोमान्थाङ, लोघेकर दामोदरकुण्ड, वारागुङ मुक्तिक्षेत्र, घरपझोङ र थासाङ गाउँपालिकामा हिमपात भएको जिल्ला प्रशासन कार्यालय मुस्ताङले जनाएको छ। प्रमुख जिल्ला अधिकारी नेत्रप्रसाद शर्माका अनुसार मंगलबार परेको हिउँ जारी सिजनकै पहिलो हिउँ भएको जानकारी दिए। उनका अनुसार गत मंसिरको पहिलो साता उपल्लो मुस्ताङमा आंशिक हिमपात भएपनि तल्लो मुस्ताङको तीन वटा पालिकामा हिउँ पर्न सकेको थिएन।मुस्ताङको सबै स्थानमा हिमपात भएसंगै चिसो अत्यधिक बढेको प्रजिअ शर्माले बताए।यो सिजनको हिमपात भएको छ,आज अपरान्ह देखि हिउँ पर्न सुरु गरेको हो,प्रजिअ शर्माले भने, रातभरी पर्यो भने पुरै उच्चलेंकदेखि बस्ती सबै हिउले सेताम्मे हुनेछ।उनले साँझदेखि परेको हिउँ सदरमुकाम जोमसोममा आधा फिट हिउँ परेको छ भने उपल्लो मुस्ताङमा एक फिट जति हिउ परेको प्रजिअ शर्माले उल्लेख गरे। मुस्ताङको पवित्र धार्मिक स्थल मुक्तिक्षेत्र आसपास अपरान्हदेखि हिमपात भइरहेको झारकोट स्वास्थ्य चौकीमा कार्यरत अहेब सुवास अधिकारीले जानकारी दिए। उनले हिउँ परेसँगै स्थानीय पर्यटन व्यवसायीमा उत्साह थपिएको बताए। उनका अनुसार मुक्तिनाथका पर्यटन व्यवसायीले मुक्तिनाथ दर्शनसँगै हिउँ हेर्न आउने पर्यटक वृद्धि हुने सम्भावना छ। यस्तै, मंगलबार हिमपात भएसँगै उपल्लो मुस्ताङमा उच्चलेंकदेखि बस्ती सबै हिउँले सेताम्मे बनेको सीमा प्रहरी कार्यालय लोमान्थाङका ईञ्चार्ज असई रमेश थापाले जानकारी दिए। उनका अनुसार उपल्लो मुस्ताङमा मंसिरको पहिलो सातादेखिनै चिसो अत्यधिक बढेको भएपनि अपेक्षा अनुसार हिउँ पर्न सकेको थिएन। उपल्लो मुस्ताङमा दोश्रो पटक हिमपात भएको बताए। स्थानीय किसान उत्साहित मुस्ताङमा जारी सिजनको पहिलो हिमपात भएपछि स्थानीय किसान उत्साहित भएका छन्। असोजकार्तिकमा बोटबाट स्याउ टिपेर रिक्तिएपछि स्याउका बोटहरु उजाड छन्। स्याउबोटमा पात झरेपछि अनाधिकृत फैलिएका हाँगाबिगा काँटछाँट गर्न स्याउ कटिङका साथै स्याउ बगैचा ब्यवस्थापन सुरु हुन्छ। स्याउ बगैचा व्यवस्थापनको तयारी सुरु हुदै गर्दा हिउँ परेपछि स्थानीय किसानमा उत्साह थपिएको अन्नपूर्ण संरक्षणक्षेत्र आयोजना एक्याप जोमसोमका कार्यालय प्रमुख ऋषि बरालले जानकारी दिए।स्याउ बगैचा व्यवस्थापन तथा स्याउबारी तथा खेतमा उवा, जौ छर्ने समय हिउँ परेकाले किसानलाई फाइदा पुगेको उनको भनाई छ।उपयुक्त समयमा योसिजन हिउँ परेको छ ,हिउँले किसानले लगाएको अन्नबाली सप्रिन्छ,उनले भने, एकदुई दिन अझै हिउँ पर्यो भने हिउँ हेर्न पर्यटक समेत मुस्ताङ आउछन्। हिउँदयामको हिउँ स्थानीय किसानका लागि बरदान मानिन्छ। कृषि पर्यटनले महत्वपूर्ण जिल्लाको परिचित मुस्ताङमा स्थानीय रैथानेबालीलाई हिउँले सिन्चित गर्न मद्यत पुग्ने गर्छ। हिउँले अन्नवाली तथा स्याउको बोटको जरासम्म सिन्चित गर्दै जमिनको सतहलाई रिचार्ज गर्ने भएकाले हिउँदको हिउँले किसानलाई फाइदा पुर्याउने गर्छ। यस्तै, हिउँले स्याउ लगायतका अन्नबालीमा लाग्ने विभिन्न रोग संक्रमणलाई न्यूनिकरण गर्ने भएकाले किसानलाई हिउँ पर्नैपर्ने हुन्छ। एक्यापका कार्यालय प्रमुख बरालले हिउँदयामको हिउँले अन्नबालीलाई अर्गानिक मल तथा औषधिको रुपमा समेत लिन सकिने बताए। केही वर्षदेखि उपयूक्त समयमा हिउँ पर्न नसक्दा स्याउबोटमा विभिन्न रोग संक्रमण देखा परेको कृषिज्ञान केन्द्र मुस्ताङका प्रमुख प्रकाश बस्ताकोटीले जानकारी दिए। उनले यो वर्ष हिमपात भएकाले स्याउ तथा अन्य कृषिबालीको उत्पादन तथा गुणस्तर वृद्धि हुने जनाए।"
प्रतिवेदन र विधान मस्यौदाको सामूहिक छलफलको निष्कर्ष सुनाउँदै,काठमाडौं : कमलादीस्थित प्रज्ञाभवनमा जारी नेकपा माओवादी केन्द्रको महाधिवेशनअन्तर्गत विभिन्न समूहका टोलि नेताले राजनीतिक प्रतिवेदन र विधान मस्यौदामाथि तयार पारिएको धारणा सुनाउँदैछन्। समूहगत छलफल सकिएपछि बुधबार दिउँसो १ बजे प्रज्ञाभवनमा टोलि नेताहरुले निष्कर्ष सुनाउनेछन्। अधिकांश समूहको छलफल सकिए पनि केही समूहको बाँकी रहेकाले आज १२ बजेसम्मका लागि समय थप गरिएको थियो। महाधिवेशनमा राजनीतिक प्रतिवेदन र विधान मस्यौदाथि छलफल गर्न पदाधिकारीहरुको विभिन्न २५ वटा समूह तोकिएको थियो। ती प्रत्येक समूहले राजनीतिक प्रतिवेदन र विधान मस्यौदामाथिको निष्कर्ष सुनाउन लागेका हुन्। त्यसका लागि प्रत्येक समूहलाई २० देखि २५ मिनेट समय छुट्याइएको छ। बन्दसत्रको पहिलो दिन पार्टी अध्यक्ष पुष्पकमल दाहाल 'प्रचण्ड' ले राजनीतिक प्रतिवेदन र अर्का नेता देव गुरुङले विधान मस्यौदा खाका प्रस्तुत गरेका थिए। माओवादी केन्द्रको आठौं महाधिवेशन सोमबारदेखि सुरु भएको हो।
म्याग्दीका लेकाली बस्तीमा हिमपात (फोटोफिचर),"बेनी : म्याग्दीका हिमाली बस्तीमा बुधबार बिहानदेखि भएको हिमपातसँगै बढेको चिसोले जनजीवन प्रभावित भएको छ। म्याग्दीको धवलागिरी गाउँपालिका१ गुर्जा, अन्नपूर्ण गाउँपालिका६ को पर्यटकीय बस्ती घोडेपानी र वडा नम्बर ८ को राम्चेमा हिउँ परेको हो। बुधबार बिहान ४ बजेदेखि हिमपात सुरु भएको घोडेपानी टोल विकास संस्थाका अध्यक्ष बिरेन गर्बुजा पुनले बताए। उनका अनुसार चार फिट बाक्लो हिउँ जमेको छ। हिउँ र पानी पर्ने क्रम जारी छ। राजधानी काठमाडौंसँगै मुलुकका अधिकांश स्थानमा वर्षा, उच्च पहाडी र हिमाली क्षेत्रमा हिमपात सुदूरपश्चिममा भारी हिमपात, जनजीवन कष्टकर म्याग्दीमा यो सिजनमा पहिलो पटक हिमपात भएको हो। खोला, ताल, पधेरा र धारामा पानी जमेको छ। सर्बसाधारण घरभित्रै आगो तापेर बसेका छन्। स्याउ, जौ, उवा, फापर बालीलाई बर्षात र हिउँले सिचाईमा सहयोग पुग्ने कृषि ज्ञान केन्द्र म्याग्दीका कृषि प्रसार अधिकृत गोबिन्द पाण्डेले बताए। याकचौरी, भेडाच्याङ्ग्रा र घोडा खच्चड लगायत पशुचौपायालाई गोठमै बाधेर राखेका छन्। कृषकरुले चरणका लागि लेकाली क्षेत्रमा लगेका पशु गोठ बेशी झारेका छन्। बर्खामा हिमालको फेदीका बुकी र चरन खर्कमा लगिएका गाई, भैसी, चौरी, भेडा, बाख्राको गोठ चिसो बढेसँगै गाउँ बस्ती आसपासका जंगल र पाखामा झारेका छन्।"
खोजेको खुसी,"एउटा बालकले आमालाई सोध्यो, म कहिले ठूलो मान्छे हुन्छु ? म कहिले तपाईंहरूलाई खाना खुवाउन सक्छु ? उनलाई कहिले ठूलो बन्ने भनेर पर्खने धैर्य थिएन। उनले जवाफ नपर्खी टाउको हल्लाए। उनी आफ्नै सुरमा घरबाहिर निस्किए र खेल्न गए। हरेक साँझ सुत्नुअघि उनी आफ्नो यो कुरा बुबालाई पनि सोध्थे, बुबा, म कहिले ठूलो मान्छे हुन्छु ? तपाईं सधैं दिनभर अरूका घर बनाउन कडा परिश्रम गर्नुहुन्छ अनि आराम गर्न आउनु हुन्छ। तर आफ्नो घर कहिले बनाउने ? यसमा मैले कहिले सहयोग गर्ने ? उनले हरेक दिन र रात बुबा र आमालाई यही प्रश्न सोध्न थाले। एक दिन आमाले सोचेभन्दा फरक उत्तर दिनुभयो, तिमीले भनेजस्तो मान्छे बन्न उमेर पाको हुनुपर्छ। उनी भने कसरी परिवारका लागि के गर्ने र कसरी परिवारका लागि खाना आदि जुटाउने भन्नेमा अनभिज्ञ थिए। अनभिज्ञ छु भन्ने कुरा अरूलाई देखाउन चाहँदैनथिए। उनी जामुन जम्मा गर्दै हिँडिरहे। घर फर्किंदै गर्दा रुखबाट सर्प झरेको देखे। सर्प पनि टिपेर झोलामा हाले। घरमा गाली खाने डरले उनले सुँगुरलाई घरभन्दा परको रुखमा बाँधे। घरको ओछ्यानमा पुगे। उनले बुबालाई प्रश्न गरे। यसपटक भने बुबाको जवाफ पनि फरक थियो। बुबाले भन्नुभयो, बाबु, तिमी मान्छे बनेर देखाउने समय भएको छ। भोलि तिमी आफूले जानेको काम गरेर देखाउन सक्छौ। युवक रातभर निदाएनन्। कसरी घर बनाउने थाहा थिएन। तर पनि उनी थाहा नभएको कुरो कसैलाई थाहा नहोस् भन्ने चाहन्थे। जामुन, सर्प र सुँगुर लिएर समतल जग्गामा पुगे, मेरो घर बनाउन यही उत्तम ठाउँ हो। उनी घर बनाउने सामग्री खोज्न थाले। उनले काठ, डोरी, पराल भेटाए। धेरै समय लगाएर साँझ सानो झुपडी बनाए। उनले बुबाआमालाई ल्याए। उनले दिनभर काम गर्ने बुबा आफ्नै घरमा आराम गर्न चाहेकाले आज त्यो सपना पूरा भएको ठाने। उनले परिवारलाई खुवाउन बोराको जामुन निकाले। सुँगुर ल्याए र सर्प झोलाबाट निकाले। युवकले भने, मैले आफ्नै घर बनाएँ। परिवार राखेको छु। खानेकुरा दिलाएको छु। अब म ठूलो मान्छे बनें। उनको अनुहारमा मुस्कान थियो। नैतिक शिक्षा : मानिस आफ्नै खुट्टामा उभिन सक्यो भने उसको अनुहारमा खास खुसी पलाउँछ।"
यस्तो होस् समाजवादको सोच,"प्रतिव्यक्ति क्रय क्षमतामा आधरित र मापन हुने स्वनिर्भर आर्थिक विकास समाजवादको पहिलो सर्त हुन्छ। समाजवाद पछिल्लो विश्व राजनीतिको प्रमुख शब्द र उच्च अपेक्षासमेत हो। हाम्रोमा त प्रत्येक दलले समाजवादी आचरणको देश निर्माणको दुहाई दिँदैछन्, संविधानमा समेत समाजवाद उन्मुख भनेर उल्लेखित छ। हरेक राजनीतिक दल, अधिकांश नेताहरू, विश्वविद्यालयभित्रका शैक्षिक तथा राजनीतिक बहसपैरवी अनि वादविवाददेखि सार्वजनिक खपतका अधिकांश वक्तव्यबाजीहरूमा समाजवाद शब्दको प्रचलन बढेको छ। दलहरू यदाकदा विज्ञहरूसँग यस विषयमा देखावटी सत्संग गर्छन्। यद्यपि समाजवादको प्रस्ट खाका अनि आम नागरिकले बुझ्ने ठोस मार्गचित्र र योजनाहरू भने कसैसँग छैन। केही प्रचलनहरू यस्ता हुन्छन् जसलाई अवधारणात्मक हिसाबमा पछि उपयुक्त र परिस्कृत शब्द दिए पनि अभ्यास चाहिँ निकै प्राचीन समयदेखि चलिआएको हुन्छ। आजकल उद्यमशीलता शब्द निकै प्रचलनमा छ तर जतिखेर उक्त शब्द नै प्रयोगमा थिएन त्यसबखत पनि समाजमा उद्यमशीलताका विभिन्न अभ्यास र आयामहरू थिए। वाणिज्य आचरण (बिजिनेस इथिक्स) शब्दको प्रयोग नहुँदा चाहिँ वाणिज्य गतिविधि पूरै आचरण र नैतिकताविहीन थिएन। परिवारसम्बन्धी कानुनमा श्रीमान् श्रीमतीले एकअर्कालाई माया गर्नुपर्छ भनेर लेखिएको हुन्छ। कानुनमा नलेखेको बेला चाहिँ माया गर्दैनथिए भन्ने होइन, वास्तवमा झन् बढी र असीम माया देखिन्थ्यो। अधिकांश सिद्घान्तहरू सोचका हिसाबमा हालसालै प्रतिपादित भए पनि त्यसका विभिन्न आयाम र अभ्यासहरू शदियौंदेखि चलिआएको हुन सक्छ। तसर्थ बहसमा आएमा हरेक आशयलगायत समाजवादलाई पनि दुवै पक्षहरू अवधारणात्मक र अभ्यासका हिसाबले विवेचना तथा विचरण गर्नुपर्छ। शब्दहरूको विनिर्माणसम्बन्धी अध्ययनको तरिका इटिमोलोजीको आधारमा समाजवाद शब्द प्राचीन ल्याटिन शब्द सोसियाबाट आएको देखिन्छ। उक्त मूल शब्दको अर्थ सबैबीच समान हिसाबको भलाई सोचेर कुनै स्रोतसाधन र सामथ्र्यलाई विभाजन अथवा वितरण गर्नु भन्ने लाग्दछ। समाजवाद नै भनेर चाहिँ पेरे लेरग्ंस नामक लेखकले सन् १८३२ मा लेखेको पाइन्छ। सन् १८३२ बाट लगभग १ सय १३ वर्षको अवधि सन् १९४५ सम्मलाई समाजवादको प्रारम्भिक चरण मानिन्छ, त्यसबेला समाजवाद शब्दमात्रै थियो। राजनीति, अर्थव्यवस्था, समाज, न्यायलगायतका हरेक क्षेत्रमा समाजवादी रूपान्तरण गर्नुपर्छ भन्ने भाषण र वक्तव्यबाजी देखिन्थे। बौद्घिक विलासिता र बुद्घिविलासको सस्तो विषय बनेको थियो तर कुनै खाका वा स्पष्ट योजना चाहिँ कसैसँग थिएन। समाजवादको दोस्रो कालखण्ड सन् १९४५ पछि १९९० को अवधिसम्म हो। यो चरणमा भएका सबै संरचना र अवधारणाहरूको बर्खिलाप गर्ने, यथास्थितिलाई उन्मूलन गर्ने, विकल्प केही नभए पनि अहिले भएको चाहिँ स्वीकार्य नहुने भन्दै जसरी पनि त्यसलाई भत्काउनु पर्ने मान्यताले समाजलाई बन्धक बनायो। लेनिन, स्टालिन, हो ची मिङ, पोलपोटजस्ता शासकहरूले यथास्थितिलाई परिवर्तन गर्ने नाममा नरसंहार गरेर आफूलाई स्थापित गरे। आततायी विध्वंसलाई समाजवाद भन्ने भ्रम र भुलभुलैयामा दोस्रो चरण सकियो। समाजवादको आधुनिक चरण स्वरूप सन् १९९० पछि विकल्प र मार्गचित्रसहितको अवधारणा विकास भई अभ्याससमेत हुन थालेको छ। यसले नयाँ समाज र संस्कार निर्माणको उपाय सुझाउँछ, राजनीतिलाई कम अनि अर्थ सामाजिक सभ्यतालाई बढी प्रोत्साहित गर्छ। विभिन्न ठोस अभ्यास र कार्यनीतिसमेत प्रतिपादन भएका छन्। अभ्यासका हिसाबले समाजवादका दुईवटा चरणहरू प्रधान देखिन्छन्। जंगली सभ्यताको समयलाई पौराणिक साम्यवाद भनेर इतिहासमा बताइए जस्तै पौराणिक समाजवाद चाहिँ बौद्ध दर्शन र बौद्ध सभ्यताका समाजहरूको अभ्यासमा भएको पाइन्छ। बुद्घका सिद्घान्त विशेषगरी विनय पिटक र जकता कथाहरू भित्रका सन्देशका कारण समाजको नयाँ पुनर्संरचना र पुनर्निर्माण भएको थियो भन्ने लेखिएको देखिन्छ। पछिल्लो पटक आर्थिक हिसाबले अत्यन्त सशक्त गति लिएका केही देशहरू छन्। अर्थ विश्लेषकहरू जापान, चीन, थाइल्यान्ड, भियनताम, दक्षिण कोरिया, सिंगापुर, हङकङजस्ता देशहरूको आर्थिक प्रगति बाघको हिँडाइजस्तो धेरै उफ्रने खालको भन्दै ती देशहरूलाई टाइगर इकोनोमी भन्छन्। अझ भियतनाम, कोरिया, चीन र ताइवानको विकासलाई त बाघको गतिले सही मापन नगर्ने भन्दै ड्रागन लम्किएजस्तो विकास भनेर ड्रागन इकोनोमीको संज्ञा दिन्छन्। आज त्यसरी दु्रत विकसित देशहरू अधिकांश बौद्ध धर्मावलम्बी भएकाले बौद्ध दर्शन र त्यतिखेरका बौद्ध सभ्यताको अनुसरण पनि एक कारण हो भन्नेमा अन्तर्राष्ट्रिय जगत्का थुप्रै अध्येता र शोधार्थीहरू सहमत हुँदैछन्। सर्मन, सर्वोदय, धम्मप्रशासन, चक्रवर्ती राजा, दशविधा राजधर्मजस्ता बौद्ध दर्शनभित्रको अभ्यासले समाजवाद विभूषित समाज निर्माण गरेको थियो। अहिले यसको अधिकतम उत्कृष्ट र अनुपम अभ्यास चाहिँ चीनले गरेको छ। ऊ स्वयंले आपूलाई समाजवादी लक्षमा अभिप्रेरित भनेको छ। अरू देशहरूले पनि चीन समाजवादको उत्कर्षमा पुगेको भनेर दाबा गर्ने गर्छन्। विशेषगरी सी चिङ फिङको उदयपछि चीनले जुन फड्को मार्यो त्यसले विश्व तरंगित छ। फरिद जकारियाले पोस्ट अमेरिकन वल्र्ड पुस्तक लेखेर पहिल्यै यस्तो भविष्यवाणी गरेका थिए। सम्राट् नेपोलियन बोर्नापाटले चीन सुतिरहेको सिंह हो उसलाई अहिले सुत्न देऊ, जब ऊ ब्युँझन्छ तब संसारलाई कम्प दिनेछ भनेर टिप्पणी गर्थे भन्ने गरिन्छ। रोष दुषीको पुस्तक द लंग गेम, गे्रट स्ट्राटेजी टु डिस्प्लेस अमेरिकन वल्ड अर्डरले पनि यसलाई पुस्टि गर्दछ। विशेषतः चीनले पछिल्ला दुई दशक सूचना प्रविधि, सैन्य शक्ति, अर्थशक्ति अनि अन्तर्राष्ट्रिय सम्बन्धमा बनाएको हैसियतबाट उसलाई यो सफलता मिलेको भनेर बताइएको छ। चिनियाँ कम्युनिस्ट पार्टीले दुई शताब्दी सपना, अर्धशताब्दी रणनीति तथा ३० वर्षे कार्ययोजना बनाएरै समाजवाद प्राप्तिका लागि काम गर्ने घोषणासहित सशक्त गतिविधि थालेको प्रस्ट हुँदैछ। उक्त समाजवादी सोचमा मुख्यतया तलका १० वटा सूचांकलाई निर्णायक मानिएको देखिन्छ। एक, प्रतिव्यक्ति क्रय क्षमतामा आधरित र मापन हुने स्वनिर्भर आर्थिक विकास समाजवादको पहिलो सर्त हुन्छ। तर हामी विप्रेषण तथा वैदेशिक सहयोगलाई मुख्य आर्थिक चरित्र बनाएर धानिएका छौं। विश्व बैंकको प्रतिवेदन लार्ज स्केल माइग्रेन्ट्स एन्ड रेमिट्यान्स इन् नेपालले भन्छ संसारभरका लगभग २ सय ३२ मिलियन वैदेशिक कामदारबीच नेपाली पनि अधिक छन्। ताजकिस्थान र गणतन्त्र किरगिजपछि नेपाल विप्रेषणमा आधरित तेस्रो ठूलो देश हो। १५ खर्बको बजेटमा ११ खर्बभन्दा बढी रेमिट्यान्सको भूमिका छ। हाम्रा उर्वर ६० लाख शक्तिहरू अरूको देश समृद्घ बनाउन अहोरात्र विवेक, पसिना अनि श्रम खर्चंदैछन्। अर्कोतिर १९५४ मा प्रतिव्यक्ति १५६ अमेरिकी डलर नजिक रहेको वैदेशिक सहायता आज प्रतिव्यक्ति झन्डै तीन सय डलर छ। गएको ७० वर्षमा दुई सय गुणाले बढेको वैदेशिक सहायताले बजेटको ठूलो हिस्सा ओगट्छ। समाजवाद हाम्रो लक्ष्य हो भने दुवै बाटा छोडी हामीले आफ्नै सम्भावनाका आधारमा आर्थिक विकास खोज्नुपर्छ। व्यावसायिक कर्जा सुनिश्चित गर्नुपर्छ। कृषिको औद्योगीकरण गर्नुपर्छ। रोजगारी वितरणमा स्वदेशीलाई प्राथमिकता दिनुपर्छ। व्यावसायिक सोच र रोजगारी अभिमुखीकरणमा ज्ञान दिनुपर्छ। पर्यटनलगायत अन्य सम्भावनाका क्षेत्रको पहिचान गर्नुपर्छ। स्वदेशी वस्तुको उपभोगमा जोड दिनुपर्छ। श्रमको सम्मान गर्नुपर्छ। विभिन्न प्रकारका कलकारखानाहरू तीव्र गतिमा खोल्नुपर्छ। बहुमूल्य खनिजको उत्खनन र उपभोगमा जोड दिनुपर्छ। स्वनिर्भर आर्थिक विकास र समृद्घिको पूर्णतया स्वदेशी निर्माण तथा अभ्यास हुनुपर्छ। समाजका अरू धनी व्यक्तिको सम्पत्ति जोडेर प्रतिव्यक्ति आय होइन कि व्यक्तिसँग भएको सम्पत्तिको क्रय क्षमता हेरेर आर्थिक सूचांक मापन गर्नुपर्छ। दोस्रो, नागरिक एकता र प्रधानता हो। हामीमा नागरिकबीच विभाजन र टकराव उच्च छ। विभिन्न बहानामा आफूआफू लडेर विध्वंस र विनाशउन्मुख बन्दैछौं। नेतृत्वले पनि विदेशमा गएर बसेका, अर्काको विकासलाई सघाएका रैतीलाई बढी प्राथमिकता अनि महŒवका साथ स्पेस दिन्छ। देशलाई माया गर्दै सकेको योगदान गरेर यही बसेकाहरूमाथि प्रायोजित उपेक्षा गर्दछ। तेस्रो, हरेक गतिविधिमा वैज्ञानिक प्रगतिशीलता अनुसारको परिवर्तन र चौथो, आम मानव समाजमा सकारात्मक मनोविज्ञान निर्माण गर्नुपर्छ। अहिले यी दुवै पक्षमा उच्च ऋणात्मक अवस्था देखिन्छ। निराशा र नकरात्मकताको रेखा चुलिँदो छ। पाँच, नेतादेखि नागरिकसम्म सबैमा उच्च नौतिक आचरण र सबल सोचको निर्माण गर्न सक्नुपर्छ। छैटौं, देशलाई आन्तरिक रूपमा सुदृढ र बाह्य रूपमा सम्मानित बनाउन प्रस्ट कार्ययोजनाहरू प्रस्तुत गर्दै त्यसको सशक्त अनुसरण हुनुपर्छ। तर नेतृत्वमा भाषणबाजीभन्दा अन्य कौशल देखिँदैन। सात, नागरिकलाई गुणस्तरीय जीवनयापनको वातावरण बनाइदिनुपर्छ। भौतिक सुविधा तथा नेतृत्वको आत्मीयता अभिवृद्घिको सूचांकले यसको प्रत्याभूति गर्दछ। आठ, सबै नागरिक तथा पेसा अनि व्यवसायकर्मीहरूमा आफ्नो कर्ममार्पत देश निर्माणको जिम्मेवारी बोध हुनुपर्छ। काम आफ्नो तथा परिवारको जीवनयापन अनि फाइदाको लागिमात्र नभएर देशको विकासप्रति लक्षित बन्नुपर्छ। नौ, आम नेतृत्व र उच्च पदस्थदेखि स्थानीय तहसम्मका नेतामा दर्शन र जीवनको सामीप्यता हुनुपर्छ। तर हाम्रो नेतृत्वमा व्याप्त सर्वहारावादी विचारको भाषण दिएर सर्वभोगवादी विलासिताले नागरिक आकर्षण तथा विश्वास दुवै गुम्दैछ। दस, व्यक्तिगत स्वच्छन्दताको सट्टा सामूहिक तथा सामाजिक भलाइलाई हरेक क्रियाकलापको केन्द्रमा राख्नुपर्छ। ड्यानियल बेलको द चाइना मोडल नामक पुस्तकमा चीनका यस्ता स्वरूपहरूको सविस्तार वर्णन छ। यी दसैवटा पक्षहरूको केन्द्रमा चाहिँ विज्ञता केन्द्रित र निर्देशित राजनीति रहन्छ। विज्ञबीचको घनिभुत छलफल अनि सत्संगबाट योजना निर्माण हुनुपर्छ। राजनीतिले त्यसलाई निर्भयताका साथ लागू गर्ने आँट गर्नुपर्छ। हाम्रो वर्तमान अभ्यासमा दसैवटा सूचांकमा नकरात्मकता हाबी छ, सम्भावना कम र संशय बढी अनुभूत हुन्छ। समाजवादलाई साँच्चै सजाउने भए दस परिसूचकलाई लक्ष्य मानेर विज्ञता केन्द्रित राजनीतिको अभ्यास सुरु हुनुपर्छ, अन्यथा समाजवादको सपना केवल एक सौखिन आत्मरति बन्नेछ। समाजवाद पछिल्लो विश्व राजनीतिको प्रमुख शब्द र उच्च अपेक्षासमेत हो। नेपालको सन्दर्भमा यद्यपि समाजवादको प्रस्ट खाका, ठोस मार्गचित्र र योजनाहरू भने कसैसँग छैन।"
अल्पकालीन आदेशले खेलकुदमा असर,"काठमाडौं : युवा तथा खेलकुदमन्त्री महेश्वर गहतराजले सर्वोच्च अदालतको आदेशले नेपाली खेलकुदमा दीर्घकालीन असर परेको बताउँदै खेलकुदको समग्र क्षेत्रलाई प्रभावित पार्ने मुद्दालाई अग्राधिकारमा राखेर हेर्नुपर्नेमा जोड दिएका छन्। नेपाल ओलम्पिक कमिटी (एनओसी) को १२औं साधारणसभामा राष्ट्रिय खेलकुद परिषद् (राखेप) का सदस्यसचिवका विषयमा सर्वोच्च अदालतको आदेशबारे बोल्दै मन्त्री गहतराजले खेलकुद क्षेत्रलाई बन्धक नबनाइ चाँडो समाधान हुनुपर्नेमा जोड दिएका हुन्। अदालतले जस्तो निर्णय गर्छ। सरकार त्यसको पूर्ण रुपमा पालना गर्न तयार छ। तर, यस्ता विषयमा जतिसक्दो चाँडो फैसला हुनुपर्छ भन्ने हो, मन्त्री गहतराजले भने। एनओसीका अध्यक्ष जीवनराम श्रेष्ठले खेलकुदका विषयमा तत्काल निर्णय हुनुपर्नेमा जोड दिए। खेलकुदका विषयमा निर्णय गर्न अदालतले विलम्ब गर्नु हुन्न, अध्यक्ष श्रेष्ठले भने। मंगलबार सम्पन्न भएको साधारणसभामा १३औं दक्षिण एसियाली खेलकुद (साग) र त्यसको मानवीय तथा सामाजिक दृष्टिकोणका बारेमा प्रकाशित पुस्तक विमोचन गरिएको थियो। साधारणसभाको बन्दसत्रमा एनओसीका महासचिव निलेन्द्रराज श्रेष्ठले सन् २०२१ को प्रगति विवरण र सन् २०२२ को कार्यक्रम पनि प्रस्तुत गरेका थिए। यस्तै कोषाध्यक्ष रतन टण्डनले आयव्यय विवरण पेस गरेका थिए। साधारणसभाले महासचिव र कोषाध्यक्षको प्रतिवेदन पास गरेको थियो। यसैगरी एनओसीले आगामी वर्षदेखि पत्रकारिताअन्तर्गत छापा, मल्टिमिडिया, फोटो पत्रकारिता, भ्युजल मिडिया, खेलतर्फ पुरुष र महिला, प्रशिक्षकमा पुरुष र महिला तथा उत्कृष्ट संघलाई अवार्ड प्रदान गर्ने भएको छ। यस्तै ओलम्पिक आन्दोलनमा टेवा पुयाउनेमध्येमा पनि तीन विधामा सम्मान गरिने भएको छ।"
रामेछापमा २० वर्ष कैद सजाय तोकिएका फरार अभियुक्त २८ वर्षपछि पक्राउ,रामेछाप : कर्तव्य ज्यान मुद्दामा जिल्ला अदालत रामेछापले २० वर्ष कैद सजाय तोकेका व्यक्तिलाई प्रहरीले पक्राउ गरेको छ। रामेछापको दोरम्बा शैलुङ गाउँपालिका४ को करिब ५५ वर्षीय होमबहादुर थापा मगर विशेष सूचनाका आधारमा समातिएका हुन्। खोजीमा खटिएका प्रहरीको टोलीलाई निजको श्रीमतीले घरमा नआएको धेरै भयोभन्दै झुक्याउन खोजेकी थिइन्। प्रहरीले खोजतलास गर्दा डोकोमा लुकेर बसेको अवस्थामा फेला परेको जिल्ला प्रहरी कार्यालय रामेछापका प्रहरी नायब निरीक्षक नवराज ढुंगानाले बताए। रामेछाप अदालतबाट २०५० फागुन १६ गते फैसला भई २० वर्ष कैद सजाय तोकिएकोमा फैसलापछि मगर २८ वर्षदेखि फरार थिए। उनीसहित ४ जनाले २०४९ कात्तिक ५ गते छिमेकी गजुरे मगरलाई चक्कुले हत्या गरी फरार रहेका थिए। अन्य प्रतिवादीहरू पक्राउ परी सजाय भुक्तान गरिसकेका छन्। निजलाई मंगलबार नै रामेछाप जिल्ला अदालतमा पेस गरिएको प्रहरी नायब उपरीक्षक ढुंगानाले बताए।
"अदालतले बाटो खोल्यो, तर भएन चुनाव","काठमाडौं : गैरआवासीय नेपाली संघ (एनआरएनए)मा उच्च अदालत पाटनको फैसलाअनुसार अघि बढेको भए मंगलबार नै नयाँ नेतृत्व निर्वाचित भइसक्थ्यो। परराष्ट्र मन्त्रालयको पटकपटकको हस्तक्षेपलाई रोक्दै अदालतले संघको अधिवेशन र नयाँ नेतृत्व चयन गर्न मंसिर ११ गते अन्तरिम आदेश दिएको थियो। अदालतको आदेशपछि तोकिएकै मितिमा महाधिवेशन गर्ने घोषणा नेतृत्वले गरेको थियो। त्यसलगत्तै संघले डिसेम्बर २६ र २७ अर्थात (पुस ११ र १२ गते) नयाँ निर्वाचनको मिति पनि तोकेको थियो। तर, यो मितिमा पनि चुनाव गराउन सकेन। चुनावको नयाँ मिति पनि अन्योलमा छ। प्रतिनिधि छनोटमा धाँधली भएको भन्दै असन्तुष्ट पक्षले परराष्ट्र मन्त्रालयमा उजुरी गरेपछि निर्वाचन रोकिएको थियो। मन्त्रालयले असन्तुष्ट पक्षहरूको माग सुनुवाई गर्दै विवाद समाधान नहुँदासम्म निर्वाचन रोक्न निर्देशन जारी गरेको थियो। त्यसविरुद्ध संघका अध्यक्ष कुमार पन्त अदालत गएका थिए। अदालतले चुनाव गराउन आदेश दिएपछि डिसेम्बर १५ मा बसेको संघको कार्यसमिति बैठकले निर्वाचन गराउन प्रयास गर्यो। सम्भव नभएपछि चार सदस्यीय विवाद समाधान गर्न कार्यदल गठन गर्यो। कार्यदलले विभिन्न विकल्पमाथि छलफल त गर्यो। तर, विवाद समाधान गर्न सकेन। अध्यक्षका प्रत्यासी डा बद्री केसी र कुल आचार्यबीच एकएक वर्षको कार्यकाल बाँडफाँट गर्र्नेसम्मको छलफल कार्यदलले गरेको सदस्यहरू नै बताउँछन्। ६५ देशका प्रतिनिधि फेरेपछि मात्रै चुनाव गर्न सकिने विषयमा पनि छलफल भयो। तर, कार्यदल निष्कर्षमा पुग्न नसकेपछि निर्वाचनका सम्पूर्ण प्रक्रिया स्थगित भए। अदालतको आदेशअनुसार निर्वाचन गराउन नसकेकोमा संघ आवद्ध नेतासदस्यहरू निराश छन्। लामो समयदेखि विवाद निरुपण हुन नसक्दा संघको गरिमा र महŒवमाथि नै प्रश्न उठन थालेको छ। संघका प्रवक्ता डीबी क्षेत्री सहमतिमै महाधिवेशन हुने बताउँछन्। विभिन्न खाले छलफल भए पनि ठोस निर्णय हुन सकेको छैन, उनले भने। संघको संशोधित विधानमा तीन चरणमा प्रनिनिधि छनोट गर्ने प्रावधान छ। राष्ट्रिय समन्वय परिषद् (एनसीसी) मा काम गरिसकेका वा एनसीसीको तर्फबाट केन्द्रमा प्रतिनिधित्व गरिसकेकोबाट ६५ प्रतिशत प्रतिनिधि निर्वाचन पूर्व नै छानिनुपर्ने प्रावधान छ। २५ प्रतिशत एनसीसीको निर्वाचनमै निर्वाचित हुनुपर्ने व्यवस्था छ। १० प्रतिशत प्रतिनिधि युवा, महिला, दोस्रो पुस्ता, विज्ञपेसागत वा विशेष योगदान दिएकाहरूबाट कार्यसमितिको सिफारिसमा निर्वाचित अध्यक्षले मनोनयन गर्ने व्यवस्था छ। जनवरी अन्तिममा भएको विशेष महाधिवेशनले उक्त प्रस्ताव पारित गरेको थियो। असन्तुष्ट पक्षले ६५ प्रतिशत प्रतिनिधि छान्ने प्रक्रियामा धाँधली भएको आरोप लगाइरहेको छ। संस्थापन पक्षले मनमौजी प्रतिनिधि छनोट गरेको भन्दै असन्तुष्ट पक्षले परराष्ट्र मन्त्रालयमा उजुरी हालेपछि एनआरएनमा लफडा सुरु भएको थियो। गैरआवासीय नेपाली संघका उपाध्यक्ष एवम् अध्यक्षका उम्मेदवार डा बद्री केसीले जनवरी पहिलो हप्ता अध्यक्षका उम्मेदवार बसेर विवाद निरुपण गरिने बताए। काठमाडौंमा भौतिक रूपमा विस्तृत छलफल हुनेछ, उनले भने, प्रतिनिधि विवाद टुंग्याएर छिट्टै निर्वाचन हुनेछ। संघका सल्लाहकार तथा अध्यक्षका अर्का आकांक्षी कुल आचार्यले परराष्ट्रको निर्णय कार्यान्वयन हुनैपर्ने बताउँदै आएका छन्। प्रतिनिधि विवाद नसल्टिएसम्म निर्वाचन हुनै नसक्ने उनको अडान छ। नयाँ नेतृत्वका लागि डा बद्री केसी, कुल आचार्य र रविना थापाले छुट्टाछुट्टै प्यानल घोषणा गरेका छन्।"
"राजधानी काठमाडौंसँगै मुलुकका अधिकांश स्थानमा वर्षा, उच्च पहाडी र हिमाली क्षेत्रमा हिमपात",काठमाडौं : बुधबार बिहान राजधानी काठमाडौं लगायत मुलुकका अधिकांश स्थानमा हल्का वर्षा भइरहेको जल तथा मौसम विज्ञान विभागले जनाएको छ। पश्चिमी न्यून चापीय प्रणालीको प्रभावका कारण वर्षासँगै उच्च पहाडी तथा हिमाली क्षेत्रमा हिमपात समेत भइरहेको विभागले जनाएको छ। विभागका अनुसार दिउँसो समान्य र पूर्ण बदली भई मध्य वर्षा हुन सक्नेछ। अधिकांश उच्च पहाडी क्षेत्रमा हिमपातको सम्भावना रहेको छ। रातिसम्म पनि मौसममा सुधार नहुने विभागले जनाएको छ। उच्च पहाडी र हिमाली क्षेत्रमा हिमपात हुने तथा मौसममा बदली हुँदा हवाई यातायात एवम् सामान्य जनजीवनमा समेत प्रतिकूल असर पर्ने विभागले जनाएको छ। यस्तै विभागले चिसो बढ्न सक्ने भन्दै त्यसबाट बच्न सर्वसाधारणलाई आग्रह गरेको छ। मौसम शुक्रबारसम्ममा सुधार हुने विभागको अनुमान रहेको छ। शुक्रबार केही स्थानमा मात्र हल्का वर्षाको सम्भावना रहेको जनाइएको छ।
किन रोज्यो माओवादीले भूल सुधार ?,"काठमाडौं : माओवादी अध्यक्ष पुष्पकमल दाहालको चिन्ता र चासो छ पार्टी कसरी बिग्रियो, अब कसरी उँभो लगाउने ? झन्डै ३३ वर्ष एकछत्र नेतृत्व गरेका दाहालले पहिलो पटक आत्मालोचनासहितको राजनीतिक दस्तावेज आठौं राष्ट्रिय महाधिवेशनमा पेस गरेका छन्। दाहालले आफ्ना कतिपय पूर्ववत् निर्णय प्रक्रियामा आत्मालोचना नै गरेका छन्। सामूहिकभन्दा आफ्नो मनोगत निर्णयले पार्टीमा काम गरेको निष्कर्ष उनले निकालेका छन्। राजनीतिक पार्टीहरू आमरूपमा सिद्धान्तबाट निर्देशित हुनुपर्ने हो, नेता राम कार्कीे भन्छन्, कुनै पनि दल सिद्धान्तबाट निर्देशित भएनन्। कम्युनिस्ट पार्टीहरू कांग्रेस र राप्रपाभन्दा भिन्न देखिएनन्। कुनै पनि दल सिद्धान्तबाट निर्देशित भएनन्। कम्युनिस्ट पार्टीहरू कांग्रेस र राप्रपाभन्दा भिन्न देखिएनन्। राम कार्की आफूलाई धुरी चढाउने प्रवृत्ति हावी भयो। सामूहिक स्वार्थ र नेतृत्वमा नलैजाने हो भने पार्टीलाई उँभो लगाउन कठिन हुन्छ। जयपुरी घर्ती दाहालले पनि माओवादी र अन्य पार्टीमा खासै भिन्नता देखिन छाडेको स्वीकार गरेका छन्। कमिसन, भ्रष्टाचार, यौन अनैतिकता, व्यक्तिवाद, पद र पैसाप्रतिको आशक्ति नेताकार्यकर्तामा बढ्दै गएको प्रतिवेदनमा उल्लेख छ। पार्टीमा आत्मकेन्द्रितवाद बढेका कारण यो अवस्था सिर्जना भएको हो। आफूलाई धुरी चढाउने प्रवृत्ति भयो। सामूहिक स्वार्थभन्दा पनि व्यक्तिगत रूपमा सोचियो, नेतृ जयपुरी घर्ती मगर भन्छिन्। सामूहिक स्वार्थ र नेतृत्वमा नलैजाने हो भने पार्टीलाई उँभो लगाउन कठिन हुने उनको तर्क छ। सांसद रामनारायण बिडारी संविधानसभा चुनावमा भाग लिइसकेपछि पनि माओवादीको दिमागमा विद्रोह नै कायम रहेकाले पार्टीलाई ठूलो क्षति पुगेको बताउँछन्। संविधानसभाबाट राम्रो संविधान निर्माण हुन सकेन, बिडारीको विश्लेषण छ, त्यही संविधानलाई टेकेर जनवादी क्रान्तिसहित समाजवादबाट साम्यवादतिर जाने नीति पार्टीको थियो। त्यो कार्य सम्पन्न गर्न सकिएन। त्यसकारण रामबहादुर थापा एकातिर, मोहन वैद्य अर्कोतिर लाग्नुभयो। दोस्रो संविधानसभापछि डा बाबुराम भट्टराईले पार्टी छोड्नुभयो, नेत्रविक्रम चन्दले अर्को पार्टी खोल्नुभयो। पार्टीका केन्द्रीय सल्लाहकार ठाकुरप्रसाद चापागाईं जनमतको कदर गर्न नसक्दा पार्टीलाई ठूलो क्षति पुगेको बताउँछन्। २०६४ सालमा जनताले एक खालको भावमा हामीलाई ठूलो पार्टी बनाए, चापागाईं भन्छन्, जनताको विश्वासलाई बचाउन सकेनौं। जनताको मनोभावना अनुरूप गर्न सकेनौं। ज्यानको बाजी थापेर युद्धमा होमिएका युवाहरूलाई स्वदेशमै राख्न नसक्नु माओवादीको अर्को गल्ती भएको उनको भनाइ छ। देशमा रोजगारीको अवस्था सिर्जना गरेर युवालाई उत्पादनसँग जोड्न नसक्नु मुख्य कमजोरी हो, उनी भन्छन्। पार्टी बिग्रेकोमा कार्यकर्ता पनि नेताजस्तै चिन्तित छन्। पार्टीको १ नम्बर प्रदेश कमिटी सदस्य मुन्नी मेहता दलित, मधेसी, आदिवासी जनजाति, महिलाका मुद्दालाई समेट्न नसक्नु प्रमुख कमजोरी भएको बताउँछिन्। पार्टीमा आफ्नैको खुट्टा तान्ने प्रवृत्ति हावी भयो, मेहता भन्छिन्। संखुवासभाका महाधिवेशन प्रतिनिधि बाबुराम राई अध्यक्षले नै आत्मालोचना गरिसकेकाले व्यवहारमा लागू हुनुपर्ने बताउँछन्। क्रान्तिबाट क्रान्ति सिक्ने कुरा, युद्धबाट युद्ध लड्ने क्रममा केही समस्या र सीमाहरू थियो, उनी भन्छन्, केही ठाउँमा माओवादी चुक्यो पनि। सर्लाहीकी माया बलका अनुसार नेताहरूमा विलासिताको लोभकै कारण पार्टी बिग्रेको हो। जनताको घरमा गयो भने अहिले नेताहरूलाई भात पनि दिँदैनन्, उनी भन्छिन्। वीरगन्जका बाबुराम कौसिक खुला राजनीतिक परिवेशमा आए पनि पुँजीपतिहरूको दबदबाले पार्टीमा विचलन ल्याएको बताउँछन्। २ नम्बर प्रदेशसभा सदस्य रामकुमार यादव भन्छन्, नेताहरू र जनयुद्धको आधारभूमिलाई पार्टीले व्यवस्थित गर्न सकेन। प्रचण्ड (दाहाल)ले आफ्नो टाउकोमा आफैं आगो लगाएर समीक्षा गर्नुभएको छ। यो नै पार्टी सुधारको ठूलो पक्ष हो। सर्लाहीकी महाधिवेशन प्रतिनिधि सरस्वती मिश्र दलाल पुँजीपतिले पार्टीमा धक्का पुयाएको बताउँछिन्। दलाल पुँजीपति वर्गबाट पार्टी नटाढिएसम्म उँभो लाग्न सक्दैन, उनी भन्छिन्।"
बजेट काटिएपछि योजना अलपत्र,"बुटवल : पाल्पा पूर्वखोला गाउँपालिका३ मा सामुदायिक भवन निर्माणको तयारी हुँदै थियो। सम्भाव्यता अध्ययन, जग्गा निर्धारण र नक्सांकनको काम सकिनै लाग्दा प्रदेश सरकारले सो योजनामा विनियोजित २५ लाख रुपैयाँ नदिने निर्णय गर्यो। बजेट कटौती भएपछि पालिका अन्योलमा छ। योसहित पालिकाले सभाबाट पारित गरेर कार्यान्वयन सुरु भएका अन्य ८० लाख रुपैयाँका योजना प्रदेशले काटिदिएको छ। नयाँ सरकारले प्रक्रियामा भइसकेका योजना धमाधम कटौती गर्दै अनुकूलका योजनामा बजेट बिनियोजन गरेको हो। पूर्वखोलाका अध्यक्ष नुनबहादुर थापा प्रदेशले आफूखुसी योजना काट्दा समस्या भएको बताउँछन्। रातो किताबमा छापिएको योजना हटाउनु गैरजिम्मेवारी हो, अध्यक्ष थापा भन्छन्, संघीयताको मर्म नै बिर्सिएर स्थानीय तहमाथि जे गरे पनि हुन्छ भन्ने सोच राखियो। रूपन्देही सैनामैनामा चक्रपथ बनाउन प्रदेशबाट दुई करोड बजेट विनियोजन भएको थियो। चक्रपथले छुने गाउँका नागरिक उत्साहित थिए। तर, असोज २० गते प्रतिस्थापित बजेटमार्फत चक्रपथलाई विनियोजन भएको रकम काटियो। अन्य सात वटा योजनासमेत काटिएको मेयर चित्रबहादुर कार्कीले बताए। बीचमा बजेट कटौती भएपछि कैयौं योजना अलपत्र परेको उनको भनाइ छ । लुम्बिनीमा २०७८ साउन २८ गते गठबन्धनको नेतृत्व गर्दै माओवादीका कुलप्रसाद केसी मुख्यमन्त्री बने। एमाले नेता शंकर पोखरेल नेतृत्वको सरकारले असार १ मै बजेट ल्याइसकेको थियो। जसका आधारमा स्थानीय तहले असार १० भित्रै सभाबाट बजेट पारित गरे। साउनसम्म सो बजेट पुस्तिका वडावडामा पुग्यो। योजना कार्यान्वयन पनि हुन थाले। तर, आर्थिक वर्षको पहिलो त्रैमास सकिने बेला योजना परिवर्तन भए।योजना कार्यान्वयनअघि पालिकाले सम्भाव्यता अध्ययन गर्छन्। त्यसका लागि बजेटकै केही रकम खर्च हुन्छ। असोजमा योजनाको टेन्डर गर्ने र कात्तिकबाट निर्माण नै हुन्छ। टेन्डरअघि हुने सम्भाव्यता अध्ययन, कार्यपालिकाबाट निर्णय, निर्माण क्षेत्र व्यवस्थापन, तयारी बैठक, उपभोक्तासँग छलफलका सबै खर्च योजना कटौती भएपछि बेरुजुमा देखिने चिन्ता पालिकालाई छ। प्रदेश सरकारले प्रतिस्थापित बजेटमा पूर्ववर्ती बजेटमा आएका साढे तीन सय योजना हटाएको हो। सरकारमा सहभागी दलका नेताहरूको प्रभाव र रोजाइमा नयाँ योजना तय भएका हुन्। प्रदेश सरकारले स्थानीय तहलाई ससर्त र समपूरक अनुदान दिन्छ। कानुनअनुरूप नै विनियोजन हुनुपर्ने बजेटमा सत्ता फेरबदलले असर पारेको हो। कपिलवस्तुको शुद्धोधन गाउँपालिकामा भने थप योजना परेका छन्। प्रदेशको नयाँ बजेटपछि १५ वटा योजना थप भएर आएको पालिका अध्यक्ष निसार अहमद खाँले बताए। सत्ता गठबन्धनमा सहभागी दलका जनप्रतिनिधि भएको पालिकामा कम योजना कटौती भएका छन्। प्रमुख विपक्षी एमालेका प्रमुख सचेतक भूमिश्वर ढकाल भने राजनीतिक प्रतिशोधकै कारण सरकारले महत्त्वपूर्ण आयोजनाको बजेट कटौती गरेको बताउँछन्। कटौतीमा परेका योजनाहरू मुख्यमन्त्री र मन्त्रीले आफ्नै क्षेत्रमा पुर्याएका छन्। मुख्यमन्त्री केसीको गृहजिल्ला रोल्पामा ८ सय ६३ योजना राखिएको छ। रोल्पाका प्रदेशसभा सदस्य दीपेन्द्र पुनमगरले रेडियो जलजलालाई ६५ लाख विनियोजन गराएका छन्। जलजला मगरको आफ्नै रेडियो हो। यस्तै तिला जनयुद्ध संग्रहालयका लागि २० लाख र तिला क्षेत्रको डीपीआर बनाउन ५० लाख बजेट छ। रुन्टीगढीमा स्वर्गद्वारी महाप्रभुको मूर्ति बनाउन १० लाख, गुरुङगाउँमा पदमार्ग खन्न २० लाख, मगर थिएटरका लागि २० लाख, गुरिल्ला ट्रेल बनाउन १५ लाख छ। चालू आवमा सबैभन्दा कम योजना रुकुम पूर्वले पाएको छ। आर्थिक मामिलामन्त्री कृष्णध्वज खड्काको गृहजिल्ला प्यूठानमा पनि आठ सयभन्दा बढी योजना छन्।"
खाँडादेवीको जेसीज अध्यक्षमा सम्झना श्रेष्ठ,"मन्थली : जेसिजको रामेछाप खाँडादेवी गाउँपालिका शाखाको पहिलो अधिवेशन सम्पन्न भएको छ। शनिबार सम्पन्न शाखाका पहिलो अधिवेशनबाट नयाँ कार्यसमिति चयन गरेको छ। अधिवेशनले सम्झना श्रेष्ठलाई अध्यक्षमा सर्वसम्मत निर्वाचित गरेको छ। उनी शाखाको दोस्रो अध्यक्षका रूपमा निर्वाचित भएकी हुन्। शाखाको कार्यकारीणी उपाध्यक्षमा गुणराज श्रेष्ठ र सरिता श्रेष्ठ, उपाध्यक्षहरुमा दिपक राउत, रामकुमार श्रेष्ठ, रेश्मा श्रेष्ठ र सुजन श्रेष्ठ निर्वाचित भएका छन्। यसैगरी नवनिर्वाचित अध्यक्ष श्रेष्ठले महासचिवमा विनोद श्रेष्ठ, कानुुनी सल्लाहकारमा होमबहादुर खत्री र कोषाध्यक्षमा विपिनराज श्रेष्ठलाई मनोनित गरेकी छिन्। सहसचिव र सहकोषाध्यक्षमा चद्रमाया श्रेष्ठ र मन्दिरा श्रेष्ठ मनोनित भएका छन्। युवा उद्यमी होमराज श्रेष्ठको संस्थापक अध्यक्षतामा स्थापना भएको यो शाखाले रत्ननगर महाधिवेशनबाट सम्भावित, भलबारी महाधिवेशनबाट प्रस्तावित हुँदै यस वर्ष पोखरामा सम्पन्न ४८ औँ महाधिवेशनबाट शाखा पूर्ण स्वीकृत भएको थियो।"
२१ जिल्लामा ९०७९ रोपनी अतिक्रमण,"काठमाडौं : सरकारी, सार्वजनिक र गुठी जग्गा २१ जिल्लामा ९ हजार ७९ रोपनी १० आना अतिक्रमण भएको छ। भूमाफियाले चलखेल गरी कर्मचारी, नेताको मिलेमतोमा मसानघाटदेखि खोलासम्मको जग्गा हडपिएको सरकारी अध्ययनले देखाएको छ। तर, यससम्बन्धी प्रतिवेदन सरकारले दुई वर्षसम्म सार्वजनिक गरेको छैन। सरकारी, सार्वजनिक र गुठी जग्गा संरक्षणसम्बन्धी जाँचबुझ आयोगका ती प्रतिवेदन अन्नपूर्ण पोस्ट्लाई प्राप्त भएको छ। नेता र कर्मचारीकै मिलेमतोमा सार्वजनिक सम्पत्ति हडपिएका कारण प्रतिवेदन सार्वजनिक गर्न सरकारले आनाकानी गरिरहेको हुन सक्ने तत्कालीन आयोगका पदाधिकारी बताउँछन्। अध्ययन त हामीले धेरै गरेका थियौं। तर, ३३ वटा प्रतिवेदन प्रधानमन्त्रीलाई बुझायौं, तत्कालीन सदस्य पुण्य भुसाल भन्छन्, बाँकी अध्ययन गरिएको फाइल विभागीय मन्त्रालय भूमिव्यवस्था, सहकारी तथा गरिबी निवारण मन्त्रालयलाई हस्तान्तरण गरेका छौं। कुनैकुनै विषयका अध्ययनको ९५ प्रतिशत कामसमेत सकिएको भुसाल सुनाउँछन्। आयोगले २०७६ मंसिर १४ र २०७७ माघ २८ मा दुई चरणमा सरकारलाई ३३ वटा प्रतिवेदन बुझाएको थियो। आयोगले पहिलो पटक नौ स्थानको जग्गा अतिक्रमणसम्बन्धी र एउटा भूमि प्रशासनलाई सुधार गर्नुपर्ने विषयमा प्रतिवेदन दिएको थियो। दोस्रो पटक २३ थानको जग्गा अतिक्रमणसम्बन्धी प्रतिवेदन बुुझाएको हो। ३ सय ३२ वटा उजुरी परेकामा आयोगले ३२ वटाको अध्ययन गरेको जनाइएको छ। भूमि व्यवस्था, सहकारी तथा गरिबी निवारण मन्त्रालयको उच्च स्रोतका अनुसार भने प्रतिवेदन कार्यान्वयन चरणमा रहेको बताउँछ। आयोगले अध्ययन गरेर प्रतिवेदन दियो। प्रतिवेदन तल पठाएर कार्यान्वयन थालिसकेका थियौं। तर, अहिलेको सरकार यो विषयमा किन मौन छ ? राज्यको अर्बौं सम्पत्ति दोहन भएको छ। यसमा हाम्रो आपत्ति छ। पद्माकुमारी अर्याल, पूर्वमन्त्री, भूमि व्यवस्था, सहकारी तथा गरिबी निवारण जग्गाका विषयमा सबैभन्दा बढी भ्रष्टाचार भएको छ। दुई किसिमले आयोग र समिति बन्छन्। एक जनदबाब र अर्को सरकारले आफैं महसुस गरेर। यस्ता आयोग र समितिको प्रतिवेदन कार्यान्वयन नहुँदा विश्वास गुम्छ। खेमराज रेग्मी, पूर्वसचिव एवं पूर्वअध्यक्ष, ट्रान्सपरेन्सी इन्टरनेसनल नेपाल काठमाडौं, भोजपुर, रौतहट, सर्लाही, बाँके, मकवानपुर, सुनसरी, रुपन्देही, भक्तपुर, सोलुखुम्बु, ललितपुर, सिरहा, बारा, महोत्तरी, काभ्रेपलान्चोक, धनुषा, अछाम, स्याङजा, पाल्पा, बझाङ र खोटाङ जिल्लामा जग्गा अतिक्रमण गरिएका छन्। भक्तपुरको हनुमन्ते खोलादेखि बाराको साविक पिप्रा, सिमराको मसानघाटसम्म हडपेको जनाइएको छ। सबैभन्दा धेरै अछामको साविक साँफेबगर नगरपालिका१ स्थित वैद्यनाथ धाम गुठीको जग्गा ८ सय ६२ रोपनी ३ पैसा हिनामिना गरेको उल्लेख छ। यस्तै, महोत्तरी मटिहानीस्थित लक्ष्मीनाराययण मठको २ सय ७४ रोपनी १० आना ३ पैसा (२० बिघा १२ कट्ठा १३ धुर) गुठी जग्गा मानमहन्तले हिनामिना गरेको प्रतिवेदनको सार संक्षेपमा जनाइएको छ। खोटाङको तत्कालीन महादेवस्थान गाविस ४ र ५ वडा (हाल हलेसी तुवाचुङ नगरपालिका७) हलेसी महादेव गुठीको १ सय ४३ रोपनी ७ आना व्यक्तिको नाममा दर्ता भएको प्रतिवेदनमा उल्लेख छ। सोलुखुम्बुको साविक जुभिङ गाविस५ चौरीखर्क १ र ८ का केही सरकारी जग्गा गैरकानुनी दर्ता गरेको पाइएको छ। जहाँ ९२ रोपनी १ आना ३ पैसा ३ दाम जग्गा हिनामिना भएको छ। त्यस्तै, तत्कालीन नेपाल खानेपानी तथा ढल निकास संस्थानका लागि अधिग्रहण गरिएको जग्गा अतिक्रमण भएको छ। संस्थानको ललितपुर महानगरपालिका९ ग को ३ रोपनी १२ आना २ पैसा र भक्तपुर नगरपालिका१५ क ५९ रोपनी ४ आना १ पैसा २ दाम अतिक्रमण भएको छ। तत्कालीन प्रधानमन्त्री केपी शर्मा ओली नेतृत्वको सरकारले सरकारी, सार्वजनिक र गुठी जग्गासम्बन्धी जाँचबुझ गर्न २०७६ जेठ ६ मा विशेष अदालतका पूर्वअध्यक्ष मोहनरमण भट्टराईको संयोजकत्वमा आयोग गठन गरेको थियो। मन्त्रिपरिषद्ले आयोगलाई ६ वटा कार्यक्षेत्र तोकेको थियो। उसले २०७६ जेठ १५ देखि डेढ वर्ष लगाएर अतिक्रमित जग्गाको अध्ययन गरेको थियो। सुरुमा ६ महिना समयावधि तोकिएको थियो। पछि एक वर्ष थप गरियो। २०७६ मंसिर १४ गते नै आयोगको अवधि सकिएपछि पुनः प्रतिवेदन बुझाउन माघसम्म अवधि थपियो। महोत्तरीको मटिहानीमा रहेको लक्ष्मीनारायण मठ । यसको २ सय ७४ रोपनी १० आना ३ पैसा जग्गा महन्तले अतिक्रमण गरेको सरकारी, सार्वजनिक र गुठी जग्गा संरक्षणसम्बन्धी जाँचबुझ आयोगको प्रतिवेदनमा उल्लेख छ। तस्बिर : राजकरण महतो सरकारले समयसमयमा अधिग्रहण गरेका, जफत भएका वा कुनै प्रकारले सरकारको नाउँमा प्राप्त हुन आएका जग्गाहरू बढी अतिक्रमण भएको आयोगले बताएको छ। आयोगले अतिक्रमित जग्गा फिर्ता गर्न र दोषीलाई कारबाही गर्न पनि सिफारिस गरेको छ। अघिल्लो १० वटा प्रतिवेदनका सम्बन्धमा तत्कालीन सरकारले अतिक्रमित जग्गा सरकारी स्वामित्वमा ल्याउने निर्णय पनि गरेको थियो। तर, प्रधानमन्त्री शेरबहादुर देउवा नेतृत्वको सरकारले यो विषयमा चासो नदिएको भूमि अधिकारकर्मी जगतबहादुर देउजा बताउँछन्। भूमि व्यवस्थापनको क्षेत्रमा गर्नुपर्ने थप नीति, कानुन, प्रक्रिया, प्रविधि र संस्थागत सुधारका लागि सुझावसहितको एउटा प्रतिवेदन पनि आयोगले बुझाएको थियो। बाँकेको बागेश्वरी मन्दिरको ८४ बिघा १० कट्ठा १० धुर र वनभित्रको १ बिघा १७ कट्ठा गैरकानुनी दर्ता तथा सट्टाभर्ना दिइसकेका सुनसरीको धरानस्थित सर्दुजलाधार क्षेत्रको ३४८ रोपनी जग्गा नेपाल सरकारको नाममा ल्याउन प्रतिवेदनमा भनिएको छ। नेपाल पुनर्वास कम्पनी बाँकेको १७ बिघा, बाँकेको साविक रझेना गाविस३ को ७९ रोपनी १४ आना (६ बिघा) जग्गा अतिक्रमण भएको छ। सरकारी, सार्वजनिक जग्गाको संरक्षण सम्बन्धमा बिगतका आयोगका सुझाव तथा सिफारिसहरू कार्यान्वयन हुन नसक्नुका कारणहरू पहिचान गरी कार्यान्वयनका लागि सिफारिस गरिएको छ। आयोगले जग्गा हिनामिना गर्ने कार्यमा संलग्न व्यक्ति, पदाधिकारी वा संस्थालाई के कस्तो कारबाही गर्नुपर्ने सम्बन्धमा अपराधको स्तरअनुसार सरकारलाई सिफारिस गरिएको भुसाल बताउँछन्। प्रतिवेदनअनुसार पूर्वाधार विकास, सहरीकरण, व्यावसायिक क्षेत्रको विस्तार, जनसंख्या वृद्घिसँगै सार्वजनिक जग्गाहरू अतिक्रमणमा परेका हुन्। भूमि व्यवस्थापन र प्रशासनको क्षेत्रमा रहेका कमजोरीले सरकारी, सार्वजनिक र गुठी जग्गा दुरूपयोग भएको भेटिएको छ। यस्ता जग्गा यथार्थ, विश्वसनीय, भरपर्दो, पारदर्शी र अद्यावधिक एकीकृत अभिलेखको अभाव छ। जग्गा नापजाँचमा भएको अस्पष्टता, भूमाफिया, बिचौलियाको सरकारी श्रेस्तामा सहज पहुँच, निकायगत समन्वय एवं सक्रियतामा कमीले जग्गा अतिक्रमण बढेको प्रतिवेदनको निश्कर्ष छ। संसदीय समिति, अख्तियार दुरूपयोग अनुसन्धान आयोग, राष्ट्रिय सतर्कता केन्द्रजस्ता निकायबाट पनि दण्डात्मक, निरोधात्मक र प्रवद्र्वनात्मक कार्यहरू कडाइका साथ भए अतिक्रमण रोकिने आयोगका सदस्यहरूको सुझाव छ। प्रतिवेदनमा पछिल्लो समय सरकारी, सार्वजनिक र गुठीका जग्गा अतिक्रमण गर्ने, भूमाफिया, सरकारी निकायका कर्मचारीहरूसमेतको मिलेमतोमा श्रेस्ता सच्याउने, च्यात्ने, विकृत तुल्याउने काम भइरहेको उल्लेख छ। त्यस्ता जग्गा व्यक्तिका नाममा स्वामित्व कायम गर्ने गराउने होडबाजीजस्तै देखिन थालेको छ। अतिक्रमण रोक्न सरकारले समय समयमा केही चासो भने राख्दै आएको भेटिन्छ। २०७५ असार १५ मा पूर्वसचिव शारदाप्रसाद त्रितालको संयोजकत्वमा सरकारले सरकारी, सार्वजनिक गुठी र सरकारद्वारा अधिग्रहण तथा जफत गरिएका जग्गाहरूको हिनामिनासम्बन्धी छानबिन समितिको गठन गरेको थियो। त्यो समितिले २०७५ माघ २६ मा दिएको प्रतिवेदनबाट बालुवाटारको ललिता निवास क्याम्पभित्रको १३६ रोपनी जग्गा अतिक्रमण प्रतिवेदन दिएको थियो। त्यो प्रतिवेदनअनुसार पूर्वउपप्रधानमन्त्री विजयकुमार गच्छदारलगायत १७५ जनाविरुद्ध विशेष अदालतमा मुद्दा समेत दायर भएको छ। यो मुद्दा विशेषमा विचराधिन छ। अहिले नेपाल प्रहरीको केन्द्रीय अनुसन्धान ब्युरोले पनि बालुवाटार प्रकरणमा छानबिन गरिरहेको छ। यही पुस २७ भित्र उसले मुद्दा दायर गरिसक्नुपर्नेछ।"
प्रहरी प्रतिष्ठान पनौतीमै,"काठमाडौं : काभ्रेको पनौतीमा नै राष्ट्रिय प्रहरी प्रशिक्षण प्रतिष्ठान बन्ने भएको छ। भारत सरकारको सहयोगमा करिब ९ अर्बको लागतमा प्रतिष्ठान निर्माणका प्रक्रिया अघि बढाइएको हो। २०७५ भदौ २९ गते तत्कालीन सरकारको मन्त्रिपरिषद्ले महाराजगन्जस्थित प्रतिष्ठानलाई पनौतीमा सार्ने निर्णय गरेको थियो। निर्णयअनुसार १८ महिनाभित्र सारिसक्नुपर्ने थियो। तर, महाराजगन्जमा रहेको प्रहरी प्रशिक्षण प्रतिष्ठान सार्ने तत्कालीन सरकारको निर्णयमा व्यापक विरोध आएको थियो। नेपाल प्रहरी पूर्वसंगठन प्रमुख मञ्चका तर्फबाट प्रहरीका पूर्वमहानिरीक्षकहरूले राष्ट्रपति कार्यालय विस्तार गर्ने नाममा प्रहरी एकेडेमी सार्ने र जग्गा अन्य निकायमा हस्तान्तरण गर्ने निर्णय खारेज गर्न माग गर्दै प्रधानमन्त्री शेरवहादुर देउवालाई साउन २० गते ज्ञापनपत्र समेत बुझाएका थिए। तत्कालीन नेपाल सरकारको यस्तो निर्णयले प्रहरी प्रतिष्ठानको पहिचान मेटिने भन्दै ज्ञापनपत्र बुझाएका हुन्। विरोधका बीच पनि काभ्रेको पनौतीमा प्रहरी प्रतिष्ठान सार्ने प्रक्रिया अघि बढेको छ। प्रहरी प्रधान कार्यालयले सार्वजनिक गरेको आव २०७८७९ को पहिलो ५ महिनाको कार्य प्रगति विवरणमा नीतिगत सुधार कार्यक्रमअन्तर्गत प्रतिष्ठान निर्माण गर्न परियोजना डिजाइनिङ तथा निर्माणका लागि बोलपत्र आह्वान गरिएको जानकारी दिइएको छ। नेपाल प्रहरीका प्रवक्ता बसन्त कुँवरका अनुसार प्रहरी प्रतिष्ठान निर्माणका लागि भारत सरकारबाट ड्राफ्ट टेन्डर डकुमेन्ट प्राप्त भइसकेको छ। कुँवरले भने, पनौती परियोजनाका लागि कानुनी रूपमै प्रक्रिया अगाडि बढिसक्यो। नेपाल र भारत सरकारको संयुक्त सहमतिमा टेन्डर डकुमेन्ट स्वीकृत भएको छ। कुँवरका अनुसार एडभान्स तालिमहरू महाराजगन्जस्थित प्रतिष्ठानमै सञ्चालन हुन्छ भने अन्य आधारभूत तालिमहरू पनौतीमा सारिनेछ। तर, एकेडेमीको मुख्य संरचना भने पनौतीमा हुनेछ। प्रहरीका बेसिक र एडभान्स तालिम अनिवार्य गरिने भएकाले खुला र ठूलो ठाउँका आवश्यकता पर्छ। तर, महाराजगन्जको ठाउँ साँघुरो थियो। त्यसैले पनौतीमा सार्ने निर्णय गरिएको हो। भारत सरकारको सहयोगमा स्थायी किसिमको संरचना सहितको स्तरीय प्रहरी प्रतिष्ठान बनिनु खुसीको कुरा भएको कुँवरले बताए। उनले भने, करिब ८ सय रोपनीमा उक्त प्रतिष्ठान निर्माणको प्रक्रिया सुरु भएको छ।"

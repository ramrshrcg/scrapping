शीर्षक,विवरण
संसद् अधिवेशनको तयारी : ८०१ जनाको परीक्षण गर्दा तीन जनामा कोरोना पुष्टि,"काठमाडौं : संघीय संसद्को अधिवेशन सुरु हुनु अगाडि गरिएको एन्टिजेन परीक्षणमा तीन जनामा कोरोना भाइरस (कोभिड१९) संक्रमण देखिएको छ । संघीय संसद सचिवालयका अनुसार अधिवेशन अगाडि ८०१ जनाको एन्टिजेन परीक्षण गर्दा तीन जनाको मात्र रिपोर्ट पोजिटिभ रिपोर्ट आएको हो । पोजिटिभ रिपोर्ट आएकालाई पीसीआर गर्नका लागि पठाइएको छ । सभामुख, सांसद, संसद् सचिवालयका कर्मचारी, स्वकीय सचिवालय, मर्यादापालक, पत्रकारसहित शुक्रबार र शनिबार गरेर ८०१ जनाको एन्टिजेन परीक्षण भएको हो । तीन जनाको रिपोर्ट पोजिटिभ आउँदा ७९८ जनाको रिपोर्ट नेगेटिभ आएको छ । दोस्रो पटक विघटन भएको प्रतिनिधिसभालाई सर्वोच्च अदालतले पुनर्स्थापना गरेपछि राष्ट्रपति विद्यादेवी भण्डारीले आइतबारका लागि अधिवेशन आह्वान गरेकी छन् । त्यसअघि एन्टिजेन परीक्षण भएको हो ।"
सानिमा बैंकका ग्राहकलाई दराजको महाबचत बजारमा विशेष छुट,"काठमाडौं : सानिमा बैंकले अनलाइन सपिङ्ग पोर्टल दराज केयमुसँगको सहकार्यमा बैंकको डेबिट तथा क्रेडिट कार्ड प्रयोगकर्ताहरुलाई दराजबाट सामान खरिद गर्दा विशेष छुट दिने भएको छ । दराजको महाबचत बजार योजनाअन्तर्गत सानिमा बैंकका ग्राहकले डेबिट कार्ड प्रयोग गरी सामान खरिद गर्दा १५ प्रतिशत वा अधिकतम् रु१,५०० सम्मको छुट प्राप्त गर्न सक्नेछ भने क्रेडिट कार्ड प्रयोग गरी सामान खरिद गर्दा २० प्रतिशत वा अधिकतम् रु२,००० सम्मको छुट प्राप्त गर्न सक्नेछ । यो योजना २०७८ साउन ३ देखि २०७८ साउन ७ गतेसम्म लागू हुनेछ । उक्त समझदारी पत्रमा सानिमा बैंक लिको तर्फबाट डिजिटल बैंकिङ्ग विभागका प्रमुख विक्रम श्रेष्ठ र दराज केयमु प्रा लि को तर्फबाट डिजिटल पेमेन्ट पाटनरसिप म्यानेजर अरुण फुँयालले हस्ताक्षर गरेका छन् । सानिमा बैंकको देशभर ८६ शाखा कार्यालय, १७ विस्तारित काउन्टर र ९५ एटिएम संचालनमा रहेका छन् । सानिमा बैंकको डेविट तथा क्रेडिट कार्ड प्रयोग गर्दा विभिन्न अस्पताल, सपिङ्ग आउटलेट, होटेल, रेष्टुरेन्ट आदिमा विशेष छुटको व्यवस्था रहेको छ ।"
देउवा सरकार जोगाउने प्रयास : कोटेश्वरमा नेपाल र प्रचण्डको वार्ता,काठमाडौं : नेकपा (एमाले) वरिष्ठ नेता माधवकुमार नेपाल र नेकपा (माओवादी केन्द्र)का अध्यक्ष अध्यक्ष पुष्पकमल दाहाल प्रचण्डबीच छलफल भएको छ। नेपाल निवास कोटेश्वरमा दुई नेताबीच एक घण्टा बढी छलफल भएको हो। प्रचण्ड निकट स्रोतका अनुसार भेटमा पाँच दलीय गठबन्धन जोगाउने र पुनस्र्थापित प्रतिनिधिसभामा कसरी प्रस्तुत हुने भन्ने विषय केन्द्रित छलफल भएको छ। प्रचण्डले छलफलमा पाँच दलीय गठबन्धन जोगाउन नेता नेपालले साथ दिनुपर्नेमा जोड दिएका छन्। एमाले एकता कार्यदलले १० बुँदे सहमति गरेपछि पनि ठोस रुपमा पार्टी एकता हुन सकेको छैन। पार्टी एकता हुन नसकिरहेको अवस्थामा प्रचण्डले पूर्व प्रधानमन्त्रीसमेत रहेका नेता नेपालले पाँच दलीय गठबन्धनलाई साथ दिँदै आएका छन्। प्रचण्डले त्यसलाई निरन्तरता दिएर नयाँ ढंगले अगाडि बढ्नुपर्नेमा जोड दिएका छन्। पौने २ बजेतिर नेपाल निवास कोटेश्वर पुगेका प्रचण्ड करिब तीन बजे त्यहाँबाट निस्किएका छन्। एमाले नेपाल समूहका २३ सांसदको हस्ताक्षरकै आधारमा प्रधानमन्त्री बनेका देउवालाई संसदमा विश्वासको मत दिलाउने कसरतमा प्रचण्ड लागिपरेका छन्। देउवा प्रधानमन्त्री बनेपछि बसेको पाँच दलीय गठबन्धनको बैठकमा वरिष्ठ नेता नेपाल सहभागी नभए पनि आफ्नो तर्फबाट डा विजयी पौडेललाई सिंहदरबार पठाएका थिए। यसले नेपाल समूह पार्टी एकतामा भन्दा पाँच दलीय गठबन्धनप्रति प्रतिवद्ध भएको आरोप एमाले संस्थापन पक्षले लगाउँदै आएको छ। एमाले एकताका लागि भएको १० बुँदे सहमतिप्रति असन्तुष्टि जनाएका नेता नेपालले देउवालाई विश्वासको मत तयारी गरेको आरोप लाग्दै आएको छ। पछिल्ला भेटघाटले आरोपलाई पुष्टि गरेको संस्थापन पक्षको दाबी छ। संविधान अनुसार प्रधानमन्त्री बनेको एक महिनाभित्र प्रतिनिधिसभाबाट विश्वासको मत लिनुपर्छ। त्यसका लागि प्रधानमन्त्री देउवालाई नेपाल समूहको साथ आवश्यक पर्छ। त्यही पहलमा प्रचण्ड सक्रिय छन्। प्रधानमन्त्री नियुक्त भए लगत्तै देउवासमेत असार ३० गते कोटेश्वर पुगेका थिए। देउवाले नेपाल निवासमै पुगेर विश्वासको मतका लागि आग्रह गरेका थिए।
२४ घण्टामा थपिए १८ सय ७५ संक्रमित : २१ जनाको मृत्यु,काठमाडौं : पछिल्लो २४ घण्टामा १८ सय ७५ कोरोना संक्रमित थपिएका छन्। स्वास्थ्य तथा जनसंख्या मन्त्रालयका अनुसार १० हजार ६६ जनाको परीक्षण गर्दा १८ सय बढीमा संक्रमण पुष्टि भएको हो। योसँगै नेपालमा संक्रमितको संख्या ६ लाख ६५ हजार ८८६ पुगेको छ। एन्टिजेन परीक्षणबाट थप ४८ हजार ३६२ जनामा संक्रमण पुष्टि भएको मन्त्रालयले जनाएको छ। त्यसैगरी २४ घण्टामा २१ सय ६४ जनाले कोरोना जितेका छन्। योसँगै नेपालमा कोरोना जित्नेको संख्या ६ लाख ३० हजार ४०७ पुगेको छ। सँगै २४ घण्टामा २१ जनाको मृत्यु भएसँगै कोरोनाले ज्यान गुमाउनेको संख्या ९ हजार ५२७ पुगेको छ।
साउनदेखि बढ्यो श्रमिकको न्यूनतम पारिश्रमिक,"काठमाडौं : सरकारले वृद्धि गरेको निजी क्षेत्रका श्रमिकको न्यूनतम् पारिश्रमिक साउनदेखि कार्यान्वयनमा आएको छ। सरकारले यही साउन १ गतेदेखि लागू हुने गरी चिया बगानबाहेकका श्रमिकको न्यूनतम पारिश्रमिक वृद्धि गरी मासिक रु १५ हजार पुर्याएको छ। तत्कालीन प्रधानमन्त्री केपी शर्मा ओलीले अन्तरराष्ट्रिय मजदूर दिवसका दिन श्रमिकको न्यूनतम पारिश्रमिक वृद्धि गरी रु १५ हजार पुर्याउने घोषणा गरेका थिए। अब श्रमिकले आधारभूत पारिश्रमिकबापत रु नौ हजार ३८५ र महँगी भत्ताबापत रु पाँच हजार ६१५ गरी मासिक रु १५ हजार पाउने छन्। दैनिक ज्यालादारीमा काम गर्ने श्रमिकको आधारभूत पारिश्रमिक रु ३६१ र महँगी भत्ता रु २१६ गरी प्रतिदिन रु ५७७ पाउने छन्। यस्तै घन्टाको हिसाबले काम गर्ने श्रमिकको आधारभूत पारिश्रमिक रु ४८ र महँगी भत्ता रु २९ गरी प्रतिघन्टा रु ७७ पुगेको छ। यसअघि श्रमिकको न्यूनतम पारिश्रमिक मासिक रु १३ हजार ४५० रहेको थियो। श्रम ऐन, २०७४ मा प्रत्येक दुईदुई वर्षमा श्रमिकको न्यूनतम पारिश्रमिक पुनरावलोकन गर्ने प्रावधान छ। श्रम ऐनअनुसार गत वर्ष नै न्यूनतम् पारिश्रमिक पुनरावलोकन हुनुपर्ने भए पनि कोरोना महामारीका कारण अर्थतन्त्र ओरालो लागेको भन्दै सरकारले यस वर्ष मात्र पारिश्रमिक वृद्धि गरेको हो। रोजगारदाताले सरकारले तोकेको पारिश्रमिकका अतिरिक्त श्रम ऐन२०७४, योगदानमा आधारित सामाजिक सुरक्षा ऐन२०७४ र प्रचलित कानूनबमोजिम श्रमिकले पाउने सञ्चयकोष तथा उपदानलगायत सुविधा प्रदान गर्नुपर्ने श्रम, रोजगार तथा सामाजिक सुरक्षा मन्त्रालयले जनाएको छ। सरकारले तोकेको न्यूनतम् पारिश्रमिकभन्दा कम पारिश्रमिक लिनेदिने गरी कुनै रोजगार सम्झौता गर्न नपाइने मन्त्रालयले स्पष्ट पारेको छ। श्रमिकको न्यूनतम पारिश्रमिक वृद्धिसम्बन्धी सूचना २०७८ वैशाख २० गते राजपत्रमा प्रकाशित भइसकेको छ। चिया बगानका श्रमिकको पारिश्रमिक १२ हजार ८१ यसैबीच सरकारले चिया बगानमा काम गर्ने श्रमिकको न्यूनतम पारिश्रमिक तोकेको छ। श्रम मन्त्रालयले राजपत्रमा सूचना प्रकाशित गर्दै चिया बगानमा काम गर्ने श्रमिकको पारिश्रमिक मासिक रु १२ हजार ८१ तोकेको हो। यसअघि चिया बगानका श्रमिकको न्यूनतम् पारिश्रमिक मासिक रु ११ हजार ५६१ रहेको थियो।"
प्रदेश २ मा मन्त्रिपरिषद् विस्तार : दुई मन्त्रीले लिए शपथ,जनकपुरधाम : प्रदेश २ सरकारमा दुई नयाँ मन्त्री थपिएका छन्। शनिवार माओवादी केन्द्र संसदीय दलका नेता भरतप्रसाद साह र सचेतक रुबी कर्णले शपथ लिएका हुन्। प्रदेश प्रमुख डा राजेश झाले मन्त्री भरत साह र मुख्यमन्त्री लालबाबु राउतले रुवी कर्णलाई शपथ ग्रहण गराएका हुन्। दुवैजनाले नेपाली भाषामा शपथ लिएका छन् । सत्ता समीकरणको खेलमा जनता समाजवादी पार्टीले आफ्नै मन्त्रीलाई राजीनामा गराएर माओवादी केन्द्रबाट मन्त्री नियुक्त गरेको हो। आन्तरिक मामिला तथा सञ्चारमन्त्री ज्ञानेन्द्रकुमार यादव र राज्यमन्त्री सरोजसिंह कुशवाहाको स्थानमा उनीहरु मन्त्री बनेका हुन्। सरकारमा सहभागी गराउन समाजवादी पार्टीका दुई मन्त्रीलाई राजीनामा गराएर माओवादी केन्द्रलाई दुई मन्त्री दिइएको हो। साह महोत्तरी क्षेत्र न १ (ख) बाट निर्वाचित सांसद हुन भने कर्ण सप्तरी निवासी समानुपातिक सांसद् हुन्।
कोइराला परिवारका तीन नेताको लञ्च मिटिङ : तीन एजेन्डामा छलफल,"काठमाडौं : कोइराला परिवारका नेपाली कांग्रेसका तीन नेताले शनिबार लञ्च मिटिङ गरेका छन्। महामन्त्री डा शशांक कोइराला, केन्द्रीय सदस्य डा शेखर कोइराला र सुजाता कोइरालाबीच लञ्च मिटिङ भएको हो। महाराजगञ्जस्थित महामन्त्री शशांकको निवासमा भएको लञ्च मिटिङमा तीन एजेन्डामा छलफल भएको डा शेखर कोइरालाका सहयोगी दिनेशचन्द्र थपलीयाले जानकारी दिए। थपलीयाका अनुसार राष्ट्रिय राजनीति, सरकारलाई विश्वासको मत दिलाउने र पार्टीको १४ औं महाधिवेशनका विषयमा कुराकानी भएको हो। तीन नेताको छलफलमा पार्टी सभापति शेरबहादुर देउवा नेतृत्वको सरकारलाई कसरी विश्वासको मत दिलाउने भन्ने विषयमा केन्द्रित भएको छ। सरकारलाई विश्वासको मत दिलाउन विभिन्न अप्सनमा छलफल भएको छ। त्यसका लागि सक्रिय भएर लाग्ने निर्णय नेताहरुले लिएका छन्। राष्ट्रिय राजनीतिलाई कांग्रेसको नेतृत्वमा अगाडि बढाउँदै महाधिवेशनलाई सफल बनाउने विषयमा नेताहरुबीच छलफल भएको हो। १४ औं महाधिवेशनमा पार्टी नेतृत्वका लागि उम्मेदवार चयन र अहिले देखिएको क्रियाशिल सदस्यता विवादको विषयमा समेत छलफल भएको छ। आसन्न महाधिवेशनमा कोइराला परिवारबाट सर्वसम्मत उम्मेदवार चयनको विषयमा नेताहरुले छलफल गरे। कोइराला परिवारबाट शशांक र शेखर कोइरालाले नेतृत्व दाबी गर्दै आएका छन्। दुवै नेताले तयारी तीव्र बनाइरहेका बेला सुजाता कोइरालाले सहमति गरेर अगाडि बढ्ने प्रस्ताव गरेकी छन्। सुजाताले सहमति गरेर अगाडि बढ्नुपर्ने र नभए आफूले पनि दाबी गर्ने बताएकी हुन्। कांग्रेसको संस्थापन पक्षका दर्जन बढी नेताले सभापतिका लागि आकांक्षा देखाउँदा कोइराला परिवारबाट शशांक र शेखरले दाबी प्रस्तुत गर्दै आएका छन्। शशांक र शेखरले सभापतिको दाबीबाट पछाडि नहट्ने अडान लिएका छन्। पार्टी सभापति देउवाले पुनः पार्टी सभापतिमा उम्मेदवारी दिने तयारी गरेपछि विपक्षी गठबन्धन एक भएर अगाडि बढ्नुपर्ने नेताहरुको मत रहेको छ। यसमा सहमति भने हुन सकेको छैन। सभापति देउवाले दोहोरिने घोषणा गरेपछि संस्थापन पक्षकै उपसभापति विमलेन्द्र निधिलेसमेत दाबी प्रस्तुत गरेका छन्। निधिले सभापतिमा दाबी गरेपछि केही दिनअगाडि निधिसँगै शशांक कोइराला र प्रकाशमान सिंहबीच पटकपटक छलफल भएको थियो। तीन नेताको छलफलसमेत बिना निष्कर्ष टुंगिएको थियो ।"
सुरेन्द्र भण्डारी कुमारी बैंकको प्रमुख कार्यकारी अधिकृतको जिम्मेवारीबाट अवकाश,"काठमाडौं : कुमारी बैंक लिमिटेडका प्रमुख कार्यकारी अधिकृत सुरेन्द्र भण्डारीले मिति २०७८०३३१ गते बाट ४ वर्षको सफल कार्यकाल समापन गरी आफ्नो पदीय जिम्मेवारीबाट अवकाश लिएका छन् । कुमारी बैंकको संचालक समितिको बैठकको निर्णयाअनुसार बैंकका वरिष्ठ नायब प्रमुख कार्यकारी अधिकृत रहेका अनुज मणि तिमिल्सिनालाई मिति २०७८०४१ गते देखि लागू हुने गरी कायममुकायम प्रमुख कार्यकारी अधिकृत तोकिएको छ। ३५ वर्षको लामो बैंकिंङ्ग करियर लगायत विभिन्न बैंकका प्रमुख कार्यकारी अधिकृतको रुपमा २१ वर्षको वृहत कार्यकालको अनुभव कमाउन सफल सुरेन्द्र भण्डारीको कार्यकाल सुखद् र अत्यन्तै सफलदायी रहेको जानकारी कुमारी बैंक लिमिटेडले दिएको छ । उनको कार्यकालमा बैंकले प्रशंसनीय स्थरोत्रति गर्दै नेपालका सफल बैंकहरूको सूचीमा अग्रस्थानमा पुग्न सफल भएको छ । बैंकले यही कार्यकालमा ७ विभित्र वित्तीय संस्थाहरूका साथै तत्कालीन देवःविकास बैंकलाई पनि प्राप्ति गरेर बैंकको व्यवसायको दायरा निवै फराकिलो पारेको थियो । बैंकको सञ्चालक समितिको बैठकमा सुरेन्द्र भण्डारीले आफ्नो परिवार तथा समाज प्रतिका अन्य जिम्मेवारीहरु वहन गर्नुपर्ने बेला आएको हुनाले पदभारबाट विदा लिन चाहेको जानकारी गराउंदै नयाँ पिँढीले बैंकको सबल, सक्षम कार्य सम्पादन गर्नका लागि शुभकामना दिएका छन् ।"
हतियारधारी समूहको लुटपाट प्रयास असफल,"विराटनगर : मोरङको सुन्दरहरैँचा नगरपालिका१० विराट चोकस्थित त्रिवेणी टोलमा रहेको एउटा सुनचाँदी पसलमा हतियारधारी अपरिचित समूहले दिनदहाडै लुटपाटको असफल प्रयास गरेको छ। प्रहरीको प्रारम्भिक अनुसन्धानबाट खगेन्द्र थापाले आफ्नै घरमा सञ्चालन गरेको शिव पञ्चायन ज्वेलर्समा लुटपाटको योजनासहित शुक्रबार दिउँसो ३ बजेतिर दुईवटा मोटरसाइकलमा चार जनाको समूह आएको खुलेको छ। उत्तरपश्चिमको बाटो हुँदै आएकामध्ये दुई जनाले सुरुमा पसलभित्र छिरेर हतियार देखाउँदै लुटपाट गर्न खोजेको मोरङ प्रहरी प्रमुख एसपी जनार्दन जिसीले बताए। उनका अनुसार अरु दुईमध्ये एक जना पसल बाहिर र अर्का व्यक्ति पसलभन्दा ३० मिटरजति टाढा रहेर वरपरको अवस्था नियाल्दै र रेकी गर्दै बसेको पाइएको छ। दुवै मोटरसाइकल ३० मिटरभन्दा पर नै पार्किङ गरेर राखेपछि त्यहाँबाट पैदल नै आएर उनीहरुमध्ये दुई जना पसलभित्र छिरेको खुलेको जिसीले बताए। अपरिचित समूह मास्क लगाएर नचिनिने गरी उत्तरतिर रहेको जंगल क्षेत्रबाट भित्री सडक खण्ड हुँदै पसलसम्म आएको जिसीको भनाइ छ। प्रारम्भिक अनुसन्धानबाट र घटनाको प्रकृति हेर्दा सुनचाँदी पसलमा लुटपाट मच्चाउने योजनासहित आएको देखिन्छ, उनले भने, असफल प्रयास गरेको हतियारधारी समूहले राजमार्ग प्रयोग भने गरेको पाइएन। लुटपाटको प्रयास सफल नभएपछि वरपर जम्मा भएकालाई हतियार देखाउँदै त्यो समूह उत्तरपश्चिमतर्फको भित्री बाटो हुँदै मोटरसाइकलमा भागेको जिसीले बताए। घटनास्थल वरपरको सिसी टिभी फुटेजमा पनि भेलाजम्मा भएका सर्वसाधारणलाई हतियार देखाएर आतंकित पार्दै लुटपाट गर्न आएकाहरु फरार हुँदै गरेको देखिन्छ। सिसी टिभी फुटेजमा लुटेरा समूह अत्याधुनिक हतियार एसएमजी र पेस्तोलसहित आएको देखिन्छ, प्रहरी स्रोतले भन्यो, उनीहरुको साथमा एउटा एसएमजी र दुईवटा पेस्तोल रहेको खुल्यो। तर पसल सञ्चालकलाई हतियार देखाएर तर्साउने र नियन्त्रणमा लिने प्रयास सफल नभएपछि ठूलै घटना गराउने योजनामा रहेको लुटेरा समूह आफै भाग्नुपर्ने अवस्था बनेको हो। प्रहरी अधिकारीका अनुसार एसएमजी नेपाली सेना, सशस्त्र र नेपाल प्रहरीको विशेष टोलीले मात्रै बोक्न पाउने अत्याधुनिक हतियार हो। लुटपाट गर्ने समूह छिर्दा पसल सञ्चालक थापा, उनकी श्रीमती टीकादेवी र ६ वर्षका नाति पसलभित्रै थिए। हामी बसिरहेका बेला अचानक दुई व्यक्ति पसलभित्र छिरेर चुप लाग्न र होहल्ला नगर्न चेतावनी दिएर पसलको सटर भित्रबाट लगाउन खोजे। झोलामा बोकेर ल्याएको बन्दुक निकालेर गोली फिट (लोड) गर्न थाले, थापाले भने, एक जनाले झोलाबाट पेस्तोल निकालेर मलाई ताकेपछि अति नै डराएकी श्रीमती भाग्नलाई बाहिर निस्किन खोज्दा तानेर रोक्न खोजे। तर फुत्किएर निस्कन सफल भएसँगै बाहिर आएर होहल्ला गर्न थालेपछि घटनाका बारेमा छरछिमेकी र स्थानीयले थाहा पाए। पसलभित्र रहेकालाई नियन्त्रणमा लिन खोज्दै गर्दा ६ वर्षे बालक भने निस्किएर आत्तिँदै भागेको सिसी टिभी फुटेजमा देखिन्छ। वरपर रहेका केही महिलाहरु बच्चा च्यापेर आत्तिएर दौडदै गरेको देख्न सकिन्छ। हतियारसहित पसलमा छिरेकासँग मेरो वादविवाद पर्न थाल्यो। बाहिर निस्कन सफल भएकी श्रीमतीले होहल्ला गरिछन्, थापाले भने, छरछिमेकी र स्थानीय बासिन्दा भेला भएपछि हतियारधारी समूह एक मिनेटभित्र नै पसलबाट निस्किएर भाग्यो। केही पैसा र सुनचाँदी राखिएको पसलमा धन्न कुनै घटना गराउन र लुट्न भने भ्याएनन्। हतियारधारी समूहले लुटपाटको प्रयास गरेको सुनचाँदी पसल। बाहिर रेकी गरेर बसेकाहरुले वरपरबाट मान्छे भेला हुन थालेको संकेत गरेपछि पसलभित्र रहेकाहरु पनि निस्किएर दुईवटा मोटरसाइकलमा उत्तरपश्चिमतर्फ भागेको थापाले बताए। उनका अनुसार आत्तिएको र डराएको बेला मान्छे चनिएन भने मोटरसाइकल नम्बर पनि याद गरिएन। स्थानीय बासिन्दाले होहल्ला गरेको र केही समयमै प्रहरी पनि आइपुगेकाले लुटपाटको योजना भने असफल भएको उनको भनाइ छ। आफ्नै पसलभित्र असुरक्षित भइयो। व्यवसाय सञ्चालन गर्दा ठूलै जोखिम उठाउनुपर्ने अवस्था आयो, थापाले भने, हतियार देख्नेवित्तिकै होस नै उड्यो। लखेट्न खोजे पनि हतियार देखाएकाले डराएर उनीहरुको पिछा गर्नसक्ने अवस्था नै भएन। घटनास्थल वरपरका सबै सिसी टिभी फुटेज प्रहरीले अनुसन्धानका लागि लगेको छ। घटनास्थलबाट प्राप्त सिसी टिभी फुटेज लगायतका प्रमाणका आधारमा लुटेराको खोजी तीव्र पारेर घटनाको अनुसन्धान थालिएको एसपी जिसीले बताए। लुटपाट मच्चाउने प्रयास गरेको गिरोहको पहिचान भइसकेको छैन, उनले भने, विभिन्न प्राविधिक पक्षलाई आधार बनाएर प्रहरी उनीहरुको नजिक पुगिसकेका कारण केही समयमै पक्राउ गरिने छ। सबैतिर नाका सिल गरेर विभिन्न प्रहरी युनिटसँग समन्वय गर्दै लुटेरा समूहको खोजीका लागि इलाका प्रहरी कार्यालय बेलबारीबाट प्रहरी निरीक्षक (इन्सपेक्टर) सरोज खनाल नेतृत्वको विशेष टोली परिचालित छ। जिसीका अनुसार लुटपाट गर्न आएकाहरु अन्दाजी २५ देखि ४० वर्ष उमेर समूहसम्मका पुरुषहरु हुन्। स्थानीय बासिन्दाले दिएको सूचनाका आधारमा लुटेरा भागेको बाटोको पहिचान गरेर उनीहरुको पिछा गर्दै प्रहरी गछिया खोलासम्म पुगेको थियो। तर गछिया खोला तरेर उनीहरु भागिसकेको पाइएपछि प्रहरीले सबैतिर नाका सिल गरेर खोजी र पहिचानलाई जारी राखेको एसपी जिसीको भनाइ छ।"
भिभो भी २१ स्मार्टफोनको अग्रिम बुकिङ्ग खुल्ला,"काठमाडौं : विश्वको अग्रणी स्मार्टफोन भिभो खरिद गर्न चाहनेहरुका लागि जुलाई १६ देखि १९ तारिखसम्म भी सिरिजको भी २१ स्मार्टफोनको अग्रिम बुकिङ्ग खुल्ला गरिएको छ । नयाँ पुस्ताको स्मार्टफोनको दुनियाँमा हालै मात्र बजारमा ल्याइएको यस फोनको अग्रिम बुकिङ अफलाइन स्टोर र खुद्रा विक्रेताहरुमार्फत गर्न सकिने कम्पनीले जनाएको छ । बजारले निकै मन पराइएको भिभो भी २१ स्मार्ट फोन सेल्फी खिच्ने फ्रन्ट क्यामेरा उच्च क्षमतायुक्त मानिएको छ । अझ खासगरी यस फोनले कम प्रकाश भएको ठाउँमा समेत फोटो क्वालिटीमा उत्कृष्टता दिने कम्पनीले बताएको छ । अग्रिम बुकिङ्ग गर्न चाहने ग्राहकले २ हजार रुपैयाँसहित आफ्नो विस्तृत विवरण भरेर कन्फर्म गर्नुपर्नेछ । उक्त विवरण सम्बन्धित विक्रेताकहाँ बुझाएर त्यसको अर्धकट्टी ग्राहकले आधा र बिक्रेताले आधा राख्नेछन् । भिबिए र बिक्रेताले ग्राहकको फोटो आन्तरिक स्वीकृतिको लागि खिचेर राख्नेछन् । जुलाई १६ देखि १९ तारिखसम्म स्मार्टफोन भी २१ बुकिङ गर्ने ग्राहकले स्मार्टफोन माउन्ट र एयरबड्स अनिवार्य रुपमा पाउने छन् । बुकिङ्गपछि जुलाई २० देखि ३१ तारिखसम्म भी २१ खरिद गर्ने ग्राहकलाई आउट एयरबड्स प्रदान गरिने छ । प्रविधिमा नयाँ मापदण्ड सहितको भिभो भी २१ नयाँ आएका स्मार्टफोन मध्येमा बढी क्षेत्रमा प्रभाव पनि सफल भएको छ किनभने यसको फ्रन्ट क्यामेरामा उच्चस्तरीय ओआइएस (अप्टिकल इमेज स्टेबिलाइजेशन) प्रविधिमैत्री रहेको कम्पनीले जनाएको छ । कम प्रकाशमा पनि स्तरीय फोटो खिच्न सक्ने भएकोले यो स्मार्टफोनका पारखीहरुले रातमा पनि भिडियो र फोटो राम्रो खिच्न सक्दछन् । भिभोको परम्परालाई अगाडि बढाउने गति समातेको भिभो भी २१ मा स्लिक डिजाइनमा अन्तर्राष्ट्रियस्तरको प्रविधि समेटिएको छ । यसको बनौट ७ दशमलव २९ मिलि मिटरमा छ, जसले ग्राहकको चाहना पूरा गर्न सक्छ जुन स्टाइलिस्ट र सोफिस्टिकेटेड समेत रहेको कम्पनीको भनाई छ । हाल विश्वभर भिभोका ५ वटा उत्पादन केन्द्रले काम गरिरहेका छन् । ती चिनका साथै दक्षिण एसियामा पनि छन् । भिभोको वार्षिक उत्पादन क्षमता २ सय मिलियन छ भने ५० भन्दा बढी मुलुकमा शाखा सञ्जाल रहेका छन् । अहिले विश्वभर ४ सय मिलियन ग्राहकहरुले भिभोको उत्पादन प्रयोग गरिरहेका छन् ।"
"सार्वजनिक यातायातमा राजधानीमै मनपरी भाडा, अनुगमन सुस्त","काठमाडौँ : यातायात व्यवस्था विभागले एउटा प्रदेशबाट अर्को प्रदेशमा जाने सवारी साधनमा भाडा बढाए पनि यातायात व्यवसायीले भने राजधानीमै सकेजति असुल्न थालेका छन्। विभागको वेबसाइटमा गत असार ३१ गते अन्तर प्रदेशमा चल्ने सार्वजनिक सवारीमा भाडा बढाइएको सूचना राखिएको छ। राजधानीमै व्यवसायीले मनपरी भाडा लिँदा पनि विभागले अनुगमन नगरेको यात्रुको गुनासो छ। यात्रु रामचन्द्र सिम्खडाले शुक्रबार गोकर्णेश्वरबाट जोरपाटीसम्म तीन किमीभन्दा कम दूरी यात्रा गरेको भाडा रु २० असुलेको बताए। बढी भाडा लिने बा२ख ६८०५ नम्बरको बसका बारेमा प्रहरीलाई जानकारी गराए पनि कारबाही भएन। ट्राफिक प्रहरीको नं १०३ मा फोन गरी तोकिएकोभन्दा रु छ बढी भाडा लिएको जानकारी गराए पनि कारवाही नभएको उनको दुःखेसो छ। फोन उठाएका ट्राफिक प्रहरी चन्द्र केसीले कारवाही गराएरपछि जानकारी गराउँछौँ भनेको यात्रु सिम्खडाले बताए। त्यो सवारीपछि पनि दादागिरी देखाउँदै सडकमा कुदेकाले कारवाही नभएको उनको ठम्याइ छ। साउन लागेसँगै भाडा बढेको छ भनी ठगिनेमा सिम्खडा प्रतिनिधि पात्र मात्र हुन्। यही साउन १ गते शुक्रबार नै रत्नपार्कबाट गौशालासम्म सार्वजनिक यातायातमा यात्रा गर्दा यात्रु रमा भट्टराईले तोकिएभन्दा रु छ नै बढी भाडा तिर्नुपर्यो। असार ३१ गतेदेखि भाडा बढेको छ। अब चढेपछि न्यूनतम रु २० भाडा भएको छ भन्दै बा५ख २७६४ नंको बसका परिचालकले भट्टराईसँग बढी भाडा असुलेका हुन्। छोटो दूरीमा रु छ र लामो दूरीमा दोब्बरसम्म बढी भाडा असुली भइरहेको भए पनि अनुगमन गर्नुपर्ने निकाय मौन छन। विभागको वेबसाइटमा राखिएको ल्याण्डलाइन फोन सम्पर्क गरेर जानकारी गराउन खोज्दा फोन नउठ्ने गरेको यात्रुको गुनासो छ। वेबसाइटमा विभागका सूचना अधिकारी डा लोकनाथ भुसालको मोबाइल नम्बरसमेत राखिएको छ। भुसालको ९८५१२५३१३५ मोबाइल नंमा पटकपटक फोन गर्दासमेत उठ्दैन। महानिर्देशक नमराज घिमिरेको मोबाइल नम्बरसमेत पत्ता लगाएर फोन गरे पनि नउठेको यात्रु बताउँछन्। पटकपटकको मोबाइल सम्पर्कपछि फोन उठाएका सूचना अधिकारी भुसालले विभागले अन्तर प्रदेशमा मात्र भाडा बढाउन पाउने व्यवस्थाअनुसार एक प्रदेशबाट अर्को प्रदेशमा जाँदा बढी लिन पाइने गरी बिहीबारदेखि भाडा बढाइएको बताए। प्रदेशभित्र र स्थानीय तहको क्षेत्रमा चल्ने सवारीको भाडा बढाउने अधिकार प्रदेश र स्थानीय सरकारलाई नै दिइएको उनले जानकारी गराए। विभागले गत वैशाख १७ गते भाडा बढाउने सम्बन्धमा पठाएको फाइलको निर्णयानुसार गत असार २७ गते भाडा बढाएको हो। सवा दुई महिनासम्म फाइल थन्क्याएर सरकार परिवर्तन हुने बेलामा भाडा बढाइएको भन्दै पाँच विद्यार्थी सङ्गठनलगायत नागरिकस्तरबाट पनि यसको विरोध भइरहेको छ। विभागको अनुगमन सुस्त, ट्राफिक प्रहरी केही सक्रिय यातायात अनुगमनका लागि विभागबाट विशेष जिम्मेवारी पाएका नायबसुब्बा केशवराज जमरकट्टेल र चार जना ट्राफिक प्रहरी अनुगमनमा खटिने गरेको सूचना अधिकारी भुसालले जानकारी दिए। विभागले यातायात अनुगमनका लागि छुट्टै सवारीको व्यवस्था गरे पनि त्यसको सदुपयोग नभएको यात्रुको गुनासो छ। महानगरीय ट्राफिक प्रहरी महाशाखा रामशाहपथका प्रवक्ता सञ्जीव शर्मादासले शुक्रबार तोकिएभन्दा बढी भाडा लिने १६० सवारीलाई कारवाही गरिएको जानकारी दिए। बढी भाडा लिने सवारीलाई पहिलोपटक रु ५०० देखि रु एक हजार ५०० सम्म कारवाही गरिएको महाशाखाले जनाएको छ। बढी भाडा लिने क्रम दोहोर्याउने सवारीलाई रु पाँच हजार कारवाही गरी सवारी सिज गर्नेसम्मको तयारी भएको प्रवक्ता शर्मादासले बताए। 'प्रत्येक दिन धुम्बाराही चोकबाट रानीपोखरीसम्म म पनि सार्वजनिक यातायातमा यात्रा गर्छु, सार्वजनिक यातायातका समस्या राम्रोसँग थाहा पाएकाले समस्या समाधानमा लागिपरेको छु', उनले भने। शनिबार पनि बिहानैदेखि बढी भाडा लिएको गुनासो आइरहेकाले कार्यालयबाट धेरै जनशक्ति सार्वजनिक यातायात अनुगमनमै खटाइएको महाशाखाले जनाएको छ। यात्रुलाई तोकिएभन्दा बढी भाडा नतिर्न र बढी भाडा लिनेको जानकारी महाशाखाको निःशुल्क फोन नं १०३ मा खबर गर्न प्रवक्ता शर्मादासले आह्वान गरेका छन्।"
बाढीपहिराले आठ आयोजनामा क्षति,"काठमाडौं : यस वर्षको मनसुनमा हालसम्म विभिन्न आठ जलविद्युत् आयोजनामा क्षति पुगेको छ। ऊर्जा, जलस्रोत तथा सिँचाइ मन्त्रालय मातहतको विद्युत् विभागले गरेको अध्ययनमा ती आयोजनामा बाढी पहिराका कारण क्षति पुगेको पाइएको हो। विभागका अनुसार ती आयोजनाको क्षमता २०८ मेगावाट रहेको छ। विभागका अनुसार गत जेठ ३१ गते र असार १ गते लम्जुङको दोर्दी खोलामा आएको बाढी तथा पहिराका कारण १२ मेगावाट क्षमताको दोर्दी एक जलविद्युत् आयोजनामा क्षति पुगेको हो। यस्तै २७ मेगावाट क्षमताको हिमालयन पावर पार्टनर लिमिटेडले निर्माण गरिरहेको दोर्दी खोलामा समेत क्षति पुगेको छ। विभागका अनुसार २५ मेगावाट क्षमताको माथिल्लो दोर्दी, ५४ मेगावाट क्षमताको सुपर दोर्दी खमा समेत क्षति पुगेको छ। सो नदी करिडोरमा निर्माण भइरहेका कूल चार आयोजनामा क्षति पुगेको विभागको अध्ययनमा देखिएको छ। यस्तै कलङ्गा खोला जलविद्युत् आयोजनामा समेत बाढीका कारण क्षति पुगेको छ। सो आयोजनामा समेत गत जेठ ३१ गते र असार १ गतेको बाढी पहिराले क्षति पुर्याएको हो। सो आयोजनाको क्षमता १५३३ मेगावाट छ। विभागका अनुसार बाढी, पहिराका कारण २४ मेगावाट क्षमताको मादमे खोला, ७२७ मेगावाट क्षमताको याम्लिङ खोला र ४४ मेगावाट क्षमताको सुपर मादीमा समेत ठूलो क्षति पुगेको छ। सो आयोजनाको निर्माण सामग्री र उपकरण बाढीले बगाएको छ। यस्तै बाँधस्थल तथा कफर ड्याममा समेत क्षति पुगेको छ। बाढीको पानी निर्माणाधीन विद्युत् गृहमा पसेको थियो भने प्रसारण लाइनमा सामान्य क्षति पुगेको छ। स्वतन्त्र ऊर्जा उत्पादकको संस्था नेपाल (इपान)ले बाढी, पहिराका कारण क्षति पुगेका आयोजनालाई क्षतिपूर्ति उपलब्ध गराउन सरकारसँग माग गरेको छ।"
एनएमबि बैंक र समाज कल्याण परिषदबीच बिद्युतीय माध्यमबाट भुक्तानीको लागी सहकार्य,"काठमाडौं : कोभिड१९ को विश्वव्यापी महामारीको रोकथाम नियन्त्रण तथा प्रतिकार्यका लागि सामाजिक दूरी र सुरक्षाको मापदण्ड अपनाउदै एनएमबि बैंक र समाज कल्याण परिषद् बीच डिजिटल भुक्तानीको लागी द्विपक्षीय समझदारी भएको छ । समाज कल्याण परिषदमा आवद्घ भएका नेपालमा कार्यरत राष्ट्रिय तथा अन्तर्राष्ट्रिय गैरसरकारी संस्थाहरु र सबै सदस्यहरुले समाज कल्याण परिषदलाई तिर्नु पर्ने सम्पुर्ण भुक्तानीहरू विद्युतीय प्रणाली (अनलाइन) मार्फत गर्न सकिने व्यवस्था मिलाईएको जानकारी गराईएको छ । कार्यक्रममा भृकुटीमण्डप सञ्चालन कार्यालयका कार्यालय प्रमुख राम राज भट्टराईले समाज कल्याण परिषद्ले अनलाईन भुक्तानी कार्य शुरु गरेकोमा खुशी व्यक्त गर्दै एनएमबि बैंकलाई धन्यवाद ज्ञापन गर्नुका साथै एनएमबि बैंकका कार्यवाहक प्रमुख कार्यकारी अधिकृत सुदेश उपाध्यायले पनि नगद सहितबाट नगद रहित समाज निर्माणतर्फ उन्मुख हुन तथा आफ्ना मुल्यवान ग्राहकलाई डिजीटल भुक्तानीमा अभिप्रेरित गर्न होस्टेमा हैसे गर्ने प्रयास रहेको कुरा प्रकाश पारे । कार्यक्रममा समाज कल्याण परिषद्का उपाध्यक्ष डा पदम प्रसाद खतिवडा, सदस्य सचिव श्री पुष्कर खाती, प्रशाशन प्रमुख श्री सञ्जय कुमार मल्लिकले पनि अनलाईन भुक्तानी सम्बन्धमा महत्व र फाइदाहरुको बिषयमा मन्तव्य दिएका थिए । समाज कल्याण परिषद् अन्तर्गत आवद्ध भएका भृकुटीमण्डप परिषर भित्रका २,००० सदस्यहरु लगायत ५०,००० भन्दा बढी ल्न्इ र २०० भन्दा बढी क्ष्ल्न्इ ले उक्त भुक्तानी प्रणालीबाट लाभान्वित हुने विश्वास लिइएको छ । एनएमबि बैंकले हाल देशभरी १८१ शाखा, १३७ एटीएमहरू, ९ एक्सटेन्सन काउन्टरहरू मार्फत उच्चस्तरीय सेवा प्रदान गर्दै आइरहेका छ ।"
अघि बढ्यो तल्लो अरुण जलविद्युत् आयोजनाको इआईए,"काठमाडौं : सरकारले तल्लो अरुण जलविद्युत् आयोजनाको वातावरणीय प्रभाव मूल्याङ्कन (इआईए) को प्रक्रिया अगाडि बढाएको छ। विद्युत् विकास विभागले एक सूचनामार्फत सो आयोजनाको प्रभाव क्षेत्रभित्र इआईएको काम सम्पन्न भई प्रारम्भिक प्रतिवेदन तयार भएको उल्लेख गरेको छ। उक्त प्रतिवेदन सार्वजनिक गर्दै विभागले आवश्यक सुझाव दिन आग्रह गरेको छ। सङ्खुवासभाको चिचिला गाउँपालिका वडा नं २ र ३, सिलिचोङ गाउँपालिका वडा नं ४ र ५, खाँदबारी नगरपालिका वडा नं २, १० र ११ तथा भोजपुरको सालपासिलिछो गाउँपालिका१ र षडानन्द नगरपालिकाको वडा नं १, ५ र ६ प्रभावित हुनेछ। विभागले यसअघि तयार पारेको प्रतिवेदनका आधारमा आवश्यक राय तथा सुझावका लागि सार्वजनिकरुपमा आह्वान गरेको हो। विभागले कूल ४७४२५ मेगावाट क्षमताका लागि तयार पारेको उक्त प्रतिवेदन रायसुझावका लागि सार्वजनिक गरेको हो। लगानी बोर्डले भने सोही आयोजना भारतीय कम्पनी सतलज विद्युत् निगमलाई निर्माण प्रक्रिया अगाडि बढाउनका लागि सम्झौता गरिसकेको छ। विभागले तोम्बेबेसीमा ५५ मिटर उचाई र ३३५ मिटर लामो बाँध बाँधी १२४०४ मिटर लामो हेडरेल टनेलबाट पानी लगेर सङ्खुवासभाको खाँदबारी नगरपालिका २ स्थित बेतिनीमा भूमिगत पावर हाउस निर्माण गरी विद्युत् उत्पादन हुने जनाएको छ। यस्तै कूल ५९९ मिटर लामो निकासमार्फत प्रयोग गरिएको पानी पुनःअरुण नदीमा छाड्ने प्रस्ताव गरिएको छ। आयोजनाले मकालु बरुण राष्ट्रिय निकुञ्जको मध्यवर्ती क्षेत्र, वन क्षेत्र तथा सरकारी क्षेत्रको कूल १३१९४ हेक्टर जग्गा र २९९७ हेकटर निजी जग्गा गरी १६१९१ हेक्टर स्थायी तथा अस्थायीरुपमा प्रयोग गर्ने गरी प्रस्ताव गरिएको उल्लेख गरेको छ। विभागले गत असार २९ गते सार्वजनिक सूचनामार्फत इआईएमा प्रस्ताव भएका विषयमा आफ्नो राय, सुझाव पठाउन आग्रह गरेको हो। यसैबीच कूल ९०० मेगावाट क्षमताको अरुण तेस्रो जलविद्युत् आयोजना निर्माण गरिरहेको भारतीय कम्पनी सतजलले नै तल्लो अरुण निर्माण गर्ने प्रक्रिया अगाडि बढाएको छ। कूल ६७९ मेगावाट क्षमताको सो आयोजनाको विस्तृत सम्भाव्यता प्रतिवेदन तयार पार्नका लागि गत असार २७ गते भारतीय कम्पनीसँग समझदारी गरिएको छ। समझदारीपत्रमा लगानी बोर्डका प्रमुख कार्यकारी अधिकृत सुशील भट्ट र सतलज विद्युत् निगमका अध्यक्ष नन्दलाल शर्माले हस्ताक्षर गरेका थिए। अर्धजलाशयुक्त प्रकृतिको आयोजनाबाट वार्षिकरूपमा दुई हजार ६२५ गिगावाट घण्टा ऊर्जा उत्पादन हुन्छ। सङ्खुवासभामा आयोजनास्थल रहेको सो आयोजना आकर्षकमध्येको एक हो। लगानी बोर्डको गत असार ८ गते बसेको ४७औँ बैठकले विस्तृत सम्भाव्यता अध्ययनका लागि सर्वेक्षण अनुमतिपत्र जारी गर्न परियोजना विकासकर्ता सतलज विद्युत् निगमसँग गरिने समझदारीपत्रको मस्यौदा स्वीकृत गरेको थियो। यसअघि २०७७ माघ १६ गतेको बोर्ड बैठकले बुट ढाँचामा आयोजना निर्माणका लागि सतलजलाई चयन गरेको थियो। आयोजनाको कूल १३०० मिलियन अमेरिकी डलर हुनेछ। समझदारीअनुसार दुई वर्षभित्रमा विस्तृत परियोजना प्रतिवेदन (डिपिआर) तयार पार्ने योजना छ। अरुण नदीमा पत्ता लागेका केही महत्वपूर्ण आयोजनामध्ये तल्लो अरुण पनि एक हो। ब्राजिलको कम्पनी ब्रास पावर ले उत्पादन अनुमतिपत्रमा राखिएको सर्तअनुसार काम गर्न नसकेपछि अख्तियार दुरुपयोग अनुसन्धान आयोगको निर्देशनअनुसार ऊर्जा मन्त्रालयले सो आयोजनाको अनुमतिपत्र खारेज गरेको थियो। ब्रास पावरले आयोजनाको अनुमतिपत्र करीब १५ वर्षसम्म राखेर पनि केही काम गर्न सकेको थिएन। अधिकतम् क्षमतामा स्रोतको उपयोग गरिँदा आयोजनाको क्षमता एक हजार मेगावाटको हाराहारीमा हुने अनुमान गरिएको छ। विसं २०७५ चैत १५ र १६ गते आयोजना गरिएको लगानी सम्मेलनमा सरकारले सो आयोजनालाई समेत शो केस मा राखेको थियो। सो आयोजनाभन्दा उपल्लो तटमा रहेको अरुण तेस्रो आयोजना सरकारले विश्वव्यापी प्रतिस्पर्धाका आधारमा सतलज विद्युत् निगमलाई जिम्मा दिएको थियो। आयोजना सतलजको पूर्ण स्वामित्वमा निर्माण भइरहेको छ। आयोजनाबाट नेपालले २१९ प्रतिशत (१९७१ मेगावाट) विद्युत् निःशुल्क पाउनेछ भने बाँकी विद्युत् भारत निर्यात हुनेछ। लगानी बोर्ड र भारतीय कम्पनीबीच भएको आयोजना विकास सम्झौता (पिडीए) अनुसार निर्माण, स्वामित्व, सञ्चालन र हस्तान्तरण (बुट) ढाँचामा निर्माण हुने आयोजनाले व्यापारिकरूपमा विद्युत् उत्पादन गरेको २५ वर्षपछि चालू हालतमा निःशुल्क सरकारले पाउनेछ। आयोजनाको निर्माण अवधि पाँच वर्ष कायम गरिएको छ। भारतीय कम्पनी सतलज जलविद्युत् कम्पनीले निर्माण गर्न लागेको अरुण तेस्रोको टेलरेस को पानी सिधै प्रयोग गरी तल्लो अरुणको विद्युत् उत्पादन गर्न सकिने भएकाले आयोजना असाध्यै आकर्षक मानिएको छ। सङ्खुवासभा र भोजपुरमा पर्ने आयोजनामा करीब १२४ किलोमिटर लामो र १०२ मिटर व्यास भएको सुरुङ निर्माण गर्नुपर्नेछ। राससरमेश लम्साल"
प्रदेश २ : दुई मन्त्रीले दिए राजीनामा,जनकपुर : प्रदेश २ सरकारका दुई मन्त्रीले राजिनामा दिएका छन्। माओवादीलाई सरकारमा सहभागी गराउन आन्तरिक मामिला तथा सञ्चार मन्त्रालय खाली गराएर मन्त्री ज्ञानेन्द्रकुमार यादव र राज्यमन्त्री सरोजसिंह कुशवाहाले राजीनामा दिएका हुन्। नेकपा माओवादी केन्द्रलाई सरकारमा सहभागी गराउन मार्गप्रशस्त गर्न उनीहरूले राजीनामा दिएका हुन्। राजीनामा पत्र मुख्यमन्त्री लालबाबु राउतलाई बुझाइएको राज्यमन्त्री कुशवाहाले जानकारी दिए। माओवादी केन्द्रलाई सरकारमा सहभागी गराउन आफूहरूले स्वेच्छाले राजीनामा दिएको कुशवाहाले बताए। शनिबार प्रदेश २ सरकारमा माओवादी केन्द्रबाट संसदीय दलका नेता भरत साह मन्त्री र रुवी कर्ण राज्यमन्त्री बन्ने तयारीमा छन्। मन्त्री यादव र राज्यमन्त्री कुशवाहा दुवै जसपा उपेन्द्र यादव पक्षका नेता हुन्। मन्त्री बन्न लागेको भरतप्रसाद साह महोत्तरी जिल्लाको क्षेत्र नं १ बाट निर्वाचित सांसद हुन् भने रुबि कर्ण सप्तरी जिल्ला निवासी हुन्।
माइकल ज्याक्सन : सेलिब्रेटीका पनि सेलिब्रेटी !,"गोरो हुन र भद्दा नदेखिनलाई गरेको पटकपटकको प्लास्टिक सर्जरी इत्यादिले उनको स्वास्थ्य पनि खस्कँदै थियो। सर्जरीकै कारण हुने दुखाई कम गर्न विभिन्न प्रकारको पेन किलर खान उनी बाध्य थिए। भनिन्छ, एउटा यस्तो पनि समय आयो कि उनको शरीरमा हाडछाला मात्र बाँकी थियो। १८, नोभेम्बर २००७। बर्लिनको ब्राण्डेनवर्ग गेट अघिल्तिर टहल्दै थिएँ। छेवैमा सुप्रसिद्ध होटेल एडेलन थियो। स्थानीय साथीले चौथो तलाको झ्यालतिर औल्याउँदै भने यो त्यही झ्याल हो जहाँबाट माइकल ज्याक्सनले आफ्नो काखे बच्चालाई दुई हातले बोकी बाहिर निकाले र त्यहाँ हजारौंको संख्यामा एकत्रित प्रशंसकहरूलाई देखाए। बच्चा देखाउँदै गरेको उनको तस्बिर पहिले नै टाइम म्यागेजिनमा हेरिसकेको थिएँ, एडेलन अगाडि उभिँदा त्यही तस्बिर भिडियोमा परिणत भएर लूपमा प्ले भएजस्तो भान हुन्छ मलाई। सन् २००२ मा उनी कुनै पुरस्कार ग्रहण गर्न बर्लिन पुगेका बेला उनले यस्तो गरेका थिए। त्यसको पाँच वर्षपछि अर्थात् सन् २००७ मा त्यही ठाउँमा पुग्दा आफू उभिएको ठाउँ र होटेल एडेलनमा उनको उपस्थिति कल्पना गरेर रोमाञ्चित भएँ। माइकल ज्याक्सन आएर बसेको कुनै ठाउँको यतिको नजिक पहिलोपटक उभिएको थिएँ। यसअघि सन् १९९६ मा कन्सर्टका लागि उनी मुम्बई आएका बेला म भैरहवावासीेलाई लाग्थ्यो, सात समुद्रपारीको त्यो महान् कलाकार र हाम्रो बीचमा एउटामात्र सिमाना छ भनेर। त्यो जमाना टेलिभिजनविहीन थियो। भिडियो हलहरूमा गएर सिनेमा हेर्ने युग थियो, पछि साथीकै घरमा डेक र स्क्रिन आएपछि भिडियो हलमा जाने धपेडीबाट मुक्त भइयो। आफूलाई मन लागेको सिनेमाको भिएचएस क्यासेट भाडामा लिन पाउने सुविधामा हामी पुगेका थियौं। माइकल ज्याक्सनको थ्रिलर भिडियो त्यही बेला हेरेका थियौं। त्यसपछि उनी समेतले गाएको वी आर द वल्र्ड भन्ने गीत हेरेर आँखासमेत रसाएको थियो। अरू गायकगायिकालाई सामान्य किसिमले देखाइए पनि उक्त गीतमा उनलाई जुत्तादेखि टिल्टअप गर्दै देखाइएको थियो। त्यतिबेलै लागिसकेको थियो, अरूभन्दा माइकल ज्याक्सन विशेष छन् भनेर।  उनले करिब ३० वर्ष पप संगीतको क्षेत्रमा विश्वमै राज गरे।  नृत्यकै दौरान गर्ने मुन वाकका आविष्कारक थिए उनी।  ब्रेक डान्स र अद्भूत मानिएको मुन वाक को कायल थियो संसार।  महान् कलाकार ज्याक्सन १५० वर्षसम्म बाँच्न चाहन्थे।  मृत्युपछि पनि हरेक वर्ष करिब १४० लाख डलर कमाउँछन् ज्याक्सन।  पोष्टमार्टम रिपोर्टअनुसार उनले खाने गरेका सातवटा औषधि पेनकिलर थिए। संसारमा सायदै कोही संगीतप्रेमी होला, जसले माइकल ज्याक्सनलाई मन नपराओस्। ज्याक्सनले संगीत र नृत्यमा एक प्रकारले भूकम्प नै ल्याइदिएका थिए। नृत्यकै दौरान गर्ने मुन वाकका आविष्कारक थिए उनी। मुन वाक त्यसअघि संसारले देखेकै थिएन जुन अद्भुत थियो, उनको ब्रेक डान्स र मुन वाक को कायल थियो संसार। त्यसैले उनी सेलेब्रिटीहरूका पनि सेलेब्रिटी भइसकेका थिए। जहाँ जान्थे मानिसहरू उनको झलक पाउन घन्टौं कुर्थे। संसारभरका धनाढ्य, राजनीतिज्ञ एवं अन्य चर्चित मानिसहरू उनलाई आफू कहाँ बोलाउने गर्दथे, चाहे त्यो बेलायतको राजपरिवार होस् वा साउदी अरबका सुल्तान। सारा संसारमा उनको एउटा उचाई स्थापित भइसकेको थियो। पहिला किङ अफ पप र पछि गड अफ पप भनिन्थ्यो उनलाई। नाम, इज्जत, अरबौं डलरको बैंक ब्यालेन्स अनि लस एन्जलसमा २८ सय एकड भूमिमा विस्तारित नेभरल्याण्ड नामक उनको फार्महाउस थियो। जसभित्र चिडियाखाना, अम्यूजमेन्ट पार्कसम्म थियो। आफ्नो मेहनतले बनेको एक यस्तो भाग्यमानी मानव जसमा उन्नत स्वर अनि समुन्नत नृत्य समाहित थियो। तर यति हुँदाहुँदै पनि आफ्ना अनेकौं अन्तर्वार्ताहरूमा उनी भन्ने गर्थे, संसारभरबाट माया, मानसम्मान सबै प्राप्त भए पनि आफू एक्लो छु भनेर। तर किन ? अमेरिकाको इण्डियानामा २९ अगस्ट १९५८ मा जन्मेका माइकलका पिता जो ज्याक्सन पनि एक संगीतकर्मी थिए। पारिवारिक वातावरण नै संगीतमय भएकाले आफ्ना दाजुभाइसँगै पाँच वर्षको उमेरदेखि माइकल पनि संगीतमा लागेका थिए। परिवार गरिब थियो। दुई कोठाको घरमा ९ सदस्य बस्ने गर्दथे। बाल्यकालदेखि नै दाजुभाइभन्दा माइकल पृथक थिए, राम्रो आवाज भएका उनी मीठो लय बनाउने तथा नृत्यका नयाँ नयाँ स्टेपहरू प्रयोग गर्ने गर्दथे। यो कुरा माइकलका बुबाले पनि राम्ररी बुझेका थिए। त्यसैले उनले ज्याक्सन दाजुभाइहरूलाई मिलाएर एउटा ब्याण्ड बनाइदिए। प्रस्तुतिको क्रममा पनि सबैभन्दा कान्छा माइकल नै अगाडि हुन्थे। बुबा जोलाई भने आरोप थियो, उनले घर चलाउन आफ्ना केटाकेटीहरूको बाल्यकाल खोसे भनेर। त्यसमा पनि जम्मा पाँच वर्षको माइकललाई दिनभर अभ्यासमा लगाउँथे उनी। ब्याण्डको प्रस्तुति राम्रो हुँदै गएपछि उनीहरूलाई कामको कमी रहेन। जसमा म्यूजिक कम्पनीहरू र विज्ञापनका कामहरूका काम प्रमुख थिए। विज्ञापनको संवाद अभ्यास गर्नु, रेकर्डिङका लागि स्टूडियो जानु इत्यादि। यस्तै काममा व्यस्त रहँदारहँदै माइकलको बाल्यकाल उनीबाट खोसिइसकेको थियो। परिवारले गर्ने आम्दानीमा उनको योगदान ठूलो हुँदै गएको थियो। उनलाई सबैभन्दा पीडा त्यतिबेला हुन्थ्यो जब काममा स्टूडियो जाँदा घरअगाडिको पार्कमा उनकै उमेरका केटाकेटी खेल्दै गरेको उनी देख्थे। बुबाबाट उनले नराम्ररी कुटिनु पथ्र्यो। यी सब कुराले माइकलको मस्तिष्कमा गहिरो असर पारेको थियो। उनको नाक भद्दा भएको र अनुहार नराम्रो भएको भनेर बुबाले नै उनलाई जिस्काउने गर्थे। बुबाले पटकपटक गरेको यस्ता कुराका कारण उनी आफूलाई कुरूप मान्थे। कस्तो विडम्बना, जुन छोरालाई उनी विशेष मान्थे, उसैलाई कुरूप भनेर हतोत्साही पनि गरिरहन्थे जो ज्याक्सन। तर माइकलको प्रतिभा ईश्वरप्रदत्त थियो। त्यसैले उमेरका साथै उनको प्रसिद्धि बढ्दै गइरहेको थियो। यही प्रसिद्धिको फाइदा उठाउँदै ज्याक्सन परिवार लस एन्जलस बसाइँ सर्छ। माइकल आफूले ब्याण्डबाट अलग भएर काम गर्ने सोच बनाउँछन्। सन् १९७५ मा पहिलो पटक बुबाको नियन्त्रण र परिवारबाट उनी बाहिरिन्छन्। त्यतिबेलासम्म माइकल एक प्रकारले स्थापित भइसकेका थिए। त्यसैले चर्चित म्यूजिक प्रोड्यूसर क्वेन्सी जोन्सबाट उनलाई सँगै काम गर्ने प्रस्ताव आउँछ। पहिलो पटक माइकल ज्याक्सनको सोलो एल्बम रिलिज हुन्छ, जसले राम्रो निकै लोकप्रियता हासिल गर्छ। त्यसपछि १९७९ मा अर्को एल्बम बनाइन्छ, यो पनि पूरै हिट हुन्छ। यति बेलासम्म प्रसिद्धि बढ्दै गए पनि उनी वास्तविक माइकल ज्याक्सन बनिसकेका थिएनन्। यस क्रममा १९८२ मा एउटा टेलिभिजन कार्यक्रममा उनको नयाँ एल्बम रिलिज हुन्छ। जसमा उनले पहिलो पटक मुन वाक गरेका थिए। उनको यो नृत्य रातारात चर्चित हुन्छ, हरेक महादेशका हरेक देशका युवा मुन वाक गर्दै गरेका देखिन थाल्छन्। सबैलाई माइकल ज्याक्सनजस्तै बन्नु थियो। यही एउटा मुन वाकका कारण उनी अब सुपरस्टार माइकल ज्याक्सन बनिसकेका हुन्छन्। संसारभरमा उनलाई नचिन्ने कोही हुँदैनन्। त्यसपछि सन् १९८२ मा माइकलको अर्को एल्बम आउँछ थ्रिलर थ्रिलरले क्यासेट बिक्रीमा यसअघिसम्म सबै कीर्तिमान तोड्छ। थ्रिलरको ६६ मिलियन कपी बिक्री हुन्छ। अब माइकल कहिल्यै नअस्ताउने स्टार बनिसकेका हुन्छन्। उनको तस्बिर भएको टीसर्ट संसारभर अत्यधिक बिक्री हुने वस्तु भइसकेको थियो। त्यसपछि विभिन्न मुलुकमा उनको कन्सर्टहरू हुन थाल्छ। जसले गर्दा पनि उनको प्रसिद्धिले उचाई नाप्दै गरेको हुन्छ। उनले ग्रामी अवार्डहरू पनि उनले पाउँदै गए, एकपछि अर्को कीर्तिमान उनको पोल्टामा पर्दै गयो। उनको गीतहरूको भिडियोको डिमाण्ड यति बढ्न थाल्यो कि त्यसका लागि बेग्लै च्यानल आरम्भ गर्नुपर्ने अवस्था आइलाग्यो। त्यसै क्रममा बनेको एक च्यानल थियोे एमटीभी। एकातिर माइकल ज्याक्सनको प्रसिद्धि बढ्दै थियो भने सन् १९८५ आउँदासम्ममा उनको स्वरूप पनि परिवर्तन हुँदै गएको संसारले महसुस गर्न थाल्योे। बुबाले सधैं जिस्काइरहने उनको भद्दा नाक अब तिखोतिखो हुँदै गएको थियो। उनको श्याम वर्ण अब श्वेत हुँदै थियो। माइकल ज्याक्सनले आफ्नो हुलिया बदले, प्लास्टिक सर्जरीमार्फत। उनी कालोबाट गोरो हुने भन्ने चर्चा संसारभर चल्न थालिसकेको थियो। उनको अनुहार, हुलिया र रंग सबै परिवर्तन हुँदै गइरहेको थियो। सन् १९९५ मा उनले आफ्नो जमानाका चर्चित गायक एल्बिस प्रेस्लेकी छोरी लिजा रे प्रेस्लेसँग विवाह गरे। यो वैवाहिक सम्बन्ध एक वर्षसम्म मात्र चल्छ। त्यसपछि सन् १९९६ मा आफ्नै हेरचाह गर्ने नर्ससँग माइकलले विवाह गरे। जसबाट तीन सन्तान भए। सन् १९९९ मा बच्चाहरू माइकल ज्याक्सनसँगै हुने गरी नर्ससँग पनि उनको डिभोर्स भयो। वैवाहिक जीवनको उतारचढावले उनको प्रसिद्धिमा कुनै असर गरेको थिएन। तर फेरि सन् २००३ मा उनीमाथि यौनशोषणको अर्को आरोप लाग्यो। त्यसपटक मामिला क्रिमिनल कोर्टमा पुग्यो। १४ हप्तासम्म त्यो मुद्दा चलेको थियो। कुनै प्रमाण फेला नपरेपछि अदातलले उनलाई मुक्त गरिदियो। आरोपहरूले माइकलमा बेलामौकामा डिप्रेसन देखिन थाल्यो। तर पनि संसारभर कन्सर्ट गर्ने काम रोकिएको थिएन। सफलताको जुन शिखरमा उनी थिए त्यहाँ उनलाई टिक्नु पनि थियो। अथाह सम्पत्ति हुँदाहुँदै पनि उनलाई करिब ५० करोड डलरको ऋण पनि लागेको थियो। पेश्की लिइसकेको एल्बम र कन्सर्टका कामहरू पनि गर्नुपर्ने बाध्यता थियो। यसबीच, गोरो हुन र भद्दा नदेखिनलाई गरेको पटकपटकको प्लास्टिक सर्जरी इत्यादिले उनको स्वास्थ्य पनि खस्कँदै थियो। सर्जरीकै कारण हुने दुखाई कम गर्न विभिन्न प्रकारको पेन किलर खान उनी बाध्य थिए। भनिन्छ, एउटा यस्तो पनि समय आयो कि उनको शरीरमा हाडछाला मात्र बाँकी थियो। एकातिर पेशाको बाध्यता किनकि जस्तो प्रकारको नृत्य उनी गर्दथे। उनलाई छरितो रहन आवश्यक थियो, शरीरमा अलिकति पनि बोसो थप्ने सुविधा उनलाई थिएन। तर हाडछाला मात्रको उनको त्यो शरीर उनले खाने पेनकिलरहरू धान्न पनि तयार थिएन। पटकपटकको कस्मेटिक सर्जरीले उनी फरक देखिन थालेका थिए, कुनै जन्मजात सेतो छाला भएको मानिसभन्दा पनि उनको छाला बढी सेतो भइसकेको थियो तर यो कृत्रिम कर्मको मूल्य पनि उनले चुकाउँदै थिए। यसैबीच सन् २००९ मा उनले विश्वभर कन्सर्ट गर्ने इच्छा व्यक्त गर्छन्। उद्देश्य थियो, लागेको ऋणबाट मुक्ति। उक्त कन्सर्टको अन्तिम गन्तव्य लण्डन हुनेवाला थियो। यसपछि कुनै पनि लाइभ कन्सर्ट नगर्ने मनस्थितिमा उनी पुगे। जुन २००९ मा लण्डनमा हुने भनिएको अन्तिम कन्सर्टको अभ्यासमा उनी लागेका थिए। तर उनलाई बिसन्चो पनि भइरहेको थियो। उनी निरन्तर पेन किलर खाइरहेका थिए। २५ जुन २००९ मा लस एन्जलसस्थित आफ्नो निवासमा बिहानीपख उनलाई श्वासप्रश्वासमा कठिनाई महसुस भयो। त्यतिबेला उनी सामू आठजना चिकित्सक थिए। जसमध्ये मुटु विशेषज्ञ थिए डा कनरड मरे। जसलाई करिब डेढ लाख डलर प्रतिमहिना तलब दिएर ज्याक्सनले राखेका हुन्छन्। डा कनरडले माइकललाई अस्पताल पुयाए। तर त्यतिबेलासम्म माइकल ज्याक्सनको निधन भसकेको थियो। खबर संसारभर फैलन्छ। निधन ह्दयघातबाट भएको बताइयो। उनका २२ वटा पोष्टमार्टम गरियो। उनको पेटबाट औषधि मात्र निस्किएको थियो। खानेकुराको कुनै अंश भेटिएन। उनी औषधि मात्रको डोजमा जीवित थिए। पोष्टमार्टम रिपोर्टअनुसार उनले खाने गरेका सातवटा औषधि पेनकिलरहरू मात्र थिए। जसको केही डोज नै सामान्य मानिसलाई मार्न पर्याप्त हुन्थ्यो। ती औषधि यस्ता थिए : डेमरोल (अत्यधिक शक्तिशाली पेन किलर, इन्जेक्सनको माध्यमबाट लिने औषधि), मेथेडेनकक (हेरोइनभन्दा पनि बढी नशा दिने औषधि, घबराहट कम गर्न लिने औषधि), डिलोडिड (पटकपटकको प्लास्टिक सर्जरीपश्चात हुने दुखाई कम गर्न दिनभरमा अनेकौं पटक लिने औषधि), फ्याट्नारिल (मोर्फिनभन्दा १०० गुना बढी शक्तिशाली पेन किलर), वाइकोडिन (पारासिटामोल मिश्रित यो औषधि), वेरियम (घबराहट कम गर्न लिने गरेको अर्को औषधि) र प्रोपाफल (बिरामीलाई बेहोस पार्ने औषधि) लिन्थे। यी सबै औषधिहरू माइकल ज्याक्सनले केही वर्षौं त केही महिनौंदेखि लिइरहेका थिए। जाँच कमिटिले यी सबै औषधि एकैपटक एकजना मानिसलाई दिनै हुँदैनथ्यो भनेर ठहर गर्दै डा मरेले यी औषधि कसरी माइकललाई दिइरहेका थिए भन्ने प्रश्न उठायो। त्यसैले लामो मुद्दापश्चात डा मरेलाई अदालतले ज्याक्सनको गैरआशय हत्याको दोषी ठहर गर्दै चार वर्षको जेल सजाय तोकेको थियो। यसबाहेक लसएन्जलस कोर्टले माइकल ज्याक्सनको निधनका बारेमा अन्य कुनै निष्कर्ष निकालेन। जबकि उनको परिवारले मृत्यु षडयन्त्रपूर्ण रहेको कुरा उठाइरहन्छ। अन्तिम निष्कर्षमा ड्रग्सको ओभरडोजबाट उनको निधन भएको ठहर गरिन्छ। सुनौलो कफिनमा उनको शव राखिएको भए पनि उनको अनुहार कसैलाई देखाइएन। त्यसैले यदाकदा प्रश्न पनि उठ्ने गर्छ के त्योे कफिनमा माइकल ज्याक्सनकै शरीर थियो ? भनेर। अर्को एउटा हल्ला, उनको दिमाग झिकेर कतै संरक्षण गरिएको छ भनेर। तर यी सबै कुरा हालसम्म हल्लामात्र साबित हुँदै आएका छन्। मृत्युपश्चात पनि आम्दानी गरिरहने मानिसमा पर्छन् माइकल ज्याक्सन। अहिले पनि हरेक वर्ष करिब १४० लाख डलरको कमाई माइकल ज्याक्सनको छ, जुन उनको परिवारलाई प्राप्त हुने गर्दछ। करिब ३० वर्ष पप संगीतको क्षेत्रमा संसारभर राज गरेका यी महान् कलाकार १५० वर्षसम्म बाँच्न चाहन्थे। भनिन्छ, उनले मासिक लाखौं डलर खर्च गरेर अंग अनुसारका चिकित्सकहरू राखेका थिए। तर नियतीको खेल, चिकित्सकहरूका ती फौजले उनलाई ५० वर्ष पनि यो धरतीमा टिकाउन सकेन। त्यसैले परिवारका सदस्यहरूको आरोप आज पनि उही छ के तिनीहरू नाम र पैसाका लागि मात्र माइकलसँग जोडिन आएका थिए ?"
भानु सम्झेर सिर्जना,"आदिकवि भानुभक्त आचार्यको जन्मजयन्तीका अवसरमा रेडियो अन्नपूर्ण नेपालले आयोजना गरेको भानु कविता महोत्सवमा उत्कृष्ट भएका तीन कविता। यो समयको अन्त्य हुनेछ प्रज्वल अधिकारी (प्रथम कविता) निष्ठुरी समयको चक्रवातले चुडाएको छ कोपिलाहरू ढलाएको छ बोटहरू तर पनि, उजाड भइसकेको छैन बगैंचा हराइसकेको छैन माटोमा उर्वरता बीजभित्र उम्रने सामथ्र्य जीवितै छ यो सबै हेर्दा लाग्छ यो समय अवश्य सकिने छ ! यतिबेला, कैदी बनेको छ मानव जीवन बच्चासँग रम्न पाएका छैनन् स्कुल र पार्कहरू तर जब, कष्टकर जीवन बाँचिरहेकाहरू समयको कठघरामा उभिएर आफ्नो निर्दोषीको बयान दिनेछन् यो समयको अन्त्य हुनेछ ! यो बेला, मृत्यु उत्सव मनाइरहेछ मसानघाट वियोगको गीत गाइरहेछ धरा तर जब, समयको कठोर परीक्षामा उतीर्ण हुनेछ विज्ञान यो समयको अन्त्य हुनेछ र नवीन योजनाका साथ अघि बढ्नेछ मानव सभ्यता महामारीको अविरल झरीले दुःखको पहाड भत्काएर सुुखको नदी थुनेपछि आएको बाढी न हो यो प्रकोप र यो कुरा पक्का हो बाढीको आयु छोटो हुन्छ जब निख्रिँदै जान्छ दुःखको बहाव सङ्लिनेछ सुखको नदी यत्ति हो मान्छेबाट आशा हराउनु भएन ओभाउँदै गएपछि भिजेका परेलाहरू कलेटी परेका ओठहरूमा फुल्नेछ मुस्कान बस्तीहरूमा घन्किनेछ जीवन गीत मान्छेहरूले साट्नेछन् अँगालोमा भावनात्मक सहअस्तित्व यो समय झुसिल्कीराको समय हो र एकदिन अवश्य उड्नेछन् उमंगका पुतलीहरू यत्ति हो धैर्यको बाँध टुट्नु भएन महामारीले जति नाचे पनि नांगो नाच जति लगाए पनि भोकमरीले कोर्रा जसरी सकिए मान्छेको अस्तित्व नै सकाउँछु भनेर आएका प्लेग, स्पेनिस फ्लू र ब्ल्याक डेथहरू त्यसरी नै, यो समय पनि अवश्य सकिनेछ। लमजुङ  कोभीडउन्नाइस पुरुषोत्तम सिग्देल (द्धितीय कविता) धर्ती निर्मल कान्त शान्त दहमा आँधी घुस्यो छाल भो मौरी घार बिथोलिएसरि महामारी अरिंगाल भो व्याधिक्षुद्र नदेखिने नजरले यो मृत्युको झ्याल भो कोरेन्टाइन कुर्नु, गुम्सिरहने सन्त्रास बेहाल भो।।१।। ए ! मान्छे ! किन डर्नु ? रोगसित यो अक्कील छन् ज्ञान छन् पुग्ने साहस चन्द्रमंगल छुने सत्बुद्धिसंयन्त्र छन् जान्ने डाक्टर, वैद्य, नर्स जुट लौ भो प्राणको भक्षक भागोस्, भाग्छ भरोसिला भर पर्यौं ठानेर संरक्षक।।२।। खट्ने यी दिनरात गाँस न मिल्यो, निद्रा न आराम भो घण्टौं तत्पर उभिँदा झपझपी सोफा मिले लत्रियो द्यौता यी प्रतिमूर्ति, मन्दिर घुमी पुज्छौं शिलापत्थर पुज्नू जीवित, पूज्य कर्म यिनको सत्कार होस् आदर।।३।। बाएको मुख कालले मरणको निम्ता छ एकातिर छाडेका शिशु, बामुमा र रमणी सन्ताप अर्कातिर खेला हो शव साथमा सब कुरा बिर्सी चिता धाउनु कात्रोझैं पीपीई धरी मुटु छुने चीत्कार सुन्दै रुनु।।४।। गाऔं गीत रचाउँ रम्य कविता सत्पात्र हुन् नायक कीर्ति ज्योति दिगन्त फैलिन पुगोस् सत्प्रेरणा दायक सेवा कर्म छ धर्म पूजित हुने सन्देशका मूल हुन् आफैं घोटिन, चढ्न यज्ञबलिमा श्रीखण्ड हुन्, फूल हुन्।।५।। यौटा ज्ञान विशेषता छ यसले पूर्वी भलो संस्कृति खाँदा बस्र सफा धुने कर, हिँडे मास्क लाउने सन्मति जोडी हात विनम्रले नति परै, आचार वैज्ञानिक शिक्षा सार्थकपक्ष उन्नत दियो कोभीडउन्नाइस।।६।। झापा अन्धकारको गर्भगृह भावकेशर बराल (तृतीय कविता) विश्वास त थियो घाम लागेको दिन धर्तीको उज्यालोमा सृजनाको मूल खुल्छ विश्वास त थियो जून लागेको रात आकाशको उज्यालोमा सृष्टिको फूल फुल्छ आज झलमल्ल घाम लागेकै दिन अन्धकार छाएको छ धर्तीमा आज चहचह जून लागेकै रात अन्धकार आएको छ आकाशमा तर, यही अन्धकारको गर्भगृहबाट भोलि जन्मने छ एउटा सुकुमार सपना। आज घामसित खेल्ने घामकिरीहरू र, उनीहरूकै हुलमा मिसिन खोज्ने नानीहरू चुपचाप टोलाइरहेका छन् एकान्तवासमा आज जुनसित बल्ने जुनकिरीहरू र, उनीहरूकै ज्योतिमा चम्कने अनेकौं मोतीहरू चुपचाप लोलाएका होलान् एकान्तवासमा किनकि मध्याह्नमा जो अन्धकार व्याप्त छ धर्तीमा उसैगरी निष्पट्टताले छोपेको छ पूर्णिमाको जून तर, अन्धकारको गर्भगृहबाट झुल्किने छ सुन्दर बिहानी। फुल्न त बगैंचामा फुलेका छन् ढकमक्क फूल र, छरेका छन् वरिपरि सञ्जीवनी सुवास तैपनि नजिक पर्न डराइरहेछन् पुतलीहरू हुन त मनभरि साँचेर प्रीतिका आँचल निर्धक्क सुसेल्दै छन् यौवनाहरू तैपनि पर भाग्दै छन् प्रेमी युवाहरू जसरी चुम्बकका विपरीत ध्रुवहरू विकर्षण हुन्छन् ठीक उसैगरी आफैंसित छुट्टिँदै छ समय तर, भोलि यही अन्धकारको गर्भगृहबाट रच्न थाल्नेछन् झनै सुन्दर जीवनका धुन। अहिले रोकिएका छन् कार्यशालाहरू चकमन्न छन् यज्ञशाला र धर्मशालाहरू रित्ता भएका छन् पाठशाला र छात्रशालाहरू तर, भोलि बिहानै जब बज्ने छन् मन्दिरमा घण्ट तब फेरि जाग्नेछन् मुर्झाएका सपना आज अन्धकारको गर्भगृहभित्र बसेर म त्यही सपना कुरिरहेको छु। सिन्धुली"
काँग्रेस संसदीय दलको बैठक आइतबार बस्ने,काठमाडौं : नेपाली काँग्रेस संसदीय दलको बैठक आइतबार दिउँसो २ बजे नयाँ बानेश्वरस्थित संसद् भवनमा बस्ने भएको छ। पार्टी सभापति एवं संसदीय दलका नेता शेरबहादुर देउवा प्रधानमन्त्री बनेपछि दलको पहिलोपटक बैठक बस्न लागेको हो। सांसद डिला सङ्ग्रौलाले संसदीय दलको बैठक आइतबार दिउँसो २ बजे नयाँ बानेश्वरस्थित संसद् भवनमा बस्न लागेको जानकारी दिए। विसं २०७४ को निर्वाचनपछि प्रमुख प्रतिपक्षी दलका रुपमा सदनमा भूमिका निर्वाह गर्दै आएको काँग्रेस गत साता सरकारको नेतृत्वमा पुगेपछि परिवर्तित परिस्थितिमा दल र सांसदले खेल्नुपर्ने भूमिकाका विषयमा बैठकमा छलफल हुने बताइएको छ। बैठकमा समसामयिक राजनीतिक परिस्थितिमा पार्टीले सदनमा निर्वाह गर्नुपर्ने भूमिकाका विषयमा पनि छलफल हुने उनले बताए। आइतबार दिउँसो ४ बजे संसद् बैठकसमेत बोलाइएको छ। यसअघि बिहान १० बजे संसद्को कार्य व्यवस्था परामर्श समितिको बैठक बस्ने जनाइएको छ।
एकताको लागि एमालेका दोस्रो तहका नेता छलफलमा,"काठमाडौं : पार्टी एकताको लागि नेकपा एमालेको दोस्रो तहका नेताहरु छलफलमा जुटेका छन्। शनिबार बिहान सिंहदरबारमा विघटित एकता कार्यदल दल सदस्य र नेताहरु बीच छलफल चलिरहेको छ। शुक्रबार स्थायी समितिले कार्यदलले गरेको १० बुँदे सहमति अनुमोदन गरेको छ। एकताका लागि भएको सहमतिको पक्षमा निर्णय भएको पार्टी प्रवक्ता प्रदीप ज्ञवालीले जानकारी दिए। प्रस्तावलाई सिर्जनात्मक र रचनात्मक ढंगले कार्यान्वयन गर्ने निर्णय पनि बैठकले गरेको छ। कार्यदलले आफ्नो जिम्मेवारी पूरा गरेकामा बैठकले धन्यवाद दिँदै कार्यदल विघटन गर्ने निर्णय गरेको छ। एमाले एकताका लागि भन्दै जेठ २ मा दुवै पक्षका पाँचपाँच जनाको कार्यदल गठन गरिएको थियो। कार्यदलमा संस्थापनतर्फ स्थायी समिति सदस्य सुवास नेम्बाङको नेतृत्वमा उपमहासचिव विष्णुप्रसाद पौडेल, सचिव प्रदीप ज्ञवाली, स्थायी समिति सदस्य शंकर पोखरेल र विष्णु रिमाल थिए। नेपाल पक्षबाट उपाध्यक्ष भीम रावलको नेतृत्वमा उपमहासचिव घनश्याम भुसाल, सचिव गोकर्ण विष्ट, स्थायी समिति सदस्य सुरेन्द्र पाण्डे र रघुजी पन्त थिए। एमाले स्रोतका अनुसार आजको छलफलमा कार्यदलका सदस्यबाहेक पृथ्वीसुब्बा गुरुङ, योगेश भट्टराई र भीम आचार्य पनि सहभागी भएका छन्। नयाँ पार्टी निर्माण गर्दै थुप्रै वर्ष नेकपा एमालेमा गरेको संघर्षलाई तिलाञ्जली दिन नहुने भन्दै पछिल्लोपटक नेपालका विश्वासपात्र योगेश भट्टराई विभाजनसम्म पुग्न नहुने भन्दै पछिल्ला नेपाल पक्षका विपक्षी दलसँगको सहकार्य तथा कसरतबाट टाढिएका छन् र एकताका पक्षमा दौडधुप गरिरहेका छन्। सोही पंक्तिमा पाण्डे, भुसाल, विष्टहरू उभिएपछि तत्काल नयाँ पार्टी गठन गरी अघि बढ्ने नेपाल पक्षका अधिकांशको चाहना रोकिएको छ। तर आफूले लिएको अडानमा ओली टसमस नहुने भन्दै नेपाल नयाँ पार्टी निर्माण नै अन्तिम विन्दु हुने निष्कर्षमा पुगिसकेका छन्। विगतदेखिको नजिर र नेतृत्वबीच उत्पन्न संकटले पार्टी जीवनलाई अर्को मोडतर्फ लैजाने संकेत देखा पर्दा दोस्रो तहका नेताहरू जुर्मुराउने गरेका छन्। उनीहरूले देखाएको सकृयता र खेलेको भूमिकाले नेतृत्वलाई कहीँ न कहीँ टसमस गराएको भने प्रष्ट देखिएको छ। तर निर्णयक समयमा उनीहरूको मौनता र गर्नुपर्ने पहलकदमीमा थप एककदम पछाडि हट्नुपर्ने वा मौनतामा नेतृत्वको कदमलाई होस्टेमा हैंसे गर्नुपर्ने जो व्यवहारत देखिएको छ यो विगत देखिकै एउटा नजिरको रूपमा स्थापित हुँदै आएको देखिन्छ। नेपाल पक्षको २३ मतको बलमा देउवा सर्वोच्च अदालतको परमादेशले प्रधानमन्त्री बनेपछि ओली नेपालसँग रुष्ट छन्। प्रधानमन्त्रीबाट हटेर आफ्नो निवास बाल्कोटमा सरेलगत्तै अध्यक्ष ओलीले नेपाललाई पार्टीमा स्थान नरहेको धारणा सार्वजनिक गरेपछि पार्टी विवाद झन् पेचिलो बनेको हो। शुक्रबार एमालेले कांग्रेस सभापति शेरबहादुर देउवा नेतृत्वको सरकारलाई विश्वासको मत नदिने निर्णय गरेको छ। अध्यक्ष केपी शर्मा ओलीको अध्यक्षतामा शुक्रबार बसेको स्थायी समिति बैठकले प्रतिपक्षमा बस्ने निर्णय गरेको हो। संस्थापन पक्षको यो निर्णयले वरिष्ठ नेता माधवकुमार नेपाल पक्ष भने अप्ठ्यारोमा परेको छ। पार्टी एकता प्रक्रिया सुरु भएको भन्दै नेपाल पक्षधर कार्यदलका सदस्यहरू बैठक रोक्न माग गर्दै शुक्रबार बैठकस्थल तुल्सीलाल स्मृति प्रतिष्ठान पुगेका थिए। तर, अध्यक्ष ओलीले बैठक नरोकेर पार्टी प्रतिपक्षमा बस्ने लगायतका निर्णय गराएका थिए। प्रतिनिधिसभा विघटनसम्बन्धी मुद्दामा गरिएको सर्वोच्चको फैसलाले संविधानको आधारभूत मान्यतालाई नै अतिक्रमण गर्दै कमजोर तुल्याएको एमालेको ठहर छ। दोस्रो तेस्रो तहका नेताले हस्तक्षेपकारी भूमिका र निर्णायक तहमा उनीहरूको स्वामित्व स्थापित हुने गरी सक्रियता देखाउन जरुरी भएको आवाज उठ्न थालेको छ।"
तार भूमिगत गरेर नयाँ शहर बनाउने पहिलो आयोजना राजधानीको पूर्वोत्तरमा,"काठमाडौं : काठमाडौंको पूर्वोत्तर भेगका तीन नगरपालिकाको २० हजार रोपनी जग्गा एकीकरण (ल्याण्ड पुलिङ) गरी विद्युत्, टेलिफोन र इन्टरनेटका तार भूमिगत गरेर व्यवस्थित शहर निर्माण गरिने भएको छ। विद्युत्, टेलिफोन र इन्टरनेटका तार भूमिगत गरेर व्यवस्थित शहर निर्माण गर्ने यो आयोजना पहिलो हुने पूर्वी काठमाडौँ नयाँ शहरी विकास आयोजनाका इञ्जिनीयर परासर घिमिरेले जानकारी दिए। प्राकृतिक प्रकोपबाट बच्न पर्याप्तमात्रामा खुला क्षेत्र र नदी किनारमा बाढी नआउने गरी तयार शहरका रुपमा स्थापित गर्ने गरी काम अघि बढेको छ। कागेश्वरी मनोहरा नगरपालिकाको वडा नं १, २, ३ र ४, गोकर्णेश्वर नगरपालिकाको वडा नं १, २ र ४ एवं शङ्खरापुर नगरपालिकाको वडा नं ९ भित्रको करिब २६ हजार रोपनी जग्गामध्ये २० हजार रोपनी जग्गा एकीकरण गरेर नयाँ शहर बनाउन लागिएको हो। यसका लागि पूर्वी काठमाडौँ नयाँ शहरी आयोजना गत वर्ष स्थापना गरी सञ्चालन गरिएको कागेश्वरी मनोहरा नगरपालिकाका प्रमुख कृष्णहरि थापाले बताए। आयोजना सञ्चालन गर्न तीनवटै नगरपालिकाका नगर प्रमुख, उपप्रमुख, प्रमुख प्रशासकीय अधिकृत, आयोजना सञ्चालन हुने वडाका वडाध्यक्ष, तीनवटै नगरपालिकाका कानूनी सल्लाहकार, जग्गा धनी, मोही र सरोकार भएका सरकारी कार्यालयका प्रतिनिधि सदस्य रहने गरी ४० सदस्यीय समिति गठन गरिएको छ, उनले भने। समितिको अध्यक्षमा कागेश्वरी मनोहराका नगर प्रमुख थापा तोकिएका छन्। यसैगरी सहअध्यक्षमा गोकर्णेश्वर नगरपालिकाका नगर प्रमुख सन्तोष चालिसे र शङ्खरापुर नगरपालिकाका नगर प्रमुख सुवर्ण श्रेष्ठ रहेका छन्। आयोजना सञ्चालनका लागि उपभोक्ता समिति, आवश्यकताअनुसार उपसमिति, आयोजना क्षेत्रभित्रका सबै कित्ता जग्गालाई एकीकरण गर्ने, आयोजना क्षेत्रमा विकसित घडेरी निर्माण गर्न प्रचलित कानूनबमोजिम ठेक्कामा दिने काम अघि बढाउन लागिएको हो। आयोजना सम्पन्न गरी विकसित घडेरी वितरण गर्ने, आयोजना हस्तान्तरण गर्ने र सम्पन्न भएपछि सो को प्रतिवेदन नगर कार्य पालिकासमक्ष पेश गरिने भएको छ। आयोजना व्यवस्थापन समितिको बैठकले आयोजना कार्यान्वयन व्यवस्थापन कार्यविधि २०७६ स्वीकृत गरेको छ। गोकर्णेश्वर नगरपालिका८ मा आयोजना कार्यालय स्थापना गरी सम्भाव्यता अध्ययनको काम पूरा गरिएको छ। आयोजना सञ्चालन गर्न आवश्यक पर्ने बजेटको ५० प्रतिशत कागेश्वरी मनोहरा, ३५ प्रतिशत गोकर्णेश्वर र १५ प्रतिशत शङ्खरापुर नगरपालिकाले व्यहोर्ने निर्णय पनि बैठकले गरेको छ। सो रकमलाई तीन नगरपालिकाको सभाबाट सम्बोधन गरी विनियोजन ऐन २०७७२०७८ मा उल्लेख गरेपछि गत आर्थिक वर्षदेखि नै काम अघि बढेको हो। बागमती र मनोहरा नदी किनारका फाँट रहेको आयोजनास्थलका बहाव क्षेत्रको दायाँबायाँ २०२० मिटरमा सडकसमेत बनाउन नदिने गरी काम अघि बढाइएको इञ्जिनीयर घिमिरेले बताउनुभयो। यसले गर्दा नदीमा बाढी आउँदा घर र व्यवसायी नडुबाउने गरी शहर निर्माण गरिँदैछ। राजधानीमा आवासीय क्षेत्रको माग पूरा गर्न काम शुरु गरिएको आयोजना प्रमुख इञ्जिनीयर दीपक श्रेष्ठले बताए। आयोजनाको प्रभावकारी कार्यान्वयनका लागि जग्गाधनी तथा मोहीलाई जानकारी दिन अन्तक्र्रिया सञ्चालन गरिएको छ। आयोजनाअन्तर्गत नै गोकर्णेश्वर महादेव मन्दिर परिसरबाट सुन्दरीजलसम्मको वाग्मती कोरिडोरसमेत निर्माण गर्ने गरी योजना बनाइएको छ। यसका लागि अधिकार सम्पन्न वाग्मती सभ्यता एकीकृत विकास समितिसँग पनि समन्वय गरिने आयोजनाले जनाएको छ। अन्तक्र्रियामार्फत आयोजनामा सहभागी हुन निवेदन आह्वान गर्ने निर्णय पनि बैठकले गरेको गोकर्णेश्वरका नगर प्रमुख सन्तोष चालिसेले जानकारी दिए। सम्भाव्यता अध्ययनको काम सम्पन्न गरी हाल विस्तृत परियोजना प्रस्ताव (डिपिआर) निर्माणको काम भइरहेको छ। असोजसम्ममा प्रस्ताव तयार पारी मन्त्रिपरिषद्मा पारितका लागि पेश गरिने छ। मन्त्रिपरिषद्बाट प्रस्ताव पारित भएपछि मात्र आयोजनाले वैधानिकता पाउनेछ। वैधानिकता दिएर तिहारपछि स्थलगतरुपमै जग्गा एकीकरणको काम शुरु गर्ने आयोजनाको लक्ष्य छ। एकीकरण गरिने जग्गामध्ये १६ हजार रोपनी व्यक्तिको पर्ने प्रारम्भिक अनुमान समितिले गरेको छ। दुई हजार रोपनी जग्गा भने सार्वजनिक, पर्ती, नदी, वन क्षेत्रको पर्ने जनाइएको छ। जग्गा एकीकरण गर्दा जग्गाधनीको ३५ प्रतिशत जग्गा काटिने भएको छ। त्यसमध्ये २० प्रतिशत सडक, पाँच प्रतिशत खुला स्थानका लागि र १० प्रतिशत जग्गा बेचेर आयोजनालाई व्यवस्थित गर्ने सोच अघि सारिएको छ। हाल सडक नपर्ने जग्गाधनीबाट बढी जग्गा लिएर व्यवस्थित गर्ने सिद्धान्त पनि आयोजनाले अघि सारेको छ। यसै महिनादेखि आयोजनाका लागि जग्गा रोक्का गर्ने तयारी पनि आयोजनाले गरेको छ।रासस"
हतियारसहित दाजुभाइ पक्राउ,"धरान : सुनसरीको कोसी गाउँपालिकाबाट हतियारसहित दुई दाजुभाइलाई पक्राउ परेका छन् । शनिबार कोसी गाउँपालिका ५ स्थित कुम्याहीबाट कटुवा पेस्तोलसहित ४८ वर्षीय विध्यानन्द यादव र ४६ वर्षीय चन्द्रदेव यादवलाई पक्राउ गरिएको सशस्त्र प्रहरी बल ४ नम्बर गण सुनसरीका प्रमुख सशस्त्र प्रहरी उपरीक्षक माधवप्रसाद पौडेलले जानकारी दिए। सशस्त्र प्रहरीको टोलीले उनीहरुलाई झगडा गर्दै गरेको अवस्थामा हतियार सहित पक्राउ गरेको हो । पौडेलले दाजुभाइले घरनजिकैको आँपको रुखमुनि लुकाई राखेको एकथान कटुवा पेस्तोल र एकथान गोली बरामत गरिएको बताए। दुई दाजुभाइ हतियारले एकअर्कालाई उडाइदिने भन्दै झगडा गरिरहेको सूचनाका आधारमा तत्काल सशस्त्र प्रहरी घटनास्थल पुगेर उनीहरुलाई पक्राउ गरिएको सशस्त्र प्रहरी उपरीक्षक पौडेलले बताए। घटनास्थल नेपाल भारत सीमा क्षेत्र नजिकै पर्दछ । खुल्ला सीमानाका कारण यस क्षेत्रका अपराधिक मानसिकता बोकेका व्यक्तिहरुले भारतबाट अबैध हतियार खरिद गरेर ल्याएर चन्दा आतंक, हत्या, अपहरण जस्ता अपराधिक घटना घटाउँदै आएका छन् । सशस्त्र प्रहरीले पक्राउ परेका दाजुभाइलाई आवश्यक कार्वाहिका लागि बरामत हतियारसहित जिल्ला प्रहरी कार्यालय सुनसरीमा बुझाएको छ । दुई दाजुभाइको झडपमा तत्काल सशस्त्र प्रहरी घटनास्थल आए पश्चात कुनै अप्रिय घटना हुन नपाएको स्थानीयले बताए।"
मनसुन सक्रिय : भारी वर्षाको सम्भावना,"काठमाडौं : जल तथा मौसम विज्ञान विभागले देशभर मनसुनी वायुको प्रभाव रहेको जनाएको छ । हाल देशभर सामान्यदेखि पूर्ण बदली रही गण्डकी प्रदेशका धेरै स्थानहरुमा साथै प्रदेश नं १, प्रदेश नं २, बागमती प्रदेश तथा लुम्बिनी प्रदेशका थोरै स्थानहरुमा हल्कादेखि मध्यम वर्षा भइरहेको छ। शनिबारबाट सोमबारसम्म मनसुन न्यून चापीय रेखा नेपालको तराई भूभाग नजिक आउने तथा बङ्गालको खाडी अरबियन सागरबाट जलवाष्प युक्त हावा प्रशस्त मात्रामा आउने सम्भावना रहेकाले देशका धेरै स्थानमा हल्कादेखि मध्यम वर्षाको सम्भावना रहेको विभागले जनाएको छ । मौसम पूर्वानुमान महाशाखाका अनुसार शनिबार दिउँसो देशभर सामान्यदेखि पूर्ण बदली रही धेरै स्थानहरुमा हल्कादेखि मध्यम वर्षाको सम्भावना रहेको छ। सुदूरपश्चिम, लुम्बिनी, गण्डकी, बागमती, प्रदेश २ तथा प्रदेश १ का थोरै स्थानहरुमा मेघगर्जनचट्याङ्गसहित भारी वर्षाको सम्भावना रहेको छ। राती सुदूरपश्चिम, कर्णाली, लुम्बिनी तथा प्रदेश १ का थोरै स्थानहरुमा मेघगर्जनचट्याङ्गसहित भारी वर्षाको सम्भावना रहेको छ। आइतबार प्रदेश १, गण्डकी, लुम्बिनी, कर्णाली तथा सुदूरपश्चिम प्रदेशका थोरै स्थानहरुमा मेघगर्जनचट्याङ्गसहित भारी वर्षाको सम्भावना रहेको छ। सोमबार प्रदेश १, प्रदेश २, बागमती, गण्डकी, लुम्बिनी तथा सुदूरपश्चिम प्रदेशका थोरै स्थानहरुमा मेघगर्जनचट्याङ्गसहित भारी वर्षाको सम्भावना रहेको छ। बाढी पूर्वानुमान महाशाखाका अनुसार आज महाकाली, कर्णाली, गण्डकी र यी नदीहरुका सहायक नदीहरुमा जलसतह उल्लेख्य बढ्ने तथा कोशी र यसका सहायक नदीहरुमा समेत जलसतह बढ्ने पूर्वानुमान रहेको छ। सुदूरपश्चिम, कर्णाली र लुम्बिनी प्रदेश भई विशेष गरी महाकाली, कर्णाली, भेरी, सेती, तिनाउ, पश्चिम राप्ती, बबई लगायतका नदीहरुमा बहाव उल्लेख्य बढ्ने र सतर्कता तह पार गर्ने पूर्वानुमान रहेको छ।"
कांग्रेसका क्रियाशील सदस्यता छानबिन समिति सदस्य घिमिरेमाथि आक्रमण,"काठमाडौं : नेपाली कांग्रेसका क्रियाशील सदस्यता छानबिन समितिका सदस्य श्याम घिमिरेमाथि कार्यकर्ताले हातपात गरेका छन्। कांग्रेस कार्यकर्ताहरुले छानबिन समितिको कार्यस्थल तीलगंगास्थित धर्म शालामा नेपाली कांग्रेसका केन्द्रीय सदस्य घिमिरेमाथि हातपात गरेका हुन्। प्रवक्ता विश्वप्रकाश शर्माले नेपाली कांग्रेसका केन्द्रीय सदस्य एवं क्रियाशील सदस्यता छानबिन समितिका सदस्य घिमिरेमाथि भएको आक्रमण अत्यन्तै निन्दनीय भएको विज्ञप्तिमार्फत जनाएका छन्। महाधिवेशन तयारीमा शुक्रबार बसेको पार्टी पदाधिकारी र पूर्व पदाधिकारी बैठकले घटनालाई गम्भीरतापूर्वक लिएको उनले बताए। जारी विज्ञप्तिमा भनिएको छ,क्रियाशिल सदस्यताको छानबिन स्थलमा पुगेर सांगठनिक कार्यमा व्यस्त रहेको समयमा एकाएक गरिएको आक्रमण पार्टीको अनुशासित सदस्यको परिचय हुन सक्दैन । महाधिवेशन तयारीमा शुक्रबार बसेको पार्टी पदाधिकारी र पूर्व पदाधिकारी बैठकले घटनालाई गम्भीरतापूर्वक लिएको छ । छोटो समय र कोभिड महामारीकाबीच पनि केन्द्रीय सदस्य रमेश लेखकको नेतृत्वमा रहेको क्रियाशील सदस्यता छानबिन समितिले रातदिन कार्य सम्पादन गरिरहेको विषयलाई कांग्रेसले प्रशंसा गरेको छ । सदस्यता सम्बन्धि कुनै निर्णय उपर निर्दिष्ट गरिएको उजुरीको निश्चित विधि र सुनुवाइको प्रक्रिया बाहिर गएर प्रकट हुने अराजक, अनुशासनहिन र दण्डनीय गतिविधि अस्वीकार्य रहेको शर्माले जानकारी दिए।"
छोरीलाई बलात्कार गरेको कसुरमा बाबुलाई जन्मकैद,"बाजुरा : १४ वर्षीया छोरीलाई बलात्कार गरेको कसुरमा जिल्ला अदालत बाजुराले बुढीगंगा नगरपालिकाका ६७ वर्षीय बाबुलाई जन्म कैद सजायको फैसला सुनाएको छ। जिल्ला अदालत बाजुराका न्यायाधीश माधबप्रसाद घिमेरेको असार ३१ गतेको इजलासले छोरीलाई जबरजस्ति करणी र हाडनाताकरणी गरेको भन्दै मुलुकी अपराध संहिता २०७४ को दफा २१९ (१) र २१९ (२) बमोजिम जन्मकैद अर्थात २५ वर्ष कदै र ५० हजार नगद जरिवाना तोकेको छ। बुवाले छोरीलाई बलात्कार गरेपछि गर्भ रहेको घटना बाहिर आएपछि बालिकाका दाईले ०७७ साउन ९ गते जिल्ला प्रहरी कार्यालयमा उजुरी दिएपछि सोही दिन आरोपितलाई पक्राउ गरी सरकारी वकिल कार्यालयमार्फत ०७७ साउन २२ गते जिल्ला अदालत बाजुरामा जबरजस्ति करणी र हाडनाताकरणी अन्र्तगत मुद्धा दर्ता भएको थियो। बालिकाले महिनावारी हुन लागेको १ वर्ष भएको थियो। पीडित बालिकाका अनुसारर आमा गाई भैँसी लिएर अन्यत्र बस्ने गरेकी थिइन्, घरमा कोही नभएको बेला आफुमाथि बाबुले करणी गरेको बताएकी छन्। १ हप्तासम्म घरभन्दा बाहिर जान दिएन्, करणीको बेला पनि मुख छोपेको ती बालिका न्यायका लागि मार्तडी पुगेको बेला बताएकी थिइन्। बालिका स्थानिय स्वास्थ्य चौकीमा पेट दुखेको भनेर चेकँजाचमा पुगेकी थिइन्। त्यहाँ स्वास्थ्यकर्मीले पेटमा बच्चा रहेको भनेपछि घटना बाहिर आएको हो।"
दुई महिने शिशुको दुई पटक अपहरण !,"गान्धीनगर : भारतको पश्चिमी राज्य गुजरातमा दैनिक ज्यालादारी काम गर्ने दम्पतीका एक दुईमहिने शिशु दुई पटक अपहरणमा परे। अब म मेरो छोरालाई एक छिन पनि छाड्दिनँ, गुजरातको गान्धीनगरमा बस्ने एक गरिब श्रमिक मीना वादीले भनिन्। ती पच्चीस वर्षीया महिला दुई महिनाअघि आफ्नो छोरा दुई पटक अपहरणमा परेको कुराले अझै त्रस्त छिन्। अबोध शिशुलाई लिएर अस्पतालबाट घर फर्किएकै दिन अप्रिल १ मा मीनाका छोरा हराए। उनका अनुसार सुत्केरी भएको अस्पतालमा आफूलाई नर्स बताउने एक महिला घरमा आएर शिशुले खोप लगाउनुपर्ने बताएकी थिइन्। त्यसपछि मीना छोरालाई लिएर उनीसँगै अस्पताल गइन्। ती महिलाले फोटो खिच्नुपर्छ भन्दै मीनालाई पर्खिन आग्रह गरेर बच्चालाई कतै लगिन्। घण्टौँ बित्दा पनि ती महिला नआएपछि मीना अत्तालिएर उनलाई खोज्न थालिन्। म अत्तालिएको देखेर सुरक्षा गार्डले कारण सोधे। मैले बताएपछि उनीहरूले प्रहरीलाई खबर गरे, उनले भनिन्। महिला तथा बालविकास मन्त्रालयका अनुसार गत वर्ष भारतमा ४३ हजारभन्दा धेरै बालबालिका हराएका थिए। सरकारी विवरणअनुसार गुजरातमा ३ हजार ५ सयजति बालबालिका बर्सेनि हराउँछन्। विपन्न अभिभावकहरूले हराएको उजुरी बिरलै दर्ता गर्ने भएकाले सङ्ख्या अझ बढ्ता हुनसक्ने बालअधिकारकर्मीहरू बताउँछन्। तर मीना र उनका श्रीमान् कानुले तत्कालै प्रहरीमा उजुरी दिए। यसरी गरियो खोजी खोजबिनको अनुसन्धान गरेका प्रहरी निरीक्षक एचपी जला भन्छन्, मीनालाई ती महिलाबारे केही पनि थाहा थिएन, उनको नाम समेत थाहा थिएन। उनले बच्चा लैजाने महिला कस्ती थिइन् भनेर पनि भन्न सकिनन्। प्रहरी टोलीले अस्पताल आसपासका सीसीटीभी फुटेज हेर्यो। त्यहीँबाट सबैभन्दा पहिले उनीहरूले सन्दिग्ध अपहरणकर्ताबारे केही सुइँको पाए। एउटी महिला आफ्नो सारीमा केही लुकाउँदै मूल बाटोतर्फ लम्किरहेको देखियो। के त्यसमा मीनाका छोरा थिए ? त्यो सहजै भन्न सकिने अवस्था थिएन। झन्डै ५ सय जना रिक्साचालकसँग सोधपुछ गरेपछि उनीहरूले के भएको थियो भन्ने हेक्का पाए। दृश्यमा देखिएकी तिनै महिलाले एउटा रिक्सालाई नजिकैको गाउँमा लगेकी थिइन्। प्रत्यक्षदर्शीका अनुसार उनको साथमा एक शिशु पनि थियो। त्यसपछि पुनः प्रहरीले गाउँको सीसीटीभी फुटेज हेर्यो र राजमार्ग पुग्दासम्ममा पर्ने बाटोमा रहेका पसलेहरूसँग सोधपुछ गर्यो। अनेक सङ्केत पछ्याउँदै जाँदा उनीहरू अर्को गाउँसम्म पुगे जहाँ ती महिला अन्तिम पटक देखिएकी थिइन्। त्यसरी खोज्ने क्रममा उनीहरू एउटा खेती नगरिएको ठाउँसम्म पुगे जहाँ उनीहरूले ती महिलाका कपडा र एउटा आधारकार्ड भेटे। उनीहरू त्यसकै भरमा त्यसमा उल्लेख गरिएको ठेगानासम्म पुगे। त्यहाँ उनीहरूले ती शिशुसहित एक महिलालाई भेटे तर ती शिशु मीनाका छोरा भने थिएनन्। ती महिलाले प्रहरीलाई बताएअनुसार उनका श्रीमान् अर्कै महिलासँग भागेका थिए। उनले बताएअनुसार ती पुरुषले उनका सबै सामानहरू चोर्ने क्रममा प्रहरीले भेटाएको उक्त परिचयपत्र समेत लगेका थिए। ती सन्तान उनको दोस्रो विवाहबाट भएको उनले बताइन्। मीनाका श्रीमान् जलाले भने, हामीले ती महिलाका श्रीमान्लाई खोज्न थाल्यौँ र ती जोडी सुरुकी महिलाले दिएको ठेगानामा फेला परे। एउटा डीएनए परीक्षणमा त्यहाँ भएका शिशु मीनाकै भएको पुष्टि भयो। ती दम्पती पक्राउ परे पनि जमानतमा रिहा भए। ती महिलाले मीनाको बच्चा चोरेको स्वीकारेको तथा ती पुरुषकी पहिली श्रीमतीले गलत ढङ्गले लुगा र परिचयपत्र फ्याँकेर फसाउन खोजेको दाबी गरेको बताइएको छ। तर ती व्यक्तिले प्रहरीलाई त्यस्तो केही थाहा नभएको र उक्त बालक आफ्नै भएको ठानेको बताए। ती महिलाले भने आफूले मृत शिशु जन्माएको र घरमा छोराबिना गए आफ्ना श्रीमान्ले छाड्लान् भन्ने डर लागेको बताइन्। प्रहरीले उनको कथा अस्वाभाविक नभएको बताए। प्रहरीसेवाबाट निवृत्त भएका दीपक व्यास भन्छन्, अभिभावकहरूमा छोरीभन्दा छोरा पाउने लालसा छ। जेजसरी भए पनि उनीहरू छोरा चाहन्छन्। तसर्थ उनीहरू गरिब परिवारका सन्तान चोर्न चाहन्छन्। कसरी भयो दोस्रो पटक अपहरण ? मीना र कानु हराएको छोरा फेला पर्दा फुरुक्क परेका थिए। तर उनीहरूको हर्ष लामो समय टिकेन। छोरा सामु फर्किएको दुई महिनापछि जुन ९ मा उनी फेरि हराए। उसलाई रूखमुनि टोकरीमा सुताएर मीना कबाडी सामान सङ्कलन गरिरहेकी थिइन्। फर्कँदा छोरा नदेखेपछि उनी अत्तालिएर प्रहरी चौकी पुगिन्। उनलाई त्यो अवस्थामा देखेर प्रहरी निरीक्षक जला अचम्ति भए। जासुसी क्यामरामा हेर्दा एक सन्दिग्ध पुरुष त्यसैदिन एउटा शिशुलाई बोकेर बाइकमा गएको देखियो। प्रहरीले मोटरसाइकल धनीलाई फेला पार्दा उनले छिमेकी राज्य राजस्थानमा बस्ने आफ्नो साथीले त्यो दिन आफ्नो मोटरसाइकल लगेको बताए। जलाको टोलीले छापा मारेर ढुङ्गाका मूर्ति बनाउने ती सन्दिग्ध व्यक्तिको घरमा शिशु फेला पर्यो। प्रहरीले पत्नीसहित ती व्यक्तिलाई पक्राउ गर्यो। उनीहरूले अपराध स्वीकार गर्दै आफूहरू निःसन्तान भएकाले बच्चा चोरेको बताए। जला भन्छन्, अपरहरणकर्ता मीनाका श्रीमान्सँगै एउटा निर्माणस्थलमा काम गर्थे। उनले ती शिशुलाई देखेपछि चोर्ने जुक्ति निकालेका रहेछन्। (बीबीसीबाट)"
जीवन्त जीवेश्वर सर,"पञ्चायतकालमा पत्रकारिता गर्नु अहिलेको जस्तो सजिलो थिएन। अलिकति चिप्लियो कि (?) जेल चलान ! यता उति केही चल्दैनथ्यो, मुखै कानुन थियो। पञ्चायतकालमा पत्रकारिता गर्नु अहिलेको जस्तो सजिलो थिएन। अलिकति चिप्लियो कि (?) जेल चलान ! यता उति केही चल्दैनथ्यो, मुखै कानुन थियो। यो सन्दर्भ लेखिरहँदा वर्तमान पुस्तालाई अपत्यारिलो लाग्न सक्छ, तर वास्तविकता यही हो। त्यसमा पनि जागिरेहरूलाई कलम चलाउन कति असजिलो हुन्थ्यो होला। त्रिभुवन विश्वविद्यालयसँग सम्बन्धित व्यक्ति मात्र कलम चलाउन पाउँथे। त्यसमध्ये विराटनगरमा यो पंक्तिकारसहित एक प्राध्यापक थिए, जीवेश्वर लाखे। महेन्द्र मोरङ आदर्श बहुमुखी क्याम्पसका राजनीतिशास्त्रका प्राध्यापक जीवेश्वर लाखेले बिपी कोइराला सवार विमानलाई कसरी विराटनगरमा पञ्चहरूले ओर्लिन दिएनन् भन्ने प्रत्यक्ष रिपोर्टिङको घटना बडो चाखलाग्दो ढंगबाट सुनाउँथे। वर्णन सुनेर खुब रोमाञ्चित हुन्थ्यौं। त्यतिबेला उनी अंग्रेजी दैनिक मदरल्यान्डका विराटनगर सम्वाददाता थिए। मदरल्यान्डका सम्पादक वरिष्ठ पत्रकार मणिन्द्रराज श्रेष्ठ उनका जेठान थिए। प्राध्यापक लाखेले नेपालको शैक्षिक क्षेत्रमा मात्र होइन, देशको तेस्रो अंग न्यायिक सेवा तथा चौथो अंग पत्रकारितामा पनि योगदान पुर्याएका छन्। पत्रकार संघका संयोजक तत्कालीन नेपाल पत्रकार संघलाई पञ्चायतका पृष्ठपोषकहरूले कब्जा गरिसकेका थिए। मञ्जुरत्न शाक्य आजन्म सभापतिजस्तो भएका थिए। यस्तो अवस्थाका इतरपक्षको पत्रकारहरूलाई समेटेर संघलाई पुनर्जीवन प्रदान गर्नु आगोमा हात हाल्नुसरह थियो। वरिष्ठ पत्रकार मणिराज उपाध्यायले त्यो हवनकुण्डमा हाम फाले जसलाई पञ्च प्रशासनले जतिसुकै घिउ हाले पनि खरानी पार्न सकेनन्। अन्ततोगत्वा संघले मूर्त रूप धारण गर्यो जसको बृहत् रूप वर्तमानमा नेपाल पत्रकार महासंघ हो। पञ्चहरूको आँखाको कसिंगर बनेको यो संघको मोरङमा तदर्थ समिति बनाउनु चानचुने कुरा थिएन। विराटनगरबाट प्रकाशित सतप्रतिशत पत्रिका पञ्चायतभक्त भएकाले यो संघमा आवद्ध हुने कुरै थिएन। त्यसैले मणिराज उपाध्यायले नेतृत्व गरेको संघमुनि गोलबन्द हुन पनि धेरै ठूलो साहसको आवश्यकता पथ्र्यो। जीवेश्वर सरले त्यो साहस देखाउनु भयो। विराटनगरबाट प्रकाशित पुष्पाञ्जली साप्ताहिकका एक मात्र सम्पादक स्वर्गीय पुष्पराज गर्तौलासहित हामी काठमाडौंबाट प्रकाशित पत्रिकाका केही प्रतिनिधिहरूले हिम्मत गर्याैं। हिम्मतले नै हो, मणिराज उपाध्यायको कार्यकालको अन्तिम वर्ष मोरङमा जीवेश्वर लाखेलाई संयोजक बनाउन सफल भयौं। उहाँ विराटनगर प्रेस क्लबको अध्यक्ष पनि भएकाले संयोजक चयन गर्न कठिनाई भएन। साथै सभापति मणिराज उपाध्यायले सम्पादनप्रकाशन गरेको समाज दैनिकको विराटनगर प्रतिनिधि पनि थिए। सुनाखरी लामाको नामबाट साप्ताहिक रूपमा विराटनगरबाट साहित्यकार कृष्णभूषण बलले लेखेका देशे मरु झ्याँ तथा रविदास र रिझनराम भन्ने दुईवटा स्तम्भ त्यो विवादको केन्द्रबिन्दू बनेका थिए। एक वर्षपछि संघको अधिवेशन काठमाडौंमा आयोजना भयो। जीवेश्वर सरको नेतृत्वमा हामी सहभागी थियौं, जसमा यो पंक्तिकार, पुष्पराज गडतौला तथा जनार्दन निरौला थिए। त्यस महाधिवेशनको उद्घाटन प्रतिबन्धित नेपाली कांग्रेसका सर्वोच्च नेता गणेशमान सिंहले गरेका थिए। पञ्चायती सत्ताको तर्फबाट कोही पनि आएनन्। गोविन्द वियोगी त्यसै महाधिवेशनबाट पत्रकार संघको सभापति चुनिए। वियोगी संघको सभापति भइसकेपछि झापामा केन्द्रीय समितिको बैठक भयो। फर्किने बेलामा विराटनगरमा पंक्तिकार प्रतिनिधि रहेको पत्रिका साप्ताहिक नेपाली आवाजले पत्रकारितासम्बन्धी गोष्ठीको आयोजना गरेको थियो जसको सभापतित्व अग्रज जीवेश्वर लाखेले नै गरेका थिए। पञ्चायती व्यवस्थाका सबै इतरपक्षका राजनीतिक दलहरूको समर्थन रहेको यो संघप्रति प्रशासन कहिल्यै सकारात्मक भएन। यद्यपि केही पञ्चपत्रकारलाई पनि कार्य समितिमा ठाउँ नदिएका होइनन्। तर वियोगीले २०४६ सालको ऐतिहासिक आन्दोलनमा बिबिसी नेपाली सेवाबाट दिएको अन्तर्वार्ताले सिंगो पञ्चायती व्यवस्थालाई हल्लाइदिएको थियो। त्यतिबेला यो पंक्तिकार विराटनगर हिरासतमा थुनिएको थियो। यस्तो बेला जीवेश्वर सरले चालेको कदम प्रजातन्त्रको पक्षमा भए पनि उनले मोलेको खतरा नै थियो। मेरो जेलजीवनले पनि यो कुरालाई पुष्टि गर्दछ। देशान्तर साप्ताहिकसँगको किचलो पञ्चायतकालमा वरिष्ठ पत्रकार किशोर नेपालको सम्पादनमा देशान्तर साप्ताहिक प्रकाशित हुन्थ्यो। २०४५ वैशाख ५ र १९ गते देशान्तरमा प्रकाशित स्तम्भ विराटनगरबाट सुनाखरी लामा राष्ट्रिय वादविवादको विषयवस्तु बन्न पुग्यो। सुनाखरी लामाको नामबाट साप्ताहिक रूपमा विराटनगरबाट साहित्यकार कृष्णभूषण बलले लेखेका देशे मरु झ्याँ तथा रविदास र रिझनराम भन्ने दुईवटा स्तम्भ त्यो विवादको केन्द्रबिन्दू बनेका थिए। दुईवटैमा स्तम्भकारले जातीय विशेषमाथि नचाहिँदो शब्द खर्चेकाले मैले विराटनगरमा त्यसविरुद्ध हस्ताक्षर अभियान सञ्चालन गरें। यसको विषयवस्तु लेखोटमा गहन तत्त्वलाई लिपिवद्ध गर्ने काम लाखे सरबाटै भएको थियो। अभियानको पहिलो हस्ताक्षरकर्ता लाखे सर र ४४औं तथा अन्तिम दस्तखतकर्ता चिकित्सक डा के एन ठाकुर थिए। यसको व्यापकता त्यतिबेला मलाई अनुभूत भयो जतिबेला अभिनेता तथा नेपाल टेलिभिजनका महप्रबन्धक नीर शाह बहुदलीय व्यवस्थाको पुनस्र्थापनापश्चात् विराटनगर आएको बेला यस सम्बन्धमा मसँग जिज्ञासा राखेका थिए। दुई वर्षपश्चात् पनि त्यो हस्ताक्षर अभियानको जीवन्तता कायम थियो, जसको पछाडि प्रा जीवेश्वर लाखेको लेखनीको कमाल थियो। पञ्चको पिटाइ प्राध्यापक, पत्रकार तथा अधिवक्ता जीवेश्वरसँग यो मेरो पहिलो सहकार्य होइन। यसबाहेक पनि मेरो जीवनलाई यूटर्न गर्ने खालका घटनाहरूमा उनले बेजोडको साथ दिए। सन्दर्भ २०४३ मंसिर २७ गतेको हो। २५ वर्ष पुगेकोमा राजाको सक्रिय नेतृत्वमा स्थापित तथा सञ्चालित निर्दलीय पञ्चायती व्यवस्थाले पाँच दिनपछि पुस १ गते रजत जयन्ती महोत्सव मनाउने निधो गरेको थियो। त्यही उपलक्ष्यमा विराटनगरको रोडशेष चोकमा पञ्चायत रजत जयन्ती स्तम्भको निर्माण भइरहेको थियो। साँझ पर्नै लागेको थियो। क्याम्पसबाट कक्षा सिध्याएर फर्किने बेला प्रा श्यामसुन्दर सिंहसँग स्तम्भको बारेमा टिप्पणी गर्दा त्यही उभिरहेका तत्कालीन नगर पञ्चायतका उपप्रधानपञ्च उद्धव पौडेलले मसँग दुव्र्यवहार गरेका थिए। यसविरुद्ध विराटनगरका सम्पूर्ण शिक्षण संस्थाहरू तीन दिनसम्म बन्द भएको थियो। त्यो घटनामा पञ्चायती प्रशासनले मेरो जागिरै खाइदिने धम्की दिएपछि क्याम्पसका सिंगो प्राध्यापक तथा विद्यार्थीले मसँग सोलिडारिटी व्यक्त गरे। जसमा जीवेश्वर सर र पुष्पराज सरले पञ्चायती प्रशासनसँग कसरी जुध्न सकिन्छ भन्ने कानुनका केही तरकिबहरूको व्याख्या गरेर मलाई सहयोग गरेका थिए। त्यतिबेला सूर्यबहादुर सेन ओली कोशी अञ्चलाधीश थिए, जसको पहुँच सोझै दरबारसँग थियो। त्यसैले अञ्चलाधीश कार्यालयमा भएको विराटनगरका पञ्च, मोरङ प्रशासन र प्राध्यापकहरूको बैठकले आन्दोलनलाई लम्ब्याउनुभन्दा सुलहकै बाटो रोज्यो। यससँगै हरेक काममा जीवेश्वर सरको जीवन्त भूमिका अत्यन्तै महत्त्वपूर्ण छन् भन्ने कुरा अहिले पनि मलाई झलझली याद आइरहेको छ।"
शेर्पा र सगरमाथा,"शेर्पा भन्नेबित्तिकै केहीले चिम्सो आँखा र थेप्चो नाक भएका र तुलनात्मक रूपमा अलि खदिलो शरीर भएका मानिस सम्झिन्छन् होला। यो गलत होइन। झट्ट हेर्दा शेर्पाहरूको बाहिरी रूप त्यस्तै देखिन्छ पनि तर बहुसंख्यक मानिसले शेर्पा भन्नेबित्तिकै प्रत्यक्ष वा परोक्ष रूपमा सम्झिने अर्को कुरा हिमाल हो भन्दा फरक नपर्ला। जति संख्यामा र जतिपटक शेर्पाहरूले हिमालको सफल आरोहण गरेका छन्, त्यसले गर्दा नै हिमालको पर्याय शेर्पा र शेर्पाको एउटा थप परिचय हिमाल बनेको हो। त्यो हिमाल अर्थात् सगरमाथा हो भनियो भने पनि सायद गलत नहोला। वर्षौंदेखि शेर्पाहरूको थातथलो नै त्यही अग्लो स्थान हिमाल भएकाले उनीहरूको शरीर त्यही भूगोल र त्यस्तै वातावरणमा भिजिसकेको हुन्छ। सगरमाथाको फोटो मात्रै देख्दा पनि रोमाञ्चित हुने हामी अधिकांश नेपाली सगरमाथाको काखमै पुग्न पायौं भने कति रोमाञ्चित हुन्छौं होला ? सोचाइले नै एक अनौठो किसिमको तरंग उत्पन्न गर्छ। तर हामीमध्ये कतिपयले आफ्नो जीवनकालमा सगरमाथालाई प्रत्यक्ष साक्षात्कार गर्न पाउँला कतिले नपाउँला, यो भविष्यको गर्भमा छ। चाहना हामी सबैको छ भन्न सकिएला तर कसकसको चाहनाले मूर्त रूप लेला र सफलता मिल्छ होला त्यो भन्न सकिँदैन। केही दिन अगाडि यो शेर्पाले पनि आफ्नो पेशाको सिलसिलामा शेर्पालाई चिनाउने सगरमाथाको आधार शिविर पुग्ने सौभाग्य प्राप्त गरेको थियो। हुन त सगरमाथालाई नजिकबाट नियाल्न पाएको मेरो त्यो पहिलो अवसर पक्कै होइन। त्यस भ्रमणभन्दा अगाडि पनि हाम्रो देशको गौरव र संसारको आकर्षणको केन्द्र सगरमाथालाई नजिकबाट नियाल्ने अवसर पाएको थिएँ। त्यो पनि एकदुईपटक होइन, ६ पटक। तर यसपटकको भ्रमण केही फरक कारणहरूले गर्दा थप स्मरणीय बन्यो। यसपटक आफ्नो कार्य संस्थाका साथीभाइसँग त्यहाँ जाने अवसर जुरेको थियो भने त्यहाँ गएर गरिएको कर्मले विश्वकीर्तिमान रच्न सफल भएको थियो। त्यो सफलतालाई सगरमाथाले दिएको आशिर्वादको रूपमा ग्रहण गरेको छु र सगरमाथाप्रति थप गौरवान्वित समेत भएको छु। सगरमाथाको फोटो मात्रै देख्दा पनि रोमाञ्चित हुने हामी अधिकांश नेपाली सगरमाथाको काखमै पुग्न पायौं भने कति रोमाञ्चित हुन्छौं होला ? सोचाइले नै एक अनौठो किसिमको तरंग उत्पन्न गर्छ। आफ्नो कर्ममा थप अटल रहन सगरमाथाबाट प्रेरणा समेत प्राप्त भएको अनौठो अनुभवसमेत संगाल्ने सुअवसर पनि पाएको छु। सगरमाथाको काखमा धेरैपटक पुगे पनि सगरमाथाको आरोहण गर्ने सपना भने पूरा भएको छैन मेरो। यो त्यति सहज काम पनि होइन। सगरमाथा आरोहण गर्ने निर्णय भनेको एक किसिमले आफ्नो ज्यान जोखिममा हाल्ने निर्णय समेत हो भन्दा कुनै फरक नपर्ला। यो शेर्पाले यसो भन्दै गर्दा उता धेरै शेर्पाहरूले सगरमाथाको सफल आरोहण गरेका केही शेर्पाले त पटक पटक आरोहण गरेर थुप्रै किसिमका कीर्तिमान राखेका तथ्य पनि सबैलाई थाहा छ। त्यस्तो कसरी सम्भव भएको होला ? हामीलाई चुनौतीको शिखर लाग्ने सगरमाथा शेर्पाहरूका लागि किन र कसरी त्यस्तो सुलभ र सुगम भएको होला ? किन शेर्पाका लागि सहज सगरमाथा भएको होला ? आउनुहोस् आज यसबारेमा केही जानकारी लिउँ ः जिन्दगी यात्रा हो भन्ने भनाइलाई सत्य मान्ने हो भने जिन्दगीको यात्रामा ओरालो लाग्नुलाई असफलता मानिन्छ। उकालो लाग्नुलाई सफलताको मानकको रूपमा बुझिन्छ। सफलता पाउन त्यति सहज नहुने र कडा मिहिनेत गर्नुपर्ने भएकाले नै भनिएको होला कि सफलताको यात्रा तय गर्न धेरै उकाला चढनु पर्ने हुन्छ। बाटोको सहजता भएको उकालो चढ्नु तुलनात्मक रूपमा गार्हो नहोला तर पहाड चढनु वा हिमाल चढ्नु भनेको सहज काम पक्कै होइन। हिमाल चढेर सफलताको रोमाञ्चकतामा रमाउन चाहनेहरूले त्यो सफलता प्राप्त गर्न आफ्नो जीवन दाउमा लगाउनु पर्ने हुन्छ। हिमाललाई जित्ने प्रबल उद्देश्य लिएर गएका कतिपयले आफ्नो जीवन हारेको दुखःद् समाचार हामीले नसुनेका पनि होइनौं। हिमालको सफल आरोहण तब मात्र मानिन्छ वा भनिन्छ, जब आरोही सफलतापूर्वक हिमालको चुचुरोमा पुग्दछ। र, त्यति नै सफलतापूर्वक तल ओर्लिन पनि सफल हुन्छ। हिमाल चढ्नु एउटा कठिन काम त हुँदै हो, चुचुरोबाट सफतलाका साथ झर्नु अर्को ठूलो चुनौती हो। शेर्पाहरूले यो कार्य प्रायः सफलताका साथ सम्पन्न गर्ने गरेका छन्। त्यही भएर हिमाल आरोहणको कुरामा शेर्पाहरूलाई असाधारण मानिन्छ। बहुसंख्यक मानिसले शेर्पा भन्नेबित्तिकै प्रत्यक्ष वा परोक्ष रूपमा सम्झिने अर्को कुरा भनेको हिमाल हो भन्दा फरक नपर्ला। त्यो हिमाल अर्थात् सगरमाथा हो भनियो भने पनि सायद गलत नहोला। शेर्पाहरूले जुन किर्तिमानी गति र दक्षताका साथ हिमाल चढछन् र अरूलाई आरोहीलाई चढ्नमा मद्दत पनि गर्छन् जुन कला अद्भुत छ। हिमाल आरोहण गर्ने क्रममा उनीहरूले चुचुरोमा पुग्न पहिल्याउने मार्ग यस्ता हुन्छन्, जुन कसैले सोच्न पनि सकेको हुँदैन। हिमालसँग उनीहरूको परिचय यस्तो गहिरो कसरी भयो ? र, कसरी यस्तो अटुट नाता जोडियो ? बुझ्न शेर्पाहरूको प्राचीन रहनसहनलाई हेर्नुपर्ने हुन्छ। आजभन्दा छ हजार वर्ष अगाडिको कुरा खोतल्ने हो भने शेर्पाहरू १७ हजार चार सय फिटको उचाइमा बसोबास गर्ने गरेको तथ्य हामी पाउँछौं। यो उचाइ भनेको त्यस्तो ठाउँ हो जहाँ कुनै पनि कुराको सुलभता त हुँदैन। अर्थात् जीवन पनि त्यति सहज हुँदैन। हामी समतल भूभाग वा कम उचाइमा बसिरहेका मानिसहरू आठ हजार फिटभन्दा माथिको उचाइमा जानेबित्तिकै अक्सिजनको कमी भएर टाउको दुख्ने, खाना नरुच्ने र निद्रा नलाग्ने जस्ता समस्यामा पर्न सक्छौं। कतिपयमा त उच्च उचाइको कारणले मष्तिस्कमा आघात पर्छ जसलाई हाइ अल्टिच्युड सेरेब्रल एदेमा भनिन्छ। यस्तै फोक्सोमा पानी जम्ने हुन्छ जसलाई हाइ अल्टिच्युड पल्मोनरी एदेमा भनिन्छ। यस्ता थुप्रै समस्या उत्पन्न हुनसक्छ। यी दुवै ज्यान जोखिममा पारिदिन सक्ने अवस्थाहरू हुन्। गर्भवती महिला त्यस्तो उचाइमा जाँदा त गर्भपतन र अरू स्वास्थ्य समस्या हुने र उचाइका कारणले उच्च रक्तचाप हुने सम्भावना पनि धेरै हुन्छ। अब यहाँ प्रश्न उठन सक्छ यदि त्यति उचाइमा त्यति धेरै समस्या उत्पन्न हुन्छन् भने शेर्पाहरूलाई किन केही हुँदैन त ? जवाफ माथि नै लेखिसकेको छु। वर्षौंदेखि शेर्पाहरूको थातथलो नै त्यही स्थान भएकाले उनीहरूको शरीर त्यही भूगोल र वातावरणमा भिजिसकेको हुन्छ। लण्डनको युनिभर्सिटी अफ क्याब्रिजका फिजियोलोजिस्ट एन्ड्रयू मुरेले गरेको एक अध्ययनअनुसार हामी समतल वा कम उचाइमा बस्ने मानिसहरू जब उचाइमा चढ्छौं तब हाम्रो शरीरको एरिथ्रोपोइटिन नामक हर्मोनले शरीरमा रक्त कोशिका उत्पादन गर्छ। जसले शरीर र मांसपेशीमा थप अक्सिजनको सञ्चार त गर्छ तर त्यो रक्त कोशिकाले गर्दा रगत बाक्लो बनाइदिन्छ। रगत बाक्लो भएपछि हाम्रो मुटुले सुचारु रूपमा रगत सञ्चार गर्न सक्दैन र परिणामस्वरूप अल्टिच्युड सिकनेसको लक्षण देखा पर्न थाल्छ। शेर्पाहरूको पनि उचाइमा चढ्दा रक्त कोशिका थप उत्पादन हुन्छ। तर, त्यो समतल भूभागबाट गएका मानिसको तुलनामा न्यून हुन्छ। शेर्पाहरूको शरीरमा कसरी यस्तो अद्भूत क्षमता आयो भन्ने विषयमा एन्ड्रयू मुरे र उनको टोलीले सगरमाथा आधार शिविरमा सन् २०१३ मा उनीहरूले १५ जना शेर्पा र १० जना समतल भूभागामा बस्नेलाई लिएर एक अध्ययन परीक्षण समेत गरे। परीक्षणको त्यो दौरानमा सहभागी कसैलाई पनि अत्यधिक उचाइमा चढ्न दिइएन। त्यसपछि सबैलाई लन्डन वा काठमाडौंबाट ९२०० फिटको उचाइमा रहेको लुक्ला लगियो। सगरमाथा आधारशिविरको १० दिने ट्रेकिङको दौरानमा सबैलाई समान किसिमको भोजन खुवाइयो। त्यो ट्रेकिङको अगाडि र ट्रेकिङपछि पनि अनुसन्धानकर्ताहरूले सहभागी सबैको रगत र मांसपेशीको सानो टुक्रा परीक्षणका लागि नमूनाको रूपमा लिएका थिए। परीक्षणको नतिजा बडो आश्चर्य लाग्ने किसिमको आएको थियो। अनुसन्धानकर्ताहरूको भनाइअनुसार शेर्पाहरूको शरीर कारजस्तो छ जसको इन्धन हाल्ने भाडो सानो आकारको भए पनि गति र पार गर्ने दूरीको क्षमता चाहिँ धेरै हुन्छ। शेर्पाहरू कम अक्सिजनमा पनि उचाइको लामो दूरी पार गर्न सक्छन्। शेर्पाहरूको शरीरले अक्सिजनको अभावमा पनि धेरै शक्ति उत्पादन गर्नसक्छन्। यसो हुनुको मुख्य कारण चाहिँ माथि भनिएको जस्तो वर्षौं वर्ष र पुस्तौं पुस्तादेखि शेर्पाहरू उच्च स्थानमा रहनु बस्नु नै हो। सञ्चारमाध्यमसँग जोडिएकाले आजका मितिसम्म मेरो कर्म सगरमाथा आरोहण होइन। त्यससँग आवद्ध पनि छैन। तथापि नामको पछाडि जोडिएको शेर्पा थर माथि चाहिँ लाग्छ। राष्ट्रिय र अन्तर्राष्ट्रिय रूपमा चासोका साथ हेरिने समुदायको सदस्य हुनुका नाताले पनि हो मेरो त्यो गौरव अनुभूति हो। हिमाल चढ्नेहरूलाई विभिन्न प्रशिक्षण, आरोहणका लागि चाहिने भौतिक सामग्रीको निर्माणदेखि पथप्रदर्शकको कामसमेत गर्न सक्षम भनेर संसारभर शेर्पालाई पर्वतारोहीहरूले नै चिनाएका हुन् भन्दा फरक नपर्ला। तस्विरहरू : लाक्पा शेर्पासेभेन समिट ट्रेक्स"
पहिरोले दुई जेसीबी र एक ट्याक्टर पुरियो : एक जनाको मृत्यु,तानसेन : पाल्पाको तिनाउ गाउँपालिका वडा नं ६ डुम्रेमा गएराती पहिरोले ट्याक्टर र दुईवटा जेसीबी पुरिंदा एक जनाको मृत्यु भएको छ भने एक जना घाइते भएका छन्। पहिरोमा पुरिएर घाइते भएका ट्याक्टरका सहचालक बर्दियाको बासगढी नगरपालिका ४ घर भइ हाल पाल्पाको डुम्रेमा बस्दै आएका २७ वर्षीय महेन्द्र भन्ने मुमलाल पुनको उपचारको क्रममा लुम्विनी मेडिकल कलेज तानसेन प्रभासमा मृत्यु भएको पाल्पा प्रहरीले जनाएको छ। घाइते हुनेमा जेसीबी चालक जिल्लाको रैनादेवि छहरा गाउँपालिका वडा नं १ बस्ने २० वर्षीय सरोज बुढा रहेको छन्। जेसीबी चालक बुढाको पनि लुम्विनी मेडिकल कलेजमा उपचार भइरहेको छ। गएराती हिलोमा फसेको लु ४ त ६६२९ नम्बरको ट्याक्टर निकाल्न गएको लु १ क २४९६ नम्बर र लु १ क २४९६ नम्बरको जेसीबी माथिबाट खसेको पहिरोले पुरिएका थिए। डुम्रेको भित्री सडक खण्डबाट होलिघाटतर्फ ढुङ्गगा लिएर जाने क्रममा हिलोबाटोमा ट्याक्टर फसेको थियो। घटनाको थप अनुशन्धानको लागि प्रभास प्रहरी चौकिका प्रमुख भरत थापाको कमाण्डमा टोलि खटिएको जिल्ला प्रहरी कार्यालय पाल्पाका प्रवक्ता प्रहरी नायब उपरीक्षक रामेश्वर त्वातीले बताए। लगातार परेको वर्षाको कारण भर्खर खनेका सडकहरु पहिरोका जोखिममा परेका छन्। पाल्पामा बाढी पहिरोबाट मात्र एक महिनाको अवधिमा ५ जनाको मृत्यु भइसकेको छ।
अडियो हब क्लब हाउस,"केही घन्टा मात्रै पनि इन्टरनेटको पहुँचबाट बाहिर रहँदा खटपट हुन थाल्छ अचेल धेरैलाई। सामाजिक सञ्जालमा जोडिएर सूचना लिने र आफ्नो कुरा राख्नेलाई त इन्टरनेट बिनाको खाली समय पट्यारलाग्दो नै बन्छ। अब इन्टरनेट र सामाजिक सञ्जाल बिनाको समय सबैका लागि बिस्तारै खल्लो बन्दैछ। अझै युवा पुस्तामा सामाजिक सञ्जालको प्रयोग बढ्दो क्रममा रहेकाले यो समूहको छनोटले कुनै पनि सामाजिक सञ्जाललाई छोटो समयमै शिखरमा पुयाएका धेरै उदाहरण छन्। यसमध्ये एक हो क्लब हाउस एप। अनलाइन मिटिङमा भ्वाइसको माध्यमबाट जोडिन सकिने क्लब हाउस एपको प्रयोगकर्ता छोटो समयमै ह्वातै बढे। सन् २०२० मार्चमा पहिलोपटक आईओएस भर्सनमा यो एप सार्वजनिक गरिएको थियो। अल्फा एक्सप्लोरोसन कम्पनीका पल डेभिसन र रोहन सेथले एप निर्माण गरेर सार्वजनिक गरेका थिए। आईओएस भर्सनमा मात्रै एप निर्माण गरेर सार्वजनिक गर्दा सुरुका समयमा प्रयोगकर्ताको संख्या बढ्न सकेन। प्रयोगकर्ता बढाउन त्यसपछि एन्ड्रोइड भर्सनमा पनि ल्याइयो। अहिले प्रयोगकर्ताको संख्यामा देखिएको वृद्धिलाई व्यवस्थापन तथा त्यसलाई धान्नसक्ने बनाउनका लागि इन्भाइट गरेर मात्र नयाँ प्रयोगकर्ता आउन सक्ने गरी एपको विकास गरेको छ। क्लब हाउसको सार्वजनिक समयमै कमाई १० करोड अमेरिकी डलर थियो भने सन् २०२१ को अप्रिलसम्म चार अर्ब डलर पुगेको बताइन्छ। नेपालमा भर्खरै चर्चामा रहे पनि जर्मनी, जापान, स्लोभाकिया र टर्कीमा यसको बढी डाउनलोड भएको छ। जापानमा फेब्रुअरी सम्ममा चार लाख ४० हजार पटक डाउनलोड भएको सेन्सर टावर रिसर्चको तथ्यांकमा छ। टर्कीमा ३० लाखभन्दा बढी डाउनलोड भएको छ। गत फेब्रुअरीमा मात्रै यो एप आईओएसमा ९० लाख ६० हजार डाउनलोड भएको थियो। सेन्सर टावर रिसर्चको नयाँ प्रतिवेदनअनुसार अप्रिलमा भने ९ लाख मात्रै डाउनलोड भएको छ। पछिल्लो समय यो एपमा नेपाली प्रयोगकर्ताको संख्या पनि उच्च छ। कोरोना महामारी नियन्त्रण गर्न गरिएको निषेधाज्ञाले यसको प्रयोगलाई अझै बढाएको मानिन्छ। विभिन्न विषयमा आआफ्नै छुट्टाछुट्टै अनलाइन मिटिङमा भ्वाइसको माध्यमबाट जोडिन सक्ने भएकाले फरक समूहका फरकफरक रूप र छलफल यहाँ भेटिन्छ। आफूलाई मन लागेको समसामयिक विषय छानेर सुन्ने र छलफलमा समेत सहभागी भएर मनोरञ्जन एवं ज्ञान लिन सकिने भएकाले कुनै पनि उमेर समूहका लागि यो एप उपयोगी बनेको देखिन्छ। आवाजको प्रयोगका लागि मात्रै निर्माण गरिएको क्लब हाउसमा फोटो वा भिडियोको नाममा प्रोफाइल तस्वीर मात्रै हुन्छ। यस एपले संवाद तथा अन्तक्रियामा आवाजलाई मात्र सपोर्ट गर्ने हुँदा सुन्दै अन्य काम गर्ने वा समय बिताउनेका लागि सहज पनि छ। यो सेवाले पनि यो एप प्रयोगकर्ताको संख्या थपेको मानिन्छ। कोरोना भाइरस (कोभिड१९) को महामारी सुरु भएपछि घरमै थुनिएर बस्न बाध्य भएको समयमा लन्च भएको क्लब हाउस एपले समय कटाउन सहज बनाएकाले एप डाउनलोडमा पनि यसले फड्को मारेको छ। सन् २०२० को डिसेम्बरसम्ममा ६ लाख प्रयोगकर्ता पुगेको क्लब हाउसको २०२१ सम्ममा साप्ताहिक प्रयोगकर्ता नै २० लाखभन्दा धेरै रहेको प्रमुख कार्यकारी अधिकृत (सीईओ) पल डेभिसनको दाबी छ। एक्लोपनको साथीको रूपमा समेत आफूलाई परिचित गराउन सफल बनेको क्लब हाउसको मुख्य विषेशता भनेकै भर्चुअल रुम हो। तीन फरक रुममा विकास गरेको यसले प्रयोगकर्ताको छनोटलाई पनि विभाजन गरेको छ। यसमा ओपन रुम, सोसियल रुम र क्लोज्ड रुमको प्रयोग गर्न सकिन्छ। जो कोही प्रयोगकर्ता जसको रुममा पनि प्रवेश गरेर आयोजकले सेटिङ परिवर्तन नगरेसम्म उसका संवाद सुन्नका लागि ओपन रूपको प्रयोग गर्न सकिन्छ। यही रुमबाट विश्वभरका मानिसको अन्तक्र्रिया र संवादहरू सजिलै सुन्न सके पनि छलफलमा प्रवेश गर्न भने यो रूपमा आयोजकको अनुमति चाहिन्छ। सोसियल रुममा कडाई अलि बढी छ। यहाँ आयोजक वा वक्तालाई फलो गरेका प्रयोगकर्ताले मात्र प्रवेश गर्न र सुन्न पाउँछन्। समसामयिक विषयमा अन्तरक्रिया, संवाद चलाइरहेका आयोजकले मात्रै त्यसमा प्रवेश गराएर फलो गरेकालाई स्पिकर बनाउन सक्छन्। यो रूपमा निश्चित प्रयोगकर्ता मात्रै सहभागी हुन्छन्। ओपन, सोसियल रुमभन्दा क्लोज्ड रुम फरक छ। यहाँ वक्ताले इन्भाइट गरेका प्रयोगकर्ता मात्रै जोडिन्छन्। आयोजकले रुमलाई आफूअनुकूल चलायमान बनाउने भएकाले श्रोतालाई वक्ता बनाउने, म्युटअनम्युट गर्ने र वक्तालाई निकाल्नेसम्मको अधिकार आयोजकलाई हुन्छ। यो रुम आफूलाई मन नपरेमा वा त्यो रुमबाट बाहिर निस्कन चाहेमा श्रोता वा वक्ताले लिभ क्वाइट्ली भन्ने बटन क्लिक गरेर बाहिरिन सक्ने व्यवस्था क्लब हाउसले गरेको छ। प्रयोगकर्ताको बढ्दो सहभागिताकै कारण क्लब हाउले विभिन्न सेवा पनि एपमा थप्दै गएको छ। आफूलाई मन नपरेको श्रोतालाई ब्लक गर्ने र प्रोफाइलको बायो प्रयोग गरेर आफ्नो बारेमा अरूलाई जानकारी दिन सकिने सुविधा पनि यसले थपेको छ। पछिल्लो समय क्लब हाउसमा बायोको प्रयोग गरेर पैसा कमाउनेहरू पनि थपिँदैछन्। नेपालमा यसको प्रयोग कम भए पनि अन्य मुलुकमा बायोमा राम्रो कन्टेन्ट र विभिन्न क्यास एपको लिंक राखेर आम्दानी गर्ने प्रयोगकर्ता पनि छन्। एपलाई अडियो छलफलका रूपमा मात्रै नभई विसलिस्ट राखेर यसको प्रयोगकर्तालाई आफ्नो प्रडक्ट वा सेवा बेच्नेको संख्या पनि बढ्दै छ। आफ्नो सामानको प्रचार गर्न लिंक राख्दा निश्चित ग्राहकलाई छनोट गर्नेसम्मको सुविधा क्लब हाउसले दिएको छ। यसको सही सदुपयोग गरे प्रयोगकर्ताले राम्रो आम्दानी समेत गर्न सक्ने निर्माणकर्ताको भनाइ छ। पैसा तिर्नुपर्ने रुम र सब्सिक्रिप्सनको अप्सनसमेत यसमा हुँदा भर्चुअल क्लास रुमदेखि सेमिनार जस्ता कार्यक्रम रकम लिएर आयोजना गर्न सकिन्छ। यस्तो कार्यक्रम एक्सक्लुसिभ बनाएर क्लब हाउसमा मात्रै सुन्न पाइने गरी राख्न सके यसको महत्त्व अझै बढ्छ। यसमा भएको आम्दानीलाई पेपल र स्कवारजस्ता कम्पनीबाट भुक्तानी गर्न सकिन्छ। संवादका माध्यमहरूको रूपमा जुम, गुगल मिटहरू पनि लोकप्रिय थिए। तर, यसलाई अब क्लब हाउसले उछिनेको छ। समाजिक सञ्जालको लोकप्रियता जति बढी हुन्छ, सुरक्षा मापदण्डका कुरा पनि उतिकै महत्त्वपूर्ण हुन्छ। क्लब हाउस लोकप्रिय भए पनि उसले सुरक्षाको मादण्ड अपनाएको पाइँदैन। घृणा फैलाउने, आपत्तिजनक अभिव्यक्ति राख्ने, परिवारमा बसेर सुन्नसमेत नमिल्ने रुम निर्माण सहजै गर्नेजस्ता दुरूपयोग बढेको छ। एजेन्सीको सहयोगमा"
अवरुद्ध मध्यपहाडी लोकमार्ग सुचारु,कुश्मा : पहिरोका कारण शुक्रबार रातीदेखि अवरुद्ध भएको मध्यपहाडी लोकमार्गको पर्वत खण्ड सञ्चालनमा आएको छ। कुश्मा नगरपालिका१ पाङको सहस्रधारामा वर्षासँगै सडकमाथिबाट आएको पहिरोका कारण सडक अवरुद्ध भएको थियो। वर्षा रोकिएसँगै पहिरो पन्छाएपछि सवारी साधन सञ्चालनमा आएको जिल्ला ट्राफिक प्रहरी प्रमुख कृष्णबहादुर खड्काले जानकारी दिए। अहिले रोकिएका सवारीहरु गन्तव्यतर्फ लागेका छन्।लगातारको वर्षाका कारण राति नै पहिरो आएर सडक पुरिएको थियो । वर्षा रोकिएपछि बिहान सबेरैबाट एक्स्काभेटर लगाएर पहिरो पन्छाइएको खड्काले बताए। यस वर्ष मध्यपहाडी लोकमार्ग अन्तर्गत पर्वत खण्डमा पहिरोले बढी नै असर गरेको छ। सहस्रधारा नजिकै नयाँ पुलमा केही दिनअगाडि विशाल ढुङ्गासहित खसेको पहिरो पन्छाउन एक साता लागेको थियो। ब्रेकरले ढुङ्गा फुटाउन नसक्ने भएपछि नेपाली सेनाले विस्फोटक पदार्थ प्रयोग गरेर ढुङ्गा फुटाएको थियो। कुश्मा नगरपालिका८ चुवास्थित दोबिल्लामा पनि सुन्दरे खोलामा आएको बाढीले मध्यपहाडी लोकमार्गकै केही भाग क्षति गरेको थियो । बाढीले लोकमार्गकै ठेक्का लिएको लामा कन्स्ट्रक्सनको हाइलक्स गाडीसहित त्यसमा सवार इन्जिनियर र चालक बगाएर बेपत्ता बनाएको थियो । गाडी नजिकैको मोदी खोलामा पुगेको अवस्थामा भेटिएको भए पनि ती दुईजनाको अवस्था भने अज्ञात नै छ ।
वाग्मती प्रदेशमा खोपका लागि रु दुई अर्ब विनियोजन,काठमाडौं : वाग्मती प्रदेश सरकारको सामाजिक विकास मन्त्रालयले कोरोनाको तेस्रो भेरियन्टमा बालबालिका अत्यधिक प्रभावित हुने भएकाले प्रदेश मातहतका अस्पताललाई २० प्रतिशत शैय्या छुट्याउन निर्देशन गरेको छ । सामाजिक विकासमन्त्री सरस्वती बस्नेतले कोरोनाविरुद्धको खोप व्यवस्थापनदेखि सङ्क्रमितलाई उपचार गर्न अस्पतालमा शैय्याको तयारी तथा अक्सिजन प्लान्टको तयारी प्रदेश सरकार गरिरहेको जानकारी दिए । चालू आर्थिक वर्ष २०७८७९ मा प्रदेशका सबै नागरिकलाई कोरोनाविरुद्धको खोप लगाइने जनाउँदै उनले खोप लगाउन सरकारले विशेष प्राथमिकता दिएको र खोप व्यवस्थापनका लागि रु दुई अर्ब बजेट विनियोजन गरिएको बताए । मन्त्रालयको गतिविधिका बारेमा आज यहाँ सञ्चारकर्मीसँग कुराकानी गर्दै उनले खोप खरीदका लागि प्रदेश सरकारले पनि पहल गरिरहेको र संभव नभएमा सङ्घीय सरकारसँग सहकार्य गरेर खोप लगाउने ल्याउने प्रतिवद्धता जनाए । उनले कोरोना सङ्क्रमणबाट सुरक्षित रहन स्वास्थ्य मापदण्डको पालना गर्नुपर्नेसमेत आग्रह गरे । यसैबीच प्रदेश सरकारलाई एसटिसी ग्रुप नामक सस्ंथाद्वारा २०० अक्सिजन सिलिण्डर प्रदान गरिएको छ । संस्थाका प्रबन्ध निर्देशक सुरेन्द्र उप्रेतीले हालै सामाजिक विकास मन्त्रालयलाई ती सिलिण्डर हस्तान्तरण गरेको जनाइएको छ ।
एमालेले बोलायो स्थायी र केन्द्रीय कमिटी बैठक,काठमाडौं : एमाले स्थायी कमिटी र केन्द्रीय कमिटी बैठक बोलाएको छ। पार्टी कार्यालय सचिव शेरबहादुर तामाङका अनुसार एमालेको स्थायी कमिटी बैठक आइतबार बस्ने भएको छ भने केन्द्रीय कमिटी बैठक सोमबारका लागि बोलाइएको छ। ललितपुरस्थित तुल्सीलाल स्मृति प्रतिष्ठानमा बिहान ११ बजे बैठक बस्ने पार्टी केन्द्रीय कार्यालय सचिव तामाङले जानकारी दिए।केन्द्रीय कमिटी बैठकको एजेन्डा तय गर्न र विधान अधिवेशनको तयारी गर्नका लागि बैठक बोलाइएको उनको भनाइ छ। यही साउन ४ गते १४ औँ केन्द्रीय कमिटी बैठक तुल्सीलाल स्मृति प्रतिष्ठानमा बिहान ११ बजे बोलाइएको छ। उनका अनुसार पार्टी संरचना २०७५ जेठ २ गते अगाडि फर्काउँदै आइतबारको बैठकमा नेपाल पक्षका नेतालाई समेत डाँकिएको छ। एमालेले यही साउन २५ देखि २७ गते विधान अधिवेशन गर्ने निर्णय गरेको छ। शुक्रबार एमाले स्थायी कमिटी बैठक बसेको थियो। शुक्रबारको बैठकमा वरिष्ठ नेता माधवकुमार नेपाल पक्ष सहभागी भए पनि बीचमै बैठक छोडेर बाहिरिएको थियो। बैठकले पार्टीको विवाद समाधान गर्न गठित कार्यदलले बुझाएको १० बुँदे सहमतिलाई अनुमोदन गरेको थियो। शुक्रबारको बैठकमा अध्यक्ष केपी ओलीसँग राखेका मागको सुनुवाइ नभएको भन्दै नेपाल समूह बैठकस्थलबाट बाहिरिएको थियो।
वीरगन्ज भन्सार : ६ वर्षदेखि राजश्व संकलनको लक्ष्य पूरा गर्न असफल,"वीरगन्ज : मुलुकको प्रमुख स्थल नाकामा रहेको वीरगन्ज भन्सार कार्यालय गत आर्थिक वर्ष २०७७०७८ मा पनि राजश्व संकलनको लक्ष्य पूरा गर्न असफल भएको छ। वीरगन्ज भन्सार कार्यालय लगातार ६ वर्षदेखि राजश्व विभागले दिएको राजश्व संकलनको लक्ष्यपूरा गर्न असफल हुँदै आएको छ। गत आर्थिक वर्ष २०७७०७८ मा भन्सार विभागले १ अर्ब ७० अर्ब ७६ करोड ५१ लाख ४५ हजारको लक्ष्य दिएको थियो। तर वीरगन्ज भन्सार कार्यालयले गत आर्थिक वर्षमा लक्ष्य भन्दा ७१ करोड ४ लाख ४४ हजार रुपैया कम राजश्व संकलन गरेको छ। गत आर्थिक वर्षमा वीरगन्ज भन्सारले लक्ष्यको ९९६ प्रतिशत मात्र अर्थात १ खर्ब ७० अर्ब ५ करोड ४७ लाख १ हजार रुपैयाँ मात्र राजश्व संकलन गर्न सकेको प्रमुख भन्सार अधिकृत हरिहर पौडेलले जानकारी दिए। अघिल्लो आर्थिक वर्ष २०७६०७७ मा पनि वीरगन्ज भन्सार कार्यालयले लक्ष्यको ६६८९ प्रतिशत मात्र राजश्व संकलन गरेको थियो। वीरगन्ज भन्सार कार्यालयले आर्थिक वर्ष २०७५०७६ मा लक्ष्यको ८५९७ प्रतिशत, आर्थिक वर्ष २०७४०७५ मा लक्ष्यको ९७४८ प्रतिशत, आर्थिक वर्ष २०७३०७४ मा लक्ष्यको ९८ प्रतिशत र आर्थिक वर्ष २०७२०७३ मा लक्ष्यको ७७४२ प्रतिशत मात्र राजश्व संकलन गरेको थियो। भारतबाट नेपाल भित्रिदै गरेका मालवाहक गाडी वीरगन्ज भन्सार नाकाको गेटमा । त्यसभन्दा पहिलेको आर्थिक वर्ष २०७१०७२ मा भने वीरगन्ज भन्सार कार्यालयलले लक्ष्य भन्दा बढि नै अर्थात लक्ष्यको १०५ प्रतिशत राजश्व संकलन गर्न सफल भएको थियो। तर त्यसपछि (आर्थिक वर्ष २०७२०७३ ) देखि भने वीरगन्ज भन्सार कार्यालय लगातार, भन्सार विभागले दिएको राजश्व संकलनको लक्ष्यपूरा गर्न असफल हुदै आएको प्रमुख भन्सार अधिकृत पौडेलले बताए। पछिल्लो २ आर्थिक वर्षमा विश्वव्यापी कोभिड महामारीका कारण मालवस्तुको निकासी पैठारी प्रभावित भएका कारणले विभागले दिएको लक्ष्यपूरा हुन नसकेको उनले बताए। पौडेलले भने,कोभिडका कारण आर्थिक वर्ष २०७६०७७ मा लक्ष्यभन्दा करिब ३४ प्रतिशत कम राजश्व उठ्यो, गत आर्थिक वर्षमा भने लक्ष्यको नजिक नजिक मात्रै पुगियो तर थोरैले मात्र टार्गेट मिट भएन, कोभिडकै कारण विगत २ आर्थिक वर्षमा लगातार राजश्वको टार्गेटपूरा हुन नसकेको हो। गत दुई आर्थिक वर्षमा भारत तथा तेस्रो मुलुकबाट बढी राजश्व संकलन हुने नयाँ सवारी गाडी लगायतका मालवस्तुको आयात घटेकाले त्यसको प्रत्यक्ष असर राजश्व असुलीमा परेको पौडेलले बताए। ६ महिने नाकाबन्दीको असर अहिलेसम्म वीरगन्ज भन्सारका प्रमुख भन्सार अधिकृत हरिहर पौडेलले २०७२ सालमा मधेसी दलको ६ महिनासम्म चलेको नाकाबन्दीको असर वीरगन्ज भन्सारको राजश्व असुलीमा अहिलेसम्म पनि परिरहेको बताए। पछिल्लो दुई आर्थिक वर्षमा लक्ष्यपूरा हुन नसकेको मुख्य कारण कोभिड थियो, उनले भने,तर त्यसअघिका लगातार ४ आर्थिक वर्षमा भने २०७२ सालको नाकाबन्दीको असरले राजश्वको लक्ष्यपूरा हुन सकेन, अहिले पनि त्यस बेलाको नाकाबन्दीको असर परिरहेको छ। २०७२ सालमा मधेसी दलले राजनीतिक माग राखेर गरेको आन्दोलनमा ६ महिनासम्म वीरगन्ज रक्सौल नाकाको मितेरी पुलमा धर्ना दिएर नाकाबन्दी गरेका थिए। जसका कारण वीरगन्ज नाकाबाट मालवस्तुको निकासी पैठारी नै ठप्प भएको थियो। लगातार ६ महिनासम्म नाकाबन्दी भएका कारण वीरगन्ज नाकाबाट आयात निर्यातको कारोबार गर्दै आएका थुप्रै उद्योगी व्यपारीहरु भैरहवा, विराटनगर लगायतका अन्य नाकातर्फ विस्थापित भएका थिए। त्यस बेला अन्य नाका तर्फ विस्थापित भएका आयातनिर्यातकर्ताहरु , नाकाबन्दी खुलेपछि पनि वीरगन्ज नाकामा नफर्किएकाले त्यसको असर वीरगन्ज भन्सारको राजश्वमा अहिले सम्म पनि परिरहेको पौडेलले बताए। पौडेलले भने , नाकाबन्दीका बेला यहाका थुप्रै आयातकर्ता अन्य नाकामा विस्थापित भएका , पछि नाकाबन्दी खुलेपछि केहि त फेरि फर्किए , तर अधिकांश आयातकर्ता नाकाबन्दी खुलेपछि फर्किएनन् , त्यसैको असर अहिले सम्म पनि परिरहेको छ। सरकारले हचुवाको तालमा लक्ष्य बढाएकाले समस्या भइरहेको उद्योगीहरुको भनाइ वीरगन्ज उद्योग वाणिज्य संघका अध्यक्ष सुबोध गुप्ताले भने नाकाबन्दीका कारण अन्यत्रको नाकामा विस्थापित भएका केहि अयातकर्ता अझै पनि वीरगन्ज नाकामा नफर्किएको कुरा सत्य रहेको बताए। त्यसका कारण पनि वीरगन्ज भन्सारको राजश्व असुलीमा अहिले सम्म प्रभाव परिहेको उनले बताए। तर लगातार ६ वर्ष देखि वीरगन्ज भन्सारको राजश्व असुलीको लक्ष्यपूरा हुन नसक्नुको मुख्य कारण अर्को पनि रहेको गुप्ताले बताए। गुप्ताले भन्सार विभागले वर्षेनी हचुवाको तालमा वीरगन्ज भन्सारको राजश्व संकलनको लक्ष्य बढाउदै आएका कारण पनि केहि वर्ष देखि लगातार राजश्व असुलीको लक्ष्य भेट्याउन वीरगन्ज भन्सार असफल हुदै आएको बताए। गुप्ताले भने , हरेक वर्ष वीरगन्ज भन्सारको राजश्वको लक्ष्य हचुवाको तालमा बढाइन्छ तर त्यस मुताबिकको राजश्व संकलन हुने पुर्व योजना र तयारी केहि गरिदैन , त्यसैको परिमाण केहि वर्ष यता लगतार वीरगन्ज भन्सारले लक्ष्यपूरा गर्न नसकेको हो। उनले थपे , यदि वीरगन्ज नाकाको राजश्व असुली बढाउने हो भने सरकारले यस क्षेत्रमा उद्योगकलकारखाना थपिने वातावरण मिलाइ दिनु पर्छ , भन्सारको जाचपासको प्रकृया सहज पार्नु पर्छ , अनि मात्र यो नाकाको राजश्व बढ्छ हैन भने अहिलेको नियति आगामी वर्षमा दोहोरिरहन्छ।"
"साउन १५ गतेभित्र ३२ लाख खोप, कोभिशिल्डको दोस्रो मात्रा पनि चाँडै","काठमाडौं : सरकारले चीनबाट यही साउन १५ गतेभित्र ३२ लाख मात्रा कोरोना भाइरसविरुद्धको खोप भेरोसेल ल्याउने भएको छ। चीनसँग खरिद गरिएको खोप नेपाल वायुसेवा निगमको वाइडबडी जहाजबाट नियमित चार उडानमार्फत यही साउन १५ गतेभित्र ल्याउन लागिएको हो। मन्त्रालयका सहप्रवक्ता डा समिरकुमार अधिकारीले चीनबाट खरिद गरिएको खोप निगमको जहाजबाट नियमित ल्याउन थालिएको जानकारी दिए। गत असार २५ गतेदेखि चीनबाट खरिद भएको खोप ल्याउन शुरु गरिएकामा पुनः आगामी बुधबार (यही ६ गते साउन) जहाज चीनतर्फ जाने भएको उनले बताए। निगमको वाइडबडी जहाजले यही साउन ६ गतेदेखि तीन उडानमार्फत नियमित खोप ल्याउने छ। उनका अनुसार चीनसँग खरिद गरिएको खोप लिन यही साउन ७ गते पौनै ६:०० बजे गएर अर्को दिन अर्थात् साउन ७ गते बिहान खोप लिएर जहाज नेपाल आउने छ। यस्तै साउन ७ गते पुनः जहाज गएर ८ गते र ९ गते १० गते खोप नेपाल ल्याइने छ। यसअघि असार २५ गते आठ लाख खोप चीनबाट आएको थियो। छिट्टै कोभिशिल्डको दोस्रो मात्रा यस्तै मन्त्रालयले कोभिशिल्ड खोपको पहिलो मात्रा लगाएका ज्येष्ठ नागरिकलाई दोस्रो मात्राको खोप दिने भएको छ। मन्त्रालयका सहप्रवक्ता डा अधिकारीले कोभिशिल्डको पहिलो मात्रा लगाएका ६५ वर्षमाथिका ज्येष्ठ नागरिकलाई दोस्रो मात्रा छिट्टै दिइने बताए। उनले खोप केही दिनमा नै प्राप्त हुने जनाउँदै खोपको प्रतिक्षा गरिरहेका सबै ज्येष्ठ नागरिकलाई दोस्रो खोप दिइने बताए। उनले कोभिशिल्डको दोस्रो मात्राका रूपमा जापान सरकारले उपलब्ध गराउने एस्ट्राजेनिका खोप लगाइने बताए। जापान सरकारले नेपाललाई कोभ्याक्समार्फत १६ लाख मात्रा खोप उपलब्ध गराउने घोषणा गरेको छ। भारतको सिरम इन्स्टिच्युट कम्पनीले सरकारले खरिद गरेको कोभिशिल्ड खोप उपलब्ध नगराएपछि ज्येष्ठ नागरिकले खोप लगाउन नपाएका हुन्। गत फागुन २३ देखि चैत १० गतेसम्म ६५ वर्षमाथिका उमेर समूहका करिब साढे १४ लाख व्यक्तिलाई कोभिशिल्ड को पहिलो मात्रा लगाइएको थियो। मन्त्रालयले कोभिशिल्ड र एस्ट्राजेनिका खोप एउटै कम्पनी तथा एउटै फर्मुलामा बनेकाले लगाउन केही फरक नपर्ने बताए। कोभ्याक्समार्फत कहाँकहाँबाट खोप नेपालका ६० लाख जनसङ्ख्यालाई पुग्ने खोप कोभ्याक्सले उपलब्ध गराउने प्रतिबद्धता जनाएको छ। सोहीअनुसार अहिले विभिन्न देशले कोभ्याक्समार्फत नेपाललाई खोप उपलब्ध गराइरहेका छन्। अहिलेसम्म भारत, चीन, अमेरिका, जापानलगायत देशले कोभ्याक्समार्फत नेपाललाई खोप उपलब्ध गराइसकेका छन्। नेपालले असार २८ गते अमेरिकाबाट १५ लाख ३४ हजार ८५० मात्रासहितको जोन्सन एण्ड जोन्सन खोप कोभ्याक्स सुविधाअन्तर्गत अनुदान सहयोग प्राप्त गरेको हो। यसअघि कोभ्याक्स सुविधामार्फत भारतबाट कोभिशिल्ड खोप तीन लाख ४८ हजार मात्रा खोप प्राप्त भएको थियो। यस्तै जापान सरकारले कोभ्याक्स सुविधाअन्तर्गत जापानमै उत्पादित कोभिड१९ विरुद्धको एस्ट्राजेनिका खोपको १६ लाख मात्रा नेपाललाई प्रदान गर्ने घोषणा गरेको छ। नेपालमा अहिलेसम्म ६५ लाख ८२ हजार ८५० मात्रा खोप आइसकेको छ। यसैगरी स्वास्थ्य सेवा विभागका खोप तथा बाल स्वास्थ्य शाखाका प्रमुख डा झलक शर्मा गौतमले कोभ्याक्समार्फत थप खोप आउन थालेको जानकारी दिए। कोभ्याक्समार्फत तीन लाख ५० हजार खोप आउन थालेको हो। मन्त्रालयले चीन र अमेरिकाले उपलब्ध गराएको खोप प्राथमिकताका आधारमा लगाएको छ। चीन र अमेरिकाबाट प्राप्त भएको खोप असार २९ देखि साउन १ गतेसम्म लगाइएको थियो। भेरोसेल ५५ वर्ष र सो माथिका उमेर समूह तथा जोन्सन एण्ड जोन्सन खोप ५० वर्षदेखि ५४ वर्ष उमेर समूहका सबै नागरिकलाई लगाइएको छ। नेपालमा अहिलेसम्म पहिलो मात्रा २७ लाख ६५ हजार ७०९ र दोस्रो मात्रा ११ लाख २० हजार २८२ व्यक्तिले लगाइसकेका छन्। सरकारले १८ वर्षभन्दा माथिका कूल दुई करोड २० लाख जनसङ्ख्यालाई निःशुल्क खोप लगाउने लक्ष्य लिएको छ।"
कांग्रेस महाधिवेशन : क्रियाशील सदस्यताको काम अन्तिम चरणमा,"काठमाडौं : नेपाली कांग्रेसले आसन्न १४ औँ महाधिवेशनका लागि क्रियाशीय सदस्यताको काम अन्तिम चरणमा पुगेको जनाएको छ। पार्टीका पदाधिकारी र पूर्व पदाधिकारीको आज बसेको बैठकमा क्रियाशील सदस्यता छानबिन समितिले बारा र सप्तरीबाहेक सबै जिल्लाको क्रियाशील सदस्यताको काम सम्पन्न भएको जानकारी गराएको हो। बैठकमा समिति संयोजक रमेश लेखकले ७५ जिल्लाको क्रियाशील सदस्यताको काम सम्पन्न भएको र छिट्टै सम्पूर्ण विवरणसहितको प्रतिवेदन सभापति शेरबहादुर देउवालाई बुझाइने बताउनुभएको मुख्यसचिव कृष्णप्रसाद पौडेलले जानकारी दिए। बैठकले क्रियाशील सदस्यताको विवादले भएको ढिलाइलाई व्यवस्थापन गर्न पार्टीको केन्द्रीय निर्वाचन समिति, सहमहामन्त्री डा प्रकाशशरण महत र केन्द्रीय सदस्य डा मीनेन्द्र रिजाललाई निर्वाचन निर्देशिकामा रहेका अप्ठ्यारा सहजीकरण गर्ने जिम्मेवारी प्रदान गरेको छ। क्रियाशील सदस्यतामा केही विवाद देखिए पनि यही विषयका कारणले महाधिवेशनको मिति भने नसर्ने भएको छ। बैठकमा प्रधानमन्त्री एवं पार्टी सभापति देउवाले महाधिवेशन निर्धारित मितिभन्दा एक दिन पनि पछाडि सार्न नसकिने बताएको मुख्यसचिव पौडेलले जानकारी दिए। गत असार ४ गते सम्पन्न कांग्रेस केन्द्रीय समिति बैठकले पार्टीको १४औँ महाधिवेशन आगामी भदौ १६ देखि १९ गतेसम्म काठमाडौँमा गर्ने संशोधित कार्यतालिका पारित गरेको थियो। संशोधित कार्यतालिकानुसार गाउँनगर वडा अधिवेशन आगामी साउन १२ गते, गाउँनगरपालिका अधिवेशन साउन १६ गते, प्रदेशसभा क्षेत्रीय अधिवेशन साउन २० गते हुनेछ। यसैगरी प्रतिनिधिसभा क्षेत्रीय अधिवेशनएक मात्र प्रतिनिधिसभा निर्वाचन क्षेत्र भएको जिल्ला अधिवेशन साउन २३ गते, एकभन्दा बढी प्रतिनिधिसभा निर्वाचन क्षेत्र भएको जिल्ला अधिवेशन साउन २६ गते र प्रदेश अधिवेशन भदौ १ र २ गते निर्धारण गरिएको छ। त्यस्तै क्रियाशील सदस्यताको सूचीमा केन्द्रीय सभापतिबाट हस्ताक्षर भई केन्द्रीय निर्वाचन समितिलाई बुझाउने अवधि गत असार ३० गतेभित्र तोकिएको थियो। तर सो अवधिमा काम सम्पन्न हुन नसकेकाले समितिले केही समय माग गरको छ।"
"एमाले विपक्षमा, नेपाल पक्ष अप्ठ्यारोमा","काठमाडौं : एमालेले कांग्रेस सभापति शेरबहादुर देउवा नेतृत्वको सरकारलाई विश्वासको मत नदिने निर्णय गरेको छ। अध्यक्ष केपी शर्मा ओलीको अध्यक्षतामा शुक्रबार बसेको स्थायी समिति बैठकले प्रतिपक्षमा बस्ने निर्णय गरेको हो। संस्थापन पक्षको यो निर्णयले वरिष्ठ नेता माधवकुमार नेपाल पक्ष भने अप्ठ्यारोमा परेको छ। पार्टी एकता प्रक्रिया सुरु भएको भन्दै नेपाल पक्षधर कार्यदलका सदस्यहरू बैठक रोक्न माग गर्दै शुक्रबार बैठकस्थल तुल्सीलाल स्मृति प्रतिष्ठान पुगेका थिए। तर, अध्यक्ष ओलीले बैठक नरोकेर पार्टी प्रतिपक्षमा बस्ने लगायतका निर्णय गराएका थिए। पार्टीभित्र देखिएको विवाद समाधान गर्न गठित १० सदस्यीय कार्यदलले १० बुँदेसहमति गरेर अध्यक्ष ओली र वरिष्ठ नेता नेपाललाई प्रतिवेदन बुझाएको थियो। ओली र नेपालबीचको शत्रुतापूर्ण व्यवहारका कारण कार्यदलको प्रतिवेदन भने अलपत्र छ। आफ्नै पार्टी नेतृत्वको सरकारलाई ढालेर देउवालाई प्रधानमन्त्री बनाउन महत्वपूर्ण भूमिका खेलेको भन्दै पार्टी अध्यक्ष ओली नेपालसँग क्रुद्द छन्। नेता नेपाल पनि ओलीले अति गरेको भन्दै देउवालाई विश्वासको मत दिनुपर्ने पक्षमा छन्। तर, कार्यदलमा सम्मिलित दोस्रो तहका नेताहरूसहमति जुटाएर पार्टी एक ढिक्का बनाउन चाहन्छन्। त्यसको पहलसमेत गरिरहेका छन्। नेपाल पक्षको २३ मतको बलमा देउवा सर्वोच्च अदालतको परमादेशले प्रधानमन्त्री बनेपछि ओली नेपालसँग रुष्ट छन्। प्रधानमन्त्रीबाट हटेर आफ्नो निवास बाल्कोटमा सरेलगत्तै अध्यक्ष ओलीले नेपाललाई पार्टीमा स्थान नरहेको धारणा सार्वजनिक गरेपछि पार्टी विवाद झन् पेचिलो बनेको हो। दुई नेताबीच सहमति नभई बैठक गर्न नहुने भन्दै नेपाल पक्षधर कार्यदलका संयोजक भीम रावल सहितका सदस्यहरू सक्रिय थिए। ओलीले भने नेपाल पक्षको उपस्थिति बिनै स्थायी समितिको बैठक गरेर विभिन्न निर्णय गराएका छन्। संस्थापन पक्षले संसदमा देउवाको विपक्षमा मतदान गर्ने र पार्टी प्र्रतिपक्षमा बस्ने निर्णय गरेका कारण नेपाल पक्ष अप्ठ्यारोमा पर्ने देखिन्छ। नेपाल पक्षको समर्थनबिना देउवाको बहुमत पुग्न कठिन छ। जनता समाजवादी पार्टी एक ढिक्का भएर देउवाका पक्षमा उभियो भने मात्र त्यो सम्भव हुन्छ। तर, जसपाभित्रको चर्को द्वन्द्वले विश्वासको मत जुट्न कठिन छ। स्थायी समितिको बैठकमा एमाले अध्यक्ष ओलीले अदालतको परमादेशबाट नयाँ सरकार गठन भएको बताउँदै अब आफूहरू सक्रिय एवं रचनात्मक प्रतिपक्षमा बस्ने स्पष्ट गरेका थिए। अध्यक्ष ओलीले राष्ट्रियता, लोकतन्त्र, राष्ट्रिय छवि निर्माण, विकास निर्माण र समृद्धिका लागि पार्टी निरन्तर सक्रिय रहने बताए। स्थायी कमिटी बैठकले देशप्रति जिम्मेवार र राष्ट्रियताको पहरेदार, लोकतन्त्र र संविधानको रक्षक एवं जनताको हितप्रति अटल रहँदै अब नेकपा (एमाले) ले सक्रिय र रचनात्मक प्रतिपक्षको भूमिका खेल्ने निर्णय गरेको छ। एमालेले आप्ना पार्टीबाट निर्वाचित सबै प्रतिनिधिसभा सदस्यलाई विश्वासको मतको विपक्षमा मतदान गर्न पनि निर्देशन गरेको छ। एमालेले देउवाको सरकारलाई अलोकतान्त्रिक र अस्वस्थ विधिबाट गठित भएको सज्ञा दिएको छ। बैठकपछि पार्टी प्रवक्ता प्रदीप ज्ञवालीले प्रतिपक्षमा उभिने निर्णय भएको जानकारी दिए। १० सहमति अनुमोदन, कार्यदल विघटन नेपाल पक्षको अनुपस्थितिबीच बसेको स्थायी समितिले कार्यदलले गरेको १० बुँदे सहमति अनुमोदन गरेको छ। एकताका लागि भएको सहमतिको पक्षमा निर्णय भएको पार्टी प्रवक्ता प्रदीप ज्ञवालीले जानकारी दिए। उनकाअनुसार पार्टीमा विद्यमान समस्या समाधान सम्बन्धमा सुझाव दिन गठित कार्यदलले तयार गरी बैठक समक्ष प्रस्तुत गरेको प्रस्तावलाई ग्रहण र अनुमोदन गर्ने निर्णय भएको छ। प्रस्तावलाई सिर्जनात्मक र रचनात्मक ढंगले कार्यान्वयन गर्ने निर्णय पनि बैठकले गरेको छ। कार्यदलले आफ्नो जिम्मेवारी पूरा गरेकामा बैठकले धन्यवाद दिँदै कार्यदल विघटन गर्ने निर्णय गरेको छ। एमाले एकताका लागि भन्दै जेठ २ मा दुवै पक्षका पाँचपाँच जनाको कार्यदल गठन गरिएको थियो। कार्यदलमा संस्थापनतर्फ स्थायी समिति सदस्य सुवास नेम्बाङको नेतृत्वमा उपमहासचिव विष्णुप्रसाद पौडेल, सचिव प्रदीप ज्ञवाली, स्थायी समिति सदस्य शंकर पोखरेल र विष्णु रिमाल थिए। नेपाल पक्षबाट उपाध्यक्ष भीम रावलको नेतृत्वमा उपमहासचिव घनश्याम भुसाल, सचिव गोकर्ण विष्ट, स्थायी समिति सदस्य सुरेन्द्र पाण्डे र रघुजी पन्त थिए। डेढ महिना समय निस्क्रिय रहेको कार्यदल असार २० मा अध्यक्ष ओली र उपाध्यक्ष रावलबीचको वार्ताबीच बिउँतिएको थियो। लगातार एक साताको प्रयासपछि कार्यदलबीचमा १० बुँदे सहमति भएको थियो। असार २८ गते सर्वोच्च अदालतले प्रतिनिधिसभा पुनस्र्थापना गर्दै देउवालाई प्रधानमन्त्री बनाउने आदेश दिएपछि अध्यक्ष ओली र वरिष्ठ नेता नेपालको क्रियाकलापले एकतामा पुनः संकट पारेको छ। ओलीको अभिव्यक्ति र नेपालको सत्तारुढ दलसँग सामीप्यताले एमाले एक हुने आंशका पैदा भएको छ। तर, प्रवक्ता ज्ञवालीले भने १० बँुदे सहमतिलाई पार्टीले ग्रहण गरी अनुमोदन गरिसकेकाले अब कार्यान्वयनमा आउने दाबी गरेका छन्। सहमति ग्रहण गर्यौं,अनुमोदन गयौं, अब कार्यान्वयन गर्छौँ, प्रवक्ता ज्ञवालीले भने। ओलीले बैठक रोक्न नमानेपछि नेपाल पक्ष बाहिरियो शुक्रबारको स्थायी समिति बैठक रोक्न नेपाल पक्षले आग्रह गरेको थियो। तर, अध्यक्ष ओलीले नमानेपछि कार्यदलमा रहेका नेपाल पक्षधर नेताहरू बाहिरिएका थिए। बैठक स्थल पुगेका नेपाल पक्षधर कार्यदलका संयोजक भीम रावलले स्थायी कमिटी बैठक र संसदीय दलको बैठक रोकेर एकताको पहल गर्न आग्रह गरेका थिए। तर, ओलीले बैठक कार्यसूचीअनुसार अघि बढिसकेको भन्दै रोक्न नमिल्ने जवाफ दिएका थिए। संविधानको प्रस्तावना नै अतिक्रमण प्रतिनिधिसभा विघटनसम्बन्धी मुद्दामा गरिएको सर्वोच्चको फैसलाले संविधानको आधारभूत मान्यतालाई नै अतिक्रमण गर्दै कमजोर तुल्याएको एमालेको ठहर छ। नेपालको संविधानको अक्षर र भावना, बहुलवादमा आधारित बहुदलीय प्रतिस्पर्धात्मक संघीय लोकतान्त्रिक गणतन्त्रात्मक संसदीय शासन प्रणाली, शक्ति पृथकीकरण एवं नियन्त्रण र सन्तुलनको सिद्धान्त तथा सार्वभौमसत्ता र राजकीयसत्ता नेपाली जनतामा निहीत रहेको संविधानको प्रस्थापनामा अतिक्रमण गरेको निश्कर्ष एमालेको छ। ताजा जनादेशका लागि जनतामा जाने निर्णयलाई निरंकुश भनेर आरोपित गर्ने काम फैसलाले गरेको एमालेले भनेको छ।"
नेपाली सेना अब ३ जोड १ कमाण्ड संरचनामा,"काठमाडौं : नेपाली सेनाको साङ्गठनिक पुनः संरचना २०७७७८ कार्यान्वयनमा आएको छ । सेनाको साङ्गठनिक पुनः सरचना मन्त्रिपरिषद्को असार २४ गते बैठकले स्वीकृत गरेको थियो । प्रधानसेनापति पूर्णचन्द्र थापाले सैनिक मुख्यालय जङ्गी अड्डामा शुक्रबार आयोजित समारोहमा कमाण्ड सेनापतिलाई झण्डा हस्तान्तरण गर्नुभएको सैनिक जनसम्पर्क तथा सूचना निर्देशनालयले जनाएको छ । सरकारले सैद्धान्तिक स्वीकृति दिएको ३ जोड १ कमाण्ड अवधारणाको निरन्तरताका रुपमा आएको साङ्गठनिक पुनः संरचना २०७७७८ राष्ट्रिय सुरक्षा नीति र दीर्घकालीन सोच २०८७ समेतका आधार तयार पाएिको हो । साङ्गठनिक पुनः संरचनाको पूर्ण कार्यान्वयन भने २०८१ असार मसान्तसम्ममा हुने जानकारी दिइएको छ । चार कमाण्ड हेड क्वाटर आजबाटै पूर्णरुपमा सञ्चालनमा आएका छन् । कमाण्डलाई आवश्यक अधिकृत र सकल दर्जाको दरबन्दी क्रमिक रुपमा आगामी ६ वर्षमा पूरा हुने बताइएको छ । सेनाको संवैधानिक र अन्य जिम्मेवारीलाई थप असरदाररुपमा सम्पादन गर्ने लक्ष्य अघि बढाइएको ३ जोड १ कमाण्ड अवधारणा कार्यान्वयनका लागि साङ्गठनिक संरचना आवश्यक रहेको सेनाले जनाएको छ । अन्तर्राष्ट्रिय, क्षेत्रीय तथा राष्ट्रिय सुरक्षा परिवेश र अन्तर्राष्ट्रिय अभ्याससमेतलाई दृष्टिगत गरी सेनालाई समयानुकूल व्यावसायिक, चलायमान र गतिशील बनाउन साङ्गठनिक सरचना अघि बढाइएको हो । नेपालको नदी क्षेत्रमा उद्धार तथा वन्यजन्तु चोरी शिकारी नियन्त्रण कार्य गर्नसक्ने क्षमताको विकास र तदर्थ रुपमा स्थापना गरिएका अङ्ग सीमा अनुगमन एवं सर्भे निर्देशनालयलाई समेट्न यसले योगदान दिनेछ । फिल्ड तहमा हाल देखिएका मध्ये क्रमका अधिकृत, पदीक र विल्लादारसमेत वृत्ति विकासमा परेका समस्यालाई सम्बोधन र व्यवस्थापन गर्न साङ्गठनिक पुनः संरचना कोशेढुङ्गा सावित हुने जानकारी दिएको छ । साङ्गठनिक पुनः संरचना अघि बढाउने क्रममा सेनामा कायम रहेका विद्यमान कूल सङ्ख्यामा कुनै थपघट नहुने मात्र होइन विशिष्ट श्रेणीको दरबन्दी सङ्ख्यामा पनि कुनै पनि हेरफेर हुने छैन । साङ्गठनिक पुनः संरचना २०७७७८ कार्यान्वयन भएपछि सञ्चारप्रविधि, मेडिकल, बन्दोबस्ती, इन्जिनियरिङको क्षमता र अवधारणा गुणस्तरीय हुने सेनाले जनाएको छ ।"

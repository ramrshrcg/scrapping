शीर्षक,विवरण
एमाले सांसद बानियाँ बलात्कार आरोपमा पक्राउ,"नेपालगञ्ज: नेकपा एमालेका सांसद मोहन बानियाँ जबरजस्ती करणी अभियोगमा पक्राउ परेका छन्। सांसद बानियाँलाई नेपालगञ्ज विमानस्थलबाट पक्राउ गरेको जिल्ला प्रहरी कार्यालय बाँकेका प्रवक्ता एवं डीएसपी मधुसुदन न्यौपानले जानकारी दिए। जुम्लाका एक महिलाले बाँकेस्थित होटल अप्सरामा सांसद बानियाँले जबरजस्ती करणी गरेको भन्दै प्रहरी कार्यालयमा जाहेकरी दिएकी थिइन्। डीएसपी न्यौपानेका अनुसार उनलाई जिल्ला प्रहरी कार्यालय बाँकेमा राखिएको छ। 'नेपालगञ्ज विमानस्थलबाट माननीयज्युलाई पक्राउ गरेका हौं। हामीले थप अनुसन्धान गरिरहेका छौं,' उनले अन्नपूर्णसँग भने। पीडित महिलाले पूर्वमन्त्रीसमेत रहेका बानियाँले पैसा दिन्छु भनेर होटेलमा बोलाएर जबरजस्ती करणी गरेको जोहेरीमा उल्लेख छ।"
स्थानीय तह निर्वाचन प्रयोजनका लागि ८० दल दर्ता,काठमाडौं: स्थानीय तहको वैशाख ३० गते हुने निर्वाचन प्रयोजनका लागि ८० वटा दल निर्वाचन आयोगमा दर्ता भएका छन् । आयोगमा दर्ता १११ राजनीतिक दलमध्ये स्थानीय तह निर्वाचनमा भाग लिन आइतबारसम्म ८० पार्टीले दल दर्ताका लागि निवेदन दिएका हुन् । आयोगले फागुन ५ गतेदेखि आइतबारसम्म दल दर्ताका लागि १० दिनको समय दिएको थियो ।
"एमसीसी अनुमोदनमा कांग्रेसको ११बुँदे धारणा : नेपालमा विकासे सहयोगको मानक बन्छ, ओलीको ठूलो सहयोग","काठमाडौं : प्रमुख सत्तारुढ नेपाली कांग्रेसले अमेरिकी अनुदान सहायता एमसीसी सम्झौता नेपालमा आएका विकास सहयोगहरुको मानक बन्ने बताएको छ । प्रतिनिधिसभाबाट एमसीसी सम्झौता अनुमोदनपछि सोमबार कांग्रेस प्रवक्ता डा प्रकाशशरण महतले ११बुँदे धारणा सार्वजनिक गरेका हुन् । धारणामा एमसीसी सम्झौता नेपालमा आएका विकास सहयोगको मानक बन्ने कांग्रेसले विश्वास लिएको छ । त्यसैगरी कांग्रेसले एमसीसी सम्झौता अनुमोदन प्रस्ताव पारित गर्न प्रमुख प्रतिपक्षी नेकपा एमालेले अप्रत्यक्ष रुपमा सहयोग गरेको धारणा पनि राखेको छ । एमाले अध्यक्ष केपी शर्मा ओली र अधिकांश नेताले एमसीसी सम्झौताको पक्षमा राखेका विचार र अभिव्यक्तिले सम्झौता पारित गर्न र सकारात्मक जनमत सिर्जना गर्न ठूलो सहयोग गरेको कांग्रेसको ठहर छ । कांग्रेस सत्य र यथार्थको धरातलमा उभिएर सत्तामा हुँदा र नहुँदा पनि सधैं देश र जनताको हितमा एकनाससंग लागिरहने धारणामा उल्लेख छ एमसीसीको सन्दर्भमा पनि हाम्रो दृष्टिकोणमा एकरुपता र निरन्तरता रह्यो । अन्ततोगत्वा नेपाली जनताको निर्वाचित संसदले यसलाई अनुमोदन गर्यो, धारणामा भनिएको छ । ११ बुँदे धारणा:  एमसीसी सम्झौता संघीय संसदको प्रतिनिधिसभाबाट पारित भएकोमा नेपाली कांग्रेस यस सम्झौता पारित गर्ने पक्षमा मतदान गर्ने सत्तागठबन्धनका राजनीतिक दल र तिनमा आबद्ध सांसदहरुलाई धन्यवाद दिन चाहन्छ ।  यो समग्र प्रक्रियामा नेपाली कांग्रेसका सभापति तथा प्रधानमन्त्री शेरबहादुर देउवाल संसदमा प्रतिनिधित्व गर्ने सबै राजनीतिक दलहरुबीच सहमति जुटाउन गर्नुभएको निरन्तर प्रयास, देखाउनुभएको धैर्यता, अपनाउनुभएको लचकता तथा सुझबुझपूर्ण र परिपक्व निर्णय अत्यन्त प्रशंसनीय रह्यो ।  एमसीसी पारित गर्ने सम्बन्धमा गठबन्धनमा रहेका राजनीतिक दलका नेताहरुको सहमतिमा सरकारले ल्याएको ब्याख्यात्मक घोषणाले यसका सम्बन्धमा विभिन्न क्षेत्रबाट उठाइएका भ्रम र सन्देहलाई चिर्न ठूलो मद्दत पुर्याएको छ । ब्याख्यात्मक घोषणासहित एमसीसी संझौता प्रतिनिधि सभाबाट पारित भएकोमा दातृ राष्ट्र संयुक्त राज्य अमेरिकाले समेत स्वागत गरिसकेको छ । अब एमसीसी अनुदान सहयोग अन्तरगतका परियोजनाहरु कार्यान्वयनमा जाने सुनिश्चितता भएको छ ।  नेपाल सरकारले संसदमा प्रस्तुत गरको एमसीसी संझौताको प्रस्तावको पक्षमा सरकारमा सम्मिलित दलहरु एक ठाउँमा उभिए । यसका लागि साझेदार दलहरुको नेतृत्वको सराहना गर्दछौ ।  एमसीसी सम्झौता पारित गर्ने सन्दर्भमा प्रमुख प्रतिपक्षी दल नेकपा एमाले अन्य कारणले संसदीय प्रक्रियामा सहभागी हुन नसके पनि एमसीसीको पक्षमा नै थियो । सो पार्टीका अध्यक्ष र अधिकांश नेताले यसका सन्दर्भमा प्रकट गर्नुभएका विचार र अभिव्यक्तिहरुले यो संझौता पारित गर्न र सकारात्मक जनमत सिर्जना गर्न ठूलो सहयोग गरेको छ ।  यो सम्झौताका बारेमा तथ्यमा आधारित यथार्थ र सत्य कुराहरु सार्वजनिक गरेर आम जनतालाई सुसूचित गराउन सञ्चारमाध्यमहरुले खेलेको भूमिकाको पनि नेपाली कांग्रेस सराहना गर्दछ ।  बौद्धिक र कुटनीतिक क्षेत्रले वैदेशिक मामलामा नेपालको एकै मत प्रकट होस् भन्ने चाहना व्यक्त गरिरहेको बेलामा नेपालको विद्युत प्रसारण लाइन निर्माण र सडक विस्तारको लागि अमेरिकी सहयोग नियोग मिलिनियम च्यालेञ्ज कर्पोरेशन(एमसीसी)मार्फत प्राप्त हुने ५०० मिलियन डलर अनुदान सहयोग स्वीकार गर्ने र पारित गर्ने विषयमा गठबन्धन दलमाझ सहमति कायम भयो ।  एमसीसीबाट प्राप्त अनुदानको सदुपयोग हुन सकोस् । यस सहयोगमार्फत निर्माण हुने आयोजनाहरु गुणस्तरीय रुपमा निर्धारित समयमा निर्माण हुन सकून । यसले नेपालको विकास प्रशासनलाई थप पारदर्शी र उत्तरदायी बनाउन सघाउन सकोस् । संसदबाट पारित भएकोले यसको अनुगमन र मूल्यांकन गर्ने जिम्मेवारी संसदमा पनि आएको छ ।  एमसीसी सम्झौता नेपालमा आएका विकास सहयोगको मानक बन्ने हाम्रो विश्वास छ ।  नेपालको विकास प्रयासमा सघाउँदै आएका दातृ निकाय तथा मित्र राष्ट्रहरुलाई निरन्तर सहयोगको लागि धन्यवाद दिंदै हाम्रो आर्थिक तथा सामाजिक विकासमा थप सहयोग गर्न पनि हामी अनुरोध गर्दछौ ।  एमसीसी सन्दर्भमा अझै बाँकी भ्रम र अफवाहलाई चिर्दै नेपाली जनतालाई यथार्थ बुझाउने काममा नेपाली कांग्रेस निरन्तर लागिरहने छ ।"
बलात्कारपछि बालिका हत्या प्रकरण : पीडकको घरमा आगजनी,"विराटनगर : मोरङको लेटाङ नगरपालिका८ ज्यामिरेकी १२ वर्षिया करुणा राईको बलात्कारपछि हत्या गरिएको घटनामा संलग्न पीडकको घरमा सोमबार दिउँसो स्थानीयले आगजनी गरिदिएका छन्। घटनालाई लिएर आक्रोसित बनेको २५३० जनाको समूहले घटनामा संलग्न लेटाङ८ का ६४ वर्षिय दीपक गिरीको खाली घरमा आगजनी गरिदिएको प्रहरीले जनाएको छ। प्रहरीका अनुसार आगजनीबाट फुसको छानो भएको र बाँसको टाटीबेरा लगाएर बनाइएको घर जलेर पूर्ण रूपमा नष्ट भएको छ। घरभित्र रहेका केही लत्ताकपडा पनि जलेका छन्। अन्नपात लगायत अरु धनमाल यसअघि नै निकालेर गिरीका छोराले लगिसकेका कारण घर खाली रहेकाले आगजनीमा ठूलो क्षति भने हुन नपाएको वडाध्यक्ष भीमप्रसाद पोखरेलले बताए। गिरी अहिले प्रहरी हिरासतमा छन्। उनी यसअघि सोही घरमा बस्दै आएका थिए। प्रहरीले नियन्त्रणमा लिएर उनीविरुद्ध जबरजस्ती करणी र कर्तव्य ज्यान मुद्दामा अनुसन्धान गरिरहेको छ। सुकुम्बासी जीवन बिताइरहेका गिरीको पुरानो घरको छेउमै नगरपालिकासँग सहयोग लिएर र आफै रकम संकलन गरेर स्थानीय युवा अभियन्ताले नयाँ घर पनि बनाइदिँदै थिए। घरको पिलर उठाइसकिएको थियो। घरका लागि उपलब्ध गराइएको कर्कटपाता भने नगरपालिकाले यसअघि नै जफत गरिसकेको वडाध्यक्ष पोखरेलले बताए। उनका अनुसार गिरीकी पत्नीको एक महिनाअघि मृत्यु भएको थियो। उनका एक छोरा र एक छोरी छन्। छोरी बिहे गरेर गइसकेको र छोराले गाउँमै ट्याक्टर चालकको काम गर्दै आएको वडाध्यक्ष पोखरेलले बताए। उनका अनुसार घरमा लगाइएको आगो शिवशक्ति सामुदायिक वनमा फैलने खतरा बढेपछि दमकलको सहयोगमा नियन्त्रणमा लिइएको छ। पीडित पक्ष आक्रोसित बनेर यसअघि नै घरमा आगो लगाउन खोजेका थिए, पोखरेलले भने, सम्झाईबुझाई गरेर रोक्ने काम भइरहेको थियो। जाँते माध्यमिक विद्यालयको कक्षा ६ मा अध्ययनरत बालिका करुणालाई नियन्त्रणमा लिएर बलात्कार गर्दै गिरीले गत बुधबार हत्या गरेको प्रहरीको अनुसन्धानबाट खुलेको छ। लालहीरा सामुदायिक वनको खोचमा फ्यालेर माथिबाट ढुंगाले छोपेको अवस्थामा उनको शव गत शुक्रबार फेला परेको थियो। बालिकाको घरबाट विद्यालयसम्म पुग्न झन्डै २ घण्टा पैदल जंगलको बाटो हिँड्नुपर्छ। विद्यालयबाट एक्लै घर फर्किदै गर्दा गिरीले बालिकालाई फकाएर अर्को बाटो लग्दै जंगलको बीचमा पुर्याएपछि बलात्कार गरेर हत्या गरिदिएको मोरङ प्रहरी प्रमुख एसपी जनार्दन जीसीले बताए। जंगलको बीचमा लगेर शारीरिक सम्पर्कको प्रस्ताव राख्दा नमानेकी बालिकालाई जबरजस्ती नियन्त्रणमा लिएर भुइँमा लडाई बलात्कार गरेको पाइयो, उनले भने, बालिकाले बुवालाई भनिदिन्छु भनेपछि नियन्त्रणमा लिँदै गिरीले घाँटी थिचेर र मुख थुनेर हत्या गरी शव फ्यालिदिएको पत्ता लागेको छ। घटनाको विरोधमा करुणा अध्ययनरत विद्यालयका विद्यार्थी र शिक्षकले लेटाङमा केही दिनदेखि प्रदर्शन गर्दै आएका थिए। घटनाका दोषीलाई कडा कारबाही हुनुपर्ने, पीडित परिवारलाई न्याय र उचित क्षतिपूर्ति दिनुपर्ने लगायतका माग उनीहरुको छ।"
कोकाकोलाको सबैभन्दा सानो 'कान्छु प्याक' नेपाली बजारमा,काठमाडौं : कोकाकोलाले आफ्नो सबैभन्दा सानो र 'कान्छो' उत्पादन कान्छु बोतल नेपालमा ल्याएको छ। यो 'कान्छु' बोतल २५ रुपैयाँमा १७५ एमएलको आरजीबी(रिटर्नेबल ग्लास बोतल) प्याकमा उपलब्ध रहेको कम्पनीले जनाएको छ। नेपाली भाषाको कोकाकोला लोगोसहित आएको 'कान्छु' प्याकले नेपाली उपभोक्ताहरुसँग अझै नजिकको सम्बन्ध जोड्ने विश्वास गरिएको कम्पनीले बताएको हो। 'कान्छु' बोतललाई वातावरणमैत्री बनाउनको लागि पुनः प्रयोग गर्न मिल्ने तरिकाले डिजाइन गरिएको छ। यो ग्लास प्याकेजिङमा आउने हुँदा कोकको फ्रेसनेस र ग्रेट टेस्ट लामो समयसम्म रहिरहने पनि कम्पनीले जनाएको हो।
सामसङ्गको फ्रेन्च डोर रेफ्रिजेरेटर,"काठमाडौं : सामसङ्गले कम्प्याक्ट मोडर्न किचनको लागि डिजाइन गरिएको थ्री डोर कन्भर्टिबल फ्रेन्च डोर रेफ्रिजेरेटरको नयाँ मोडेल उपलब्ध गराएको छ। फ्रेन्च डोर रेफ्रिजेरेटर भएको कन्भर्टिबल अपशनले ग्राहकहरुलाई आवश्यकता अनुसार एउटा बटन दबाउँदै फ्रिजरलाई फ्रिजमा परिवर्तन गर्न सक्ने सुविधा भएको कम्पनीले जनाएको छ। आकर्षक, कम्प्याक्ट र फ्लाट बाहिरी डिजाइनका यी रेफ्रिजेरेटरमा ढोका नखोली रेफ्रिजेरेटरको चिसो तापक्रमलाई कायमै राखेर चिसो पानी निकाल्न मिल्ने गरी वाटर डिस्पेन्सरको सुविधा पनि राखिएको कम्पनीले बताएको हो। यो स्टाइलिस स्टेनलेस स्टील फिनिश भएको फ्रेन्च डोर रेफ्रिजेरेटर वाटर डिस्पेन्सर सहित ५७९ लिटरमा उपलब्ध रहेको छ।"
मुस्ताङको धार्मिक इतिहास पछ्याउँदै तिब्बती भाषाविद् पराजुली,"जोमसोम : संस्कृत र तिब्बती भाषा पढ्न र लेख्न जानेका व्यक्तिलाई तिब्बती भाषामा 'लोचाबा' भनिन्छ। पण्डितले संस्कृत र बौद्ध भिक्षुहरुले तिब्बती भाषा जानेका हुन्छन्। तर तिब्बती र सस्कृत दुबै भाषा जान्ने ब्यक्ति सायदै कमै छन्। तिब्बती भाषामा लेखिएका पुस्तकलाई नेपालीमा सहज अनुवाद गर्ने व्यक्ति हुन् पुण्यप्रसाद पराजुली। जसले तिब्बती भाषामा लेखिएका पुस्तकहरु नेपालीमा अनुवाद गर्ने काम गर्छन। तिब्बती भाषा, संस्कृत भाषा र नेपाली भाषाका दख्खल राख्दै आईरहेका भाषाविद पुण्यप्रसाद पराजुली काठमाडौंको बौद्धमा बस्छन्। उनले हालसम्म तिब्बती भाषामा लेखिएका ५१ वटा पुस्तक नेपालीमा अनुवाद गरिसकेका छन्। उनले हेलम्बु र खुम्बोको बारेमा तिब्बती भाषामा लेखिएका धेरै पुस्तक नेपालीमा अनुवाद गरिसकेका छन्। पछिल्लो समय उनी मुस्ताङसंग जोडिएको धार्मिक पुस्तक प्रकाशनको अन्तिम तयारी छन्। सोमबार तिब्बती भाषा विद् पराजुली राष्ट्रिय योजना आयोगको टोलीसंगै मुस्ताङ आईपुगे। राष्ट्रिय योजना आयोगले मुस्ताङ जिल्लामा एक हजार वर्ष पुराना गुम्बाहरुको सम्भाव्यता अध्ययन, अवलोकन र स्तरोन्नति गर्ने र त्यस्ता पुरातात्तिक महत्वका धार्मिक गुम्बाहरुमा सडकको पहुँच जोड्दै धार्मिक पर्यटन प्रर्वद्धन गर्ने योजना बनाएकाले सोही क्रममा भाषा विद पराजुली मुस्ताङ आएका हुन्। मुस्ताङको लोघेरक दामोदरकुण्ड गाउँपालिका१ चराङ छोदे गुम्बाका लामा टसी तेन्जिङका तिब्बती भाषामा लेखिएको दुई वटा पुस्तकलाई नेपाली भाषामा अनुवाद गर्ने क्रममा फाईनलका लागि मुस्ताङ आएका हुन्। उनले विश्व भाषा क्याम्पसमा दुई वर्ष तिब्बती भाषाको अध्ययनअध्यापन गराईसकेका छन्। अहिले उनी अमेरिकन विश्व विद्यालयका बिद्यार्थीहरुलाई बोध गयामा जम्मा गराएर तिब्बती भाषामा प्रशिक्षण दिने गर्छन्। यसअघि उनले लुम्बिनी विश्व विद्यालयमा तिब्बती भाषा पढाउने गर्थे। तिब्बती भाषा विज्ञ पराजुलीले मुस्ताङमा समग्र मुस्ताङको धार्मिक संस्कृतिको ईतिहास समेटिएको पुस्तक नेपालीमा अनुवाद गर्ने क्रममा छन्। उनले झन्डै ४ सय पृष्ठ लामो पुस्तक नेपालीमा अनुवाद गर्न लागेका हुन्। सम्भवत पुस्तकको नाम मुस्ताङको धार्मिक तथा सांस्कृतिक ईतिहास नाम दिई पुस्तक सार्वजनिक गर्ने अन्तिम तयारीमा छन्। उनले उक्त पुस्तक ९५ प्रतिशत अनुवाद भईसकेको र अन्तिमरुप दिन बाँकी रहेको बताउँछन्। उनको यो पुस्तक तिब्बती भाषाबाट अनुवादित ५२ औं पुस्तक हुने जानकारी दिएका छन्। तिब्बती भाषा विद् पराजुली पहिलो पटक सन् १९८९ मा मुस्ताङ आएका थिए। त्यससमय उनले लोघेकर दामोदरकुण्ड१ को घार गुम्बामा कालचक्र(वाङ) लिने क्रममा जोपिटेसन रिर्पोछेसंग आएका थिए। यो गुम्बा विश्वकै पहिलो र पुरानो गुम्बा दावी गरिएको छ। त्यसैक्रममा उनी उपल्लो मुस्ताङको लोमान्थाङमा पुगे। त्यहाँ उनले सदिंयौ वर्ष पुराना गुम्बाहरु देखे। पुराना गुम्बाहरु देखेका पराजुलीले त्यसको ईतिहास खोतल्न चाहे। त्यसै क्रममा उनको भेट छोदे गुम्बाका प्रतिष्ठित खेम्पो टसी तेन्जिङसंग भयो। त्यहाँ उनले लोघेकर के हो?, मुस्ताङमा कहिलेबाट गुम्बाहरु स्थापना भयो?, पद्यसम्भव किन र कसरी मुस्ताङ आईपुगे? भन्ने ईतिहास बुझ्न खेम्पो तेन्जिङको सहयोग लिन पुगे। छोदे गुम्बाका खेम्पो तेन्जिङले यसबारे दुई वटा पुस्तक तिब्बती भाषामा लेखिसकेका थिए। जसमध्ये एउटा प्रकाशन भएको र अर्को प्रकाशन नभएको पुस्तक थियो। खेम्पोले प्रकाशित भएको तिब्बती भाषाको पुस्तक पराजुलीले पाए भने अर्को पुस्तक खेम्पोको निधनपछि उनका शिष्यहरुबाट प्राप्त गरे। झन्डै ५ सय ५० पृष्ठ लामो तिब्बती भाषाको पुस्तकलाई उनले सम्पादन गरी नेपालीमा अनुवाद गर्न लागेका हुन्। पछिल्लो अनुवादित पुस्तकबारे तिब्बती भाषा विद पराजुलीले ३ भागमा समेटिएको जानकारी दिए। उनका अनुसार मुस्ताङको समग्र धार्मिक ईतिहास समेटिएको पुस्तकको पहिलो भागमा उपल्लो मुस्ताङ (लोछोदिन), दोश्रो मुस्ताङको मध्यभागको वारागुङ मुक्तिक्षेत्रको मुक्तिनाथ र तेश्रो भाग तल्लोक्षेत्रको लो मे अर्थात तल्लो मुस्ताङ नाम दिई पुस्तक अनुवाद गरिरहेको बताए। यसअघि मुस्ताङको बारेमा तिब्बती लेखकहरुले पुस्तक लेखेको भएपनि मुस्ताङ जिल्लामै जन्मिएर हुर्किएको खेम्पो तेन्ङिजको पुस्तकलाई आधार बनाएर पुस्तक अनुवाद गरेको उनले जनाए। पराजुलीको अनुवादित पुस्तकमा पद्यसम्भवको ईतिहास र मुस्ताङमा गुम्बा स्थापना र त्यसको व्यवस्थापन कसरी भईरहेको छ भन्ने उल्लेख गरिएको छ। उनले हिमालको काखमा तपस्या गरेका पद्यसम्भवको गुरुसाङ्वो गुफा, पद्यसम्भवको पाँच देन अर्थात पाँच रत्न राखिएको कुछ्प तेरङ्गा गुम्बा, मार्फा र टुकुचे लगायतका गुम्बाहरुको बारेमा समेत पुस्तकले समेट्न खोजेको उनी बताउछन्। मुस्ताङका बारेमा समेटिएको पुस्तक अनुवाद गर्ने क्रममा उनले डब्लुडब्लु एफका निर्देशक डा घनश्याम गुरुङकोसमेत सहयोग लिएको तिब्बती भाषा विद पराजुलीले बताए। यसका अलावा उनले मुस्ताङका सम्बन्धीत क्षेत्रका बिज्ञहरुको पनि सहयोग लिएको उल्लेख गरे। उनले चालु वर्षभित्रै पुस्तक सार्वजनिक हुने बताए। भाषा विद पराजुली भन्छन् मुस्ताङ जिल्ला तिब्बती कलासंस्कृति र धार्मिक तथा सास्कृतिक सम्भयताले महत्वपूर्ण जिल्ला रहेको बताए। यस्ता सम्पदाहरुको संरक्षण र प्रचारप्रसार गर्न सके धार्मिक पर्यटक वृद्धि हुने दावी गरे।"
पश्चिमी अफ्रिकी मुलुक बेनिन हिँडेका 'शंकास्पद' चार नेपालीलाई अध्यागमनले रोक्यो,"काठमाडौं: त्रिभुवन अन्तर्राष्ट्रिय विमानस्थलबाट भइरहेको मानव तस्करको जालो रोक्न गृह मन्त्रालयले कडाइ गरेको महिनौं वितिसक्यो। तैपनि दिनहुँ रुट फेरेर मानव तस्करी भइरहेको बताइन्छ। पछिल्लो समय त्रिअबि अध्यागमन कार्यालयले विदेश जानेहरुसँग कडा सोधपुछ गर्न थालेको छ। यसै क्रममा पश्चिमी अफ्रिकी मुलुक बेनिन जान हिँडेका चार जना 'शंकास्पद' व्यक्तिहरुलाई अध्यागमन कार्यालयले रोकेको छ। रुकुमका षडानन्द शर्मा गौतम, बर्दियाका चन्द्रबहादुर गोतामे, सुनसरीका नरेन्द्र चौधरी र जय नारायण चौधरीलाई अध्यागमनले रोकेको हो। उनीहरु गत १४ फागुनमा भिजिट भिसामार्फत् बेनिन उड्न विमानस्थल पुगेका थिए। अध्यागमन कार्यालयका कर्मचारीले आशंकाका आधारमा उनीहरुसँग सोधपुछ गरेका थिए। तर, उनीहरुले चित्तबुझ्दो जवाफ दिन नसकेको अध्यागमन स्रोत बताउँछ। स्रोतका अनुसार चारै जनाले बेनिन जाने उद्देश्य खुलाउन सकेका थिएनन्। उनीहरुले गृह मन्त्रालयले तोकेको कागजात समेत पेश गर्न नसकेको स्रोतले बतायो। 'सोधपुछका क्रममा उहाँहरुले भ्रमण उद्देश्य प्रस्ट पार्न सक्नुभएन। त्यतिमात्रै होइन, आवश्यक कागजातसमेत उहाँहरुले ल्याउन सक्नुभएन,' स्रोतले भन्यो। पश्चिमी अफ्रिका बेनिनमा नेपालीहरु कुन उद्देश्यले भ्रमण जाने गरेकोबारे गृहले अनुसन्धान थालेको बताइएको छ। त्यस्तै भिजिट भिसामै दुबई जाने काठमाडौंका नभेन्द्र बहादुर शाह, कास्कीका बिशाल भुजेल, झापाका दीपक कुमार भुजेल, नवलपरासीका शेरबहादुर थापा मगर, अनिल सापकोटा, भारतीय नागरिक नछात्तर सिंह, नुवाकोटका सुमन सुवेदी र कस्कीका बलहादुर गुरुङलाई समेत शंकास्पद लागेर प्रस्थान अनुमति नदिएको अध्यागमन कार्यालयले जनाएको छ। त्यस्तै कम्बोडिया हिँडेका धादिङका किरन तामाङ र पुर्ण तामाङ र अष्ट्रेलिया हिँडेका धादिङका विपना गुरुलाई पनि प्रस्थान अनुमति नदिइएको बताइएको छ।"
"एमसीसीविरुद्धको प्रदर्शन नियन्त्रण बाहिर, पार्टी कार्यालयमा तोडफोड","सुर्खेत: अमेरिकी सहयोग परियोजना एमसीसी सम्झौता संसदबाट अनुमोदन गरिएको विरोधमा भएको प्रदर्शनले वीरेन्द्रनगर तनावग्रस्त बनेको छ। प्रदर्शन नियन्त्रण बाहिर गएपछि स्थानीय प्रशासनले सोमबार साँझबाट वीरेन्द्रनगरमा कर्फ्यु आदेश जारी गरेको छ। प्रदर्शनकारीले जिल्लास्थित राजनीतिक दलका कार्यालय र प्रहरी बिटहरुमा तोडफोड र आगजनी गर्न थालेपछि कफ्र्यु लगाइएको सुर्खेतका प्रमुख जिल्ला अधिकारी खगेन्द्र रिजालले बताए। नेत्रविक्रम चन्द विप्लव नेतृत्वको नेकपासहित ६ दलले गरेको एमसीसीको विरोधमा गरेको बन्दका क्रममा सोमबार दिनभर वीरेन्द्रनगर तनावग्रस्त बन्यो। दिनभर प्रहरी र प्रदर्शनकारीबीच दोहोरो झडप भएको छ। प्रदर्शनकारीलाई नियन्त्रणमा लिन प्रहरीले दर्जनौं राउण्ड अश्रुग्यास प्रहार गरेको थियो। तर सोमबार साँझबाट प्रदर्शन थप चर्किएको थियो। प्रदर्शनकारीले नेपाली काँग्रेस, एमाले र माओवादीका जिल्ला कार्यालयहरुमा तोडफोड गरेका छन्। दलका पार्टी कार्यालयहरुमा आगजनीको प्रयास पनि भएको छ। यद्यपि सुरक्षाकर्मीले आगजनी नियन्त्रणमा लिएका छन्। प्रदर्शनकारीले मंगलगढीमा रहेको प्रहरी बिट जलाएका छन्। दलका कार्यालयमा आगजनी तथा तोडफोड हुन थालेपछि स्थानीय प्रशासनले सोमबार बेलुकी सवा ८ बजेदेखि मंगलबार साँझ ७ बजे सम्मका लागि कर्फ्यू आदेश जारी गरेको हो। प्रदर्शन नियन्त्रण बाहिर गएको र तोडफोड हुन थालेपछि जिल्ला सुरक्षा समितिको बैठकले कर्फ्यू लगाउने निर्णय गरेको हो। जिल्ला प्रशासन कार्यालयका अनुसार वीरेन्द्रनगरको पूर्वमा धुलियाबिट, पश्चिममा बाङ्गेसिमल, उत्तरमा कपासे ब्यारेक र दक्षिणमा लाटीकोइलीको शिव मन्दिर क्षेत्रसम्म कर्फ्यू लगाएको छ। सोमबार बिहानबाट नै सुर्खेतको सदरमुकाम वीरेन्द्रनगरका सडकमा प्रदर्शनकारीले नाराबाजी सुरु गरेका थिए। साथै उनीहरुले सडकमा टायर बालेर विरोध प्रदर्शन गरेका थिए। प्रदर्शनकारीले कांग्रेस, माओवादी केन्द्र र नेकपा एमालेका पार्टी कार्यालयहरुमा तोडफोड र आगजनी गर्न थालेपछि सुरक्षाकर्मीले रोक्ने प्रयास गरेका थिए। बन्दकर्ता दलहरुले नै प्रदर्शनकारीलाई सम्हाल्न नसकेपछि भीड नियन्त्रण बाहिर गएको हो। भीड तोडफोड र आगजनीमा उत्रिएपछि सुरक्षाकर्मीले स्थितिलाई नियन्त्रणमा लिन नसक्ने अवस्था आएको हो। नेतृत्वविहीन बनेको भीड र प्रदर्शन उग्र बनेपछि स्थितिलाई नियन्त्रणमा लिन स्थानीय प्रशासनले कफ्र्यू लगाउनु परेको जनाएको छ। यसैबीच वीरेन्द्रनगरबाट दर्जनभन्दा बढी प्रदर्शनकारी पक्राउ परेका छन्। तोडफोड र आगजनीमा संलग्न उनीहरुलाई प्रहरीले नियन्त्रणमा लिएको हो। प्रदर्शनमा बालबालिका र अधिकांश ३० वर्षमुनिका युवायुवतीहरु पनि सहभागी छन्।"
अमेरिकाले अब हाम्रो राष्ट्रियतामाथि ठाडैरुपमा हस्तक्षेप गर्छ : गिरिराजमणि पोखरेल,"काठमाडौं: अमेरिकी मिलेनियम च्यालेन्ज कर्पोरेशन (एमसीसी) संसदबाट पारित गर्ने क्रममा नेकपा माओवादीका नेता एवं पूर्वमन्त्री गिरिराजमणि पोखरेलले लिखितरुपमै विमति जनाए। सरकार र गठबन्धन जोगाउनका लागि सहयात्रीको रुपमा रहेको नेकपा माओवादीले सदनमा सकारात्मक रुपमा प्रस्तुत भए पनि नेता पोखरेलले भने विमति जनाएका थिए। यसै सन्दर्भमा नेता पोखरेललसँग अन्नपूर्णकर्मी धनवीर महतोले गरेको कुराकानीको सम्पादित अंशः सदनबाट व्याख्यात्मक घोषणाको रुपमा अनुमोदन भई एमसीसी पारित भइसकेको अवस्थामा यहाँ के भन्न चाहनुहुन्छ? यो नेपालको लागि घातक सावित भएको छ। मेरो आफ्नै पार्टीले यसलाई समर्थन गरे पनि यसप्रति मेरो घोर आपत्ति छ। मैले सदनमै यसप्रति असन्तुष्ट जनाइसकेको छु। यो पारित हुनु भनेको विकासको नाममा नेपालका सार्वभौमसत्ता, स्वअधिकारमा खतरामा पार्नसक्ने संकेत देखा परेको छ। संशोधन नगरिकन जुन सम्झौताका बुँदाहरु लागू हुने चरणमा छ। यसले नेपालमा विकासको नाममा विनाशको बाटो निश्चितरुपमै निम्त्याउने छ। तपाइँले विरोध गरिरहँदा तपाइँकै पार्टी माओवादी केन्द्रले त समर्थन जनायो नि? हामीलाई विकास चाहिन्छ भनेर हाम्रो पार्टी पहिलेदेखि नै सैद्धान्तिक बहसमा चर्चा गर्दै आएको थियो। वैदेशिक अनुदानलाई हामीले सकारात्मकरुपमा लिएका थियौं। अनुदानको नाममा कसैले इशारामा चलाउनु हाम्रालाई स्वीकार्य थिएन। एमसीसी परियोजनको अनुदानलाई पनि नेकपा माओवादीले सकारात्मकरुपमा स्वागत गरिएको थियो। तर त्यसको बुँदालाई संशोधन गर्नुपर्ने शर्त थियो। पछिल्लो समयमा आएर मैले पार्टीको आन्तरिक बैठकमा यसबारे असन्तुष्टि जनाइसकेको छु। अमेरिकाले नेपालका नेताहरुलाई धम्की दिएको सन्दर्भमा आफूले लिखितरुपमै असमर्थन जनाएको छु। हुन त पार्टीको संसदीय दलको बैठकमा पनि यसलाई संशोधन नगरिकन पारित नगर्नु भनेर चर्चा पनि चलाएको हुँ। अन्त्यमा हाम्रा पार्टीले समर्थन जनाउन पुगेका छन्। गठबन्धन जोगाउनकै लागि एमसीसीमा समर्थन गरिएको हो दबाबमा आएर हो? यसमा पक्कै पनि सत्यता रहेको छ। नेपालका मुख्यतः ५ वटा पार्टी मिलेर बनेको गठबन्धलाई बचाउन र देउवा नेतृत्वको सरकारलाई निरन्तरता दिन पार्टीले समर्थन जनाएको हो। स्थानीय तहको निर्वाचन नजिकै आएको समयमा मूलतः ५ दलीय गठबन्ध एकठाँउमा पकड जमाएका हुन्। अन्य पार्टीहरु अझै विरोधमै छन् त? देशभक्तिमा तत्लीन हुनेहरु आज आन्दोलनमा उत्रिएका छन्। यस आन्दोलनप्रति मेरो एक्यबद्धता छ। यस आन्दोलनको क्रममा घाइते भएकालाई उपचार खर्च र पक्राउ परेकालाई यथासिघ्र विना शर्त छोडनुपर्ने मेरो जोडदार माग छ । सदनबाट व्याख्यात्मक घोषणाको रुपमा पारित भएको एमसीसी देशको हितमा कति प्रभावकारी रहन्छ ? यस परियोजनाअन्तर्गत ५० करोड अमेरिकी डलर र नेपालले १३ करोड अमेरिकी डलर राखेर संयुक्तरुपमा तोकिएको कामकाज गर्ने एमसीसीको सम्झौतामा उल्लेख छ। तर नेपाललाई भने अमेरिकाले सो परियोजनअन्तर्गत एउटा रबर स्ट्याम्पको रुपमामात्रै प्रयोग गरेको देखिन्छ। एमसीसी सम्झौताको बुँदा नं ६०७ ले नेपालको समाजवादको मूल्य मान्यता र विचारधारा विपरीतका शर्तहरु उल्लेख छन्। जसलाई पालना गर्नुपर्ने बाध्यात्मक अवस्था सिर्जना भएको छ। विसं २०७२ मा जारी भएको नेपालको संविधानको ५ मुख्य आधारमध्ये एक रहेको समाजवादको विरोधमा त्यो सम्झौता लागू हुने भएको छ। भविष्यमा अमेरिकाले हाम्रा राष्ट्रियतामाथि ठाडैरुपमा हस्तक्षेप गर्ने छ। विश्व अर्थतन्त्र र राजनीतिमा चीनले अमेरिकालाई दिएको चुनौतीको समाना गर्नका लागि नेपाली भूमिलाई युद्धस्थलको रुपमा प्रयोग गर्नसक्ने आँकलन गर्न सकिन्छ। सो परियोजनामा नेपाललाई कर्मचारी छनौटको मात्र सीमित अधिकार दिएको छ। ती कर्मचारीको नागरिकता हेर्ने काम, गल्ती गर्नेलाई कारबाही गर्ने अधिकार, काम सम्पन्न भएको समाजिक लेखापरीक्षणलगायतका आवश्यक कामकाजहरु अमेरिकाले आफ्नै निहितमा राखेको छ। अन्त्यमा केही भन्न चाहनुहुन्छ? ५० करोड अमेरिकी डलर बराबरको परियोजना तयार गर्न नेपाल आफैँ सक्षम छ। यस समयमा हामीलाई सोचीसम्झेर कदम उठाउनुपर्ने आवश्यक थियो। तर त्यसो हुन सकेन। गठबन्धका ५ दलले सरकार बचाउनका लागि लागियो भने प्रतिपक्षी नेकपा एमालेले सशक्त भूमिका आउन सकेन। अहिले नेपाल सुनको थालमा भिख मागिरहेको छ। जुन हाम्रा स्वाभिमानको लागि आपतिजनक छ। हालः देशभरिमा ८० अर्ब राजश्व चुहावट भइरहेको छ। हामीले यसलाई कार्यान्वयन गर्न सकेका छैनौं। देशबाट भ्रष्टाचारको अन्त्य भएको छैन।"
"युक्रेनलाई रुसी सैन्य आक्रमणबाट जोगाउन ईयूसँग जेलेन्स्कीको हारगुहार, फेरि मागे सदस्यता",काठमाडौं : युक्रेनका राष्ट्रपति भोलोदिमिर जेलेन्स्कीले युरोपेली संघसँग आफ्नो देशलाई सदस्य बनाउन पुन: माग गरेका छन् । राष्ट्रपति जेलेन्स्कीले सोमबार सार्वजनिक सम्बोधन गर्दै युक्रेनलाई रुसी सेनाको आक्रमणबाट बचाउनका लागि तत्काल विशेष प्रक्रियाअन्तर्गत सदस्यता प्राप्त गर्ने अनुमति दिन युरोपेली संघसँग माग गरेको रोयटर्सले जनाएको छ । रसिया र युक्रेनबीच पाँच दिनदेखि युद्ध जारी छ । रुसी सेना तीव्र गतिमा अघि बढिरहेका छन् । रुस र युक्रेनको युद्धको कारण नै युरोपेली संघको सदस्यता र नाटो सदस्यता लिने विषय रहेको छ । आफ्नो सुरक्षा चासोलाई चुनौती दिएको भन्दै रुसले युक्रेनमाथि आक्रमण गरेको छ । तर यहीँ बेला राष्ट्रपति जेलेन्स्कीले युरोपेली संघसँग हारगुहार गर्दै तत्काल सदस्य बनाउन माग गरेका छन् ।
रसियासँग वार्ता गर्न युक्रेनी प्रतिनिधिमण्डल बेलारुसमा,काठमाडौं : रसियासँग वार्ता गर्न युक्रेनको सरकारी प्रतिनिधिमण्डल बेलारुस आइपुगेको छ । बेलारूसको सरकारी न्युज एजेन्सी बेल्टाले जारी गरेको तस्बिरअनुसार युक्रेनी प्रतिनिधिमण्डल बेलारुसको गोमेल क्षेत्रमा आफ्ना रुसी समकक्षीसँग वार्ताको लागि सोमबार आइपुगेको हो । टोलीले यसअघि नै बेलारुस पुगेको रुसी प्रतिनिधिमण्डलसँग भेटवार्ता सुरु गरेको छ । सोमबार अपराह्नबाट वार्ता सुरु भएको न्युयोर्क टाइम्सले जनाएको छ । वार्ताका लागि सरकारी टोली बेलारुस पुग्दा युक्रेनका राष्ट्रपति भोलोदिमिर जेलेन्स्की भने सामाधान निस्किनेमा धेरै आशावादी छैनन् । रुसी सैनिक तीव्र गतिमा युक्रेनलाई नियन्त्रणमा लिन अघि बढिरहेका बेला राष्ट्रपति जेलेन्स्कीले भने तत्काल युद्ध विराम र सेना फिर्ताको अडान राखेका छन् । रुसी आक्रमणका बीच जारी वार्ताले युद्ध अन्त्य गर्ने विश्वास जेलेन्स्कीलाई छैन । रसियाले भने पश्चिमी प्रतिबन्धका कारण अर्थतन्त्रमा असर परे पनि युक्रेनले माग सम्बोधन नगरेसम्म पछि नहट्ने अडान लिएको छ । यसअघि युक्रेनले रसियाको सहयोगी मुलुक बेलारुसमा वार्ता गर्न अस्वीकार गरेको थियो । पोल्याण्डमा वार्ता गर्न प्रस्ताव गरेको थियो । तर दिनदिनै रुसी सैनिक देश नै नियन्त्रणमा लिन अघि बढेपछि युक्रेन बेलारुसमै वार्तामा बस्न तयार भएको हो ।
"उदयपुरमा बर्डफ्लु: १६ सय कुखुरा मरे, ५ हजार नष्ट गरिँदै","उदयपुर: उदयपुरमा पहिलो पटक बर्डफ्लु रोगभित्रिएको छ। ताप्लिगाउँपालिका वडा नं ३ इनामेका किसानले पालेको लोकल कुखुरा, परेवा, टर्की र जंगली पशुपन्छीमा बर्फ्लुको पुष्टि भएको हो। एक साताअघि स्थानीय होमबहादुर मगर, चक्रबहादुर मगर, बमबहादुर तामाङलगायतले पालेका कुखुरा धमाधम मर्न थालेपछि परीक्षण गर्दा रोग देखिएको भेटिनरी अस्पताल तथापशुसेवा विज्ञ केन्द्र उदयपुरका प्रमुख डा अजयसाहले बताए। उनका अनुसार हालसम्मत्यस क्षेत्रका १ हजार ६२५ पन्छीको मृत्यु भइसकेको छ। कुखुरा मरेका जानकारी पाएलगत्तै बर्डफ्लुको आशंकामा स्थानीयको लिर्यस कुखुरा २० वटा, जंगली पन्छी ५ वटा र परेवा ३ वटा नमुना परीक्षणका लागि विराटनगर पठाइएको थियो। विराटनगरको प्रारम्भिक परीक्षणपछि केन्द्रीय पशुपन्छी रोग अन्वेषण प्रयोगशाला त्रिपुरेश्वरमा गरिएको परीक्षणमा बर्डफ्लु पुष्टि भएको उनले बताए। स्थानीयका अनुसार कटारी बजारबाट मार्केटिङका लागि लगिएका लिर्यस र बोइलर कुखुराबाट बर्डफ्लु भित्रिएको हो। डाक्टर साहले भने, '१५ दिनअघि थारो लिर्यस र बोइलर कुखुरा बिक्रीका लागि लगिएको थियो। गाउँमा भित्र्याएको भोलिपल्टदेखि नै झोक्रयाएर मर्न थालेपछि आशंकामा स्थानीयले हामीलाई खबर गरेका थिए। रोगको आशंका गरेलगत्तै परीक्षण अवधिभर इनामे क्षेत्रमा सिल गरी कुखुरा बिक्री वितरण र ओसारपसारमा प्रतिबन्धल गाइएको उनले बताए। स्थानीयले तयार पारेको तथ्यांकअनुसार सबै गरी ५ हजार पन्छी नष्ट गरिने छ। डाक्टर साहले भने, ४ ठाउँका लोकल कुखुरा ४ हजार २ सय परेवा ९ सय, हाँस २ सय २५ र टर्की ३५ नष्ट गरिने छ। उनले सोमबार दिउँसो टोली पुग्ने र बुधबारसम्म सबै नष्ट गरी बिहीबार टोली फर्किने बताए। स्थानीयले दिएको प्रारम्भिकजानकारी अनुसार चार ठाउँमध्ये पहिलो स्याम्पलमा लोकल कुखुरा २ सय ५०, परेवा १ सय, टर्की २ वटा, दोस्रोमा लोकल कुखुरा ७ सय, हाँस ५० वटा, परेवा ३ सय, तेस्रो लोकल कुखुरा १ हजार ५ सय, हाँस १ सय २५, परेवा ३ सय, टर्की ३० वटा र चौथोँमालोकलकुखुरा १ हजार ७ सय, हाँस ५०, परेवा २ सय र टर्की ३ वटा नष्ट गरिने छ।"
प्रदर्शनकारीहरु उग्र बनेपछि सुर्खेतको वीरेन्द्रनगरमा कर्फ्यु जारी,वीरेन्द्रनगर: एमसीसी सम्झौताको विरोधमा आन्दोलन चर्किएपछि कर्णाली प्रदेशको राजधानी सुर्खेतमा कर्फ्यु आदेश जारी गरिएको छ। प्रदर्शनकारीहरुले विभिन्न दलका पार्टी कार्यालयमा आगजनी गर्नुको साथै प्रहरी बिटहरु जलाउन थालेपछि जिल्ला प्रशासन कार्यालयले कर्फ्यु लगाएको हो। प्रशासनले सोमबार बेलुकी सवा ८ बजेदेखि मंगलबार साँझ ७ बजेसम्मका लागि कर्फ्यू आदेश जारी गरेको हो। एमसीसी सम्झौताको विरोधमा नेत्रविक्रम चन्द विप्लव नेतृत्वको नेकपासहित ६ दलले गरेको बन्दका क्रममा सोमबार साँझ प्रदर्शन चर्किएको थियो।
"सूचनालाई फिल्टर गरेर मात्रै लाईक, सेयर गर्नुपर्छ","काठमाडौं : स्वतन्त्र र स्वच्छ निर्वाचनलाई सामाजिक सञ्जालमा फैलाइने भ्रामक सूचनाले चुनौति थपिएको छ। यसले मतदातालाई अन्यौलतामा पार्ने गरेको छ। मिथ्या सूचनाले उम्मेदवारहरुको प्रतिष्ठामा पनि आँच ल्याउने गरेको सरोकारवालाले बताएका छन्। डिजिटल मिडिया र पैसाको गलत प्रयोगले निर्वाचन प्रभावित भइरहेको छ,पूर्व निर्वाचन प्रमुख आयुक्त भोजराज पोखरेलले भने,गलत सूचनाले मतदातामा गलत भ्रम सिर्जना गर्छ। निर्वाचनमा कोही पनि न्यायधिश(जज) बन्न नहुने उनले बताए। नेपाल मतदाता अधिकार मञ्चले काठमाडौंमा आयोजना गरेको एक कार्यक्रममा पूर्व निर्वाचन प्रमुख आयुक्त पोखरेलले निर्वाचनको समयमा भ्रम फैलाउन सोसल मिडियाहरु साशक सिद्ध भइरहेको छ। सूचनालाई फिल्टर गरेर मात्रै लाईक, सेयर गर्नुपर्छ,उनले भने। सिमान्तकृत समुदायका मतदाताहरु भ्रामक, मिथ्या र गलत सूचनाले प्रभावित हुने गरेका छन्। सरकारले बैशाख ३० मा स्थानीय तहको निर्वाचन गर्दैछ। देश निर्वाचनमय बनेको छ। निर्वाचनलाई स्वच्छ, निष्पक्ष, विश्वासनी बनाउन हामी लागी परेका छौं, निर्वाचन आयोगकी आयुक्त डा जानकी तुलाधर भन्छिन्, आम मतदाता माझ सजिलै सूचना पुर्याउने माध्य सामाजिक सञ्जाल हो। तर, मिथ्या सूचनाले निर्वाचनमा चुनौति थपेको उनले बताइन्। भ्रामक सूचनाले मतदातालाई कमजोर बनाउँछ, उमेदवारको प्रतिष्ठामा आँच पुर्याउँछ, उनले भनिन्,यस्ता सूचनाले दलित, अल्पसंख्यक र दुरदराजका बस्तीहरुमा गम्भीर असर पुर्याउँछ। नेपाल टेलिकमका अनुसार नेपालको कूल जनसंख्या मध्ये ८७१९ प्रतिशत मानिसहरु ईटरनेटको पहुँचमा छन्। त्यस मध्ये ४४२ प्रतिशत युवा पुस्ता छन्। नेपालका लागि अमेरिकाका राजदूत याण्डि बेरीले नेपालले साहसिकरुपमा लोकतन्त्र प्राप्त गरेको बताए। नागरिक मुलुकको संरक्षक हो। असत्य र गलत सूचनालाई सबैले पहिचान गर्नुपर्छ। नत्र यसले लोकतन्त्रलाई कमजोर बनाउँछ, उनले भने। भ्रामक सूचना समकालिन नेपालका लागि नयाँ बिषय बनेर आएको नेपाल मतदाता अधिकार मञ्चका अध्यक्ष भक्त विश्वकर्माले बताए। निर्वाचनमा सामाजिक सञ्जालबाट छरिने भ्रामक सूचनालाई नियन्त्रण गरे युवा पुस्ताले लोकतन्त्रलाई बलियो बनाउनु पर्ने जोड दिए।"
एमसीसी अनुमोदनपछि सरकारले भन्यो : छिमेकीविरुद्ध नेपाली भूमि प्रयोग हुन दिँदैनौं,"काठमाडौं : सरकारले कुनै पनि राष्ट्रविरुद्ध नेपाली भूमि प्रयोग हुन नदिने प्रतिबद्धता जनाएको छ । सोमबार बसेको मन्त्रिपरिषद बैठकले मिलेनियम च्यालेन्ज कम्प्याक्ट (एमसीसी) सम्झौतालाई प्रतिनिधिसभाबाट अनुमोदन गराउन सहयोग गर्ने सबैलाई धन्यवाद दिँदै नेपाली भूमि छिमेकीसहित कुनै पनि राष्ट्रविरुद्ध उपयोग हुन नदिने प्रतिबद्धता जनाएको हो । एमसीसी सम्झौता अनुमोदन हुँदा छिमेकी भारत र चीनविरुद्ध नेपाली भूमि प्रयोग हुनसक्ने शंका उत्पन्न भएका बेला मन्त्रिपरिषदले निर्णय गरेको छ, 'सबै मुलुकहरुसँग मैत्रीपूर्ण सम्बन्ध कायम गर्ने नेपालको परराष्ट्र नीतिको मर्मअनुरुप छिमेकी राष्ट्रहरु भारत, चीनलगायत अन्य कुनै पनि मित्र राष्ट्रविरुद्ध नेपाली भूमि प्रयोग हुन नदिन नेपाल सरकार प्रतिबद्ध छ । बैठकले एमसीसी सम्झौता अनुमोदनमा सहज वातावरण निर्माण गरी सहयोग गर्ने गठबन्धनमा आवद्ध राजनीतिक दलहरु, प्रमुख प्रतिपक्ष दल लगायतका अन्य राजनीतिक दलहरु, प्रतिनिधि सभाका सभामुख र सांसदहरुलाई धन्यवाद दिएको छ । त्यसैगरी सम्पूर्ण नेपाली नागरिक, नागरिक समाज, सञ्चार जगत, बुद्धिजीवी, उद्योगी व्यवसायीको सहयोग र सद्भावप्रति पनि धन्यवाद व्यक्त गरेको छ । नेपालको सामाजिक तथा आर्थिक विकासमा महत्वपूर्ण सहयोग पुर्याउने मित्र राष्ट्रहरु, दातृ निकाय, क्षेत्रीय एवं अन्तरार्ष्ट्रिय संघ संस्थाहरुप्रति पनि मन्त्रिपरिषदले आभार व्यक्त गरेको छ ।"
कांग्रेस सिन्धुलीको सभापतिमा पोखरेल विजयी,सिन्धुली : नेपाली कांग्रेस सिन्धुलीको जिल्ला सभापतिमा उपेन्द्र कुमार पोखरेल विजयी भएका छन् । शनिबारबाट सुरू भएको १४औं अधिवेशनबाट पोखरेल ८८५ मतसहित विजयी भएका हुन् । पोखरेलले प्रतिद्वन्द्वी तथा निवर्तमान जिल्ला सभापति उज्ज्वल प्रसाद बराललाई ४०८ मत अन्तरले पराजित गरे । बरालले ४७७ मत प्राप्त गरे । पहिलो चरणमा कुनै पनि उम्मेदवारले ५१ प्रतिशत मत प्राप्त गर्न नसकेपछि मंगलबार दोस्रो चरणको मतदान भएको थियो । दोस्रो चरणमा कुल १ हजार ३७१ मत खसेको थियो । ९ मत बदर भएको थियो । कांग्रेस जिल्ला कार्य समितिका अन्य पदाधिकारी तथा सदस्यहरूको मतगणना जारी छ ।
निर्वाचन आयोगले भन्यो चैत १५ पछि कर्मचारीको सरुवा नगर्नू,"काठमाडौंः निर्वाचन आयोगले चैत १५ गतेपछि कर्मचारीहरुको काज तथा सरुवा नगर्न सरकारलाई आग्रह गरेको छ। आयोगले संघ, प्रदेश र स्थानीय तहमा कामकाजका लागि खटिएका कर्मचारीहरुलाई पदाधिकारी रहेकै कार्यालयमा फिर्ता गर्ने र यस्तो स्थानमा स्वीकृत दरबन्दीको पद र तह अनुसारको कर्मचारी सरुवापदस्थापन गरी सक्न आग्रह गरेको हो। सोमबार बसेको आयोगको बैठकले चैत १५ भित्र संघ, प्रदेश र स्थानीय तहमा स्वीकृत दरबन्दीको तह र पदनाम बमोजिम सरुवापदस्थापन भएका कर्मचारीहरुको स्थानीय तहको निर्वाचन सम्पन्न नभएसम्म अन्यत्र काज तथा सरुवा नगर्न आयोगको अनुरोध छ। वैशाख १० भित्र आम नागरिकलाई कोरोनाविरुद्ध पूर्ण मात्रा खोप लगाउन सरकारलाई आग्रह गरेको छ।"
"पशुपतिनाथको दर्शन गर्न मास्क अनिवार्य, पूर्वसन्ध्यामा देखिए यस्ता दृश्य (फोटो फिचर)","काठमाडौं: महाशिवरात्रिका दिन पशुपतिनाथको दर्शनका लागि आउने भक्तजनले अनिर्वाय मास्कको प्रयोग गर्नुपर्ने नियम बनाइएको छ। मंगलबार हुने महाशिवरात्रिमा पशुपतिनाथ मन्दिरमा दर्शनार्थीको घुइँचो लाग्ने तथा भीड बढ्ने गरेका कारण कोरोना भाइरसको सङ्क्रमणको जोखिम बढ्ने भएकाले मास्क र स्यानिटाइजरलाई अनिवार्य गरिएको पशुपति क्षेत्र विकास कोषका सदस्य तथा मेला व्यवस्थापन समितिका संयोजक पूर्णसङ्गम जेठाराले बताए। पशुपतिनाथ मन्दिरलाई सजाएर झकिझकाउ बनाइएको छ। शिवरात्रिको पूर्वसन्ध्यमा पशुपति झकिझकाउ पारिएको हो। पशुपति क्षेत्रमा चोरी लुटपाटलगायत घटना रोक्नका लागि नेपाल प्रहरी, सशस्त्र प्रहरी तथा पशुपति क्षेत्र विकास कोषका सुरक्षाकर्मी परिचालन गरिएको शिवरात्रिको प्रचारप्रसार व्यवस्था उपसमितिका संयोजक नारायणप्रसाद सुवेदीले जानकारी दिए। उनका अनुसार भक्तजनका लागि विशेष सुरक्षा योजनासमेत बनाइएको छ। संस्कृति, पर्यटन तथा नागरिक उड्डयनमन्त्री प्रेमबहादुर आलेले आज पशुपति क्षेत्रको निरीक्षण अवलोकन गर्नु भई दर्शनार्थीलाई पानी तथा निःशुल्क खानाको व्यवस्थापन गर्न निर्देशन दिएसँगै अहिले उक्त क्षेत्रमा निःशुल्क खाना तथा पानीको व्यवस्था मिलाइएको पशुपति क्षेत्र विकास कोषका कार्यकारी निर्देशक घनश्याम खतिवडाले जानकारी दिए। मन्दिर दर्शनका लागि तीनवटा दर्शन मार्ग व्यवस्था गरिएको छ। गुह्येश्वरीगौरीघाट, उमाकुण्डदक्षिणामूर्ति हुँदै रुद्र गाडेश्वर छेउको उत्तरतिरको ढोकाबाट एउटा लाइन हुनेछ भने मित्रपार्क जयबागेश्वरी, इँटापाखा भएर भुवनेश्वरमा रहेको फलामको ढोका हुँदै पश्चिम ढोकातर्फ तथा बत्तीसपुलती, गौशाला, एअरपोर्ट, तिलगङ्गा चार शिवालय हुँदै अर्को लाइनको व्यवस्था गरिएको विकास कोषले जनाएको छ। यसैगरी गाडीको व्यवस्थापनका लागि पाँच ठाउँ कोषको कार्यालय, महानगरीय प्रहरी वृत्त गौशाला, सिफलको चौर र गुह्येश्वरी क्षेत्रमा पार्किङको व्यवस्था गरिएको छ। पशुपतिनाथ मन्दिरको मुख्य क्षेत्रलाई फूलले सजाउने काम पनि सम्पन्न भएको छ। पशुपति क्षेत्रमा रु ५० लाख बराबरको बिजुली बत्ती र फूलले सजाइएको छ। दाताहरूको सहयोगमा बिजुली तथा फूलले सजावट गरिएको हो। तस्बिरहरु : सरोज वैजु"
द्वन्द्वपीडित शिक्षकलाई पुनर्बहाली गर्ने सरकारको निर्णय,"काठमाडौंः सरकारले द्वन्द्वपीडित शिक्षकको समस्या सम्बोधनसम्बन्धी प्रस्ताव स्वीकृत गरेको छ। सोमबार बसेको मन्त्रिपरिषद् बैठकले हालसम्म उमेर हद ननाघेका द्वन्द्वपीडित शिक्षकलाई पुनर्बहाली गर्ने निर्णय गरेको हो। सरकारले राजनीतिक पूर्वाग्रह तथा आन्दोलनका कारण हटाइएका शिक्षक तथा कर्मचारीको विषयमा २०७३ मंसिर २६ गते तत्कालीन पुनरावेदन अदालतका मुख्य न्यायाधीश गोविन्दप्रसाद पराजुलीको अध्यक्षतामा गठित समीतिले सरकार समक्ष प्रतिवेदन पेश गरेको थियो। सोही प्रतिवेदनको आधारमा सरकारले द्वन्द्वपीडित शिक्षकहरुको समस्या समाधान गरेको एक मन्त्रीले बताए। उमेर हदका कारण अवकास हुने तथा पुनर्बहाली हुन नसकिने अवस्थाका शिक्षकहरुमध्ये १५ वर्ष वा सोभन्दा बढी अटुटरुपमा सेवा गरेको भएमा जति अवधि जोड्दा निवृत्तभरण पाउनेछन्, उनीहरुको सेवा अवधिमा निवृत्तिभरण दिने प्रयोजनका लागिमात्र त्यति अवधि कोषमा बढीमा ५ वर्ष जोडी निवृत्तिभरण उपलब्ध गराउने निर्णय गरेको छ। दुई सय ३३ जना द्वन्द्वपीडित शिक्षकको पुनःबहाली भएको छ। नियुक्ति दिनुपर्ने १८ जना, सेवा निवृत्तिभरण तथा अन्य सुविधा पाउने ४१ जना र अस्थायीतर्फका २८४ जनालाई आर्थिक सहायता उपलब्ध गराउने निर्णय सरकारले गरेको हो। तीन वर्षभन्दा कम सेवा अवधि काम गरेकालाई एक लाख, एक लाख २५ हजार र एक लाख ५० हजार, ३ देखि ५ वर्षभन्दा कम सेवा अवधि गरेकालाई १ लाख ७५ हजार, २ लाख र २ लाख ५० हजार उपलब्ध गराउने निर्णय गरेको छ। त्यस्तै ५ देखि १० वर्षभन्दा कम अवधि सेवा गरेकालाई २ लाख ५० हजार, २ लाख ७५ हजार र ३ लाख रुपैँया र १० देखि १५ वर्ष कम सेवा अवधि काम गरेकालाई ३ लाख ५० हजार, ४ लाख र ४ लाख ५० हजार, १५ वर्ष र सोभन्दा बढी सेवा अवधि गरेकालाई ५ लाख, ६ लाख, ७ लाख उपलब्ध गराउने निर्णय गरेको छ।"
टिपरको ठक्करबाट युवाको मृत्यु,विराटनगर : मोरङको ग्रामथान गाउँपालिका४ मा टिपरले ठक्कर दिँदा सोमबार दिउँसो मोटरसाइकलमा सवार एकजना युवाको मृत्यु भएको छ । मोतिपुरतेतरिया सडक खण्डमा पूर्वबाट पश्चिमतर्फ आउँदै गरेको प्रदेश १०२००१ ख ९१२० नम्बरको टिपरले को २९ प ९५६० नम्बरको मोटसाइकललाई ठक्कर दिँदा सोमबार दिउँसो २ :३० बजेतिर दुर्घटना भएको हो । दुर्घटनामा मोटरसाइकलको पछाडि बसेका ग्रामथान४ का २५ वर्षीय सुदीप विश्वासको मृत्यु भएको मोरङ ट्राफिक प्रमुख प्रहरी निरीक्षक चन्द्रबहादुर खड्काले जानकारी दिए । उनका अनुसार दुर्घटनामा परेर गम्भीर घाइते भएका विश्वासको उपचारका क्रममा विराटनगरको कोसी अस्पतालमा दिउँसो ३:३० बजेतिर मृत्यु भएको हो । दुर्घटनामा मोटरसाइकल चालक ग्रामथान४ का २५ वर्षीय विवेककुमार माझी थारु सामान्य घाइते भएको खड्काले बताए । उनका अनुसार मोटरसाइकलले टिपरलाई ओभरटेक गर्ने क्रममा दुर्घटना भएको हो । दुर्घटनालगत्तै प्रहरीले टिपर चालक कटहरी गाउँपालिका२ का ५३ वर्षीय आनन्दकुमार श्रेष्ठलाई नियन्त्रणमा लिएर घटनाको अनुसन्धान थालेको छ ।
हत्या गरी शव खाल्डोमा गाड्ने ६ जनाविरुद्ध मुद्दा दर्ता,"विराटनगर : व्यावसायिक साझेदारको हत्या गरी खाल्डो खन्दै शव गाडिएको घटनासँग सम्बन्धित मुद्दा सोमबार अदालत प्रवेश गरेको छ। जिल्ला सरकारी वकिल कार्यालय मोरङले हत्यामा संलग्न ६ जनाविरुद्ध अदालतमा मुद्दा दर्ता गरेको हो। घटनाको अनुसन्धान सकेर इलाका प्रहरी कार्यालय रंगेलीले यसअघि नै मिसिल (अनुसन्धान प्रतिवेदन) सरकारी वकिललाई बुझाएको थियो। अनुसन्धान प्रतिवेदनका आधारमा अभियोगपत्र तयार पार्दै वकिल कार्यालयले हत्यामा संलग्न अभियुक्तविरुद्ध मोरङ अदालतमा कर्तव्य ज्यान मुद्दा दायर गरेको हो। मुद्दामा प्रतिवादी बनाइएकामध्ये पाँच जना मात्रै पक्राउ परेका छन्। एक जना फरार रहेकाले खोजी जारी राखिएको प्रहरीले जनाएको छ। फरार रहेकासहित सिरहाको सिरहा नगरपालिका२१ घर भई काठमाडौं बल्खुमा बस्दै आएका ३१ वर्षिय अनिलकुमार मण्डल, मोरङको जहदा गाउँपालिका४ का २९ वर्षिय अमित साह भनिने दिनानाथ सोनार, धनपालथान७ का ६२ वर्षिय नासिर आलम, रंगेली नगरपालिका३ का ३३ वर्षिय मोहमद सुभाम र सुनसरीको देवानगन्ज गाउँपालिका६ का १८ वर्षिय मोहमद हकिमलाई वकिल कार्यालयले मुद्दामा प्रतिवादी बनाएको छ। जिल्ला अदालत मोरङका सूचना अधिकारी हेमबहादुर बुढाथोकीका अनुसार अभियुक्तसँग अदालतले आगामी बुधबार बयान लिने छ। मंगलबार सार्वजनिक बिदा भएकाले बयान एक दिनपछि धकेलिएको हो। त्यही दिन गोला प्रथाबाट इजलासको टुंगो लाग्ने र प्रतिवादीको बयान सकिएपछि वादी नेपाल सरकार तथा प्रतिवादी पक्षका कानुन व्यवसायीबीच थुनछेक बहस भएर मुद्दामा अदालतबाट आदेश आउने जानकारी बुढाथोकीले दिए। मुद्दामा वादी नेपाल सरकारका तर्फबाट जिल्ला न्यायाधिवक्ता रामहरि शर्मा काफ्ले लगायतले बहस गर्ने छन्। हत्या गरेपछि अलगअलग खाल्डो खनेर गाडिएको अवस्थामा मोरङको धनपालथान गाउँपालिका७ उखुबारीमा गत माघ १२ र १३ गते दुईवटा शव भेटिएको थियो। प्रहरीले १२ गते सप्तरीको शम्भुनाथ नागरपालिका४ घर भई काठमाडौंमा बस्दै आएका ३२ वर्षीय शम्भुकुमार चौधरी र १३ गते सुनसरीको धरान उपमहानगरपालिका३ घर भई भक्तपुरमा बस्दै आएका ४८ वर्षिय राजेन्द्रकुमार श्रेष्ठको शव खाल्डोबाट उत्खनन गरेको हो। अनुसन्धानबाट राजेन्द्रको हत्या पुस ३ र शम्भुको पुस ७ गते भएको खुलेको छ। त्यसअघि नै उनीहरुका व्यावसायिक साझेदार तेह्रथुमको संक्रान्ति२ घर भई काठमाडौं महानगरपालिका८ गोठाटारमा बस्दै आएका ६३ वर्षिय मोहन लिम्बूको हत्या भइसकेको पत्ता लाग्यो। ललितपुरको गोदावरी नगरपालिका१२ थेचोस्थित एउटा घरको कम्पाउण्डमा खाल्डो खनी सिमेन्ट प्लाष्टर गरेर गाडेको अवस्थामा माघ २० गते प्रहरीले मोहनको शव उत्खनन गयो। लिम्बूको हत्या गरेर मंसिर २८ गते शव गाडिएको घटनाको भने ललितपुर प्रहरीले भिन्दै अनुसन्धान गर्नेछ। मोरङ घटनामा अदालतको आदेश आइसकेपछि अभियुक्तहरुलाई ललितपुर लैजाने तयारी रहेको प्रहरीले जनाएको छ। प्रहरी अनुसन्धानबाट अनिलको योजनामा नौ दिनभित्र मोरङ र ललितपुरमा गरेर तीन जना व्यावसायिक साझेदारको हत्या गरी शव खाल्डो खनेर गाडिएको पत्ता लागेको थियो। नेपालबंगलादेश बैंकमा धितो राखिएको ललितपुरको हरिसिद्धीस्थित एनबी वार्ता हस्पिटल एण्ड मेडिकल रिसर्च सेन्टरको २५ रोपनी ७ आना जग्गा उकास्दा प्राप्त हुने ३ प्रतिशत कमिसन (लगभग डेढ करोड रूपैयाँ) मा कुरा नमिल्दा अनिलको योजनामा घटना गराइएको प्रहरीले जनाएको छ।"
"सेयर बजारमा दोहोरो अंकको गिरावट, परिसूचक २६ सयमा झर्यो","काठमाडौं : कारोबारको दोस्रो दिन सेयर बजारमा दोहोरो अंकको गिरावट आएको छ। नेप्से परिसूचक ४३१२ अंकले ओरालो २६१०५८ विन्दुमा अडेको छ। यसदिन २२७ कम्पनीको कारोबार भएको छ। नेप्से ओरालो लागेपनि आइतबारको तुलनामा कारोबार रकम भने बढेको छ। नेप्से घटिरहँदा कारोबार रकम पनि प्रभावित हुँदै आएको छ। आज ३ अर्ब ६६ करोड १ लाख ८९ हजार ८६८ रुपैयाँमा सेयर कारोबार भयो। यसअघि आइतबार २२४ कम्पनीको ७० लाख ४० हजार ५६३ कित्ता सेयर ३ अर्ब २७ करोड ३० लाख ६५ हजार ९१० रुपैयाँमा कारोबार भएको थियो। सो दिन कारोबारमा आएका १३ समूहमध्ये ११ समूहको सूचक ओरालो लागेको थियो। नेप्से परिसूचक ७७३ अंकले घटेर २६५३७० विन्दुमा बन्द भएको थियो। कारोबारमा आएका सबै समूहको सूचक ओरालो लागेको छ। यसदिन हाइड्रोपावरको सर्वाधिक ३०९ प्रतिशतले मूल्य घटेको हो। यस्तै ट्रेडिङको २९५, ननलाइफ इन्स्युरेन्सको २२५ र इन्भेष्टमेन्टको सूचक २१७ प्रतिशतले घटेको हो। यस्तै डेभलपमेन्टको १६३ माइक्रो फाइनान्सको १२३ प्रतिशतले सूचक घटेको छ। यसदिन कुनै पनि कम्पनीको सेयर सकारात्मक सर्किट लेभलमा कारोबार भएन। यसदिन कारोबार रकमका आधारमा अपी पावर अग्रस्थानमा रह्यो। सो कम्पनीको १६ करोड बराबरको कारोबार भयो।"
नारायणकाजीलाई प्रचण्डको सुझाव महाकाली सन्धिका बेला वामदेवको जस्तै नहोस्,"काठमाडौं: माओवादी केन्द्रका अध्यक्ष पुष्पकमल दाहाल प्रचण्डले नेता नारायणकाजी श्रेष्ठलाई वामदेव गौतमबाट पाठ सिक्नुपर्ने बताएका छन्। एमसीसी अनुमोदन भएपछि खुमलटारमा आयोजित पत्रकार सम्मेलनमा उनले कोही पनि सेन्टिमेन्टमा आउन नहुने बताए। एमसीसीका विषयमा माओवादी नेता श्रेष्ठले आक्रामकरुपमा विरोध जनाइरहेका छन्। एमसीसी संसदबाट पास भइसकेको अवस्थामा पनि उनले व्यख्यात्मक टिप्पणीलाई सुनियोजित भ्रम भन्दै अभिव्यक्ति दिइरहेका छन्। उनले एमसीसी राष्ट्रघाति भएको र आम देशभक्त नेपाली जनताले यसलाई कालो दिनको रुपमा लिनुपर्ने बताएका छन्। श्रेष्ठ आक्रामक भएपछि प्रचण्डले आश्वस्त पार्दै आफ्नो कुरा बाहिरभन्दा पनि केन्द्रीय कमिटीमा राख्न अुरोध गरेका हुन्। 'नारायणकाजी कमरेडलाई मैले भने तपाइँलाई मतभेद राख्ने अधिकार छ। सबै एकै मत हुनुपर्छ भन्ने छैन। तपाईँको विचारलाई सम्मान पनि गरिन्छ। केन्द्रीय कमिटीको बैठक आउँदै छ। कमिटीमा आफ्नो कुरा राख्नुस्, बाहिरचाहिँ नबोल्नुस्,' उनले भने। उनले वामदेव गौतमले महाकाली सन्धि राष्ट्रघाति भनेर पार्टी फुटाएको तर चुनावमा जिरो भएको उदाहरण दिँदै श्रेष्ठलाई फकाए। 'महाकाली सन्धिका बेला विचरा वामदेवले राष्ट्रघात भनेर एमालेको आधा केन्द्रीय कमिटी लिएर जानुभयो। भोट आउने बेला जिरो। एउटा जित्नु भएन। कोही सेन्टिमेन्टमा आउन आवश्यक छैन,' उनले भने। उनले एमसीसीको विरोध गरेर जनताको सेन्टिमेन्ट आउने भए सबै जना प्रेम सुवालतिर जानुपर्ने बताएका थिए।"
एमसीसी अनुमोदन गरेपछि जनमोर्चाले छाड्यो सत्ता गठबन्धन,"काठमाडौं : राष्ट्रिय जनमोर्चाले सत्तारुढ पाँच दलीय गठबन्धनबाट अलग हुने निर्णय गरेको छ। एमसीसी सम्झौता अनुमोदनमा असहमति जनाउँदै जनमोर्चाले गठबन्धनमा बस्नुको औचित्य सकिएको निष्कर्ष निकालेको हो। जनमोर्चाकी एकमात्र सांसद दुर्गा पौडेलले एमसीसी अनुमोदन हुँदा विपक्षमा मत दिएकी थिइन्। तत्कालीन प्रधानमन्त्री केपी शर्मा ओलीले दोस्रोपटक प्रतिनिधिसभा विघटन गरेपछि नेकपा माओवादी केन्द्र, नेपाली कांग्रेस, माधव नेपाल समूह, जसपाका साथै जनमोर्चा पनि आन्दोलनमा होमिँदै अदालत गएको थियो। सर्वोच्च अदालतले असार अन्तिम साता शेरबहादुर देउवालाई प्रधानमन्त्री नियुक्त गर्न परमादेश गरेपछि जनमोर्चा लोकतन्त्र र परिवर्तन संस्थागत गर्ने उद्देश्यका साथ सत्ता गठबन्धनमा जोडिएको थियो। यद्यपि सरकारमा सहभागी हुन अस्वीकार गरेको थियो। बाहिरै बसेर सघाउने निर्णय गरेको थियो। तर एमसीसी सम्झौतालाई राष्ट्रघाती भन्दै आएको जनमोर्चा सत्ता गठबन्धनले नै व्यात्मक घोषणाका नाममा अनुमोदन गरेपछि सत्तारुढ पाँच दलीय गठबन्धनबाट बाहिरिएको हो। हाम्रो पार्टी बाहेकका चार पार्टीले एमसीसीलाई संसद्द्वारा पारित गराउन गरेको षड्यन्त्र, जालझेल, तिकडम र साम्राज्यवादीहरूको दलाली तथा पृष्ठपोषण गर्ने काम गरेको हुनाले पाँच दलीय गठबन्धन देशको राष्ट्रियता, सार्वभौमसत्ता र अखण्डताकोविरुद्ध खडा भएको स्थितिमा पाँच दलीय गठबन्धनलाई कायम राखिरहनु पर्ने औचित्य समाप्त भएको छ, जनमोर्चाका अध्यक्ष चित्रबहादुर केसीद्वारा जारी विज्ञप्तिमा उल्लेख छ ।"
चुनावसम्म गठबन्धन कायम रहन्छ : कांग्रेस प्रवक्ता महत,"काठमाडौं : नेपाली कांग्रेसका प्रवक्ता डा प्रकाशशरण महतले आगामी चुनावसम्म सत्ता गठबन्धन कायम रहने बबाएका छन् । सोमबार आयोजित पत्रकार सम्मेलनमा प्रवक्ता गठबन्धन कायम रहने बताए । एमसीसी आफ्नो ठाउँमा छ । गठबन्धन आफ्नो ठाउँमा छ । गठबन्धन कायम छ, उनले भने, एमसीसीमा गुण र दोषको आधारमा निर्णय भएको हो । हामी एकै ठाउँमा छौं । हाम्रो गठबन्धन पनि जारी छ । उनले अब आफूहरुको ध्यान एमसीसीअन्तर्गतका आयोजना सफल पार्नेतिर हुनुपर्नेमा पनि जोड दिए ।"
रुसयुक्रेन युद्ध : रुसको सामना गर्न बियरको बोतलमा बम बनाउँदै युक्रेन,"काठमाडौं : युक्रेनी सरकारले रुसी सेनाको सामना गर्न मोलोटोभ ककटेल पेट्रोल बम बनाउन आफ्ना देशवासीहरूलाई आग्रह गरेको छ। यस बमको मद्दतले आफ्नो सुरक्षा गर्न सक्षम हुने युक्रेनले जनाएको छ। यसैबीच पश्चिमी युक्रेनको मुख्य शहर लभि्भमा रहेको प्राभदा ब्रुअरीका कर्मचारीहरूले बियरको सट्टा मोलोटोभ ककटेल बनाउन थालेका छन्। यो युक्रेनी ऐतिहासिक सहर हो, जुन पोल्याण्डको सिमाना नजिकै रहेको छ। अहिले यस सहरका मानिसहरूलाई यो डर छ कि यहाँ रूसी ट्याङ्कहरू पसेर यसलाई नष्ट गर्न सक्छन्। मोलोटोभ ककटेल पेट्रोल बम कसरी प्रयोग गरिन्छ? यसबारे बोल्दै प्राभदा ब्रुअरीका एक कर्मचारीले भने 'कपडाहरू राम्ररी भिज्नका लागि केही पर्खनुपर्छ। जब यो भिज्छ, तब बुझ्नुहोस् कि मोलोटोभ ककटेल तयार भयो।' त्यसपछि कर्मचारीले यो कपडालाई पेट्रोलको मिश्रणले भरिएको बियरको बोतलमा राखे। प्राभदा ब्रुअरीका मालिक युरी जास्ताभनीले मोलोटोभ ककटेल पेट्रोल बमको बारेमा कुरा गर्दै भने, 'हामीसँग सीप छ। हामीले सन् २०१४ मा सडक क्रान्तिबाट गुज्र्यौं।' जास्ताभनीले भने 'कीबमा पश्चिमा समर्थक विद्रोह जसले क्रेमलिन समर्थित शासनलाई पराजित गर्यो। त्यसपछि हामीले मोलोटोभ ककटेल बनायौं।' जास्ताभनी भन्छन कि यो बनाउने विचार उनलाई एक कर्मचारीबाट आएको हो। सन् २०१४ को क्रान्तिमा उनका धेरै कर्मचारी सहभागी भएका थिए। जास्ताभनीले यो युद्ध जित्नका लागि सबै कुरा गर्ने वाचा गरेका छन्।"
बन्द गर्दै हिँडेका राष्ट्रिय जनमोर्चाका जिल्ला अध्यक्षसहित ७ जना पक्राउ,"पाल्पा : संसदबाट एमसीसी पारित भएको विरोधमा ६ वटा कम्युनिष्ट घटकले गरेको नेपाल बन्दको क्रममा ७ जना बन्दकर्ता पक्राउ परेका छन्। बन्दकर्ताले तानसेनको आन्दोलन चोक, लहरे पिपलमा नारा जुलुश गर्दै एमसीसीको विरोधमा सडक तातीरहेको समयमा प्रहरीले हस्तक्षेप गरी बन्दकर्तालाई नियन्त्रणमा लिएको हो। आन्दोलनकारीले प्रहरीको घेरा तोड्दैँ लहरेपिपल क्षेत्रबाट आन्दोलन चोकसम्म जादैँ गर्दा प्रहरीले बन्दकर्तालाई पक्राउ गरेको हो। पक्राउपर्नेहरुमा राष्ट्रिय जनमोर्चा पाल्पाका अध्यक्ष विशाल दर्लामी, कोषाध्यक्ष टिकाराम पौडेल, नेकपा माओवादी विप्लपका सचिव भुवन जिसी, अखिल क्रान्तिकारीका केन्द्रीय सदस्य लंक राना, नेकपा माओवादी क्रान्तीकारीका सचिव लिला श्रेष्ठ, अखिल क्रान्तीकारीका जिल्ला संयोजक सुदिप विश्वकर्मा, युवा संघठनका उपाध्यक्ष बेदप्रसाद विश्वकर्मालाई नियन्त्रण लिएको हो। नियन्त्रणमा लिएका बन्दकर्तालाई जिल्ला प्रहरी कार्यालय पाल्पामा राखिएको छ।"
"एमसीसी सम्झौतामा गलत कुरा छैन, विदेशी नियम लागू हुँदैन : कार्यकारी निर्देशक विष्ट","राजनीतिक दलले मध्यमार्गी बाटो निकाल्दै मिलेनियम च्यालेन्ज कर्पोरेशन सम्झौतालाई निष्कर्शमा पुर्याएका छन् । प्रतिनिधिसभाको आइतबारको बैठकबाट बाह्रबुँदे व्याख्यात्मक घोषणासहित सम्झौता अनुमोदन भएको छ । सम्झौता अनुमोदनसँगै अबको प्रक्रिया के हुन्छ र कहिलेदेखि काम सुरु हुन्छ भन्ने आम मानिसमा जिज्ञासा रहेको छ । सम्झौतानुसार आयोजना अगाडि बढेपछि नेपालले आगामी पाँच वर्षभित्र अमेरिकी सरकारबाट झन्डै ५० करोड अमेरिकी डलर ९ करिब ६० अर्ब अनुदान सहयोग प्राप्त गर्नेछ । उक्त अनुदानबाट ४०० किलोभोल्ट क्षमताको ३१२ किलोमिटर प्रसारण लाइन निर्माण हुनेछ । यस्तै, झण्डै १०० किलोमिटर सडक मर्मतमा खर्च गरिनेछ । एमसीसीबाट प्राप्त हुने ५० करोड डलरमध्ये ४० करोड डलर विद्युत् प्रसारण लाइन निर्माणमा खर्च हुनेछ । काठमाडौँको नाङ्लेभारेबाट सुरु हुने प्रसारण लाइन नुवाकोटको रातमाटेबाट मकवानपुरको हेटौँडा जोडिनेछ । यस्तै रातमाटेबाटै तनहुँको दमौली, परासी हुँदै नेपालभारत सीमासम्म पुग्नेछ । प्रसारण लाइनमा ८५० टावर निर्माण गरिनेछ । एमसीसीको पाँच करोड २० लाख डलरले पूर्वपश्चिम राजमार्गको चन्द्रौटा, धानखोला, भालुबाङ, लमही हुँदै शिवखोलासम्मको सडक स्तरोन्नति गनिरेछ । एमसीसी सम्झौता अनुमोदनपछि अबको प्रक्रिया के हुन्छ, कसरी काम अगाडि बढ्छ, तोकिएको समयमा आयोजना पूरा हुन्छ त भन्ने जिज्ञासाको उत्तर खोज्न हामीले मिलेनियम च्यालेन्ज एकाउन्ट नेपाल विकास समिति (एमसीए नेपाल) का कार्यकारी निर्देशक खड्गबहादुर विष्टसँग गरेको कुराकानी: प्रतिनिधिसभाबाट एमसीसी सम्झौता अनुमोदन भएको छ, अब आयोजना कार्यान्वयनको प्रक्रिया के हुन्छ ? केही प्रक्रिया अब बाँकी छ । सरकारका तर्फबाट एमसीसीलाई पठाउनुपर्ने र त्यसलाई मान्नुपर्ने केके प्रक्रिया बाँकी छ, म संसदीय प्रक्रिया त धेरै थाहा पाउँदिन । त्यो प्रक्रिया छिटो सकिएला भन्ने आशा लिएको छु । त्यो भइसकेपछि अब केही समस्या हुन्छ भन्ने त मलाई लाग्दैन । हामीले निर्माण कहिलेदेखि सुरु गर्ने भनेर मिति निश्चित गर्नुपर्छ । संसद्बाट पास भएका आधारमा पाँच वर्षको गणना हुँदैन । हामी इन्ट्री इन्टु फोर्स (इआइएफ) भन्छौं । पाँच वर्षको अवधि सोही दिनदेखि सुरु हुन्छ । हामीले दुई वर्ष अगाडि नै त्यो निश्चित गरेका थियौँ । त्यतिबेला संसदीय अनुमोदन पनि भएन । कोरोना बढ्यो । त्यसो गर्दागर्दै दुई वर्ष पनि बित्यो । निर्माणमा जाने प्रारम्भिक काम हामीले गर्न सकेनौँ । धेरैजसो जग्गा अधिग्रहणको काम पनि कोरोनाका कारणले गर्न सकेनौँ । अनुमोदन नभएकाले बोलपत्रको काम अगाडि बढाउन सकेनौं। यी काम अगाडि बढाएर कार्यान्वयनको मिति तय गर्नुपर्छ । त्यसपछि मात्रै पाँच वर्षको घडी सुरु हुन्छ । पाँच वर्षको अवधि गणना गर्नका लागि अझै केही प्रक्रिया बाँकी छ ? केही पूर्वतयारीका चरणका काम बाँकी छन् । वातावरणीय प्रभाव मूल्याङ्कनलगायत काम पनि सकिएका छन् । जग्गा अधिग्रहणको काम सबैभन्दा ठूलो छ । गाह्रो र लामो काम भनेकै यही हो । समयसीमा निर्धारण गर्दा बढी समय कुन कामका लागि लाग्छ भन्ने हेरिन्छ । त्यस आधारमा हेर्दा यो कामका लागि बढी समय लाग्छ । अरू काम समानान्तर रूपमा नै हुन्छ । तीन सय १५ किमी लामो प्रसारण लाइन छ । दस जिल्लाका ३० पालिकाका ९२ वडा यसमा पर्छन् । ठाउँठाउँको जग्गा अधिग्रहणको काम गर्नुपर्छ । नेपालको जग्गा प्राप्ति ऐन, २०३४ अनुसार काम गर्नुपर्छ । प्रमुख जिल्ला अधिकारीका संयोजकत्वमा समिति गठन हुन्छ । त्यसले जग्गाको मूल्य निर्धारण गर्छ । त्यसपछि मात्रै जग्गा एमसिए नेपालको नाममा आउँछ । यो नै सबैभन्दा लामो समयका रुपमा हामीले लिएका छौँ । यही काम गर्दागर्दै समानान्तर रुपमा रुखको गणना गर्ने काम हुन्छ । त्यसपछि जिल्लाबाट वन विभाग, वन तथा भूसंरक्षण मन्त्रालय हुँदै मन्त्रिपरिषदबाट स्वीकृत गराउने काम हुन्छ । त्यसपछि रुख कटानको काम हुन्छ । कति जति रुख काट्नु पर्ला भन्ने केही अनुमान छ ? हामीले वातावरणीय प्रभाव मूल्याङ्कन गर्दा एउटा सामान्य मूल्याङ्कन गर्छौं । त्यसको एउटा प्रक्रिया हुन्छ । प्रतिस्क्वायर मिटरमा कति छ भन्ने हामी हेर्छौँ । नमूना अध्ययन गरेर दुई लाख १७ हजार निस्केको छ । यसमा रुखभन्दा पनि बुटा धेरै छन् । आठ इन्चभन्दा बढी मोटाइ भएकालाई रुख मानिन्छ । सबैभन्दा जटिल काम जग्गा अधिग्रहण र वन क्षेत्रको जग्गा प्रयोग नै हो ? सबैभन्दा जटिल काम जग्गा अधिग्रहण नै हो । त्यसपछि भनेको रुखको गणना गर्ने हो । मुआब्जा वितरण गर्दा के कति लाग्ला भन्ने हामीले केही अनुमान गरेका छौं ? हामीले केही समय अगाडि गरेको सामान्य हिसाबमा मुआब्जाका लागि झण्डै आठ अर्ब बराबरको खर्च हुने देखिएको थियो । त्यसमध्ये डेढ अर्ब नुवाकोटको रातमाटेमा वितरण भइसकेको छ । त्यहाँ सबस्टेशन निर्माण हुन्छ । पहाड तथा डाँडाकाँडा भएर प्रसारण लाइन जाने हुनाले धेरै खर्च लाग्दैन । सहर बजार भएर पनि जाँदैन । सडकतर्फको कामका लागि थप केही गर्नुपर्छ ? हाल सञ्चालनमा भइरहेको सडकमा नै काम गर्न लागिएको हुनाले त्यहाँ वातावरणीय प्रभाव मूल्याङ्कनको काम गर्नु पर्दैन । त्यहाँ पनि सानो र सामान्य खालको वातावरणीय अध्ययनको काम त हुन्छ नै । सम्बन्धित मन्त्रालयले त्यसलाई स्वीकृत गर्छ । त्यो काम भए पनि सडकको डिजाइन हुन्छ । सडकको काम सुरु हुन्छ । प्रसारण लाइन निर्माणको समयभित्रै त्यो काम अगाडि बढाउन सकिने हुनाले यसमा कुनै समस्या छैन । प्रतिनिधिसभाबाट एमसीसीसँगै अनुमोदन भएको बाह्रबुँदे व्याख्यात्मक घोषणालाई यहाँले कसरी लिनुभएको छ ? जनताबाट उठेको प्रश्न भनेर नेपाल सरकारले गत भदौमा नै एमसीसीलाई प्रश्न पठाएको थियो । त्यो प्रश्नको जवाफ पनि एमसीसीले दिएको थियो । त्यसमा धेरै कुरा प्रस्ट भएका थिए । एमसीसीले प्रस्ट पारेका विषयमा पनि थप प्रस्ट पार्नुपर्छ भन्ने उद्देश्यले नै संसद्ले अपनत्व ग्रहण गरेर यसले हाम्रो बुझाइलाई राख्नुपर्यो भनेर घोषणा गरियो । पहिले पत्राचार भएका कुरालाई नै यसले अपनत्व लिएको छ । यो हाम्रो भयो भन्ने नै मेरो बुझाइ छ । जनताले चुनेर पठाएका सांसदले नै छलफल गरेर, पक्षविपक्षमा मत राखेर अगाडि बढाउँदा सबैको अपनत्व भएको छ । यो राम्रो भयो । नेपालमा प्रसारण लाइन निर्माणको काम सबैभन्दा जटिल देखिएको छ । तोकिएका समयमा कुनै पनि आयोजना पूरा भएका छैनन् । यो परियोजना सोही अवधिभित्र सकिन्छ भनेर कसरी विश्वास गर्ने ? हामी पूर्वतयारीको कामलाई बढी समय लगाउँछौँ । हाम्रो अवधारणा नै त्यही हो । रुख कटानी, जग्गा अधिग्रहणलगायत काम सकेर निर्माणमा जाने जुन ढाँचा छ, त्यसले पनि यसमा सहयोग गर्छ । ठेकेदार छनोट गर्दा पनि सबैभन्दा सस्तोमा बोलपत्र हाल्नेलाई दिने भन्ने छैन । हामी सस्तो र राम्रो ठेकेदार छनोट गर्छौँ । यसमा पहिला राम्रो अनि मात्रै सस्तो भन्ने हुन्छ । सबै प्रसारण लाइन निर्माणको काम एउटै प्याकेजमा गरिँदैन । त्यसमा विभिन्न प्याकेज छुट्याउँछौँ । त्यसमा दुई वा तीन वटा ठेकेदार हुन्छन् । त्यसरी काम गर्दा समानान्तर रुपमा गर्न सकिन्छ । त्यसकारण समयमा सकिन्छ भन्ने विश्वास गर्न सक्छौँ । नेपालमा प्रसारण लाइन निर्माणमा जटिलता भएकाले अहिल्यै ग्यारेन्टी गर्न भने अलिक गाह्रो नै हुन्छ । यसको समाधानका केही उपाय छन् कि ? हो, हामीले जटिलता भोगेका छौँ । लामो समय लागेको छ तर, यसमा पूर्वतयारीका कामलाई विशेष प्राथमिकता दिइएको हुनाले समस्या आउँदैन भन्ने नै हाम्रो बुझाइ छ । पूर्वतयारीका काम सकेर निर्माण सुरु गर्न अब कति समय लाग्ला ? कोरोनाको कहर सकिएकाले अब कार्यक्षेत्रमा मानिस पठाएर काम सुरु गर्न सकिने अवस्था छ । अब कुन कामका लागि के कति समय लाग्छ भनेर समयसीमा निर्धारण गर्छौँ । दश जिल्लामा जग्गा अधिग्रहणका लागि के कति समय लाग्छ, त्यो पनि हेर्छौँ । मेरो विचारमा एक वर्षभन्दा अगाडि काम सुरु हुन सक्दैन । जानकारहरू त निर्माण सुरु गर्न १५ महिना बराबरको समय लाग्छ भन्छन् । यो सही हो ? लगभग त्यति समय त लाग्छ नै, किनकि तयारीका काम सकाउन समय लाग्छ । ठेकेदार छनोट गर्नुपर्यो । त्यसका लागि बोलपत्रको काम अगाडि बढाउनुपर् यो । आठ नौ महिना बोलपत्रका लागि लाग्छ । त्यसभन्दा पहिले नै जग्गा अधिग्रहणका काम गरिसकेको हुनुपर्छ । कति जिल्लाका स्थानीय पालिकाका जग्गाको नापनक्सा नै छैन भन्ने पनि सुनिएको छ । त्यस्तो अवस्थामा पहिले जग्गा नाप्नुपर्छ । त्यो पनि समस्या भएको हुनाले १५ महिनाको समय लाग्छ नै । कम मूल्यमा बोलपत्र पेस गर्ने ठेकेदारलाई ठेक्का दिइँदैन हो ? यो परियोजनामा थप प्रस्ट पारिदिनुस्। नेपाल सरकारले कम मूल्यमा बोलपत्र प्रक्रियामा सहभागी हुनेलाई ठेक्का दिने गरेको छ । हामीले पहिला प्राविधिक रूपमा मूल्याङ्कन गरेर एउटा नम्बर दिन्छौँ । त्यसपछि मूल्य लागतको अर्को नम्बर हुन्छ । त्यसमा जोडेर कसको बढी नम्बर आउँछ त्यसलाई नै ठेक्का दिने हो । त्यो भनेको प्राविधिक रूपमा योग्य हुनुपर्छ भन्ने हो । त्यस आधारमा ठेकेदार छनोट हुन्छ । ठेकेदार सक्षम हुनुपर्छ । कम मूल्यमा बोलपत्र पेस गर्नेले नै ठेक्का पाउँछ भन्ने होइन । आयोजना सफल बनाउन नेपाली जनसमुदायलाई के आग्रह गर्नुहुन्छ ? पछिल्ला दुई वर्षमा एमसीसी सम्झौताका सन्दर्भमा अनेकन प्रकारका गलत प्रचार भए । नागरिकमा अनेकन आशङ्का पैदा भए । सामाजिक सञ्जाल, अनलाइन, छापामा आए । आइतबारको संसद् बैठकले त्यसलाई प्रस्ट पारेको छ । गलत कुरा केही पनि छैनन् । विदेशी नियम लागू हुने कुरा छैन । सम्झौताको दायरा र नेपालको कानुनभित्र छ भन्ने प्रस्ट भएको छ । बौद्धिक सम्पत्ति नेपालकै हो, हामीले भनिरहेका छौँ । यो कुरा म सबैलाई विश्वास दिलाउन चाहन्छु । यो पाँच वर्षभित्र काम सम्पन्न गर्यौँ भने अन्य आयोजनामा पनि त्यसले उदाहरण स्थापित गर्छ । हामी आयोजना निर्माणका लागि जुन मोडल बनाउँछौँ, त्यसले अन्य परियोजनालाई पनि सहयोग पुर्याउँछ । आयोजना प्रभावित १० जिल्लाका नागरिकलाई काम समयमै सकिन्छ भनेर कसरी विश्वास दिलाउनुहुन्छ ? एमसीसी सम्झौता संसद्बाट अनुमोदन भएको छ । यसले अब मार्गप्रशस्त गरेको छ । अब काम सुरु हुन्छ । आयोजना समयमै पूरा हुन्छ, नियमानुसार उचित मुआब्जा पनि दिइन्छ भनेर आयोजना प्रभावित क्षेत्रका बासिन्दालाई विश्वास दिलाउन चाहन्छौँ । दलाली गर्नेहरू यसमा सहभागी हुन पाउने छैनन् । स्थानीयवासीलाई हरेक प्रक्रियामा सहभागी गराउँछौँ । सकारात्मक सोचका साथ काम गर्छौं । आयोजनालाई सहयोग गर्नुस् भनेर हामी अनुरोध गर्छौँ । नेपालको अथाह जलस्रोतलाई नेपालमा खपत गर्ने र बढी भएको बिजुली विदेशमा बिक्री गर्ने बाटो बन्छ । सबैलाई विश्वासमा लिएर पारदर्शी तरिकाले काम गर्छौँ । अनि सबै नेपालीलाई विश्वास पनि दिलाउँछौँ । रासस"
वाइसीएल केन्द्रीय स्वास्थ्य विभाग प्रमुख पौडेलको निधन,"स्याङ्जा : फेदिखोला गाउँपालिका सर्केटारीका ३७ वर्षिय सुवास पौडेलको मृत्यु भएको छ। भालुपहाडमुनिको भिरबाट उनको मृत शरिरकाे उद्धार गरिएको हाे। मोटरसाइकलमा सवार पौडेल फेदिँखोला गाउँपालिका र पुतलीबजार नगरपालिकाको संगमस्थलस्थित भालुपहाडबाट खसेर मृत्यु भएको हुनसक्ने प्रहरीकाे अनुमान छ। प्रहरी निरीक्षक पदमबहादुर थापाका अनुसार पौडेलको मृत शरिर राजमार्गदेखि करिब ७० मिटर तल र मोटरसाइकल झण्डै एक सय २० मिटर तल सेतीखोला नजिक थियो। नेकपा माओवादी केन्द्र निकट वाइसीएलका नेतासमेत रहेका पौडेल शुक्रबार साँझ स्याङ्जाबाट घरतर्फ जाँदै गरेको बताइएको छ। वाइसीएल केन्द्रीय स्वास्थ्य विभाग प्रमुखसमेत रहेका उनी स्याङ्जा सदरमुकाममा शुक्रबार आयोजित बैठक सकेर घर फर्कदै गर्दा सिद्धार्थ राजमार्गदेखि तल खसेका प्रहरीको भनाई छ। झण्डै ७० मीटर तल पौडेलको मृत शरिर र करिब १ सय २० मीटर तल ग ११ प १४५० नम्बरको मोटरसाईकल जीर्ण अवस्थामा भेटिएको प्रहरी निरीक्षक पदमराज थापाले जानकारी दिए। थापाका अनुसार, सो दिन साँझ पानी परेको थियो। साँझ घर नपुगेपछि परिवारले प्रहरीलाई खोजी गरिदिन आग्रह गरेपछि खोजी गर्दा शनिबार भालुपहाड मुनिको भिरमा उनको मृत शरिर र मोटरसाइकल भेटियो। कास्की प्रहरीबाट आएका रेस्क्यू टोली र स्याङ्जा प्रहरीलेले मृत शरिर उद्धार गरेर पोष्टमार्टमका लागि अस्पताल पठाए। राजमार्गमा खाल्डाखुल्डी र ढुंगा माटाले भरिएका छन्। साँझको समय, ठूलो पानी परेपछि राजमार्ग चिप्लो हुदाँ राजमार्गवाट भालुपहाडको तल्लो भाग भिरबाट खसेको हुन सक्ने प्रहरीको प्रारम्भिक अनुमान छ। थप अनुसन्धान भइरहेको प्रहरीको भनाई रहेकाे छ।"
मेरो इमान्दार प्रयासलाई 'भल्गराइज' गरियो : प्रचण्ड,"काठमाडौंः नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले एमसीसीकै कारण देशलाई दुर्घटनामा जान नदिने महत्वपूर्ण निर्णय गरेको बताएका छन्। एमसीसी संसदबाट अनुमोदन भएपछि खुमलटारमा पत्रकार सम्मेलन गर्दै प्रचण्डले भने, एमसीसीलाई ठीक ढंगले हेन्डेल गर्न सकिएन भने शान्ति सम्झौताका बाँकी काम दुर्घटनामा पर्छ।' उनले संविधान र सरकार खतरामा पर्ने भएकाले अनुमोदन गराउने बाटोमा हिँडेको बताए। सम्पूर्ण प्रक्रियालाई दुर्घटनामा पार्न सकिँदैन। बिना सर्त जस्ताको त्यस्तै अनुमोदन गर्नेभन्दा पनि घोषणासहित पारित गर्दा कानुनी मान्यता प्राप्त गर्ने कानुनविद्हरुले सल्लाह दिनुभयो। त्यही अनुसार अघि बढ्यौं, उनले भने। एमसीसीकै कारण गठबन्धन भत्काउने आफ्नो चाहना नरहेको उनले स्पष्ट पारे। तर केपी ओलीज्युको १४ सांसदको राजीनाको रटले गर्दा समस्या आएको बताए। एमसीसी प्रोजेक्टको विषय लिएर धेरै अन्योल, विवाद भए। ममाथि थुप्रै टिप्पणी भयो। हिजोसम्म आइपुग्दा निकास दिइएको छ, उनले भने। उनले आफू सरकारमा रहँदा एमसीसीमाथि छलफल भएको बताए। 'हाम्रै पार्टीको नेतृत्वमा सरकार हुँदा एमसीसीमाथि छलफल भएको हो। पहिले त हामी निकै खुसी थियौं। तर, नेकपाको सरकार भएपछि अलिक गम्भीर ढंगले विवाद भयो। आइपीएसको अंग भनियो। नेपालका तत्कालीन परराष्ट्र मन्त्री प्रदीप ज्ञवाली अमेरिका गएपछि नेपाल पनि आइपीएसकै सदस्य भयो भन्ने भएपछि यो विषय विवादमा तानियो। २०१९ मा एमसीसीलाई कानुनी हैसियत दिने भनेपछि अझ विवाद बढ्यो, उनले भने। तत्कालीन नेकपाको बैठकमा एमसीसीबारे बहस भयो। मेरै अध्यक्षतामा बसेको केन्द्रीय कमिटी बैठकले एमसीसीबारे बहसलाई अघि बढायो र, एमसीसीमा केही विषयमा अलिक गम्भीर प्रकृतिका विषय छन् भन्ने भयो । र, संसोधनसहित पारित गर्नुपर्छ भने मैले तर, केपी ओलीज्यूले संसोधन नगरेरै पारित गर्ने भन्नुभयो। यो बहस धेरै चल्यो। एमसीसीमा संसदबाट पुरक प्रस्ताव वा संकल्प प्रस्ताव पारित गरेर स्पष्ट पारेर जादाँ समस्या समाधान हुन्छ भने। त्यसपछि ओलीज्यू सहमत हुनुभएको हो। केहीसमय लगत्तै प्रतिनिधि सभा विघठन भयो, उनले भने। एमसीसीकै कारण लोकतन्त्र नै खतरामा नपरोस्र भन्ने आफ्नो मान्यता रहेको भन्दै उनले इमान्दार प्रयासलाई भल्गराइज गरेको आरोप लगाए।"
चक्रपथ विस्तार : कलंकीबसुन्धरासम्म मात्रै,"काठमाडौं : चक्रपथको दोस्रो चरण कलंकीदेखि बसुन्धरासम्म मात्रै विस्तार हुने भएको छ। धोबीखोला(चाबहिल)सम्म हुने भनिए पनि महाराजगन्ज क्षेत्रको मुआब्जा विवाद नटुंगिएपछि सो क्षेत्रलाई छाडिने भएको हो। दोस्रो चरणमा कलंकी(स्याचुटार पुल)बसुन्धरासम्म ८२ किलोमिटर मात्र विस्तार हुने भयो, काठमाडौं चक्रपथ आयोजना कार्यालय प्रमुख मेघराज मरासिनीले भने, बाँकी खण्डको विवाद नसुल्झिएका कारण विकल्प खोजेका हौं। यो आयोजना चीनले बनाइदिन लागेको हो। दुई मिहनाअघि चिनियाँ सरकारी टोली आएर साइट भिजिट गरेको थियो। यो विकल्पमा उनीहरू(चिन) पनि सकरात्मक छन्, मरासिनीले भने। सो क्षेत्रको सानो भयाङ र स्वयम्भू छेउमा दुई वटा विद्युत् पोल हटाउँन बाँकी छ। अरु सबै साइट क्लियर भइसकेको छ। फागुनभरमा पोल हटाइसक्छौं र त्यसको पत्र उता पठाउँछौं, उनले भने, स्वयम्भूमा जति ठाउँ उपलब्ध हुन्छ। त्यतिमै काम गर्नेगरी डिजाइन परिवर्तन गर्ने सहमति भएको छ। कार्यालयका अनुसार चिनियाँ पक्षले आयोजनाको डिपिआर बनाइरहेको छ। डिपिआर बनाइसकेपछि नेपालले त्यसको अध्ययन गर्नेछ। आवश्यक परे सुझाव दिनेछ र फाइनल डिजाइन तयार हुन्छ। यो प्रक्रिया सकिन यो आर्थिक वर्षभर लाग्ने आयोजना प्रमुख मरासिनी बताउँछन्। नयाँ आर्थिक वर्षदेखि फिल्डमा काम सुरु हुन्छ, उनले भने। चीनले चक्रपथको कोटेश्वरकलंकी सडक अनुदानमा तीन वर्षअघि नै विस्तार गरिसकेको छ। लगत्तै सरकारले २०७५ मा कलंकीधोबी खोला (चाबहिल) दोस्रो खण्ड (११६ किमि) विस्तार गर्ने सम्झौता पनि चीन सरकारसँग गरेको थियो। नेपालले पहिला साइट क्लियर (रूख, पोल र ढल हटाउनुपर्ने) गर्नुपर्ने सम्झौतामा उल्लेख छ। त्यसपछि मात्रै चीनियाँ टोलीले सडक विस्तार गर्ने सम्झौता छ। जसअनुसार चक्रपथको चौडाइ बीचबाट दुवैतर्फ २५२५ मिटर हुनुपर्नेछ। थप ६६ मिटरमा नेपालले सर्भिस ट्रयाक बनाउनुपर्ने हुन्छ। महाराजगन्जको २ सय ४४ मिटर क्षेत्रमा मुआब्जा विवाद छ। यो विषय सडक विभागका कर्मचारीलाई टाउको दुखाइ बनेको छ। यो क्षेत्रमा २०३० सालदेखि मुआब्जा विवाद रहेकाले विभाग र आयोजना कार्यालय समस्यामा परेका हुन्। यहाँ सडकको चौडाइ ३० मिटर छ। नयाँ मापदण्डअनुसार ३२ मिटर बढाउनुपर्छ। जसका लागि मुआब्जा दिएर १९ घर भत्काउनुपर्छ। यो समस्याका कारण बसुन्धरासम्म मात्रै बनाउने विकल्प अघि सारिएको हो, सडक विभागका प्रवक्ता शिवप्रसाद नेपालले भने। मापदण्डअनुसार घर बनाएर बसेकाले भत्काउन नहुने स्थानीयवासीको माग छ। यो पुरानो बजार हो। मापदण्डअनुसार नै घर बनाएका छौं। त्यसैले यहाँ सडक विस्तार गर्न सम्भव छैन, महाराजगन्जका ध्रुव श्रेष्ठले भने। मुआब्जा विवादका लागि निरन्तर प्रयास गरिरहेको कार्यालयले जनाएको छ। चीनले सन् १९७७ मा चक्रपथ निर्माण गरिदिएको थियो।"
महाशिवरात्रिका लागि यस्तो छ ट्राफिक व्यवस्थापन योजना,"काठमाडौंः महाशिवरात्रि पर्वको अवसरमा पशुपतिनाथ क्षेत्र वरपरको ट्राफिक व्यवस्थापन मिलाइएको छ। महाशिवरात्रि पर्वविशेष ट्राफिक व्यवस्थापन योजना बमोजिम सम्पूर्ण तयारी पूरा भएको महानगरीय ट्राफिक प्रहरी महाशाखाले जनाएको छ। पशुपति क्षेत्रमा पूजाआजमा आउने भक्तजन एवं दर्शनार्थीहरुको भिडभाडलाई मध्यनजर गरी सहज आवतजावतको प्रबन्ध मिलाएको छ। धेरै टाढा टाढाबाट भक्तजनहरु आउने हुनाले उनीहरुको सुविधाका लागि निर्वाध आवतजावतको ब्यवस्था मिलाइएको छ। गौशाला क्षेत्र आसपासमा छुट्टाछुट्टै स्थानमा पार्किङ गर्ने स्थानहरु तोकिएको ट्राफिक प्रहरी महाशाखाले जनाएको छ। अन्य नियमित दिनझै चाबहिल, गौशाला, तिलगंगा क्षेत्रमा निर्वाधरुपमा सवारी साधन चलाउने व्यवस्था मिलाइएको छ। तर, भक्तजनहरुको भिडभाड अत्याधिक भई सवारी सञ्चालनमा समस्या हुने अवस्था देखिएमा सो रुटमा भक्तजन बाहेकका सवारीलाई वैकल्पिक मार्गबाट सञ्चालनको व्यवस्था मिलाइने ट्राफिक महाशाखाका प्रमुख एसएसपी उमेश राज जोशीले जानकारी दिए। उनले सो अवधिभर खटिने प्रहरी अधिकृत तथा अन्य खटिने कमाण्डरहरुलाई ट्राफिक प्रहरीको भूमिका, ट्राफिक व्यवस्थापन गर्दा भक्तजन तथा दर्शनार्थीसँग गर्ने व्यवहार र पार्किङ क्षेत्रमा गर्नुपर्ने सहजीकरणका बारेमा निर्देशन दिए। दर्शनार्थीको चापका कारण गौशाला क्षेत्र भई चक्रपथमा चल्ने यातायात सञ्चालन गर्न नसक्ने अवस्था आएमा मित्रपार्कगौशालातिलगंगा क्षेत्रमा सवारी आवागमन निषेध गरी वैकल्पिक मार्गबाट सवारी सञ्चालनको व्यवस्था मिलाइने एसएसपी जोशीले जानकारी दिए। विभिन्न क्षेत्रबाट आउने दर्शनार्थी एव भक्तजनहरुका सवारी साधनहरुलाई सिफल चौर, गौरीघाट करिडोर, गुहेश्वरी, तिलगंगाको पार्किङ र तिलगंगा करिडोरमा पार्किङको व्यवस्था मिलाएको छ। यसैगरी पशुपति क्षेत्र विकास कोषको कार्यालय भित्रकोष तथा पासबाहक सवारी साधन, गौशाला प्रहरी कार्यालयभित्र सुरक्षा निकाय तथा पासबाहक सरकारी सवारी साधन र बनकाली क्षेत्रमा अन्य अत्यावश्यक प्रयोजनका सवारी साधन पार्किङ गर्ने व्यवस्था मिलाएको महाशाखाले जनाएको छ। ट्राफिक महाशाखाका प्रवक्ता प्रहरी उपरीक्षक सञ्जिव शर्मा दासलेगौशाला चोकमा भिडभाड धेरै भई सवारी चल्नसक्ने अवस्था नभएमा चाबहिलबाट गौशालातर्फ, पुरानो बानेश्वरबाट गौशालातर्फ, ज्ञानेश्वर मैतिदेवीबाट रातोपुल हुँदै गौशालातर्फ, सिफल चौरबाट जय बागेश्वरी तर्फको रुटमा चल्ने सवारीलाई वैकल्पिक मार्ग भई सञ्चालनको व्यवस्था मिलाइएको छ। तिनकुनेबाट सिनामंगलतिलगंगातर्फ, चाबहिलबाट गौशालातर्फ र बागमती करिडोरबाट गौरिघाट र तिलगंगा क्षेत्र भई चल्नेमालबाहक सवारी साधनहरुलाई सो खण्डमा निषेध गरी डाइभर्सनको प्रबन्ध मिलाइने ट्राफीकले जनाएको छ। महाशिवरात्रि पर्व अवधिभरको ट्राफिक व्यवस्थापनलाई व्यवस्थित एव प्रभावकारी बनाउनका लागि करिब नौ सय ट्राफिक प्रहरी परिचालन गरिनेछ। ट्राफिक महाशाखाले पशुपतिनाथको मन्दिर दर्शन गर्न आउने दर्शनार्थीबाहेक चाबहिल, गौशाला, तिलगंगा हुँदै अन्यत्र जाने सवारी साधनहरुलाई वैकल्पिक मार्गको प्रयोग गर्न समेत अनुरोध गरेको छ।"
रूस युक्रेन युद्ध : आणविक युद्ध के हो? जब अमेरिकाले हिरोसिमामा एटम बम खसाल्यो,"काठमाडौं : रुस र युक्रेनबीच तनाव जारी छ। रुसी सेना युक्रेनको राजधानी कीभबाट केही दूरीमा रोकिएको छ। यसैबीच भ्लादिमिर पुटिनले रुसमाथिको आर्थिक प्रतिबन्धको जवाफमा आणविक हतियारहरू तैनाथ गर्न आदेश दिएका छन्। यो युद्धमा रुसले लिएको ठूलो निर्णय पनि हो। किनभने यदि रूसले आणविक हतियार प्रयोग गर्यो भने, यसले दुई देशहरू बीच परमाणु युद्ध सुरु गर्नेछ। अमेरिकाले पनि रुसलाई यस्तो नगर्न बारम्बार निर्देशन दिइरहेको छ। रुससँग विश्वमा सबैभन्दा धेरै आणविक हतियारहरू छन्। अमेरिकी वैज्ञानिक महासंघले चीनसँग ३५०, रुससँग ६२५७ र अमेरिकासँग ५६०० आणविक हतियार रहेको अनुमान गरेको छ। यदि रूसले परमाणु हतियार प्रयोग गर्यो भने, यसको नतिजा धेरै भयानक हुन सक्छ। अहिलेसम्म एउटा मात्र आणविक आक्रमण भएको छ त्यो हो जापानमा परमाणु आक्रमण कहिले भएको थियो जापानमा परमाणु आक्रमण दोस्रो विश्वयुद्धमा अमेरिका र जापान आमनेसामने थिए। यस क्रममा जापानको आर्थिक अवस्था निकै खस्किसकेको थियो। ६ अगस्ट १९४५ मा बिहान करिब आठ बजे अमेरिकी विमानले लिटिल ब्वाईनामको परमाणु बम खसालेको थियो। यसको शक्ति १२५०० टन टीएनटी बराबर थियो। र जब यो विस्फोट भयो, तापमान अचानक एक मिलियन सेन्टिग्रेड पुग्यो र माथिबाट ग्रेट आर्टिस्टका पाइलट मेजर चार्ल्स स्वीनीले ठूलो आगो बलेको देखे। यसपछि ९ अगस्ट १९४५ मा अमेरिकाले नागासाकीमा दिउँसो दोस्रो परमाणु बम खसालेको थियो। अमेरिकाले यस बमलाई फ्याट म्याननाम दिएको छ। यस बमको प्रकोपका कारण आसपासका केही किलोमिटर क्षेत्र बाँझो बनेको छ। जनताको मुखबाट बचाऊ बचाउको आवाज मात्रै सुनिन थाल्यो। यो परमाणु बम हमलापछि मानिस पानीका लागि लालसा गर्न थाले। धेरै तेज गतिको उज्यालो पछि, जापानको यो शहर पूर्ण रूपमा अँध्यारो भएको थियो।"
भिटिज भिसामा दुबई जान लागेका सातजनालाई फर्कायो,"काठमाडौं : भिजिट भिसामा दुबई जान लागेका ७ जनालाई त्रिभुवन अन्तर्राष्ट्रिय विमानस्थलस्थित अध्यागमन कार्यालयले फर्काएको छ। उनीहरु सबैजना आइतबार दुबई जान लागेका थिए। अध्यागमनका अधिकारीसमक्ष आवश्यक कागजात बुझाउन नसकेपछि उनीहरुलाई 'शंकास्पद यात्रा' भन्दै प्रस्थान अनुमति नदिएको अध्यागमन कार्यालयले जनाएको छ। झापाकी सुस्मिता पाण्डे, बागलुङकी भगवति सापकोटा, गुल्मीका रामनाथ सापकोटा,चितवनका निरज सापकोटा, मोरङकी अभिलाशा वर्मा,काठमाडौंकी आयुष्मा खड्की,नवलपरासीका अशेष शर्मा र बाँकेका विजय केसीले अध्यागमनका अधिकारीसमक्ष यात्राको पुष्टि गर्न सकेनन्। झापाकी सुस्मिता पाण्डे, बागलुङकी भगवति सापकोटा, गुल्मीका राम नाथ सापकोटा,चितवनका निरज सापकोटा एफजेड ५७२ नम्बरको जहाजबाट दुबई जाने तयारीमा थिए। अनुमति नपाएपछि उनीहरु विमानस्थलबाट फर्किएको अध्यागमनका अधिकारीले बताएका छन्। यस्तै, आयुष्मा खड्की,अशेष शर्मा र विजय केसी एच ९ ५६५ नम्बरको जहाजमार्फत् दुबई जान विमानस्थल पुगेका थिए। गृहमन्त्रालयले तोकेको आवश्यक प्रक्रिया पूरा नगरेकाले उनीहरुलाई पनि प्रस्थान अनुमति नदिइएको हो। भिजिट भिसामा दुबई जान लागेका उनीहरु सबैले गृहमन्त्रालयले तोकेको मापदण्ड समेत पूरा गरेका थिएनन्। अध्यागमनका अधिकारीहरुले मागेको कागजात बुझाउन नसकेपछि यात्रा शंकास्पद ठहर गर्दै अध्यागमनले उनीहरुलाई प्रस्थान अनुमति नदिइ फर्काएको हो। मानव तस्करले वैकल्पिक बाटो अपनाउन थालेपछि गृहमन्त्रालयले भिजिट भिसामा कडाई गरेको छ।"
आयोजना अघि बढेसँगै एमसीसीका भ्रमहरु आफसेआफ समाप्त हुन्छ : कांग्रेस प्रवक्ता,"काठमाडौं : नेपाली कांग्रेसका प्रवक्ता डा प्रकाशशरण महतले अमेरिकी सहायता परियोजना एमसीसी सम्झौतालाई सफल बनाउन अपिल गरेका छन्। सोमबार पत्रकार सम्मेलन गर्दै डा महतले एमसीसी अनुमोदन भएकोमा सत्तारुढ दलबाट तर्फबाट सबैलाई धन्यवाद दिए। उनले भने, हाम्रो ध्यान अब आयोजना सफल पार्नेतिर हुनुपर्छ । आयोजना अघि बढेसँगै भ्रमहरु आफसेआफ समाप्त हुन्छ । अन्य दातृ निकायसँग पनि वातावरण बन्ने छ ।"
४०० जना डिस्चार्ज हुँदा १८० संक्रमित थपिए,काठमाडौं : पछिल्लो २४ घन्टामा थप १८० जनामा कोरोना संक्रमण पुष्टि भएको छ। स्वास्थ्य तथा जनसंख्या मन्त्रालयका अनुसार ८३४१ नमूना परीक्षणमा १८० जनामा संक्रमण देखिएको हो। ५२१८ नमूनाको पीसीआर र ३१२३ नमूनाको एन्टिजेन विधिबाट परीक्षण भएको थियो। जसमध्ये पीसीआरबाट ११९ नमूना र एन्टिजेनबाट ६१ नमूनाको रिर्पोट पोजिटिभ आएको हो। मन्त्रालयका अनुसार सोमबार कोरोनाबाट थप एकजनाको मृत्यु भएको छ। यो सहित नेपालमा कोरोनाबाट मृत्यु हुनेको संख्या ११ हजार ९३६ पुगेको छ। यस्तै आज थप ४०० जना कोरोनामुक्त भएका छन्। नेपालमा हाल कोरोना सक्रिय संक्रमितको संख्या ८२३५ छ। पछिल्लो २४ घन्टामा १ लाख ४१ हजार १२१ जनाले कोरोनाविरुद्धको खोप लगाएका छन्।
सप्तरीमा वक्तृत्वकला प्रतियोगिता हुने,"राजविराज : सप्तरीमा सर्वाधिक राशीको जिल्लास्तरीय वक्तृत्वकला प्रतियोगिता हुने भएको छ। सगरमाथा साहित्य परिषद्को संयोजनमा कञ्चनरुप नगरपालिकाले फागुन २५ गते सर्वाधिक राशीको जिल्लास्तरिय वक्तृत्वकला प्रतियोगिता गर्न लागेको आयोजकले जनाएको छ। राजविराजस्थित स्टार होटलमा सोमबार आयोजित पत्रकार सम्मेलनमा परिषद्ले प्रतियोगिताबारे जानकारी गराउँदै सर्वोत्कृष्ट हुनेले ११ हजार रुपैयाँ नगदसहित प्रथम पुरस्कार र प्रमाणपत्र पाउने जानकारी दिएको छ। यसैगरी द्वितीय हुनेलाई ८ हजार रुपैयाँ र तृतीय हुनेलाई ५ हजार नगद रुपैयाँसहित पुरस्कार र प्रमाणपत्र प्रदान गरिनेछ। शान्तवना पुरस्कार २ जनाले जनही २२ हजार र ५ जनाले जनही ११ हजारका दरले समतामूलक शान्तवना पुरस्कार र प्रमाणपत्र प्राप्त गर्नेछन्। प्रतियोगितामा जिल्लाभरीका सबै शिक्षण संस्थाको सिफारिसमा कक्षा ९१२ अध्ययनरत माध्यमिक विद्यालय स्तरका ११ छात्र र छात्रा सहभागी गराइने छ। पत्रकार सम्मेलनमा वितरित विज्ञप्तिमा मेरो सोचाइ र रोजाइका बाआमा, मैले खोजेको र रोजेको शिक्षक तथा म र मेरो मनोविज्ञान मैत्री विद्यालय शिर्षकमा व्यावहारिक वक्तृत्वकला हुने जनाइएको छ। पत्रकार सम्मेलनमा उपस्थित कञ्चनरुप नगरपालिकाका नगरप्रमुख बसन्त मिश्रले आजका विद्यार्थीको मनोभाव बुझ्ने र शिक्षा क्षेत्रको विकासका लागि सुझावहरू संकलन गर्ने मनसायले प्रतियोगितात्मक कार्यक्रम गर्न लागिएको जानकारी दिए।"
पञ्जाब किंग्सको कप्तानमा मयंक,काठमाडौं : इन्डियन प्रिमियर लिग (आईपीएल) खेल्ने मध्येको एक टीम पञ्जाब किंग्सको कप्तान मयंक अग्रवाल भएका छन्। सोमबार पञ्जाब किंग्सले आईपीएलको नयाँ संस्करण २०२२को लागि आफ्नो नयाँ कप्तानका रुपमा अग्रवाल चयन गरेको हो। २०१८ देखि नै पञ्जाबमा रहेका अग्रवाल गत सिजनमा केएल राहुल कप्तान हुदाँ उनी उपकप्तान रहेका थिए। अग्रवाललाई पञ्जाबले अक्सन अघि नै रिटेन गरेको थियो।
जीटूजीमार्फत् मल ल्याउन नेपाल र भारतबीच हस्ताक्षर,काठमाडौं: युरिया र डीएपी मल आपूर्तिका लागि नेपाल र भारतबीच समझदारी पत्रमा हस्ताक्षर भएको छ। जीटूजी व्यस्थामार्फत् भारतबाट नेपालतर्फ युरिया र डीएपी मलको दीर्घकालीन आपूर्तिका लागि समझदारी पत्रमा हस्ताक्षर भएको हो। भर्चुअलरुपमा आयोजित कार्यक्रममा भारतका तर्फबाट रसायन एवं मल मन्त्रालयका सचिव राजेश कुमार चतुर्वेदी र नेपालका तर्फबाट कृषि तथा पशुपन्छी विकास मन्त्रालयका सचिव डा गोविन्द प्रसाद शर्माले सो समझदारी पत्रमा हस्ताक्षर गरेका छन्। कार्यक्रममा कृषि तथा पशुपन्छी विकास मन्त्री महिन्द्र राय यादव र नेपालका लागि भारतीय राजदूत विनय मोहन क्वात्राको पनि उपस्थित रहेको थियो। भारतीय पक्षबाट बोल्दै मन्त्रालयका सचिव चतुर्वेदीले भारत र नेपालबीचको निकट एवं बहुपक्षीय सम्बन्धको चर्चा गरे। उनले दुई पक्षबीच भएको सम्झौताले नेपालको अर्थतन्त्र तथा खाद्य सुरक्षामा सघाउ पुर्याई कृषिको क्षेत्रमा भएको द्विपक्षीय सहकार्यलाई थप अघि बढाउने अपेक्षा गरे। दुई पक्षबीच भएको समझदारीले नेपालमा बारम्बार दोहोरिने मल अभावको समस्यालाई सम्बोधन गर्नुका साथै कृषि उत्पादनमा वृद्धि ल्याई नेपाली किसानलाई लाभ प्रदान गर्ने अपेक्षा गरिएको छ। यो समझदारी पत्र भारत र नेपालबीचको द्विपक्षीय आर्थिक सहकार्यमा अर्को कोसेढुंगाको रुपमा रहको र यसले भारतले नेपाललाई दिएको प्राथमिकतालाई पनि प्रतिबिम्बित गर्ने भारतीय राजदूतावासद्वारा जारी विज्ञप्तिमा भनिएको छ।
एमसीसीको विरोध गर्दै सिमरामा युवाको प्रदर्शन,सिमरा : सरकारले संसदबाट अनुमोदन गराएको एमसीसीको विरोधमा स्थानीय युवाले सोमबार बिहान सिमरामा प्रदर्शन गरेका छन्। पथलैयासिमरा सडकखण्डमा पर्ने हुलासमा स्थानीय युवाले टायर बालेर प्रदर्शन गरेका हुन्। युवाको प्रदर्शनका कारण उक्त सडकखण्डमा करिब एक घण्टा यातायात अवरुद्ध बनेको थियो। एमसीसीकै विरोधमा विप्लप नेतृत्वको नेकपासहित विभिन्न पार्टीले आवहान गरेको नेपाल बन्दले प्रभावित सडकमा गुडेका केही सवारीसाधन युवाको प्रर्दशनका कारण रोकिन पुगेका थिए। सडकमा टायर बालेर प्लेकार्डसहित सडकमा देखिएका युवाले एमसीसीले राष्ट्रको हित नगर्ने भन्दै सम्झौता पारित नगर्न माग राख्दै नाराबाजी गरेका थिए। व्याख्यात्मक घोषणासहित अनुमोदन गरिएको एमसीसी खारेज गर्न युवाहरुले सरकारसंग माग गरेका छन्। स्थानीय युवाको प्रदर्शनले अवरुद्ध सडक ईलाका प्रहरी कार्यालय सिमराका प्रहरीले खुलाएका थिए। अवरुद्ध सडक खुलाउन प्रहरीले हस्तक्षेप गर्ने देखिएपछि युवाहरुले सडक छाडेका हुन्।
गौतमबुद्ध अन्तर्राष्ट्रिय विमानस्थल : सकियो क्यालिब्रेसन फ्लाइट,"भैरहवा : भैरहवास्थित गौतमबुद्ध अन्तर्राष्ट्रिय विमानस्थल सूचारु अघि गरिएको यान्त्रिक उडान (क्यालिब्रेसन फ्लाइट) सकिएको छ।थाइल्याण्डबाट ल्याइएको विशेष विमानमार्फत उडान भरेको विमानको दुरी जाँच, उडान भरेको विमानले प्रयोग गर्ने रुटको जाँच, उडान भर्दा र अवतरण गर्दा धावनमार्गमा जडान गरिएको लाइटिङ लगायतका परीक्षणहरू गरिएको छ। थाइल्याण्डको पाइलटसहितको प्राविधिक टोलीले नौ दिनसम्म यान्त्रिक उडान गरेर संचारलगायत उपकरणहरूको जाँच गरेको हो। यान्त्रिक उडानको प्रारम्भिक रिपोर्ट अनुसार विमानस्थलमा जडान भएका संचारलगायतका उपकरणहरू ठिक पाइएको छ विमानस्थलको आइसीपी टू आयोजनाका प्रमुख प्रविण न्यौपानेले भने, फाइनल रिपोर्ट आएपछि यकिन हुन्छ। विमानस्थलको दुई चरण आइसीपी वान (भौतिक संरचना निर्माण) र आइसीपी टू (संचार उपकरण जडान) अन्र्तगतमा काम भएको छ। विमानस्थलको आईसीपी टू को ठेक्का पाएको एरो थाई कम्पनीले यान्त्रिक उडान गरेको हो। कम्पनीलाई आन्तिरक र फाइनल गरी दुई वटा रिपोर्ट सकेसम्म छिटो उपलब्ध गराउन भनेका छौं उनले भने, दुवै रिपोर्ट आएपछि सोही अनुसार थप प्रक्रिया अगाडि बढाउँछौँ। सम्भवत १५२० दिनभित्रमा यान्त्रिक उडानका दुबै रिपोर्ट आउने बताइएको छ। विमानस्थल संचालनका लागि मिसन भैरहवा नाम दिएर माघ १२ गतेदेखि सय दिनको योजनाअन्र्तगत काम भइरहेको छ। पर्यटन मन्त्रालयअन्र्तगतका निकायबाट काम भइरहेपनि गृह, अर्थलगायत मन्त्रालयअन्र्तगतबाट हुने काम फिल्डमा देखिएको छैन। अगामी ०७९ जेठ २ गते विमानस्थल सञ्चालनको लक्ष्य राखिएपनि विमानस्थलमा गृह अन्र्तगतको अध्यागमन र अर्थ अन्र्तगतको भन्सार कार्यालय राख्ने कुनै सुरसार देखिएको छैन। संस्कृति, पर्यटन तथा नागरिक उडड्यन मन्त्रालय र अन्य मन्त्रालयबीच समन्वय भएको नदेखिँदा विमानस्थल सञ्चालन लक्ष्य राखिएको मिति अझै धकेलिन सक्ने सम्भवना देखिएको छ।"
बन्दका कारण पोखराको जनजीवन प्रभावित,"पोखरा : मिलेनियम च्यालेन्ज कर्पोरेसन (एमसीसी)पारित भएको विरोधमा विभिन्न राजतीतिक पार्टीले आह्वान गरेको बन्दका कारण पोखराको जवजीवन पनि प्रभावित भएको छ। पोखराका मुख्य बजार महेन्द्रपुल, न्यूरोड, नयाँबजार, पृथ्वीचोक लगायत बजार बन्द छन्। निजी सवारी, मोटरसाइकल, अतिआवश्यक सामाग्री बोक्ने सवारी चलेका छन्। लामो दुरीका सवारी साधान भने फाट्फुट्ट चलेका छन्। बन्दका कारण विद्यालय र कलेजहरु भने बन्द रहेका छन्। बन्द आह्वान गरेका राजनीतिक पार्टीका नेता तथा कार्यकर्ता सडकमा झण्डा बोकेर नाराबाजी गर्दै हिँडेका छन्।"
"मोटरसाइकल दुर्घटनामा एकको मृ्त्यु, एक घाइते",तानसेन : कालीगण्डकी करिडोरको राम्दी रामपुर सडकखण्डको हुगीमा मोटरसाइकल दुर्घटनामा एकजनाको ज्यान गएको छ। मृत्यु हुनेमा लु ७ प ५०४३ नम्बरको मोटरसाइकल चालक १७ वर्षीय संदिप न्यौपाने रहेका छन् । सोही घटनामा अर्का एकजना घाइते भएको प्रहरीले जनाएको छ। हुगीबाट रामपुर जाँदै गरेको मोटरसाइकल हुगीमा दुर्घटना हुँदा घाइते भएका संदिप न्यौपाने र मोटरसाइकलको पछाडि रहेका रामपुर नगरपालिका वडा नं १० सिकोडाडाका २५ वर्षीय उमाकान्त चापागाई लाई प्रहरीले उद्धार गरी उपचारको लागि लुम्बिनी मेडिकल कलेज पठाएको थियो । न्यौपानेको उपचारको क्रममा मृत्यु भएको जिल्ला प्रहरी कार्यालय पाल्पाका सूचना अधिकारी लक्ष्मण पचभैयाले बताए । उनका अनुसार घाइते चापागाईको उपचार भइरहेको छ। मोटरसाइकल सडकबाट करिब १० मिटर तल खसेको थियो। दुर्घटनाबारे अनुसन्धान भइरहेको प्रहरीले जनाएको छ ।
सडक अनुगमन गर्न राष्ट्रिय योजना आयोगको टोली मुस्ताङमा,"जोमसोम : राष्ट्रिय योजना आयोगको टोली आईतबार मुस्ताङ आईपुगेको छ। राष्ट्रिय गौरवको आयोजना बेनीजोमसोमकोरला सडक अनुगमन लगायत अन्य विषयमा जानकारी लिन आयोगको टोली मुस्ताङ आएको आयोगका सहसचिव राजेन्द्र पौडेलले जानकारी दिए। आयोगका उपाध्यक्ष विश्वनाथ पौडेल, सहसचिव राजेन्द्र पौडेल र संघीय सडक सुपरिवेक्षण तथा अनुमगन कार्यालयका सुपरिटेन्डेन ईन्जिनीयर ललिजन खनाल लगायतको टोली मुस्ताङ आईपुगेको हो। मुस्ताङ आएको आयोगको टोली सडक तथा अन्य पूर्वाधारहरुको अनुगमन तथा सम्भाव्यता अध्ययन गर्न सोमबार उपल्लो मुस्ताङ जाने कार्यक्रम छ। यस अघि आयोगको टोलीले जिल्ला प्रशासन कार्यालय मुस्ताङमा सरोकारवाला कार्यालयसंग छलफल तथा अन्तरक्रिया गरेको मुस्ताङका प्रजिअ नेत्रप्रसाद शर्माले जानकारी दिए। कालिगण्डकी करिडोर, जिल्लास्थित सरकारी निकाय, सुरक्षा निकाय, स्थानीय तहका जनप्रतिनिधि, कर्मचारी र स्थानीय पत्रकारहरुबीच छलफल तथा अन्तरक्रिया भएको प्रजिअ शर्माले बताए। कार्यक्रममा प्रजिअ शर्माले मुस्ताङ जिल्लाको समग्र वस्तुगत अवस्थाका बारेमा आयोगको टोलीलाई जानकारी गराएका थिए। सो क्रममा जिल्लस्थित कार्यालय प्रमुखहरुले आफ्नो कार्यक्षेत्रमा भईरहेका प्रगतीका विषयमा आयोगका उपाध्यक्ष विश्वनाथ पौडेललाई जानकारी गराएका थिए। आयोगका उपाध्यक्ष विश्वनाथ पौडेलले राष्ट्रिय गौरवको सडक अनुगमन, जोमसोमकोरला सडकको कालोपत्रे सम्भाव्यता अध्ययन, कृषि, सांस्कृतिक सम्पदा लगायतका विषयमा जानकारी लिन आयोगको टोली मुस्ताङ आएको बताए। मुस्ताङ जिल्ला धार्मिक तथा पर्यटकीय जिल्ला भएकाले सडक पहुँच सुव्यवस्थित हुनुपर्ने बताए। कुनै ठाउँको योजना बनाउदा स्थलगत अनुगमन आवश्यक पर्ने र सम्बन्धीत स्थानमा नपुगी हुबहु योजना बनाउदा प्रतिफल राम्रो नहुने हुँदा यसको अध्ययन गर्न आफूहरु मुस्ताङ आएको खुलाए। उनले सडक सहज भएमात्र सुरक्षित यात्राको प्रत्याभूती हुन भएकाले यसलाई व्यवस्थित गर्न आयोग कटिबद्ध रहेको जानकारी दिए। उनले हालको निर्माणधिन बेनीजोमसोम सडकको कार्यप्रगतीमा सन्तुष्ट गर्ने ठाउँ नभएको उनले उल्लेख गरे। राष्ट्रिय योजना आयोगका उपाध्यक्ष पौडेलले मुस्ताङमा कृषि र स्याउ खेती लगायतमा प्रचूर सम्भावना रहेकाले किसानलाई आर्कर्षित गर्नुपर्ने बताए। पछिल्लो समय स्याउ लगायतका कृषि बालीको उत्पादन घट्ने गरेको समाचार आउँछ, यसलाई जलवायु परिवर्तनको कारण भनिएको छ, आयोगका उपाध्यक्ष पौडेलले भने, उत्पादन घट्ने बिक्तिकै जलवायु परिवर्तनको कारण नभई अन्य कारणले पनि हुन सक्छ। नेपालमा १ हजार वर्ष पुराना एक सय भन्दा बढी ऐतिहाँसिक गुम्बा रहेको उल्लेख्य गर्दै आयोगका उपाध्यक्ष पौडेलले मुस्ताङमा रहेका गुम्बाहरुको अवस्था र यसको स्तरोन्नति गर्न आवश्यक रहेको बताए। धार्मिक गुम्बा र मठमन्दिरहरु प्रति सचेतना बढाउन सके सबैले ईज्यत र सम्मान गर्ने उपाध्यक्ष पौडेलको भनाई छ। नेपालका सदियौ वर्ष पुराना गुम्बाहरुको संरक्षणमा राज्यले लगानी गर्ने उनले बताए। यसका लागि लगानी कसरी गर्न सकिन्छ भन्नेतर्फ आयोगले गृहकार्य गरिहेको जनाए। आसन्न स्थानीय तहको निर्वाचन नजिकिदै गईरहेकाले निर्वाचनलाई स्वच्छ, मर्यादित, निश्पक्ष र भयरहित वातावरणमा निर्वाचन सम्पन्न गर्न सुरक्षा निकायलाई निर्देशन दिएको छ। दुर्गम हिमाली क्षेत्रका सुरक्षा निकायलाई पूर्वाधार उपयुक्त नहुँदा कठिनाई भईरहेको उल्लेख्य गर्दै आयोगका उपाध्यक्ष पौडेलले प्रहरीहरुको सुरक्षा संरचनालाई सुविधा सम्पन्न बनाईने जानकारी दिए। हिमाली क्षेत्रमा मुखिया प्रथा र तराईमा पञ्चायत प्रथा रहेकाले यसलाई सामाजिक रुपान्तरण गर्नुपर्नेमा जोड दिए। यस्ता प्रथाहरुमा कतिपय फौजदारी मुद्धा न्यायिक निकायमा आउन नसक्दा पीडित मर्कामा पर्ने गरेको उल्लेख्य गर्दै यसमा सामाजिक सचेतना बढाउन निर्देशन दिए। आयोगका उपाध्यक्ष पौडेलले शिक्षा, स्वास्थ्य लगायतका क्षेत्रलाई प्रभावकारी बनाउन आयोग कटिबद्ध रहेको जनाए। समाजमा महिला हिंसा र जातीय हिंसाका घटनालाई सुन्य सहनशीलतामा ल्याउन जोड दिए।"
बन्दले उदयपुर ठप्प,"उदयपुर : संसदबाट एमसीसीपारित गरेको विरोधमा उत्रिएका विभिन्न ८ पार्टीले आह्वान गरेको बन्दका कारण सोमबार बिहानैदेखि उदयपुरको जनजीवन प्रभावित बनेको छ। लठ्ठी जुलुससहित चोकचोकमा बन्दकर्ता निस्केपछि लामो तथा छोटो दुुरीका सवारी साधनसमेत ठप्प छन्। बन्दकर्ताले सरकारी, निजी विद्यालय तथा क्याम्पस र उद्योग कलकारखानामा पुगि बन्दको उर्दि जारी गरेपछि ति क्षेत्रसमेत ठप्प रहेका छन्। सदरमुकाम गाईघाट, कटारी, बेल्टार, रामपुर, मुर्कुची लगायत आसपासका बजार र ग्रामिण क्षेत्रका पसलहरुसमेत बिहानैदेखि ठप्प छन्। बन्दकर्ताहरु बिहानैदेखि झण्डा र हातमा लाठ्ठी लिएर बजार बन्द गराउँदै हिडेपछि पसल बन्द भएका हुन्। सामान्य दुईपांग्रे सवारी र अत्यावश्यक सवारी बाहेक अन्य सबै सवारी साधन विहानैदेखि चल्न सकेका छैन्। एमसीसी राष्ट्रघाति सम्झौता भएकाले फिर्ता लिनुपर्ने नेपाल कम्युनिष्ट पार्टीका जिल्ला सेक्रेटरी लक्ष्मण पौडेलले बताए। उनले राष्ट्र र राष्ट्रियताको हितविपरित रहेको एमसिसी खारेजी नगरेसम्म आन्दोलन जारी रहने बताए। संसदमा रहेका नेताहरु आर्थिक स्वार्थमा राष्ट्रघाति सम्झौता गरेर मुलुकलाई युद्धतर्फ धकेलेको आरोप लगाए। ८ दलिय गठबन्धनले एमसीसीको विरोधमा एक साता यता बन्दहडताल, निरन्तर विरोध प्रर्दशन, जिल्ला प्रशासन घेराउ, मसालजुलुस, सडक अवरुद्ध जस्ता कार्यक्रम अघि सार्दै आएका छन्। विरोध प्रर्दशनमा ८ दलिय गठबन्धन नेत्रविक्रम चन्द नेतृत्वको नेपाल कम्युनिस्ट पार्टी, मोहन वैद्य नेतृत्वको नेकपा क्रान्तिकारी माओवादी, ऋषि कट्टेल नेतृत्वको नेकपा, आहुति नेतृत्वको वैज्ञानिक समाजवादी पार्टी, कर्णजित बुढाथोकी नेतृत्वको नेकपा माओवादी केन्द्र समाजवादी तथा सीपी गजुरेल नेतृत्वको देशभक्त गणतान्त्रिक मोर्चा नेपाल, मोहनविक्रम सिंह नेतृत्वको नेकपा (मसाल) र चित्रबहादुर केसी रहेको राष्ट्रिय जनमोर्चा नेपाल रहेका छन्।"
गोरखा टुक्राउने सर्वदलीय बैठकको निर्णय,"गोरखा : उत्तरी गोरखामा क्रियाशील राजनीतिक दलले गोरखाको उत्तरी दुई गाउँपालिकालाई छुट्टै जिल्ला बनाउन पहल गर्ने औपचारिक निर्णय गरेका छन् । धार्चे गाउँपालिका र चुमनुब्री गाउँपालिकामा क्रियाशील नेपाली कांग्रेस, माओवादी केन्द्र, जनता समाजवादी पार्टी र एमालेको माछाखोलामा सम्पन्न संयुक्त बैठकले यी दुई गाउँपालिकालाई समेटेर अलग्गै जिल्ला बनाउन पहल गर्न समन्वय समितिसमेत गठन गरेका छन् । भौगोलिक रुपमा बिकट रहेको उत्तरी क्षेत्रको समानुपातिक विकास हुन नसकेको भन्दै उत्तरी गोरखाका बासिन्दाले छुट्टै जिल्लाको माग गरिरहेका बेला सम्पन्न सर्वदलीय बैठकले अलग्गै जिल्लाका लागि चरणवद्ध अभियान सञ्चालन गर्ने निर्णय गरेको अभियन्ता गणेश कार्कीले जानकारी दिए । धार्चे र चुमनुब्री गाउँपालिकामा एउटा पनि स्वीकृत माध्यमिक तहको विद्यालय छैन, अस्पताल छैन,'कार्कीले भने, 'दुर्गममा रहेकाले सरकारको नजर पर्दैन । कर्मचारीहरु सदरमुकाम छाड्दैनन् । गाउँपालिकामा जाँदैनन् । के पञ्चायतकाल, के प्रजातन्त्र, के गणतन्त्र यहाँका जनताले सरकारको प्रत्याभूति पाएकै छैनन् । त्यसैले जिल्ला नै छुट्टै भयो भने त कम्तिमा कर्मचारी त बस्छन् । प्रतिनिधिसभा, प्रदेशसभामा प्रतिनिधित्व गर्ने स्थानीय जनप्रतिनिधि भयो भने यहाँको समस्याको सम्बोधन हुन्छ कि भन्ने आशाले छुट्टै जिल्ला माग गरिएको हो ।' छुट्टै जिल्ला दावी गर्नका लागि तर्कसंगत आधार र कारणहरु पर्याप्त रहेको उनको भनाइ छ । 'गोरखा जिल्लाको क्षेत्रफल ३,६१० बर्गकिलोमिटरमध्य चुमनुब्री र धार्चेको मात्रै २,२०० वर्गकिलोमिटर अर्थात् ६० प्रतिशत क्षेत्रफल छ, 'उनले भने, 'जनसंख्या हिसाब गर्ने हो भने मनाङ जिल्लाको ६,५०० छ । हाम्रो दुई गाउँपालिकाको जनसंख्या २१,३५२ छ । त्यसैले धार्चे र चुमनुब्रीको विकासका लागि छुट्टै जिल्ला बनाउनु जरुरी छ । जबसम्म यहाँका जनप्रतिनिधि सदन र सत्तासम्म पुग्दैनन् तबसम्म विकास हुदैन भन्ने आफूहरुको निश्कर्ष रहेकाले अलग्गै जिल्लाका लागि पहल गर्ने निर्णय भएको धार्चे गाउँपालिकाका अध्यक्ष सन्तोष गुरुङ बताउँछन् । यहाँको विकास र संवृद्धि चाहिने हो भने छुट्टै जिल्ला आवश्यक छ भन्ने सर्वदलीय बैठकले निश्कर्ष निकाल्यो । सबैले यो मुद्धा सही छ र हुनुपर्छ भनेर निचोड निकाले, 'उनले भने, 'त्यसैले छुट्टै जिल्लाका लागि चरणवद्ध पहल गर्न जसपा धार्चेका संयोजक विशु गुरुङका अध्यक्ष र नेपाली कांग्रेस चुमनुब्री गाउँ समितिका सभापति सूर्य गुरुङ सहसंयोजक रहेको १५ सदस्यीय सर्वदलीय समिति गठन गरिएको छ ।' सो समितिमा चुमनुब्री गाउँपालिकाका माओवादी केन्द्रका सचिव बलबहादुर गुरुङ, जसपा संयोजक गणेश कार्की, नेकपा एमालेका संयोजक चन्द्र गुरुङ, धार्चे गाउँपालिकाका कांग्रेस सभापति सन्तोष गुरुङ, माओवादीका अध्यक्ष सूर्य गुरुङ (विस्फोट), एमालेका सचिव राम गुरुङ, रहेका छन् । त्यस्तै चुमनुब्री गाउँपालिकाकी उपप्रमुखहरु कुमारी गुरुङ र धार्चे गाउँपालिकाकी उपप्रमुख फूलमाया गुरुङ, दलित समुदायबाट मिनबहादुर सुनार, यस क्षेत्रका इतिहासका जानकार टेकबहादुर गुरुङ, समाजसेवी सुनार गुरुङ, उत्तरी गोरखा तमु समाजका अध्यक्ष इमानसिँह गुरुङ रहेका छन् । दुर्गम क्षेत्र समेटिएको उत्तरी गोरखाको समानुपातिक विकासका लागि छुट्टै जिल्ला बनाउनु पर्ने बारे २०३३ सालदेखि आवाज उठेको थियो । तत्कालीन जनप्रतिनिधिले सदनमा यहाँको आवाज नपुयाएकाले धोका पाइएको अभियन्ता गणेश कार्कीले बताए । चुमनुब्रीको साम्दो, सामागाउँ, छेकम्पार लगायतका गाउँबाट सरकारी सेवा लिनका लागि हालको सदरमुकाम पुग्न सातदिनसम्म पैदल हिड्नु पर्ने बाध्यात्मक अबस्था भएकाले सरकारको सहज सेवाको पहुँच पुर्याउन अलग्गै जिल्ला बनाउनु जरुरी रहेको अभियन्ता सुनार गुरुङले बताए । पछिल्लो समय पूर्व प्रधानमन्त्री डाक्टर बाबुराम भट्टराईले उत्तरी गोरखालाई अलग्गै जिल्ला बनाउनु पर्छ भनेर आवाज उठाएपछि यो अभियानले गति लिएको हो ।"
घरेलु हतियारसहित एमसीसीविरुद्ध प्रदर्शन,काठमाडौं : दलहरूले एमसीसीविरुद्ध फरकफरक शैलीका प्रदर्शन गरेका छन्। कसैले सकडमा धर्ना दिए भने कसले प्रहरीमाथि ढुंगामुढा गरे। केहीले घरेलु हतियारसहित प्रस्तुत भएको देखियो। प्रहरीले हस्तक्षेप गर्दा प्रदर्शनकारीले टायर बालेर सडक तताएका थिए। बानेश्वरस्थित सिभिल हस्पिटल अगाडि नेपाल मजदुर किसान पार्टीले शान्तिपूर्णसभाको आयोजना गरे। उनीहरू भाषण र कवितामार्फत विरोध प्रदर्शन गरे। उता बानेश्वर चोक र बिजुली बजारमा सत्ता पक्ष नेकपा माओवादी केन्द्रसहितका पार्टीका कार्यकर्ताले प्रहरीमाथि प्रहरीमाथि ढुंगा प्रहार गरे। एकीकृत समाजवादी पार्टीका विद्यार्थी संगठनले आफ्नै नेताहरूको दोधारे चरित्रको खुलेर विरोध गरे। निषेधित क्षेत्र तोड्न खोज्दा प्रदर्शनकारी र प्रहरीबीच कयौंपटक घम्साघम्सी भयो। प्रदर्शनकारी ढुंगामुढा गर्दै प्रहरीमाथि जाइ लाग्दा प्रहरीले लाठी चार्जसँगै हस्तक्षेप पनि गर्यो। प्रतिरक्षामा प्रहरी पानीको फोहोरा हानेको थियो। प्रदर्शनकारी प्रहरीमाथि झनै आक्रोशित भएपछि अश्रुग्यास प्रहार गर्न प्रहरी बाध्य भयो। यसैक्रममा भागाभागमा हुँदा चार जना प्रदर्शनकारी घाइते भए। प्रदर्शनकारीको ढुंगा लागेर ३ जना प्रहरी घाइते भएको महानगरीय प्रहरी कार्यालय रानीपोखरीका एसपी सन्तोष सिंह राठौरले बताए। ढुंगा लागेर प्रहरीको ६ वटा सील (ढाल) फुटेको छ। आन्दोलनकारीलाई तितरबितर पार्न २६ सेट अश्रुग्यास प्रहार गरिएको उनले बताए। आइतबार गृह मन्त्रालयले एमसीसीविरुद्ध भइरहेको आन्दोलनलाई मध्यनजर गर्दै २ हजार ४ बढीको संख्यामा नेपाल प्रहरी सुरक्षामा खटाएको थियो। आन्दोलनमा ११ जनामाथि प्रहरीले सार्वजनिक अपराध शीर्षकमा मुद्दा चलाएको एसपी राठौरले बताए। दोस्रो तहको सुरक्षामा सशस्त्र प्रहरी परिचालित थियो।
आर्थिक नीतिशिल्पमा संकट,"नेपालका प्राधिकार आर्थिक नीतिशिल्पी अर्थ मन्त्रालय, योजना आयोग र राष्ट्र बैंक हुन्। तीनबीचको समन्वय कमजोर छ। नेपाल अहिले वित्तीय संकटको संघारमा छ। आर्थिक गतिविधि बढ्न सकेका छैनन्। निजी क्षेत्र निकै लजाएको छ, सहकारी क्षेत्र विगतदेखि पुलपुलिएको थियो। अब मूल्य सिद्धान्तबाट विषयान्तर हुँदैछ। सार्वजनिक क्षेत्र आर्थिक गतिशीलताको उत्प्रेरक बन्नुपर्नेमा अल्मलिएको छ। बजेटलाई कोष व्यवस्थापनको साँघुरो दायराबाट लिएको छ। त्यही पुँजीगत खर्च पनि हुन सकेको छैन। धेरैजसो समस्याको दोष कोभिड महामारीलाई दिइँदै छ तर कोभिडपूर्वको अवस्थामा पनि आर्थिक नीति कार्यक्रम प्रभावकारी थिएनन्। निजी, सहकारी र सार्वजनिक क्षेत्रबीच विश्वासको संकट छ। अर्थतन्त्रलाई चलायमान बनाउने नीति संयन्त्र बजेटमा दीर्घकालीन सोच र वस्तुगत आधार देखिएको छैन। अर्थतन्त्रमा किराया प्रवृत्ति बढ्दैछ। साथै तरलता अभावको समस्या पनि देखिएको छ। लगानी अनुत्पादनशील क्षेत्रमा केन्द्रित छ। अर्थतन्त्रको गति र प्रवृत्तिलाई देखाउने प्रमुख सूचकहरूले आर्थिक मन्दीतर्फको संकेत गरिरहेको छ। बजेट कार्यान्वयनको अवस्था निकै नाजुक छ। आर्थिक वर्षको सात महिना बितिसक्दा पनि खर्चको गुणस्तर मात्र होइन, आयतन पनि निकै न्यून छ। कुल विनियोजनको ३५ प्रतिशत र पुँजीगततर्फ १४ प्रतिशत मात्र खर्च छ। वैदेशिक सहायता प्रतिबद्धताको निकै कम (करिब १२ प्रतिशत) परिचालित छ। करिब ६० अर्ब रुपैयाँको अनुदान प्रतिबद्धतामा ७ अर्ब जतिमात्र प्राप्त छ। यसले बजेटमा समावेश आयोजनाहरू कार्यान्वयनमा कोषको अभाव हुने स्पष्ट छ। आर्थिक वर्षको पहिलो चौमासिकदेखि आन्तरिक ऋण उठाउनुपर्ने अवस्थाले ऋणको लागत र अर्थतन्त्रको लगानी क्षमतालाई साँघुर्याएको छ। विप्रेषण आप्रवाह घटिरहको छ। व्यापार घाटा बढिरहेको छ। एक रुपैयाँको वस्तु निर्यात हुँदा १३ रुपैयाँभन्दा बढीको वस्तु आयातले टम्र्स अफ टेड नेपालको पक्षमा छैन भन्ने देखिन्छ। भुक्तानी सन्तुलन निकै नाजुक छ। विदेशी सञ्चितिले ६ महिनाको मात्र आयात धान्ने सामथ्र्य राख्छ। श्रम बजारमा रोजगारीको अवसर सिर्जना नभएकाले आर्थिक रूपमा सक्रिय जनशक्ति बाहिरिएको छ। नेपालमै रहेको जनशक्ति पनि लुकेको बेरोजगारीमा छ। विगतमा श्रम पलायनको मात्र समस्या भोगिरहेको अर्थतन्त्रले अब पुँजी पलायनको पनि समस्यामा छ। अर्थतन्त्रमा अतिरिक्त लगानी भएको छैन। कोभिड महामारीबाट शिथिल अर्थतन्त्रलाई गतिशील बनाउन चाहिने नीति औजारहरू प्रयोगमा नल्याइएकाले लामो समयसम्म अर्थतन्त्र शिथिल होला कि भन्ने देखिएको छ। तर प्रमुख आर्थिक पात्रबीच विश्वास र सहकार्यको वातावरण विकास भएको छैन। आर्थिक बेथितिहरू पनि देखिन थालेका छन्। अहिले देखिएका प्रवृत्तिले तत्काल आर्थिक गतिविधि बढाउने चुनौती मात्र देखाएको छैन, विगतका उपलब्धिलाई कसरी रक्षा गर्ने भन्ने चुनौती पनि छ। अहिले आर्थिक क्षेत्रमा तरलता अभावको समस्या छ। अहिलेसम्म निक्षेपकर्ताको निक्षेप भुक्तानी दिन बैंकहरू सक्षम छन्। नेपाल राष्ट्र बैंकले तोकेको तरलता अनुपात कायम छ। तर बैंक तथा वित्तीय संस्थाहरू पटकपटक तरलता अभावको समस्या झेल्दै आएका छन्। तरलता वृद्धिका लागि लोभलाग्दा सहुलियत दिन थालिएको छ। मुद्दती निक्षेपमा ब्याज बढाउँदै तरलता बढाउने रणनीति बैंकहरूले लिएका छन्। तरलता समस्या रहिरहँदा लगानी, मूल्य, रोजगारीलगायत आर्थिक गतिविधिमा प्रभावित छन्। अर्थतन्त्रको विश्वव्यापी आबद्धताका समयमा आन्तरिक रूपमा वित्तीय स्थिति कमजोर रहिरहँदा यसले अर्थतन्त्रलाई सीमान्तीकरणतर्फ धकेल्छ। समस्या त पहिल्यैदेखि थियो। तीनचार आर्थिक वर्षदेखि गहिरिएको छ। दृष्टिबोधी र प्रभावकारी नीति अभावमा सार्वजनिक वित्त र मौद्रिक क्षेत्र दुवैतिर समस्या थुप्रिएका छन्। आर्थिक उदारीकरणको नीति अवलम्बनले वित्तीय क्रियाकलापहरू विस्तार हुने तर परिपक्व नहुने र नियामक निकायको नीति क्षमता कमजोर हुने अवस्था आउँदा यस प्रकारको संकट आउँछ। बैंक तथा वित्तीय संस्था परिसंघ नेपाल (सिविफिन) ले हालै गरेको अध्ययनले नेपालमा तरलता अभावको अहिलेको समस्या आउनुको पछि केही गम्भीर तथ्य उद्घाटन गरेको छ। उसका अनुसार व्यापार घाटा र विप्रेषण आप्रवाहका कारण देखिएको वित्तीय असन्तुलनले तरलता चाप ल्याएको छ। साथै पुँजी वृद्धि उत्प्रेरित कर्जा चाप, कोभिडका कारण बढेको कर्जा माग र निर्देशित कर्जा लगानीका करण पनि समस्या आएका छन्। सबैभन्दा डरलाग्दो विषय घरजग्गालगायत अनुत्पादक क्षेत्रमा बढ्दो लगानीले वित्तीय क्षेत्र होइन, समग्र अर्थतन्त्र नै प्रभावित छ। सरकारी खर्च बढेको भए पनि थोरै राहत हुने थियो। अर्थतन्त्रलाई निर्दिष्ट गर्न जिम्मेवारी पाएका नीतिशिल्पीहरू आर्थिक परिवेश बुझुन्। सामाजिक संकेत टिप्न र लगानी क्रियाकलापलाई सहजीकरण गर्न सक्षम हुनुपर्छ। यस्ता निकायको क्षमतामै मुलुकले आर्थिक वृद्धि र समावेशी विकास प्राप्त गर्दछ। विपन्न मुलुकहरू समृद्धिमा पुग्नुको कारण नीतिशिल्पीको सुझबुझपूर्ण अग्रसरता हो। आर्थिक नीतिले बचत, लगानी, उत्पादन, रोजगारी र वितरणका प्रक्रियालाई अपेक्षित अवस्थामा पुर्याई आर्थिक समृद्धिको गति निर्दिष्ट गर्छ। आर्थिक नीतिले समाजको चाख, आर्थिक परिवेश र विश्व आर्थिक वातावरणलाई पहिल्याउन सक्नुपर्छ। नेपालका प्राधिकार आर्थिक नीतिशिल्पी अर्थ मन्त्रालय, राष्ट्रिय योजना आयोग र नेपाल राष्ट्र बैंक हुन्। आयोग समग्र नीति प्राथमिकता निर्धारण गर्ने जिम्मेवारीमा छ। क्षेत्रगत नीतिलाई विश्लेषण र राष्ट्रिय रणनीतिक प्राथमिकतासँग हार्मोनाइज्ड बनाउने यसैले हो। यसो गर्न २०५५ सालबाट यसलाई नीति संवाद समितिको जिम्मेवारी दिइएको छ। आयोगले आफैं अग्रसर भएर पनि नीति ल्याउन सक्छ। आफ्नो भूमिका पूरा गर्न लामो अनुभव छ र ज्ञान आधार पनि हुनुपर्ने स्वाभाविक अनुमान गर्न सकिन्छ। अर्थ मन्त्रालय स्रोत परिचालनका नीति, कार्यक्रम निर्धारण गर्ने र कार्यान्वयनमा ल्याउने निकाय हो। बाह्य तथा आन्तरिक साधन परिचालन वा वित्त नीति नीतिमार्फत आर्थिक संरचनाहरू चलायनमान बनाउने काम यसको हो। यसो गर्न उससँग राजनीतिक शक्ति र प्राविधिक क्षमता छ। विपन्न मुलुकहरू समृद्घिमा पुग्नुको कारण नीतिशिल्पीको सुझबुझपूर्ण अग्रसरता हो। अर्थतन्त्रलाई निर्दिष्ट गर्न जिम्मेवारी पाएका नेपालका नीतिशिल्पीहरूले पनि आर्थिक परिवेश बुझुन्। नेपाल राष्ट्र बैंक मुद्राको माग तथा आपूर्तिलाई निर्दिष्ट गरी सरकारको वित्त नीतिलाई मौद्रिक पाटोबाट परिपूरण गर्ने निकाय हो। यसले बैंक तथा वित्तीय संस्थालाई परिचालन गर्ने प्राविधिक क्षमता राख्छ। अर्को अर्थमा मुद्राका माध्यमबाट बजार पात्रहरूलाई चलायमान गराउने दायित्व यसको हो। यी तीन निकायको नीति सामथ्र्यमा नै मुलुकको समृद्धिको गति निर्धारण हुन्छ। यी निकायहरू अल्मलिएमा अर्थतन्त्रको गति अल्मलिन्छ। यी तीन निकायको नीति ट्युनिङ मिलेमा नीति कार्यक्रमहरू हार्मोनाइज्ड हुन्छन्। यी निकायले स्वायत्त होइन, पूरक कार्य ढाँचामा काम गर्नुपर्छ। २०४८ पछि तीन आर्थिक वर्ष ट्युनिङ मिलेको थियो, परिपूरकता पनि थियो। त्यसैले मुलुकले आर्थिक उदारीकरण र प्रथम चरणको सुधार कार्यक्रम पायो। पछिल्ला दिनमा आर्थिक नीतिशिल्पीबीच समन्वय र सामथ्र्य कमजोर देखिएको छ। बजेट तथा मौद्रिक नीतिबीच कमजोर परिपूरकता छ। वित्तीय तथा मौद्रिक दुवै पदाधिकारी पोलिसी इनोभेसनमा पछि परेका छन्, शास्त्रीय पद्धतिमा रमाएका छन्। अर्थ मन्त्रालय र राष्ट्रिय योजना आयोगको नीति विश्लेषण कुशलता देखिएको छैन। परिणामतः मुलुक आर्थिक विकासमा अल्मलिएको छ। योजना, बजेट (वार्षिक विकास कार्यक्रम) र मौद्रिक नीतिमा यो अलमल देखिएको छ। उदाहरणको रूपमा वास्तविक बजेट बन्न सकेन भने बनेको बजेटले कार्यान्वयनको गति पाउँदैन। वित्त नीतिलाई चलायमान बनाउन मौद्रिक पक्षबाट हुनपर्ने नीति पनि सहज देखिँदैन। सदन छलेर ल्याएको चालू आर्थिक वर्षको बजेटको आकार १६४८ अर्बको थियो। प्रतिस्थापन विधेयकले त्यो आकार रु १६३२ मा झार्यो, तर नीति प्राथमिकता र बजेट दर्शन परिवर्तन खासै गरिएन। बजेटको मध्यावधि समीक्षाबाट बजेट आकार पुनः घटाएर रु १५४६ अर्बमा झारियो। स्रोत निश्चित नभैकन प्राप्तिमा समावेश गरिनु र पुँजीगत खर्च हुन नसक्नु नै बजेट आकार घटाउनुका कारण हुन्। बजेट समीक्षामा पूर्वतयारीबिना बजेट ल्याइन्न। बजेट कसरी वास्तविक बनाउने भन्ने पात्रहरू पनि उल्लिखित नीतिशिल्पी नै हुन्। जसले समीक्षाका समयमा समस्या देख्यो। त्यो समस्या स्रोत समितिको बैठकमा देखिनुपर्छ (जहाँ योजना आयोग, अर्थ मन्त्रालय र नेपाल राष्ट्र बैंक रहन्छन्)। मेसिनरी एकै हो, केवल राजनीतिक नेतृत्व मात्र परिवर्तन भएको हो। राजनीतिक नेतृत्वको दृष्टिकोण छुट्टै होला तर त्यसलाई प्राविधिक रूपमा सहीअसही भन्ने संयन्त्र उही छ। बजेटको वार्षिक समीक्षा गर्दा अर्को संशोधित अनुमान आउने लगभग पक्का छ। यस प्रकारको बजेट प्रस्ताव र कार्यान्वयनको अन्तर अहिले मात्र आएको होइन, यो बर्सेनि दोहोरिँदै आएको छ। यस अर्थमा नीतिशिल्पीको कमजोरी पहिलेदेखि रहेछ भन्ने पनि स्पष्ट हुन्छ। नीतिशिल्पीले सधैंजसो भुल्ने गरिएको आयाम निजी तथा सामुदायिक क्षेत्र परिचालन हो, मौद्रिक तथा वित्तीय क्षेत्र परिचालनको पक्ष हो। चालू वर्षको बजेट समीक्षामा पनि सरकारी कोष व्यवस्थापनको मात्र समीक्षा भयो, समग्र अर्थतन्त्रको विश्लेषण गरिएन। जब कि कोभिड संकट व्यवस्थापन, अर्थतन्त्रलाई नयाँ सामान्यीकरणमा लैजाने कुरा, पुँजी पलायन रोक्ने विषय, अर्थतन्त्रको वैश्वीकरणको जोखिमअवसर विश्लेषण गरिएन। आन्तरिक अर्थतन्त्रले भोगेको तरलता अभाव, सहकारीका समस्या र वित्तीय बेथितिको विश्लेषण गरिएन। सायद यसो गर्न नीतिशिल्पीहरूमा ज्ञान आधार निर्माण भइसकेको छैन पनि। नीतिशिल्पीको प्रभावकारिता तब देखिन्छ, जब उनीहरू शास्त्रीय कर्मचारीतन्त्रीय विधिबाट माथि उठेर समाज र अर्थपरिवेशका संकेतहरू तत्काल टिप्न सक्छन्। यसका लागि ज्ञान आधार निर्माण गर्छन्। निर्मित ज्ञान आधारलाई व्यावसायिक क्षमताका आधारमा बजेट कार्यक्रम र मौद्रिक नीतिमा ल्याउन सक्छन्। लामो समयसम्म यहीखाले समस्या दोहोरिरहँदा त्यही खालको वित्तीय संकट आउन सक्छ। जुन डेढ दशकअघि अमेरिकामा देखिएको थियो। दक्षिणपूर्वी एसियामा देखिएको थियो। नेपालको अर्थतन्त्रका आन्तरिक आर्थिक संरचना कमजोर छन्, यसलाई राजनीतिलगायत गैरआर्थिक पक्षले ङ्याँक्दै आएको छ। त्यसैले आर्थिक नीतिशिल्पीको सार्थक अग्रसरता झनै जरुरी छ। आर्थिक नीतिशिल्पीले निरन्तर अर्थतन्त्रको प्रवृत्ति विश्लेषण गर्नुपर्छ। सरकारी खर्च र प्राप्तिको विश्लेषण गर्नुपर्छ। जारी नीति कार्यान्वयनको प्रभावकारिता विश्लेषण गरिरहनु पर्छ। जोखिम सावधानी र सचेतीकरणमा अग्रसर हुनुपर्छ। नीति सुधारका साइड असरहरूको आकलन गरिरहनु पर्छ। नियमन सक्रियताको विश्लेषण गरिरहनु पर्छ। जोखिम व्यवस्थापनका प्लान बीको तयारीमा रहनुपर्छ। अनिमात्र नीतिशिल्पकारिता देखिन्छ। अर्थ मन्त्रालय, योजना आयोग र नेपाल राष्ट्र बैंकको नियमित कार्यात्मक सहकार्य, निजी तथा सामुदायिक क्षेत्रसँग नियमित सूचना साझेदारी आवश्यक छ। यस्तै,अन्तरमन्त्रालय समन्वयबाटै आर्थिक नीतिशिल्पको आधार दह्रो बनाउन सकिन्छ। नीति विश्लेषक मैनाली नेपाल सरकारका पूर्वसचिव हुन्।"
बाँकी एजेण्डामाथि छलफल गर्दै जसपाको कार्यकारिणी समिति,"काठमाडौं : जनता समाजवादी पार्टी (जसपा)को केन्द्रीय कार्यकारिणी समिति बैठक सुरु भएको छ । केन्द्रीय कार्यालय बालकुमारीमा जारी बैठकमा निर्धारित एजेण्डामाथि छलफल भइरहेको प्रमुख सचेतक प्रमोद साहले जानकारी दिए । शुक्रबारदेखि सुरु भएको बैठक एमसीसी अनुमोदनका कारण आइतबार प्रभावित भएको थियो । शुक्रबार र शनिबारको बैठकले स्थानीय तहको निर्वाचन र एमसीसीको एजेण्डा टुंग्याएको थियो । १२ एजेण्डा तय गरेको बैठकले अन्य एजेण्डामाथि छलफल गरेर निष्कर्षमा पुग्ने साहले बताए । अस्तिकै कन्टिन्यु हो । स्थानीय निर्वाचनको तयारी, संगठन विस्तार लगायत विषयमा छलफल हुन्छ, उनले अन्नपूर्णसँग भने ।"
अब स्कूल जान साईकलमा सरर,गुलरिया : गुलरिया नगरपालिका वडा नम्वर ८ मा अवस्थित महाकवि देवकोटा माध्यमिक विद्यालयको कक्षा ११ मा अध्ययनरत छात्रा शिवानी यादव गुलरिया नगरपालिकाबाट साईकल पाएर खुशी छिन्। उनीसँगै साईकल लिन लाईनमा उभिएका सबै छात्राहरुको एउटै आवाज थियो अब समयमै विद्यालय पुगिन्छ। गुलरिया नगरपालिकाबाट साईकल पाएर धेरै खुशी लागेको छ। राम्रो भयो। गुलरिया नगरपालिका वडा नम्वर ७ निवासी छात्रा शिवानीले भनिन् सधै स्कूल जान ढिलो हुन्थ्यो। अब साईकलमै जान्छु। कहिले काँही त कक्षा नै छुट्थ्यो। साईकलले समय बचाई दिएको छ। बचेको समयमा गृहकार्य गर्न पनि भ्याईन्छ। गुलरिया नगरपालिकाले चालु आर्थिक वर्षमा नगरसभाबाट अनुमोदन गरी गतवर्षको एसईईमा उत्तिर्ण हुने सामुदायिक विद्यालयका छात्राहरुलाई साईकल प्रदान गर्ने निर्णय गरे अनुसार उनीहरुलाई साईकल उपलब्ध गरिएको हो। गुलरिया नगरभित्रका ३ सय २ जना छात्राहरुलाई साईकल हस्तान्तर गर्ने हाम्रो तयारी छ। गुलरिया नगरपालिकाका प्रमुख प्रशासकिय अधिकृत प्रकाश देवकोटाले बताए। नगरको स्विकृत वार्षिक कार्यक्रम अन्र्तगत टेण्डर प्रतिस्पर्धामार्फत मूल्य अभिबृद्धि करसहित २२ लाख १८ हजार १९० रुपैयाको लागतमा ३ सय २ वटा साईकल खरिद गरेका हौं। प्रति साईकलको मुल्य भ्याटसहित ७ हजार ३४५ रुपैयाँ पर्न आएको छ। पहिलो चरणमा २ सय ५९ वटा साईकल हस्तान्तरण गरिसकेका छौं। बाँकी क्रमशः हस्तान्तरण गर्छौ। अधिकृत देवकोटाले भने छात्राहरुको अध्ययनलाई वृद्धिगर्दै गुणस्तरिय शिक्षाको प्रर्वद्धनसहित छोरीलाई पनि नगरको समृद्ध नागरिक बनाउँदै छात्राहरुको शैक्षिक विकास गर्न नगरपालिकाले साईकल वितरण गरेको हो। साईकलको माध्ययमले छात्राहरुको विद्यालय पुग्ने समयमा एकरुपतासँगै उनीहरुको शैक्षिक स्तर उकासिने आशा लिएको गुलरिया नगरपालिकाका प्रमुख प्रशासकिय अधिकृतको भनाई छ। आर्थिक विपन्न भएका अभिभावकहरुका बालबालिकाहरु सामुदायिक विद्यालयमा पढ्ने भएकाले पनि संस्थागत विद्यालयबाट एसईई उत्तिर्ण भएकाहरु कार्यक्रममा नपरेको गुलरिया नगरपालिकाका नगरप्रमुख मुक्तीनाथ यादवले बताए। विद्यालयहरुले निवेदन संकलन गरे अनुसार हामीले साईकल उपलब्ध गराएका छौं। एसईई पास भई बर्दियामै उच्च शिक्षा अध्ययन गरीरहेका छात्राहरुले साईकल पाएका छन्। यसले छात्राहरुको हरेक कुराहरुमा उपलब्धी हुने हाम्रो बुझाई छ। नगरप्रमुख यादवले भने छात्राहरु समयमै विद्यालय पुग्ने अनि होमवर्कहरु पनि गर्नलाई समय पुग्ने आशा हामीले लिएका छौं। साईकल पाउन छुटेका छात्राहरुलाई थप निरन्तरता दिने उनले प्रष्ट्याए। गुलरिया नगरपालिका क्षेत्रमा ४७ वटा सामुदायिक विद्यालय र १३ वटा संस्थागत गरी ६० वटा विद्यालयहरु छन्। नगरका छात्राहरुको समस्या पहिचान गरी विद्यालय सम्म निर्धारित विद्यालय समयमै द्रुत रुपमा पुर्याउन सहयोग पुग्ने सेतुका रुपमा साईकललाई लिईएको गुलरिया नगरपालिकाका शिक्षा अधिकृत सतिश यादवले बताए। सामुदायिक विद्यालयहरुमा छोरीहरु पढाउने विपन्न अभिभावकहरुको भावनालाई साईकल कार्यक्रमले सम्बोधन गरेको छ। साईकल वितरणपछि शिक्षाको गुणस्तरमा सुधार हुने हाम्रो अपेक्षा छ यादवले भने।
गलेश्वरमा कालीगण्डकीको पानीले स्नान गर्ने सुविधा,"बेनी : म्याग्दीको बेनी नगरपालिका९ मा रहेको गलेश्वर मन्दिर परिसरमा कालीगण्डकी नदीको पानीले स्नान गर्ने व्यवस्था मिलाइएको छ। मन्दिर परिसरमा कालीगण्डकीको पानी ल्याएपछि स्नानका लागि जोखिम मोलेर नदी किनारमा पुग्नुपर्ने बाध्यता हटेको छ। गलेश्वर शिवालय क्षेत्र विकास कोषका अध्यक्ष माधवप्रसाद रेग्मीले भक्तजनलाई स्नान सुबिधाका लागि लिफ्ट प्रबिधी जडान गरेर कालीगण्डकीको पानी गलेश्वरमा तानिएको बताए। स्नानका लागि ११ वटा गौमुखी धारा जडान भएको छ। कालीगण्डकी नदी किनारमा बनाइएको इनारबाट विद्युतको सहायताले चल्ने समसिबल वयल पम्पबाट तानिएको पानी ४५ मिटर माथि रहेको ओभरहेट टंकीमा संकलन हुन्छ। कालीगण्डकी किनारमा नौ मिटर गहिरो इनार बनाइएको छ। जमिनदेखि करिब २० फिट अग्लो २५ हजार लिटर क्षमताको ओभरहेड टंकीको पानी पाइपमार्फत धारामा पुयाइएको निर्माण समितिका सचिब राम बानियाले बताए। उनका अनुसार आयोजना निर्माणका लागि खानेपानी कार्यालयले ३८ लाख एक हजार ५०९ रुपैयाँ अनुदान सहयोग गरेको छ। गौमुखी धारा बनाउन दाताहरुबाट आठ लाख ८७ हजार रुपैयाँ सहयोग प्राप्त भएको छ। कुल ४६ लाख ८३ हजार ३९५ रुपैयाँ आम्दानी, ४५ लाख १६ हजार ९०३ रुपैयाँ खर्च र एक लाख ७६ हजार ७९२ रुपैयाँ बचत रहेको सचिब बानियाले बताए। गत असारमा संरचना तयार भएको थियो। दाताबाट सहयोग जुटाएर धारा बनाएर सञ्चालनमा ल्याइएको हो। धाराको सोमबार म्याग्दीका प्रमुख जिल्ला अधिकारी चिरञ्जिवी रानाले उद्घाटन गरे। उनले गलेश्वरलाई नेपालकै नमुना धार्मिक पर्यटकीय स्थल बनाउन सकिने सम्भावना रहेको बताए। कालीगण्डकी किनारमा ९ रोपनी क्षेत्रफलमा फैलिएको एउटै चट्टानमाथि अवस्थित गलेश्वर मन्दिर दर्शन र पुजाआजाका लागि आउने भक्तजन हाल स्नानका लागि नदी किनारमा पुग्ने गरेका थिए। महाशिवरात्री, बालाचर्तुदर्शी, साउन महिनाको सोमबारका दिन धार्मिक मेला लाग्ने गलेश्वर पश्चिमको पशुपतिनाथ र मुक्तिनाथको प्रवेशबिन्दु मानिन्छ। मन्दिर परिसरमै कालीगण्डकीको पानी आएपछि स्नानका लागि किनारमा जाने समय बचत हुने, झञ्जट र दुख नहुने तथा स्नानका क्रममा चिप्लीले, नदीले बगाउने जस्ता जोखिम नहुने भक्तजन राधिका आचार्यले बताइन्।"
ओली फोबियाले एमसीसीकै पक्षमा,"काठमाडौं : माओवादी केन्द्र र एकीकृत समाजवादी एमसीसी अनुमोदनका पक्षमा उभिनुको प्रमुख कारण हो केपी शर्मा ओली फोबिया। कांग्रेसले सत्ता गठबन्धन भत्काएर एमालेसँग मिली एमसीसी अनुमोदन गरे आफू समाप्त हुने निष्कर्षमा पुगे यी दुई दल। एकीकृत समाजवादी अध्यक्ष माधवकुमार नेपालले त ओली फेरि शक्तिमा आए देश नै खाइदिने बताए। आफैं पास गराउन तयार भएको एमसीसीलाई ओली नेतृत्वको सरकारले नेपाललाई इन्डोप्यासिफिक रणनीतिको अंग बनाएर सिध्याउने काम गरेको तर आफूहरूले बचाएको दाबीसमेत नेपालले गर्दै आएका थिए। अध्यक्ष नेपालले भनेका छन्, वामपन्थी र लोकतान्त्रिक शक्तिहरूको एउटा गठबन्धन अहिलेसम्म छ। के होला भोलि भन्ने सबैको मनमा कौतुहल चलिरहेको छ। र कतिपयले त तुरुन्तै भत्काउनुपर्छ भनिराखेका छन्, सर्त राखेर। कस्तो सर्त भन्दाखेरी पूर्वाग्रहपूर्ण सर्त छ। सभामुखलाई सिध्याउनुपर्छ महाअभियोग लगाएर, मुन्ट्याएर निकाल्नुपर्छ। माधव नेपालसहितका १४ जनालाई सिध्याई दिनुपर्छ। नेपाल मात्रै माओवादी केन्द्रका अध्यक्ष पुष्पकमल दाहालसमेत ओली फोबियाग्रस्त छन्। प्रधानमन्त्री शेरबहादुर देउवा र एमाले ओलीबीच बाक्लो भेटघाट सुरु भएपछि आफूहरू एमसीसीको पक्षमा जानु परेको दाहालले बताउँदै आएका छन्। ओलीकै कारण दाहाल र नेपाल एमसीसीको पक्षमा आउनुपरेको हो। एमाले महासचिव शंकर पोखरलले ओलीविरुद्ध जेजे विषय उठाएर विग्रह सिर्जना गरी पार्टी विभाजनमा भूमिका खेले समयक्रममा ती सबै विषय छोडेर आफूलाई चरम अवसरवादी भएको प्रमाणित गरेको दाबी गरे । तर, पनि दाहाल र माधव नेपालको साथमा रहनेहरू अझै अध्यक्ष ओलीलाई नै समस्या मान्दैछन्, महासचिव पोखरेलले भने, यी तथ्यहरूले अव त सत्यसंग लड्न सकिँदैन र हुँदैन भन्ने चेतना उनीहरूमा समेत आउनु पर्ने हो। दाहाल र नेपाल कुनै पनि हालमा एमसीसी पास गर्दैनौं भन्दै आएका थिए। उनीहरूले पार्टीबाट नै निर्णय गराएर एमसीसीको विपक्षमा मत हाल्ने बताइरहेका थिए। एमसीसीको विरोधमा कार्यकर्ता सडकमा उतारेका थिए। तर, अन्त्यमा आएर आफ्नै निर्णय उल्टाएर व्याख्यात्मक घोषणा गर्ने भन्दै पास गराउने निर्णय गराए पास गरे। उनीहरूले नेकपाकालमा सभामुखमार्फत संसद्मा एमसीसी टेबल गर्न रोक लगाए। तर, अहिले आएर गठबन्धन जोगाउने नाममा सभामुखमार्फत संसद्मा टेबल गर्न लगाए। एमसीसीमार्फत सहायता पाउन आफू सरकारमा रहँदा पत्राचार गरे। झलनाथ खनाल प्रधानमन्त्री हुँदा तत्कालिन अर्थमन्त्री भरतमोहन अधिकारीले एमसीसी पाउन पत्राचार गरेका थिए। सरकारमै रहेका वेला संझौतासमेत गरे। एमसीसी राष्ट्रघाती सम्झौता हो भन्दै कार्यदल बनाउनेदेखि सडक आन्दोलन गर्नेसम्मको रमिता देखाएका थिए। माओवादीकै साथले एमसीसी अनुमोदन प्रधानमन्त्री देउवाले गलाए प्रचण्डलाई व्याख्यात्मक टिप्पणी गर्नु गलत : एमाले एमसीसी सम्झौता द्विपक्षीय, व्याख्या एकपक्षीय प्रचण्डप्रति कार्यकर्ता आक्रोशित बनेपछि सचिवालयले भन्यो, अध्यक्षबाट विशेष सम्बोधन हुनेछ एमसीसीबारे कसले के बोले ? कानुन व्यवसायीको निष्पक्ष भूमिका अपरिहार्य अमेरिकाले भन्यो : नेपालसँगको सम्बन्ध एउटा सम्झौताभन्दा फराकिलो छ घरेलु हतियारसहित एमसीसीविरुद्ध प्रदर्शन"
२४४ नेपालीले युक्रेन छाडे,"काठमाडौं : रुसयुक्रेन द्वन्द्व प्रभावित २ सय ४४ जना नेपालीहरु सुरक्षित रुपमा आफ्नो गन्तव्यमा पुगेका छन् । रुस युक्रेन द्वन्द्व प्रभावित नेपालीको सहयोग एवं उद्धार उच्चस्तरीय समितिका अनुसार युक्रेन छोडेर पोल्याण्डमा ६० जना, स्लोभाकियामा १२ जान, हंगेरी ४ जना, रोमानियामा १२ जना, माल्डावामा २ जना पुगेका छन् । पोल्याण्डको सीमामा १ सय ३० जना स्लोभाकियाको सीमा १२ जान, रोमानियाको सीमामा १० जना र माल्डावाको सीमामा २ जना नेपाली दोस्रो मुलुक जान रोकिएका छन् । उनीहरु सोमबार साँझसम्म सीमा क्रस गर्ने समितिले जनाएको छ। गैरआवासीय नेपाली संघ युक्रेनका अनुसार युक्रेनभित्र ४० परिवार स्थायी रुपमा बसोबास गर्दै आएका छन् । केही नेपाली पर्ख र हेरको अवस्थामा युक्रेनका विभिन्न सहरमा बसेका छन् । रुस युक्रेन द्वन्द्व प्रभावित नेपालीको सहयोग एवं उद्धार उच्चस्तरीय समितिका अध्यक्ष जर्मनीका लागि नेपाली राजदूत रामकाजी खड्काको अध्यक्षतामा आइतबार बसेको बैठकले युद्धका कारणले विस्थापित नेपालीलाई सुरक्षित स्थानान्तणका लागि आवश्यक पहल गर्ने निर्णय गरेको छ । राजदूत खड्काले युक्रेनबाट विस्थापित ३४ जना नेपालीलाई दूतावासले यात्रा अनुमतिपत्र (ट्राभल्स डकुमेन्ट) जारी गरेको जानकारी दिए । उच्चस्तरीय समितिका संयोजक तथा गैरआवासीय नेपाली संघ (एनआरएनए) का उपाध्यक्ष डा बद्री केसीले गैरआवासीय नेपाली संघका अध्यक्ष कुमार पन्त नेपालीको उद्धारका लागि पोल्याण्डको सीमा क्षेत्रमा आफै परिचालित बताए । गैरआवासीय नेपाली संघ पोल्याण्डका अध्यक्ष जीवन केसीले धेरै जना नेपाली सीमा क्षेत्रमा रोकिएकोमा सोमवारदेखि सीमा क्षेत्र खुकुलो बनाएका कारण बाहिर निस्कन सहज भएको बताए । स्वास्थ्य समितिका संयोजक डा बोधराज सुबेदीले सीमा क्षेत्रमा ११ जना नेपालीलाई उद्धार गरेर सुरक्षित स्थानमा पुर्याएको जानकारी दिए । उनले सीमा क्षेत्रमा महिला र बच्चालाई पुरुषको तुलनामा सहज भएको बताए । युक्रेन र पोल्याण्डको सीमा क्षेत्रमा नेपालीलाई खानाको कुनै समस्या नरहेको उनको भनाइ छ । एनआरएनए स्लोभाकियाका प्रतिनिधि जयप्रसाद सिवाकोटीले अप्ठ्यारोमा परेका ८ जना नेपालीलाई आफ्नै रेष्टुरेन्ट खाली गरेर खाना बस्न प्रवन्ध गरेको छन् । स्लोभाकिया पुगेका नेपालीलाई सुरक्षित क्षेत्रमा पुर्याउन सक्रिय रुपमा लागि परेको उनले बताए । रोमानियाका लागि नेपाली काउन्सिलर नवराज पोखरेलले १२ जना नेपाली सुरक्षित रुपमा रोमानिया भित्रिएको जानकारी दिए । उनले कैयौ नेपाली रोमानियाबाट हङगेरी गैरकानुनी रुपमा छिर्न खोजेको बताए । उच्चस्तरीय समितिले सीमा क्षेत्रमा थप स्वयंसेवक परिचालन गर्ने, नेपाल फर्किन चाहनेहरुको लागि हवाई टिकटका लागि समन्वयन गर्ने, सीमा क्षेत्रमा आएका नेपालीलाई खाना बस्नको व्यवस्था गर्ने, कानुनी परामर्शका लागि एनआरएनए राष्ट्रिय समिति परिचालन, उद्धारको लागि स्थानीयरुपमा संयन्त्र गठन गर्ने, स्वयंसेवकहरुको लागि आवश्यक परिचयपत्र प्रदान गर्ने, आर्थिक संकलन गर्ने जनाएको छ । उच्चस्तरीय समितिका सदस्य सचिव चिरन्जीवी खड्काले समितिले विगत २४ घण्टामा गरेका गतिविधिको बारेमा प्रकाश पार्दै स्थानीय रुपमा समन्वय समिति गठन गरेर नेपालीको उद्धारको काम भइरहेको जानकारी दिए । समितिले युद्धबाट विस्थापित नेपालीको तथ्यांक समेत संकलन गर्ने तयारी गरेको समितिका प्रेस संयोजक चिरन शर्मा जानकारी दिए ।"
२ लाख रुपैयाँको अम्बर गुरुङ राष्ट्रिय संगीत पुरस्कार घोषणा,"पोखरा : नेपाली राष्ट्रियगानका संगीतकार, नेपाल संगीत तथा नाट्य प्रज्ञा प्रतिस्ठानका संस्थापक कुलपति अम्बर गुरुङको सम्मानमा दुई लाख रुपौयाँ राशीको अम्बर गुरुङ राष्ट्रिय संगीत पुरस्कारको पोखरामा आइतबार घोषणा भएको छ। पोखरेली युवा सांस्कृतिक परिवार (पोयुसाँप)ले नेपाली गीत, संगीतका धरोहर अम्बर गुरुङको सम्मानमा अम्बर गुरुङ राष्ट्रिय संगीत पुरस्कार स्थापना गरेको हो। पुरस्कार आगामी वर्ष देखि प्रत्येक दुईदुई वर्षमा अर्पण गरिने पुरस्कार स्थापना समितिका संयोजक सरुभक्त श्रेष्ठले पत्रकार सम्मेलनमा जानकारी दिए। नेपाली गीत, संगीतको क्षेत्र गीत लेखन, गायन, संगीत, वाद्यबादनको कुनै एक क्षेत्रमा योगदान पुर्याउने मध्ये एक जनालाई छनौट गरी पुरस्कार पदान गरिने। श्रष्टा चोह देश भित्रको होस वा विदेशमा नेपाली गीत संगीतमा योगदान पुयाएको आधारमा सम्मान गरिने सहसंयोजक तीर्थ श्रेष्ठले बताए। स्वर्गिय गुरुङलाई कालजयी र चीरस्थायी बनाउनकालागि उनको सम्मन स्वरुप पुरस्कार स्थापना गरिएको पपनि सहसंयोजक श्रेष्ठले बताए। २० लाखको अक्षयकोष मार्फत पुरस्कार सञ्चालन गरिने छ। अक्षयकोषमा हालसम्म करीब १० लाख रुपैयाँ संकलन भइसकेको र बाँकी रकम स्वेच्छिा आह्वान गरिएको समितिका संयोजक श्रेष्ठले जानकारी दिए। कोषको बिउपँुजीको रुपमा करीब तीन वर्ष अघि भेटरान ग्रुप हङकङले गायक तथा संगीतकार विक्रम गुरुङको मेरो संगीत यात्रा कार्यक्रम आयोजना गरेको थियो। हङकङमा आयोजित उक्त कार्यक्रमबाट वचत भएको रकम ५ लाख अम्बर गुरुङको नाममा पुरस्कार स्थापना गर्न यस परिवारलाई हस्तान्तरण गरिएको थियो। दुई वर्ष अघि पोखरेली मञ्च युकेले संगीत तथा नाट्य प्रज्ञा प्रतिष्ठानका पुर्व कुलपति सरुभक्तको सिर्जनाको घेराभित्र सरुभक्त नामक कार्यक्रम अयोजना गरेको थियो। उक्त कार्यक्रमबाट बचत भएको २ लाख पचाँस हजार पनि सोही कोशमा थपिएको थियो। हाल उक्त कोष वृद्धिका लागि विभिन्न व्यक्ति र संघसंस्थालाई सहयोग आह्वान गरिएको संयोजक श्रेष्ठले पत्रकार सम्मेलनमा बताए। अम्बर गुरुङको जन्म विसं १९९४ फागुन १५ गते बाबु उजीरसिंह गुरुङ र आमा रेणुका गुरुङका सुपुत्रका रूपमा भारतको दार्जिलिङमा भएको थियो। अम्बर गुरुङको पुर्ख्यौली घर तनहुँ जिल्ला भएको कार्यक्रममा बताइएको छ। संगीतकार गुरुङले कोलकातामा पहिलोपटक सन् १९६१मा नौ लाख तारा उदाए भन्ने अगमसिंह गिरीले रचेको गीत रेकर्ड गरेका थिए। विसं २०२६ मा संगीत विभागका प्रमुखका रूपमा गुरुङ नेपाल राजकीय प्रज्ञा प्रतिष्ठानमा प्रवेश गरेका थिए। उनले लक्ष्मीप्रसाद देवकोटाको गीति नाटक कुन्जिनी र मुनामदनमा संगीत संयोजन गरेका थिए। गुरुङले सत्यमोहन जोशीका चार नाटक लगायत माधव प्रसाद घिमिरेको मालतीमङ्गले नामको गीति नाटकमा समेत संगीत दिएका थिए। उनले चलचित्र मनको बाँध, जीवनरेखामा पार्श्व संगीत दिएका थिए। त्यस्तै आदिकवि भानुभक्त नामको वृतचित्रमा पनि पार्श्व संगीत र स्वर दिएका थिए। पाँच दशकसम्म गीतसंगीतमा निरन्तर साधनारत रही सांगीतिक माध्यमद्वारा नेपाली कला र संस्कृतिको उत्थानमा सशक्त योगदान गरेका अम्बर गरुङको सम्मानार्थ यस परिवारले पुरस्कार स्थापना गर्ने उद्धेश्य अनुसार पुरस्कार घोषण गरिएको पोखरेली युवा सांस्कृतिक परिवार(पोयुसाँप) का अध्यक्ष मोती भूजेलले बताए।"
उदयपुरमा निर्वाचन कार्यालयले सक्रियता बढायो,"उदयपुर : आसन्न निर्वाचनलाई निष्पक्ष बनाउन जिल्ला निर्वाचन कार्यालय उदयपुरले निर्वाचन संम्बन्धी कार्यक्रम अघि सारेको छ। कार्यालयले जिल्ला समन्वय समितिको सभाहलमा राजनीतिक दल र सरोकारवाला निकायसँग मतदाता नामावलीमा भएका त्रुटीलाई सुधार गर्न दाबीविरोध अद्यावधिक सम्बन्धि अन्तरक्रिया गरेको हो। बसाईसराई र बिवाह गरी अन्यत्र गएकाहरुको दोहोरो मतदाता नामावली हुन सक्ने अवस्थालाई मध्यनजर गरी कार्यालयले एक व्यक्ति एक ठाउँ मतदाता नामावली कार्यक्रमलाई अघि सारेको हो। जिल्ला निर्वाचन अधिकृत हिमालय बरालले मृत्यु भएकाहरुको लगत कट्टा नहुँदा निर्वाचनका बेला झुक्याएर अर्को व्यक्तिले मतदान गर्न सक्ने भएकाले त्यस्ता क्रियाकलापलाई रोक्न दाबी विरोध कार्यक्रम ल्याइएको बताए। मृत्यु भएका, विवाह गरी गएका, बसाईसराई, नागरिकता त्याग गरेकाहरुको लगत कट्टा नहुँदा निर्वाचनको निष्पक्षतामाथि नै प्रश्नचिन्ह उठ्ने गरेकाले समयमा नै मतदाता नामावलीमा दाविविरोध कार्यक्रम सुरु गरिएको उनले आग्रह गरे। उनले भने, बेला गएपछि भनेर उपलब्धि हुन सक्दैन्, त्यसैले समयमा नै आशंका लागेका व्यक्तिको प्रमाण पुग्ने गरी दाबी विरोध गरौं जसले बाँकी दिनमा सहयोग पुग्नेछ।' यसका लागि कार्यालयले समय सिमा तोकेको छ। कार्यालयले फागुन १९ गतेदेखि २६ गतेसम्म दाबी विरोधको समय राखेको छ। त्यसका लागि स्थानीय तहका कार्यालय, मालपोत, जिल्ला प्रशासन लगायतका कार्यालयमा सूचना टाँस गर्ने र त्यसअवधिमा सप्रमाण आएका दाबी विरोधका आधारमा एक व्यक्तिको एक ठाउँ मात्र कायम हुने गरी नामावाली अद्यावधिक गरिने उनले बताए। कार्यक्रममा बोल्दै प्रमुख अतिथि रौतामाई गाउँपालिकाका अध्यक्ष गजेन्द्रबहादुर खड्काले मतदाता परिचय पत्र अनिवार्यको व्यवस्था व्यवहारिक नभएको तर्क गरे। उनले भने, पुरानो मतदाता परिचयपत्र कतिपयको हराईसक्यो, कतिको पानीले भिज्यो, ड्ढिसकेकाले परिचय खुल्ने प्रमाण वा नागरिकताका आधारमा मतदान गर्न पाउने व्यवस्था मिलाउनु पर्छ।' कार्यक्रममा बोल्ने वक्ताहरुले जनतालाई सहज हुने गरी व्यवस्था मिलाउनु पर्ने बताए। उनीहरुले भुगोल, जातिगत अवश्था, जनसंख्या सबैलाई आधार मानेर फरकफरक किसिमको व्यवस्था मिलाउन आयोगलाई सुझाव दिए। सहभागिहरुले अव्यवहारिक निर्णय गर्दा जनताले दुःख पाउने भएकाले ग्रामिण क्षेत्रलाई मध्यनजर गरी आयोगका कार्यक्रम बनाउनु पर्ने सुझाब दिए। कार्यालयले बैशाख २९ सम्म १८ बर्ष पूरा भएकाहरुलाई नामावलीमा समावेश गर्न सकिने जनाएको छ।"
"रुसी सैनिकसँग लड्न लाटभियाले आफ्ना नागरिकलाई युक्रेन पठाउने, संसदबाट पारित गर्यो प्रस्ताव","काठमाडौं : युरोपको उत्तरपूर्वी देश लाटभियाले आफ्ना नागरिकलाई युक्रेनमा पठाउने प्रस्ताव संसदबाट सर्वसम्मत पारित गरेको छ। युक्रेनका नागरिक र सैनिकसँगै रसिया आक्रमणविरुद्ध लड्न आफ्ना नागरिक पठाउने प्रस्तावमा सोमबार लाटभियाको संसदमा मतदान भएको थियो। संसदले सर्वसम्मत रुपमा आफ्ना नागरिकहरुलाई युक्रेनमा लड्न अनुमति दिने प्रस्ताव पारित गरेको हो। युक्रेनलाई समर्थन गर्ने, स्वतन्त्रता चाहने, लाटभियासहित साझा सुरक्षा स्वार्थको रक्षा गर्नका लागि युक्रेनमा सेवा गर्न चाहने स्वयंसेवक र नागरिकलाई समक्ष बनाउन संसदबाटै अनुमति दिएको संसदीय रक्षा, गृह मामिला र भ्रष्टाचार निवारण आयोगका अध्यक्ष जुरिस रान्कानिसले जानकारी दिए। आयोगले नै लाटभियाली नागरिकलाई युक्रेन जान पाउने कानुनको मस्यौदा तयार पारेको रोयटर्सले जनाएको छ।"
पत्रकार सम्मेलन गर्दै प्रचण्ड,काठमाडौंः नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले पत्रकार सम्मेलन गर्दैछन् । प्रतिनिधि सभाबाट अमेरिकी सहायता परियोजना एमसीसी अनुमोदन भएपछि सोमबार दिउँसो ३ बजे आफ्नै निवास खुमलटारमा पत्रकार सम्मेलन गर्न लागेका हुन् । समसामयिक राजननीति र एमसीसीका विषयमा पत्रकार सम्मेलन गर्न लागेको प्रचण्डको सचिवालयले जनाएको छ । अध्यक्ष प्रचण्डले एमसीसी अनुमोदनमा भूमिका खेलेको भन्दै कार्यकर्ताहरु रुष्ट बनेका छन् । सडकमा भातृ संगठनलाई आन्दोलन गर्न लगाएर एमसीसी अनुमोदनमा सघाएको आरोप प्रचण्डमाथि छ ।
तोलामा १६ सयले बढ्यो सुनको मूल्य,काठमाडौं : सुनको मूल्य प्रतितोला एक हजार ६०० ले रुपैयाँले बढेको छ। नेपाल सुनचाँदी व्यवसायी महासंघका अनुसार सोमबार सुन प्रतितोला १६ सयले बढेर ९८ हजार २०० कायम भएको छ। अघिल्लो दिन प्रतितोला ९६ हजार ६०० मा कारोबार भएको थियो। महासंघका अनुसार आज तेजाबी सुनको मूल्य प्रतितोला ९७ हजार ७०० कायम गरिएको छ। आज चाँदीको मूल्य अघिल्लो कारोबार मूल्यका तुलनामा प्रतितोला ४५ रुपैयाँले बढेर एक हजार ३४० पुगेको महासंघले जनाएको छ ।
संसद् भवन अगाडि भेटिएको शंकास्पद वस्तु निस्क्रिय पारियो,काठमाडौंः नयाँ बानेश्वरस्थित प्रतिनिधि सभा भवन अगाडिको सडकमा भेटिएको शंकास्पद वस्तु निस्क्रिय पारिएको छ । नेपाली सेनाको बम डिस्पोजल टोलीले शंकास्पद वस्तु निष्क्रिय पारेको हो। सोमबार बिहान प्रेसर कुकरमा नो एमसीसी लेखिएको शंकास्पद वस्तु फेला परेको थियो । सरकारले संसदबाट एमसीसी सम्झौता पारित गरेपछि ६ कम्युनिस्ट पार्टी र २ मोर्चाले सोमबार नेपाल बन्द घोषणा गरेका छन् । बन्दका कारण उपत्यकाको जनजीवन आशिंक प्रभावित बनेको छ ।
संसद् भवन अगाडि 'नो एमसीसी' लेखेको शंकास्पद वस्तु भेटियो,काठमाडौं : बानेश्वरस्थित संसद् भवन अगाडि नो एमसीसी लेखेको शंकास्पद वस्तु भेटिएको छ। सोमबार बिहान संसद भवनको मूल गेट अगाडि शंकास्पद वस्तु भेटिएको हो। घटनास्थलमा नेपाली सेनाको बम डिस्पोजल टोली जाँदैछ। सो क्षेत्रमा अहिले एकतर्फी मात्र यातायात संचालन गरिएको छ।
एपीएफ फाइनलमा,"काठमाडौं : एपीएफ क्लब ललितपुर मेयर कप महिला टीट्वेन्टी क्रिकेटको फाइनलमा प्रवेश गरेको छ। कीर्तिपुरस्थित त्रिवि क्रिकेट मैदानमा आइतबार भएको खेलमा लुम्बिनी प्रदेशलाई १० विकेटले पराजित गर्दै एपीएफले फाइनलमा स्थान बनाएको हो। आइतबार भएको लिग चरणको अन्तिम खेलमा ४५ रनको सामान्य लक्ष्य पाएको एपीएफले कुनै पनि विकेट नगुमाई ६४ ओभरमा जित निकालेको थियो। एपीएफलाई सहज जित दिलाउन ज्योति पाण्डेले २२ र सीता रानामगरले अविजित १७ रन बनाए। एपीएफले ६ अतिरिक्त रन पाएको थियो। यस अघि टस जितेर पहिले ब्याटिङ गरेको लुम्बिनीले निर्धारित २० ओभरमा ६ विकेट गुमाएर ४४ रन मात्रै बनाउन सक्यो। लुम्बिनीका नेरी थापाले सर्वाधिक १५ तथा लक्ष्मी चौधरीले ११ रन बनाए। लुम्बिनीका अरु खेलाडीले दोहोरो अंकमा रन बनाउन सकेनन्। एपीएफकी रेखा रावलले तीन विकेट लिइन्। यसैगरी सुमन विष्टले एक विकेट हात पारिन्। रेखा खेलको प्लेयर अफ दी म्याच चुनिइन्। लिग चरणमा एपीएफले खेलेका चार वटै खेलमा जित निकालेको छ। चारमध्ये तीन खेलमा जित निकालेको सुदूरपश्चिम प्रदेशले पनि फाइनलमा स्थान बनाइसकेको छ। एपीएफ र सुदूरपश्चिमबीचको फाइनल खेल सोमबार त्रिवि मैदानमै हुनेछ। प्रतियोगिताबाट बाहिरिएका प्रदेश १ ले दुई खेल जित्दा लुम्बिनी प्रदेशले एक खेलमा मात्रै जित निकाल्न सक्यो। ललितपुर मेयर्स११ ले भने चार वटै खेलमा पराजय बेहोर्यो। यसैगरी आइतबार भएको अर्को खेलमा प्रदेश १ ले सान्त्वना जित निकालेको छ। प्रदेश १ ले ललितपुर मेयर्स११ लाई २२ रनले पराजित गरेको हो। एक सय २० रनको लक्ष्य पछ्याएको ललितपुर मेयर्सले १९५ ओभरमा ९७ रनमा समेटिएको थियो। ललितपुर मेयर्स११ का सुमन खतिवडाले ४४, अञ्जली विश्वकर्माले २१ र अस्मिना कमाचार्यले १४ रन बनाए। प्रदेश १ की अलिसा खडियाले तीन विकेट लिइन्। यसैगरी सवनम राईले दुई तथा ज्योति दनुवार र संगीता राईले एकएक विकेट हात पारे। यसअघि टस हारेर पहिले ब्याटिङ गरेको प्रदेश १ ले निर्धारित २० ओभरमा ६ विकेट गुमाएर एक सय १९ रन जोडेको थियो। प्रदेश १ की काजल श्रेष्ठले सर्वाधिक ४४ रनको योगदान दिइन्। यस्तै कप्तान रुबिना क्षत्रीले ३९ र अप्सरी बेगमले १५ रन बनाए। ललितपुर मेयर्स११ का खुसी डंगोलले दुई तथा अनुराधा चौधरीले एक विकेट लिए।"
रसियायुक्रेन द्वन्द्व : संयुक्त राष्ट्रसंघमा कुन देश कसको पक्षमा ?,"बेलायत : युक्रेनमा रसियाले गरेको आक्रमणलाई लिएर संयुक्त राष्ट्रसंघमा आफ्नो अडान तय गर्न भारतलाई निकै कठिनाइ भइरहेको बताइएको छ । सोमबार संयुक्त राष्ट्रसंघको महासभा बोलाएर रसियाविरुद्ध प्रस्ताव पारित गर्ने तयारी भइरहेको छ । अमेरिका र युरोपका देशहरू रसियाविरुद्ध प्रस्ताव पारित गर्न प्रतिबद्ध देखिन्छन् । युक्त राष्ट्रसंघको १९३ सदस्यीय महासभामा रसियाविरुद्धको प्रस्ताव ठूलो बहुमतले पारित हुने अमेरिका र युरोपका देशहरूले अपेक्षा गरेका छन् । संयुक्त राष्ट्र महासभामा रसियाविरुद्धको प्रस्ताव ८९७९ मा ८० भन्दा बढी देश सहमत भइसकेको बताइएको छ । अमेरिकाले फोनमार्फत बाँकीलाई सहमत गराउने प्रयास गरिरहेको छ। अङ्ग्रेजी पत्रिका द हिन्दुका एक युरोपेली कूटनीतिज्ञले भनेका छन्, 'हामीले युक्रेनलाई किन समर्थन गर्नुपर्छ भनेर भारतको विदेश मन्त्रालयलाई भनेका छौं। आक्रमणकारीको पक्षमा उभिने कि पीडितको पक्षमा उभिने भन्ने निर्णय भारतले गर्ने हो । यसअघि भारत भोटिङबाट बाहिर थियो तर यसपटक आफ्नो अडान परिवर्तन हुने अपेक्षा गरिएको छ । द हिन्दुका अर्का पश्चिमी कूटनीतिज्ञले भने, 'विश्व मञ्चमा हामीसँग वा चीन, सिरिया र भेनेजुएलासँग भन्ने निर्णय भारतले गर्ने हो।' भारतले अहिलेसम्म रसियाविरुद्धको प्रस्तावलाई समर्थन वा विरोध गरेको छैन। तर बढ्दो मानवीय संकटका कारण भारतमाथि दबाब बढिरहेको बताइएको छ । भारतीय विद्यार्थी र नागरिक अझै युक्रेनमा फसेका छन् । भारत अहिलेसम्म रसियाको आलोचना गर्ने प्रस्तावहरूमा मतदान गर्नबाट बञ्चित छ। तर, आइतबार राती भारतले दिएको स्पष्टीकरणले पछिल्लो दिनमा युक्रेनमा रसियाले गरेको कारबाहीबाट भारत पनि असहज भएको देखिन्छ। संयुक्त राष्ट्रका लागि भारतका स्थायी प्रतिनिधि टीएस तिरुमूर्तिले भनेका छन्, 'विश्व व्यवस्था अन्तर्राष्ट्रिय नियमहरू, संयुक्त राष्ट्र बडापत्र र सबै देशहरूको क्षेत्रीय अखण्डतासँगै सार्वभौमसत्तामा आधारित छ। यो सिद्धान्तमा हामी सबै सहमत छौं।' शनिबार राति जर्मन विदेशमन्त्रीले भारतीय विदेशमन्त्री एस जयशंकरसँग कुरा गरेका थिए। जर्मनीको विदेश मन्त्रालयले राष्ट्रपति पुटिन आक्रमणकारी र अन्तर्राष्ट्रिय नियम तोड्नुका साथै युरोपको शान्तिमा खलल पुर् याएकाले रसियाबारे विश्वभरबाट आवाज उठ्नुपर्ने बताएको छ । भारतले २५ फेब्रुअरीमा संयुक्त राष्ट्र सुरक्षा परिषद्मा रसियाविरुद्ध ल्याएको प्रस्तावमा मतदान गर्नबाट बञ्चित भएको थियो । यसका लागि रसियाले भारतको प्रशंसा गर्दै भारतले स्वतन्त्र अडान लिएको बताएको थियो । भारतले संयुक्त राष्ट्रसंघको महासभामा मतदान गर्ने कि नगर्ने भन्नेबारे विदेश मन्त्रालयले अहिलेसम्म केही बताएको छैन ।"
"प्रचण्डप्रति कार्यकर्ता आक्रोशित बनेपछि सचिवालयले भन्यो, अध्यक्षबाट विशेष सम्बोधन हुनेछ","काठमाडौं : नेपाल सरकार र मिलेनियम च्यालेन्ज कर्पोरेसन (एमसीसी)बीचको सम्झौता संसद्बाट पारित गर्न माओवादी केन्द्रले साथ दिएपछि कार्यकर्ता असन्तुष्ट बनेका छन्। १२ बुँदे व्याख्यात्मक घोषणासहितको सम्झौता अनुमोदन गरियोस् भन्ने प्रस्ताव प्रतिनिधिसभाको आइतबारको बैठकले बहुमतले पारित गर्न अध्यक्ष पुष्पकमल दाहाल प्रचण्डले साथ दिएपछि उनीहरु आक्रोशित बनेका छन्। व्याख्यात्मक घोषणालाई प्रचण्ड र एकीकृत समाजवादी अध्यक्ष माधवकुमार नेपाल फेस सेभिङका रूपमा रहेको व्याख्या भइरहेको छ। माओवादी र एकीकृत समाजवादीले सम्झौताका केही बुँदामा राखेका प्रश्नमा व्याख्यात्मक घोषणा सहित संसद्बाट पारित गर्न निर्णायक सहमति गरे। पार्टी अध्यक्ष पुष्पकमल दाहालको निवास खुमलटारमा बसेको माओवादी केन्द्रको बैठकले व्याख्यात्मक टिप्पणीसहित एमसीसी अनुमोदन गर्ने औपचारिक निर्णय गरेको थियो। त्यसपछि अध्यक्ष दाहाल प्रधानमन्त्री शेरबहादुर देउवासँग छलफलका लागि बालुवाटार पुगेका थिए। प्रतिनिधिसभा बैठकमा एमसीसी सम्झौतामाथि सैद्धान्तिक छलफल गर्ने कार्यसूची बनाइएको थियो। गठबन्धन दलबीच औपचारिक समझदारी बन्यो र बैठकबाट पारित भयो। बैठकमा अर्थमन्त्री जनार्दन शर्माले एमसीसी सम्झौता र व्याख्यात्मक घोषणासहितको पुरक प्रस्तावलाई प्रस्तुत गरेका थिए। सभामुख अग्निप्रसाद सापकोटाले प्रस्तावलाई ध्वनिमतको प्रक्रियाबाट निर्णयार्थ प्रस्तुत गर्दा प्रतिनिधिसभाको बहुमतले एमसीसी सम्झौता अनुमोदन गरेको हो। कतिपय कार्यकर्ताले सामाजिक सञ्जालमा एमसीसी पास गर्न माओवादीले साथ दिएकाले पार्टी छाडेको अभिव्यक्ति दिन थालेका छन्। एमसीसी सम्झौता अनुमोदन गर्न पार्टीले सघाएको भन्दै जनप्रतिनिधिले समेत नेकपा माओवादी केन्द्रको सदस्यता त्याग गरेका छन्। जनतासँग माफि मागेर स्थानीय जनप्रतिनिधिले राजीनामा दिने घोषणासमेत गर्न थालेका छन्। कार्यकर्ता प्रचण्डविरुद्ध खनिन थालेपछि प्रचण्ड सचिवालयले एमसीसीको विषयमा विशेष सम्बोधन हुने जनाएको छ। प्रचण्डको स्वकीय सचिव एवम् छोरी गंगा दाहालले नेता कार्यकर्ता तहमा नेतृत्वको विरुद्ध भ्रम पैदा गराउन खोजिएकाले सचेत हुन आग्रह गर्दै एमसीसी लगायत विकसित राजनितिक घटनाक्रमका बारेमा अध्यक्ष प्रचण्डले विशेष सम्बोधन गर्ने उल्लेख गरेकी छन्। उनले एमसीसी पास गर्दा देशसँगै पार्टी गम्भीर राजनीतिक दुर्घटनाबाट बचेको उल्लेख गरिन्। पार्टी नेतृत्वलाई विश्वास गरौं किन भने देश र जनताको हितबाहेक नेतृत्वको अरु कुनै स्वार्थ छैन। धेरै विचार र विवेक पुर्याएर आजको यो निर्णयमा पुगिएको हो। संयमित भएर परिस्थितिको गाम्भीर्यतालाई बुझौं।उनले लेखेकी छन्, नेता कार्यकर्ता तहमा नेतृत्वको विरुद्ध केहि भ्रम पैदा गराउन खोजिएको छ सचेत होऔं । मसीसी लगायत विकसित राजनितिक घटनाक्रमका बारेमा अध्यक्ष कमरेड प्रचण्डले विशेष सम्बोधन गर्नुहुनेछ। नेपाली कांग्रेसका सांसद मिनेन्द्र रिजालले स्वयमले रोस्टममा उभिएर व्याख्यात्मक टिप्पणीले अमेरिकी सहयोग (एमसीसी)लाई संशोधन, परिमार्जन र विकास गर्न नसक्ने बताएका थिए। उनले भने यो सम्झौतामा व्याख्यात्मक टिप्पणी कसैकसैको जुँगा तल गर्न मिलेन । त्यसैले व्याख्यात्मक टिप्पणी आएको हो ।उनले नेताहरुको अभिमानलाई ध्यान दिँदै प्रधानमन्त्री शेरबहादुर देउवा लचकता देखाएको बताए। सुनियोजित भ्रम छर्दै राष्ट्रघाती एमसीसी सम्झौता अनुमोदन : श्रेष्ठ माओवादी केन्द्रका नेता नारायणीकाजी श्रेष्ठले व्याख्यात्मक घोषणाको सुनियोजित भ्रम छर्दै राष्ट्रघाती एमसीसी सम्झौता संसदबाट अनुमोदन गराएको टिप्पणी गरेका छन्। आम देशभक्त नेपाली जनताले यसलाई कालो दिनको रुपमा लिने उनको भनाई छ। सम्पूर्ण देशभक्त शक्तिहरु एकताबद्ध भएर राष्ट्रिय सार्वभौमिकता, स्वाधीनता र हितको संघर्षलाई निरन्तर जारी राख्न आग्रह गरेका छन्। उनले लेखेका छन्, अन्तत व्याख्यात्मक घोषणाको सुनियोजित भ्रम छर्दै आज राष्ट्रघाती एमसिसि सम्झौता संसदबाट अनुमोदन गराई छाडे।आम देशभक्त नेपाली जनताले यसलाई कालो दिनको रुपमा लिनेछन्। सम्पुर्ण देशभक्त शक्तिहरु एकताबध्द होऔं र नेपालको राष्ट्रिय सार्वभौमिकता,स्वाधीनता र हितको संघर्षलाई निरन्तर जारी राखौं। व्याख्यात्मक टिप्पणीले कानुनी मान्यता पाउँदैन सत्ता गठबन्धनले गरेको व्याख्यात्मक टिप्पणीले कानुनी मान्यता प्राप्त गर्न नसक्ने कानुनविद्हरुले बताएका छन्। आगामी निर्वाचनलाई मध्यनजर गरी सत्तागठबन्धन दलहरूले अनुहार छोप्नका लागि मतदातालाई बेवकुफ बनाउन खोजेको संविधानविद् डा भीमार्जुन आचार्यले बताए। अन्तर्राष्ट्रिय कानुनका जानकार प्राडा गान्धी पण्डित व्याख्यात्मक टिप्पणीको कुनै अर्थ नभएको बताउँछन्। मन्त्रिपरिषद्ले गरेको व्याख्यात्मक टिप्पणी घरभित्रको कुरा हो। सम्झौता द्विपक्षीय भएको हो। व्याख्यात्मक टिप्पणीमा कुनै नयाँ कुरा छैन। अमेरिकाले भनेकै कुरा छ। अंग्रेजी पढ्न अप्ठ्यारो हुनेहरूलाई नेपालीमा उल्था गरेको मात्र हो, उनले भने। २०७४ भदौ २९ गते सरकार र एमसीसीबीच द्विपक्षीय सम्झौतामा हस्ताक्षर भएको थियो। नेपाल सन्धी ऐन, २०४७ अनुसार यो सम्झौतालाई अन्तर्राष्टिय सम्झौताको मान्यता प्राप्त हुनुपर्छ। यस्तो मान्यताका लागि संसद्बाट अनुमोदन हुनुपर्छ। ५० करोड अमेरिकी डलर बराबरको ५ वर्षे अनुदान सम्झौता हो। कुल लगानी ६२ करोड डलर रहेको यस आयोजनामा नेपाल सरकारले १३ करोड अमेरिकी डलर लगानी गर्नेछ। एमसीसी सम्झौता संसदबाट बहुमतले अनुमोदन माओवादीकै साथले एमसीसी अनुमोदन प्रधानमन्त्री देउवाले गलाए प्रचण्डलाई व्याख्यात्मक टिप्पणी गर्नु गलत : एमाले एमसीसी सम्झौता द्विपक्षीय, व्याख्या एकपक्षीय"
रुसी फौजद्वारा सबै दिशाबाट युक्रेनमा हमला,"किभ : रुसी फौजले लगभग सबै दिशाबाट हमला गरिरहेको युक्रेनी सेनाले जनाएको छ। लडाइँबारे पछिल्लो विवरण दिँदै युक्रेनी सशस्त्र फौजका प्रमुखले लगभग सबै दिशाबाट रुसी फौजले हमला जारी राखेको बताएका हुन्। उनले आफ्नो सेनाका लागि आइतबार कठिन समय भएको फेजबुक पेजमा लेखेका छन्। बीबीसीका अनुसार रुसी सेनाले आक्रमण गरे पनि खार्किभ युक्रेनी फौजकै नियन्त्रणमा रहेको त्यहाँका गभर्नरले बताएका छन्। बिहीबार रुसले अतिक्रमण गरेयता उसका ४,३०० सुरक्षाकर्मी मारिएको युक्रेनले दाबी गरेको छ। यद्यपि यसको पुष्टि हुन सकेको छैन। युरोपेली सङ्घ ईयूले रुसी अतिक्रमणसँगै युक्रेनलाई अस्त्रहरू पठाउने अभूतपूर्ण कदम चालिरहेको छ। ईयूले रुसी विमानहरूलाई आफ्नो हवाई क्षेत्र भएर उड्नमा र रुसी सरकारी सञ्चारमाध्यममाथि पनि प्रतिबन्ध लगाउँदैछ। युक्रेनमा रुसी अतिक्रमणलाई लिएर ईयूले आवश्यक कदमहरू चालिरहँदा सदस्य देशका आन्तरिक मामिला मन्त्रीहरूले सो सम्बन्धी प्रस्तावमा सहमति जनाएका हुन्। रुसले बिहीबार सैन्य कारबाही थालेयता युक्रेनबाट तीन लाख नागरिक भागेर आएको ईयूले जनाएको छ। यसैबीच, पारमाणिक बललाई उच्च सतर्क अवस्थामा राख्ने रुसी कदमको संयुक्त राज्य अमेरिकाले निन्दा गरेको छ। रुसी राष्ट्रपतिले गरेको घोषणा अनावश्यक भएको भन्दै अमेरिकी अधिकारीहरूले त्यो उक्सासहटपूर्ण कदमले खतरनाक गल्तीहरू निम्त्याउन सक्ने बताएका छन्। रुसी कदमपछि आणविक अस्त्रसम्बन्धी आफ्नो नीतिमा परिवर्तन आएको बारेमा बोल्न भने अमेरिकाले अस्वीकार गरेको छ। उत्तर एट्लान्टिक सन्धि सङ्गठनका उच्च अधिकारीहरूको रुसविरोधी आक्रामक वक्तव्यपछि पछिल्लो कदम चाल्न आफू बाध्य भएको पुटिनले दाबी गरेका छन्। दशौं लाख बिटकोइन युक्रेनलाई सहयोग क्रिप्टोकरेन्सी विज्ञहरूले अहिलेसम्म बेनामे चन्दादाताहरूले युक्रेनलाई कम्तीमा एक करोड ३७ लाख अमेरिकी डलर बराबर बिटकोइन चन्दा दिएको बताएका छन्। अध्ययनकर्ताहरूले युक्रेनी सरकार, गैरसरकारी संस्थाहरू र स्वयंसेवी समूहहरूले इन्टरनेटमा बिटकोइन ठेगाना हालेपछि ती सहयोग दिइएको बताएका छन्। अहिलेसम्म ४,००० भन्दा बढी पटक चन्दा दिइएको र एक चन्दादाताले एउटा गैरसरकारी संस्थालाई ३० लाख अमेरिकी डलर बराबर बिटकोइन सहयोग दिएका छन्। धेरैले भने ९५ अमेरिकी डलर वरपर चन्दा दिएका छन्।"
बक्स अफिसमा गंगुबाई को जादु,"मुम्बई : अभिनेत्री आलिया भट्टको मुख्य भूमिका रहेको चलचित्र गंगुबाई काठियावाडीले बक्स अफिसमा उत्कृष्ट सुरुवात गरेको छ। गत शुक्रबारदेखि प्रदर्शनमा आएको बलिउड चलचित्र गंगुबाई काठियावाडीले बक्स अफिसमा उत्कृष्ट सुरुवात गरेको भारतीय सञ्चार माध्यमले जनाएका छन्। गंगुबाई काठियावाडीले शुक्रबार १०५० करोड भारु व्यापार गरेको थियो। बलिउड पण्डितहरूले शुक्रबार चलचित्रले ६ देखि ७ करोडको मात्रै व्यापार गर्ने अनुमान गरेका थिए। यस्तै चलचित्रले शनिबार बक्स अफिसमा १३३२ करोडको व्यापार गरेको छ। दुई दिनमा चलचित्रले २३८२ करोडको कमाइ गरेको छ। आइतबार रातिसम्म गरी यो चलचित्रले ४० करोड कमाइ गर्ने आशा निर्माण पक्षको छ। आइतबार भारतमा बिदा हुने भएकाले पनि चलचित्रले राम्रो कमाइ गर्ने अनुमान गरिएको छ। सञ्जयलीला भन्सालीको निर्देशनमा बनेको यो चलचित्रमा आलिया भट्ट केन्द्रीय भूमिकामा छिन्। चलचित्रमा अजय देवगण, शान्तनु महेश्वरी, विजय राजलगायतका कलाकारको पनि मुख्य भूमिका छ। चलचित्रको कथावस्तुलाई दर्शकले मन पराएका छन्।"
"बनेपामा शंकास्पद वस्तु फेला : बम डिस्पोजल टोली पुग्यो, राजमार्ग अवरुद्ध (तस्बिर)",बनेपा : काभ्रेको बनेपास्थित अरनिको राजमार्ग पुलबजारमा शंकास्पद वस्तु फेला परेको छ। सोमबार बिहान राजमार्गमा शंकास्पद वस्तु फेला परेको हो। नेपाली सेनाको कालिजङ गणको बम डिस्पोजल टोली अहिले घटनास्थलमा पुगेको छ। घटनास्थल आसपासका क्षेत्रमा सुरक्षा सतर्कता बढाउँदै सवारी आवागमन रोकिएको छ ।
नीति कथा : क्षमताअनुसार काम,"ऊँट र उसको बच्चा एकआपसमा कुराकानी गरिरहेका थिए। बच्चाले सोध्यो, आमा ! हाम्रो शरीर अरूभन्दा केले फरक छ ? आमाले जवाफ फर्काइन्, हाम्राले शरीरमा पानी भण्डारण गर्नका लागि बनेको छ जुन अरू प्राणीमा छैन। ता कि हामी ऊँटहरू मरुभूमिमा पनि बाँच्न सक्छौं। ओहो !, बच्चा ऊँटले अचम्म मान्दै खुसी व्यक्त गर्यो। ऊँटले पनि खुसी प्रकट गरिन्। बच्चाले फेरि सोध्यो, अनि किन हामी गोलाकार खुट्टामा छौं आमा ? आमाले तुरुन्तै उत्तर दिइन्, किनभने यी गोलाकार खुट्टाहरूले हामीलाई बालुवामा घुम्न सहज बनाउँछन्। बच्चाले त्यसो भए ठीक छ भन्यो। फेरि प्रश्न गर्यो, अनि हाम्रा परेलाहरू किन यति लामा छन् ? आमाले पनि जवाफ दिइहालिन्, मरुभूमिमा हावा चल्दा बालुवा उडाउँछ। त्यतिबेला परेलाहरूले हाम्रा आँखालाई बालुवा र धुलोबाट जोगाउँछन्। तिनीहरू आँखाका लागि सुरक्षात्मक आवरणहरू हुन्। बच्चा ऊँटले केहीबेर सोच्यो। भन्यो, त्यसो भए हामीसँग मरुभूमि यात्राका लागि पानी भण्डारण क्षमता छ, मरुभूमिको बालुवामा हिँड्न पनि गोलाकार खुट्टाहरू पनि छन् र बालुवाधूलोबाट जोगाउने लामा परेलाहरू पनि छन्। त्यसो भए हामी ऊँटहरू किन चिडियाखानामा छौं ? के गर्दैछौं त्यहाँ ? उसकी आमा छक्क परिन्। नैतिक शिक्षा : यदि तपाईं सही ठाउँमा हुनुहुन्न भने तपाईंको शक्ति, सीप र ज्ञान बेकार हुन्छ।"
व्याख्यात्मक टिप्पणी गर्नु गलत : एमाले,"काठमाडौं : एमालेले एमसीसी व्याख्यात्मक टिप्पणीसहित पारित गर्नु गलत भएको जनाएको छ। अन्तर्राष्ट्रिय कानुनले नचिनेको व्याख्यात्मक टिप्पणीको कुनै अर्थ नरहने एमालेको दाबी छ। एमाले उपाध्यक्ष एवं संविधानसभाका अध्यक्ष सुवास नेम्बाङले एमालेले संसद् अवरोध गरिरहेको अवस्थामा जबर्जस्ती पारित गर्नु गलत भएको बताए। अन्तर्राष्ट्रिय कानुनले यो व्याख्यात्मक टिप्पणी चिन्दैन। यसरी पारित गर्नु भनेको लाज पचाउनु र सत्ता मोह मात्रै हो, उनले भने, नहुनुपर्ने भयो। उनले नेपाल जस्तो जिम्मेवार मुलुकले यो कसरी गर्यो भन्ने कुरा आएमा यसको जिम्मेवारी, जवाफदेही को हुने भन्दै प्रश्न गरे। एमसीसी दुई पक्षीय सम्झौता हो। जुन अनुमोदन गरियो भनिएको छ, तर दुईपक्षीय सम्झौतामा आरक्षण हुँदैन, व्याख्यात्मक टिप्पणीको नाममा जे गरियो त्यो गलत हो, उनले भने। प्रमुख प्रतिपक्ष दलसँग छलफल र सल्लाह नै नगरी एकतर्फी रूपमा व्याख्यात्मक टिप्पणी गरिएको उनले बताए। संसद्मा बोल्ने अधिकांश सांसदले पनि यो स्थितिमा जबर्जस्ती गर्न नहुनेमा ध्यानाकर्षण गराएको उनले बताए। सत्तापक्ष र सभामुखले सदन रोकेर विपक्षीको माग सम्बोधन गरेर मात्रै यस्तो संवेदनशील विषयमा निर्णय गर्नुपर्नेमा नगरेकोमा उनको आपत्ति थियो। एमालेले विगत ६ महिनादेखि १४ जना सांसदको कारबाहीको सूचना टाँस गर्नुपर्ने मागसहित संसद् अबरोध गरिरहेको छ। उसले पछिल्लो समयमा सूचना टाँस नभएको भन्दै सभामुखको पनि राजीनामा माग गरिरहेको छ। देव गुरुङको प्रश्न : व्याख्यात्मक घोषणा एमसीसी कम्पनीलाई स्वीकार्य हुन्छ कि हुँदैन ? एमसीसीका विषयमा जारी गरिएको ११ बुँदे व्याख्यात्मक टिप्पणीमा के छ? एमसीसीमाथि व्याख्यात्मक टिप्पणी अपव्याख्याकै परिणाम हो, कसको पालामा के के भयो स्वेतपत्र जारी गरौं सरकारद्वारा १२ बुँदे व्याख्यात्मक टिप्पणीलाई अनुमोदन व्याख्यात्मक टिप्पणीलाई अमेरिकाले अनुमोदन गर्नुपर्छ : राम कार्की व्याख्यात्मक घोषणा होइन एमसीसीमा जनता ठग्ने भ्रमात्मक घोषणा हो : भीम रावल"
अमेरिकाले भन्यो : नेपालसँगको सम्बन्ध एउटा सम्झौताभन्दा फराकिलो छ,"काठमाडौं : अमेरिकाले नेपालको लोकतान्त्रिक मूल्यमान्यता तथा दीर्घकालीन आर्थिक समृद्धिलाई निरन्तर रूपमा समर्थन गर्ने जनाएको छ। संसदबाट आइतबार ५० करोड अमेरिकी डलरको मिलेनियम च्यालेन्ज कर्पोरेसन (एमसीसी) को कम्प्याक्टलाई अनुमोदन गर्ने भएपछि नेपालस्थित अमेरिकी दूताबासले यस्तो बताएको हो। सोमबार जारी विज्ञप्तिमा भनिएको छ, अमेरिका र नेपालबीचको सम्बन्ध एउटा सम्झौताभन्दा धेरै फराकिलो छ। हामी नेपाल र नेपालको लोकतान्त्रिक मूल्यमान्यता तथा दीर्घकालीन आर्थिक समृद्धिलाई निरन्तर रूपमा समर्थन गर्नेछौँ। दूतावासले एमसीसी अनुमोदन गर्ने या नगर्ने भन्ने निर्णय सार्वभौम लोकतान्त्रिक राष्ट्रका रूपमा सधैँ नेपाल सरकारको हातमा रहेको उल्लेख गरेको स्मरण गरेको छ। हस्ताक्षरित प्रतिबद्धतालाई पूरा गर्दै एमसीसी कम्प्याक्टलाई अनुमोदन गर्ने संसद्को आजको निर्णयका कारण नेपाली जनताका लागि थप रोजगारीको सिर्जना हुनेछ, विद्युत् सेवाको आपूर्तिमा वृद्धि हुनेछ र ढुवानीको खर्च घट्नेछ।जारी विज्ञप्तिमा भनिएको छ, झन्डै २० वर्षअघि एमसीसीको स्थापना भएयता एमसीसी कम्प्याक्टहरूले विश्वभर नै गरिबी निवारणमा मद्दत गरेका छन्। आर्थिक स्वतन्त्रता, आफ्ना नागरिकमाथिको लगानी र लोकतान्त्रिक सिद्धान्तको प्रवर्द्धन तथा भ्रष्टाचारविरुद्धको लडाइँसहितको सुशासनप्रति कतिबद्ध विकासोन्मुख राष्ट्रहरूसँग साझेदारी गर्दै एमसीसीले कम्प्याक्ट सम्झौता गर्दछ। २ करोड ३० लाखभन्दा बढी नेपाली जनतालाई सहयोग गर्ने आशासहित नेपालका ऊर्जा र यातायातका क्षेत्रमा आधुनिकीकरण गर्ने लक्ष्य निर्धारण गरेपछि नेपाल सरकारले सन् २०१७ मा एमसीसी सम्झौतामा हस्ताक्षर गरेको विज्ञप्तिमा उल्लेख छ। दूतावासले अब यस पाँचवर्षीय कार्यक्रमको कार्यान्वयनको दिशामा नेपाल सरकार अगाडि बढ्न सक्ने अवस्था बनेको बताएको छ। नेपाललाई विकास सहायता, विपद् प्रतिकार्य तथा पूर्वतयारी सहयोग, शिक्षा र स्वास्थ्य कार्यक्रमबाट मद्दत गरेको उल्लेख छ। विज्ञप्तिमा भनिएको छ, यो वर्ष नेपाल र अमेरिकाबिचको कूटनीतिक सम्बन्धको ७५औँ वर्ष हो। यी ७५ वर्षमा नेपालमा विशाल र अपत्यारिला परिवर्तनहरू भएका छन्। यी परिवर्तनमा हामी नेपालको साथमा उभिएका छौँ र हामीले नेपाललाई विकास सहायता, विपद् प्रतिकार्य तथा पूर्वतयारी सहयोग, शिक्षा र स्वास्थ्य कार्यक्रमहरूका साथै थप माध्यमबाट मद्दत गरेका छौँ। के हो एमसीसी सम्झौता ? संसदबाट पारित भएसँगै विद्युत प्रसारण लाइन र सडक पूर्वाधारण निर्माणमा ६० अर्ब बढी अमेरिकी अनुदान सहायता परियोजना कार्यान्वयनमा आउनेछ। सम्झौताअनुसार पाँच वर्ष कार्य अवधि रहेको परियोजना एमसीए (मिलेनियम च्यालेञ्ज एकाउन्ट) नेपालअन्तर्गत कार्यान्वयन आउनेछ। पूर्वाधार विकासमा नेपालले आफ्नोतर्फबाट झण्डै १५ अर्ब रुपैयाँ खर्च गर्नेछ। परियोजनाअन्तर्गत लप्सीफेदीबाट भारतको सीमावर्ती सुनौलीसम्म जोड्ने ३०० किलोमिटर लामो ४०० केभी क्षमताको प्रसारण लाइन निर्माण हुनेछ। बुटबलदेखि दाङ हुँदै बाँकेसम्मको ३०५ किलोमिटर लामो पाँच वटा सडकखण्ड स्तरोन्नति हुनेछ। एमसीसी परियोजनाका लागि सन् २०११ मा छनोट भएको नेपालले २०१७ सेप्टेम्बर १४ मा सम्झौतामा हस्ताक्षर गरेको थियो। २०७४ साल भदौ २९ गतेका दिन नेपालबाट तत्कालीन अर्थमन्त्री (हाल सञ्चारमन्त्री) ज्ञानेन्द्रबहादुर कार्की वाशिंटन डिसी पुगेर एमसीसीका कार्यवाहक सीईओ जोनाथन नाशका साथ हस्ताक्षर गरेका थिए। सन् २०१९ सेप्टेम्बर २९ तारिखमा तत्कालीन अर्थमन्त्री डा युवराज खतिवडाले एमसीसी कार्यान्वयन सम्झौतामा हस्ताक्षर गरेका थिए। नेपालमा अस्थिर सरकार र छिन छिनमा नेतृत्व परिवर्तन हुने समस्यालाई मध्यनजर गर्दै यहीँ बेला सम्झौता संसदबाट अनुमोदन गर्ने व्यवस्था गरियो। तत्कालीन सरकारले मन्त्रिपरिषद्बाट निर्णय गरी २०७६ असार ३० गते अनुमोदनको लागि संसदमा दर्ता गरेको थियो। गत फागुन ८ गते टेबल भएको सम्झौता विभाजित जनमत र राष्ट्रिय सहमति नजुटिकन बहुमतका आधारमा आइतबार संसदबाट अनुमोदन भएको छ । एमसीसी सम्झौता संसदबाट बहुमतले अनुमोदन एमसीसीको प्रसव माओवादीकै साथले एमसीसी अनुमोदन एमसीसी सम्झौता द्विपक्षीय, व्याख्या एकपक्षीय"
कानुन व्यवसायीको निष्पक्ष भूमिका अपरिहार्य,"काठमाडौं : राष्ट्रपति विद्यादेवी भण्डारीले संविधान र कानुनको भावनालाई आत्मसात गर्दै कानुन व्यवसायीले निष्पक्ष भूमिका खेल्न सके मात्र लोकतान्त्रिक गणतन्त्रका आधारभूत संरचनाहरू बलिया र दीर्घजीवि हुने बताएकी छन्। काठमाडौंमा आइतबार सुरु भएको १५औं अखिल नेपाल कानुन व्यवसायी राष्ट्रिय सम्मेलन, २०७८ को उद्घाटन गर्दै राष्ट्रपति भण्डारीले कानुन व्यवसायीको लक्ष्य सुन्दर समाज निर्माण गर्ने भएकाले सधै देश, जनता र समाजलाई केन्द्रबिन्दुमा राखेर कानुनको वकालत र विकास गर्नुपर्ने बताइन्। नेपाली जनताको निरन्तर चाहनाको विषय स्वच्छ न्याय, सक्षम प्रशासनको स्मरण गराउँदै राष्ट्रपति भण्डारीले न्याय प्रणालीलाई सुदृढ तुल्याउनका लागि आवश्यक पर्ने राय सुझाव प्रदान गर्न यो सम्मेलन सफल हुने अपेक्षा गरेकोे बताइन। उनले भनिन्, संविधानमा मौलिक हकको व्यवस्था भएर मात्र हुँदैन। कार्यान्वयन पनि अपरिहार्य छ। ढिलो न्याय पाउनु भनेको न्याय नपाए सरह हो। निर्दोषले सजाय पाउनु अझ ठूलो अन्याय हो। सबै पक्षले न्याय निरुपण प्रक्रियालाई प्रभावकारी तुल्याउन ध्यान दिनुपर्छ। राष्ट्रपति भण्डारीले न्यायपालिकामा हुने विकृति एवं विसंगतिलाई निर्मूल गर्न समय समयमा विभिन्न निकायबाट दिइएका निष्कर्षलाई कार्यान्वयन गर्नुपर्ने बताइन्। दक्ष कानुन व्यवसायीको योगदानसहित न्यायपालिकाबाट आउने व्याख्या तथा प्रतिपादित सिद्धान्तले संविधानवाद र लोकतान्त्रिक संस्थाहरूलाई समृद्ध बनाउँदै लैजान्छन्। उनले भनिन्। कायममुकायम प्रधानन्यायाधीश दीपककुमार कार्कीले न्यायपालिकाले नागरिकप्रतिको जवाफदेहिता र उत्तरदायित्वको भावनाका साथ कार्य गर्न सक्नुपर्ने बताए। महान्यायाधिवक्ता खम्मबहादुर खातीले कार्यपालिका व्यवस्थापिका र न्यायपालिकाले आफ्नो काम कर्तव्य सीमाभित्र रहेर गर्नुपर्ने बताए। बारका अध्यक्ष चण्डेश्वर श्रेष्ठले कानुन व्यवसायीले व्यावसायिक मर्यादा कायम राख्नुका साथै न्यायपालिकाको समग्र सुधारका लागि प्रतिबद्धता जनाउनुपर्ने बताए। नेपाल बार एसोसिएसनसका पूर्व अध्यक्ष शम्भु थापाले निलम्बित प्रधानन्यायाधीश चोलेन्द्रशमशेर राणा कठघरामा रहेको र संसदमा राजनीतिक मत, बाझिनसक्ने भएकोले म्यान्डेट दिनुपर्ने बताए। कानुनी शासन र संवैधानिक सर्वोच्चता : व्यावसायिक र मर्यादित बार हाम्रो प्रतिबद्धता भन्ने नाराका साथ सुरु भएको राष्ट्रिय सम्मेलन मंगलबारसम्म चल्नेछ। वरिष्ठ अधिवक्ता भण्डारीलाई अभिनन्दन नेपाल बार एसोसिएसनका पूर्वअध्यक्ष एवं वरिष्ठ अधिवक्ता कृष्णप्रसाद भण्डारीलाई कानुन वाङ्मय शताब्दी पुरुष उपाधिबाट अभिनन्दन गरिएको छ। उनलाई राष्ट्रपति भण्डारीले अभिनन्दनपत्र प्रदान गरेकी थिइन्। कायममुकायम प्रधानन्यायाधीश दीपककुमार कार्कीले खादा, माला र दोसल्ला ओढाएर सम्मान गरे। कानुन व्यवसायलाई मर्यादित र संस्थागत गर्न गरेको योगदानको उच्च सम्मान गर्दै भण्डारीलाई बग्गीमा राखी रथारोहणसमेत गरिएको थियो। ९५ वर्षीय भण्डारी कानुन व्यवसायीका रुपमा सक्रिय छन्।"
माल्टा हिँडेका ७ जनालाई 'शंकास्पद यात्रा' भन्दै अध्यागमनले फर्कायो,"काठमाडौं : अध्यागमनले माल्टा हिँडेका सातजनाको यात्रा रोकेको छ। त्रिभुवन विमानस्थलस्थित अध्यागमन कार्यालयले माल्टा जान लागेका ७ जनालाई फर्काइदिएको छ। आइतबार उनीहरु भारतहुँदै माल्टा हिँडेका थिए। श्रम स्वीकृतिसमेत नभएपछि 'शंकास्पद यात्रा' भन्दै प्रस्थान अनुमति नदिएको अध्यागमन कार्यालयले जनाएको छ। एयर इन्डियाको जहाजबाट उनीहरु माल्टा जाने तयारीमा थिए। उनीहरुसँग माल्टाको श्रम स्वीकृति थिएन। मानव तस्करको सञ्जालमा परेको आशंकामा अध्यागमनका अधिकारीहरुले उनीहरुलाई प्रस्थान अनुमति दिन अस्वीकार गरेको हो। आइतबार अध्यागमनबाट फिर्ता हुनेमा ललितपुरका सुजन तामाङ, धादिङका वीरसिंह तामाङ र मंगले तामाङ,सुनसरीका कुवेर कोइराला, कास्कीका अनुप लामिछाने, लम्जुङका बिमला लुँइटेल र स्याङ्जाका किरन गुरुङ रहेका छन्। मानव तस्करहरुले जथाभावीरुपमा भिजिट भिसामा सर्वसाधारणहरुलाई लैजान थालेपछि गृहमन्त्रालयले कडाइ गर्न थालेको छ।"
भारतीय सेनाका लेफ्टिनेन्ट मुस्ताङमा,जोमसोम : नेपाल भ्रमणमा रहेका भारतीय सेनाका लेफ्टिनेन्ट जनरल पीएन अनन्थनारायणन आइतबार बिहान मुस्ताङ आइपुगेका छन् । नेपाली सेनाको सैनिक हेलिकोप्टरमार्फत मुस्ताङ आएका उनले मुक्तिनाथ मन्दिरको दर्शन गरेका छन् । नेपाली सेनाको समन्वयमा भारतीय सेनाका लेफ्टिनेन्ट जनरल पीएन अनन्थनारायणन अनौपचारिक भ्रमणको शिलशिलामा बिहान करिब ९ बजे मुक्तिनाथ पुगेका थिए । उनले त्यहाँ करिब डेढ घण्टा मुक्तिनाथ दर्शन गरी काठमाडौं फर्किएको जिल्ला प्रहरी कार्यालय मुस्ताङले जनाएको छ । जनरल पीएन अनन्थनारायणन मुक्तिनाथ पुग्दा सुरक्षा निगरानीमा कडाई गरिएको थियो । यसअघि भारतीय प्रधानमन्त्री नरेन्द्र मोदीले समेत मुक्तिनाथको दर्शन गरेका थिए । मुक्तिनाथ मन्दिर हिन्दू तथा बौद्ध धर्मालम्बीहरुको साझा तीर्थस्थल हो।
प्रधानमन्त्री देउवाले गलाए प्रचण्डलाई,"काठमाडौं : प्रमुख प्रतिपक्षी एमालेद्वारा रोस्ट्रममा नारावाजी। सत्ता गठबन्धनकै सांसदहरूबाट विरोध। तापनि अमेरिकी अनुदान सहायता सम्झौता एमसीसी आइतबार प्रतिनिधिसभाबाट बहुमतले अनुमोदन। यो प्रक्रियामा चार राजनीतिज्ञको मुख्य भूमिका रह्यो। यसमा प्रधानमन्त्री शेरबहादुर देउवा बलिया सावित भएका छन्। एमाले अध्यक्ष केपी शर्मा ओली रणनीतिक हिसाबले अघि देखिएका छन्। माओवादी केन्द्र अध्यक्ष पुष्पकमल दाहाल प्रचण्ड कमजोर र एकीकृत समाजवादी अध्यक्ष माधवकुमार नेपाल पछुवा देखिएका छन्। विश्लेषक लोकराज बराल एमसीसीको विषयमा देउवाको अडान प्रशंसायोग्य भएको बताउँछन्। म पास गराएरै छोड्छु तिमीहरू गए जाऊ नभनेको भए यो पास नै हुँदैन थियो। म त देउवालाई स्यावास भन्छु, विश्लेषक बराल भन्छन्। दाहाल र नेपाल यु टर्न हुनुपर्ने अवस्था आउनु दुर्भाग्य भएको उनको भनाइ छ। उनीहरूले सुरुवातदेखि नै मध्यमार्गी बाटो अपनाएको भए आज यसरी लतारिएर पास गर्छु भन्नु त पर्दैन थियो। हिजो यो राष्ट्रघाति भने, अहिले आफैंले भोट हाल्नु पर्यो, उनी भन्छन्, कसैको लहै लहैमा लागेर नेगेटिभ हुँदा यो दसा भयो। नेताको यही चरित्रका कारण राजनीतिक विकृत भएको उनको भनाइ छ। यो मामिलामा डा बाबुराम भट्टराई जिम्मेवार नेताका रूपमा लिएको उनको भनाइ छ। ओलीले पनि आफूले दर्ता गरेको प्रस्तावको विषय स्पष्ट धारणा नराख्नुलाई राम्रो भन्न नसिकने उनी बताउँछन्। ओलीको खोचे थाप्ने कुरा गलत हो, उनी भन्छ्न्, आफूले दर्ता गरेको प्रस्ताव स्पष्ट धारण राख्नुपथ्र्यो। देउवा : बलिया प्रधानमन्त्री देउवा आँटिलो र संसदीय राजनीतिका माहिर खेलाडी मानिन्छन्। आँटेको पुर्याएरै छोड्ने नेताका रूपमा स्थापित छन। भलै, परिणाम जस्तोसुकै होस्। सर्वोच्चको परमादेशबाट गत असारमा प्रधानमन्त्री बने। एमसीसी संसद्बाट अनुमोदन गराएरै छाड्ने एकसूत्रीय अभियानमा लागे। त्यसका लागि असहमति राख्ने सत्ता साझेदार दलको संगत छाडन तयार भए। बरु एमालेसँग काँध मिलाउन अघि सरे। अन्ततः गठबन्धनकै दलबाट नयाँ जुक्ति निकालियो एमसीसीको १२ बुँदे व्याख्यात्मक घोषणा। यसले माओवादी केन्द्र र एकीकृत समाजवादीमा भुइँचालो ल्याएको छ। राष्ट्रिय जनमोर्चाले त विपक्षमै मतदान गर्यो। तापनि देउवाले खेल जिते। गठबन्धनमा सहमति नजुटेपछि देउवाले एमालेसँग सहकार्यको पहल गरेका थिए। एमाले अध्यक्ष केपी शर्मा ओलीसँग पटकपटक वार्ता गरे। एकातिर गठबन्धनमा भित्रि तयारी, अर्कोतिर विपक्षीसँग पनि सहकार्यको समानान्तर सहकार्यको पहल जारी नै राखे। तर, न गठबन्धनको विश्वास थियो न विपक्षी एमालेको भर। आफूलाई जसले साथ दिन्छ उसँग सहकार्य गर्ने र साथ नदिनेलाई बीच बाटोमा छोड्न तयार भए। उनले कांग्रेस महामन्त्री गगन थापा, सञ्चारमन्त्री ज्ञानेन्द्रबहादुर कार्कीलगायत नेतालाई संवादमा खटाइरहे। एमसीसीका पक्षमा नउभिने भए सत्ता छोड्न गठबन्धनका नेताहरूमाथि दबाब बढाइरहे। ओलीलाई पनि उनका मागमा सकारात्मक रहेको सन्देश प्रवाह गरिरहे। अन्तिममा माओवादी केन्द्र र एकीकृत समाजवादी एमसीसीकै पक्षमा उभिए। देउवाले एमालेलाई पनि बीचमै छोडे। सुरुमा जस्तोसुकै शर्त मान्न तयार भएजस्तो व्यवहार देखाए। तर, एमसीसी अनुमोदन गर्न संसद्को ढोका खोलिदिन एमालेले राखेको माग त्यसै लत्याइदिए। अमेरिकाले एमसीसी अनुमोदन गर्न फागुन १६ गतेसम्मको समयसीमा तोकेको थियो। संसद्ले एक दिनअगावै अनुमोदन गरेको छ। रणनीतिक खेलाडी ओली एमाले अध्यक्ष ओली एमसीसी अनुमोदनमा रणनीतिक खेलाडीका रूपमा देखिएका छन्। कांग्रेसले आफ्ना माग पूरा गरे एमसीसीका पक्षमा मतदान गर्ने र गठबन्धन भत्किन सक्ने सन्देश दिन ओली सफल भए। देउवा र ओली मिल्न सक्ने त्रासले दाहाल र नेपाल एमसीसीका पक्षमा उभिन बाध्य भए। उनीहरूलाई एमसीसीभन्दा पनि गठबन्धन जोगाउनुपर्ने बाध्यता थियो। ओली प्रधानमन्त्री हुँदा सरकारले एमसीसी संसद्मा दर्ता गरेको थियो। उक्त सम्झौताको विषयमा विरोध नगरे पनि ओलीले स्पष्ट धारणा भने ल्याएनन्। आफूले कारबाही गरेका १४ सांसदलाई कारबाहीको निक्र्योल नभएसम्म यो विषयमा धारणा बनाउन नसक्ने अडान लिइरहे। एमसीसीमा सहयोग माग्न आएका देउवालाई १४ सांसदलाई पदमुक्त गर्नुपर्ने, सभामुखले राजीनामा दिनुपर्ने र गठबन्धन भत्काउनुपर्ने अडान राखे। देउवा र ओलीबीच छलफल तीव्र भएपछि दाहाल र नेपाल झस्किए। मुख पनि नहेर्ने भन्दै आएका दाहाल ओलीलाई भेट्नै पर्ने अवस्थामा पुगे। उनको रणनीति नै दाहाल र नेपाललाई एमसीसीका पक्षमा मतदान गराउनु थियो। पुरानै नारा दिएर पार्टीका सांसदलाई नारावाजीमा उतारे। एमसीसीको पक्षविपक्षमा पार्टीलाई मत हाल्न दिएनन्। यद्यपि, आफ्नै नेतृत्वको सरकारले संसद्मा दर्ता गरेको प्रस्तावमा मौनताप्रति कांग्रेसले प्रश्न उठाएको छ। कमजोर खेलाडी प्रचण्ड माओवादी केन्द्र अध्यक्ष दाहालले एमसीसीबारे द्वैध चरित्र देखाए। आफूले एमसीसी मुख्यालयलाई पत्र पठाएर पार्टीमा भने एमसीसी विरोधी निर्णय गराए। प्रधानमन्त्रीसँग मिलेर एमसीसीलाई पठाएको पत्र सार्वजनिक भएपछि मात्रै दाहाल चेपुवामा परे। तर, त्यसपछि पनि एमसीसी अनुमोदन गर्न नहुने निर्णय संसदीय दलबाट गराए। एमसीसी जबर्जस्ती संसद्मा टेबल गरे सत्ता छोड्ने र एमसीसीका विपक्षमा मतदान गर्ने निर्णय गरी देउवालाई हच्काउन खोजे। तर, देउवा अघि बढ्ने देखेपछि एमसीसी पेस गर्न दिने निर्णय गराए। तर, त्यो निर्णयमा टिक्न सकेनन्। पार्टीभित्रै तीव्र विवाद र असन्तुष्टिबीच एमसीसीका पक्षमा मतदान गर्ने निर्णय गराए। त्यसका लागि व्याख्यात्मक घोषणाको सहारा लिए। म पास गराएरै छोड्छु तिमीहरू गए जाऊ नभनेको भए यो पास नै हुँदैन थियो। म त देउवालाई स्यावास भन्छु । लोकराज बराल, विश्लेषक उनले सभामुख अग्निप्रसाद सापकोटा प्रयोग गरेर प्रतिनिधिसभा बैठक सारिरहन लगाए। दायित्वबाट च्यूत भएको भन्दै सभामुखको व्यापक आलोचना भयो। पार्टीको निर्णयविपरीत प्रस्ताव संसद्मा पेस गर्न दिन सहमत भए। तर, टेबल गर्नुपर्ने दिन अर्थमन्त्री जनार्दन शर्मालाई संसद्मा अनुपस्थित गराए। प्रतिनिधिसभाको आइतबार बसेको बैठकमा माओवादी अध्यक्ष पुष्पकमल दाहाल। तस्बिर : अशोक दुलाल माओवादी केन्द्रकै प्रमुख सचेतक देव गुरुङलाई टेबल गरेकोमा विरोध जनाउन लगाए। प्रवक्ता कृष्णबहादुर महरालाई विज्ञप्ति निकाल्न लगाएर टेबल गरेको भन्दै आपत्ति जनाउन लगाए। यो सिलसिला त्यसै रहेन। एमसीसी टेबल भए पनि पास नहुने भन्दै बोल्दै गए। कार्यकर्ता सडकमा उतारे, एमसीसीको विरोध गर्न लगाए। देउवा र ओलीबीच बाक्लो संवादपछि भने उनी छटपटाउन थाले। ओलीलाई भेटेर राष्ट्रिय सरकारको नेतृत्व गर्न प्रस्ताव गरे। ओलीले विश्वास नगरेपछि पुनः देउवासँग सहकार्य अघि बढाए। एमालेसँग कांग्रेस सहमतिनजिक पुगेको अवस्थामा उनी एमसीसी अनुमोदन गर्न सहमत भएको सन्देश लिएर देउवातिर पुगे। केन्द्रदेखि प्रदेश सरकार हुँदै सभामुख पनि गुमाउनुपर्ने संकेत पाएपछि उनले एमसीसी अनुमोदन गराउन लबिङ गरे। गठबन्धन पनि नरहने भएपछि नजिकिँदो चुनावलाई ध्यानमा राखेर विरोधबीच एमसीसीका पक्षमा उभिने निष्कर्षमा पुगे। यसबाट उनी राजनीतिक रूपमा कमजोर खेलाडी सावित भए। आफैंले राष्ट्रघाती भनेको एमसीसी अनुमोदन गर्नुपर्ने अवस्थामा पुगे। उनले यसबीच बुनेका कुनै योजना सफल भएनन्। उनले निर्वाचनपछि मात्रै एमसीसी पास गराउने प्रस्ताव पनि गरेका थिए। त्यो पूरा भएन। सभामुखलाई प्रयोग गरेर संसद्बाटै अस्वीकृत गराउने योजना पनि विफल भयो। नेपाल पछुवा एकीकृत समाजवादी अध्यक्ष नेपाल पनि दाहालझैं कमजोर खेलाडीका रूपमा देखा परे। पार्टीका अधिकांश नेता एमसीसीको विपक्षमा थिए। युवा तथा विद्यार्थी नेता सडकमा उत्रेका थिए। त्यति हुँदा पनि दाहालको पछुवा बनेर नेपालले एमसीसीका पक्षमा पार्टीका सांसदलाई मतदान गर्न लगाए। जबकी पार्टीकै नेता झलनाथ खनालले कुनै पनि हालतमा एमसीसी अनुमोदन गर्न नहुने अडान संसद्मै राखेका थिए। नेपाल पार्टीका नेताभन्दा पनि मन्त्रीहरूको दबाबमा परेको चर्चा छ। केही मन्त्रीले एमसीसीका पक्षमा निर्णय नगरे पार्टी नै छोड्ने धम्की नेपाललाई दिएका थिए। पार्टीको स्वविवेकभन्दा पनि दाहालकै पछि लागेर नेपालले निर्णय गर्ने गरेको आरोप छ। दाहालले एमसीसी पास गर्न नदिने निर्णय गराएपछि नेपालले पनि पार्टीबाटै एमसीसी टेबल गर्न दिने र पास गर्न नदिने निर्णय गराए। दाहालले पार्टीबाट निर्णय गर्न लगाउनुअघि एमसीसीको विषयमा नेपाल नरम नै थिए। राष्ट्रहित, स्वाधिनता, सर्वभौमसत्ताभन्दा ठूलो गठबन्धन होइन भन्न थाले। त्यसपछि देउवा र ओलीबीच नेपालको पार्टी नै समाप्त हुने योजना बनाएको महसुस भयो तब मात्रै उनी झस्किए। ओली फोबियाले एमसीसीकै पक्षमा माओवादी केन्द्र र एकीकृत समाजवादी एमसीसी अनुमोदनका पक्षमा उभिनुको प्रमुख कारण हो ओली फोबिया। कांग्रेसले सत्ता गठबन्धन भत्काएर एमालेसँग मिली एमसीसी अनुमोदन गरे आफू समाप्त हुने निष्कर्षमा पुगे यी दुई दल। एकीकृत समाजवादी अध्यक्ष नेपालले त ओली फेरि शक्तिमा आए देश नै खाइदिने बताए। आफैं पास गराउन तयार भएको एमसीसीलाई ओली नेतृत्वको सरकारले नेपाललाई इन्डोप्यासिफिक रणनीतिको अंग बनाएर सिध्याउने काम गरेको तर आफूहरूले बचाएको दाबीसमेत नेपालले गर्दै आएका थिए। अध्यक्ष नेपालले भनेका छन्, वामपन्थी र लोकतान्त्रिक शक्तिहरूको एउटा गठबन्धन अहिलेसम्म छ। के होला भोलि भन्ने सबैको मनमा कौतुहल चलिरहेको छ। र कतिपयले त तुरुन्तै भत्काउनुपर्छ भनिराखेका छन्, सर्त राखेर। कस्तो सर्त भन्दाखेरी पूर्वाग्रहपूर्ण सर्त छ। सभामुखलाई सिध्याउनुपर्छ महाअभियोग लगाएर, मुन्ट्याएर निकाल्नुपर्छ। माधव नेपालसहितका १४ जनालाई सिध्याई दिनुपर्छ। नेपाल मात्रै दाहालसमेत ओली फोबियाग्रस्त छन्। प्रधानमन्त्री देउवा र एमाले अोलीबीच बाक्लो भेटघाट सुरु भएपछि आफूहरू एमसीसीको पक्षमा जानु परेको दाहालले बताउँदै आएका छन्। प्रतिनिधिसभाको आइतबारको बैठकमा एमाले अध्यक्ष केपी शर्मा ओलीलगायत । तस्बिर : अशोक दुलाल ओलीकै कारण दाहाल र नेपाल एमसीसीको पक्षमा आउनुपरेको हो। एमाले महासचिव शंकर पोखरलले ओलीविरुद्ध जेजे विषय उठाएर विग्रह सिर्जना गरी पार्टी विभाजनमा भूमिका खेले समयक्रममा ती सबै विषय छोडेर आफूलाई चरम अवसरवादी भएको प्रमाणित गरेको दाबी गरे । तर, पनि दाहाल र माधव नेपालको साथमा रहनेहरू अझै अध्यक्ष ओलीलाई नै समस्या मान्दैछन्, महासचिव पोखरेलले भने, यी तथ्यहरूले अव त सत्यसंग लड्न सकिँदैन र हुँदैन भन्ने चेतना उनीहरूमा समेत आउनु पर्ने हो। दाहाल र नेपाल कुनै पनि हालमा एमसीसी पास गर्दैनौं भन्दै आएका थिए। उनीहरूले पार्टीबाट नै निर्णय गराएर एमसीसीको विपक्षमा मत हाल्ने बताइरहेका थिए। एमसीसीको विरोधमा कार्यकर्ता सडकमा उतारेका थिए। तर, अन्त्यमा आएर आफ्नै निर्णय उल्टाएर व्याख्यात्मक घोषणा गर्ने भन्दै पास गराउने निर्णय गराए पास गरे। उनीहरूले नेकपाकालमा सभामुखमार्फत संसद्मा एमसीसी टेबल गर्न रोक लगाए। तर, अहिले आएर गठबन्धन जोगाउने नाममा सभामुखमार्फत संसद्मा टेबल गर्न लगाए। एमसीसीमार्फत सहायता पाउन आफू सरकारमा रहँदा पत्राचार गरे। झलनाथ खनाल प्रधानमन्त्री हुँदा तत्कालिन अर्थमन्त्री भरतमोहन अधिकारीले एमसीसी पाउन पत्राचार गरेका थिए। सरकारमै रहेका वेला संझौतासमेत गरे। एमसीसी राष्ट्रघाती सम्झौता हो भन्दै कार्यदल बनाउनेदेखि सडक आन्दोलन गर्नेसम्मको रमिता देखाएका थिए। एमसीसीकै पक्षमा ढल्किँदै प्रचण्डनेपाल व्याख्यात्मक टिप्पणीलाई अमेरिकाले अनुमोदन गर्नुपर्छ : राम कार्की व्याख्यात्मक घोषणा होइन एमसीसीमा जनता ठग्ने भ्रमात्मक घोषणा हो : भीम रावल व्याख्यात्मक टिप्पणीले सत्ता गठबन्धन जोगायो : यादव एमसीसी पारितविरुद्ध विप्लव, वैद्यदेखि मोहनविक्रमसम्म आन्दोलनमा, ६ दलद्वारा जनसंघर्षका कार्यक्रम घोषणा भीम रावललाई गगन थापाको चुनौती : बहस अछाममा गर्ने कि काठमाडौंमा? एमसीसी सम्झौता संसदबाट बहुमतले अनुमोदन प्रतिनिधिसभा फागुन १८ गतेसम्मका लागि स्थगित एमसीसी अनुमोदन गर्न केपी ओलीको पनि सहमति थियो : अर्थमन्त्री शर्मा एमसीसीको प्रसव माओवादीकै साथले एमसीसी अनुमोदन"
राष्ट्रनिर्माणमा अधिकार सम्पन्न नागरिक,"साम्यवाद, तानाशाहीतन्त्र र सर्वसत्तावाद अवलम्बन गरिएका देशहरूमा नागरिक संलग्नताको विषय कल्पनासम्म गर्न सकिँदैन। लोकतन्त्रले नागरिकलाई देशको शासन प्रक्रियामा समावेश गर्न सक्नुपर्छ। लोकतन्त्रको सुदृढीकरण र स्वीकार्यता नागरिकबाट प्राप्त हुने मान्यतामा निर्भर गर्छ। आजको विश्व नागरिकलाई नै केन्द्रबिन्दुमा राखी लोकतान्त्रिक शासन गरिराखेको छ। नागरिक संलग्नताको विषय सापेक्षित हुन्छ। त्यसैले यो देशको अमुक परिस्थितिअनुसार अर्थ लगाउने र उपयोग गर्ने काम हुन्छ। जुन पृथक् हुने गर्छ। जनपरिचालन र संलग्नताको सम्बन्धमा शासकीय शक्ति र अधिकारको विकेन्द्रीकरण, पारदर्शिता, लोकतान्त्रिक मूल्य र मान्यताको अवलम्बनका आधार स्तम्भका रूपमा लिने गरिन्छ। यस्तै नागरिक समाजको क्रियाशीलता, विकासका प्राथमिकताका क्षेत्रहरू, जवाफदेहिता आदिलाई पनि मानिन्छ। नागरिकको संलग्नतालाई मूर्तरूप दिनेगरी कानुनी ढाँचा, देशले निर्धारण गरेका नीतिहरू र विभिन्न कार्यक्रम जनमैत्री हिसाबले कार्यान्वयनमा लगिएको हुनुपर्छ। स्थानीय स्तरमा हुने जुनसुकै पनि विकास निर्माणका कार्यमा नागरिकलाई संलग्न गराउनुपर्छ। जसमा कानुनी व्यवस्था र संरचनात्मक प्रबन्ध औपचारिक रूपमा मिलाउनु आवश्यक हुन्छ। सोहीअनुरूप कुनै सम्झौता नगरी कार्यान्वयनमा लगिएको हुनुपर्छ। नागरिकको अर्थ र परिभाषा कहिलेकाहीँ अमुक देशका नागरिकलाई मात्र सम्बोधन गर्नेगरी संकुचन गरेको अवस्था पनि छ। यसमा त्यस देशका नागरिक, आप्रवासी र शरणार्थीसमेत समेट्नु पर्छ। यो मानवीय विषय हो। विश्वको जुनसुकै स्थानमा रहेका मानव जगत्लाई मानवोचित व्यवहार गर्दै उनीहरूलाई अधिकारसम्पन्न बनाउनु पर्छ। नागरिक संलग्नताको विषय राष्ट्रिय सिमानाभन्दा बाहिर गई मानवअधिकारका सर्वमान्य सिद्धान्तलाई आत्मसात् गरेको हुनुपर्छ। अर्को शब्दमा, सबै देशवासी (नागरिक, आप्रवासी र शरणार्थीहरू) सबैलाई राष्ट्र निर्माणको प्रक्रियामा मूलप्रवाहीकरण गर्दै अधिकार सम्पन्न बनाउनुपर्ने मान्यता राखिन्छ। यसको मुख्य लक्ष्य नै सेवा प्रवाहमा उल्लेख्य सुधार ल्याउनु हो। स्थानीय तहमा रहेका सर्वसाधारण नागरिकले उनीहरूका नाममा सञ्चालनमा ल्याइएका सेवालाई स्वीकार गरेर बस्नुपर्छ। सँगै आफ्ना आवश्यकताहरूको पहिचान गरी सोही अनुरूपका योजना, आयोजना र कार्यक्रमहरू तय गर्नुपर्छ। आफ्नै संलग्नतामा कार्यान्वयनमा लैजाने र यसरी कार्यान्वयनमा जाँदै गर्दा सेवा प्रदायकहरू, संलग्न विभिन्न निकाय एवं पदाधिकारीको अनुगमन र नियमन पनि हुनुपर्छ। जसमा सेवाको गुणस्तरको पहिचान गरी त्यसलाई सुधार गर्न गराउन लागि पर्नुपर्छ। आवश्यक परे दबाबसमेत दिन तत्पर हुनुपर्छ। यसका लागि नागरिक अधिकारसम्पन्न हुनैपर्छ। नागरिक शब्दलाई उपयोगकर्ता, प्रयोगकर्ता, राज्यबाट उपलब्ध सेवाहरूको छनोटकर्ता, आफ्ना लागि आवश्यक जनप्रतिनिधिको निर्वाचनकर्ता एवं कानुनी अधिकारको अभ्यासकर्ता आदिका हिसाबले सुविधा प्राप्त गर्ने समूहका रूपमा लिनुपर्छ। यथार्थमा नागरिकलाई राष्ट्र निर्माण प्रक्रियामा मूलप्रवाहीकरण गर्दै राजनीतिक, आर्थिक, सामाजिक, सांस्कृतिक, सबै प्रकारका अधिकार निर्वाधरूपमा उपयोग गर्ने अवस्थाको सिर्जना गर्नु नै नागरिक संलग्नता हो। यसरी नागरिकलाई अधिकारले सुसज्जित बनाई औपचारिक संरचना र कानुनद्वारा सुसज्जित बनाइन्छ। साथै, अनौपचारिक अदालतहरू जस्तै स्थानीय मामिलाहरूका बारेमा स्थानीय तहमा नै उपयुक्त र शीघ्र न्याय दिने परिपाटीको निरन्तरता हुनुपर्छ। सरकारभन्दा बाहिर रहेका विभिन्न प्रकारका सामाजिक संस्थाहरूको प्रभावकारी परिचालन हुनु जरुरी छ। गुणस्तरयुक्त नागरिक संलग्नताको प्रत्याभूतिका लागि स्थानीय स्तरका औपचारिक र अनौपचारिक संरचना एवं सर्वसाधारण नागरिकको राज्यशक्तिसँग सिधा सम्पर्क स्थापित हुनु जरुरी छ। त्यसैले प्रभावित गर्न सक्ने अवस्थामा राखिँदा मात्र यसले मूर्त रूप लिन सक्छ। त्यसैले नागरिक संलग्नताको विषय अत्यन्त जटिल र पेचिलो बन्दै गएको छ। आधुनिक लोकतन्त्र प्रतिनिधिमूलक मात्र हुँदैन। यदि यसैमा सीमित हुन पुग्यो भने लोकतन्त्र नै अपूर्ण बन्छ। नागरिकलाई सहभागी बनाउने मात्र होइन, उनीहरू संलग्न भएका क्षेत्रहरूका सम्बन्धमा जवाफदेहिता वहन गर्नैपर्ने बाध्यात्मक व्यवस्था कानुनतः सिर्जना गर्नुपर्छ। देशको राजनीतिक अवस्था, राज्य र समाजबीचको औपचारिक र अनौपचारिक सम्बन्ध, सामाजिक र आर्थिक असमानताको स्थिति कानुनत व्यवस्थित पार्नुपर्छ। नागरिक समाजको क्षमता र क्रियाशीलता, अन्तर्राष्ट्रिय स्तरको राजनीतिक र आर्थिक पक्षमा परिराखेको प्रभावमा पनि ध्यान दिनुपर्छ। नीति निर्माण र निर्णयमा नागरिकले पार्न सक्ने प्रभाव, गरिब र सीमान्तकृत नागरिकको आवाज मुखरित हुने स्थिति हुनुपर्छ। ताकि जवाफदेहिता बहन नगर्ने परिस्थिति निर्माण भएमा जनस्तरबाटै पुनः दबाब दिने र ठीक अवस्थामा हिँडाउने व्यवस्था गर्न सकियोस्। कर्तव्यबाट दिग्भ्रमित र विचलित भएकालाई नागरिकबाटै दण्डित हुने परिस्थिति बन्नुपर्छ। कानुनी हिसाबले नियन्त्रण गर्न पनि नागरिक सबल हुनुपर्छ। आधुनिक लोकतन्त्र प्रतिनिधिमूलक मात्र हुँदैन। यदि यसैमा सीमित हुन पुग्यो भने लोकतन्त्र नै अपूर्ण बन्दछ। आधुनिक लोकतन्त्रमा समावेशी र सहभागितामूलक चरित्र हुनै पर्छ। विश्वका प्रायः सबै लोकतान्त्रिक समाजमा यही मान्यता छ। यस्तो जवाफदेहितालाई प्रभावकारी बनाउने केही सर्वमान्य सर्तहरू आधुनिक विश्वले प्रयोगमा ल्याएको छ। अबको सहभागितामा संस्थागत प्रबन्धको विकल्प हुन सक्दैन। राज्यका संरचनाहरूमा स्थानीय तहका नागरिकलाई अधिकारसम्पन्न बनाई कार्य गर्न कानुनी मान्यता प्राप्त संस्थागत हैसियत कायम गरिनुपर्छ। अनौपचारिक घोषणा र वक्तव्यबाजीबाट अर्थपूर्ण नागरिक संलग्नताको सम्भावना अत्यन्त कमजोर हुन्छ। आवधिक निर्वाचनद्वारा नागरिकप्रति निष्ठावान् नबन्ने प्रतिनिधिलाई विस्थापित गर्न वा प्रत्याह्वान गर्न सक्ने सशक्त अधिकार नागरिकमा निहित हुनुपर्छ। यसको प्रयोग विकसित देशहरूमा निरपेक्ष लोकतन्त्र वा निर्वाचित अवधिअघि नै प्रतिनिधिको कार्य सन्तोषजनक नभएमा प्रत्याह्वान गर्नसक्ने व्यवस्थासमेत प्रयोगमा आइसकेको छ। राज्य संयन्त्र उपयुक्त हिसाबले अघि नबढेमा त्यसको सशक्त प्रतिवाद, प्रतिरोध र विरोध गर्ने, सडकमा प्रदर्शन गरी दबाब सिर्जना गर्ने अधिकार हुनुपर्छ। यसका लागि सञ्चार जगत् अत्यन्त सबल, निष्पक्ष, खोजमूलक, जिम्मेवार र प्रभावकारी हुनुपर्छ। सत्यतथ्य समाचार सम्प्रेषण गर्न प्रोत्साहित हुने वातावरण राज्यले निर्माण गर्नुपर्छ। पीत पत्रकारिताबाट ग्रसित सञ्चारमाध्यमका सञ्चालकहरूलाई कडाभन्दा कडा कारबाही गरिनुपर्छ। यस सम्बन्धमा विभिन्न लोकतान्त्रिक देशमा संस्था खारेज गर्नेदेखि कडा कारावासको सजाय दिनेसम्मको व्यवस्था मिलाइएको छ। यस्तो जवाफदेहिताको बहन जनमुखी संरचना, संस्था र मञ्चहरूले राजनीतिक र सामाजिक दुवै प्रकारको जवाफदेहिता बहन गर्नुपर्छ। यसरी जवाफदेहिता बहन गराउँदा कुन क्षेत्र कमजोर र सबल देखियो ? उल्लेखित पहलकदमीका आयाम र स्तर, जवाफ दिने बाध्यात्मक परिस्थितिको सिर्जना, उत्तरदायित्व बहन गर्ने अवस्था, कार्यान्वयनको प्रभावकारिताको अवस्थाका आधारमा निक्र्योल गर्ने वस्तुगत आधारहरू तयार पारिएको हुन्छ। नागरिकलाई संलग्न गराउँदै अघि बढ्ने प्रक्रिया सहज देखिँदैन। परिवर्तनका वाहकहरूमा थोरै मात्र क्रियाशीलता कम हुँदा यो प्रभावित बन्छ। नागरिक समाजलगायत परिवर्तनका वाहकहरूले बोकेका मूल्यमान्यता, राजनीतिक आस्था, आदर्श, व्यक्तिगत महत्त्वाकांक्षा आदिका कारण यो विषय नकारात्मक रूपमा प्रभावित भइराखेका दृष्टान्त प्रशस्त मात्रामा सबै प्रकारका समाजमा देख्न सकिन्छ। स्थानीय तहमा क्रियाशीलता दिने यस्ता संस्था र समूह आदिमा नीतिनिर्माण गर्ने र निर्णय लिने समयमा प्रभाव पार्न सक्ने क्षमताको कमी पाइन्छ। प्रायः नागरिक समाजको प्रयोग अपवादबाहेक सबै प्रकारको समाजमा सरकार र नागरिकबीच मध्यमार्गी भूमिका निर्वाह गर्नुमा सीमित पारिन्छ। तर नागरिक समाजले योभन्दा माथि उठेर सशक्त भूमिका र जवाफदेहिता बहन गर्न सक्नुपर्ने हो। सोहीअनुरूप राज्यले सहजकर्ताको भूमिका निर्वाह गर्नुपर्नेमा यस प्रकारको अभ्यास विरल पाइन्छ। साम्यवाद, तानाशाहीतन्त्र र सर्वसत्तावाद अवलम्बन गरिएका देशहरूमा नागरिक संलग्नताको विषय कल्पनासम्म गर्न सकिँदैन किनकि यो लोकतन्त्रमा आधारित हुन्छ। लोकतान्त्रिक शासन व्यवस्था भएका देशहरूमा पनि एकात्मक शासन र संघीय शासन व्यवस्था दुवैमा नागरिकको अत्यधिक सहभागिताको प्रत्याभूति गराई नागरिकलाई सशक्त बनाइन्छ। यी दुवै लोकतान्त्रिक व्यवस्थामा जनसहभागिता र संलग्नताको सुनिश्चितता हुन सक्छ। तर अमुक देशले बोकेको राजनीतिक संस्कार, जनचेतनाको स्तरबाट यसको निर्धारण हुने गरेको छ। यसलाई सुसञ्चालन गराउने सम्बन्धमा चारवटा प्रस्थान बिन्दु हुन्छन्। जस्तै, उपलब्ध सेवाको प्रकार र गुणस्तरका बारेमा निरन्तर सूचना प्राप्त हुने व्यवस्था मिलाउने, नागरिकद्वारा सेवाप्रदायक निकाय र पदाधिकारीको नियन्त्रण र अनुगमनमा कुनै पनि प्रकारको समझदारी नगर्ने भन्ने हुन्छ। यस्तै, नागरिकका गुनासालाई यथासमय सम्बोधन गर्ने र सेवाको गुणस्तरमा सुधार ल्याउने काम हुन्छ। यसका लागि गरिने विरोध कार्यक्रमहरूलाई राज्यले नै कानुनी मान्यता दिनु र प्रोत्साहन गर्नुपर्छ। सारांशमा, संघसंस्था खोल्ने स्वतन्त्रता, अभिव्यक्तिको स्वतन्त्रता र प्रेस स्वतन्त्रतालाई संवैधानिक प्रत्याभूति प्रदान गर्ने काम गर्नुपर्छ। माग र आपूर्तिबीचको सन्तुलन मिलाउने सम्बन्धमा राजनीतिक सक्षमता र क्रियाशीलताको प्रदर्शन व्यवहारमा नै हुनुपर्छ। कानुनी व्यवस्था एवं ढाँचा, राजनीतिक प्रतिनिधित्व र सरकारी संयन्त्रको समुचित व्यवस्था गर्नुपर्छ। नागरिकको क्रियाशीलता र क्षमताको विकास गर्नु अपरिहार्य छ। यी सबै व्यवस्था गर्ने क्रियाशीलता साथै उत्साह देशको लोकतान्त्रिक राजनीतिमा हुनु जरुरी छ। अन्यथा, नागरिक संलग्नताको विषय सिद्धान्तमा मात्र सीमित हुनेछ। नेपालमा स्थानीय स्वायत्त शासन ऐनले नागरिक संलग्नताको विषयलाई कानुनी र संरचनात्मक व्यवस्था मिलाई अभ्यास गरेको छ। तर, व्यवहारमा यसको अनुभूति नागरिकले राम्ररी गर्न सकेनन्। संघीय शासन प्रणालीको अवलम्बन गरेर हाल नेपालले यसको संस्थागत विकास गर्ने प्रयास गरिराखेको छ। नागरिकको संलग्नता र प्रभावकारी परिचालनका लागि सवलीकरण, सशक्तीकरण र मूलप्रवाहीकरण हुनु जरुरी छ। नेपालमा चेतनाको अभावका कारण आधारभूत तह सवलीकरणसम्म पूर्णरूपमा गर्न सकिएको छैन। संघीय शासन प्रणालीको कार्यान्वयनबाट सम्पूर्ण नागरिकलाई मूलप्रवाहीकरणको गन्तव्य निर्धारण गरेको छ। तर, तल्लो तहका सरकारमा रहनेहरूमा देखिएको क्षमताको विकास अपेक्षित रूपमा नहुनु समस्या हो। जनचेतनाको अभाव हुनु र संघीय सरकारले पर्याप्त मात्रामा सहजीकरण गर्न नसक्नु पनि समस्याका कारण बनेका छन्। यसबाट अपेक्षित उपलब्धि हासिल गर्न सकिएको छैन।"
"एमसीसी सम्झौता द्विपक्षीय, व्याख्या एकपक्षीय","काठमाडौं : नेपाल सरकार र मिलेनियम च्यालेन्ज कर्पोरेसन (एमसीसी)बीचको सम्झौता द्विपक्षीय हो। तर, सत्ता गठबन्धनले एक पक्षीय रूपमा गरेको १२ बुँदे व्याख्यात्मक टिप्पणीलाई अमेरिकाले अनुमोदन नगरे टिप्पणीको कुनै अर्थ नहुने अन्तर्राष्ट्रिय कानुनका जानकारहरू बताउँछन्। एकपक्षीय व्याख्यात्मक टिप्पणीले कानुनी एवं संवैधानिक हैसियत राख्न सक्दैन व्याख्यात्मक टिप्प्णीलाई सम्झौता गर्ने दोस्रो पक्षले अस्वीकार गर्न सक्छ, संविधान एवं अन्तर्राष्ट्रिय कानुनका जानकार भन्छन्। २०७४ भदौ २९ गते सरकार र एमसीसीबीच द्विपक्षीय सम्झौतामा हस्ताक्षर भएको थियो। नेपाल सन्धी ऐन, २०४७ अनुसार यो सम्झौतालाई अन्तर्राष्टिय सम्झौताको मान्यता प्राप्त हुनुपर्छ। यस्तो मान्यताका लागि संसद्बाट अनुमोदन हुनुपर्छ। ५० करोड अमेरिकी डलर बराबरको ५ वर्षे अनुदान सम्झौता हो। कुल लगानी ६२ करोड डलर रहेको यस आयोजनामा नेपाल सरकारले १३ करोड अमेरिकी डलर लगानी गर्नेछ। एकपक्षीय टिप्पणी संविधानविद् डा विपिन अधिकारीका अनुसार द्विपक्षीय वा बहुपक्षीय सम्झौता गरिएको अवस्थामा व्याख्यात्मक टिप्पणी पनि सबै मिलेर गर्नुपर्ने बताउँछन्। अहिले गरिएको व्याख्यात्मक टिप्पणी एकपक्षीय हो। मन्त्रिपरिषद्ले पारित भएको नेपाल सरकारको दृष्टिकोण हो, उनले भने, अमेरिकी सरकारको दृष्टिकोण यो होइन। यो पारित भए पनि अमेरिकी सरकारले सहमति नदिएको भन्न सक्छ। व्याख्यात्मक घोषणामा कुनै नयाँ कुरा छैन। अंग्रेजी पढ्न अप्ठ्यारो हुनेहरूलाई एमसीसी सम्झौताको नेपालीमा उल्था गरेको मात्र हो मन्त्रिपरिषद्बाट पारित व्याख्यात्मक प्रस्ताव अर्थमन्त्री जनार्दन शर्माले आइतबार बस्ने प्रतिनिधिसभाको बैठकमा पेस गर्ने जनाइएको छ। अन्तर्राष्ट्रिय कानुनका जानकार प्राडा गान्धी पण्डित व्याख्यात्मक टिप्पणीको कुनै अर्थ नभएको बताउँछन्। मन्त्रिपरिषद्ले गरेको व्याख्यात्मक टिप्पणी घरभित्रको कुरा हो। सम्झौता द्विपक्षीय भएको हो। व्याख्यात्मक टिप्पणीमा कुनै नयाँ कुरा छैन। अमेरिकाले भनेकै कुरा छ। अंग्रेजी पढ्न अप्ठ्यारो हुनेहरूलाई नेपालीमा उल्था गरेको मात्र हो, उनले भने। गुमराहमा जनता सत्ता गठबन्धनले गरेको व्याख्यात्मक टिप्पणीले कानुनी मान्यता प्राप्त गर्न नसक्ने बताउँछन्, संविधानविद् डा भीमार्जुन आचार्य बताउँछन्। एमसीसीसँगको सम्झौतामा नेपाल र अमेरिका दुई पक्ष छन्। सम्झौतापत्रमा पनि व्याख्यात्मक टिप्पणीले स्थान पाएको छैन। डा आचार्यले भने, नेपालको व्याख्यात्मक टिप्पणीको अमेरिकाले समर्थन जनाएमा मात्र सम्झौताको अंग बन्छ। कानुनी हैसियत प्राप्त गर्न सक्छ। नत्र एकतर्फि व्याख्यात्मक टिप्पणीमा सीमित हुन्छ। कुनै अर्थ राख्दैन। एमसीसी सम्झौतालाई लिएर सिंगो मुलुक विभाजित भएको र विवाद बढिरहेका बेला पारित गर्न नहुने बताउँछन्। सार्वभौम संसद् हो। जनप्रतिनिधिले जनताको इच्छाभन्दा बाहिर गएर काम गर्दैनन् र गर्नु हुँदैन भन्ने हो। जनादेश आफूखुसी गर्ने भन्ने होइन, डा आचार्य भन्छन, विवाद उत्पन्न भइसकेपछि की त जनतालाई बुझाउन सक्नुपथ्र्यो। बुझाउन नसके पछि थाति राख्नुपथ्र्यो। अहिले त जर्बजस्तीपना देखिएको छ। त्यसकारणले गर्दा सडकमा विरोध भइरहेको छ। आगामी निर्वाचनलाई मध्यनजर गरी सत्तागठबन्धन दलहरूले अनुहार छोप्नका लागि मतदातालाई बेवकुफ बनाउन खोजेको डा आचार्यले बताए। अमेरिकाले व्याख्यात्मक टिप्पणीलाई स्वीकारेमा सम्झौताको हिस्सा बन्न जाने बताए। अमेरिकाले स्वीकार नगरे व्याख्यात्मक टिप्पणी केटाकेटीको खेल जस्तो हुन्छ। कुनै पनि अर्थ राख्दैन, उनले भने। अन्तर्राष्ट्रिय कानुनका जानकार डा गान्धी पण्डितका अनुसार मन्त्रिपरिषद्को व्याख्यात्मक टिप्पणी मुलुकभित्र राजनीतिक सहमतिको लागि मात्र काम लाग्न सक्छ। एमसीसीकै कुरा दोहोयाइएको हो। सम्झौतामा लेखिएको कुरामा केही फरक हुँदैन, उनले भने। वरिष्ठ अधिवक्ता एकराज भण्डारी सत्ता गठबन्धन कांग्रेस, माओवादी केन्द्र र नेकपा समाजवादीको फेस सेभिङ गर्न खोजेको बताउँछन्। सम्झौतालाई आफ्नो ढंगले व्याख्यात्मक टिप्पणी गरिएको हो। यो टिप्पणीलाई अमेरिकाले नमान्न सक्छ, उनले भने। अमेरिकाले मान्ला ? संविधानविद डा अधिकारीका अनुसार नेपालको संविधान वा ऐन बनाउनेले त्यसको व्याख्यात्मक टिप्पणी गर्न सक्छ। त्यसरी गर्दा संविधान वा ऐनको व्याख्या गर्न काम लाग्छ। तर, सम्झौता गरिसकेपछि एकपक्षीय रूपमा गरिएको व्याख्यात्मक टिप्पणी आग्रहको कुरामा सीमित हुन्छ। जसलाई न्यायालयले कानुनका रूपमा ग्रहण गर्दैन। व्याख्यात्मक टिप्पणी सम्झौताको अंग नभएको जवाफ अमेरिकाले दिन सक्ने विज्ञहरू बताउँछन्। अमेरिका सहमत नभए झनै समस्या उत्पन्न हुन सक्ने उनीहरूको भनाइ छ। एउटा उद्देश्यले सम्झौतामा हस्ताक्षर गरेको छ। व्याख्यात्मक टिप्पणीसहित पारित गर्दा इरिटेसन पनि हुनसक्छ। यो व्याख्यात्मक टिप्पणीलाई अमेरिकाले कसरी लिन्छ ? त्यो हेर्नु पर्छ। व्याख्यात्मक टिप्पणीलाई अक्षरशः पालना गर्नुपर्छ बाध्यता छैन, उनले भने, टिप्पणीलाई सकारात्मक रूपमै लिन्छौं भनि अमेरिकाले प्रोएक्टिभलि सोचेको अवस्थामा धेरै राम्रो कुरा हो। तर, हामीले दाबी गर्न चाहिँ सक्दैनौं। अमेरिका र नेपालबीचका सम्बन्ध राम्रो भएकोले सम्झौता कार्यान्वयनले नराम्रो असर नगर्ने महसुस गर्दै सत्ता गठबन्धनले लत्तो छोडेका छन्। संविधानविद् डा अधिकारीका अनुसार व्याख्यात्मक टिप्पणीभन्दा संकल्पका रूपमा प्रस्ताव गरेको भए सहज हुन्थ्यो। सम्झौता जुन रूपमा गरिएको थियो। त्यहीं रूपमा पारित गरेर हाम्रा गुनासाहरू यस खालका छन्। गुनासा फुकाउन अमेरिकी सरकारसँग वार्ता गर्नेछौं वा एमसीसीलाई सुधार गर्नेछौं भन्ने खालको संकल्प भएको भए हुन्थ्यो। संसदीय अभ्यासमा यो बढी प्रचलित पनि छ। डा अधिकारीका अनुसार सम्झौता द्विपक्षीय हो भने व्याख्यात्मक टिप्पणी एकपक्षीय हुन सक्दैन। यहाँ राजनीति गर्ने व्यक्तिले कानुनबारे पनि निर्णय गर्ने चलन छ, उनले भने। व्याख्यात्मक घोषणाका १२ बुँदा सत्ता साझेदार दलहरू आइतबार बिहान आन्तरिक गठबन्धन र एमसीसी सम्झौता दुवै जोगाउने सहमतिमा पुगेका थिए। माओवादी र एकीकृत समाजवादीले सम्झौताका केही बुँदामा राखेका प्रश्नमा व्याख्यात्मक घोषणा सहित संसद्बाट पारित गर्न उनीहरू सहमत भएका हुन्। यसमा मन्त्रिपरिषद्ले १ बुँदा थपेर १२ बुँदा बनाएको थियो। १ कम्प्याक्टको सम्बन्धमा, कम्प्याक्टको पक्ष भएको कारण नेपाल संयुक्त राज्य अमेरिकाको इन्डोप्यासेफिक स्ट्राटेजी (इन्डो प्यासिफिक स्ट्राटेजी) लगायतको कुनै पनि सामरिक, सैन्य वा सुरक्षा गठबन्धनमा (एलाइन्स) बाँधिएको मानिने छैन भन्ने घोषणा गर्दछ। २ कम्प्याक्टको दफा २७, दफा ५२(ख)(३), दफा ५२(ख)(४) को सम्बन्धमा, कम्प्याक्टको उक्त दफाहरूको उद्देश्य एमसीसी अनुदानको उपयोग सन्दर्भमा मात्र लागू हुन्छ भन्ने बुझाई नेपालको रहेको छ र उक्त प्रावधानले एमसीसी अनुदानको प्रयोग बाहेक अन्य कुनै पनि उद्देश्यका लागि हाल विद्यमान वा भविष्यमा निर्माण हुने अमेरिकी कानुन वा नीतिहरूको पालना गर्न नेपाल बाध्य छैन भन्ने घोषणा गर्दछ। ३ कम्प्याक्टको दफा ३२ (ख) को सम्बन्धमा, मिलेनियम च्यालेञ्ज एकाउन्ट नेपाल विकास समिति (एमसीएनेपाल) ले सञ्चालन गर्ने क्रियाकलाप नेपालको कानुनद्वारा निर्देशित र कम्प्याक्टअनुसार नियमित हुनेछ भन्ने घोषणा गर्दछ। ४ कम्प्याक्टको दफा ३२ (च) को सम्बन्धमा, कम्प्याक्टको दफा ३२ (च) अनुसारको बौद्धिक सम्पत्तिमाथि एमसीसीको स्वामित्व रहने छैन र कम्प्याक्ट कार्यक्रमअन्तर्गत सिर्जना हुने सम्पूर्ण बौद्धिक सम्पत्तिहरू उपर नेपालको स्वामित्व रहने छ र त्यसको पूर्ण उपभोग नेपालले गर्ने छ भन्ने घोषणा गर्दछ। ५ कम्प्याक्टको दफा ३५ को सम्बन्धमा, कार्यान्वयन पत्रहरू कम्प्याक्टको दायराभित्र लागू गरिनेछ भन्ने घोषणा गर्दछ। ६ कम्प्याक्टको दफा ३८ (क) को सम्बन्धमा, एमसीएनेपालको सबै गतिविधि तथा कोषको लेखापरीक्षण प्रचलित नेपाल कानुनबमोजिम महालेखा परीक्षकबाट पनि गरिनेछ भन्ने घोषणा गर्दछ। ७ कम्प्याक्टको दफा ५१ (क) को सम्बन्धमा, कम्प्याक्ट वा कम्प्याक्टअन्तर्गतका गतिविधिकार्यक्रमहरूले नेपालको कानुन वा नीतिहरूको उल्लंघन गरेमा नेपालले ३० (३०) दिनको पूर्वलिखित सूचना दिएर कम्प्याक्ट वा एमसीसी अनुदान रकम खारेज गर्ने अधिकार नेपालसँग रहेको घोषणा गर्दछ। ८ कम्प्याक्टको दफा ५५ (ग) को सम्बन्धमा, कम्प्याक्टको समाप्ति, निलम्बन वा अन्त्यपश्चात् पनि लागू हुने भनिएका प्रावाधनहरू बाँकी रहेको एमसीसी अनुदान रकमको उपयोगलगायत कम्प्याक्टअन्तर्गतका परियोजनाहरूको मूल्यांकन, लेखापरीक्षण र करको फरफराकको हदसम्म प्रासंगिक हुने घोषणा गर्दछ। ९ कम्प्याक्टको दफा ७१ को सम्बन्धमा, नेपालको संविधान कम्प्याक्टभन्दा माथि रहनेछ भन्ने घोषणा गर्दछ। साथै कम्प्याक्ट र कम्प्याक्टअन्तर्गतका कार्यक्रमहरूपरियोजनाहरूको कार्यान्वयन नेपालको कानुन र कम्प्याक्टबमोजिम गरिनेछ भन्ने घोषणा गर्दछ। १० कम्प्याक्टको दफा ८१ को सम्बन्धमा, विद्युत् प्रसारण आयोजना (इलेक्ट्रीसिटी ट्रान्समिसन प्रोजेक्ट) लगायतका साबै चल तथा अचल सम्पत्तिहरू, आयोजनासँग सम्बन्धित जग्गाहरू नेपाल सरकार वा नेपाल सरकारका निकायहरूको स्वामित्वमा रहने घोषणा गर्दछ। ११ नेपालले मिति २०७८५२३ मा मिलेनियम च्यालेन्ज कर्पोरेसनबाट प्राप्त पत्रको सम्बन्धमा, उक्त पत्रमा रहेको मिलेनियम च्यालेन्ज कर्पोरेसनको जवाफले कम्प्याक्टको व्याख्या तथा कार्यान्वयनमा मद्दत गर्ने बुझाई नेपालको छ। १२ कम्प्याक्टमा रहेका प्रावधानहरूको आशय र प्रयोगका बारेमा मिलेनियम च्यालेन्ज कर्पोरेसनबाट २०७८ भदौ २३ मा नेपालले प्राप्त गरेको स्पष्टीकरणले कम्प्याक्टको व्याख्या तथा कार्यान्वयनमा मदत गर्ने बुझाइ नेपालको छ। व्याख्यात्मक घोषणा होइन एमसीसीमा जनता ठग्ने भ्रमात्मक घोषणा हो : भीम रावल एमसीसी सम्झौता संसदबाट बहुमतले अनुमोदन प्रतिनिधिसभा फागुन १८ गतेसम्मका लागि स्थगित एमसीसी अनुमोदन गर्न केपी ओलीको पनि सहमति थियो : अर्थमन्त्री शर्मा माओवादीकै साथले एमसीसी अनुमोदन प्रधानमन्त्री देउवाले गलाए प्रचण्डलाई व्याख्यात्मक टिप्पणी गर्नु गलत : एमाले"
एमसीसीबारे कसले के बोले ?,"काठमाडौं : संसद्मा एमाले बैठकको विरोध गरेसँगै सत्तासीन दलसहित अन्य दलहरूको सहमतिमा आइतबार एमसीसी १२ बुँदे व्याख्यात्मक घोषणासहित बहुमतले अनुमोदन भएको छ। सोही क्रममा विभिन्न दलका नेताहरूले आआफ्नो धारणा राखेका थिए। मैले एमसीसीलाई कुनै चिठी लेखिनँ : खनाल एकीकृत समाजवादीका नेता झलनाथ खनालले सर्तैसर्तले घेरिएको परियोजना आवश्यक नभएको बताए। विकसित मुलुकहरूले विकासोन्मुख राष्ट्रहरूलाई सहयोग गर्नैपर्ने भएकाले सहयोग परियोजना पाउनुपर्ने नेपालजस्तो देशको हक अधिकार भएको तर्क गरे। तर, सहयोग भन्दैमा अमेरिकाको कानुन मान्न नसकिने उनको भनाइ थियो। उनले भने, अमेरिकाले हङकङ, तिब्बत, ताइनवानजस्ता ठाउँका लागि कानुन बनाइरहेको भन्दै अमेरिकाको कुरा मान्दै जाने हो चीनसँगको सम्बन्ध कस्तो हुन्छ ?, चाइना राइज गरेकोप्रति अमेरिकाले आपत्ति जनाइरहेको छ। चीनसँग हाम्रो सम्बन्ध कस्तो होला ? उनले थपे, झलनाथ खनालको पालाबाट एमसीसी परियोजना सुरु भएको भनेर प्रचार गरिएको छ। तर, मैले कुनै सहमति गरेको छैन। मैले एउटा चिठीपत्र पनि लेखेको छैन। एमसीसीलाई अनावश्यक गिजोलियो : भट्टराई पूर्वप्रधानमन्त्री डा बाबुराम भट्टराईले एमसीसीमा आपत्तिजनक केही पनि नभएको बताएका छन्। उनले एमसीसीलाई अनावश्यक रूपमा गिजोलिएको बताए। उनले भने, मेरो पालामा सहयोग सम्झौताका रूपमा आएको थियो। म जिम्मेवारी लिन्छु। यो ठीक छ। चाहिन्छ भनेकै हो,। एमसीसीमा व्याख्यात्मक टिप्पणी लेखेर स्वीकार गर्ने भनी केही दलले फेस सेभिङको बाटो खोज्नु सकारात्मक भएको पनि भट्टराईले बताए। एमसीसी नेपालको संविधानभन्दा माथि छैन : थापा नेपाली कांग्रेसका महामन्त्री तथा सांसद गगनकुमार थापाले एमसीसी सम्झौता नेपालको संविधानभन्दा माथि हुन्छ भन्ने झुटो कुरा नबोल्न अन्य दलका सांसद र नेताहरूलाई आग्रह गरेका थिए। यहाँ आएर एमसीसी संविधानभन्दा माथि हुन्छ भन्दै हावादारी कुरा गर्ने ? नेपालको संविधानभन्दा माथि केही हुँदैन। तपाईहरू बुझ पचाएर जनतालाई भ्रममा किन राख्नुहुन्छ ? नेपालको कानुनसँग सन्धिमा भएको कुरा बाझियो भने सन्धी लागू हुन्छ भन्ने ? अहिल्यै गएर अरू दिनको सम्झौता पल्टाएर हेर्नुस् त। मेलम्चीको सम्झौता पल्टाएर हेर्नुस् । सबै सम्झौताको स्ट्यान्डर्ड फम्र्याट होइन ?, थापाले भने। तत्कालीन प्रधानमन्त्री सुशील कोइरालाबाहेकका संसद्मा उपस्थित सबै दलको सरकारका पालामा एमसीसी सम्झौताको विषयमा केही न केही निर्णय भएको थापाले बताए। उनले भने, यो पारित गरी एमसीसीबाट ६० अर्ब लिऔं। बीआरआईसँग ७० अर्ब मागौं। त्यसपछि भारत जाऔं ८० अर्ब मागौं। नितान्त देश विकासका लागि गरिएको सम्झौता हो। राष्ट्रहितविपरीत कुनै सम्झौता नगरिने : शर्मा अर्थमन्त्री जनार्दन शर्माले मन्त्रिपरिषद्ले ल्याउने व्याख्यात्मक घोषणाले अब एमसीसीबारे उठेका सबै प्रश्नको जवाफ दिने बताएका छन्। आइतबारको प्रतिनिधिसभा बैठकमा एमसिसी सम्झौताबारे भएको सामान्य छलफलका क्रममा सांसदहरूले सोधेका प्रश्नको जवाफ दिँदै शर्माले अहिलेको सरकारले राष्ट्रहितविपरीत कुनै सम्झौता नगर्ने बताए। उनले एमसीसीबारे सडकसदनसम्म उठेका सबै प्रश्नको जवाफ व्याख्यात्मक घोषणाले समेट्ने उल्लेख गरे। सहयोगका रूपमा मात्रै लिनुपर्छ : गुरुङ नेकपा माओवादी केन्द्रका प्रमुख सचेतक देवप्रसाद गुरुङले एमसीसी सम्झौतामा सरकारले व्याख्यात्मक टिप्पणीसहित संसद्बाट अनुमोदन गर्न लागिएकोमा त्यसलाई एमसीसीले स्वीकार्छ कि स्वीकार्दैन भन्ने कुरा मुख्य भएको बताए। उनका अनुसार एमसीसीलाई एउटा आर्थिक सहायता परियोजनाको रूपमा मात्रै लिनुपर्छ। सरकारले आर्थिक सहायतासम्बन्धी सम्झौताका रूपमा सम्झौता गरेको थियो। त्यो बेला सदनबाट अनुमोदन गर्ने परिकल्पना थिएन। पछिल्लो समय सदनमा प्रस्तुत गर्ने र यसलाई ऐनका रूपमा पारित गर्ने भन्ने प्रस्तावले समस्या ल्यायो, उनले भने, अब यो संसद्बाट अनुमोदन हुने प्रक्रियामा छ। तर, यसलाई आर्थिक परियोजनाका रूपमा मात्रै लिनुपर्छ। एमसीसी राष्ट्रघाती : रावल त्यसैगरी एमाले नेता भीम रावल एमसीसीले नेपालको स्वतन्त्रता, राष्ट्रियता र स्वाधीनतामा आघात पुग्ने भन्दै समग्रमा एमसीसी राष्ट्रघाती हुने बताएका छन्। रावलले भने, एमसीसीलाई संसद्मा पेस गर्नु नै देशको अपमान हो। देश र जनताप्रति धोका हो। यसमा जजसले समर्थन गर्छन्। उनीहरू राष्ट्रिय गद्दार हुनेछन्। एमसीसी राष्ट्रघाती भएको भन्दै एमसीसी सम्झौतालाई संसद्बाट अस्वीकार गरियोस् भनी उनले सबै समक्ष आह्वानसमेत गरेका थिए। उनले भने, यसलाई विशुद्ध आर्थिक सहायता परियोजनाका रूपमा मात्रै पास गरौँ। सहयोगलाई स्वीकार्नुपर्छ : ठाकुर लोकतान्त्रिक समाजवादी पार्टीका अध्यक्ष महन्थ ठाकुरले आफू एमसीसी सम्झौताको पक्षमा रहेको बताएका छन्। हाम्रो लोकतान्त्रिक समाजवादी पार्टी यो सम्झौताको पक्षमा छ, उनले भने, राष्ट्रिय हितको या राष्ट्रिय जीवनको हरेक क्षेत्रमा उसको केही न केही सहयोग देखिन्छ। अमेरिकाले नेपाललाई सात दशकभन्दा बढी समयदेखि विकास साझेदारका रूपमा सहयोग गर्दै आएको छ। यसमा द्विविधा हुनु जरूरी छैन। जनतालाई दफादफा बुझाउनुपर्छ, लिङदेन त्यस्तै, राष्ट्रिय प्रजातन्त्र पार्टीका अध्यक्ष राजेन्द्रप्रसाद लिङदेनले यथास्थितिमा एमसीसी पास गर्नु भनेको देश हिंसामा जाने बताएका छन्। यो केवल आर्थिक सहायताको विषय होइन। यस विषयमा विवाद भइरहेका बेला यसलाई स्थगन गरेर नयाँ ढंगबाट अघि बढ्नुपर्छ। संसद्मा हुने सबै निर्णय ठीक हुँदैनन्। महाकाली सन्धीहरू पनि यही संसद्बाट पारित भएका हुन्। त्यसको लाभ अहिले देशले के पायो ? उनले भने, संसद्ले गरेको निर्णयले देशले अस्तित्व नै गुमाउनुपर्यो। यस्तो दफादफा जनताले बुझ्ने गरी बुझाउनुपर्छ। प्राविधिक प्रक्रिया पूरा गरेर मात्र यसलाई टुंग्याउनु हुँदैन। व्याख्यात्मक टिप्पणीको अर्थ छैन, सुवाल त्यसैगरी, नेपाल मजदुर किसान पार्टीका सांसद प्रेम सुवालले एमसीसी आर्थिक वृद्धि र गरिबी अन्त्यका लागि आएको परियोजना हो भनेर झुटो प्रचार गरिएको बताए। अब एमसीसीका विषयमा व्याख्यात्मक टिप्पणी गर्नुको कुनै अर्थ नभएको दाबी गरेका छन्। एमसीसी आर्थिक वृद्धि र गरिबी अन्त्य झुटो हो, यसमाथि व्याख्यात्मक टिप्पणी गर्नुको कुनै अर्थ छैन। एमसीसीले नै यस्तो व्याख्यात्मक टिप्पणी अस्वीकार गर्ने घोषणा गरिसकेको छ, उनले भने, प्रधानमन्त्रीज्यूले सित्तैमा आएको अनुदान हो, लिनुपर्छ भन्नुभएको छ। तर, सित्तैमा आएको विष पिए के हुन्छ ? म यसतर्फ ध्यानाकर्षण गराउन चाहन्छु। एमसीसी मात्रै होइन बीआरआईबाट पनि सहयोग लिनुपर्छ, रिजाल प्रतिनिधिसभामा एमसीसी सम्झौतामाथि सुरु भएको छलफलमा भाग लिँदै उनले नेताहरूको अभिमानलाई ध्यान दिँदै प्रधानमन्त्री शेरबहादुर देउवा लचकता देखाएको बताए। यो सम्झौतामा व्याख्यात्मक टिप्पणी कसैकसैको जुँगा तल गर्न मिलेन। त्यसैले व्याख्यात्मक टिप्पणी आएको हो, रिजालले भने। उनले अमेरिकाको एमसीसीमात्रै नभएर बीआरआईबाट पनि सहयोग लिएर देशको विकास गर्नुपर्ने बताए। राष्ट्रिय सहमति हुनुपर्छ,साह त्यस्तै, जनता समाजवादी पार्टी (जसपा) का प्रमुख सचेतक प्रमोद साहले एमसीसी सम्झौतामा राष्ट्रिय सहमति जुटाउन माग गरे। उनले व्याख्यात्मक टिप्पणीले धेरै विषयलाई सच्याएको भन्दै अमेरिकी जवाफ महत्वपूर्ण रहेको बताए। एमसीसी सम्झौता संसदबाट बहुमतले अनुमोदन माओवादीकै साथले एमसीसी अनुमोदन प्रधानमन्त्री देउवाले गलाए प्रचण्डलाई व्याख्यात्मक टिप्पणी गर्नु गलत : एमाले एमसीसी सम्झौता द्विपक्षीय, व्याख्या एकपक्षीय प्रचण्डप्रति कार्यकर्ता आक्रोशित बनेपछि सचिवालयले भन्यो, अध्यक्षबाट विशेष सम्बोधन हुनेछ"
शिवका अनन्य भक्त थिए रावण,"दक्षिण एसियाली मुलुक श्रीलंकाले सन् २०१९ मा आफ्नो पहिलो भूउपग्रहलाई सफलतापूर्वक अन्तरिक्षमा प्रक्षेपण गर्यो। केही वर्षअघिसम्म गृहयुद्धका कारण अन्तर्राष्ट्रिय हेडलाइनहरू ओगट्ने देशका निम्ति यो ऐतिहासिक क्षण थियो। श्रीलंकाले अन्तरिक्षमा खाता खोलिरहँदा अर्को एउटा कारणले पनि चर्चा बटुलिरहेको थियो। उसले आफ्नो पहिलो भूउपग्रहमार्फत अन्तरिक्ष युगको महत्त्वाकांक्षा प्रकट गरेसँगै त्यो भूउपग्रहलाई रावण१ नाम दिएर एउटा सांस्कृतिक सन्देश दियो। नेपालको पहिलो भूउपग्रह नेपाली स्याट१ र श्रीलंकाको रावण१ तीन वर्षअघि एकै दिन प्रक्षेपण गरिए। श्रीलंकाले रावण१ हिन्दू महाकाव्य रामायणका पौराणिक चरित्र लंकाका राजा रावणलाई समर्पित गरेर नामकरण गरेको थियो। छिमेकी मुलुक भारतले करिब ५० वर्षअघि नै आफ्नो पहिलो भूउपग्रह अन्तरिक्षमा प्रक्षेपण गरेको थियो जसलाई आर्यभट्ट नाम दिईएको थियो। भारतले उक्त भूउपग्रहको नाम प्रसिद्ध गणितज्ञ र खगोलशास्त्रको विधामा उल्लेखनीय योगदान पुर्याएका ऐतिहासिक व्यक्तित्व आर्यभट्टप्रति समर्पण गर्यो। श्रीलंकाले अन्तरिक्ष युगमा प्रवेश गरिरहँदा गौरवशाली विगतलाई कदर गर्दै रामायणका खलपात्र रावणप्रति श्रद्धा दर्शायो। श्रीलंकाको अन्तरिक्ष युगमा प्रवेश गरेसँगै हामी एकछिन रामायणकालीन समयतिर फर्कौं। विश्व साहित्यमै सबैभन्दा प्राचीन महाकाव्यमध्येको एक मानिएको संस्कृत भाषाको रामायण हिन्दू संस्कृतिमा प्रभाव पारेको महत्त्वपूर्ण कृति हो। यही रामायणका प्रमुख पात्रमध्येका एक र लंकाका राजा रावण अयोध्याका राजा रामकी पत्नी सीताको अपहरणकर्ता थिए। रामायणमा वर्णन गरिएअनुसार रावण ज्ञानी थिए तर अहंकारी थिए। जसको सीताप्रतिको अनुचित व्यवहार र दम्भका कारण घटना घटाइए। घटनाका शृंखलाले अयोध्या र लंका राज्यबीच द्वन्द्व भीषण युद्धमा परिणत भएको थियो। सिनेमाका पात्रजस्तै रामायणमा राम नायक थिए भने रावण खलनायक र अन्तत्वोगत्वा घमण्डले रावण अयोध्याका राजा रामका सामु पराजित भए। अन्ततः उनको सर्वनाश नै भयो। लंकाको यो वियोगान्त पृष्ठभूमिमा टेकेर फास्ट फर्वार्ड गर्दै आधुनिक विज्ञानको चमत्कारले सम्भव तुल्याइदिएको अन्तरिक्ष युगमा श्रीलंकाले प्रक्षेपण गरेको रावण१ लाई हेरौं। महर्षि वाल्मीकिले रचेको संस्कृत महाकाव्य रामायणमा रामलाई ईश्वरीय अवतारले सुशोभित मर्यादा पुरुषोत्तमका रूपमा चित्रण गरिएको छ। लंकाका राजा रावणलाई भने दुष्ट र राक्षस राजाका रूपमा चित्रण गरिएको छ। श्रीलंका पुग्दा रावणको नेपाल र भारतमा गरिएको खलनायकत्वको चित्रण र रामायणमा घटेको घटनालाई श्रीलंकालीले कसरी हेर्छन् भन्ने विषयको सम्बोधन सायद त्यहाँको प्रसिद्ध कोनेश्वरम मन्दिर जाँदा छर्लंग हुन्छ। तीन वर्षअघि श्रीलंकाले रावण१ अन्तरिक्षमा प्रक्षेपण गरिरहेको समाचार पढिरहँदा सन् २०१२ मा त्यही कोनेश्वरम मन्दिरभित्र रावणले नित्य पूजा गर्ने कुनाको सम्झना आइरह्यो। करिब तीन दशक लामो गृहयुद्धको घाउ सुक्दै गरेको समय थियो त्यो। त्यसबेला द्वन्द्वले सर्वाधिक प्रभावित त्यहाँको उत्तरपूर्वी प्रान्तस्थित ट्रिन्कोमाली सहर पुग्दा कोनेश्वरम पुग्ने मौका मिलेको थियो। द्वन्द्वका बेला सबैभन्दा प्रताडित क्षेत्र श्रीलंकाको उत्तरी पुछार जाफ्ना प्रान्तपछि सिंहाली सेना र तमिल टाइगर्सबीच मुठभेड भयो। सोही कारण पीडादायी हिंसा बेहोरेको ट्रिन्कोमाली नजिकैको गोकर्ण खाडी र हिन्द महासागरको छेउमा कोनेश्वरम मन्दिर अवस्थित छ। श्रीलंकास्थित कोनेश्वरम मन्दिरको गर्भगृहमा शिवलिंग छ। मन्दिरमा रामायणमा चित्रित रावणको पूजाकोठा पनि छ। कोनेश्वरममा कुनै समय रावण र उनकी आमा कैकेशीले शिवको पूजाआराधना गर्थे भन्ने मान्यता छ। दक्षिण भारतमा यत्रतत्र देखिने द्रविड वास्तुकलामा आधारित हिन्दू मन्दिर कोनेश्वरमको भौगोलिक विशेषता भनेको मन्दिर र समुद्रको बीचमा अवस्थित दुई फ्याक परेको चट्टानले बनेको ठाडो भीर हो। जसलाई रावण फाँट भनिँदो रहेछ। पौराणिक कथाका अनुसार बौद्ध भिक्षु मञ्जुश्रीले तरबार प्रयोग गरी काठमाडौं उपत्यकाको विशाल तालको पानी बग्ने निकास निर्माण गरेर सहर बसाएको कथा छ। ठीक त्यस्तै कोनेश्वरममा रावण फाँट र भीरसम्बन्धी किंवदन्ती रहेछ। आफ्नो विलक्षण अवस्थिति र मनोरम प्रकृतिका कारण पूर्वी श्रीलंकाको सबैभन्दा महत्त्वपूर्ण सांस्कृतिक धरोहर मानिने यही कोनेश्वरम मन्दिरमा कुनै समय रावण र उनकी आमा कैकशीले शिवको पूजाआराधना गर्थे भन्ने मान्यता छ। कैकशी बिरामी भई थला परेकाले मन्दिर जान नसकेपछि रावणले आफ्नो तरबारले मन्दिरलाई उठाएर आमा कैकशीसामु लैजाने प्रयास गरे। त्यसो गर्न खोज्दा शिवले रावणको तरबारलाई प्रहार गरेका हुनाले त्यो तरबारले नजिकैको समुद्रमा फन्को मार्यो। त्यसपछि त्यहाँको चट्टानी भीरलाई चिर्यो। त्यसैले त्यो ठाउँंलाई रावण फाँट नाम दिइएको रहेछ। कोनेश्वरम पुग्दा रामायणमा चित्रित रावणको पूजाकोठाका हेर्न उत्सुक थिएँ। सानो छँदा देखेको हिन्दी धारावाहिक रामायणका रावण पात्रलाई त्यहाँ पुग्दा लंका दरबारभित्रको पूजा कक्षभित्र शिव ताण्डव स्तोत्र वाचन गरिरहेको सम्झना आयो। कोनेश्वरम मन्दिरको गर्भगृहमा रहेको शिवलिंगका बारेमा बुझ्न कौतुहलता जाग्यो। रामायण धारावाहिकमा देखाएजस्तो बडेमानको ढोल बजाएर नाच्ने र स्तोत्र वाचन गर्दै महादेवप्रति अद्वितीय भक्तिभाव प्रकट गर्ने कक्ष रहेको पुरोहितले जानकारी दिए। राजधानी कोलम्बोदेखि सुरु भएको यात्रा र जता हेर्दा पनि बुद्धका प्रतिमा देखिने देशको मन्दिर कोनेश्वरममा रावणको पूजा कोठा रहस्यमय लाग्यो। हुनत नेपालको पशुपतिनाथ मन्दिरमा हरेक साँझ आयोजना गरिने आरतीसँगै शिव ताण्डव स्तोत्रमको सांगीतिक वाचन गरिन्छ। उक्त स्तोत्रमका रचयिता उनै रावण थिए। रामायणका खलपात्र रावण गहिरो धार्मिक आस्था भएका आफ्नो समयका अनन्य शिवभक्त रहेछन्। श्रीलंकामा रावणलाई भगवान् त मानिँदैन नै तर वाल्मीकिको रामायणमा चित्रित गरिएजस्तो खलनायकका रूपमा पनि स्विकारिँदैन। ठीक विपरीत लंका राज्यमाथि गिद्देदृष्टि लगाउने आक्रमणकारीबाट बचाउने र प्रतिरोध गर्ने राष्ट्रवादी र शक्तिशाली राजाका रूपमा रावणप्रति श्रीलंकालीको अपार श्रद्धा रहेछ। रावणलाई श्रीलंकाले इतिहासकै सबैभन्दा शक्तिशाली शासकका रूपमा सम्मान गर्ने रहेछ। साथै विलक्षण वैज्ञानिक र अन्वेषकका रूपमा पनि सम्मान गर्दा रहेछन्। सायद त्यसैले होला, रामायण कथामा पुष्पक विमानको प्राविधिक चमत्कारसित उनलाई जोडेर हेरिएको। अनि, अन्तरिक्ष युगको पहिलो हस्ताक्षर पनि श्रीलंकाले रावणकै नाममा राखेको। हिन्दू धर्मावलम्बीले अयोध्याका राजा रामलाई पूजाअर्चना गरेजस्तो रावणलाई कोनेश्वरम मन्दिर वा अरू कतै श्रीलंकालीले पुज्दैनन्। तर यतिबेला त्यहाँका गैरहिन्दू सिंहालीले नै रावणलाई राष्ट्रवादको प्रतिनिधित्व गर्ने सच्चा ऐतिहासिक पात्रका रूपमा अगाडि सार्छन्। कतिपय विश्लेषकहरूले बौद्धधर्मी बाहुल्य भएको सिंहालीहरूको यो नयाँ अभियानलाई रावण राष्ट्रवादको पुनर्जागरणको संज्ञा दिएका रहेछन्। आफ्नो शासनकालका दौरान रावणले श्रीलंकालाई यो क्षेत्रकै सबैभन्दा समृद्ध राज्यका रूपमा विकास गरे। त्यसैले सायद अहिले श्रीलंकाको सांस्कृतिक पुनर्जागरणमा रावण प्रमुख पात्र भएका छन्। शिवका अनन्य भक्त रावणप्रति वाल्मीकिको रामायणले अन्याय गरेको मान्यता राख्ने श्रीलंकालीहरूको एउटा तप्का यतिबेला रावणको छवि सुधार्ने अभियानमा जुटेको छ। तर, श्रीलंका आफैंमा भने बौद्ध धर्मावलम्बीको देश भनेर चिनिन्छ। करिब तीन चौथाइ जनसंख्याले अभ्यास गर्ने बौद्ध धर्मलाई श्रीलंकाको संविधानले पहिलो प्राथमिकतामा राखेको छ। बुद्ध जन्मस्थल लुम्बिनी नेपालमा भएका कारण श्रीलंकालीले नेपाल र नेपालीप्रति अपार श्रद्धा र सम्मान दर्शाउँछन्। बुद्धधर्मी सिंहालीको प्रभुत्व भएको श्रीलंकामा हिजो दशकौंसम्म उत्तरका तमिल हिन्दूहरू र सिंहालीबीचको द्वन्द्वले भीषण गृहयुद्धको रूप लियो। २०४३४४ सालतिर जतिबेला श्रीलंकाको गृहयुद्ध चरम उत्कर्षमा थियो त्यतिबेला नेपाल टेलिभिजनको अन्तर्राष्ट्रिय समाचारको प्रमुख शीर्षकले प्रायः या इरानइराक युद्ध समेट्थ्यो या त श्रीलंकाको गृहयुद्ध ओगट्थ्यो। श्रीलंकामा बसोबास गर्ने समुदायमध्ये दुईतिहाइ जनसंख्या भएका इन्डोआर्यन जातीय समूहका सिंहाली छन्। सिंहालीहरूको मुख्य पहिचान उनीहरूको मौलिक भाषा र सांस्कृतिक सम्पदाहरूका साथै बहुसंख्यक सिंहालीको धार्मिक आबद्धता थेरबाद बौद्ध धारसित जोडिएको छ। श्रीलंकाका अल्पसंख्यक तमिलहरू मूलतः दुई थरीका छन्, एक जो सयौं वर्षअघि बसाइँसराइँ गरी दक्षिण भारतबाट आए। अर्कोथरी जो तुलनात्मक रूपमा हालै आएका आप्रवासीका तमिलभाषी वंशज र अधिकांश तमिल मुख्यतया हिन्दू छन्। बेलायती उपनिवेशबाट मुक्त भई सन् १९४८ मा स्वतन्त्रता हासिल गरेको श्रीलंका केही दशक नबित्दै जातीय द्वन्द्व र गृहयुद्धको चपेटामा नराम्रोसित फस्यो। वरिपरि हिन्द महासागरले घेरिएको र बाहै्रमास एकैनासको मौसम र मनमोहक समुद्री तटहरूले सजिएको सुन्दर देश छ, श्रीलंका। तर, गृहयुद्धको अनुभव पीडादायी रह्यो। श्रीलंकामा द्वन्द्वको उत्पत्ति त्यो मुलुकको औपनिवेशिक युग र त्यसपछिको उत्तरऔपनिवेशिक नीतिहरूका कारण सिर्जित सामाजिक र आर्थिक असमानताहरू थियो। रावणको भक्ति र रामायणकालको कथावस्तुसित जोडिएको कोनेश्वरम मन्दिरनजिकैको सहरमा सन् २००९ मा सैनिक मुठभेडमा विद्रोही लिट्टेका कमान्डर प्रभाकरण मारिए। त्यसपछि श्रीलंकाको गृहयुद्ध अन्त्य भयो। बहुसंख्यक हिन्दू तमिलहरूको बसोबास रहेको जाफ्नालगायत उत्तरपूर्वी क्षेत्रको मध्य भागमा अवस्थित कोनेश्वरमले रावण भक्तिको पौराणिक विरासतदेखि लाखौंंको पीडादायी आँसु र हजारौंको चिहान देखेको छ। श्रीलंकाले हिंसात्मक विगतलाई बिर्सिएर शान्तिको मार्ग पहिल्याउँदा पनि कतिपय घाउ आलै महसुस हुन्थ्यो त्यहाँ पुग्दा। ध्यानस्थ बुद्धका प्रतिमाहरू र रावणको पूजाकक्ष कोनेश्वरम वरिपरि मेसिनगनधारी सैनिकहरू देखिनु सामान्य जस्तो लाग्थ्यो। हिंसात्मक विगतले जन्माउने सबैभन्दा अप्रिय साइडइफेक्ट अविश्वास भएका कारणले सायद। प्रत्येक असलभित्र केही खराब हुन्छ र हरेक खराबीभित्र पनि असलको बीउ रहेको हुन्छ भन्ने मान्यता जस्तै श्रीलंकाले रामायणको रावणसम्बन्धी भाष्यमा सुधार खोजेको देखिन्छ। सायद श्रीलंकाले रावणको शासनको कौशलता, निष्ठा र शिवप्रतिको अतुलनीय भक्तिका कारण पनि रावणप्रति केही सम्मान खोजेको हुन सक्छ।"
डोल्पाली किशोरीको जीवनशैली अनुभव,"काठमाडौं : काठमाडौंका सडकमा एकै पटक धेरै गाडी देख्दा धेरैलाई आश्चर्य लाग्न सक्छ। डोल्पाकी १५ वर्षीया कर्मा ल्हाजोगलाई पनि यस्तै अनुभूति भयो। यी गाडी कसरी चल्छन् होला भनेर उनलाई उत्सुकता लागेको थियो। यङ्जोम लामा पनि काठमाडौं बसाइँको अनुभव सुनाउँदै भन्छिन्, यहाँ मानिस जति राम्रा भए पनि भित्रबाट नराम्रा हुँदा रहेछन्। हाम्रो गाउँमा नयाँ मान्छे आए हामी हाँस्छौं, बोल्छौं। तर, सहरमा आफ्नै लागि मात्र सोच्ने मानिस हुँदा रहेछन्। उनकै साथी डोल्पाकी छिरिङ लुजुङ कक्षा सातमा पढ्दै गर्दा काठमाडौं आएकी थिइन्। यहाँ आएपछि उनलाई गाउँको सम्झना धेरै आयो। उनलाई काठमाडौं धेरै रमाइलो लागेन। काठमाडौंमा पैसाबीना जीवन जिउनै गाह्रो रहेछ, उनी भन्छिन्। १५ वर्षीया किशोरी मोन्लाम साङ्मोलाई गाडी चढ्दा टाउको दुख्ने समस्या छ। त्यसैले काठमाडौंमा गाडी देखे पनि त्उनलाई रमाइलो लागेन। काठमाडौंमा बस्ने डोल्पाका किशोरीबीच भर्चुअल माध्यमबाट छलफल कार्यक्रम चलाइएको थियो। आयोजक लोकोपकार संस्थाकी सदस्य वर्षा तामाङ भन्छिन्, बालिका एवं किशोरीमा रहेका विभिन्न किसिमका बोझ हटाएर उनीहरूमा आत्मविश्वास जगाउनु हाम्रो उद्देश्य हो। स्ट्रेन्थ टुगेदर नामक उक्त सामूहिक छलफलमा आफ्ना कुरा राख्दै डोल्पाका किशोरीहरूले डोल्पाली जीवनशैली र रहनसहन बारे खुलेर बोलेका थिए। यहाँ त पानी पनि किनेर खानुपर्ने रहेछ, हाम्रो गाउँमा त छिमेकी र गाउँलेलाई पानी मात्र होइन खाजा नै खुवाएर पठाउने चलन छ, यङ्जोम लामाका भनाइलाई उद्धृत गर्दै उनी भन्छिन्, यार्सागुम्बा टिप्ने सिजन त उनीहरूका लागि पिकनिकजस्तै हुने रहेछ। टेन्ट बनाएर २३ महिना सबै सँगै बस्ने र रमाइलो गर्ने रहेछन्। यार्सागुम्बा टिप्नेहरूले आफू चाहिँ कति खान्छन् त ? भनेर वर्षाले भर्चुअल कार्यक्रममा सोधिन्। तीमध्येका एकले भनिन्, कहाँ खानु ? त्यसले पेट भरिँदैन। एउटा बेचे १५ सय रुपैयाँ आउँछ। त्यसले लुगा पनि आउँछ, खान पनि पाइन्छ। कतिपय किशोरीले आफ्ना कुरा खुलस्त राख्न सकेनन्। त्यसो हुँदा मनमनै धेरै कुरा खेलाउने गर्छन्। त्यही पीडाले भित्रभित्रै गुम्सिने पनि गर्छन्। यस्ता किशोरीलाई उनीहरूका समस्या आफैं भन्न सक्ने बनाउन छलफल सञ्चालन गरिएको हो। यस्तो कार्यक्रममा कतिपय विकट ठाउँका किशोरीसँग कुराकानी गर्न धेरै गाह्रो हुने अनुभव उनको छ। तर, विभिन्न विषयका छलफलमा उनीहरूले रुचि देखाएर घरदेखि निकै टाढा रहेको विद्यालयमा गएर पनि इन्टरनेट जोडेर भर्चुअल छलफलमा सहभागी हुने गरेका छन्। लोकोपकारले कतिपय ठाउँमा वडासँग मिलेर विद्यालयमा कार्यक्रम सञ्चालन गरिरहेको छ। कतिपयमा विद्यालयसँग मिलेर विभिन्न विषयमा सेसनहरू चलाइरहेको छ। धरान, दाङ, जुम्लालगायतका जिल्लामा पनि त्यहाँका स्थानीय किशोरीसँग मिलेर कसरी आत्मविश्वास बढाउन सकिन्छ भनेर भर्चुअल कार्यक्रम सिकाइरहेको छ। लोकोपकारमा प्रविनराज जोशी, वर्षा तामाङ, प्रस्तुति भट्टराई र सरिता नेपाल सदस्य छन्। युवाको विकासमा विभिन्न कार्यक्रम सञ्चालन गर्नु लोकोपकारको उद्देश्य रहेको वर्षाले बताइन्। विद्यार्थीले विद्यालयमा शिक्षक र सन्तानले घरमा अभिभावकलाई भन्न नसकेका विषयमा छलफल गरिएको थियो। ती विषयमा उनीहरूमा आत्मविश्वास र सञ्चार क्षमता विकास गर्न कार्यक्रमले सहयोग पुर्याएको उनले बताइन्। मानसी अग्रवाल धरानकी हुन्। उनी छलफलमा यसै आएकी थिइन्। हामीले उनको नाम सोध्दा डराएर जुम नै बन्द गरिन्, वर्षाले किशोरीमा आएको परिवर्तन सुनाउँदै भनिन्, कार्यक्रममा सहभागी गराएर विस्तारै उनलाई बोल्ने वातावरण दियौं। क्रमशः उनले आफैले समूह बनाउँछु भनेर भनिन्। पहिलो दिनमा एकदमै लाज लागेको र पछि आत्मविश्वास बढेको पनि बताइन्।"
शंकास्पद वस्तु राख्ने दुई जना काभ्रेबाट पक्राउ,"बनेपा : बनेपामा शंकास्पद वस्तु राख्ने दुई जनालाई जिल्ला प्रहरीले पक्राउ गरिएको छ। बनेपा पुल बजारमा शंकास्पद वस्तु राख्ने विप्लव नेतृत्वको नेकपा निकट युवा जिल्ला सदस्य युगन्त लामा र विकेश थिङलाई बनेपाबाट पक्राउ गरिएको डीएसपी हरि खतिवडाले जानकारी दिए। उनीहरु मोटरसाइकलमा आएर शंकास्पद वस्तु राखेर भागेका थिए। तत्काल जिल्ला प्रहरी कार्यालयबाट खटिएका प्रहरी बनेपाबाट उनीहरुलाई पक्राउ गरिएको हो। दुबै जना महाभारत गाउँपालिका ६ का रहेको प्रहरीले जनाएको छ। विकेश थिङ सामान्य कार्यकर्ता रहेको बताएका छन्। शंकास्पद वस्तु कालिजङ गनका नेपाली सेनाले डिस्पोजल गरेसँगै अहिले राजमार्ग खुलेका छन्। बनेपामा शंकास्पद वस्तु फेला : बम डिस्पोजल टोली पुग्यो, राजमार्ग अवरुद्ध (तस्बिर)"
एमसीसीको प्रसव,"अन्ततः अमेरिकी सहयोग नियोग मिलिनियम च्यालेन्ज कर्पाेरेसन (एमसीसी) सम्झौता १५ फागुनको संसद्ले पारित गर्यो। अन्ततः किनभने यो मुद्दा लामो समय गिजोलियो र सिंगो देशको जनमत विभाजित भयो। जनमत विभाजन यसकारण भयो कि हाम्रा राजनीतिक दलहरूले दोगला चरित्र देखाए। २०६८ सालदेखि यसको प्रक्रिया सुरु भयो। त्यसयताका सबै सरकारले यसलाई अगाडि बढाउनै खोजे। तर सत्ताबाहिर हुँदा मतलबै गरेनन् वा विरोध जनाए। संसद्मा अहिले जति दल छन्, तीमध्ये नेमकिपाबाहेक सबै दल यसबीच सरकारमा गएका छन् वा नेतृत्व नै गरेका छन्। र, ती कहीँ न कहीँ एमसीसी प्रक्रियामा जोडिएका छन्। तर, तिनीहरू नै यसलाई अनुकूलतामा व्याख्या गरिरहेका छन्। लामो समयदेखि लामो प्रक्रिया पुर्याएरै यो सम्झौता संसद्बाट पारित गर्नुपर्ने गरी यहाँसम्म आइपुगेको हो। तर जनतालाई के लाग्यो भने कतै यो साँच्चिकै राष्ट्रघाती नै त होइन। फेरि अर्काथरीलाई लागेको पक्कै छ राष्ट्रघाती हुँदाहुँदै प्रमुख दलहरू र सरकारको नेतृत्व गरिरहेकाहरूले यस्तो सम्झौता गरे होलान् र ? खासमा जनतामा शंका, आशंका जन्माउने र त्यसलाई मलजल गर्ने काम अरू कसैबाट होइन, राजनीतिक दल र तिनका नेताहरूबाटै भएको हो। सत्तामा छँदा यसको प्रक्रिया अघि बढाउने, बाहिर हुँदा विरोध गर्ने चरित्र धेरै दलमा देखियो। पछिल्लो समयमा सत्ताकै घटकहरूले कार्यकर्तालाई बाहिर नाराबाजी र तोडफोडमै उतार्ने, तर भित्रभित्रै आफूहरू भने सम्झौता अघि बढाउन कसरत गर्ने गरे। मुलुकको अन्तर्राष्ट्रिय सम्बन्ध र छविसँग जोडिएको यति महत्त्वपूर्ण विषयमा राजनीतिक नेतृत्वको दोधारे चरित्र देखिनु विडम्बना हो। उनीहरूको देशलाई आवश्यक पूर्वाधारका लागि अनुदान पनि माग्ने र तर जनतामा भने त्यो राष्ट्रघाती छ भन्दै नेताहरू आफू पानीमाथिको ओभानो बन्न खोजे। तिनीहरूले वास्तवमा जनतालाई समेत गुह्य कुरामा गुमराहमा राखेर आफ्नो राजनीतिको रोटी सेक्न जुन कर्म गरेका छन्, त्यो वास्तवमै निम्नस्तरको छ। सत्तामा रहेकाहरूले सत्ता जोगाउने हतियारका रूपमा एमसीसीलाई प्रयोग गर्नु र प्रतिपक्षले पनि सत्ताको गठजोडलाई भत्काउने तुरूपका रूपमा प्रयोग गर्नु उत्तिकै कमजोर राजनीति हो। जनता त विभक्त भए भए अरू शक्ति राष्ट्रहरूले पनि यो मुद्दामा जोडिन आइपुगे। कुनै पनि देशको पक्ष वा विपक्षमा नलाग्ने असंलग्न परराष्ट्र नीति हो हाम्रो। हामी नेपाललाई भूराजनीति रणनीतिको भड्खालामा पर्न नदिन चनाखो हुनुपर्छ। तर त्यसकै सिकार बन्ने दिशाउन्मुख बनाउन निम्नकोटीको राजनीतिले अवसर प्रदान गर्यो। सत्तामा पुग्ने भर्याङ बनाउन कुनै पनि मुद्दालाई गिजोल्नु चाहिँ वास्तवमा जनघाती काम हो। राष्ट्रघात हो। जो यसलाई पारित गर्नुपर्छ भन्ने पक्षमा रहे तिनले पनि जिब्रो नचबाई बोल्न सकेनन्। जनतालाई राम्रोसँग बुझाउनुपर्छ भन्ने दायित्व उनीहरूले सम्झिएनन्। वास्तवमा नेता भनेको भीडको पछि लाग्ने होइन, जनतालाई डोर्याउने क्षमताको हुनुपर्छ। एक्लै भए पनि उभिने साहस हुनुपर्छ। यो मुद्दाले हाम्रा नेताहरू आफ्नै विचार, दृष्टिकोण र जनाधारको बलमा होइन कि इमान्दारी, निष्ठा र क्षमताभन्दा पर छन् भन्ने प्रष्ट गरेको छ। आज आएर एमसीसी पारित गरिरहँदा नेताहरूले हिजोसम्म दिएका अभिव्यक्तिमार्फत जनता र कार्यकर्तालाई भड्काएकामा पछुतो छ कि छैन ? त्यसमा उनीहरूले माफी माग्नुपर्छ कि पर्दैन ? होइन यो सम्झौता देशहित विपरीतै भन्ने अझै लागेकै हो भने फेरि किन पारित गर्न सहमत भए ? यी प्रश्नको जवाफ उनीहरूले दिनुपर्छ। व्याख्यात्मक टिप्पणीसहित पारित गर्यौं भन्ने उत्तर किन काफी हुने छैन भने त्यो उनीहरूको रक्षाकवच मात्रै हो भन्ने जनतालाई थाहा छ। त्यसभन्दा धेरै त हाम्रा नेताहरूको रङ बदल्ने चरित्र थाहा छ।"
माओवादीकै साथले एमसीसी अनुमोदन,"काठमाडौं : अन्ततः सत्ता गठबन्धनकै साथ लिएर सरकारले अमेरिकासँगको अनुदान सहायता सम्झौता एमसीसी संसद्बाट अनुमोदन गरेको छ। १२ बुँदे व्याख्यात्मक घोषणासहितको सम्झौता अनुमोदन गरियोस् भन्ने प्रस्ताव प्रतिनिधिसभाको आइतबारको बैठकले बहुमतले पारित गरेको हो। प्रधानमन्त्रीको सरकारी निवास बालुवाटारमा बिहान बसेको सत्तारुढ गठबन्धनको बैठकले एमसीसी अनुमोदन गर्ने निर्णय गरेको थियो। एमसीसीको विपक्षमा एमालेका भीम रावल, नेमकिपाका प्रेम सुवाल र राष्ट्रिय जनमोर्चाकी दुर्गा पौडेलले मात्रै मतदान गरेका थिए। एमालेका अन्य सांसदले भने मतदानमा भाग लिएनन्। उनीहरूले सदनमा नाराबाजी गरिरहे। व्याख्यात्मक टिप्पणीमा एमसीसी इन्डो प्यासिफिक रणनीतिको अंग नभएको, त्यसलाई विशुद्ध आर्थिक तथा विकास परियोजनाको रूपमा मात्रै लिने र नेपालकै संविधान सर्वोपरि हुने विषय उल्लेख छ। एमसीसीको व्याख्यात्मक टिप्पणीसहित अनुमोदन गर्ने सहमतिले गठबन्धन टुट्नबाट जोगिएको छ। त्यसलाई कतिपयले पार्टीभित्रैबाट भइरहेको चर्को विरोधबाट माओवादी केन्द्र अध्यक्ष पुष्पकमल दाहाल र एकीकृत समाजवादी अध्यक्ष माधवकुमार नेपाल फेस सेभिङका रूपमा रहेको व्याख्या गरेका छन्। व्याख्यात्मक टिप्पणीमा प्रमुख विषयहरू अहिले एमसीसी अनुमोदन गर्न नहुने पक्षले उठाउँदै आएको प्रमुख विषयहरूलाई सम्बोधन गर्ने कोसिस गरिएको छ। सत्तारूढ दलहरू आन्तरिक गठबन्धन र एमसीसी सम्झौता दुवै जोगाउने सहमतिमा पुगेका थिए। माओवादी र एकीकृत समाजवादीले सम्झौताका केही बुँदामा राखेका प्रश्नमा व्याख्यात्मक घोषणा सहित संसद्बाट पारित गर्न निर्णायक सहमति गरे। पार्टी अध्यक्ष पुष्पकमल दाहालको निवास खुमलटारमा बसेको माओवादी केन्द्रको बैठकले व्याख्यात्मक टिप्पणीसहित एमसीसी अनुमोदन गर्ने औपचारिक निर्णय गरेको थियो। त्यसपछि अध्यक्ष दाहाल प्रधानमन्त्री शेरबहादुर देउवासँग छलफलका लागि बालुवाटार पुगेका थिए। प्रतिनिधिसभा बैठकमा एमसीसी सम्झौतामाथि सैद्धान्तिक छलफल गर्ने कार्यसूची बनाइएको थियो। गठबन्धन दलबीच औपचारिक समझदारी बन्यो र बैठकबाट पारित भयो। त्यसपछि दफावार छलफल गरेर अनुमोदन गरिएको थियो। एमसीसी छलफल गराउनेसम्मको प्रक्रियामा कानुनविद् गोविन्द बन्दी, महामन्त्री गगनकुमार थापा, सञ्चारमन्त्री ज्ञानेन्द्रबहादुर कार्की, अर्थमन्त्री जनार्दन शर्मा प्रभाकरलगायतले व्याख्यात्मक प्रस्ताव राखेका थिए। एमसीसी अनुमोदन गर्दा संसद्ले नेपाल, अमेरिकाको कुनै पनि सैन्य गठबन्धनमा सामेल नहुने घोषणा गरेको छ। सत्तारुढ चार दलले व्याख्यात्मक घोषणासहित मिलेनियम च्यालेन्ज कम्प्याक्ट अनुमोदन गर्ने सहमति जुटाएका छन्। संसद्मा सैद्धान्तिक छलफलपछि मन्त्रिपरिषद्ले व्याख्यात्मक घोषणासम्बन्धी प्रस्ताव पास गर्यो। त्यसपछि संसद्मा लगेर एमसीसी अनुमोदन भएको हो। अनुमोदन गर्ने क्रममा सांसदहरूले धारणा पनि राखेका थिए। अनुमोदन गर्न ९ पटक बोलाइयो संसद् बैठक माघ १६ मा एमसीसी पेस गर्न संसद् अधिवेशन बोलाइएको थियो। त्यसदिन सुरुवात नै भएन। बैठक २६ गतेलाई सर्यो। त्यस दिन पनि बैठक बसेन। फागुन २, ४ र ६ का बैठक पनि एमसीसी प्रस्ताव पेस नभई सरे। फागुन ८ गते अनुमोदनका लागि पेस भयो। अर्थमन्त्री जनार्दन शर्माले पेस गर्नुपर्ने प्रस्ताव सञ्चार तथा सूचना प्रविधिमन्त्री ज्ञानेन्द्रबहादुर कार्कीले पेस गरे। छलफलका लागि १२ गते मिति तोकियो। तर, बैठक बसेन। १३ गतेको बैठक पनि स्थगित भयो। शीर्ष नेताको एमसीसी केन्द्रित दौडधुप भए। अन्ततः १५ गते सत्तारुढ दलकै सहमतिमा पेस भएर बहुमतको साथ अनुमोदन भयो। एमसीसी त्यहाँदेखि यहाँसम्म २०६८ माघ ५ गते प्रधानमन्त्री डा बाबुराम भट्टराई र अर्थमन्त्री वर्षमान पुन रहेका बेला नेपाल एमसीसी सहायताका लागि थ्रेसहोल्ड कार्यक्रमबाट छनोट भयो। २०७० पुसमा नेपालले विकासका अवरोध पहिचान गर्न विज्ञ अर्थशास्त्रीको समूह गठन गर्यो। उक्त समूहको सिफारिसमा विद्युत् प्रसारण लाइन र सडक निर्माण गर्न अनुदान लिन खिलराज रेग्मी नेतृत्वको सरकारले आवेदन पेस गर्यो। एमसीसीले २०७१ माघमा नेपाललाई अनुदान सहायता कम्प्याक्टका लागि छनोट गर्यो। २०७३ साउन ५ गते प्रधानमन्त्री केपी शर्मा ओली नेतृत्वको सरकारले कम्प्याक्टको मस्यौदा तयार पार्यो। प्राविधिक सहायता स्वीकार गर्नेसम्बन्धी सम्झौता गर्यो। एमसीसीबाट कम्प्याक्ट कार्यक्रम तयारीका लागि करिब १ अर्ब १३ करोड रुपैयाँबराबरको सहायता (१०७५ मिलियन अमेरिकी डलर) प्राप्त भयो। एमसीसीको सहयोगमा सञ्चालन हुने कम्प्याक्ट कार्यक्रम तयार गर्ने कार्यको लागि राष्ट्रिय संयोजकमा सूर्यप्रसाद आचार्यलाई नियुक्त भए। तत्कालीन प्रधानमन्त्री पुष्पकमल दाहाल र अर्थमन्त्री कृष्णबहादुर महरा रहेको बेला २०७४ जेठ १८ मा अनुदान सहायता सम्झौताको अन्तिम रूप दिन द्विपक्षीय वार्ताटोली गठन भयो। सोही टोलीले प्रस्ताव तय गर्यो। उक्त प्रस्ताव प्रधानमन्त्री शेरबहादुर देउवा नेतृत्वको मन्त्रिपरिषद्बाट २०७४ साउन १० गते स्वीकृत भयो। नेपाल सरकार र अमेरिकी सहयोग निकाय मिलेनियम च्यालेन्ज कर्पोरेसनकाबीच २०७४ भदौ २९ मा अनुदान सहायता सम्झौतापत्रमा हस्ताक्षर भयो। तत्कालीन अर्थमन्त्री ज्ञानेन्द्रबहादुर कार्की र संयुक्त राज्य अमेरिकाको तर्फबाट एमसीसीका प्रमुख कार्यकारी अधिकृत जोनाथन जिनाशबीच वासिङटन डीसीमा हस्ताक्षर गरेका थिए। सम्झौताअनुरूप अमेरिकाबाट नेपालले ५०० मिलियन अमेरिकी डलर (५५ अर्ब) अनुदान सहायता उलपलब्ध गराउने र नेपाल सरकारको तर्फबाट १३० मिलियन अमेरिकी डलर (१४ अर्ब) विजियोजन गर्नुपर्ने व्यवस्था छ। यो रकमले काठमाडौंको लप्सीफेदीदेखि रातमाटे, रातमाटेदेखि हेटौंडा, रातमाटेदेखि दमौली, दमौलीदेखि बुटवल हुँदै भारतीय सीमा (गोरखपुर) सम्मको ४०० केभी क्षमताको विद्युत् प्रसारण लाइन तथा सडक मर्मत सम्भारसम्बन्धी परियोजनाको सञ्चालन हुनेछ। यस परियोजनाले नेपाललाई प्राविधिक सहयोग प्रदान गरी ३०५ किलोमिटर सडक मर्मतमा सहयोग पर्ुयाउँछ। २०७५ वैशाख ५ गते नेपाल राजपत्रमा सूचना प्रकाशित गरी एमसीएनेपाल गठन भएको हो। एमसीसी २०७६ असार ३० मा संसद्मा दर्ता भयो। त्यसपछि नेकपाभित्र विवाद भयो। केपी शर्मा ओली प्रधानमन्त्री थिए। उनलाई पार्टीभित्रबाटै राष्ट्रघातीको संज्ञा दिइयो। त्यो बेला नेकपा दोस्रो अध्यक्ष पुष्पकमल दाहाल थिए। २०७६ माघ १५ देखिसम्म बसेको नेकपाको बैठकले झलनाथ खनालको नेतृत्वमा भीम रावल र प्रदीप ज्ञवाली रहेको कार्यदल बनायो। कार्यदलले एमसीसी परिमार्जनसहित मात्रै पारित गर्न भनेर सुझावसहित प्रतिवेदन दियो। पार्टीभित्रको विवादको कारण एमसीसीको विषय त्यसबेला सेलायो। परमादेशबाट २०७८ असार २९ मा देउवा प्रधानमन्त्री भएपछि एमसीसीको विषय पुनः बाहिर आयो। पत्राचारको लहर २०७८ असोज १३ मा प्रधानमन्त्री देउवा र माओवादी केन्द्रका अध्यक्ष दाहालले अमेरिकालाई एमसीसी पास गर्ने सकारात्मक पत्र पठाए। पटकपटक एमसीसी संसद्मा पेस गर्ने प्रधानमन्त्री देउवाको प्रयास असफल भयो। खनालकै संयोजकत्वमा पुस ४ गते नारायणकाजी श्रेष्ठ र ज्ञानेन्द्रबहादुर कार्की रहेको कार्यदल बन्यो। त्यो कार्यदलको एउटा बैठक बस्ने बाहेक केही काम गरेन। २०१० मा झलनाथ खनाल प्रधानमन्त्री हुँदा एमसीसी नेपाललाई चाहिन्छ भनेर पत्राचार भएको थियो। तत्काल अर्थमन्त्री भरतमोहन अधिकारीले पनि पत्राचार गरेका थिए। एमसीसीमाथि सैद्धान्तिक छलफलको प्रस्ताव बहुमतले स्वीकृत, आधा घण्टाका लागि बैठक स्थगित एमसीसी अनुमोदनको पक्षमा उभिनेहरु राष्ट्रप्रति गद्दारी गर्नेहरुको रुपमा अंकित हुनेछन् व्याख्यात्मक घोषणा होइन एमसीसीमा जनता ठग्ने भ्रमात्मक घोषणा हो : भीम रावल एमसीसी सम्झौता संसदबाट बहुमतले अनुमोदन एमसीसी अनुमोदन गर्न केपी ओलीको पनि सहमति थियो : अर्थमन्त्री शर्मा एमसीसी अनुमोदन हुँदै गर्दा संसदमा देखिएका दृश्य (फोटो फिचर) एमसीसीको प्रसव २०६८ माघ ५ मा प्रधानमन्त्री डा बाबुराम भट्टराईलाई एमसीसीको तर्फबाट प्रमुख कार्यकारी अधिकृत डेनियल डब्ल्यु योहानेसले पत्र लेखेका थिए। पत्रमा पहिलो पाइलाका रूपमा थ्रेसहोल्ड कार्यक्रम हुने कुरा उल्लेख गर्दै समन्वयका लागि एकजना उच्च अधिकृतलाई खटाउन आग्रह गरिएको थियो। २०६९०७० मा मन्त्रिपरिषद् अध्यक्ष खिलराज रेग्मी र अर्थमन्त्री शंकरप्रसाद कोइराला भएको बेला एनालाइसिसका लागि पूर्वअर्थमन्त्रीहरूको टिम नै गठन गरिएको थियो। २०७० देखि ७२ सम्म सुशील कोइराला प्रधानमन्त्री र रामशरण महत अर्थमन्त्री भएको बेला एमसीसीले नेपाललाई कम्प्याक्टका लागि छनोट गरेको जानकारी प्राप्त भएको थियो। पूर्वसचिव कृष्ण ज्ञवालीलाई कम्प्याक्ट कार्यक्रम तयारीका लागि राष्ट्रिय संयोजक र तत्कालीन अर्थमन्त्रीको संयोजकतोमा निर्देशक समिति गठन गरिएको थियो। त्यही बेला सम्भावित आयोजनाबारे अध्ययन गर्न प्राविधिक अनुदान सहायता स्वीकार गर्नेसम्बन्धी सम्झौता भएको थियो। अनुमोदनका क्रममा कसले के भने ? राजकिशोर यादव, जसपा एमसीसीको विषयमा गरिएको व्याख्यात्मक टिप्पणीले सत्ता गठबन्धन जोगाएको छ। जनतामा छरिएका भ्रम चिर्न यो घोषणा सहयोगी हुनेछ। यसकै कारण गठबन्धन जोगिएको छ। हाम्रो दल एमसीसीको पक्षमा छ। भीम रावल, एमाले सरकारले संसद्मा पेस गर्नै नमिल्ने विषय पेस गरेको छ। नेपालको स्वाधिनता संविधानविपरीत हतारहतारमा व्याख्यात्मक घोषणा भन्दै अघि बढाइएको छ। दुई पक्षीय सम्झौता एक पक्षीय रूपमा पेश भएको छ। निर्लज्जताका साथ जुन काम गरेको छ। नेपाली जनताले लडेको लडाइँमा इतिहासमा कलंकितका रूपमा दर्ज हुनेछ। कुनै पनि देशभक्त नेपालीले संविधानका प्रक्रिया मिचेर पेश गर्दैन। सुरेन्द्र कार्की, माओवादी केन्द्र अमेरिकाले नेपालसँगको मित्रलाई महत्व दिए एमसीसीको व्याख्यात्मक घोषणा स्वीकार गर्नेछ। यसको मान्य छ कि छैन ?, वैधता छ कि छैन भन्ने चर्चा परिचर्चा चल्दै गइरहेको छ। अमेरिकाले नेपालसँगको मित्रतालाई महत्व दिन्छ भने व्याख्यालाई स्वीकार गर्नुपर्छ। दुर्गा पौडेल, जनमोर्चा एमसीसी सम्झौतामा व्याख्यात्मक विश्लेषण सही छैन। यो सैन्य रणनीति हो। दोधारे कुरामा नफसी देश जोगाउन लाग्नुपर्छ। एमसीसीमा व्याख्यात्मक व्यवस्थाले राष्ट्रियता जोगिन नसक्दैन। हामीले राष्ट्रियता गुमाउने कुरा नगरौं। भूमि गुमाउने कुरा नगरौं। यसलाई मतदानद्वारा खारेज गरौं। प्रेम सुवाल, नेमकिपा व्याख्यात्मक घोषणाको औचित्य छैन। एमसीसीमा व्याख्यात्मक घोषणा एकतर्फी मात्र भएको छ। एकतर्फी घोषणाको औचित्य हुँदैन भनेर एमसीसीले भनेको छ। सरकारले जनतालाई किन ढाँट्दैछ ? महाकाली सन्धिमा लागेको कलंक एमसीसी खारेज गरेर मेट्ने अवसर छ। एमसीसीका सपोटरहरू देशद्रोही हुन्। मीनेन्द्र रिजाल, कांग्रेस एमसीसी सम्झौताका बारेमा भ्रम छरेर त्यो भ्रम पनि निवारण गर्ने मौका भएको छ। नेपाली समाज यसरी परिवर्तन हुँदैछ। हाम्रा छिमेकी मुलुकसँग हामी सहयोग लिन सक्छौं। एमसीसीले त्यो बाटो खोलेको छ। प्रतिपक्षका साथीहरूले संसद् अवरोध गर्नुभएको छ। तर एमसीसीको विरोध गर्नुभएको छैन। गिरिराजमणि पोखरेल, माओवादी यसमा व्यापक छलफल आवश्यक छ। एमसीसी एउटा कम्पनी हो। यो सम्झौताले हाम्रा मुद्दामाथि हस्तक्षेप गर्न खोजेको छ। अमेरिकी मूल्य मान्यता र विचारधारा बोकेको छ। हाम्रो राजस्व चुवाहट भइराखेको छ। त्यतातिर ध्यान दिऊँ। यसमा विस्तृत छलफल आवश्यक छ। जीवनराम श्रेष्ठ, एकीकृत समाजवादी सडकबाट उठेका आवाजलाई सम्बोधन गर्दै १२ बुँदाको घोषणा सकारात्मक छ। अब जनतालाई विभाजीत गर्नतर्प जानुहुँदैन। जनताले सडकबाट उठाएका विषयलाई स्पष्ट पार्न सक्नुपर्छ। जनतालाई झुक्याउने प्रयास गर्नुहुँदैन। अहिले हामीले उठाइएका विषयहरूले ती तमाम विषयलाई एमसीसीले सम्बोधन गरेको छ। एमसीसीका विषयमा आएका व्याख्यात्मक बुँदालाई सम्बोधन गर्न सक्नुपर्छ। गगनकुमार थापा, कांग्रेस १२ वर्ष १ महिनासम्म अल्मलिएको विषयले अहिले छलफलको प्राथमिकता पाएको छ। सम्झौता पारित भएपछि राष्ट्रघात भए चारपाटा मोडेर थानकोट कट्न म तयार छु। राष्ट्रघात भए सम्पत्ति जफत गर्न र नागरिकता खोसे हुन्छ। एमसीसीबारे सडकमा बहस गर्ने कि सदनमा, अछाममा गर्ने कि काठमाडौंमा गर्ने बहस म तयार छु। जनार्दन शर्मा, मन्त्री, अर्थ आम जनतामा यो कुरा जाँदै गर्दा जनताले पनि विश्वास गर्नेछन्। एमसीसी परियोजना एउटा आर्थिक परियोजना मात्र हो भनेर सरकारले घोषणा गरिसकेको छ। हामी जनताको हक अधिकारलाई कति पनि तलमाथि हुन दिन्नौं। अस्पष्ट भएका कुरालाई व्याख्यात्मक रूपमा ल्याइएको हो। हामीले यो देशको विपक्षमा त्यसका विरूद्धमा हुन सक्दैनौं। जनताको विश्वासलाई घात गर्दैनौं। आजदेखि जनतामा सकारात्मक सन्देश जानेछ। राष्ट्रिय सहमतिका रूपमा यो अगाडि बढेको छ।"

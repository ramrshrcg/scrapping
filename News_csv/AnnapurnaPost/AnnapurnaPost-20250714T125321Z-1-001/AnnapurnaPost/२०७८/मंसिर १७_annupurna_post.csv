शीर्षक,विवरण
कांग्रेस गण्डकी प्रदेशमा शर्मा र जोशीको उम्मेदवारी,"कास्की: नेपाली कांग्रेसको १४औं महाधिवेशन अन्तर्गत आज पोखरामा भएको गण्डकी प्रदेश कार्यसमितिको उम्मेदवारी मनोनयनमा सभापति पदमा शुक्रराज शर्मा र अर्जुनप्रसाद जोशीको उम्मेदवारी परेको छ। कार्यसमितिको उपसभापतिमा दुई पदका लागि मेखलाल श्रेष्ठ, नेत्रबहादुर महत, हरिप्रसाद श्रेष्ठ र कल्पना तिवारीको उम्मेदवारी परेको छ। त्यस्तै महामन्त्री दुई पदका लागि कुमार खड्का, ईश्वर पाण्डे, किरणबाबु श्रेष्ठ र विष्णुप्रसाद लामिछानेको उम्मेदवारी परेको निर्वाचन समितिका सदस्य विष्णुकुशल भुजेलले जानकारी दिए। सहमहामन्त्री एक महिलामा ओमकला गौतम र कोपिला रानाभाटको उम्मेदवारी परेको छ भने सहमहामन्त्री खुल्ला सदस्य दुई पदका लागि छ जनाको उम्मेदवारी परेको छ। अधिवेशनले सभापति, उपसभापति महमन्त्री, सहमहामन्त्रीका साथै सदस्यमा प्रत्यक्ष जिल्लाबाट खुल्ला तथा महिला ११११, आदिवासी जनजाति खुल्ला पाँच, मधेशी एक, दलित महिला र खुल्ला दुईदुई, थारु एक, मुस्लिम एक, खस आर्य महिला तथा खुल्ला चारचार, आदिवासी जनजाति महिला पाँच, दलित खुल्ला दुई, अपाङ्गता भएकाअल्पसङ्ख्यक एक जनासहितका सदस्य निर्वाचित गर्ने निर्वाचन समितिले जनाएको छ।"
भूकम्प गएको ६ वर्षपछि ठडियो काष्ठमण्डप,"ऐतिहासिक सम्पदा काष्ठमण्डपको पुनःनिर्माणको काम ९९ प्रतिशत सम्पन्न भएको छ । गोरखा भूकम्पले पूर्णरूपमा क्षति भएको सम्पदा ६ वर्षपछि पुनःनिर्माण पूरा भएर यही महिनामा उद्घाटन गर्ने कार्यक्रम रहेको छ। विसं २०७५ वैशाख १६ गतेदेखि काष्ठमण्डप पुनःनिर्माण समितिमार्फत निर्माणको काम सुरु गरिएको थियो । समितिले आज सम्पदा निर्माणाको कार्यप्रगतिबारे जानकारी दिने उद्देश्यले आयोजना गरेको पत्रकार सम्मेलनमा समितिका अध्यक्ष राजेश शाक्यले सम्पूर्ण काम सकिएको र काष्ठमण्डपको बाहिरी घेरामा काठको बार लगाउने काम भइरहेकाले उक्त काम सकेपछि राष्ट्रप्रमुखबाट उद्घाटनको मिति तय गरिने जानकारी दिए । काष्ठमण्डप पुनःनिर्माणको काम लगभग सकियो, केही सानातिना काम मात्र बाँकी छ, यही महिनाको अन्तिमसम्ममा उद्घाटन गर्छौं, शाक्यले भने । उक्त सम्पदा काठमाडौँ महानगरपालिकाको रु ११ करोड ५० लाख आर्थिक सहयोगमा स्थानीय उपभोक्ता समितिबाट निर्माण भएको हो । ६ जिल्लाबाट ल्याइयो काठ काष्ठमण्डप पुनःनिर्माणमा तराईका विभिन्न ६ जिल्लाबाट ल्याइएका सालको काठ प्रयोग गरिएको बताइएको छ । शाक्यका अनुसार काष्ठमण्डप पुनःनिर्माणमा बारा, पर्सा, महोत्तरी, रौतहट, कञ्चनपुर र चितवनबाट ल्याइएको सालको काठ प्रयोग गरिएको छ । अन्य काठको तुलनामा सालको काठको आयु धेरै (टिकाउ) हुने भएकाले काष्ठमण्डप पुनःनिर्माणमा सालको काठ नै प्रयोग गरिएको शाक्यको भनाइ छ । काष्ठमण्डपको मूल थाममा प्रयोग भएको काठ महोत्तरीबाट ल्याइएको हो । काष्ठमण्डपका मूल चार वटा थाममध्ये एउटा थाम पुरानै र तीन नयाँ थाम प्रयोग गरिएको छ । पुरानो थाम हजार वर्ष पुरानो हो भने नयाँ थाम महोत्तरीबाट ल्याइएको अग्राखको हो । पुनःनिर्माणका क्रममा धेरै नयाँ काठको प्रयोग भए पनि केही पुराना काठको पनि प्रयोग भएको पत्रकार सम्मेलनमा जानकारी गराइएको छ । पुनःनिर्माणका क्रममा काष्ठमण्डपमा काठबाहेक ढुङ्गा, माटो, इँटालगायतका सामग्री प्रयोग गरिएको छ । पुनःनिर्माणका लागि धरहरा र ताहाचलको माटो प्रयोग गरिएको छ । विगतमा काष्ठमण्डपमा प्रयोग गरिएको माटो परीक्षण गर्दा मिल्ने खालको माटो ताहाचल र केही धरहरासँग मिलेको हुनाले यी दुवै ठाउँको माटो प्रयोग गरिएको हो । त्यसैगरी ढुङ्गा, तेलिया इँटा र झिँगटी इँटा भक्तपुरबाट ल्याइएको थियो । तेलिया इँटा भुइँमा र झिँगटी इँटा छानामा प्रयोग गरिएको छ ।"
"इराकमा १ हजार मुस्लिम मारिएको खुलासा, चीनविरुद्ध उत्रिने अमेरिकाइयुको उद्घोष","चीनको गतिविधि रोक्न अमेरिका र इयुले सँगै काम गर्ने पेरिसः चीनको गतिविधि रोक्न अमेरिका र युरोपेली संघले सँगै काम गर्नुपर्ने बताएका छन्। विवादीत समुद्री क्षेत्रमा चीनको गतिविधि रोक्न दुवै पक्षले सँगै काम गर्नुपर्ने बताएका हुन्। अमेरिकी सुरक्षा सचिव वेन्डी शेम्र्यान र युरोपियन एक्सटर्नल एक्सन सर्भिसका महासचिव स्टेफानो सानिनोबीच भएको उच्च स्तरीय बैठकपछि दुवै पक्षले संयुक्त विज्ञप्ति जारी गर्दै विवादीत समुद्री क्षेत्रमा चीनको गतिविधि रोक्न आफूहरु मिलेर काम गर्ने बताए। विवादीत एसिया प्रशान्त क्षेत्रमा चीनले आपत्तिजनक र एकपक्षीय गतिविधि गरेको भन्दै दुवैले गम्भीर चिन्तासमेत व्यक्त गरेका छन्। दक्षिण चीन सागर, पूर्वी चीन सागर र ताइवान स्ट्रेटमा चीनको मनोमानी चलिरहेको छ, संयुक्त विज्ञप्तिमा भनिएको छ, चीनको सो गतिविधिले शान्ति र सुरक्षामा सिधा असर पुर्याएको छ। चीनको सो गतिविधीलाई रोक्न र सन्तुलन गर्न हामीले मिलेर काम गर्नुपर्छ। प्लाष्टिक प्रदुषणमा अमेरिकाको सबैभन्दा ठूलो हात वासिङ्टनः प्लाष्टिक प्रदुषणमा अमेरिकाको सबैभन्दा ठूलो योगदान रहेको एक रिपोर्टले देखाएको छ। प्लाष्टिक प्रदुषणमा संसारमा सबैभन्दा ठूलो भूमिका अमेरिकाको रहेको हालै सार्वजनिक नयाँ रिपोर्टले देखाएको हो। सो रिपोर्ट प्लाष्टिक फोहोर उत्पादनमा अमेरिकाको भूमिका शीर्षकमा अमेरिकी संघीय सरकारको निर्देशनमा वातावरण विज्ञहरुले तयार पारेका थिए। रिपोर्टअनुसार सन् २०१६ मा मात्र करिब ४२ मिलियन मेट्रिक टन प्लाष्टिक प्रदुषण उत्पादनमा अमेरिकाको भूमिका थियो। जुन चीन र युरोपेली युनियनका मुलुकले उत्पादन गर्ने प्लाष्टिक प्रदुषणभन्दा दुई गुणा बढी हो। प्रत्येक अमेरिकी नागरिकले वार्षिकरुपमा औसत १२० किलोग्राम प्लाष्टिक फोहोर बनाउने गर्छन् भने प्रत्येक बेलायती नागरिकले भने वर्षेनि ९९ केजी प्लाष्टिक फोहोर उत्पादन गर्ने गर्छन्। ट्वीटरले हटायो चिनियाँसग सम्बन्धित हजारौं अकाउन्ट सिन्जियाङः सामाजिक सञ्जाल ट्वीटरले चिनियाँ नागरिकसँग सम्बन्धित ३ हजारभन्दा बढी ट्वीटर अकाउन्ट बन्द गरेको छ। चीनको सिन्जिनियाङ प्रान्तमा मानवअधिकार उल्लंघन गरेको भन्दै ट्वीटरले चिनियाँ नागरिकसँग सम्बन्धित ती अकाउन्ट बन्द गरेको हो। अष्ट्रेलियन स्ट्राटेजिक पोलिसि इन्स्टिच्युटका विश्लेषकले बताएअनुसार ट्वीटरले करिब ५ हजार ५०० अकाउन्ट बन्द गरेको छ। ती अकाउन्टबाट जारी हुने सूचना निकै भयानक रहेको उनीहरुले बताएका छन्। मानवअधिकार उल्लंघन भएको भन्दै चिनियाँ अधिकारी र सम्बन्धित निकायका व्यक्तिहरुले ट्वीटर समक्ष उजुरी गरेका थिए। सोही आधारमा ट्वीटरले अनुसन्धान अघि बढाएको थियो। अनुसन्धानको क्रममा चिनियाँ अल्पसंख्यक समुदाय उइगुरहरुको नक्कली ट्वीटर अकाउन्ट बनाएर चलाउँदै आएको पाइएको छ। उइगुरहरुको नक्कली अकाउन्टमार्फत् प्रोपोगान्डा फैलाउने र ती समुदायका मानिसलाई भडड्काउने गरेको पाइएको छ। ती अकाउन्टमार्फत् प्रयोगकर्ताले अनलाइनमार्फत् विभिन्न माग गर्ने गरेको र सबैको मागको उद्देश्य एउटै हुने गरेको बताइएको छ। ट्वीटरले हाललाई चीनभित्र रहेका अकाउन्टहरुमात्र हटाएको बताएको छ भने चीन बाहिरको क्षेत्रमा विस्तृत अनुसन्धान भइरहेको बताएको छ। रुसले सीमा क्षेत्रमा ९४ हजार सैनिक परिचालन गरेको युक्रेनको आरोप किवः रुसले युक्रेनरुस सीमा नजिकै ९४ हजारभन्दा बढि सैनिक परिचालन गरेको युक्रेनका रक्षा मन्त्रीले बताएका छन्। शुक्रबार अधिकारीहरुसँगको भेटमा रक्षामन्त्री ओलेक्सी रेज्निकोभले सो बताएका हुन्। हाम्रो गुप्तचर निकायले गरेको अवलोकनले रुसले सीमा क्षेत्र नजिक ९४ हजारभन्दा बढी सैनिक परिचालन गरेको देखाएको छ, उनले भनेका छन्, रुसले जुनसुकै बेला हमला गर्नसक्ने सम्भावना बढी भएकाले हामीले सो परिदृश्यलाई रोक्नुपर्छ। रुस र युक्रेनबीच सन् २०१४ देखि तनाव जारी छ। त्यसयता दुवै पक्षबीच भएको लडाइँमा करिब १४ हजारभन्दा बढी मानिसले ज्यान गुमाइसकेका छन्। फ्रान्सको युद्धपोत किन्न युएई सहमत दुबईः संयुक्त अरब एमिराट्स (युएई) फ्रान्सले बनाएको विशाल युद्धपोत किन्न सहमत भएको छ। करिब १६ विलियन युरो लगानीमा फ्रान्सले बनाएको युद्धपोत किन्न युएई शुक्रबार सहमत भएको हो। हतियार निर्यात सम्बन्धमा फ्रान्सको सबैभन्दा ठूलो सम्झौतामा शुक्रबार हस्ताक्षर भएको फ्रान्सको रक्षा मन्त्रालयले बताएको छ। सो सम्झौता फ्रान्सका राष्ट्रपति इमयानुअल म्याक्रोनको गल्फ भ्रमणपछि मात्र सम्भव भएको मन्त्रालयले जनाएको छ। केही महिनाअघि पनडुब्बी खरिद सम्झौतामा अष्ट्रेलियाले करिब ६६ बिलियन डलरको सम्झौता रद्द गरेपछि फ्रान्सले युएईलाई हतियार बिक्री गर्ने निर्णय गरेको बताइएको छ। इराकमा आइएसले कम्तीमा १ हजार मुस्लिम मारेको खुलासा मोजुलः इस्लामिक स्टेट आइएसआइएल समूहले इराकको मोजुल शहरमा कम्तीमा १ हजार मुस्लिमलगायत मानिसको हत्या गरेको खुलेको छ। संयुक्त राष्ट्रसंघीय अनुसन्धानको टिमद्वारा सार्वजनिक रिपोर्टअनुसार करिब सात वर्षअघि आइएस समूहले कम्तीमा १ हजार मानिसको हत्या गरेको खुलासा गरेको हो। आइएसआइएलका लडाकुद्वारा सन् २०१४ जुन १० को बिहान मोजुल शहरस्थित बोदुस केन्द्रीय कारागारमा गरेको आक्रमणमा केही मानिसको ज्यान गएको बताइएको थियो। आक्रमणमा परी मृत्यु भएकाहरुलाई सामूहिक चिहानमा गाडिएको थियो। तर राष्ट्र संघीय सुरक्षा परिषद्का विशेष सल्लाहकार क्रिष्टियन रिस्त्चरले सामूहिक चिहानमा गरेको अनुसन्धानले भने सो समूहले नियोजित ढंगले कम्तीमा १ हजार कैदीको हत्या गरेको फेला पारेको छ। जसमा अधिकांश शिया मुस्लिम समुदायका कैदीहरु रहेको रिपोर्टमा उल्लेख छ। विस्फोट भएको दुई महिनासम्म रोकिएन स्पेनको ज्वालामुखी ला पाल्माः स्पेनको ला पाल्मास्थित क्यानरी टापुबाट विस्फोट भएको ज्वालामुखी दुई महिना वितिसक्दा पनि रोकिएको छैन। कुम्ब्रे भियजा नाम दिइएको सो ज्वालामुखी विस्फोट भएको दुई महिना वितिसक्दा पनि लाभा नरोकिएको हो। ला पाल्मामा सेप्टेम्बर १९ मा सो ज्वालामुखी विस्फोट भएको थियो। सो ज्वालामुखी विस्फोट भएको दुई महिना वितिसकेको छ। ज्वालामुखीबाट करिब ३ हजार घरहरु पूर्णरुपमा क्षतिग्रस्त भएका छन् भने हजारौं बासिन्दा विस्थापित बनेका छन्। सो ज्वालामुखीका कारण करिब ११३४ हेक्टर क्षेत्रफल जमिनमा क्षति पुगेको स्याटेलाइट तस्बिरले देखाएको छ। सो ज्वालामुखी विस्फोटबाट निस्केको लाभा नजिकैको समुद्रसम्म पनि पुगेको थियो। ज्वालामुखीबाट निस्केको लाभा नरोकिएपछि त्यहाँको सरकारले केही समयसम्म संकटकालको घोषणासमेत गरेको थियो। चीनलाओस द्रूत रेल सेवा पूर्ण सञ्चालनमा बेइजिङः चीनले सबैभन्दा महत्वाकांक्षी परियोजनाको रुपमा लिएको चीनलाओस द्रूत रेल सेवा पूर्णरुपमा सञ्चालनमा आएको छ। करिब १ हजार ३५ किलोमिटर लामो सो सेवा शुक्रबारदेखि आधिकारिकरुपमा सञ्चालनमा आएको हो। चिनियाँ राष्ट्रपति सी जिङपिङ र लाओसका राष्ट्रपति थोङलौन सिसौलिथले भर्चुअल माध्यमबाट सो रेलमार्गको उद्घाटन गरेको चिनियाँ सञ्चारमाध्यमले बताएका छन्। चीनले आफ्नो बेल्ट एण्ड रोड पहलअन्तर्गत बनाएको सो परियोजना भूपरिवेष्ठित मुलुक लाओस र चीनको लागि निकै हितकारी हुने बताइएको छ। करिब २०० किलोमिटर प्रतिघण्टाको गतिमा चल्ने सो रेल सेवा चिनियाँ व्यवस्थापन र प्राविधिक मापदण्डअनुसार बनेको छ। लाओसको इतिहासको सबैभन्दा ठूलो सार्वजनिक परियोजनाको रुसमा लिइएको चीनलाओस रेलमार्गले दक्षिणपश्चिम चीनको युनान प्रान्त र लाओसको राजधानी भेन्टियान जोड्छ। सो परियोजना निर्माणमा ६ बिलियन अमेरिकी डलर खर्च भएको छ भने निर्माण सुरु भएको पाँच वर्षमा सो परियोजना सम्पन्न भएको बताइएको छ। संयोजनः अस्मिता खड्का"
"मोबाइल चोरीको आरोपमा अघिल्लो दिन कुटपिट, भोलिपल्ट मृत फेला","विराटनगर: मोबाइल चोरीको आरोपमा अघिल्लो दिन कुटपिट गरिएका एकजना युवा मोरङको केराबारीमा शुक्रबार दिउँसो मृत फेला परेका छन्। सुनसरीको धरान उपमहानगरपालिका६ पानमारा घर भएका २० वर्षीय अनिष कटुवाल मोरङको केराबारी गाउँपालिका६ मुगुस्थित एउटा घरमा मृत फेला परेका हुन् । प्रदेश १ प्रहरी प्रमुख डीआइजी अरुणकुमार बीसीका अनुसार अनिष र उनका साथी पानमाराकै २० वर्षीय विशाल विश्वकर्मालाई केही युवाहरुले बिहीबार दिउँसो कुटपिट गरेको खुलेको छ । मोबाइल चोरी गरेको आरोप लगाउँदै ४५ जनाको संख्यामा रहेका युवाहरुले केराबारी६ मुगु पुलनजिक अनिष र विशाललाई दिउँसो ४ बजेतिर कुटपिट गरेको पाइएको बीसीले बताए । उनका अनुसार कुटपिटमा धरानकै युवाहरुको संलग्नता देखिएको छ । कुटपिटपछि उनीहरुले विशाललाई मोटरसाइकलमा राखेर लगेको र अनिषलाई भने घटनास्थलमै छाडेको पाइएको प्रहरीले जनाएको छ । युवाहरुले मुक्का, लात्ता र दाउराले कुटपिट गर्दै मोटरसाइकलमा लगेपछि विशालले प्रहरीलाई खबर गरेका थिए । प्रहरीले उनलाई उद्धार गरेर पानमारा पुर्यायो । त्यसपछि चोरी भएको भनिएको मोबाइलको १७ हजार रूपैयाँ तिरिदिने कवुल विशालले गरे । साथमा भएको ४ हजार रूपैयाँ दिएर उनी घर फर्किए । बाँकी १३ हजार भने १५ दिनभित्र तिर्ने सर्त राख्दै विशाललाई धरान६ कै विकास कटुवालको जिम्मा लगाएर प्रहरीले पठाएको थियो । विकास मृत फेला परेका अनिषका काका हुन् । अनिष र विशाल विकासले सञ्चालन गरेको टिपरमा काम गर्दै आएका युवाहरु रहेको प्रहरीले जनाएको छ । प्रहरीका अनुसार बाटोमा टिपर पर्खिएर बसिरहेका बेला दुवै जनामाथि युवाको एउटा समूह आएर कुटपिट गरेको खुलेको छ । कोही कसैको पनि मोबाइल चोरी नगरेको र पुनः आक्रमणमा पर्नसक्ने भयका कारण आफू मोबाइलको पैसा तिरिदिने अवस्थामा पुगेको विशालले प्रहरीलाई बताएका छन् । उनले बिहीबार आफूहरुमाथि कुटपिट गरिएको घटनाका बारेमा भने प्रहरीलाई जानकारी दिएका थिएनन् । कुटपिटपछि घटनास्थलमै छाडिएका अनिष केराबारी६ मुगुका खेम लिम्बूको घरमा मृत भेटिएपछि विशालले कुटपिटको कुरा सार्वजनिक गरेको डीआईजी बीसीले बताए । उनका अनुसार नाक र मुखबाट रगत बगिरहेको अवस्थामा अनिषलाई मृत फेला पारिएको हो। लिम्बूको घरमा पुगेर कोठाभित्र सुतेका अनिष दिउँसोसम्म पनि नउठेपछि प्रहरीलाई खबर आयो,'उनले भने,प्रहरी पुगेर ढोकाको चुक्कुल फुटाउँदा मृत्यु भएको अवस्थामा शव भेटियो। बीसीले घटनाको अनुसन्धानका लागि विशेष टोली परिचालन भइरहेको जानकारी दिए । उनका अनुसार अनिषको मृत्यु अघिल्लो दिन कुटपिट गरिएका कारण भएको हो वा मृत्यु को अरु नै कारण छ भन्ने बारेमा अनुसन्धानपछि मात्रै प्रष्ट हुन्छ । शव पोस्टमार्टमका लागि धरानस्थित बीपी कोइराला स्वास्थ्य विज्ञान प्रतिष्ठान लगिएको छ । कुटपिटमा संलग्नमध्येका एकजना युवालाई नियन्त्रणमा लिएर सोधपुछ गर्ने र घटनाका बारेमा बुझ्ने काम भइरहेको प्रहरीले जनाएको छ।"
अमेरिका जाँदै हुनुहुन्छ? ओमिक्रोन भेरियन्टपछि फेरिए यी नियम,वाशिङ्टन: अमेरिकामा ओमिक्रोन भेरियन्टका आठ सङक्रमित देखिएपछि राष्ट्रपति जो बाइडेनले यात्रासम्बन्धी कडा नियमहरूको घोषणा गरेका छन्। तर बाइडेनले आफ्नो योजनामा लकडाउन भने नपर्ने र खोपसम्बन्धी यसअघिको निर्णयमा पनि परिवर्तन नहुने बताएका छन्। न्युयोर्क राज्यमा पाँच जनामा तथा मिनेसोटा र कोलोराडोमा अहिलेसम्म ओमिक्रोनको सङ्क्रमण एकएक जनामा देखिएको छ। अमेरिकामा बुधबार क्यालिफोर्निया राज्यमा पहिलो ओमिक्रोन सङक्रमण देखिएको थियो। स्वास्थ्य अधिकारीहरूले ओमिक्रोन भेरियन्ट देखिएका मानिसमा अहिलेसम्म सामान्य खालका लक्षणहरू देखिएको बताएका छन्। उक्त भेरियन्ट अहिलेसम्म कम्तीमा २३ वटा देशमा देखिइसकेको छ। बिहीबार सार्वजनिक गरिएको विवरणअनुसार अब सबै अन्तर्राष्ट्रिय यात्रुले अमेरिका जानुभन्दा २४ घन्टाअघि अनिवार्यरूपमा कोभिडको परीक्षण गरेको हुनुपर्छ। यो नियम पूर्ण मात्रा खोप लगाइसकेका मानिसको हकमा पनि लागू हुन्छ। अमेरिकासहित थुप्रै अन्य देशहरूले आठवटा दक्षिण अफ्रिकी देशहरूमाथि यात्रा प्रतिबन्ध लगाएका छन्। ओमिक्रोन भेरियन्ट देखिएसँगै कोरोनाभाइरस फैलिन नदिनका लागि जो बाइडेन नयाँ नियमहरूसहित अमेरिकी जनतासमक्ष देखिएका छन्।
कार दुर्घटनामा अस्पतालका ५ कर्मचारीको मृत्यु,"नयाँ दिल्ली: उत्तरी भारतको हरियाणा राज्यमा शुक्रबार भएको सडक दुर्घटनामा निजी अस्पतालका पाँच कर्मचारीको मृत्यु भएको छ भने एक जना गम्भीर घाइते भएका छन्। भारतको राजधानी दिल्लीको बाहिरी भागमा रहेको गुरुग्राम जिल्लाको साधराना गाउँ नजिकै उक्त दुर्घटना भएको हो। सेक्टर ८४ स्थित जेनेसिस अस्पतालका ६ जना कर्मचारी अस्पताल फर्किंदै गर्दा स्थानीय समय अनुसार बिहान १ बजे दुर्घटना भएको हो। हरसरुसाधराना सडकमा तीब्र गतिमा गुडिरहेको कार अनियन्त्रित भई इँटामा ठोक्किएर सडक छेउमा पल्टिएको स्थानीय अखबार द ट्रिब्यूनले प्रहरी अधिकारीहरूलाई उद्धृत गर्दै लेखेको छ। घाइते कर्मचारीलाई अस्पताल भर्ना गरिएको छ। अखबारकाअनुसार पीडितहरू आफ्ना सहकर्मीको विवाह समारोहमा भाग लिएर अस्पताल जाँदै थिए। मृतकहरु विभिन्न राज्यका रहेको पत्रिकाले जनाएको छ। 'हामीले शवलाई शवगृहमा राखेका छौं र परिवारलाई जानकारी गराएका छौं। हामी यस विषयमा थप अनुसन्धान गरिरहेका छौं,' प्रहरी अधिकारी राकेश कुमारलाई उद्धृत गर्दै अखबारले लेखेको छ।"
तस्बिरमा हेर्नुहोस् कांग्रेसको सुदूरपश्चिम अधिवेशन,"धनगढी : नेपाली कांग्रेस सुदूरपश्चिम प्रदेशको अधिवेशनमा पनि संस्थापन पक्ष र पौडेल पक्षबीच प्रतिस्पर्धा हुने देखिएको छ। दुई दिनदेखिको छलफलमा सहमति जुटन नसकेपछि संस्थापन पक्षबाट डोटीबाट नेपाली कांग्रेसका नेता बीरबहादुर बलायर र इतर पक्षबाट कैलालीका नारायणदत्त मिश्रले मनोनयन दर्ता गरेका छन्। बिहीबार प्रदेश अधिवेशनको उद्घाटन गरिएको थियो। प्रधानमन्त्री तथा पार्टी सभापति शेरबहादुर देउवाले भर्चुअल माध्यमबाट सात वटै प्रदेशको बिहीबार उद्घाटन गरेका थिए। त्यसपछि दुबै पक्षले डोटीका बीरबहादुर बलायरलाई सर्वसम्मत प्रदेश सभापति बनाउनुपर्ने भन्दै छलफल चलाएका थिए। तर त्यसमा सहमति हुन सकेन, कैलालीका नर नारायण शाह (मनु) ले सभापतिमा उमेद्वारी नदिए अरु कसैलाई पनि स्वीकार गरिंदैन भन्दै मिश्रले अडान लिएपछि सहमति हुन नसकेको हो, एकजना महाधिवेशन प्रतिनिधिले भने। निर्वाचन तालिका अनुसार शुक्रबार दिउँसो २ बजेदेखि ४ बजेसम्म मनोनयनको समया तोकिए पनि त्यो समय ५ बजेसम्मका लागि बढाइएको छ। अहिलेसम्म बलायर र मिश्रले मात्रै मनोनयन दर्ता गराएको निर्वाचन समितिले जनाएको छ। यसअघि संस्थापन पक्षबाटै कैलालीका नरनारायण शाह (मनु), बझाङका अर्जुन जंगबहादुर सिह, डडेल्धुराका गोविन्द बोहरा, अछामका गोविन्दबहादुर शाह, बझाङका अर्जुनजंगबहादुर सिंह, कैलालीकै हिमबहादुर रावल र पुष्प शाहीले सभापति पदमा दाबी गर्दै आएका थिए। बलायरले सभापति भए नरनारायण शाह (मनु) महामन्त्रीमा बस्ने सल्लाह भएको स्रोतले जनाएको छ। संस्थापन इतर पक्षले दुईजना मध्ये एउटा उपाध्यक्ष, महामन्त्री, सहमहामन्त्री माग गरेपछि सहमति हुन नसकेको स्रोतले जनाएको छ। सहमतिमै प्रदेश कार्यसमिति गठन गर्नेबारे संस्थापन र इतर समूहका नेताहरुबीच बिहीबारदेखि नै छलफल भइरहेको थियो। तर भागवण्डामा कुरा नमिलेको भन्दै संस्थापन इतर पक्षले उम्मेदवारको सूची सार्वजनिक गरेपछि देउवा पक्ष पनि चुनावमा होमिएको बताइएको छ। यस्तै संस्थापन इतर पक्षबाट उपसभापतिमा कञ्चनपुरका गोपाल गुरुङ र बाजुराका मानबहादुर रावल, महामन्त्रीमा बझाङका प्रताप गुर्दामी र अछामका रामबहादुर शाही, सहमहामन्त्रीमा दार्चुलाका पदमराज पन्त र बैतडीका नरेन्द्र भट्टले मनोनयन दर्ता गराएका छन्।"
टेकु अस्पतालमा अबदेखि निशुल्क उपचार,"काठमाडौं: स्वास्थ्य तथा जनसंख्यामन्त्री विरोध खतिवडाको विशेष निर्देशनपछि शुक्रराज ट्रपिकल तथा सरुवा रोग अस्पताल टेकुको इमरजेन्सी सेवा निशुल्क हुने भएको छ। नेपालको संविधानमा स्वास्थ्यको हकलाई मौलिक हकका रुपमा उल्लेख गरेसँगैं सबै सरकारी अस्पतालबाट निशुल्क स्वास्थ्य सेवा दिलाउने लक्ष्यअन्तर्गत पहिलो चरणमा टेकुबाट यो अभियान सुरु गर्न लागिएको हो। कोरोना भाइरसको तेस्रो लहरले हुनसक्ने सम्भावित जोखिम समेतलाई मध्यनजर गर्दै जनताको स्वास्थ्यको हक सुनिश्चित गर्न शुक्रराज ट्रपिकल तथा सरुवा रोग अस्पताल टेकुले मंसिर १९ गतेदेखि यो व्यवस्था लागू गर्न लागेको हो। निर्देशकका रुपमा डा मनिषा रावलले जिम्मेवारी सम्हालेसँगै मन्त्री खतिवडाको विशेष चासो र निर्देशनपछि यो व्यवस्था गर्न लागिएको हो। यसका लागि आवश्यक सहजीकरण र व्यवस्थापनमा मन्त्रालयले नै सहयोग गर्ने भएको छ। अस्पतालका तर्फबाट निर्देशक डा रावलले मंरसिर १५ गते नै पत्र लेखेर अवगत गराइसकेका छन्। सो अस्पतालमा इमरजेन्सी विभागमा आएका विरामीहरुको पछिल्लो २४ घण्टाभित्र हुने परीक्षण र उपचार शुल्कदेखि टिकटसम्म सबै निशुल्क हुने व्यववस्था गरिएको छ। निशुल्कअन्तर्गत रगत परीक्षण, एक्सरे, इसीजी, टिकटलगायतका सुविधा र २४ घण्टा भित्रको परीक्षण सुविधा र लाग्ने औषधिसमेत रहेको मन्त्रीको सचिवालयले जनाएको छ।"
आकांक्षीकै सहमतिमा अध्यक्षमा कृष्णा यादवको उम्मेदवारी घोषणा,"जनकपुरधाम : नेपाली कांग्रेस प्रदेश २ का सभापतिमा कृष्णा यादवले आफ्नो उम्मेदवारी घोषणा गरेका छन् । प्रदेश सभापतिमा चार आकांक्षी मध्ये अन्य दुई आकांक्षीको सहमतिमा यादवले आफ्नो उम्मेदवारी घोषणा गरेका हुन् । जनकपुरधाम शुक्रबार पत्रकार सम्मेलनको आयोजना गर्दै रौतहटका जिल्ला सभापतिसमेत रहेका यादवले देउवा समूहबाट आफू उम्मेदवारी दिने घोषणा गरेका हुन् । सभापतिको उम्मेदवारी दिने घोषणा गरेका यादव आफू शेरबहादुर देउवाको समूहबाट सर्वसम्मत रुपमा उम्मेदवारी दिन लागेको बताए । प्रदेश सभापतिका आकांक्षी महोत्तरीका जिल्ला सभापति महेन्द्र यादव, सप्तरीका सभापति दिनेश यादव, धनुषाका रामसरोज यादव र रौतहटका कृष्णा यादव रहेकोमा रामसरोजबाहेक दुई आकांक्षी आफूलाई समर्थन गरेको दाबी गरे । यद्यपी उम्मेदवारी घोषणा गर्न आयोजना गरिएको पत्रकार सम्मेलनमा सप्तरीका सभापति अनुपस्थित थिए । सप्तरीका सभापति जनकपुरधाम आउन नसकेर पत्रकार सम्मेलनमा सहभागी हुन नसकेको देउवा समूहले जनाएको छ। महोत्तरीका जिल्ला सभापति, प्रदेश २ का निर्वाचन संयोजक रमेश रिजाल, आनन्द प्रसाद ढुंगाना, महेन्द्र यादव, चित्रलेखा यादवको उपस्थितिमा कृष्णा यादवले उम्मेदवारी दिने घोषणा गरेका हुन् । नेता रिजालले पौडेल पक्षलाई समेत समेटने अहिले पूरा प्यानलको घोषणा नगरेको समेत बताए । नेता रिजालले भने, हामी पौडेल पक्षसँग पनि छलफलमा छौँ । सहमति भएसँगै अधिवेशनमा जान्छौँ । तर सभापतिमा भने कृष्णा नै रहेछन् । प्रदेश २ मा अब शेरबहादुर देउवा र विमलेन्द्र निधिपक्ष प्रतिस्पर्धी भएका छन् । निधि पक्षबाट प्रदेश २ का भौतिक पूर्वाधार विकास मन्त्री समेत रहेका रामसरोज यादवले आफू उम्मेदवारी दिने घोषणा गरिसकेका छन् ।"
१७ जनामा ओमिक्रोन संक्रमण भएको भन्दै ओस्लोमा त्रास,"नर्वे: गत हप्ता ओस्लोमा १०० भन्दा बढी पाहुनाभेला भएको क्रिसमस भोजपछि कोभिड१९ सङ्क्रमित भेटिएका कम्तीमा १७ जनालाई ओमिक्रोन भेरिएन्ट भएको आशङ्का गरिएको ओस्लोका सहरी अधिकारीहरूले शुक्रबार बताएका छन्। पार्टी जानेहरूमध्ये कोभिड सङ्क्रमण पुष्टि भएका अन्य व्यक्तिमा पनि ओमिक्रोन भाइरस देखिने सम्भावना भएकोले ओमिक्रोन सङ्क्रमित बढ्ने सम्भावना देखिएको छ। ओस्लो नगर प्रशासनले भनेको छ, 'अहिलेसम्म पीसीआर परीक्षण भएका ६० र एन्टिजेन परीक्षण गरिएका अन्य चार जनालाई कोभिड सङ्क्रमण पुष्टि भएको छ।' '१७ जनामा ओमिक्रोन सङ्क्रमणको प्रबल सम्भावना छ तर त्यो अझै पक्का भएको छैन। अहिलेसम्म एक जनालाई ओमिक्रोन भएको पुष्टि गरिएको छ,' विज्ञप्तिमा भनिएको छ। भोजमा सहभागी करिब १२० जनामध्ये सबैले खोप लगाएको बताइएको छ। सङ्क्रमितमध्ये केही व्यक्ति हालै दक्षिण अफ्रिका यात्रा गरेका पनि बताइएको छ। उनीहरू गत शुक्रबार आफ्नो मालिकद्वारा आयोजित क्रिसमस भोजमा सहभागी भएका थिए। नगर स्वास्थ्य अधिकारी टिन राभ्लोले एएफपीसँग भने, 'उनीहरू सबैलाई खोप लगाइएको थियो, तिनीहरूमध्ये कसैलाई पनि जटिल लक्षणहरू थिएनन् र तिनीहरू सबैले आफै परीक्षण गरेका थिए। भोज लगायत सबै कुरा कोभिड कानुनअनुसार गरिएको थियो र कुनै नियम भङ्ग गरिएको थिएन।' सङ्क्रमण देखिएका व्यक्तिमा सामान्य अहिलेसम्म टाउको दुख्ने, घाँटी दुख्ने र खोकी लाग्नेजस्ता हल्का लक्षणमात्र देखा परेका राभ्लोले बताए। कुनैकुनै परीक्षणहरूमा जाँच गरेपछि ओमिक्रोनको शङ्का उत्पन्न भयो यद्यपि सबैको पूर्णतया विश्लेषण गरिएको छैन। यसको अर्थ पुष्टि गरिएका घटनाहरूको सङ्ख्या बढ्न सक्छ। बिहीबार ओमिक्रोम सङ्क्रमणको शकास्पद घटना देखा परेपछि नर्वे सरकारले ग्रेटर ओस्लोमा धेरै प्रतिबन्धको घोषणा गरेको छ र यो आजै मध्यरातदेखि लागु गरिएको छ।"
विवाह पञ्चमीको पहिलो दिन नगरदर्शन गराइयो,"जनकपुरधाम : साप्ताहव्यापी रामजानकी विवाह पञ्चमी पहिलो दिन शुक्रबारदेखि विधिवत रुपमा सुरु भएको छ। प्राचीन मिथिला राजधानी जनकपुरधाममा विवाह पञ्चमीको पहिलो दिन आज नगरदर्शन गराइएको छ। नगर दर्शनमा रामलक्ष्मण प्रतीकको रुपमा एक जोडी बालकलाई जनकपुरधाममा घुमाइने परम्परा रहेको छ। त्रेता युगमा श्रीराम र लक्ष्मण गुरु विश्वामित्रसँग मिथिलाधाम घुम्न आउँदा नगर भ्रमण गरेको स्मरणमा नगर भ्रमण गरिने गरिन्छ। तीन बालकलाई गुरु विश्वामित्र, श्रीराम र लक्ष्मणको पहिरन र साजसज्जा गरी मिथिला भ्रमण गराइन्छ। राम र लक्ष्मणको चरित्र धारण गरेका बालकहरुलाई राम चरित्रमानस र रामायणका श्लोकलाई संगीतबद्ध गरी मन्दिरका पूजारीले मिथिलाको वर्णन गरेका थिए। त्रेता युगमा राम र लक्ष्मण मिथिला आएर र नगर दर्शन गरेको तथा मिथिलाबासीले राम लक्ष्मणलाई फूल छर्केर स्वागत गरेको मान्यता अनुसार नगरबासीले स्वागत गर्ने परम्पराअनुसार नै यो वर्ष पनि नगरदर्शनगराइएको छ। नगर दर्शनमा कृतिम नगरको परिकल्पना गरी भगवान् राम र लक्ष्मण सबैको द्वारद्वार (घरघर) मा जाने परम्परा अनुसार घरघरमा जान्छन्। दर्शनमा राम लक्ष्मणको दर्शन गर्न दर्शनार्थीको भीड लाग्छ। त्रेतायुगमा श्रीराम र सीता बीच भएको विवाहको स्मरणमा प्रत्येक वर्ष मंसिर शुक्ल पञ्चमीदेखि मिथिला नगरी जनकपुरधाममा पौराणिक विवाह पञ्चमी महोत्सवको आयोजना हुँदै आएको छ। यस वर्ष महोत्सव मंसिर १७ गतेदेखि विधिवत रुपमा सुरु भइ २३ गतेसम्म चल्ने जानकी मन्दिरका सहमहन्थ रामरोशन दास वैष्णवलेले बताए। सात दिनमा नगर दर्शनका अतिरिक्त फूलबारी लीला, धनुषयज्ञ, तिलकोत्सव, मटकोर, शुभविवाह र राम कलेवा हुनेछ। रामजानकी महोत्सव हेर्न जनकपुरधाममा विशेष गरी भारतीय तथा आन्तरिक पर्यटकको भीड बढेको छ।"
"सुदूरपश्चिम कांग्रेसमा दुई प्यानल चुनावी मैदानमा, यी हुन् उम्मेदवारहरु","धनगढीः नेपाली कांग्रेस सुदूरपश्चिम प्रदेशको अधिवेशनमा पनि संस्थापन पक्ष र पौडेल पक्षबीच प्रतिस्पर्धा हुने देखिएको छ। दुई दिन देखिको छलफलमा सहमति जुटन नसकेपछि संस्थापन पक्षबाट डोटीबाट नेपाली कांग्रेसका नेता वीरबहादुर बलायर र इतर पक्षबाट कैलालीका नारायण दत्त मिश्रले मनोनयन दर्ता गरेका छन्। बिहीबार प्रदेश अधिवेशनको उद्घाटन गरिएको थियो। प्रधानमन्त्री तथा पार्टी सभापति शेरबहादुर देउवाले भर्चुअल माध्यमबाट सातवटै प्रदेशको उद्घाटन गरेका थिए। त्यसपछि दुबै पक्षले डोटीका वीरबहादुर बलायरलाई सर्वसम्मत प्रदेश सभापति बनाउनुपर्ने भन्दै छलफल चलाएका थिए। तर त्यसमा सहमति हुन सकेन, कैलालीका नर नारायण शाह (मनु)ले सभापतिमा उमेदवारी नदिए, अरु कसैलाई पनि स्वीकार गरिँदैन भन्दै मिश्रले अडान लिएपछि सहमति हुन नसकेको हो, एकजना महाधिवेशन प्रतिनिधिले भने। संस्थापन पक्षबाट प्रदेश उपसभापतिमा लोकराज अवस्थी (बैतडी) र जनक चौधरी (कैलाली), महामन्त्रीमा नरनारायण शाह (कैलाली) र मेघराज खड्का (अछाम), सहमहामन्त्रीमा अम्बिका चलाउने (अछाम), चिन्तामणी भट्ट (कञ्चनपुर) र गोपालदत्त भट्ट (कञ्चनपुर) उम्मेदवार भएका छन्। त्यस्तै संस्थापन इतर पक्षबाट कैलालीका पूर्वसभापति नारायणदत्त मिश्रको उम्मेदवारी परेको छ। उक्त पक्षबाट उपसभापतिमा कञ्चनपुरका गोपाल गुरुङ र बाजुराका मानबहादुर रावल, महामन्त्रीमा बझाङका प्रताप गुर्दामी र अछामका रामबहादुर शाही, सहमहामन्त्रीमा दार्चुलाका पदमराज पन्त र बैतडीका नरेन्द्र भट्टले उम्मेदवार दिएको निर्वाचन समितिले जनाएको छ। ५१ जना सदस्य पदका लागि १२२ जनाको उम्मेदवारी परेको छ। शनिबार विहान ९ बजेदेखि मतदान हुने निर्वाचन समितिले जनाएको छ।"
सांसद शान्ता चौधरी कक्षा १२ मा उत्तीर्ण,काठमाडौं: नेकपा एमालेकी सचेतक एवं सांसद शान्ता चौधरीले कक्षा १२ मा उत्तीर्ण भएकी छन्। राष्ट्रिय परीक्षा बोर्डले शुक्रबार कक्षा १२ को नतिजा प्रकाशन गरेको थियो। उनका स्वकीय सचिव सन्तोष दहितले शान्ता चौधरी उत्तीर्ण भएको जानकारी दिएका छन्। गत असोज ८ गतेदेखि भएको कक्षा १२ को परीक्षामा उनले नयाँ बानेश्वरको रत्न राज्यलक्ष्मी उच्च माविको होम सेन्टरबाट परीक्षा दिएकी थिइन् ।
निराश अफगानी शरणार्थीले लगाए आफ्नै शरीरमा आगो,जकार्ता : एक अफगानी शरणार्थीले आफ्नै शरीरमा आगो लगाएका छन्। शरणार्थी बनेर इन्डोनेसिया पुगेका इजत नजाफीले आफ्नै शरीरमा आगो लगाएका हुन्। उनले इन्डोनेसियाली शहर मेदानस्थित इन्डोनेसियाको आप्रवासी संगठनकै गेटअघि आफ्नो शरीरमा आगो लगाएको अन्तरराष्ट्रिय मिडियामा खबर छ। सन् २०१५ मा अफगान शरणार्थीको रुपमा इन्डोनेसिया पुगेका उनको हालसम्म स्थायी रुपमा पुर्नवासको व्यवस्था नभएको बताइएको छ। सोही कारण निराश बनेका २२ वर्षीय शाहले आफ्नै शरीरमा पट्रोल खन्याएर आगो लगाएको प्रत्यक्षदर्शीले अन्तरराष्ट्रिय मिडियासँग बताएका छन्। एक दशक अघिदेखि र गत अगष्टमा तालिवानले अफगानिस्तानको सत्ता कब्जामा लिएपछि अफगान शरणार्थीहरु इन्डोनेसियामा बसोबास गर्दै आएका छन्। इन्डोनेसियाले आफूहरुको पुर्नवास र अन्य व्यस्था नगरेको भन्दै नयाँ र पुराना अफगान शरणार्थीहरुले एक महिना अघिदेखि इन्डोनेसियाको आप्रवासी संगठन कार्यालयअघि २४ सै घण्टा धर्ना तथा प्रदर्शन गर्दै आएका छन्।
चीनमा उत्तर कोरियाली युवतीलाई मास्क बिनै काम गर्ने अनुमति,बेइजिङ : चीनले उत्तर कोरियाली युवतीहरुलाई मास्क बिनै काम गर्न अनुमति दिइरहेको खुलेको छ। संसारभर बढ्दो ओमिक्रोन संक्रमणको जोखिमबीच चीनले उत्तर कोरियाली युवतीलाई मास्क बिनै काम गर्ने अनुमति दिइरहेको खुलेको हो। चीनमा रहेका विभिन्न उत्तर कोरियाली रेस्टुरेन्टहरुमा कार्यरत उत्तर कोरियाली महिला वेट्रेसहरुलाई मास्क बिनै काममा संलग्न हुन दबाब दिइरहेको चिनियाँ स्रोतले (रेडियो फ्रि एसिया आरएफए)सँग बताएको छ। प्योङयाङको स्वामित्वमा रहेका चीनमा सञ्चालित उत्तर कोरियाली रेष्टुरेन्टहरु विदेशी मुद्राको मुख्य स्रोत मानिन्छ। विदेशी मुद्रा आर्जनको लागि रेष्टुरेन्टको परिकारभन्दा बढी आकर्षक ती रेष्टुरेन्टमा काम गर्ने उत्तर कोरियाली युवती हुने गरेको बताइएको छ। रेष्टुरेन्टमा काम गर्ने ती युवतीहरु मानविकी संकायमा अध्ययनरत कलेजका विद्यार्थी हुने गरेको स्रोतले आरएफएलाई बताएको छ। उत्तर कोरियाको राजधानी प्योङयाङबाट वर्षेनी ठूलो संख्यामा अध्ययन र कामको शिलशिलामा चीन पुग्ने गर्छन् भने आम्दानी गरेको रकम आफ्नो सरकारलाई पठाउने गरेका छन्। उत्तर कोरिया र चीनको सीमामा पर्ने चिनियाँ शहर डानडोङमा सबैभन्दा बढी उत्तर कोरियाली रेष्टुरेन्ट छन्। चीनमा करिब १ लाखभन्दा बढी उत्तर कोरियाली कामदार रहेको एक तथ्यांकले देखाएको छ।
"ट्र्याक्टर दुर्घटनामा दुईको मृत्यु, १२ जना घाइते",काठमाडौं: पूर्वपश्चिम राजमार्गअन्तर्गत कञ्चनपुरको शुक्लाफाँटा राष्ट्रिय निकुञ्जको अर्जुनी नजिकै से १ त ३८४१ नम्बरको ट्र्याक्टर दुर्घटना हुँदा आज दुई जनाको मृत्यु भएको छ। जिल्ला प्रहरी कार्यालय कञ्चनपुरका प्रहरी नायव उपरीक्षक चक्रबहादुर शाहका अनुसार मृत्यु हुनेमा कृष्णपुर नगरपालिका९ पिपरैयाका वर्ष ६५ का द्रोपती राना र वर्ष ३३ का रतन कुमारी राना रहेका छन्। दुर्घटनामा अन्य १२ जना घाइते भएका छन्। कृष्णपुर नगरपालिका९ पिपरैयाबाट बेदकोट नगरपालिकाको दैजीमा जन्ती पुर्याएर फर्कने क्रममा चालकले नियन्त्रण गुमाउदा ट्र्याक्टर सडक छेउमै पल्टीएको हो। प्रहरीका अनुसार ट्र्याक्टरमा ३० जना बढी सवार रहेका थिए। घाइतेको झलारीस्थीत निजी मेडिकलमा सामान्य उपचारपछि थप उपचारका लागि कैलालीको धनगढीतर्फ पठाइएको छ।
थ्रीस्टार र फ्रेन्ड्स क्लबबीचको खेल बराबरीमा रोकियो,काठमाडौं: सहीद स्मारक ए डिभिजन लिग फुटबल प्रतियोगिताअन्तर्गत आजदेखि सुरु भएको तेस्रो चरणको पहिलो खेलमा थ्रीटार क्लबले फ्रेन्ड्स क्लबसँग बराबरी खेल्दै अङ्क बाँडेको छ। त्रिपुरेश्वरस्थित दशरथ रङ्गशालामा आज भएको खेलमा थ्रीस्टार र फ्रेन्ड्स क्लबको खेल ११ गोलको बराबरीमा टुङ्गिएको हो। दुवै टोलीले एकएक अङ्क बाँडेका छन्। खेलमा पहिलो अग्रता भने फ्रेन्ड्स क्लबले लिएको थियो। खेलको ५१औँ मिनेटमा फ्रेन्ड्सका नाथनिल जुड ग्रासियाले एक गोल गरे। कप्तान प्रकाश बुढाथोकीको क्रसमा फ्रेन्ड्सका ग्रासियाले हेडमार्फत गोल गर्दै फ्रेन्ड्सलाई पहिलो अग्रता दिलाएका हुन्। त्यस्तै थ्रीस्टारका लागि भने मिक्छेन तामाङले गोल गरे। उनले खेलको ८३औँ मिनेटमा एक गोल फर्काउँदै खेललाई ११ को बराबरीमा ल्याए। यस बराबरी खेलसँगै थ्रीस्टारले तीन खेलबाट चार अङ्क जोडेको छ। समान खेल खेलको फ्रेन्ड्सको भने दुई अङ्क छ। यसअघि पहिलो खेलमा थ्रीस्टारले च्यासल युथ क्लबलाई ३० गोलअन्तरले पराजित गरेको थियो भने दोस्रो खेलमा सातदोबाटोसँग १० गोल अन्तरले पराजित भएको थियो। त्यस्तै फ्रेन्ड्स क्लबले पहिलो खेलमा सातदोबाटोसँग गोलरहित बराबरी खेलको थियो भने दोस्रो खेलमा सङ्कटा क्लबसँग २१ गोलअन्तरले पराजित भएको थियो।
नेपालमा थप २४६ जनामा कोरोना संक्रमण,काठमाडौं: नेपालमा थप २४६ जनामा कोरोना संक्रमण देखिएको छ। देशभरि ७८३६ जनाको नमूना परीक्षण गर्दा यी संक्रमित देखिएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार ६४०० पीसीआर परीक्षण गर्दा २२३ जनामा र १४३६ एन्टिजेन परीक्षण गर्दा २३ जनामा संक्रमण देखिएको थियो। त्यस्तै पछिल्लो २४ घन्टामा ३४७ जना संक्रमित कोरोनामुक्त भएका छन्। हालः सक्रिय संक्रमितको संख्या भने ६ हजार ९२१ रहेको छ।
सोह्रखुट्टेको नयाँ बजारमा भीषण आगलागी,"काठमाडौं : सोह्रखुट्टेको नयाँ बजारमा रहेको एउटा कपडा पसलमा आगलागी भएको छ। महानगरीय प्रहरी वृत्त, सोह्रखुट्टेका अनुसार शुक्रबार दिउँसो कपडा पसलमा आगलागी सुरु भएको हो। आगलागी अझैं नियन्त्रणमा आउन सकेको छैन। प्रहरीका अनुसार अहिले ५६ वटा दमकलबाट आगो नियन्त्रणमा ल्याउने प्रयास भइरहेको छ।"
अभिनेत्री करिश्मा मानन्धर १२ कक्षामा उत्तीर्ण,काठमाडौं: पढ्नलाई कुनै उमेरको हदबन्दी हुँदैन भनेर अभिनेत्री करिश्मा मानन्धरले सावित गरिदिएकी छन्। आज प्रकाशन भएको १२ कक्षाको परीक्षमा उनी उत्तीर्ण भएकी छन्। राष्ट्रिय परीक्षा बोर्डले गत भदौअसोजमा लिएको परीक्षाको नतिजा आज सार्वजनिक गरेको हो। काठमाडौंको गोदावरीस्थित किटिनी माविबाट परीक्षा दिएकी उनले २४१ जीपीए ल्याएकी छन्। नतिजाबाट आफू खुसी रहेको उनले बताएकी छन्। कोरोना महामारीका कारण कलेजहरु सञ्चालन हुन सकेका थिएनन्। अनलाइन क्लास गरेरै उनले २४१ जीपीए ल्याउन सफल भएकी हुन्।
१२ वर्ष माथिका लागि आइपुग्यो मोडर्नाको १ लाख ८८ हजार मात्रा खोप,काठमाडौंः कोरोनाविरुद्धको मोडर्ना खोप नेपाल आइपुगेको छ। कोभ्याक्स सुविधामार्फत् १ लाख ८८ हजार ४ सय मात्रा खोप आएको स्वास्थ्य सेवा विभागले जनाएको छ। सो खोप कतार एयरवेजमा ल्याइएको हो। विश्व स्वास्थ्य संगठनले मोडर्ना खोप १२ वर्षमाथिको उमेर समूहलाई लगाउन सक्ने अनुमति दिएको छ। यो खोप पनि १२ देखि १७ वर्ष उमेर समूहलाई दिने सरकारको योजना छ। नेपालमा कोरोनाविरुद्ध खोप अभियान जारी छ। बिहीबार मात्रै सरकारले प्रत्येक दिन २ लाख मात्रा खोप उपलब्ध गराउने निर्णय गरेको थियो।
नेटफ्लिक्सले सय करोडमा किन्यो सूर्यवंशी,"मुम्बई: भारतीय बक्स अफिसमा राम्रो व्यापार गर्न सफल रोहित सेट्टी निर्देशित फिल्म सूर्यवंशी नेटफ्लिक्समा सार्वजनिक भएको छ। नेटफ्लिक्सले डिजिटल राइटका लागि एक सय करोडमा किनेको भारतीय मिडियाले जनाएका छन्। सूर्यवंशीले हालसम्म भारतमा मात्र करिब दुई सय करोडको व्यापार गरेको छ। कोरोना महामारीपछि करोड क्लबमा पुग्ने फिल्म पनि सूर्यवंशी नै रहेको छ। नेटफ्लिक्सले यसअघि ७५ करोडमा सम्झौता गरे पनि फिल्मले बक्स अफिसमा राम्रो व्यापार गरेपछि फिल्मको मूल्य एक सय करोड पुर्याएको निर्माण टिमले जनाएको छ। फिल्ममा अक्ष्य कुमार, अजय देवगन, रणवीर सिंह र कैट्रिना कैफले अभिनय गरेका छन्।"
शिक्षकको अगुवाइमा इम्बुङ स्वास्थ्यचौकीमा तालाबन्दी,"फिदिम : पाँचथरको फाल्गुनन्द गाँउपालिका २ स्थित इम्बुङ स्वास्थ्य चौकीमा तालाबन्दी गरिएको छ। सत्यहाङमा माध्यमिक विद्यालय इम्बुङमा कार्यरत दुईजना शिक्षकको अगुवाइमा शुक्रबार स्वास्थ्य चौकीमा ताला लगाइएको हो। विद्यालयका प्रधानाध्यापक रामभक्त नेम्बाङ र शिक्षक लोकेन्द्रराज फुयालको अगुवाइमा स्वास्थ्यचौकी बन्द गरिएको स्थानीयले बताएका छन्। स्वास्थ्य चौकीमा कर्मचारी अनुपस्थित हुने र व्यापक रुपमा अनियमितता भएको भन्दै तालाबन्दी गरिएको प्रअ नेम्बाङले फेसबुकमा स्ट्याटस लेखेका छन्। स्वास्थ चौकीमा छ जना कर्मचारी भएपछि अधिकांश समय कर्मचारी अनुपस्थित हुने भएकाले सेवाग्राही समस्यामा पर्ने गरेको बन्दकर्ताको आरोप छ। सुत्केरीको विषयलाई लिएर तालाबन्दी भएको छ, स्वास्थ्य चौकीका प्रमुख देव शाहले भने, हाम्रो एकजना कर्मचारी सुत्केरी बिदामा हुनुहुन्छ, अर्को एक जना शुक्रबार अनुपस्थित हुनुहुन्थ्यो। शुक्रबार स्वास्थ्य चौकीमा एकजना सुत्केरी महिला ल्याइएको थियो। सुत्केरी महिलालाई अन्यत्र लानु परेपछि तालाबन्दी गरिएको हो। ताला खोल्ने र स्वास्थ्य चौकी सञ्चालन गर्ने विषयमा छलफल भइरहेको उनले बताए। तालबन्दीमा उत्रिएका प्रअ नेम्बाङसँग फोन सम्पर्क गर्दा उनले उक्त विषयमा कुरा गर्न चाहेनन्। तपाईंले मेरो कुरा सुन्न चाहनुभएन, फोन संवादमा नेम्बाङले भने, केही समयपछि सबै कुरा प्रष्ट थाहा पाउनुहुन्छ, अहिले मैले फोन राखें।"
एमालेले निष्काशन गरेका सांसद आए संसद चल्न दिँदैनौं : ओली,"काठमाडौं : नेकपा एमालेका अध्यक्ष केपी शर्मा ओलीले एमालेले निष्काशन गरेका सांसद संसदमा गए प्रतिनिधि सभा चल्न नदिने दोहोर्याएका छन्। शुक्रबार दिउँसो पार्टी कार्यालय थापाथलीमा पदभार ग्रहण गर्दै उनले एमालेले निष्काशन गरेका सांसद आए संसद चल्न नदिने बताएका हुन्। हामीले निष्काशन गरेका व्यक्तिहरु संसदभित्र राखेर संसद् कसरी चल्न सक्छओलीले भने,नियमले गैह्र सांसद्लाई सभामा बस्न दिँदैन, मिल्दैन । उनले एमालेले साउन २५ गते निकालिएका व्यक्ति २८ गते संसदमा आउँछन् भने त्यो स्वीकार्य नहुने स्पष्ट पारे। ओलीले २८ गते किन संसद् बोलाइएको हो सरकार प्रस्तुत भएपछि जानकारी हुने बताए। ओलीले सभामुख अग्नी सापकोटा एमालेविरुद्ध सत्तापक्षीय गठबन्धनसँग लागेर अनुचित गठबन्धन गरेर एमाले फुटाउन लागेको पुन : दोहोर्याए। उनले अवैध ढंगले एमाले फुटाउन सभामुख लागेको बताए। सरकारले बुधबार ६ वटा अध्यादेश जारी गरेपछि बिहीबार संसद् अधिवेशन बोलाएको छ। मन्त्रिपरिषद्को सिफारिसमा राष्ट्रपति विद्यादेवी भण्डारीले मंसिर २८ गते दिउँसो २ बजे बस्नेगरी दुवै सदनको अधिवेशन आह्वान गरेकी हुन्। बुधबार मात्रै सरकारको सिफारिसमा राष्ट्रपति भण्डारीले विभिन्न ६ अध्यादेश जारी गरेकी थिइन्। विपक्षी एमालेको अवरोध नहटाई सरकारले कात्तिक १२ गते संसद् अधिवेशन अन्त्य गरेको थियो। ओलीले सरकार उल्टो बाटोमा हिँडिरहेको आरोप लगाए। गठबन्धनको सरकारबाट देश नचलेकाले छिटोभन्दा छिटो ताजा जनादेशमा जानुपर्ने धारणा राखे। पाँच दलीय गठबन्धनले गर्दा अदालतमा समस्या सिर्जना भएको ओलीले बताए।"
राप्रपा अध्यक्षमा कसले मार्ला बाजी? यसो भन्छन् कार्यकर्ता,"राष्ट्रिय प्रजातन्त्र पार्टी (राप्रपा)को काठमाडौंमा एकता महाधिवेशन चलिरहेको छ। महाधिवेशनमा भेटिएका पार्टी कार्यकर्तासँग संसद् र सडकमा शक्ति प्रदर्शन गरेर राजतन्त्र फिर्ता गर्न कत्तिको सम्भव छ भनी सोधिएको छ। उनीहरूको विचार आजको अन्नपूर्ण पोस्ट्को जनमतमा। ००० सागरजंग क्षेत्री, हल्दीबारी राजतन्त्र अवश्य आउँछ। राजतन्त्र आउन एउटा सही नेतृत्व चाहिन्छ। नेतृत्वमा अहिले आवश्यक भनेको राजेन्द्र लिङ्देन नै हो। उनी आए भने राजतन्त्र आउँछ। सडकमा हजारौं जनताले राजा आऊ देश बचाऊ भनिरहेका छन्। हिन्दू राष्ट्र पनि चहिन्छ भनेको सुनेका छौं। त्यो किनभन्दा कमल थापाले गर्दा हो। पार्टी फुटाउने उनी नै हुन्। त्यसैले सही नेतृत्वका लागि राजेन्द्र आउनु जरुरी छ। हाम्रो देश गणतन्त्र होइन, छाडातन्त्र भएको छ। मदनबहादुर कार्की, स्याङ्जा राजतन्त्रको एजेन्डा कमल थापाले ल्याएका हुन्। कांग्रेस र कम्युनिष्टले पनि उनका कुरा सुनेर पछि लागेका छन्। राम्रो एजेन्डा रहेछ भनेर सायद। यो एजेन्डा नेपालका लागि अपरिहार्य रहेछ। विश्वलाई चकित पार्ने खालको एजेन्डा छ। अहिले कांग्रेस, एमाले र माओवादी पछि लागेका छन्। राजाको काम न्यायाधीशले गर्ने हो? जनताको काम न्यायाधीशले गर्ने हो? गणतन्त्र डेट एक्सपायर हुन थालिसकेको छ। प्रजातन्त्र जसरी ढल्यो अब गणतन्त्र पनि त्यसरी नै ढल्छ। यसपटक कमल थापाले जितेपछि कीर्तिमान कायम हुन्छ। कमल थापाको पक्षमा होइन, न्यायको पक्षमा हो। हिन्दू राष्ट्र ल्याउनलाई थापाबिना सम्भव छैन। विष्णुदेवी गुरुङ, कास्की राजतन्त्र आवश्यक छ। राजाबिना यो देश चल्न सक्दैन। राष्ट्रिय प्रजातान्त्रिक पार्टीले राजा ल्याउन सक्छ। यही दलले सशक्त रूपमा राजतन्त्रको मुद्दा उठायो। कतिपयले ढुंगा पनि खाए। कैयौं दिदीबहिनीको ज्यानसमेत गयो। तर अहिले सशक्त रूपमा हिन्दू राष्ट्रभन्दा हामी खुसी छौं। प्रजातन्त्रवादी एउटा राजतन्त्रको मियो हामी सबैलाई आवश्यक छ। सरस्वतीदेवी साह, सर्लाही आँट गरे सम्भव नहुने कुरा केही छैन। गर्दै नगरे केही हुनेवाला छैन। खोला तर्नु छ भने नडराइकन तर्नुपर्छ। तबमात्र सम्भव हुन्छ। अहिले देशमा जे भइरहेको छ, त्यो जनताको पक्षमा भएको छैन। अहिलेका अधिकांश कानुन हाम्रा लागि ठिक छैनन्। त्यसैले हामीलाई हरेक कुरा राम्रो बनाउनका लागि राजतन्त्र चाहिन्छ। हेमप्रसाद भट्टराई, झापा राजतन्त्र फर्कने होइन, फर्काउने हो। कुनै पनि कुरा आफैं फर्किंदैन, हामीले नै फर्काउनु पर्छ। त्यसैले राजतन्त्रलाई पनि हामीले एक दिन अवश्य फर्काउने छौं। गरेपछि असम्भव भनेको केही हुँदैन। अहिले देश खतरामा छ। त्यसैले यसका लागि सही नेतृत्वको आवश्यकता छ। त्यो सही नेतृत्व भनेको राजेन्द्र लिङ्देनबाहेक अरू कोही हुन सक्दैन। हाम्रो पार्टीका लागि लिङ्देन र देशका लागि राजा आवश्यक छ। रञ्जु प्याकुरेल, बिर्तामोड, झापा राजतन्त्र फिर्ता गर्ने भन्दैमा पहिले पञ्चायतकालको जस्तो संविधानभन्दा माथि जानु राप्रपाको माग होइन। हाम्रो माग भनेको संवैधानिक राजतन्त्रभन्दा पनि राजसंस्था हो। अहिलेसम्म पृथ्वीनारायण शाहका सन्तान राजा ज्ञानेन्द्र जीवितै छन्। अहिले कस्तो अवस्था आएको छ भने राष्ट्रिय प्रजातन्त्र पार्टीको यो एजेन्डालाई पार्टीभन्दा बाहिरका मानिसले पनि उठाइदिएका छन्। प्रस्तुतिः रीता थापा"
उम्मेदवारको नाम सार्वजनिक : ककसले दिए उम्मेदवारी ?,"काठमाडौं : राष्ट्रिय प्रजातन्त्र पार्टी (राप्रपा) को नयाँ नेतृत्व चयनका लागि उम्मेदवारी दर्ता गराएका उम्मेदवारको नामावली सार्वजनिक गरिएको छ। राप्रपा निर्वाचन समितिले उम्मेदवारीको नामावली सार्वजनिक गरेको हो। जसमा अध्यक्ष, उपाध्यक्ष र महामन्त्री गरी १६ जनाको उम्मेदवारी परेको छ। महाधिवेशनमा अध्यक्षसहित ८ जना पदाधिकारीका लागि निर्वाचन हुने भएको हो। अध्यक्षमा कमल थापा र राजेन्द्र लिङ्देन भिड्दैछन्। यस्तै, उपाध्यक्षमा जगतप्रसाद गौचन,रामचन्द्र राय यादव, लिला देवी श्रेष्ठ, विक्रम पाण्डे, रोशन कार्की, ध्रुवबहादुर प्रधान, बुद्धिमान तामाङ र दुर्गादेवी झाले उम्मेदवारी दर्ता गराएका छन्। यस्तै, महामन्त्रीका लागि रेखा थापा, डाधवल शमशेर राणा, श्यामप्रसाद तिमल्सिना, भुवनकुमार पाठक, भस्कर भद्रा र कुन्तीकुमारी शाहीले उम्मेदवारी दर्ता गराएका छन्। राप्रपामा ४ उपाध्यक्ष र ३ महामन्त्री निर्वाचनबाट चयन हुनेछन् भने अरू १ सय ४१ केन्द्रीय सदस्य निर्वाचनबाटै आउनेछन्। राप्रपाको १४९ सिटका लागि २६४ जनाको उम्मेदवारी दर्ता भएको छ। नयाँ नेतृत्व चयनका लागि भोलि निर्वाचन हुँदैछ। अध्यक्ष पदका लागि मतपत्रबाट र अन्य उम्मेदवारको विधद्युतीय मेसिनबाट मतदान हुने निर्वाचन समितिले जनाएको छ। राप्रपा अध्यक्षको उम्मेदवार बन्न १ लाख शुल्क राप्रपा एकता महाधिवेशन : अध्यक्षमा थापा र लिङ्देनको उम्मेदवारी राप्रपा एकता महाधिवेशन : उम्मेदवारी दर्ता जारी राप्रपा एकता महाधिवेशन: अध्यक्षमा कमल थापाले दिए उम्मेदवारी"
मतदातासँग भोट माग्दै राजेन्द्र लिङ्देन,"काठमाडौं : राष्ट्रिय प्रजातन्त्र पार्टीका अध्यक्षका उम्मेद्वार राजेन्द्र लिङ्देनले मतदातासँग भोट माग्न थालेका छन्। उनका समर्थकले लिङ्देनलाई जिताउन आग्रह गर्दै मत मागेका हुन्। उनीहरुले राप्रपाले के भन्छ, राजेन्द्र लिङ्देनलाई ले भन्छ,राष्ट्रिय प्रजातन्त्र पार्टी जिन्दावाद जस्ता नारा लगाएका छन्। लिङ्देन प्यानलबाट उपाध्यक्षमा विक्रम पाण्डे, दिलविकास राजभण्डारी, रामचन्द्र राय र लीला श्रेष्ठ तथा महामन्त्रीमा डा धवलशमशेर राणा, श्याम तिमिल्सिना र रेखा थापाले उम्मेदवारी दिँदैछन्। नेता विक्रम पाण्डे दुवै समूहको तानातानमा परेका छन्। थापा र लिङ्देन दुवैले उपाध्यक्षमा पाण्डेको नाम राखेका छन्। निर्माण व्यावसायीसमेत रहेका पाण्डेले आफू कुन समूहमा हो भन्ने खुलाएका छैनन्। नयाँ नेतृत्व चयनका लागि शनिबार निर्वाचन हुने भएको छ। शुक्रबार मतदाता नामावलीमाथि दाबी विरोध, उम्मेदवारी दर्ता, अन्तिम नामावली प्रकाशनलगायतका काम हुने निर्वाचन समितिले जनाएको छ। बिहीबार मतदाताको नामावली र निर्वाचन तालिका प्रकाशन गरेको समितिका संयोजक हरिबहादुर बस्नेतले जानकारी दिए। बिहीबार नै निर्वाचन कार्यक्रम सुरु गर्ने भनिए पनि केही जिल्लाका प्रतिनिधि (मतदाता नामावली) विवाद नटुंगिएका कारण ढिलाइ भएको बस्नेतले बताए। राप्रपाको यो महाधिवेशनमा ४ हजार ४ सय मतदाता रहनेछन्। राप्रपाको नेतृत्वका लागि अध्यक्ष कमल थापा र नेता राजेन्द्र लिङ्देन प्यानलै बनाएर प्रतिस्पर्धामा उत्रिएका छन्। दुवैले ४ उपाध्यक्ष र ३ महामन्त्रीसहितको प्यानल बनाएका छन्। थापाको प्यानलबाट उपाध्यक्षमा विक्रम पाण्डे, बुद्धिमान तामाङ, रोशन कार्की, ध्रुवबहादुर प्रधान तथा महामन्त्रीमा भाष्कर भद्रा, भुवन पाठक र कुन्तिकुमारी शाही उम्मेदवारी दिँदैछन्। पार्टीमा थापाले नेतृत्व गर्न नसकेको र एजेन्डा स्थापित गर्न सक्रिय भूमिका नखेलेको भन्दै लिङ्देन अघि सरेका हुन्। थापा भने एक पटक आफूलाई टेस्ट गर्न कार्यकर्तालाई अनुरोध गरिरहेका छन्।राप्रपामा ४ उपाध्यक्ष र ३ महामन्त्री निर्वाचनबाट चयन हुनेछन् भने अरू १ सय ४१ केन्द्रीय सदस्य निर्वाचनबाट आउनेछन्। राप्रपाको अध्यक्षका लागि उम्मेदवारी शुल्क १ लाख रुपैँया तोकिएको छ। निर्वाचन कार्यतालिका अनुसार केन्द्रीय उपाध्यक्षको उम्मेदवार बन्न ७५ हजार तोकिएको छ। त्यस्तै केन्द्रीय महामन्त्रीका लागि ५० हजार, केन्द्रीय सदस्यका लागि १५ हजार तोकिएको केन्द्रीय निर्वाचन समितिले जनाएको छ।"
वासिङटनमा नेपालको एमसीसीबारे बोर्ड बैठक बस्दै,वासिङटन डीसी : अमेरिकाको वासिङटन डीसीस्थित मिलिनियम च्यालेन्ज कर्पोरेसन (एमसीसी) को बोर्ड बैठक बस्दैछ।नेपालको संसद्मा एमसीसी टेबल हुन नसकिरहेका बेला वासिङटन डीसीस्थित मुख्यालयले बोर्ड बैठक बोलाएको हो। नेपालका राजनीतिक दलबीच तालमेल नमिल्दा संसदबाट एमसीसी पारित गर्ने प्रक्रि या अवरुद्द छ । एमसीसी मुख्यालयले डिसेम्बर १४ मा वासिङटनमा बस्ने बैठकमा नेपाल कम्प्याक्ट बारेमा छलफल हुने जनाएको छ। एमसीसीबारे दलहरु विभाजित भइरहेका बेला बस्न लागेको बैठकले नेपाल कम्प्याक्टबारे महत्वपूर्ण निर्णय लिन सक्ने स्रोतले बताएको छ। अमेरिकाले एमसीसीअन्र्तगत ६० अर्ब रुपैयाँ अनुदान दिने भनेको छ। एमसीसी कार्यान्वयनअघि संसदबाट पारित गर्नुपर्ने व्यवस्था भएपछि नेपालका राजनीतिक दलहरु सोबारे विभाजित छन् । अमेरिकाले दिने भनेको झण्डै ६० अर्ब रुपैयाँ नेपालको उर्जा र सडकलगायत पूर्वाधार विकासमा प्रयोग गरिने भनिएको छ। तर एमसीसी कार्यान्वयन गर्न भएको ढिलाइबाट नेपाली जनता त्यसको लाभ लिनबाट बञ्चित भइरहेको एमसीसी मुख्यालयले जनाउँदै आएको छ । विसं २०७४ भदौ २९ गते तत्कालिन अर्थमन्त्री ज्ञानेन्द्रबहादुर कार्कीले नेपालका तर्फबाट वासिङटन डीसीमा एमसीसी सम्झौतामा हस्ताक्षर गरेका थिए। एमसीसीकी उपाध्यक्ष फातिमा सुमार गत भदौ २४ गते नेपाल आएर संसदबाट अनुमोदन हुन भइरहेको ढिलाइबारे शीर्ष नेताहरुसँग छलफल गरेकी थिइन् । त्यसबेला उपाध्यक्ष फातिमासँग राजनीतिक दलका शीर्ष नेतृत्वले दलीय सहमती कामय गरी एमसीसी अनुमोदन गर्ने जवाफ दिएका थिए। त्यसपछि दक्षिण तथा मध्य एशियाली मामिला हेर्ने अमेरिकी सहायक विदेशमन्त्री डोनाल्ड लु नेपाल आए।लुले समेत नेपालले एमसीसी पास नगरेकोप्रति प्रधानमन्त्रीलगायत शीर्ष नेतृत्वसँग चासो राखे । उनले नेपालले एमसीसी पास नगरे आफूहरुलाई कुनै आपत्ति नहुने स्पष्ट पारेर अमेरिका फर्किएका थिए । सहायक विदेशमन्त्री लुले नेपालले एमसीसी पास नगरे उक्त रकम अन्यत्र लैजाने बताएका थिए। यता नेपालमा पनि सोही दिन राष्ट्रपति विद्यादेवी भण्डारीले दुवै सदनको बैठक आह्वान गरेकी छन्। सरकाले यो अधिवेशनमा एमसीसी प्रस्ताव अगाडि बढाउने सम्भावना छ।
"गठबन्धनको सरकारबाट देश चलेन, ताजा जनादेशमा जाऔं : ओली","काठमाडौं : नेकपा एमालेका अध्यक्ष केपी शर्मा ओलीले गठबन्धनको सरकारबाट देश नचलेको बताएका छन्। शुक्रबार दिउँसो पार्टी कार्यालय थापाथलीमा पदभार ग्रहण गर्दै उनले छिटोभन्दा छिटो ताजा जनादेशमा जानुपर्ने धारणा राखेका छन्। ओलीले वर्तमान सरकार उल्टो बाटोमा हिँडिरहेको आरोप लगाए। उनले देशलाई सही बाटोमा अगाडि बढाउने काममा एमाले लाग्ने धारणा राखे। स्थिति कस्तो छ हरेक क्षेत्रलाई निकम्पा बनाएर लोकतन्त्र भत्काउने काम भएको छ। उनले भने, सरकारका कतिपय घटकको काम बिगार्ने भत्काउने देखिन्छ। पाँच दलीय गठबन्धनले गर्दा अदालतमा समस्या सिर्जना भएको ओलीले बताए। उनले अदालतको हुर्मत लिने काम गठबन्धनले गरेको दाबी गरे। न्यायपालिका, कार्यपालिका, व्यवस्थापिका निकम्मा भएको स्पष्ट पारेका छन्। उनले पाँच दलीय गठबन्धनको कानुनी क्षेत्रको विसंगत अवस्थाको प्रतिविम्ब भएको दाबी गरे। उनले कानुनी राज के भएको रहेछ भन्ने कुरा चौतर्फि रुपमा देखापरिरहेको बताए। प्रचण्डले दिएको न्यायपालिकाले लगाएको गुन कार्यपालिकाले तिर्ने अभिव्यक्ति प्रति लक्षित गर्दै ओलीले अदालतमा गलत काम भएको पुष्टि भएको दाबी गरे। एमाले अध्यक्ष ओलीले गरे पदभार ग्रहण"
सहरी रूपान्तरणका चुनौती,"नेपालमा सहरीकरणको प्रकृतिलाई हेर्दा पूर्वाधारबिनै सहरी विकास भएको छ। जसमा न्यूनतम आधारभूत सुविधा पनि पाइन्न। सन् २०१४ मा पहिलो सहरीकरण दिवस मनाइयो। सन् २०२१ मा उत्कृष्ट सहर, उत्कृष्ट जीवन भन्ने राखियो। सन् २०१४ मै चीनमा प्रमुख सहरी रूपान्तरण भन्ने नारा थियो। सामान्यत: सहर भन्नेबित्तिकै सबैको अनुमानमा सुविधासम्पन्न संसार भन्ने धारणा अघि सर्छ। सहर एक ठूलो मानव समुदायलाई व्यवस्थित आवास, यातायात, स्वच्छता, उपयोगिता, भूमिको उपयोग र सञ्चारका लागि व्यापक सुविधायुक्त जगत् हो। सहरीकरणले स्मार्ट र हरियो सहर बनाउने भन्ने मात्र होइन, यो त सामाजिक, आर्थिक, सांस्कृतिक र राजनीतिक जगत्को स्थापना गर्नु पनि हो। अन्तर्राष्ट्रिय समुदायको हितलाई बढावा दिन विश्वव्यापी सहरीकरणको अवसरहरू भेट्नु जरुरी छ। सहरीकरणका चुनौती सम्बोधन गर्न, गाउँ र सहरहरूबीच सहयोग बढाउन र सहरी विकासका लागि योगदान पुर्याउन अबका योजनाहरू आवश्यक छन्। बढ्दो अव्यवस्थित सहरीकरणले काठमाडौंजस्तै देशका अन्य ठूला सहर र सहरउन्मुख नगरगाउँहरू आक्रान्त बन्दै गएका छन्। नेपाल सरकारले देशका विभिन्न स्थानीय तहमा ७० वटा आधुनिक सहरको परिकल्पना गरी काम अघि बढाएको थियो। यसको प्रगति पुनरावलोकन गर्नुपर्ने देखिएको छ। पानी, यातायातको समस्या, वातावरणीय र नदीनाला प्रदूषणले सहरी जीवन आक्रान्त छ। नेपालमा उपत्यकालगायत मुख्य ठाउँहरूमा घनाबस्तीका कारण तापमानमा वृद्धि भएको छ। बस्तीहरूमा पानीको निकास नहुँदा बाढीको समस्या नदीहरूमा प्रदूषणको समस्या विकराल भएको छ। ग्रामीण मानवविहीन अवस्था पुग्न लागेको छ। यसले गर्दा सहरमा दिनप्रतिदिन समस्या थपिँदै गएको छ। विकास पनि सहरकेन्द्रित बन्दै गएको छ। नेपालको सहरी क्षेत्रलाई नगरपालिका, उपमहानगरपालिका र महानगरपालिका गरी तीन क्षेत्रमा विभाजन गरिएको छ। तीनै प्रकारका नगरपालिका बन्न निश्चित पूर्वाधार तयार हुनुपर्छ। यद्यपि त्यस्ता पूर्वाधारहरूको विकास भएको छैन। न्यूनतम पूर्वाधारसमेत विकास नगरी नगरपालिका घोषणा गरिएका छन्। नेपालको असन्तुलित विकास अथवा सहरकेन्द्रित आर्थिक, प्रशासनिक र शैक्षिक विकासका साथै स्वास्थ्य, रोजगार आदिका क्षेत्रको विकास पनि सहरकेन्द्रित हुँदा सहरी बसोबासको चाप बढेको हो। सहरीकरण एक विश्वव्यापी घटना हो, जसमा विश्वको आधाभन्दा बढी जनसंख्या सहरहरूमा बस्छन्। सहरी जनसंख्याको हिस्सा सन् २०५० सम्ममा ६६ प्रतिशत पुग्ने अपेक्षा एसिया र अफ्रिकाका तथ्यांकले संकेत गरेको छ। नेपाल, चीन र भारतले सन् २०५० सम्ममा ६९ करोड ६० लाख सहरी बासिन्दा थप्ने प्रक्षेपण गरिएको छ। नेपालको सहरीकरण चीन र भारतजस्तो छिटो नहुन सक्छ तर पनि सहरीकरण हुने देशमा नेपाल पर्छ। नेपालमा सहरीकरणलाई आधिकारिक रूपमा नगरपालिकाको जनसंख्याको आधारमा परिभाषित गरिएको छ। देशमा २ सय ९३ नगरपालिका छन्, जसमा करिब दुई तिहाइ जनसंख्या नगरपालिकामा बसोबास गर्छन्। नगरपालिकाको जनसंख्याको हिसाबले सहरीकरणमा बहस गर्न सकिन्छ। सहरहरूले गरिबलगायत ग्रामीण प्रवासीहरूलाई आकर्षित गर्ने आर्थिक अवसरहरू पनि प्रदान गरेको हुन्छ तर नेपालमा त्यसको प्रयोग देखिन्न। सहरीकरणको एउटा सूचक गरिबी घटाउनु पनि हो। आर्थिक वृद्धिको संवाहकका रूपमा सहरबाट धेरै आशा राख्न सकिन्छ। धेरैजसो नगरपालिकामा पूर्वाधार र सेवाहरू स्थापित छन् तर सहरहरू परिमाण र गुणस्तर दुवै हिसाबले अपर्याप्त छन्। यिनमा धेरै चुनौती छन् जस्तो कि आवास, पिउने पानी र सरसफाइ, रोजगारी, यातायात र स्वास्थ्य सेवा आदिजस्ता अत्यावश्यक सेवाको अप्रभावकारी अवस्था। नेपालको आठौं योजनाले राष्ट्रिय सहरी प्रणालीको स्थापना गर्न आह्वान गरेको देखिन्छ। समयसँगै नेपालको विकासको दृष्टिकोण बनेको छ। सहरी विकासलाई प्राथमिकता दिइएको छ। राष्ट्रिय सहरी नीति, २००७ मा निम्न दुई कारण उल्लेख छ : नेपालको सहरीकरणले ग्रामीण क्षेत्रलाई अपेक्षित रूपमा फाइदा पुर्याएको छैन। सहरहरूलाई आर्थिक वृद्धिको चालकको रूपमा स्वागत गरिन्छ। सहरीकरण र विकाससँगै जान्छ। कुनै पनि देश मध्यम आयको स्थितिमा पुगेको छैन। नेपालको सन्दर्भमा सहरको आर्थिक भूमिकालाई यसको ऐतिहासिक सन्दर्भमा बुझ्नुपर्छ। नेपालमा औद्योगिकीकरणबिना सहरीकरण भएको तथ्य कसैबाट छिपेको छैन। हालसालै खारेज भएको स्थानीय स्वायत्त शासन ऐन, १९९९ (दफा ८८) नगरपालिका (नगरपालिका र उपमहानगरपालिका बाहेक) लाई अर्ध सहरी क्षेत्रको रूपमा परिभाषित गरेको थियो। अझै पनि धेरै नगरपालिकामा ग्रामीण क्षेत्र छन्। नेपाल अझै सहरीकरणको प्रारम्भिक चरणमा छ भन्नुमा अत्युक्ति नहोला। एकातिर कम जनघनत्वका कारण अधिकांश नगरपालिकामा विकास लागत उच्च छ भने अर्कोतिर नगरपालिकाहरूमा बढ्दो जनसंख्याले ठूलो मागआपूर्ति पूर्वाधारको नेतृत्व गरेको छ। काठमाडौंजस्ता घना जनसंख्या भएका सहरहरूमा मात्र होइन, ललितपुर र भक्तपुर र पोखराजस्ता द्रुत रूपमा विकास भइरहेका सहरहरूमा पनि वार्षिक औसत वृद्धि भएको पाइन्छ। यस्तो अवस्था भरतपुर, मध्यपुर ठिमी र वीरेन्द्रनगरमा पनि छ। अरू जे भए पनि लगानी सबै आकारका सहरलाई चाहिन्छ। फरक यत्ति छ कि साना सहरहरूमा लागतअनुसार प्रतिफल नदेखिन सक्छ। जबकि ठूला सहरहरूको हकमा उनीहरू ठूलो लगानी जुटाउन कमजोर देखिन्छन्। पछिल्लो समय नगरपालिकाको घोषणाको आधार धेरैजसो राजनीतिक छ। यद्यपि, नगरपालिकालाई सहरी विकासको सम्भावना चाँडो हुने क्षेत्रका रूपमा लिइन्छ। २ सय ९३ मध्ये धेरै नगरपालिका ग्रामीण क्षेत्रलाई सहरीकरण गर्दै छन्। नेपालमा सहरीकरण अपर्याप्त र गुणस्तरहीन सहरी पूर्वाधार र सेवाहरूका कारण प्राय:जसो अव्यवस्थित छन्। नेपालमा भएको अव्यवस्थित सहरीकरणका कारण एकातिर जनस्वास्थ्यमा प्रतिकूल असर परेको छ भने अर्कोतिर दुराचार, दुव्र्यसन, चोरी, ठगी, बेरोजगारी, आत्महत्या, यौनशोषण आदि पक्षको विकास भएर गएको छ। यसको असर परिवार, समुदाय, राष्ट्रिय स्तरमै पर्दै गएको छ। जसले मुलुकको सर्वाङ्गीण विकासमा प्रत्यक्ष र अप्रत्यक्ष असर गरिरहेको छ। सही र सन्तुलित तथा व्यवस्थित सहरी विकासलाई भने नकारात्मक मान्न सकिँदैन। योजनाबद्ध र व्यवस्थित सहरीकरणको प्रक्रियाबाट विकासका आयामहरू थपिन्छन्। औद्योगिकीकरणको प्रक्रिया अगाडि बढिरहँदा सामाजिक अन्तरक्रिया र अन्तरसम्बन्धको दायरा पनि व्यापक बन्दै जान्छ। जसका लागि सहरीकरण गर्नु अगाडि पर्याप्त पूर्वाधारको विकास र सहर बनेपछि आउने समस्याको समुचित व्यवस्थापन गर्न सक्नुपर्छ। अनि मात्र सहरीकरणले फाइदा पुर्याउँछ। सहरीकरण अवसर मात्र होइन, चुनौती पनि हो। व्यवस्थित सहरीकरण नै विकासको मार्ग हो। तर पनि नेपालले भने गरिबी हटाउने अवसर ग्रहण गर्न सकेको छैन। सरकारी तथ्यांक हेर्ने हो भने शिक्षा, रोजगारी, सुविधा र सरल जीवनको खोजीमा लाखौं नेपाली गाउँबाट सहर भित्रने गरेका छन्। उचित व्यवस्थापन, असल नीति र परिवर्तनशील योजनाहरू नहुँदा यसले सहरी भेगमा वातावरणीय असर र अव्यवस्थित बसोबास फैलन थालेको छ। राष्ट्रसंघको एक अध्ययनअनुसार विश्वको उच्च १० सहरीकरण वृद्धि भएको क्षेत्रभित्र नेपाल पनि पर्छ। स्थानीय सरकार सञ्चालन ऐन, २०७४ ले हिमालमा १० हजार, पहाडमा ४० हजार, भित्री मधेसमा ५० हजार, तराईमा ७५ हजार र काठमाडौं उपत्यकामा एक लाख जनसंख्या भएमा नगरपालिका हुने भनी मापदण्ड तोकेको छ। नेपालमा सहरीकरणको प्रकृतिलाई हेर्दा पूर्वाधारबिना नै सहरी विकास भएको मानिएको छ। नेपालमा सहरमा न्यूनतम आधारभूत सुविधाको समेत अभाव देखिन्छ। सहरीकरणमा केही विशेष चरित्र पर्छन्। सबैभन्दा पहिला जनघनत्व बढी भएको एकीकृत बस्ती भन्ने नै बुझिन्छ। त्यस्तै, कृषिभन्दा गैरकृषिजन्य व्यवसायमा संलग्न मानिसको अनुपात बढी हुनुपर्छ। यिनै विशेषताले भौतिक स्वरूप र आवश्यकता पनि विशिष्ट बन्छन्। केवल एकीकृत बस्ती हुँदैमा सहर बन्दैन। काठमाडौं उपत्यका सहर र बाहिरका प्रमुख सहरलगायत राजमार्गआसपासका सहरी क्षेत्रमा पनि यो समस्या प्रमुख बन्दै गएको छ। विकसित देशमा जस्तै सहरीकरणकै कारण मानवमा व्यक्तिवादीपना बढेर गएको छ जसलाई सरकारले सम्बोधन गर्न सकेको छैन। पारिवारिक ढाँचामा पनि परिवर्तन आएको छ। अव्यवस्था नै नेपाली सहरहरूको चारित्रिक विशेषता बनेको छ। आवश्यक सेवाहरूको अपर्याप्तता र स्तरहीनता, योजनाविहीन र अव्यवस्थित घर निर्माण तथा बस्ती विस्तार, पर्ती जग्गा र कृषिभूमिको अनियोजित अतिक्रमण सबैजसो सहरका साझा समस्या हुन्। नेपालका कुनै पनि सहरमा ऐन र नियमद्वारा निर्दिष्ट र कार्यान्वयन गरिएको भूउपयोग नीति र भूउपयोग क्षेत्रको स्पष्ट खाका छैन। वर्षायाममा पानी र बाढीको प्रकोप तराईका सबै नगरपालिकामा छ। सहरी सार्वजनिक यातायातको समस्या सबैतिर छ। सहरी साक्षरता ७१ प्रतिशत भए पनि महिला साक्षरता खाली ६२ प्रतिशत छ। अझ तराईका सहरहरूमा त महिला साक्षरता ५५ प्रतिशत मात्रै छ। सहरी क्षेत्रमा स्वास्थ्य सेवाको अत्यधिक केन्द्रीकरण देखिए पनि गरिबका लागि ग्रामीण र सहरी क्षेत्रको स्वास्थ्य स्थितिमा खास भिन्नता देखिन्न। नेपाल गाउँ नै गाउँले भरिएको देश हो र नेपालको विकास भनेकै ग्रामीण विकास हो भन्ने भनाइ नेपालको वस्तुगत यथार्थसँग मेल खाँदैन। यथार्थ त के हो भने उत्पादन नबढाई ग्रामीण विकास सम्भव हुँदैन। यसका निम्ति ससाना बजार केन्द्र र सहरी सञ्जालको विकास हुनैपर्छ। बजारले नै ग्रामीण उत्पादन र उत्पादकत्व बढाउन प्रोत्साहित गर्छ। साथै, ग्रामीण क्षेत्रमा सामाजिक, आर्थिक सेवासुविधाको पहुँच बढाउन तथा त्यहाँ लगानीको सम्भावना र अवस्था सिर्जना गर्न पनि सहरीकरणको आवश्यकता पर्छ।"
विद्यालयको रकम हिनामिना,"बेनी : म्याग्दीको बेनी नगरपालिका२ खबरामा रहेको हंशबाहिनी आधारभूत विद्यालयको रकम हिनामिना भएको छ। अनुमानभन्दा दश लाख रुपैयाँ बढी खर्च देखाएका विद्यालय प्रशासन, व्यवस्थापन र निर्माण समितिले भवन निर्माणका क्रममा सापटी वापत प्रयोग गरेको विद्यालयको छ लाख पचास हजार रुपैयाँ हिनामिना गरेका हुन्। गत भदौ ३० गते विद्यालय व्यवस्थापन समिति पुनगठनका लागि भएको भेलामा तत्कालीन प्रअ हृदयकुमार श्रेष्ठले प्रस्तुत गरेको आय ब्यय विवरणमा प्रश्न उठेपछि असोज १ गते अभिभावक मदन आचार्यको संयोजकत्वमा ७ सदस्यीय छानबिन समिति गठन भएको थियो। दिपक सापकोटा, सनम जिसी, सुसन थापा, सम्राट सापकोटा, तेजेन्द्रबहादुर कार्की र तिलबहादुर घिमिरे सदस्य रहेको समितिले मंसिर ८ गते प्रतिवेदन सार्वजनिक गरी व्यवस्थापन समितिलाई बुझाएको छ। संयोजक आचार्यले अस्वभाविक खर्च देखाइएको, खर्च अनुसार बिल भरपाई नभेटिएको, विद्यालयको खाताबाट झिकिएको रकम फिर्ता नभएको, कामदार र सामान बिक्रेताले पूरा भुक्तानी नपाएका भेटिएको बताए। सोह लाख रुपैयाँको बजेटभित्र बनाउनुपर्ने भवनको खर्च २६ लाख रुपैयाँभन्दा बढी देखाइएको छ, उनले भने, खातामा भएको छ लाख पचास हजार रुपैयाँ मासिएको विषयमा प्रश्न उठेपछि छानविन गर्दा अस्वभाविक रुपमा देखाइएको खर्चलाई प्रमाणित गर्ने बिल र भरपाइ भेटिएन। आर्थिक वर्ष २०७४७५ मा दुई कोठे एक तले कक्षा कोठा भवन निर्माणका लागि तत्कालीन शिक्षा कार्यालयबाट आयोजना व्यवस्थापन खर्च कटाएर निकासा भएको १५ लाख १२ हजार रुपैयाँसहित कुल २४ लाख तीन हजार ९०० रुपैयाँ खर्च भएको र थप दुई लाख दुई हजार ४९५ रुपैयाँ तिर्न बाँकी भएको प्रअ श्रेष्ठले प्रस्तुत गरेको प्रतिवेदनमा उल्लेख छ। छानबिन समितिले २१ लाख ५६ हजार ५०३ रुपैयाँ बराबरको खर्च प्रमाणित गर्ने बिल भरपाइ भेटिएको र दुई लाख ४७ हजार ३९६ रुपैयाँ बचत हुनुपर्ने ठहर गरेको छ। सबैभन्दा धेरै कामदार ज्याला शीर्षकमा १३ लाख एक हजार ६९० रुपैयाँ खर्च देखाइएकोमा हाजिरी र भरपाइ अनुसार आठ लाख २५ हजार ३५० रुपैयाँ खर्च भएको देखिएको छ। भवन निर्माणमा आएको बजेट मध्य निजी स्रोतका शिक्षकलाई रु एक लाख ३३ हजार ५०० तलब दिएको देखाइए पनि छानबिनका क्रममा रु ४३ हजार ५०० मात्र भुक्तानी दिएको भेटिएको छ। समितिले विभिन्न शीर्षकमा भएका खर्चको रकम र बिल भरपाइको रकम फरक परेको उल्लेख गरेको छ। कामदार ज्यालामा चार लाख ७६ हजार ३४० रुपैयाँ र शिक्षक तलबमा ९० हजार रुपैयाँ वास्तविकभन्दा बढी खर्च देखाइएको छानबिन समितिले जनाएको छ। यसैगरी बेनी बचत तथा ऋण सहकारी संस्थामा रहेको मुद्दती निक्षेप खाताको पाँच लाख रुपैयाँ र नेपाल बैंक लिमिटेडबाट एक लाख पचास हजार रुपैयाँ भवन निर्माणार्थ सापटी स्वरुप प्रयोग गरे पनि हालसम्म फिर्ता नगरेको छानबिन समितिको प्रतिवेदनमा उल्लेख छ। हरिनारायण जिसीको अध्यक्षतामा रहेको तत्कालीन विद्यालय व्यवस्थापन समितिले भवन बनाउन बुद्धबिर दर्जीको संयोजकत्वमा निर्माण समिति बनाएको थियो। तत्कालीन प्रअ श्रेष्ठले शिक्षा कार्यालयबाट आएको अनुदानले भवन मात्र बनाउन मिल्ने भएकाले जग्गा व्यवस्थापन गर्दा बढी खर्च लागेको बताए। भिरालो पाखोमा भएको भवन निर्माण स्थलमा मापदण्ड अनुसार जग्गाको चौडाइ नपुगेपछि पछाडी दुई मिटर पाखो काटिएको र अगाडि भुइँदेखि नै पर्खाल बनाएर दुई मिटर चौडाइ बढाउँदा अनुमान गरेभन्दा बढी खर्च भएको हो, उनले भने, सम्झौता अनुसार कुल लागतको २५ प्रतिशत जुटाउनुपर्ने जनश्रमदान वापतको खर्च पनि विद्यालयकै आन्तरिक स्रोतबाट ब्यहोर्नुपर्यो। संघीयता कार्यान्वयनसँगै शिक्षा कार्यालयबाट भुक्तानी पाउन ढिलाइ भएपछि बेनी बचत र नेपाल बैंकको खाताको पैसा सापटी स्वरुप झिकेर मजदुरलाई ज्याला र सामान बिक्रेतालाई भुक्तानी दिएका हौं। भवन निर्माणमा काम गरेका ४२ जना मजदुरहरुले हालसम्म ८७ हजार चार सय रुपैयाँ ज्याला नपाएको छानविन समितिले जनाएको छ। सबैभन्दा बढी कृष्ण जिसी र उनकी श्रीमति बुद्धीसरा जिसीले ६० हजार रुपैयाँ ज्याला पाउन बाँकी देखिएको छ। ज्याला नपाउँदा घर ब्यवहार चलाउन समस्या भएको बुद्धीसराले गुनासो गरे। विद्यालय व्यवस्थापन समितिका अध्यक्ष शुभसागर शर्माले गत शनिबारको भेलाले तत्कालीन विद्यालय प्रशासन, व्यवस्थापन र भवन निर्माण समितिलाई यही मंसिर १८ गतेसम्म हिसाब मिलान गर्न समय दिएको बताए।"
एमाले अध्यक्ष ओलीले गरे पदभार ग्रहण,"काठमाडौं : नेकपा एमालेका अध्यक्ष केपी शर्मा ओलीले पदभार ग्रहण गरेका छन्। शुक्रबार दिउँसो पार्टी कार्यालय थापाथलीमा ओलीले पदभार ग्रहण गरेका हुन्। एमालेको दसौं राष्ट्रिय महाधिवेशनबाट प्रतिद्वन्द्वी भीम रावललाई भारी मतले पराजित गर्दै अध्यक्षमा ओली निर्वाचित भएका थिए। ओलीले १,८३७ र रावलले २२३ मत प्राप्त गरेका थिए। उनी एमालेमा दोस्रो कार्यकालका लागि अध्यक्ष निर्वाचित भएका हुन्। ओलीले आफूलाई मात्रै जिताएनन्, सक्रियतापूर्वक साथ दिने नेतालाई पनि टिममा ल्याएका छन्। यसअघि नवौं महाधिवेशनमा माधव कुमार नेपाललाई पराजित गर्दै ओली अध्यक्षमा निर्वाचित भएका थिए। विसं २०२२ सालमा कम्युनिष्ट राजनीतिमा लागेका ओलीले २०२६ सालमा नेपाल कम्युनिष्ट पार्टीको सदस्यता लिएका थिए। २०२८ सालको झापा आन्दोलनका प्रमुखहरु मध्येका एक थिए उनी, त्यही वर्ष उनी जेलसमेत परेका थिए। ओली तत्कालीन नेकपा (माले) को संस्थापक मध्येका एक हुन्। पञ्चायती व्यवस्थाविरुद्धको संघर्षका क्रममा ओली २०२८ देखि २०४४ सम्म १४ वर्ष जेल जीवन यापन गरेका थिए। ओली २०४८, २०५१ र २०५६ का आम निर्वाचनमा झापा जिल्ला क्षेत्र नं ६ बाट प्रतिनिधि सभामा निर्वाचित भएका थिए। पहिलो संविधान सभा निर्वाचन २०६४ मा भने उनी झापाको क्षेत्र नं ७ बाट पराजित भए। विसं २०४९ सालमा नेकपा (एमाले)को स्थायी कमिटी सदस्य भएका उनी २०७१ असारमा पार्टीको अध्यक्ष निर्वाचित भएका हुन्। दोस्रो संविधानसभा निर्वाचन २०७० मा उनी झापा क्षेत्र नं ७ बाट नेकपा एमालेको तर्फबाट निर्वाचित भएका थिए।"
जबरा इतिहासकै कलंक सावित : पूर्वमहान्यायाधिवक्ता कार्की,"काठमाडौं : पूर्वमहान्यायाधिवक्ता बद्रीबहादुर कार्कीले प्रधानन्यायाधीश चोलेन्द्र शमशेर जबराले कलंकको टीका लगाइसकेको आरोप लगाएका छन्। नेपाल बार एसोसिएसनको प्राङगणमा शुक्रबार आयोजित न्यायपालिकाको सुधार,सम्भावना र चुनौती विषयक छलफल कार्यक्रममा वरिष्ठ अधिवक्ता कार्कीले यस्तो बताएका हुन्। उनले भने,' जबराको वेइमानीलाई इतिहासले पनि माफी दिँदैन, उहाँले जसरी भएपनि बहिरगमनको बाटो रोज्नुपर्छ।' कार्यक्रममा बोल्दै कानुन व्यवसायीहरुले जबरालाई बहिरगमनको विकल्प नभएको धारणा राखेका छन्। वरिष्ठ अधिवक्ता राधेश्याम अधिकारीले महाअभियोग लगाउने विभिन्न आधारहरु भएपनि उहाँले राजीनामा दिएर मार्ग प्रशस्त गरिदिँदा राम्रो हु्न्थ्यो। उनले भने,' महाअभियोग लगाउने धेरै आधार छन्। समय छ। जबराले राजीनामा दिएर मार्ग प्रशस्त गरिदिनुपर्छ। निकास दिनैपर्छ।' प्रधानन्यायाधी जबराले मन्त्रिपरिद्मा भागबण्डा खोजेको, न्यायिक क्षेत्रमा भ्रष्टाचार बढाएको भन्दै करिब १ महिनादेखि कानुन व्यवसायीहरु आन्दोलित छन्। उनीहरुले प्रधानन्यायाधीश जबराले राजीनामा नदिएसम्म आन्दोलन जारी राख्ने बताएका छन्। यता प्रधानन्यायाधीशप्रति असन्तुष्ट सर्वोच्चका न्यायाधीशहरु गोला प्रक्रियाबाट मुद्दाको पेशी तोकिने भएपछि नियमित काममा फर्केका छन्।"
"अध्यक्षमा लिङ्देन, महामन्त्रीमा रेखा र राणाले गराएका उम्मेदवारी दर्ता","काठमाडौं : राष्ट्रिय प्रजातन्त्र पार्टी (राप्रपा) को नयाँ नेतृत्व चयनका लागि उम्मेदवारी दर्ता जारी छ। अहिलेसम्म अध्यक्ष पदका लागि राजेन्द्र लिङ्देन उम्मेद्वारी दर्ता गराएका छन्। महामन्त्रीमा रेखा थापा र धवलशमशेर राणा पनि उम्मेदवारी दर्ता गराएको त्यहाँ रहेका हाम्रा सहकर्मी प्रशान्त ओलीले जानकारी दिएका छन्। शुक्रबार दिउँसो तीनैजनाले उम्मेद्वारी दर्ता गराएका हुन्। राष्ट्रियसभा गृहमा राप्रपाको नयाँ नेतृत्व चयनका लागि उम्मेदवारी दर्ता गर्ते क्रम जारी छ। उम्मेदवारी दर्तापछि अन्तिम नामावली प्रकाशनलगायतका काम हुने निर्वाचन समितिले जनाएको छ। उम्मेदवारी दर्तापछि अन्तिम नामावली प्रकाशनलगायतका काम हुने निर्वाचन समितिले जनाएको छ। बिहीबार मतदाताको नामावली र निर्वाचन तालिका प्रकाशन गरेको भएपनि केही जिल्लाका प्रतिनिधि (मतदाता नामावली) विवाद नटुंगिएका कारण ढिलाइ भएको हो। राप्रपाको यो महाधिवेशनमा ४ हजार ४ सय मतदाता रहनेछन्। राप्रपाको नेतृत्वका लागि अध्यक्ष कमल थापा र नेता राजेन्द्र लिङ्देन प्यानल नै बनाएर प्रतिस्पर्धामा उत्रिएका छन्। दुवैले ४ उपाध्यक्ष र ३ महामन्त्रीसहितको प्यानल बनाएका छन्। राप्रपाको अध्यक्षका लागि उम्मेदवारी शुल्क १ लाख रुपैँया तोकिएको छ। निर्वाचन कार्यतालिका अनुसार केन्द्रीय उपाध्यक्षको उम्मेदवार बन्न ७५ हजार तोकिएको छ। त्यस्तै केन्द्रीय महामन्त्रीका लागि ५० हजार, केन्द्रीय सदस्यका लागि १५ हजार तोकिएको केन्द्रीय निर्वाचन समितिले जनाएको छ।"
उम्मेदवारी दर्तापछि थापाले भने देशकै अग्रणी पार्टी बनाउँछु,"काठमाडौं : राष्ट्रिय प्रजातन्त्र पार्टी (राप्रपा) को अध्यक्षमा कमल थापाले उम्मेदवारी दर्ता गराएका छन्। उम्मेदवारी दर्ता पछि थापाले राप्रपालाई बलियो पार्टी बनाउने दावी गरेका छन्। उनले भने,' राष्ट्रियताको रक्षा र भ्रष्टाचारमुक्त नेपाल निर्माणमा सशक्त भूमिका निर्वाह गर्छु। पार्टीलाई फुटबाट जोगाउँछु।' उनले पार्टीमा युवालाई प्राथमिकता दिने बताए। 'आजसम्म हामी तीन अध्यक्ष छौं। मन, वचन र कर्मले प्रतिबद्धता गरेका छौं । टुटफुटको शृङ्खला अन्त्य गर्छौं । पार्टीमा युवालाई प्राथमिकता दिन्छौं।' राप्रपाको नयाँ नेतृत्व चयनका लागि उम्मेदवारी दर्ता जारी छ। अहिलेसम्म अध्यक्ष पदमा थापा, लिङ्देनले उम्मेद्वारी दर्ता गराएका छन्। महामन्त्रीमा रेखा थापा र धवलशमशेर राणाले पनि उम्मेदवारी दर्ता गराइसकेका छन्। यसैगरी उपाध्यक्षमा बुद्धिमान तामाङले उम्मेदवारी दर्ता गराएका छन्। उनले थापा प्यानलबाट उम्मेदवारी दर्ता गराएका हुन्। राप्रपामा ४ उपाध्यक्ष र ३ महामन्त्री निर्वाचनबाट चयन हुनेछन् भने अरू १ सय ४१ केन्द्रीय सदस्य पनि निर्वाचनबाटै आउनेछन्।"
बाला चतुर्दशीमा किन शतबीज छरिन्छ ?,"काठमाडौं : दिवङ्गत पितृका नाममा महादीपदान गर्न आउने भक्तजनको शुक्रबार बिहानैदेखि पशुपति क्षेत्रमा भीड लागेको छ। बिहीबार रातभर जाग्राम बसेर मार्गशीर्षकृष्ण चतुर्दशीका दिन बिहान दीप वाग्मतीमा सेलाएर पशुपति क्षेत्रका विभिन्न स्थानमा शतबीज छरिन्छ। यसो गरेमा दिवङ्गत पितृहरुले शान्ति पाउने धार्मिक विश्वास छ। प्रत्येक वर्ष मार्गशीर्ष कृष्ण चतुर्दशीका दिन बालाचतुर्दशी पर्व मनाउन देशका विभिन्न स्थानबाट भक्तजन पशुपति आउने गर्छन्। यो पर्व विशेषगरी पितृहरूको उद्धारको निम्ति उनीहरूको सम्झनामा मनाइन्छ । नेपालीमा 'शतम्' को अर्थ सय र 'बीज'को अर्थ बीउ हुन्छ । यसरी शतबीज भन्नाले सयथरी बीउ भन्ने बुझिन्छ। तरपनि शतबीजमा मुख्यतः धान, जौ, गहुँ, चना, तिल, कागुनु र मकैलाई मात्र लिइने गरेको पाइन्छ । यसैगरी शतबीजको मिश्रणमा केरा, उखु, सुन्तला, अनार, भोगटे, कागती, निबुवा, बिमिरो, अमला आदि फलका साथै विभिन्न किसिमका फूलहरू पनि हुने गर्दछन् । आज श्रद्धालु भक्तजनहरुको बिहानैदेखि पशुपति क्षेत्रमा भीडभाड बढेको छ। अघिल्लो दिन अर्थात् बिहीबार रातिदेखि बत्ती बाल्न ठाउँ व्यवस्थापन गर्न देशका विभिन्न स्थानबाट आएका भक्तजनको पशुपतिमा भीड लागेको हो। शतबीज छरिसकेपछि पशुपति क्षेत्रमा श्रीपशुपतिनाथको कवच, मुकुट, नागमणि, एकमुखे रुद्राक्ष, दर्शन गर्ने व्यवस्था मिलाइएको छ । सुरक्षा निकाय एवं कोषका कर्मचारीको सहयोगमा यी सामग्री दर्शनको व्यवस्था शुक्रबार बिहान मिलाइएको छ । बत्ती बाल्न एवं शतबीज छर्न आउने भक्तजनका लागि तिलगङ्गा र भण्डारखालमा सवारी पार्किङको व्यवस्था मिलाइएको छ। पशुपतिनाथको मुख्य क्षेत्र बाहिर विभिन्न सङ्घसंस्थाले स्वास्थ्य शिविर खडा गरेका छन् ।"
संसारलाई त्राण दिन राम अवतार,"नेपालभूमि जानकीको जन्मभूमि जनकराजको जन्म र कर्मथलो पूर्वीय चिन्तनको भण्डार हो, जनकपुर क्षेत्र। यसपालिको राम जानकीको विवाह उत्सव सुरु भएको छ। सीताराम विवाह महोत्सवको साताव्यापी कार्यक्रम तय भइसकेको छ। पहिलो दिन १७ गते रामसीताको झाँकीले नगर परिक्रमा गर्ने, दोस्रो दिन रामले सीतालाई फूलबारीमा दर्शन दिएको स्मरणमा फूलबारी लीला गर्ने र तेस्रो दिन जनकको सर्तअनुसार धनुष यज्ञको आयोजना गर्ने काम हुनेछ। चौथो दिन राम र सीताका अलग महन्तहरूले तिलक महोत्सव गर्ने र पाँचौं दिन विवाह मण्डप तयारीमा नदीबाट ल्याइएको माटो राखिने मटखोर पर्व मनाइन्छ। छैटौं दिन बाह्रबिघा क्षेत्रमा राम जानकीको डोलालाई स्वयंवरमा सरिक गराउँदै साँझ भव्य विवाह बन्धनमा बाँध्ने परम्परा छ। सातौं दिन अर्थात् पञ्चमीको भोलिपल्ट जन्तीहरू बिदाइ गर्ने, उपहार र कोसेली दिँदै उत्सवको समापन गरिने दिन हो। हरेक वर्ष जनकपुरमा जानकी विवाह भव्यताका साथ मनाइन्छ। पूर्वीय चिन्तनमा परमेश्वरकोे चर्चा सबैतिर पाइन्छ। परमेश्वर, परमतत्त्व, ब्रह्मभाव सबै जीवात्मामा निराकार रूप लिएर चित् स्वरूपमा रहेको र जगत्मा सगुण, साकार स्वरूप लिएर सर्वत्र, सर्वव्यापी भएको कुरा धर्मशास्त्रहरूले व्याख्या गरेका छन्। हाम्रा श्रुति (वेद)हरूले परमतत्त्व जीवात्मामा आराम तत्त्व लिएर हरप्राणीमा राम रहेको कुरा पुष्टि गरेका छन्। स्मृति (पुराण)हरूले परमेश्वरका परम लीला प्रसंग, अवतार कथाहरू अत्यन्त रसिलो ढंगले प्रस्तुत गरेका छन्। परमेश्वरका अनेक अवतारमध्ये त्रेतायुगीन ज्ञानको युग मानव जीवनको अध्ययनको आरम्भ दिन स्मरणस्वरूप चैत्रशुक्ल मध्याह्न १२ बजे धर्तीमा अवतरित श्रीराम अवतारलाई श्रीहरिको पूर्र्ण र शान्त अवतारको रूपमा मानिएको छ। अयोध्या नरेश दशरथका कुलमा कौशल्याको गर्भबाट श्रीराम प्रकट भएका थिए। स्वायम्भूमनु एवं शतरूपी महारानीका तीनवटा वरदान पूरा गर्ने क्रममा प्रथम पुत्रका रूपमा श्रीराम भई धर्तीमा अवतरित भएका प्रसंगहरू प्रशस्त पाइन्छन्। उनै रामसँग सीताको विवाह प्रसंग नै विवाह पञ्चमी हो। अर्थात् मार्ग शुक्ल पञ्चमी! संस्कृत साहित्यका आदिकवि वाल्मीकिले रामायणको विराट् चर्चा गरेका छन्। यद्यपि वाल्मीकि सुरुमा एक ब्याधा थिए। वाल्मीकिले मरा मरा भन्ने नाम जप्दा राम राम भन्ने शब्द उच्चारण हुुन पुगी तपस्वी साधकका रूपमा श्रीरामका पावन कथा प्रसंगहरूको सविस्तार उल्लेख गर्न पुगेका थिए। उनका मुखबाट स्वयं वेद प्रस्तुत भई रामायणको एक रूप लिएका प्रसंगहरू पनि यत्रतत्र भेटिन्छन्। सबैै मानिसका लागि वेद सरल र सहज छैन। आज वेदको सविस्तार वर्णित रामायणको गाथा विभिन्न भाषामा समेत प्रस्तुत हुँदै संसारभर फैलिएको छ। रामको गाथा गाइएको रामायण साँच्चै साहित्यको आधार नै हो भनिन्छ जसले रामको नाम लिन्छ, रामायण काव्यको अध्ययन गर्छ ऊ स्वयं कवि बन्न पुग्छ। आज विश्वभरि नै चर्चा पाएको रामायण, महाभारत र गीताशास्त्रले सम्पूर्ण भवरोगको औषधि दिन्छ भनिएको छ। शोक, भय, चिन्ता, व्याकुलतामा परेकाहरूको सही र शुद्ध औषधि तत्त्व भनेको रामायण पाठ, रामको स्मरण मन्त्रोच्चारण, श्रीरामको कथा अवतार र पावन लीलाहरूको संकीर्तन नै हो। व्यवहार परस्त तुलसीदास सन्त भए रामकै कृपाले, हिन्दी भाषाका कवि मैथिली भाषादेखि नेपाली भाषाका आदिकवि भानुभक्त आचार्यसमेतले रामायणको चर्चा गर्न छाडेका छैनन्। अजन्मा भएर पनि स्वर्गलाई भन्दा धर्तीलाई प्यारो गर्ने, धर्तीका समस्त जीवहरूको उद्धार गर्ने मानव जीवनका आदर्शको संकेत दिने श्रीराम हुन्। उनी स्वयं महालक्ष्मी सीतालाई लिएर धर्तीमा प्रस्तुत हुँदा ब्रह्माण्डका सारा विषय वासनासमेत मोहित बन्न पुग्छन्। धर्तीमा रहेको प्रदूषणलाई हटाई आदर्श घर, परिवार र राज्य स्थापना गर्न बेलाबखत धर्तीमा देखिने दुष्ट राजाहरूको अन्त्य गर्ने काम भयो। यसरी पूरै धर्तीलाई दुष्परिणामबाट बचाउने क्रममा श्रीनारायणबाट श्रीरामको उदय भएको पावन दिनलाई नै रामनवमी भनिन्छ। दशरथले राममा पाएको पितृस्नेह, पत्नीव्रत धर्म अर्धांगिनी सीताको स्वभाव, भरतप्रतिको उदारभाव, शत्रुघ्नको सेवाभाव गरेको पाइन्छ। जसले आज पनि जीवनोपयोगी यथार्थ र आदर्श समाज निर्माणमा सन्देश दिइरहेकै छ। रामायण मानव जीवनको यथार्थपरक आस्था हो। व्यवहारत: एउटै कडी हो जसबाट नजिकै आएको राज्य सुखभोग, ऐशआरामलाई सीधै तिरस्कार गरी सरल र पवित्रोत्तम जीवन सञ्चालन गर्न सबैलाई संस्मरण गराउँछ। राम वनवास जाँदा दु:खी छैनन् र राज्य प्राप्तिमा हर्षित पनि देखिन्नन्। जीवनका लागि योभन्दा ठूलो त्याग के पााइन्छ ? बाबुको वचनलाई रत्तिभर उल्लंघन नगर्ने मर्यादाका प्रतीक श्रीराम आदर्श पति, आदर्श पुत्र, आदर्श भाइ र आदर्श राजासमेत हुन्। सदाचारको आदर्श र व्यवहार प्रयोगको असल नमुना रामायणले हरमानवलाई अनुशासित बन्न प्रेरित गर्छ। गृहस्थ जीवनका लागि रामायण सर्वोत्कृष्ट र सर्वोत्तम शास्त्र हो। नेपालभूमि जानकीको जन्मभूमि जनकराजको जन्म र कर्मथलो पूर्वीय चिन्तनको भण्डार हो, जनकपुर क्षेत्र। जहाँ सत्सङकै क्रममा राजा जनकले देवर्षि नारदसँग भगवान्को अवतार प्रसंगबारे प्रश्न राख्दा भगवान्का अशांश, अंश, आवेश, कला, पूर्ण एवं परिपूर्णतम गरी मुख्य ६ अवतार बताइएको थियो। पूर्वीय दर्शनमा बहुदेवता विविधताको चर्चा भएको छ। सृष्टिको उषाकालमा मरिचि आदि ऋषिमुनिहरूलाई अशांशका अवतारका रूपमा लिएको पाइन्छ भने ब्रह्मा आदिलाई अंश अवतार, कपिलदेव, कच्छप अवतारलाई कला अवतार, परशुरामलाई आवेश अवतार, रामलाई पूर्ण अवतार र श्रीकृष्णलाई परिपूर्णतम अवतार मानिएको छ। युगयुगमा परमेश्वरले आवश्यकताअनुसार अवतार लिनेबारे शिवगीतादेखि रामगीता, महाभारतदेखि श्रीमद्भगवत् गीतासम्ममा चर्चा भएको पाइन्छ। शिवगीतामा देवी पार्वतीलाई र रामगीतामा भाइ लक्ष्मणलाई यी प्रसंगहरू सुनाइएको छ। कसैलाई दिइएको वरदान पूरा गर्नदेखि कसैलाई गरिएको श्राप पूर्णताका लागि पनि देवताले अवतार लिएको देखिन्छ। सृष्टि सञ्चालनका लागि, बाधा फुकाउन लौैकिक, अलौकिक दुवै कार्यका लागि अवतारको प्रसंग देखापर्छ। हिरण्यराजले उपद्व्रव गरिएकी पृथ्वीलाई बचाउन बराह, हिरण्यकशिपुको आवेगवाट प्रल्हादलाई बचाउन नृसिंह, समुद्र मन्थनबाट प्राप्त अमृतको दुरुपयोगबाट रोक्न मोहिनी, समुद्र मन्थनलाई साथ दिन कुर्म रामले अवतार लिएको पाइन्छ। वेदको रक्षा गरी धर्तीलाई त्राण दिन मत्स्य, धर्ममा विकृति रोक्न, हंश अवतारदेखि सांख्य योग सिद्ध गर्न र कपिल एवं ऋषभ अवतार र रावणादि असुरहरूबाट धर्तीलाई संरक्षण दिन पनि अवतार भएको चर्चा पाइन्छ। दुष्ट राजाहरूको संहार गर्न परशुराम अवतार लिने भगवान् कंश आदिको भयबाट दूर गर्न कृष्णदेखि संसारमा अहिंसा धर्म स्थापनाका लागि बुद्धअवतार लिने प्रसंग पनि शास्त्रहरूमा वर्णित छ। त्यस्तै महाकलिका अन्त्यमा उनै परमेश्वरले कल्की अवतार लिने पनि भविष्यवाणी गरिएको छ। सूर्यवंशमा मध्याह्नमा धर्ती अवतरित श्रीरामको जन्मदिन रामनवमी पर्व पनि सबैका लागि महत्त्वपूर्ण दिन हो। यसपर्वमा मुलुकभरका राममन्दिर एवं अन्यान्य देव, तीर्थस्थलहरूमा विशेष भीडभाड नै हुन्छ। त्रेतायुगमा रावणले ब्रह्माण्डलाई नै असह्य कष्ट दिएपछि धर्तीमाता गाईका रूपमा ब्रह्मासामु पुगेको पाइन्छ। ब्रह्मा आदि देवताले क्षीर सागरवासी श्रीनारायणसामु रोदन प्रकट गरेपछि आफूले धर्तीमा मानवरूपमा आई संसारलाई त्राण दिने वचन पूरा गर्न श्रीविष्णुले राम अवतार लिएका हुन्। साथै अयोध्या नरेश दशरथका कुलमा चार भाइ चार अंशका रूपमा जन्म लिने वाचा पूरा गर्न पनि उक्त अवतार लिएका हुन्। सूर्यवंशी अयोध्या नरेशको सन्तान नहुँदा गुरु वशिष्ठ सामु दु:ख प्रस्तुत हुँदा गुरु आज्ञाले पुत्रेष्टि यज्ञ गर्ने सन्दर्भ छ। जसमा श्रृंगी ऋषिबाट सो महायज्ञ हुँदा यज्ञबाट अग्निदेव प्रकट भई हातमा रहेको पायस राजालाई दिई रानीहरूलाई बाँड्नू भने। त्यसपछि रानीहरूमा गर्भ रहँदा खीर पायसका प्रभावले वीर चार पुत्र रत्नहरू प्राप्त भएको प्रसंग शास्त्रहरूमा छ। उनै चार पुत्रमध्ये जेठा श्रीरामको विवाह जनकपुत्री जानकीको विवाह जनकपुरमा मार्ग शुक्ल पञ्चमीमा भएको प्रसंगले आजसम्म चर्चा पाएको छ।"
विक्रम पाण्डे आफ्नै प्यानलमा रहेको लिङ्देनको दावी,"काठमाडौं : राष्ट्रिय प्रजातन्त्र पार्टी (राप्रपा) को नयाँ नेतृत्व चयनका लागि सुरु भएको महाधिवेशनमा चर्चामा पात्र बनेका छन् विक्रम पाण्डे। नेता पाण्डे अध्यक्ष पदका उम्मेदवार कमल थापा र राजेन्द्र लिङ्देन दुवै समूहको तानातानमा परेका छन्। थापा र लिङ्देन दुवैले उपाध्यक्षमा पाण्डेको नाम राखेका छन्। निर्माण व्यवसायीसमेत रहेका पाण्डेले आफू कुन समूहमा हो भन्ने खुलाएका छैनन्। अध्यक्ष पदका प्रत्यासी लिङ्देनले उम्मेदवारी दर्ता पछि विक्रम पाण्डे आफ्नै समूहमा रहेको दावी गरेका छन्। उनले भने,' उहाँ हाम्रो समूहमा हुनुहुन्छ। यसमा कसैले शंका नगरे हुन्छ।' राप्रपाको नयाँ नेतृत्व चयनका लागि उम्मेदवारी दर्ता जारी छ। अहिलेसम्म अध्यक्ष पदका लागि राजेन्द्र लिङ्देन उम्मेद्वारी दर्ता गराएका छन्। महामन्त्रीमा रेखा थापा र धवलशमशेर राणाले पनि उम्मेदवारी दर्ता गराइसकेका छन्। राष्ट्रियसभा गृहमा राप्रपाको नयाँ नेतृत्व चयनका लागि उम्मेदवारी दर्ता गर्ते क्रम जारी छ। राप्रपाको यो महाधिवेशनमा ४ हजार ४ सय मतदाता रहनेछन्। राप्रपाको नेतृत्वका लागि अध्यक्ष कमल थापा र नेता राजेन्द्र लिङ्देन प्यानल नै बनाएर प्रतिस्पर्धामा उत्रिएका छन्। दुवैले ४ उपाध्यक्ष र ३ महामन्त्रीसहितको प्यानल बनाएका छन्।"
राप्रपा एकता महाधिवेशन: अध्यक्षमा कमल थापाले दिए उम्मेदवारी,"काठमाडौं : राष्ट्रिय प्रजातन्त्र पार्टी (राप्रपा)को अध्यक्षमा कमल थापाले उम्मेदवारी दर्ता गराएका छन्। यसअघि राप्रपा अध्यक्षका प्रत्यासी राजेन्द्र लिङ्देनले उम्मेदवारी दर्ता गराइसकेका छन्। राप्रपाको नयाँ नेतृत्व चयनका लागि उम्मेदवारी दर्ता जारी छ। अहिलेसम्म अध्यक्ष पदमा थापा, लिङ्देनले उम्मेद्वारी दर्ता गराएका छन्। महामन्त्रीमा रेखा थापा र धवलशमशेर राणाले पनि उम्मेदवारी दर्ता गराइसकेका छन्। यसैगरी उपाध्यक्षमा बुद्धिमान तामाङले उम्मेदवारी दर्ता गराएका छन्। उनले थापा प्यानलबाट उम्मेदवारी दर्ता गराएका हुन्।"
"बेलारुसमाथि अमेरिका, क्यानडा, बेलायत र इयुको नयाँ प्रतिबन्ध लागू","मिन्स्कः मध्य युरोपेली मुलुक बेलारुसमाथि अमेरिका, क्यानडा, बेलायत र युरोपेली संघ (इयु)ले नयाँ प्रतिबन्ध लागू गरेका छन्। बेलारुस सरकारले मानव अधिकार उल्लंघन गरेको र आप्रवासीमा अनियमितता गरेको आरोपमा ती मुलुकले नयाँ प्रतिबन्ध लगाएका हुन्। बेलायतका राष्ट्रपति एलेक्जेन्डर लुकाशेन्कोको सरकारले युरोपेली संघको सीमामा मानवअधिकार उल्लंघन गरेको र आप्रवासी ओसारपसार गर्न गोप्यरुपमा योजना बनाएको आरोप अमेरिका, बेलायत, क्यानडा र युरोपेली संघले लगाएका छन्। सो आरोपमा दुई उत्तर अमेरिकी मुलुक, बेलायत र संघले बिहीबार संयुक्त विज्ञप्ति जारी गर्दै बेलारुसमाथि नयाँ प्रतिबन्धको घोषणा गरेका हुन्। बेलारुसले आन्तरिक व्यक्ति र संस्थालाई समेत लक्षित गरेको आरोपसमेत ती मुलुकहरुले लगाएका छन्। गत महिना पोल्याण्डले आफ्नो मुलुक प्रवेश गर्न खोज्ने सयौं आप्रवासी र शरणार्थीलाई बेलारुस सीमानामा रोकेको थियो। पोल्याण्डले रोक लगाएपछि जबर्जस्ती प्रवेश गर्न खोज्ने हजारौं आप्रवासी र सम्बन्धित निकायबीच झडपसमेत भएको थियो। सो समूहलाई रोक्न सीमा क्षेत्रमा ठूलो संख्यामा सुरक्षाकर्मीसमेत परिचालन गरिएको थियो। बेलारुस सरकार र अन्य पश्चिमा पक्षधरबीच गत अगष्टपछि तनाव सुरु भएको थियो। यसअघि पनि अमेरिका र युरोपेली मुलुकहरुले बेलारुसमाथि कैयौंपटक विभिन्न प्रतिबन्ध लगाइसकेका छन्।"
राप्रपा एकता महाधिवेशन : उम्मेदवारी दर्ता जारी,"काठमाडौं : राष्ट्रिय प्रजातन्त्र पार्टी (राप्रपा) को अध्यक्ष पदका लागि राजेन्द्र लिङ्देन उम्मेद्वारी दर्ता गराएका छन्। शुक्रबार दिउँसो उनले उम्मेदवारी दर्ता गराएका छन्। राष्ट्रिय सभा गृहमा राप्रपाको नयाँ नेतृत्व चयनका लागि उम्मेदवारी दर्ता गर्नेक्रम जारी छ। उम्मेदवारी दर्तापछि अन्तिम नामावली प्रकाशनलगायतका काम हुने निर्वाचन समितिले जनाएको छ। बिहीबार मतदाताको नामावली र निर्वाचन तालिका प्रकाशन गरेको भएपनि केही जिल्लाका प्रतिनिधि (मतदाता नामावली) विवाद नटुंगिएका कारण ढिलाइ भएको हो। राप्रपाको यो महाधिवेशनमा ४ हजार ४ सय मतदाता रहनेछन्। राप्रपाको नेतृत्वका लागि अध्यक्ष कमल थापा र नेता राजेन्द्र लिङ्देन प्यानल नै बनाएर प्रतिस्पर्धामा उत्रिएका छन्। दुवैले ४ उपाध्यक्ष र ३ महामन्त्रीसहितको प्यानल बनाएका छन्। थापाको प्यानलबाट उपाध्यक्षमा विक्रम पाण्डे, बुद्धिमान तामाङ, रोशन कार्की, ध्रुवबहादुर प्रधान तथा महामन्त्रीमा भाष्कर भद्रा, भुवन पाठक र कुन्तिकुमारी शाही उम्मेदवार बन्नेछन्। यस्तै लिङ्देन प्यानलबाट उपाध्यक्षमा विक्रम पाण्डे, दिलविकास राजभण्डारी, रामचन्द्र राय र लीला श्रेष्ठ तथा महामन्त्रीमा डा धवलशमशेर राणा, श्याम तिमिल्सिना र रेखा थापाले उम्मेदवारी दिने भएका छन्। नेता विक्रम पाण्डे दुवै समूहको तानातानमा परेका छन्। थापा र लिङ्देन दुवैले उपाध्यक्षमा पाण्डेको नाम राखेका छन्। निर्माण व्यवसायीसमेत रहेका पाण्डेले आफू कुन समूहमा हो भन्ने खुलाएका छैनन्। पार्टीमा थापाले नेतृत्व गर्न नसकेको र एजेन्डा स्थापित गर्न सक्रिय भूमिका नखेलेको भन्दै लिङ्देन अघि सरेका हुन्। थापा भने एक पटक आफूलाई टेस्ट गर्न कार्यकर्तालाई अनुरोध गरिरहेका छन्। राप्रपामा ४ उपाध्यक्ष र ३ महामन्त्री निर्वाचनबाट चयन हुनेछन् भने अरू १ सय ४१ केन्द्रीय सदस्य निर्वाचनबाट आउनेछन्। राप्रपाको अध्यक्षका लागि उम्मेदवारी शुल्क १ लाख रुपैँया तोकिएको छ। निर्वाचन कार्यतालिका अनुसार केन्द्रीय उपाध्यक्षको उम्मेदवार बन्न ७५ हजार तोकिएको छ। त्यस्तै केन्द्रीय महामन्त्रीका लागि ५० हजार, केन्द्रीय सदस्यका लागि १५ हजार तोकिएको केन्द्रीय निर्वाचन समितिले जनाएको छ। मतदातासँग भोट माग्दै राजेन्द्र लिङ्देन"
पर्सामा देउवा समूहको दुई तिहाइ महाधिवेशन प्रतिनिधि निर्वाचित,"वीरगन्ज : नेपाली कांग्रेसको १४ औं महाधिवेशनका लागि पर्सामा भएको क्षेत्रीय अधिवेशनको निर्वाचनमा संस्थापन पक्ष निकटका दुई तिहाइ महाधिवेशन प्रतिनिधि निर्वाचित भएका छन् । पर्सा जिल्लामा ४ वटा प्रतिनिधिसभा निर्वाचन छन् । ती सबैबाट गरी १ सय महाधिवेशन प्रतिनिधि निर्वाचित भएका छन् । जसमध्ये संस्थापन देउवा पक्ष निकटका ७५ जना महाधिवेशन प्रतिनिधि निर्वाचित भएका हुन् । संस्थापन इतर पक्षका भने २५ जना मात्रै महाधिवेशन प्रतिनिधि चुनिएका छन् । पर्सामा भएको प्रतिनिधिसभा निर्वाचन क्षेत्रको अधिवेशनमा संस्थापन देउवा पक्षमा केन्द्रीय सदस्यद्वय रमेश रिजाल र अजय चौरसीया , पूर्वमन्त्री एंव पूर्व जिल्ला सभापति सुरेन्द्र चौधरी, प्रदेश सरकारका मन्त्री ओम प्रकाश शर्माबीच समीकरण बनेको थियो । संस्थापन पक्ष इतरमा भने जिल्ला सभापति अजय द्धिवेदी र पूर्वजिल्ला सभापति राजेन्द्रबहादुर अमात्यको समीकरण बनेको थियो । जिल्ला सभापति द्धिवेदी, अहिले विमलेन्द्र निधी निकट हुन् । क्षेत्र नम्बर १ मा भएको निर्वाचनबाट निर्वाचित २५ जना महाधिवेशन प्रतिनिधिमध्ये संस्थापन पक्षका ५ जना र संस्थापन इतर समूहका २० जना हुन् । क्षेत्र नम्बर २ मा भएको निर्वाचनबाट निर्वाचित २५ जना महाधिवेशन प्रतिनिधिमध्ये २४ जना संस्थापन पक्षका हुन् भने १ जना मात्रै संस्थापन इतर समूहबाट निर्वाचित भएका छन् । संस्थापन इतर समूहबाट निर्वाचित श्याम पटेल, कांग्रेसका जिल्ला सचिव हुन् । यसै क्षेत्रमा जिल्लाका परिचित नेता तथा पूर्वजिल्ला सभापति एंव संविधानसभा सदस्य राजेन्द्रबहादुर अमात्य भने महाधिवेशन प्रतिनिधि बन्न असफल भएका छन् । महाधिवेशन प्रतिनिधिका लागि खुल्लातर्फ १० पदका लागि भएको निर्वाचनमा अमात्य ११ औं नम्बरमा परेपछि उनी महाधिवेशन प्रतिनिधि बन्न नसकेका हुन् । पर्साको क्षेत्र नम्बर ३ मा भने संस्थापन समूहले क्लीनस्वीप नै गरेको छ । निर्वाचित सबै २५ जना महाधिवेशन प्रतिनिधिहरु संस्थापन समूहका हुन् । क्षेत्र ४ मा भने संस्थापन समूहका २१ जना र संस्थापन इतर समूहका ४ जना मात्रै महाविधेशन प्रतिनिधि चुनिएका छन् । क्षेत्र नम्बर १ , २ र ३ मा निर्वाचन भएको हो भने क्षेत्र नम्बर ४ मा भने सर्वसहमतिमा क्षेत्रीय कार्य समिति र महाधिवेशन प्रतिनिधि चयन गरिएको हो । यस्तै पर्साको ४ प्रतिनिधिसभा निर्वाचन क्षेत्रमा भएको क्षेत्रीय अधिवेशनबाट निर्वाचित क्षेत्रीय सभापतिमध्ये ३ वटामा संस्थापन पक्षका र एउटा मात्र संस्थापन इतर समूहका सभापति निर्वाचित भएका छन् । क्षेत्र नम्बर १ मा संस्थापन इतर समूहका अरविन्द गुप्ता सभापतिमा निर्वाचित भएका हुन् । क्षेत्र नम्बर २ को सभापतिमा निर्वाचित महम्मद शाहाबुद्धिन, क्षेत्र नम्बर ३ का सभापति श्रीकृष्ण चौहान र क्षेत्र नम्बर ४ का सभापति श्रीकान्त यादव संस्थापन समूहका हुन् । १४ वटा पालिका रहेको पर्सामा, पालिका अधिवेशन र जिल्ला अधिवेशन भने केन्द्रीय महाधिवेशनपछि मात्रै हुने भएको छ ।"
रोनाल्डो बने ८ सय बढी गोल गर्ने पहिलो खेलाडी,"लन्डन : क्रिस्टियानो रोनाल्डो शीर्षस्तरको खेलमा ८ सय बढी गोल गर्ने पहिलो खेलाडी बनेका छन्। बिहीबार राति भएको खेलमा म्यान्चेस्टरका लागि २ गोल गर्दै ८ सय गोल कटाएका हुन्। बिहीबार भएको प्रिमियर लिगमा रोनाल्डोले २ गोल गर्दै म्यान्चेस्टरलाई आर्सनलविरुद्ध ३२ को जित दिलाएका छन्। योसँगै उनले १ हजार ९७ खेलबाट ८०१ गोल पुयाएका छन्। उनले म्यान्चेस्टरका लागि १३०, स्पोर्टिङ लिस्बोनका लागि ५, रियल मड्रिडका लागि ४५० तथा युभेन्टसका लागि १०१ गोल गरेका छन्। त्यस्तै पोर्चुगलका लागि ११५ गोल गरेका छन्। रोनाल्डो अन्तर्राष्ट्रिय पुरुष फुटबलका उच्च गोलकर्ता हुन्। त्यस्तै च्याम्पियन्स लिग र रियल मड्रिडका पनि अल टाइम उच्च गोलकर्ता हुन्।"
बालाचतुर्दशी पर्व : पशुपतिमा रातभर जाग्राम (फोटोफिचर),काठमाडौं : मार्गशीर्षकृष्ण चतुर्दशीका दिन मनाइने बालाचतुर्दशी पर्व मनाइँदैछ। त्रयोदशीका बिहीबार बेलुकीदेखि दिवङ्गत पितृका नाममा अखण्ड दीपदान गरी बसेका भक्तजनले आज पितृको सद्गतिको कामना गर्दै शतबीज छर्दैछन्। बालाचतुर्दशीको अघिल्लो रात बिहीबार दिवङ्गत पितृका नाममा दीपदान गर्न लाखौँ भक्तजन आएर रातभर जाग्राम बसेका छन्। रातभर दीपदान गरी बसेका भक्तजनले बिहानै पितृको सम्झनामा शतबीज छरी बालाचतुर्दशी पर्व मनाइन्छ। प्रत्येक वर्ष मार्गशीर्ष कृष्ण चतुर्दशीका दिन बालाचतुर्दशी पर्व मनाउन देशका विभिन्न स्थानबाट भक्तजन पशुपतिमा आउँछन्। यसरी आएका श्रद्धालु भक्तजनको बिहीबार बिहानैदेखि पशुपति क्षेत्रमा भीड लागेको छ। बत्ती बाल्न बस्ने ठाउँ रोक्न बिहानैदेखि देशका विभिन्न स्थानबाट आएका भक्तजनको पशुपतिमा भीड लागेको हो। पशुपतिमा अन्नपूर्णकर्मी दिपेन श्रेष्ठले कैद गरेका तस्बिर :
राप्रपा एकता महाधिवेशन : अध्यक्षमा थापा र लिङ्देनको उम्मेदवारी,"काठमाडौं : राष्ट्रिय प्रजातन्त्र पार्टीको नयाँ नेतृत्व चयनका लागि शनिबार निर्वाचन हुने भएको छ। शुक्रबार मतदाता नामावलीमाथि दाबी विरोध, उम्मेदवारी दर्ता, अन्तिम नामावली प्रकाशनलगायतका काम हुने निर्वाचन समितिले जनाएको छ। बिहीबार मतदाताको नामावली र निर्वाचन तालिका प्रकाशन गरेको समितिका संयोजक हरिबहादुर बस्नेतले जानकारी दिए। बिहीबार नै निर्वाचन कार्यक्रम सुरु गर्ने भनिए पनि केही जिल्लाका प्रतिनिधि (मतदाता नामावली) विवाद नटुंगिएका कारण ढिलाइ भएको बस्नेतले बताए। राप्रपाको यो महाधिवेशनमा ४ हजार ४ सय मतदाता रहनेछन्। राप्रपाको नेतृत्वका लागि अध्यक्ष कमल थापा र नेता राजेन्द्र लिङ्देन प्यानलै बनाएर प्रतिस्पर्धामा उत्रिएका छन्। दुवैले ४ उपाध्यक्ष र ३ महामन्त्रीसहितको प्यानल बनाएका छन्। थापाको प्यानलबाट उपाध्यक्षमा विक्रम पाण्डे, बुद्धिमान तामाङ, रोशन कार्की, ध्रुवबहादुर प्रधान तथा महामन्त्रीमा भाष्कर भद्रा, भुवन पाठक र कुन्तिकुमारी शाही उम्मेदवार बन्नेछन्। यस्तै लिङ्देन प्यानलबाट उपाध्यक्षमा विक्रम पाण्डे, दिलविकास राजभण्डारी, रामचन्द्र राय र लीला श्रेष्ठ तथा महामन्त्रीमा डा धवलशमशेर राणा, श्याम तिमिल्सिना र रेखा थापाले उम्मेदवारी दिने भएका छन्। नेता विक्रम पाण्डे दुवै समूहको तानातानमा परेका छन्। थापा र लिङ्देन दुवैले उपाध्यक्षमा पाण्डेको नाम राखेका छन्। निर्माण व्यावसायीसमेत रहेका पाण्डेले आफू कुन समूहमा हो भन्ने खुलाएका छैनन्। पार्टीमा थापाले नेतृत्व गर्न नसकेको र एजेन्डा स्थापित गर्न सक्रिय भूमिका नखेलेको भन्दै लिङ्देन अघि सरेका हुन्। थापा भने एक पटक आफूलाई टेस्ट गर्न कार्यकर्तालाई अनुरोध गरिरहेका छन्।राप्रपामा ४ उपाध्यक्ष र ३ महामन्त्री निर्वाचनबाट चयन हुनेछन् भने अरू १ सय ४१ केन्द्रीय सदस्य निर्वाचनबाट आउनेछन्। राप्रपाको अध्यक्षका लागि उम्मेदवारी शुल्क १ लाख रुपैँया तोकिएको छ। निर्वाचन कार्यतालिका अनुसार केन्द्रीय उपाध्यक्षको उम्मेदवार बन्न ७५ हजार तोकिएको छ। त्यस्तै केन्द्रीय महामन्त्रीका लागि ५० हजार, केन्द्रीय सदस्यका लागि १५ हजार तोकिएको केन्द्रीय निर्वाचन समितिले जनाएको छ।"
एमाले अध्यक्ष ओलीले आज पदभार ग्रहण गर्दै,"काठमाडौं : नेकपा एमालेका अध्यक्ष केपी शर्मा ओलीले पदभार ग्रहण गर्दैछन्। शुक्रबार दिउँसो १ बजे पार्टी कार्यालयमा पदभार गर्ने कार्यक्रम रहेको एमाले पार्टी कार्यालयका सचिव शेरबहादुर तामाङले जानकारी दिए। उनले अन्नपूर्ण पोस्ट्सँग भने, अध्यक्ष केपी शर्मा ओली ज्यूले आज पार्टी कार्यालयमा पदभार ग्रहण गर्नुहुन्छ। दिउँसो १ बजे गर्ने कार्यक्रम तय भएको छ। एमालेको दसौं राष्ट्रिय महाधिवेशनबाट प्रतिद्वन्द्वी भीम रावललाई भारी मतले पराजित गर्दै अध्यक्षमा ओली निर्वाचित भएका हुन्। ओलीले १,८३७ र रावलले २२३ मत प्राप्त गरेका थिए। उनी एमालेमा दोस्रो कार्यकालका लागि अध्यक्ष निर्वाचित भएका हुन्। ओलीले आफूलाई मात्रै जिताएनन्, सक्रियतापूर्वक साथ दिने नेतालाई पनि टिममा ल्याए। यसअघि नवौं महाधिवेशनमा माधव कुमार नेपाललाई पराजित गर्दै ओली अध्यक्षमा निर्वाचित भएका थिए। विसं २०२२ सालमा कम्युनिष्ट राजनीतिमा लागेका ओलीले २०२६ सालमा नेपाल कम्युनिष्ट पार्टीको सदस्यता लिएका थिए। २०२८ सालको झापा आन्दोलनका प्रमुखहरु मध्येका एक थिए उनी, त्यही वर्ष उनी जेलसमेत परेका थिए। ओली तत्कालीन नेकपा (माले) को संस्थापक मध्येका एक हुन्। पञ्चायती व्यवस्थाविरुद्धको संघर्षका क्रममा ओली २०२८ देखि २०४४ सम्म १४ वर्ष जेल जीवन यापन गरेका थिए। ओली २०४८, २०५१ र २०५६ का आम निर्वाचनमा झापा जिल्ला क्षेत्र नं ६ बाट प्रतिनिधि सभामा निर्वाचित भएका थिए। पहिलो संविधान सभा निर्वाचन २०६४ मा भने उनी झापाको क्षेत्र नं ७ बाट पराजित भए। विसं २०४९ सालमा नेकपा (एमाले)को स्थायी कमिटी सदस्य भएका उनी २०७१ असारमा पार्टीको अध्यक्ष निर्वाचित भएका हुन्। दोस्रो संविधानसभा निर्वाचन २०७० मा उनी झापा क्षेत्र नं ७ बाट नेकपा एमालेको तर्फबाट निर्वाचित भएका थिए। कोको छन् पदाधिकारीमा ? वरिष्ठ उपाध्यक्षमा ईश्वर पोखरेल, महासचिवमा शंकर पोखरेल र उपमहासचिवमा पृथ्बीसुब्बा गुरुङ, प्रदीप ज्ञवाली र विष्णु रिमाल सर्वसहमतिले निर्वाचित भएका थिए। त्यस्तै आज बिहान भएको चुनावमा उपाध्यक्षमा अष्टलक्ष्कीम शाक्य, सुरेन्द्र पाण्डे, विष्णु पौडेल, युवराज ज्ञवाली, सुवासचन्द्र नेम्वाङ र रामबहादुर थापा बादल निर्वाचित भएका थिए। उपाध्यक्षमा उम्मेदवारी दिएका घनश्याम भुसाल पराजित भएका थिए। त्यस्तै सचिवमा गोकर्ण विष्ट, छविलाल विश्वकर्मा, टोपबहादुर रायमाझी, पद्मा कुमारी अर्याल, योगेश भट्टराई, रघुवीर महासेठ र लेखराज भट्ट निर्वाचित भएका छन्। सचिवमा उम्मेदवारी दिएका भीम आचार्य र टंकप्रसाद कार्की पराजित भएका थिए।"
पदक जित्ने खेललाई प्राथमिकता,"काठमाडौं : राष्ट्रिय खेलकुद परिषद्का नवनियुक्त सदस्यसचिव टंकलाल घिसिङले नेपाली खेलकुदलाई माथि उठाउन कुनै कसर बाँकी नराख्ने बताएका छन्। परिषद्अन्तर्गतको तालिम तथा प्रशिक्षण विभागले बिहीबार २२ खेलका मुख्य प्रशिक्षकसँग गरेको छलफलमा सदस्यसचिव घिसिङले सो कुरा बताएका हुन्। नेपाली खेलकुदलाई माथि उठाउन कुनै कसर बाँकी राख्ने छैन। हरदम त्यसैमा प्रयास गर्ने छु। रग्बीलाई शुन्यकै अवस्थाबाट उकासेजस्तै नेपाली खेलकुदलाई पनि माथि उठाउने छु, सदस्यसचिव घिसिङले भने। उनले सर्वाधिक पदकको सम्भावना भएका खेललाई पहिलो प्राथमिकतामा राखेर योजना अगाडि बढाउने बताए। मेरा लागि सबै खेल समान हुन्। तैपनि पदकको सम्भावना भएकालाई पहिलो प्राथमिकतामा राखेर अगाडि बढ्छु। त्यसको अर्थ बाँकी खेल प्राथमिकतामा पर्दैनन् भन्ने चाहिँ होइन, उनले भने। उनले खेलाडी छनोट निष्पक्ष र पारदर्शी नहुञ्जेल जति लगानी गरे पनि बालुवामा पानी हालेजस्तो मात्रै हुने बताउँदै सम्बन्धित संघ र प्रशिक्षकले विशेष ध्यान दिन आवश्यक रहेको बताए। उनले प्रशिक्षकहरूलाई समय सापेक्ष, परिस्कृत र स्तरबृद्धि गर्न रिफ्रेस कोर्स अत्ति आवश्यक भएको बताए। उनले नतिजा मात्र खोज्नुभन्दा पनि कसरी राम्रो नतिजा आउँछ त्यसका लागि उपयुक्त योजना आवश्यक रहेकोमा जोड दिए।"
यसरी भेटिन्छ खुसी,"एक जना वृद्ध मानिस एउटा गाउँमा बस्थे। उनी संसारकै सबैभन्दा दुर्भाग्यपूर्ण व्यक्तिहरूमध्ये एक थिए। सबै गाउँले उनीसँग थकित थिए। ती वृद्ध सधैं उदास अवस्थामा मात्र रहन्थे। जुनसुकै कुरामा पनि उनी गुनासो मात्र गर्थे, निरन्तर गुनासो मात्र गरिरहन्थे। त्यसैले पनि ती वृद्धको अनुहार सधैं दु:खी देखिन्थ्यो। उनको अनुहारमा खुसी कस्तो हुन्छ ? त्यो गाउँलेले देख्न पाएका थिएनन्। जति बुढो भएर बाँचिरहे ती वृद्धका बोली पनि विषालु बन्दै गए। व्यवहार पनि क्रूर जस्तै लाग्थे। अति भएपछि गाउँलेले पनि उनलाई बेवास्ता गर्न थाले। गाउँले भेला बसे। उनीहरूले निष्कर्ष निकाले कि वृद्धलाई केही गरे पनि सही अवस्थामा ल्याउन सकिएन त्यसैले उहाँसँग सम्पर्कमा नआउने र कुराकानी नगर्ने। गाउँलेले उनलाई दुर्भाग्यवश संक्रामक ठाने। किनकि ती वृद्धको छेउमा गएर खुसी हुनु पनि अप्राकृतिक र अपमानजनक हुन्थ्यो। वृद्ध सधैंजसो अरूमा दु:खको भावना सिर्जना गरिदिन्थे। एक दिनको कुरो हो। जब उनी वर्षले ८० टेके तब एउटा अविश्वसनीय घटना भयो। त्यो कुरा एक कान दुई कान मैदान भयो। सबैले अचम्मको कुरा सुनिरहेका थिए कि ती वृद्ध मानिस आज खुसी छन्। सँगै अर्को कुरा पनि तरंगित भयो, वृद्ध मानिस कुनै पनि कुरामा गुनासो गर्दैनन्। उनको अनुहारमा मुस्कान भरिएको छ। र, उनको अनुहार पनि ताजा छ। एक, दुई गर्दै सारा गाउँले ती वृद्ध भएको ठाउँमा भेला भयो। उनलाई सोधियो, तपाईंलाई के भयो ? वृद्धले भने, खासै केही होइन। केही त पक्कै भएकै थियो भनेर गाउँलेले ढिपी गरेपछि वृद्ध मुस्कुराए। उनले भने, म ८० वर्षदेखि खुसीको खोजीमा छु र यो बेकार रहेछ। त्यसपछि खुसीबिना नै बाँच्ने र जीवनको आनन्द लिने निर्णय गरें। त्यसैले म अहिले खुसी छु। नैतिक शिक्षा : खुसी खोज्छु र भेटिन्छ भनेर पछि लाग्नुभयो भने खुसी हात लाग्दैन। जे छ जस्तो छ त्यसमा रमाउन सिक, खुसी तिमीसँगै छ। खुसीको पछि लाग्ने होइन, आफूले आफूलाई चिन्ने, खुसी साथमै हुन्छ।"
कांग्रेस अधिवेशन : प्रदेश १ मा घिमिरे र थापा सभापतिका उम्मेदवार,"विराटनगर : नेपाली कांग्रेसको १४ औँ महाधिवेशनअन्तर्गत प्रदेश १ को अधिवेशन शुक्रबार बिहान सुरु हुँदैछ। पहिलो पटक हुन लागेको अधिवेशन बिहीबार उद्घाटन गर्ने कार्यसूची थियो। तर सभापतिका उम्मेदवार छनोट हुन नसकेपछि अधिवेशनको उद्घाटन सत्र स्थगित गरियो। अधिवेशन सुरु गरेर उम्मेदवारको मनोनयन दर्ता पनि शुक्रबार नै गर्ने तयारी छ। निर्वाचन प्रक्रियामार्फत कांग्रेसको प्रदेश नेतृत्व चयनको तयारी अनुरुप शनिबार मतदान हुने छ। अधिवेशन उद्घाटनपछि उम्मेदवारको मनोनयन दर्ता हुने र शनिबार मतदान गर्ने कार्यतालिका रहेको कांग्रेस नेता कृष्णप्रसाद सिटौलाले बताए। कांग्रेस प्रदेश १ मा संस्थापन पक्षबाट उद्धव थापा र संस्थापनइतरबाट गुरुराज घिमिरे सभापतिका उम्मेदवार छन्। संस्थापन समूहले थापालाई उम्मेदवार बनाउने तयारी यसअघि नै गरेको भए पनि इतरबाट घिमिरेलाई सभापतिको उम्मेदवार बनाउने निर्णय बिहीबार भएको हो। त्यही भएकाले पार्टीको प्रदेश अधिवेशनको उद्घाटन सत्र एक दिन पछि सारिएको हो। इतरबाट कांग्रेस प्रदेश १ संसदीय दलका नेता राजीव कोइराला पनि सभापतिका आकांक्षी थिए। तर उनलाई ब्याक गर्दै घिमिरेलाई उम्मेदवार बनाउने तय भएको छ। कोइरालालाई ब्याक गर्न र घिमिरेलाई सभापतिको उम्मेदवारका रूपमा अघि सार्नका लागि कांग्रेस नेता डा शेखर कोइरालाले ठूलो मिहिनेत गरेको स्रोतले बतायो। प्रदेशको सभापतिमा संस्थापन इतरपक्षबाट मेरो उम्मेदवारी हुन्छ, घिमिरेले भने, राजीव कोइराला केन्द्रमा जानुहुन्छ। शेखरनिकट पार्टीका जिल्ला नेताहरुले राजीव कोइरालालाई अघि बढाउनुपर्ने सुझाव दिएका थिए। तर केन्द्रीय नेताहरु घिमिरेको पक्षमा उभिए। एक नेताका अनुसार घिमिरेका लागि ठाउँ छाडिदिएका राजीव कोइरालालाई प्रदेश १ को मुख्यमन्त्री र पार्टीको केन्द्रीय सदस्य बनाउने आन्तरिक सहमति भएको छ।"
प्रधानन्यायाधीश जबरा डिस्चार्ज,"काठमाडौं : प्रधानन्यायाधीश चोलेन्द्र शमशेर जबरा डिस्चार्ज भएका छन्। कोभिड१९ बाट संक्रमित भइ मंसिर १३ गते बलम्बुस्थित सशस्त्र प्रहरी बल, नेपाल एपीएफ अस्पताल भर्ना भएका थिए। कोरोना उपचारका लागि अस्पताल भर्ना भएका जबरा स्वास्थ्यलाभ गरी फर्किएको अस्पतालले जनाएको छ। उनमा कोभिड१९ निमोनियाको समस्या देखिएको थियो।"
मलमा सधैं छल,"जब किसानलाई बालीमा लगाउने मल चाहिन्छ सधैं अभाव नै हुन्छ। यो नेपालका किसानले भोग्दै आएको पुरानै समस्या हो। कृषि प्रधान मुलुकमा मलकै अभावले किसान रोइरहेका छन्। अहिले गहुँ छर्ने समय हो। यो समय डीएपी मल आवश्यक पर्छ। यसै समय बजारमा डीएपी मल गेडै छैन। जब धान बालीमा हाल्न युरिया मल चाहिन्छ, सो समय युरिया पाइँदैन। डीएपी चाहिने समयमा युरिया भेटिन्छ, युरिया चाहिने समयमा डीएपी। यस्तो समस्या जुनै पार्टीको नेतृत्वमा सरकार बने पनि समाधान गर्न गर्न सकेको छैन। बाली हुर्काउन र उत्पादन वृद्धि गर्न अति आवश्यक पर्ने डीएपी र युरिया मल कतै नपाइएको देशभरका किसानको गुनासो छ। मौसमले साथ दिए पनि समयमा किसानले मल पाएनन् भने न त धान उत्पादन हुन्छ, न गहुँ नै। यस्तै कारणले मुलुक खाद्यान्नमा आत्मनिर्भर बन्न नसकेको हो। कोरोना संक्रमणका कारण बेरोजगार बनेका नेपाली र वैदेशिक रोजगारबाट फर्केका कामदारले पेट पाल्न कृषि पेसा नै अँगालेका छन्। तर, यो पेसामा पनि मल र बीउकै कारण समस्या भोगेको गुनासो उनीहरू गर्छन्। खरिद प्रक्रिया, ढुवानी र आपूर्ति कम्पनीलाई दिइएको छुटका कारण बर्सेनि मल अभाव हुने गर्छ। कमजोर नीतिगत व्यवस्था तथा प्राविधिक संयन्त्रको फाइदा उठाएर सेवाप्रदायक सरकारी संस्था कृषि सामग्री कम्पनीले किसानलाई मलको चर्को अभाव व्यहोर्न बाध्य पार्दै आएका छन्। मुलुकको अर्थ व्यवस्थाको कुल गार्हस्थ उत्पादन (जीडीपी) मा धान र गहुँबालीले महत्वपूर्ण भूमिका खेल्दै आएको छ। तर, रासायनिक मल अभावमा बेलैमा धान र गहुँ रोप्न किसानले कुनै समय पाएका छैनन्। यसबाट मुलुकको अर्थव्यवस्थामै असर पर्छ। यतिबेला कुनै स्थानमा डीएपी र युरिया मल किसानले पाइहाले पनि, त्यसमा कालोबजारी गरिएको छ। तोकिएको मूल्यभन्दा झन्डै हजार रुपैयाँ अतिरिक्त बुझाएको अवस्थामा मात्रै संस्थान र सहकारी संस्थाले मागको तुलनामा एक प्रतिशत मल उपलब्ध गराउन थालेका छन्। कोभिडका कारण कम्पनीले नै कम उत्पादन गरेको र अन्तर्राष्ट्रिय बजारमै मलको भाउ बढेकाले पर्याप्त खरिद गर्न नसकिएको प्रतिक्रिया दिएर कृषि सामग्री कम्पनी लिमिटेडले लाचारीपन देखाएको छ। यस्ता विभिन्न बहाना मल अभावका बेला देखाइन्छ। यस कारण किसानले यति मात्रै सास्ती व्यहोरेका छैनन्, मल लिनकै लागि बजारमा गएर डेरा बस्नुपर्ने बाध्यता छ। एकातिर महँगो मूल्यमा मल किन्नुपर्ने अर्कोतर्फ कोठा भाडामा लिएर मल रुङ्नुपर्ने सास्ती छ। राज्यबाट सहुलियत नपाएका किसान संस्थान र सहकारीबाट पनि बर्सेनि थप पीडित बन्दै आएका छन्। मल नभई धान र गहुँ बाली सप्रिन सक्दैन। यसमा सरकारी निकायका पदाधिकारीले कहिल्यै हेक्का राख्न सकेनन्। बढ्दो सहरीकरण र औद्योगीकरणका कारण खेतीयोग्य जग्गा फाँडिएका छन्। यसले गर्दा एकातिर क्षेत्रफलको अभाव हुने क्रम बढ्दो छ। अर्कातर्फ भएकै खेतीयोग्य जग्गाबाट मुलुकभरका जनताको पेट भर्न पर्याप्त परिमाणमा यस्ता बालीको उत्पादन गर्न ठूलो चुनौती छ। अहिले तत्काल आवश्यक पर्ने गहुँ बालीलाई कम्तीमा ६० हजार मेट्रिकटन डीएपीको माग छ। सरकारसँग यो मलको एक गेडा जगेडा छैन। जेजसरी हुन्छ, ल्याएरजुटाएर किसानलाई मल उपलब्ध गराउनु सरकारको प्रमुख दायित्व हो। यो विषयमा सरकार गम्भीर बनोस्। मल अभावले किसानलाई सास्ती महामारीमा ब्रह्मलुट कृषि सामग्री कम्पनीमा मलको बिक्री वितरण बन्द, किसान मर्कामा मलको हाहाकार, कालोबजारी बढ्यो दसैं आयो, चामल आएन गहुँ छर्ने बेला भयो, मल आएन मलको चरम अभाव : दुई महिनादेखि धनगढीमै डेरा"
नेतृत्वमा रस्साकस्सी : को कति बलियो ?,"काठमाडौं : एक सातापछि १४औं महाधिवेशनको तयारीमा जुटेको कांग्रेसमा भावी नेतृत्वका लागि रस्साकस्सी सुरु भएको छ। जिल्ला अधिवेशनदेखि नै संस्थापन शेरबहादुर देउवा र संस्थापन इतर पक्षले प्यानल बनाएर प्रतिस्पर्धा गरेका छन्। ६१ जिल्लाको अधिवेशन सम्पन्न हुँदा संस्थापन पक्ष बलियो देखिएको छ भने वरिष्ठ नेता रामचन्द्र पौडेल पक्ष पनि सशक्त रूपमा आएको छ। १६ जिल्ला अधिवेशन महाधिवेशनपछि गर्ने निर्णय कांग्रेसले गरेको छ। कांग्रेसको महाधिवेशन मंसिर २४ देखि २७ गतेसम्म काठमाडौंमा हुँदैछ। पार्टी सभापति देउवा र वरिष्ठ नेता पौडेल (देउवा र इतरसमूह) बीच जिल्ला नेतृत्वमै कडा प्रतिस्पर्धा भएको छ। केही जिल्लामा तेस्रो धारका कृष्ण सिटौला पक्षले पनि नेतृत्व हात पारेको छ। कतिपय जिल्लामा देउवा र सिटौला पक्ष मिलेर पौडेल समूहसँग प्रतिस्पर्धा गरेका छन्। देउवा पक्षले ३२ वटा जिल्लामा सभापति जितेको छ भने देउवा र इतर पक्षले २७ जिल्लामा नेतृत्व लिएको छ। दुई जिल्लाका सभापतिमा सिटौला पक्षले जित निकालेको छ। महाधिवेशन प्रतिनिधिमा पनि देउवा र इतर पक्षबीच कडा प्रतिस्पर्धा भएका छन्। कोइराला परिवारले ४९ वर्ष कांग्रेसको बागडोर सम्हालेको हो। कोइराला परिवारबाट यसपटक साझा उम्मेदवार बनाउन छलफल भइरहेका छन् । पुरञ्जन आचार्य, राजनीतिक विश्लेषक समय अभावका कारण १६ जिल्लाको अधिवेशन महाधिवेशन पछि सारिएको हो । विश्वप्रकाश शर्मा, प्रवक्ता कांग्रेसले १४ हिमाली जिल्लामा दसैंअघि नै अधिवेशन गरेको थियो। एक मात्र प्रतिनिधिसभा निर्वाचन क्षेत्र भएका जिल्लामा मंसिर ६ र एकभन्दा बढी प्रतिनिधिसभा निर्वाचन भएका जिल्लामा मंसिर १० मा जिल्ला अधिवेशन गरेको थियो। समय अभाव देखाउँदै कांग्रेसले १६ जिल्लामा भने केन्द्रीय महाधिवेशनपछि मात्रै जिल्ला अधिवेशन गर्ने निर्णय गरेको प्रवक्ता विश्वप्रकाश शर्माले जानकारी दिए। प्रदेश २ का रौतहट, सर्लाही, सप्तरी, सिरहा, बारा, पर्सा, धनुषा, महोत्तरी जिल्लामा जिल्लाको अधिवेशन अब महाधिवेशनपछि हुनेछ। यस्तै, कैलाली, अछाम, बाँके, नवलपुर, सिन्धुपाल्चोक, मकवानपुर, चितवन र सिन्धुलीमा पनि जिल्ला अधिवेशन पनि पर सरेको छ। ६१ जिल्लाका वडा, पालिका, प्रदेशसभा क्षेत्र, प्रतिनिधिसभा क्षेत्रका निर्वाचनबाट करिब एक लाख ५० हजार पदको निर्वाचन भएको छ। प्रवक्ता शर्माका अनुसार वडा, पालिका, प्रदेशसभा, प्रतिनिधिसभा र जिल्ला तथा क्षेत्रीय, प्रदेश र केन्द्रीय महाधिवेशन प्रतिनिधिसमेत गरी अहिलेसम्म करिब १ लाख ५० हजार पदको निर्वाचन प्रक्रिया पूरा भएको हो। ६१ जिल्लाका प्रतिनिधिसभा क्षेत्रबाट कांग्रेसले २६ जनाका दरले महाधिवेशन प्रतिनिधि पनि चयन गरिसकेको छ। सभापतिका सम्भावित उम्मेदवार महाधिवेशनको मिति नजिकिएसँगै सभापतिको उम्मेदवारका लागि गुटगत छलफल, बैठक र परामर्श तीव्र बन्दै गएका छन्। सभापति देउवाले आफूलाई सघाउन तेस्रो धारका सिटौलासँग छलफल र सहकार्य अघि बढाएका छन्। केही जिल्लाको नेतृत्वमा देउवा र सिटौला पक्षबीच सहकार्य पनि भएको छ। देउवाले सिटौलालाई आफ्नो प्यानलबाट उपसभापति पदको उम्मेदवार बन्न प्रस्ताव गरिसकेको नेताहरू बताउँछन्। १३औं महाधिवेशनमा सभापतिका लागि पहिलो चरणमा कुनै पनि उम्मेदवारको आवश्यक बहुमत पुगेन। दोस्रो चरणको निर्वाचनमा सिटौला पक्षको सहयोगमा देउवा सभापति बनेका थिए। देउवालाई यसपटक विमलेन्द्र निधिले साथ छोडेका छन्। निधिले आफ्नो बेग्लै समूह बनाएर सभापति उम्मेदवारको तयारी गरिरहेका छन्। सभापतिमा मेरो उम्मेदवारी पक्का हो, निधिले अन्नपूर्णसँग भने, म अब कसैसँग गएर मिल्ने भन्ने छैन। मेरो आफ्नै समूह निर्माण गर्दैछु। यति बुझ्नुहोस् कि मेरो समूहमा अधिकांश युवा समेटिने छन्। देउवा पक्षका गोपालमान श्रेष्ठले पनि सभापतिमा उम्मेदवारी घोषणा गरिसकेका छन्। सभापतिको म बलियो उम्मेदवार हुँ, श्रेष्ठले भने, देशभर मेरो नेतृत्व चाहने साथीहरू हुनुहुन्छ। देउवा र इतर पौडेल पक्षमा सभापतिका लागि आकांक्षीको लिष्ट लामै छ। आकांक्षी धेरै भएका कारण नै पौडेल समूहले सभापतिको साझा उम्मेदवार तय गर्न सकेको छैन। पौडेल आफैं सभापतिका आकांक्षी छन्। सभापतिको दाबेदारमा म ढुंगा भएर बसेको होइन, पौडेलले भने, म सभापति नभए अरू हुन दिन्न भन्ने मेरो अडान होइन। हाम्रो समूहका साथीहरूलाई तपार्इंहरू मिलेर आइदिनुभयो भने मलाई सहज हुन्छ भनेर मैले भनिरहेकै छु। मिलेर जान सकियो भने मात्र देउवालाई हराउन सकिने भनेर आफूले टिमका सबैलाई भनिरहेको पौडेलले बताए। पौडेल समूहबाट डा शेखर कोइराला, डा शशांक कोइराला, सुजाता कोइराला र प्रकाशमान सिंह पनि सभापतिका दाबेदार छन्। सभापतिमा कल्याण गुरुङ र युवराज न्यौपानेले पनि घोषणा गरेका छन्। सिटौला के गर्लान् ? कांग्रेसमा आफूलाई निर्णायक शक्ति मान्दै आएका सिटौलातिर सबैको ध्यान केन्द्रित छ। १३औं महाधिवेशनमा सिटौला पनि सभापतिमा प्रतिस्पर्धा गरेका थिए। सभापति निर्वाचनमा पहिलो चरणमा कसैको पनि आवश्यक बहुमत नपुगेपछि सिटौलाले दोस्रो चरणमा देउवालाई सहयोग गरेका थिए। गगन थापा भने यसपटक सिटौला प्यानल छोडेर पौडेल समूहमा गएका छन्। सिटौलाले सभापति पदका लागि औपचारिक घोषणा गरिसकेका छैनन्। सिटौलाले केही जिल्ला र प्रदेश तहका अधिवेशनहरूमा देउवा समूहसँग एलायन्स गर्दै आएका छन्। सिटौलाले काठमाडौं जिल्लाको चुनावमा देउवासँग प्यानलनै बनाएर उभिए। यद्यपि, सभापतिमा प्रकाशमान सिंह र गगन थापा निकटका सबजु बानियाँले चुनाव जिते। सिटौलाले काभे्रे जिल्लामा पनि देउवासँगै मिलेर चुनाव लडे। बाग्लुङ जिल्लामा पनि देउवासँग मिलेर चुनाव लडेका थिए। बाग्लुङमा सिटौला निकट शेरचनले जित हासिल गरेका छन्। सिटौलाले प्रदेश नम्बर १ र ३ मा देउवासँग सहकार्य गरेका छन्। कांग्रेसमा सिटौला कूटनीतिक खेलाडी मानिन्छन्। सिटौलाजी केही जिल्ला र प्रदेशमा देउवा समूहसँग सहकार्य गर्दै अघि बढेकाले केन्द्रमा पनि देउवा समूहसँगै उपसभापति अथवा महामन्त्रीमा आफ्ना मान्छे ल्याएर आफूपछि हट्नुहुन्छ, एक केन्द्रीय सदस्यले भने। प्रदेश अधिवेशनको नतिजा आएपछि सिटौलाले मुख खोल्ने नेताहरू बताउँछन्। कोइराला परिवारमै हानथाप कांग्रेसको ४९ वर्षसम्म नेतृत्व सम्हालेको कोइराला परिवार १४औं महाधिवेशनबाट पुनः नेतृत्व कोइराला परिवारमै फर्काउने दाउमा छ। कुनै बेला कांग्रेस र कोइराला परिवार परिपूरकजस्तै थियो। सुशील कोइराला सभापति रहँदासम्म कांग्रेसको नेतृत्व कोइरालाहरूको हातमै थियो। कोइराला परिवारसँग निकट रहेका पुरञ्जन आचार्यका अनुसार कोइराला परिवारमध्ये विश्वेश्वरप्रसादले २५ वर्ष, मातृकाप्रसादले ४ वर्ष, गिरिजाप्रसादले १४ वर्ष र सुशील कोइरालाले ६ वर्ष कांग्रेसको नेतृत्व सम्हालेका थिए। यो सबै जोड्दा कोइरालाहरूले ४९ वर्ष कांग्रेस नेतृत्वको बाघडोर सम्हालेका हुन्। कोइरालाहरूको विरासत ०७२ फागुन तेस्रो सातासम्पन्न १३ औं महाधिवेशनबाट शेरबहादुर देउवाले तोडेका हुन्। १४औं महाधिवेशनमा कोइराला परिवारका शशांक कोइराला, शेखर कोइराला र सुजाता कोइराला आआफ्नै तबरले पार्टीको सभापतिका लागि लबिङ गरिरहेका छन्। शेखरको चर्चा चुलिए पनि डा शशांकले पनि छाड्नका लागि अगाडि बढेको होइन भन्दै मञ्चमा बोल्दै आएका छन्। १३औंमा भने शेखरले शशांकलाई महामन्त्रीमा समर्थन गर्दै आफू पछाडि सरेका थिए। शेखर भन्छन्, शशांकलाई मैले १३औंमा सहयोग गरेको हुँ। यसपालि मलाई उनले सहयोग गर्नुपर्छ। हाल कांग्रेस राजनीतिमा रहेका शेखर केशवप्रसादका कान्छा छोरा हुन्। सुजाता गिरिजाप्रसादकी छोरी हुन्। शशांक विश्वेश्वरप्रसादका कान्छा छोरा हुन्। १३औं महाधिवेशनको आसपास सुशील कोइरालाको निधन भयो। त्यसपछि कोइराला परिवार मूल नेतृत्वमा देखिएको छैन। सुशीलको निधनपछि कोइराला परिवारले नै सभापतिमा रामचन्द्र पौडेललाई समर्थन गरेको थियो। पौडेल हारे पनि उक्त समूहबाट शशांक महामन्त्री बने। शेखर र सुजाता केन्द्रीय सदस्यमा निर्वाचित भए। पार्टीको महाधिवेशन नजिकिएका बेला कोइराला परिवारले सक्रियता बढाएका छन्। साझा उम्मेदवार बनाउन कोइराला परिवारका नेताहरूबीच पटकपटक लन्च मिटिङ पनि भइरहेका छन्। यद्यपि, कोइराला परिवारमै सभापतिमा को लड्ने भन्ने निक्र्यौल गर्न सकेका छैनन्। गत साउन २ गते कांग्रेसको महाधिवेशनमा केन्द्रित भएर महामन्त्री डा शशांक कोइरालाको घरमा परिवारका तीन सदस्यबीच लञ्च मिटिङ गरेका थिए। त्यसपछि भने आकांक्षी ३ जनाको संयुक्त भेट हुन नसकेको शेखरका स्वकीय सचिव दिनेश थपलियाले जनाए। ३ जना एकै ठाउँ भेट नहुनुको प्रमुख कारण भने सुजातालाई मन्त्री बनाउन शशांकले सिफारिस नगर्नु भएको नेताहरू बताउँछन्। सुजाता भन्छिन्, मेरो रिसिइबी शशांकसँग छैन। म आफू पछि हटे भने शेखरलाई मेरो सहयोग हुनेछ। प्रकाशमान शक्तिको रूपमा उदय गणेशमान र मंगलादेवी सिंहका छोरा प्रकाशमान सिंह १४औं महाधिवेशनमा सभापतिको प्रमुख दाबेदारका रूपमा उभिएका छन्। उनी पौडेल समूहका कोहीसँग पनि सहमति गर्न तयार छैनन्। सिंह पार्टीको महामन्त्री, उपसभापति र सरकारको उपप्रधानमन्त्री भइसकेका छन्। २०४७ देखि एक दशकसम्म काठमाडौं जिल्ला सभापति भएका प्रकाशमानको काठमाडौंलगायत देशका विभिन्न जिल्लामा राम्रो पकड छ। सिंहले १३औं महाधिवेशनमा अन्तिम समयमा रामचन्द्र पौडेललाई समर्थन गरेका थिए। १४औंमा पौडेलले आफूलाई सभापतिमा सहयोग गर्नुपर्ने सिंहले बताउँदै आएका छन्। पिता गणेशमानको राजनीतिक विरासतले पनि सिंहलाई सर्पोट गरेको छ। उनी पौडेलसँग चिढिएका छन। उहाँ (पौडेल) ले १४औं मलाई सहयोग गर्छु, भन्नुभएको थियो, सिंहले भने, अहिले आफैं अघि सर्नुभएको छ। सिंह पछिल्लो समय कोइराला परिवारसँग पनि वार्ता, भेटघाटमा बस्न तयार छैनन्। कांग्रेसको मतदान स्थल तय कांग्रेसले १४औं महाधिवेशनमा नेतृत्व चयनका लागि तीन ठाउँमा मतदानस्थल तोकेको छ। महाधिवेशनको उद्घाटनसत्र काठमाडौंको भृकुटीमण्डपमा हुने भएको छ। भृकुटीभण्डप, महेन्द्र पुलिस क्लब र राष्ट्रियसभा गृहमा चुनाव हुने प्रवक्ता शर्माले जानकारी दिए। मतदाताहरूले २९ वटा मतपत्रमा मतदान गर्नुपर्ने हुन्छ। एक मतदातालाई मतदान गर्न करिब ४५ मिनेटदेखि १ घण्टासम्म समय लाग्ने अनुमान गरिएको छ। कांग्रेसका ८ लाख ४० हजार १ सय ६ जना क्रियाशील सदस्यहरू छन्। पुरुष ६ लाख ४४ हजार ५ सय ६५ जना र महिला १ लाख ९५ हजार ३ सय ७२ जना छन्। मंसिर २४ गते उद्घाटन्, २५ गते मनोनयन दर्ता, २६ गते उम्मेदवारको अन्तिम सूची प्रकाशन र २७ गते मतदान गर्ने कार्यतालिका बनाइएको छ।"
अमेरिकामा नयाँ भेरियन्टको अर्को केस देखियो,वासिङटन डिसी : अमेरिकामा कोरोना भाइरसको नयाँ भेरियन्ट ओमिक्रोनको अर्को केस देखिएको छ । अमेरिकाको मिनसोटामा ओमिक्रोन भाइरसबाट संक्रमित अर्को एक व्यक्ति भेटिएको सीएनएनमा खबर छ । बुधबार अमेरिकाको क्यालिफोर्नियामा पहिलो पटक ओमिक्रोन भाइरसको नयाँ भेरियन्ट देखिएको थियो । दक्षिण अफ्रिकाबाट नोभेम्बर पहिलो साताबाट सुरु भएको नयाँ भेरियन्ट अहिले विश्वका अधिकांश मुलुकहरुमा फैलिसकेको छ । भारतमा बिहीबार दुई जनामा नयाँ भेरियन्ट पुष्टी भएको त्यहाँको स्वास्थ्य मन्त्रालयले जनाएको छ ।
विश्व अपाङ्गता दिवसको अवसरमा प्रभातफेरी (तस्बिर),"विराटनगर : अपाङ्गता भएका व्यक्तिहरूको ३०औं अन्तर्राष्ट्रिय दिवसका अवसरमा प्रदेश १ को राजधानी विराटनगरमा प्रभातफेरी निकालिएको छ। शुक्रबार बिहान निकालिएको फेरीमा प्रदेश १ का सामाजिक विकासमन्त्री जायराम यादवसमेत सहभागी भएका थिए। सो अवसरमा मन्त्री यादवले अपाङ्गता भएका व्यक्तिको संरक्षणमा प्रदेश १ सरकार कटिबद्ध रहेको बताए। प्रदेश सरकारको प्राथमिकता नै अपाङ्गता भएकाको अधिकार स्थापित गर्ने हो, उनले भने, अपाङ्गता भएका व्यक्तिको पनि राज्यका विभिन्न अङ्गमा समानुपातिक सहभागिता गराउनुपर्छ। अपाङ्गता भएकारूको अधिकार सुनिश्चितताका लागि माग गर्दै प्रभातफेरी सम्पन्न भएको हो। खासगरी विश्वभर कोरोना कालपछि नेतृत्व तथा सहभागितामा समानुपातिक प्रतिनिधित्वको कुरा उठाइएको हो।"
एउटै सडकले जोडिदै तीन देश,"देवीघाट : गल्छीत्रिशूलीमैलुङस्याफ्रुबेंसीरसुवागढी सडक योजनाको निर्माण कार्य तीव्र रूपमा भइरहेको छ। सरकारद्वारा निकै महत्वका साथ हेरिएको सो सडक निर्माणमा हालसम्म ४७ प्रतिशत निर्माण कार्य भएको छ। गत आर्थिक वर्ष २०७२०७३ देखि निर्माण सुरु गरिएको सो सडकको हाल कालोपत्रे, पुल निर्माण, पहिरो नियन्त्रण रिटेनिङ वाल लगाउनुका साथै सडक चौडा बनाउने कार्य भइरहेको गल्छीत्रिशूलीमैलुङस्याफ्रुबेंसीरसुवागढी सडक योजना कार्यालय नुवाकोटले जनाएको छ। सो सडकमार्गमा पर्ने नुवाकोट, रसुवा र धादिङतर्फका स्थानवाट एकैसाथ काम भइरहेको छ। गल्छीत्रिशूली खण्डको वुधसिङघाट, कल्चौडे भीरको कटिङ कार्य सम्पन्न भएको छ। सो स्थानमा हाल कालोपत्रेसमेत गरिसकिएको गल्छीत्रिशूलीमैलुङस्याफ्रुबेंसीरसुवागढी सडक योजना कार्यालय नुवाकोटका प्रमुख मुकुन्दराज अधिकारीले जानकारी दिए। उनका अनुसार सो सडकखण्डको देवीघाटको धुरपुरे पहरो कटिङ कार्य सम्पन्न भएको र कल्चौडे भीर तथा धुरपुरेलगायतका १६ स्थानमा पुलद निर्माणका कार्य भइसकेको छ। ११ मिटर चौडाइको डवल लेनको सो सडकमार्गमा कुल ३२ वटा पक्कि पुल निर्माण, एउटा फ्लाई ओभर निर्माण र चार वटा पहिरो नियन्त्रण कार्य रहेको कार्यालयका प्रमुख अधिकारीले बताए। आगामी आव २०७९०८० भित्र सवै निर्माण गरिनु पर्ने सो सडकको मुख्य समस्या मुआव्जाको विवाद रहेको छ। गल्छीत्रिशूलीमैलुङस्याफ्रुबेंसीरसवागढी सडक योजनालाई अहिले तीन खण्डमा विभाजन गरी निर्माण कार्य भइरहेको छ। सो सडकको पटकपटक विविध कारण देखाएर आगामी २०८० सालको असार मसान्तसम्म कार्य अवधि थप गरिएको छ। कुल ८२ किलोमिटर लामो उक्त सडक तीन खण्डमा विभाजन गरेर विस्तारको कार्य भइरहेको छ। उक्त सडक विस्तारमा कुल १५ अर्ब ५० करोड रुपैया लागत अनुमान रहेको छ। जसमध्ये नौ अर्व ५० करोड निर्माण तथा ६ अर्व रुपैयाँ मुआव्जा तथा क्षतिपुर्तिका लागि कायम रहेको कार्यालयले जनाएको छ। प्रमुख अधिकारीका अनुसार हालसम्म सो सडकमार्गमा समग्रमा ४६ प्रतिशत, पुंजिगततर्फ ४५ प्रतिशत र मुआव्जा तथा क्षतिपुर्तिको ४६ प्रतिशत प्रगति भएको छ। हालसम्म सो सडकमार्गको २१ किलोमिटर कालोपत्रे, आठवटा पुल निर्माण भइसकेको प्रमुख अधिकारीले बताए। चीनसँगको अन्तर्राष्ट्रिय व्यापारिक नाका रसुवागढी जोड्ने छोटो दूरीको गल्छीत्रिशूलीमैलुङस्याफ्रुबेसी सडक विस्तारको कामले गति लिएको छ। लकडाउनमा रोकिएको काम हाल धमाधम भइरहेको छ। सो सडक तीन खण्डमा विभाजित गरेर निर्माण भइरहेको छ। पहिलो खण्ड गल्छीदेखि विदुरबेत्रावतीमैलुङ सडकखण्डको कुल ४६ किलोमिटर लम्बाइको सडक रहेको छ। सो सडकखण्डको निर्माण कार्य गत २०७२ सालदेखि भइरहेको छ। सो सडकखण्ड अन्तर्गत दोसो खण्डअन्तर्गत मैलुङस्याफ्रुबेंसी सडकखण्डको १९ किलोमिटर लम्वाईको सो सडकको निर्माण कार्य भइरहेको छ। त्रिदेशिय मार्गको रुपमा रहेको गल्छीत्रिशूलीमैलुङस्याफ्रुबेंसीरसुवागढी सडकमा चौडा गर्ने, पर्खाल लगाउनेलगायतका कार्यहरु भइरहेको छ। गत २०७२ सालदेखि सडक स्तरोन्नतिको कार्य थाले पनि भूकम्प, भारतीय नाकाबन्दी, कोरोना महामारी, मुआब्जाको विवाद र निर्माणस्थल समयमा खाली नहुँदा काम सहज रूपले अगाडि बढ्न नसकेको निर्माण पक्षले दावी गरेको छ। हालसम्म सरकारले सो सडक आयोजना अन्तर्गत रहेका जग्गाधनीहरुलाई पहिचान गरि कुल दुई अर्व ८१ करोड रुपैया मुआव्जा बापत वितरण गरिसकेको छ। गल्छीत्रिशूलीमैलुङस्याफ्रुबेंसीरसुवागढी सडक योजनाको चौडाइ ३० मिटर भए पनि ११ मिटर मात्र कालोपत्रे रहने जनाइएको छ। हालसम्म गल्छीत्रिशूली खण्डको सबैभन्दा धेरै र अप्ठ्यारो रक कटिङ कार्य सकिएको समेत कार्यालयले जनाएको छ। गल्छीत्रिशूली खण्डको रातमाटे, महादेवफाँट, देवीघाट क्षेत्रको सडक दायाँबायाँ फुटपाथ बनाउने र दायाँबायाँ रेलिङ जडान गर्ने काम भइरहेको छ। धुरपुरेभिर कटिङ गर्न एक वर्ष अगाडि सुरु गरेको भए पनि हाल काम सकिएको छ। सो सडकमार्ग अन्तर्गत वेलकोटगढी नगरपालिकाको कल्चौडे भीर कटिङ गर्दा पुरानो डिजाइन परिवर्तन गरेर पुलसँगै भीर सोझ्याएर कटिङ गर्दा एक सय मिटर सडकको दूरी घटेको छ। पहरो कटिङसँगै कुनापट्टि नाली निर्माण छेउमा सेफ्टीबार र सडक कोलोपत्रे तथा बिजुलीको पोल गाड्ने काम अगाडि बढाइएको छ। गल्छीत्रिशूलीमैलुङस्याफ्रुबेंसीरसुवागढी सडकमार्गमा पर्ने नेपाल सरकारको राष्ट्रिय प्राथमिकता प्राप्त मैलुङस्याफ्रुबेसी सडकखण्ड नेपाली सेनाले निर्माण गरेको डबल लेनको सडक हो। चीनको सिमा रसुवागढी नाका जोड्ने यो सडक साविकको पासाङल्हामु मार्ग अन्तर्गतको बेत्रावतीकालिकास्थानधुन्चे हुँदै स्याफ्रुवेशी जोड्ने सडकभन्दा २५ किलोमिटर छोटो रहेको छ। बेत्रावतीकालिकास्थानधुन्चे हुँदै स्याफ्रुवेशी पुग्न ५४ किलोमिटर रहेको छ। बेत्रावतीमैलुङस्याफ्रुबेसीको दूरी २९ किलोमिटर मात्रै रहेको छ। पासाङल्हामु सडकमार्गअन्तर्गत पर्ने धुन्चे खण्डमा २२ वटा घुम्ती पार गर्नुपर्छ भने निर्माणाधिन त्रिदेशीय सडकमा एउटा पनि घुम्ती छैन। काठमाडौंदेखि गल्छी ४४ किलोमिटर, गल्छीदेखि बट्टार २२ किमि, बट्टारदेखि बेत्रावती ११ किमि, बेत्रावतीदेखि मैलुङ १२ किमि र मैलुङदेखि स्याफ्रु १७ किमि रहेको छ। काठमाडौंबाट बेत्रावतीधुन्चेरसुवागढीको दूरी एक सय ४५ किलोमिटर रहेको छ भने काठमाडौंबाट बेत्रावतीमैलुङ हुँदै रसुवागढी जोड्ने सडकको दूरी एक सय २२ किलोमिटर मात्र हुनेछ। एता, स्याफ्रुबाट धुन्चे, कालिकास्थान हुँदै बेत्रावती पुग्ने सडकभन्दा स्याफ्रुवेशीबाट मैलुङ हुँदै बेत्रावती जान यातायातका साधनलाई पेट्रोलियम पदार्थको खपत कम हुने हुँदा कन्टेनर चालकहरू यो सडकतर्फ आकर्षित हुँदै गएका छन्। चीनसँगको अन्तर्राष्ट्रिय व्यापारिक नाका रसुवागढी जोड्ने छोटो दूरीको मैलुङस्याफ्रुबेसी सडक विस्तारको कामले हाल गति लिएको छ। रसुवागढी नाकालाई चीनले गत सन् २०१७ को सेप्टेम्वर १ तारिखदेखि अन्तर्राष्ट्रिय नाकाको मान्यता दिएको थियो। गल्छीत्रिशूलीमैलुङस्याफ्रुबेंसीरसुवागढी सडक मार्गको काम कोरोनाको महामारीमा रोकिएको थियो भने हाल धमाधम भइरहेको स्थानीय उपभोक्ताहरु बताउँछन्। भारतको परनिर्भरता अन्त्य गर्न निर्माण थालिएको राष्ट्रिय गौरवको गल्छीत्रिशूलीमैलुङस्याफ्रुबेंसी रसुवागढी सडक योजनाले चीनको केरुङसम्म जोडिनेछ।"
अमेरिकाको न्यूयोर्कमा भेटिए कोरोनाको नयाँ भेरियन्टका पाँच संक्रमित,न्यूयोर्क : अमेरिकाको न्यूयोर्क राज्यमा कोरोनाको नयाँ भेरियन्टका पाँच संक्रमित भेटिएका छन्। सीएनएनका अनुसार संक्रमितहरू विदेश भ्रमण नगरेकाहरू समेत रहेका छन्। विदेश भ्रमण नगरेकाहरूमा समेत नयाँ भेरियन्टको संक्रमण भएको पुष्टि भएसँगै अमेरिकामा समुदायस्तरमा ओमिक्रोन भेरियन्ट फैलिएको छ। भेटिएका नयाँ संक्रमितहरू सामान्य अवस्थामै रहेको अधिकारीहरूले बताएका छन्। तर समुदाय स्तरमा फैलिएकाले अझै धेरै जना संक्रमित भइसकेको हुनसक्ने न्यूयोर्ककी स्वास्थ्य अधिकारी डा डेभ चोक्शीले बताएकी छन्। साथै आगामी दिनमा धेरै संक्रमित हुन सक्ने समेत उनले चेतावनी दिएकी छन्। न्यूयोर्कमा भेटिएका संक्रमितमध्ये एक ६७ वर्षीय वृद्धले दक्षिण अफ्रिकाको भ्रमण गरेको बताइएको छ। उनले कोरोनाविरुद्ध एउटा खोप लगाएकी बताइएको छ। अन्य संक्रमितहरू भने विदेश भ्रमण नगएको बताइएको छ। उनीहरूले खोप लगाएनलाएको बारे विस्तृत बताइएको छैन। पछिल्लो समय कोरोनाको नयाँ भेरियन्ट ओमिक्रोन दक्षिण अफ्रिकामा देखिएको हो। निकै तीव्र गतिमा फैलने क्षमता रहेको भनिएको यस भेरियन्टलाई विश्व स्वास्थ्य संगठनले भेरियन्ट अफ कन्सर्न घोषित गरेको छ।
रेफ्रीको सामूहिक राजीनामा फिर्ता,"काठमाडौं : अखिल नेपाल फुटबल संघ (एन्फा) र सामूहिक राजीनामा दिएका १० फिफा रेफ्रीबीच सहमति भएको छ। एन्फा अध्यक्ष कर्माछिरिङ शेर्पा र रेफ्री प्रतिनिधिहरूबीच बिहीबार रातिसम्म चलेको छलफलपछि उनीहरू सामूहिक राजीनामा फिर्ता लिएर काममा फर्कन सहमति भएको जनाइएको छ। छलफलमा रेफ्रीको फिटनेस टेस्ट सहिद स्मारक ए डिभिजन लिग विश्राम भएको समयमा गर्ने सहमति भएपछि रेफ्रीहरू राजीनामा फिर्ता लिएर मैदान फर्कन तयार भएको एन्फा स्रोतले जनाएको छ। अब शुक्रबारबाट सुरु हुने ए डिभिजन लिगको तेस्रो चरणका खेल सञ्चालन गर्न उनीहरू मैदान उत्रिने छन्। रेफ्रीहरूलाई फिटनेस टेस्ट बाध्यकारी बनाउन लागिएको भन्दै सहिद स्मारक ए डिभिजन लिगमा व्यस्त रहेका १० रेफ्रीले बिहीबार सामूहिक राजीनामा दिएका थिए। फिफा रेफ्री कविन ब्यञ्जनकार, नवीन्द्र महर्जन, प्रकाशनाथ श्रेष्ठ, प्रज्ज्वल क्षत्रीले सामूहिक राजीनामा दिएका थिए। यसैगरी फिफा सहायक रेफ्रीमा नानीराम थापा, माधव खत्री, युनाल मल्ल, सहदेव श्रेष्ठ, विक्रम चौधरी र किशन यादवले राजीनामा दिएका थिए। अन्तर्राष्ट्रिय नियम अनुसार रेफ्रीले हरेक तीनतीन महिनामा फिटनेस टेस्ट दिनुपर्ने हुन्छ। अहिले ए डिभिजन लिग सञ्चालनमा व्यस्त भएका कारण फिटनेस टेस्ट दिँदा मानसिक र शारीरिक रुपमा समस्या हुने र गम्भीर चोटसमेत बोक्नुपर्ने भएकाले लिग सकिएपछि मात्रै फिटनेस टेस्ट लिनुपर्ने माग रेफ्रीहरूको छ। यसैगरी रेफ्री डाइरेक्टर गौतम कौरसँग पनि रेफ्रीहरू असन्तुष्ट देखिएका छन्। उनको कडा स्वभाव र कार्यशैलीप्रति रेफ्रीहरूले असन्तुष्टि जनाउँदै आएका छन्। एन्फा महासचिव इन्द्रमान तुलाधरले पनि फिटनेस टेस्ट तीनतीन महिनामा दिनुपर्ने अन्तर्राष्ट्रिय नियम रहेकाले आफूहरूले पनि त्यही नियम अनुसार टेस्ट लिन लागेपछि रेफ्रीहरू असन्तुष्ट हुँदै राजीनामा दिएको बताए। अन्तर्राष्ट्रिय नियम अनुसार रेफ्रीहरूको फिटनेस टेस्ट तीनतीन महिनामा गर्नुपर्छ। यसअघि सेप्टेम्बरमा टेस्ट भएको थियो। अब डिसेम्बरमा हुनुपर्छ, महासचिव तुलाधरले भने, अब अनुकुल समयमा फिटनेस टेस्ट लिनेछौं। सहिद स्मारक ए डिभिजन लिगको तेस्रो चरणका खेलहरू शुक्रबारबाट सुरु हुँदैछ। तेस्रो चरणका खेलहरू पनि दशरथ रंगशालामै सञ्चालन हुनेछ। शुक्रबार फ्रेन्डस र थ्रीस्टार एवं सातदोबाटो र एपीएफबीच खेल हुनेछ।"
वास्तविक संसार भर्सेस भर्चुअल संसार,"अबका दिनमा यदि यो संसार इन्टरनेटविहीन हुँदो हो त कस्तो होला ? पछिल्लो पुस्ताले त भन्न सक्छ कि इन्टरनेटबिना यो संसारको गति नै रोकिने छ। अस्तित्वको सुरुआतदेखि आजसम्म आइपुग्दा मानिसले कैयौं उतारचढाव देख्यो, भोग्यो अनि त्यही भोगाईबाट सिक्यो पनि। पानीभित्र बस्ने प्रजातिदेखि संघर्ष गर्दै जमिन अनि चार पाउ टेक्नेदेखि दुई पाउ टेकी ठाडो भई हिँड्नेसम्म आइपुग्दा मानिस निलो ग्रहको नायक नै बन्यो। भोकले लोकसँग लड्न सिक्नेदेखि आवश्यकताले आविष्कारसम्म पुर्याएको मानिसको खोजमा भने कहिल्यै पनि पूर्णविराम लागेन। आजसम्म यस धर्तीमा कैयौं पुस्ता प्रश्नवाचक चिन्ह बोकेर आए। सकेको खोजे र बाँकी प्रश्न चिन्हहरू आउने पुस्तालाई छाडेर गए। आउने पुस्ताले पनि यही गरिरह्यो। मानिसले यही जिज्ञासु स्वभाव अनि खोजप्रतिको हुटहुटीले गर्दा सन् १९९० को दशकमा विश्वले इन्टरनेटको युग पायो। पूर्वीय सभ्यताभित्र आजभन्दा करिब पाँच हजार वर्षपूर्वको महाभारतकालीन इतिहास हेर्ने हो भने इन्टरनेट त्यतिबेला नै थियो भन्न सकिने प्रशस्त आधार देखिन्छन्। आज हामीले प्रयोग गरिरहेको इन्टरनेट र कुरुक्षेत्रमा पाण्डव र कौरवबीच भएको युद्धमा सञ्जयलाई प्राप्त भएको दिव्यदृष्टिमा कुनै न कुनै सामाञ्जस्यता पक्कै छ। समयको पछिल्लो खण्डमा मानव जीवनको हरेक क्षेत्रमा देखिएको होडबाजी र प्रतिस्पर्धा जसरी उच्च गतिमा अगाडि बढिरहेको छ, ठिक त्यसकै समानान्तर गतिमा विश्वभर इन्टरनेट प्रयोगकर्ताहरू पनि बढिरहेका छन्। सन् २०२१ को अक्टोबरको तथ्यांक हेर्दा करिब ६० प्रतिशत विश्व जनसंख्याले इन्टरनेटको प्रयोग गरेको देखिन्छ। यस्तै नेपालमा पनि सन् २०२१ को मध्यसम्ममा करिब ९० प्रतिशत जनता इन्टरनेटको पहुँचमा रहेको तथ्यांकले देखाएका छन्। आजकाल अधिकांश मानिसको बिहानी मोबाइलसँगै सुरु हुने गरेको छ। बिहानको उर्जाशील समय उनीहरू इन्टरनेटको प्रयोगमा बिताइरहेका छन्। चिया पिउँदा होस् या खाजा खाँदा, मानिसहरूको आँखा भने मोबाइल सेट अथवा ल्यापटपको स्क्रिनमा नै दौडिरहेको हुन्छ। अहिलेका बालबालिकामा यो समस्या झन् बढ्दो छ। उनीहरू त मोबाइल नहेरी कुनै पनि चिज खानै चाहँदैनन्। प्राय: बालबालिका खाने बेलामा एक ठाउँ नबस्ने, झगडा गर्ने, खाना फाल्दिने जस्ता हर्कत गर्छन्। यस्तो अवस्थामा हामी अविभावक पनि आफैंले बालबालिकालाई मोबाइल दिने अनि इन्टरनेटमा उपलब्ध भिडियो लगाइदिने जस्ता कार्य गर्छौं। यसरी हामीले केही समयको झन्झटलाई पन्छाउन खोज्दा बालबालिकामा भने इन्टरनेट प्रयोगको लत लागिसकेको हुन्छ। आजको युवा तथा किशोरकिशोरी इन्टरनेटको प्रयोगमा एक किसिमको एडिक्ट भइसकेका छन्। उनीहरूको यो डुबाइले व्यावहारिक संसार महत्त्वहीनसरह छ। इन्टरनेटभित्र पनि उनीहरू विशेष गरेर फेसबुक, म्यासेन्जर, इन्स्टाग्राम, युट्युब, टिकटक, ट्वीटरजस्ता सामाजिक सञ्जाल अनि मोबाइल गेममा झुमिरहेका भेटिन्छन्। यस्ता युवा तथा किशोरकिशोरी एक्लै बस्न रुचाउने, सीमित साथीसँग मात्र कुराकानी गर्ने, परिवारका सदस्यसँग बिनाकारण झर्किरहने, रिसाउने, स्मरण शक्ति कमजोर हुँदै जाने देखिएको छ। अमेरिकामा अत्याधिक मात्रामा सामाजिक सञ्जाल चलाउने बालबालिकामा यस्तै किसिमका समस्या देखिएका छन्। जसलाई उनीहरूले सोसियल मिडिया डिप्रेसनको नाम दिएका छन्। यस्तै केही सामाजिक सञ्जालहरूमा आउने विभिन्न रसका छोटा भिडियोहरूले मानिसमा भावनात्मक अस्थीरताको समस्या निम्त्याउन सक्ने सम्भावना पनि देखिएको छ। भर्चुअल दुनियाँ पछिल्लो समय मानिसका लागि वास्तविकता छोपेर यथार्थमा आफू जे होइन त्यही देखाउने कोशिस गर्ने प्लेटफर्म बनेको छ। मानिस आफू जस्तो भए पनि सामाजिक सञ्जालमा भने भलाद्मी, इमान्दार, दयालु अनि सुन्दर देखिने प्रयत्न गर्छन्। सञ्जालमा तस्वीर पोस्ट गर्नुपर्यो भने त्यहाँ उपलब्ध विभिन्न फिल्टर प्रयोग गर्छन्। र सुन्दर रूप मात्र सार्वजनिक गर्छन्। कुनै समय ऐनामा देखिने आफ्नो सक्कली अनुहार नै मन पर्न छोड्यो भने के होला ? अचम्म लाग्दो अर्को तथ्य पनि हामी सामु छ अर्थात् यही संसारमा करिब ४० प्रतिशत मानिस इन्टरनेटविहीन छन्। आफूलाई अरू व्यक्तिसँग तुलना गर्न थाल्नु भनेको जीवनमा आफैंले दु:खलाई निम्त्याउनु बाहेक केही होइन। तर अचेल सामाजिक सञ्जालमा अरूको जीवनशैली देखेर आफूलाई तुलना गरिरहेका हुन्छौं। यसले अन्तत: हामीलाई नै अहंकारी वा कमजोर बनाउने हो। सामाजिक सञ्जाल पनि हिजोआज त पर्म लाउने वा पर्म तिर्नेजस्तो भइसकेको छ। यसमा हामी जति बढी सकृय भइरहन्छौं, जति मात्रामा अरूको पोस्ट वा तस्वीरमा प्रतिक्रिया जनाइरहन्छौं, त्यति नै मात्रामा आफू पनि पाइरहन्छौं। मानिस जातैले सामाजिक प्राणी हो। दु:ख र सुखमा एकले अर्कोलाई साथ दिनु मानवीय गुण पनि हो सायद। सामाजिक पक्ष जे भए पनि इन्टरनेटको प्रयोगले मानिसलाई सामाजिक वा सामूहिक जीवनबाट टाढा लैजाँदैछ। हामी भेटघाटका लागि आफन्त वा साथीभाइकोमा जान्छौं अनि मुस्किलले केही क्षण बोल्छौं। त्यसपछि सबैजना आआफ्नो मोबाइल झिकेर इन्टरनेटको भर्चुअल संसारभित्र छिर्छौं। अनि त्यसको एकैछिनमा इन्टरनेटमा यति मग्न हुन्छौं कि हामी कहाँ छौं, हाम्रो नजिक को छ ? भन्ने पनि बिर्सन्छौं। केही साताअघि पूर्वी नेपालको तराई क्षेत्रमा लगातार ४० घण्टासम्म विद्युत् अवरुद्ध भयो। यही कारण अधिकांशले त्यस समय इन्टरनेट प्रयोग गर्न पाएनन्। इन्टरनेट जब बन्द भयो, तब त्यहाँ एउटा अनौठो किसिमको वातावरण सिर्जना भयो। फुर्सद हुनासाथ इन्टरनेटमा व्यस्त हुने मानिस परिवारका सदस्यबीच कुराकानी गर्न थाले। छिमेकीसँग पनि एक्कासि भेटघाट बढ्न थाल्यो। साथीभाइसँग गफगाफको वातावरण बन्यो। ४० घण्टा इन्टरनेट नहुँदा मानिसमा अनौठो प्रकारले प्रेम र उर्जाको सञ्चार बढ्यो। धेरैले आपसी नजिकपन र सद्भावको महसुुस गरे। यही घटनाबाट पनि प्रस्ट हुन्छ कि इन्टरनेटले मानिसबीच भावनात्मक दूरी बढाउँदै लगेको छ। कतिपय कसरतका लागि बिहानबेलुका बाटोमा हिँड्ने, दौडिने, साइक्लिङ गर्ने आदि गर्छौं। तर, कानमा एयरफोन लगाएर आफूलाई व्यस्त गराउने कोसिस गर्छौं। यस प्रकारले भौतिक रूपमा जहाँ हुन्छौं, जुन ठाउँमा पुग्छौं, त्यहाँको सुन्दरता, रमाइलोपन अनि नौलो उर्जा भने गुमाइरहेका हुन्छौं। यस किसिमका गतिविधिलाई प्रश्रय दिँदै जाने हो भने एक दिन यस्तो अवस्था आउने छ जहाँ हामी एक पल मात्र पनि केही नगरी बस्न सक्ने छैनौं। हामी तिनै पुर्खाका सन्तान हौं। उनीहरू भने महिनौं अनि वर्षौंसम्म शान्त र आनन्दित भावमा एकै मुद्रामा बसिरहन सक्थे। विश्वको हरेक क्षेत्रमा आज तीव्र प्रतिस्पर्धा छ। सिर्जनात्मकता नै एउटा यस्तो अस्त्र हो जसले प्रतिस्पर्धाको यो भीडमा पनि छुट्टै स्थान बनाउन महत्त्वपूर्ण भूमिका खेल्छ। इन्टरनेटको सुविधाले भने अधिकांशको सिर्जनात्मक क्षमता नै कमजोर हुँदै गएको छ। सानोभन्दा सानो प्रश्नको उत्तर पनि हामी मस्तिष्क प्रयोग नगरी इन्टरनेटबाटै खोजेर काम चलाउनमा अभ्यस्त हुँदैछौं। आफूभित्र ज्ञान प्रकट गर्नेभन्दा पनि बाहिर उपलब्ध सूचना प्राप्त गर्नेमा बानी परिरहेका छौं। नेपाललगायत विश्वभर नै अहिले ताररहित प्रविधि वाईफाईको चलन छ। सोही माध्यमबाट इन्टरनेट प्रयोग गर्नेहरूको संख्या धेरै छ। वाईफाईबाट उत्पन्न हानीकारक विकीरणले मानव स्वास्थ्यमा विभिन्न किसिमका नकारात्मक असर पार्न थालेको छ। हामी अधिकांश राति सुत्ने बेलामा मोबाइल चलाउँछौं। कति मानिस त मध्यरातसम्म पनि मोबाइलमा इन्टरनेट प्रयोग गर्न छाड्दैनन्। निन्द्रा र अन्धकारको ज्यादै महत्त्वपूर्ण सम्बन्ध हुन्छ। यसरी राति सुत्ने बेलामा र उठ्नेबित्तिकै मोबाइल चलाउँदा यसको प्रत्यक्ष प्रकाश आँखामा पर्ने आँखा कमजोर हुन थाल्छ। अर्कोतिर मेलाटोनिन नामक निन्द्रा लगाउन मद्दत गर्ने हर्मोन उत्पादन नहुने भएकाले मानिसमा निद्रा नलाग्ने समस्या उत्पन्न भइरहेको छ। पछिल्लो समय इन्टरनेटले हामी बसिरहेको यथार्थ संसारभन्दा बाहेक पनि अर्को एउटा भर्चुअल संसार खडा गरिदिएको छ। यी दुवै संसारमा समानान्तर उपस्थिति देखाउँदा देखाउँदै भर्चुअल संसारको रंगीन झिलीमिलीले बढी आकर्षित बनाइरहेको छ। इन्टरनेटको भर्चुअल संसारभित्र हामी यसरी छिर्दै छौं कि यथार्थ संसार हाम्रा लागि पर हुन लागिसक्यो। फुर्सद हुनेबित्तिकै श्रीमान् भर्चुअल दुनियाँमा रमाउन थाल्छ। उसकी श्रीमती र छोराछोरी त्यसैगरी आआफ्नै भर्चुअल दुनियाँमा रमाउँछन्। यसरी आपसी सम्बन्ध सतही र खोक्रो बन्न थाल्छ। यो बढ्दै जाँदा वास्तविक संसार केवल बालुवाको घरसरह हुन के बेर ? भत्किँदैन कसरी भन्नु ? एकैछिन विचार गरौं त, अबका दिनमा यदि यो संसार इन्टरनेटविहीन हँुदो हो त कस्तो होला ? पछिल्लो पुस्ताले त भन्न सक्छ कि इन्टरनेटबिना यो संसारको गति नै रोकिने छ। अचम्म लाग्दो अर्को तथ्य पनि हामी सामु छ अर्थात् यही संसारमा करिब ४० प्रतिशत मानिस इन्टरनेटविहीन छन्। करिब ४५ वर्षअघि यो दुनियाँमा इन्टरनेट कहाँ थियो र ? तर पनि जीवन चलेकै थियो।"
"मलेसियामा पनि भेटियो कोरोनाको नयाँ भेरियन्ट, नेपाली श्रमिक जोखिममा",काठमाडौं : मलेसियामा पनि कोरोना भाइरसको नयाँ भेरियन्ट ओमिक्रोन भेटिएको छ। त्यहाँ स्वास्थ्यमन्त्री खैरी जमालुद्दीनले शुक्रबार दक्षिण अफ्रिकाबाट नोभेम्बर १९ मा मलेसिया आएका विदेशी नागरिकमा नयाँ भेरियन्टको संक्रमण भेटिएको बताए। ओमिक्रोनबाट संक्रमित व्यक्ति कुन देशका नागरिक हुन् भन्ने विषय त्यहाँको स्वास्थ्य मन्त्रालयले खुलाएको छैन । संक्रमित व्यक्ति दक्षिण अफ्रिकाबाट सिंगापूर हुँदै मलेसिया गएको टाईम्स अफ ईन्डियामा समाचार छ । मलेसियामा कम्तिमा ४ लाख नेपालीहरु रोजगारीका लागि गएको परराष्ट्र मन्त्रालय स्रोतले जनाएको छ। रोजगारको सिलसिलामा त्यहाँ पुगेका नेपालीहरु पनि यसबाट प्रभावित हुने भएका छन्। विश्व स्वास्थय संगठनले कोरोनाको नयाँ भेरियन्ट खतरनाक रहेको भन्दै सचेत रहन सबै देशलाई अपील गरेको छ। अफ्रिकाबाट सुरु भएको कोरोनाको नयाँ भेरियन्ट अभिकांश देशमा पुगिसकेको छ । विभिन्न देशहरुले बाह्य उडानहरु धमाधम रद्द गर्न थालेका छन् भने विदेशी यात्रुहरुलाई आवगमनमा रोक लगाइरहेका छन्।
कस्तो बन्यो कांग्रेसको १४ औं महाधिवेशन प्रचार ब्यानर ?,"काठमाडौं : नेपाली कांग्रेसले १४ औं महाधिवेशनको प्रचार ब्यानर सार्वजनिक गरेको छ । प्रचार ब्यानर सार्वजनिकसँगै महाधिवेशन पुर्वको एक हप्ते प्रचार अभियान प्रारम्भ भएको केन्द्रीय प्रचार प्रसार समितिले जनाएको छ। ब्यानरमा नेपालको नक्साभित्र दुई युवाले नेपालको झण्डा र कांग्रेसको झण्डा बोकेको, चुनाव चिह्न रुख तथा बिपी कोइरालालगायतका अग्रज नेतृत्वको तस्बिर अङ्कित छ । सो प्रचार ब्यानरको छोटो भिडियो भने दुई दिनपछि सार्वजनिक गरिने कांग्रेस सूचना, सञ्चार तथा प्रचार विभागका सचिव दिनेश थापा मगरले जानकारी दिए। कांग्रेसको महाधिवेशन मंसिर २४ देखि २७ गतेसम्म काठमाडौंमा हुँदैछ। कांग्रेसमा भावी नेतृत्वका लागि रस्साकस्सी सुरु भएको छ। जिल्ला अधिवेशनदेखि नै संस्थापन शेरबहादुर देउवा र संस्थापन इतर पक्षले प्यानल बनाएर प्रतिस्पर्धा गरेका छन्। ६१ जिल्लाको अधिवेशन सम्पन्न हुँदा संस्थापन पक्ष बलियो देखिएको छ भने वरिष्ठ नेता रामचन्द्र पौडेल पक्ष पनि सशक्त रूपमा आएको छ। १६ जिल्ला अधिवेशन महाधिवेशनपछि गर्ने निर्णय कांग्रेसले गरेको छ। पार्टी सभापति देउवा र वरिष्ठ नेता पौडेल (देउवा र इतरसमूह) बीच जिल्ला नेतृत्वमै कडा प्रतिस्पर्धा भएको छ। केही जिल्लामा तेस्रो धारका कृष्ण सिटौला पक्षले पनि नेतृत्व हात पारेको छ। कतिपय जिल्लामा देउवा र सिटौला पक्ष मिलेर पौडेल समूहसँग प्रतिस्पर्धा गरेका छन्। देउवा पक्षले ३२ वटा जिल्लामा सभापति जितेको छ भने देउवा र इतर पक्षले २७ जिल्लामा नेतृत्व लिएको छ। दुई जिल्लाका सभापतिमा सिटौला पक्षले जित निकालेको छ। महाधिवेशन प्रतिनिधिमा पनि देउवा र इतर पक्षबीच कडा प्रतिस्पर्धा भएका छन्।"
कोरोनाविरुद्धको खोप नलगाउनेलाई हिँडडुलमै प्रतिबन्ध,"वासिङटन डिसी : जर्मनीमा कोरोना भाइरसविरुद्धको खोप नलगाउनेहरुलाई हिँडडुलमै प्रतिबन्ध लगाउने निर्णय भएको छ। जर्मनीले अत्यावश्यक काम बाहेकका स्थानमा आवतजावत गर्न खोप नलगाएकाहरुलाई रोक लगाएको हो। दैनिक खाद्य सामाग्री लिन सुपरमार्केट र औषधी पसल जानबाहेक कोरोना विरुद्धको खोप नलगाएकाहरुलाई हिँडडुलमा प्रतिबन्ध लगाएको सीएनएनमा समाचार छ। जर्मन सरकारले अर्को महिना अनिवार्य सबैलाई खोप लगाउने कार्यक्रम सञ्चालन गर्दैछ। खोप नलगाएकाहरुले दुई जना भन्दा बढी व्यक्तिहरुलाई समेत भेटन पाउने छैनन्। कोरोना संक्रमित धेरै भएका स्थानहरुमा नाइट क्लब र अन्य मनोरञ्जनका स्थानहरु बन्द गर्ने जर्मन सरकारले निर्णय गरेको छ। फुटबल लगाएका खेलकुदका कार्यक्रमहरुमा सिमित संख्यामा दर्शकहरुको उपस्थिति गराउनेसमेत त्यहाँको सरकारले निर्णय गरेको अन्तर्राष्ट्रिय संचारमाध्यमहरुमा समाचार छ। दक्षिण अफ्रिकाबाट सुरु भएको कोरोनाको नयाँ भेरियन्ट अमेरिका, बेलायत, क्यानडा, भारत लगायत युरोपका अधिकांश मुलुकमा फैलिएको छ।"
"कक्षा १२ को नतिजा प्रकाशित, कति विद्यार्थीले ल्याए ए प्लस ?","काठमाडौं : राष्ट्रिय परीक्षा बोर्डले कक्षा १२ को नतिजा प्रकाशित गरेको छ। शुक्रबार बिहान बसेको बोर्डको बैठकले नतिजा प्रकाशित गर्ने निर्णय गरेको हो। राष्ट्रिय परीक्षा बोर्डले विद्यार्थीको भौतिक उपस्थितिमै भदौ ३० गतेदेखि होम सेन्टरमा कक्षा १२ को परीक्षा लिएको थियो। परीक्षामा सहभागी हुने अधिकांश विद्यार्थीलाई कोभिडविरुद्धको खोप लगाएर स्वास्थ्य मापदण्ड अपनाउँदै होम सेन्टरमा सञ्चालन भएको थियो। बोर्डले सात हजार ३६ परीक्षार्थीकोले ए प्लस र ४८ हजार २३९ विद्यार्थीले ए ग्रेड प्राप्त गर्न सफल भएको जनाएको छ। बोर्डका अनुसार ७० हजार एक परीक्षार्थीले बी प्लस, ९९ हजार ५३७ बी, ७५ हजार ८८ सी प्लस र २४ हजार ५१५ परीक्षार्थीले सी ग्रेड ल्याएका छन्।"
इच्छाराज पीडित सडकमा,"काठमाडौं : विश्वनाथ सिंहसँग काठमाडौंका प्रायः सबै इन्जिनियरिङ क्याम्पसमा पढाएको अनुभव छ। उनले ४६ वर्ष त पुल्चोक इन्जिनियरिङ क्याम्पसमै पढाए। अरू ८ वर्ष अन्य इन्जिनियरिङ क्याम्पसमा पढाए। उनले जीवनभरको कमाइ सिभिल सहकारी कोअपरेटिभमा राखे। सिभिलमा उनको १ करोड १९ लाख निक्षेप छ। इच्छाराज तामाङ उनका चेला हुन्। विश्वनाथले तामाङलाई तीन वर्ष पढाए। अध्ययन पूरा गरेर तामाङ केही वर्षपछि सोही क्याम्पसमा पढाउन आए। विश्वनाथले पाँच वर्षअघि ८० लाख रुपैयाँ निक्षेप राखेका थिए। चेलाको विश्वास गरी निक्षेप राखेको बताउँछन्। भन्छन्, ठग्ने नियतभन्दा पनि परिस्थितिले यस्तो बनायो होला, छिट्टै निक्षेप फिर्ता पाउने आशामा छु। उनले तीन वर्षदेखि साँवा, ब्याज केही पाएका छैनन्। उनले निक्षेप परिपक्व बनाउन सिभिलबाटै ऋण लिएर त्यसैमा जम्मा गरेको बताउँछन्। गुल्मीका गणेश गुरुङ (विनोद) सिभिल सहकारीको सदस्य भई बचत गर्न थालेको १० वर्ष भयो। १८ प्रतिशतसम्म ब्याज पाइने भएकाले उनले सहकारी रोजे। उनको ७ लाख बचत छ। दुई वर्षअघिदेखि ब्याज नपाएकोमा उनी चिन्तित छन्। कम्तीमा सावाँ मात्रै भए पनि दिएमा उनी सन्तुष्ट हुने बताउँछन्। रूपक लुइँटेलका चार जना परिवारको गरी एक करोड निक्षेप छ। उनले सुरुमा १४ प्रतिशत ब्याज पाइने भनेर निक्षेप राखे पनि पछिल्लो समयमा ४ प्रतिशतमा सीमित हुन पुगेको बताउँछन्। उनी सहकारीमा २०७३ देखि जोडिएका हुन्। सिभिलको सम्पत्ति प्रशस्त रहेकाले निक्षेप फिर्ता पाइनेमा उनी ढुक्क छन्। जे पौडेल छोराको बिहेका लागि पैसा माग्न सिभिल सहकारी पुगे। तर उनले दुई वर्षदेखि निक्षेप फिर्ता पाउन सकेका छैनन्। आफ्नो निक्षेप फिर्ता नपाएपछि उनले बिहे टार्न १० लाख रुपैयाँ ऋण लिए। तर सहकारीले कागज गर्दा १३ लाख ५० हजार रुपैयाँको कागज बनायो। गायत्री गोर्खाली अहिले एक्लै छिन्। उनलाई खान, लगाउन, औषधि उपचार गर्नसमेत धौ धौ भइरहेको छ। जीवनभरको कमाइ सहकारीमा राखेर अहिले पछुतो भएको उनले बताइन्। उनको करिब १ करोड निक्षेप सिभिलमा छ। यी त प्रतिनिधि पात्र मात्रै हुन्। सिभिल सहकारीबाट दुई हजारभन्दा बढी ठगिएका छन्। निक्षेप राखेकामध्ये बिरामी भएका आठ जनाको उपचार नपाई निधन भइसकेको छ। ज्येष्ठ नागरिक, दीर्घरोगी तथा बचतबाटै दैनिक घर खर्च चलाउनुपर्ने बचतकर्तालाई सिभिलबाट एक पैसा पनि नपाउँदा चरम आर्थिक संकट परेको छ। प्रहरीको केन्द्रीय अनुसन्धान ब्युरोमा १ हजार ५ सय २० जनाले ५ अर्ब ७७ करोड रुपैयाँ ठगिएको उजुरी दिएका छन्। अरू ५ सय जनाले उजुरी नदिए पनि संस्थाको ८ अर्ब ५७ करोड बढी जोखिममा छ। तामाङले ९० प्रतिशत बढी आफ्नै कम्पनीमा मनोमानी ढंगले ऋण लगेकाले संस्था टाट पल्टेको प्रहरीको अनुसन्धानबाट खुलेको छ।"
प्रचण्डले किन उठाए न्यायपालिकालाई गुन तिर्ने कुरा ?,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले नेपाल बार एसोसिएसनका पदाधिकारीसँगको भेटमा बुधबार भनेको एउटा भनाइ चर्चामा छ। उनले भनेका थिए, न्यायपालिकाले लगाएको गुन कार्यपालिकाले तिर्नेछ, हामीले बिर्सियौं कि भन्ने नठानियोस्। सत्ता गठबन्धन दल नेकपा माओवादीका अध्यक्ष दाहालको यो भनाइले गत २८ असारको फैसलालाई संकेत गरेको बारका पदाधिकारी बताउँछन्। उक्त समय सर्वोच्च अदालतले शेरबहादुर देउवालाई प्रधानमन्त्री नियुक्त गर्न परमादेश दिएको थियो। सो समय सर्वोच्चले तत्कालीन प्रधानमन्त्री केपी शर्मा ओलीले गरेको प्रतिनिधिसभा विघटनको निर्णय पनि बदर गरेको थियो। उक्त समय बारका पदाधिकारीले पनि सेटिङमा भएको निर्णय भनेका थिए भने सर्वोच्चमा सेटिङ भएको भन्दै देशभर आन्दोलन र बिरोध पनि भए। अहिले दाहाल स्वयम्ले यो कुराको रहस्य फुत्काएका छन्। नेपाल बार एसोसिएसनका कोषाध्यक्ष रुद्रप्रसाद पोखरेल दाहालको यस्तो प्रतिक्रियाले उक्त फैसला सेटिङको आधारमा भएको भन्ने कुराको पुष्टि गर्ने बताउँछन्। त्यो फैसला पाँच जना न्यायाधीशको महागठबन्धनबाट भएको पुष्टि भयो, यो कुरा मैले पहिल्यै भनेको थिए, बुधबार दाहालको भनाइले थप पुष्टि भयो, उनले भने। अहिले न्यायालयमा देखिएको समस्या समाधानमा सरकारले हात हाल्ने र त्यसको छिनोफानो गरेर गुन तिर्ने दाहालको बोलीमा भेटिएको अधिवक्ता पोखरेल बताउँछन्। जेठ ८ गते तत्कालीन प्रधानमन्त्री ओलीको सिफारिसमा राष्ट्रपति विद्यादेवी भण्डारीद्वारा दोस्रो पटक प्रतिनिधिसभा विघटन भएको थियो। प्रधानन्यायाधीश चोलेन्द्रशमशेर जबरा, न्यायाधीश दीपककुमार कार्की, मीरा खड्का, ईश्वरप्रसाद खतिवडा र न्यायाधीश आनन्दमोहन भट्टराईको इजलासले प्रतिनिधिसभा पुनःस्थापना गर्दै देउवालाई प्रधानमन्त्री बनाउन परमादेश दिएको थियो। दाहालले हिजो कार्यपालिकामा समस्या भएको र बारदेखि पूर्वप्रधानन्यायाधीश, कानुन व्यवसायीसँग झन्डैझन्डै गुहार मागेको स्थिति रहेको बार पदाधिकारीसँगको भेटमा स्मण गरेका थिए। त्यहाँबाट ठूलो सहयोग प्राप्त पनि भयो दाहालले भेटमा भने । उनले भने, राजनीतिक दलले कानमा तेल हालेर बसेका हुन् कि ? नबुझेका हुन् कि ? थाहा नपाएर यसो गरेका छन् ? के अनौठो भयो डेढ महिना हुन लागिसक्यो ? जुन कुरा तपाईंहरूले भन्नुभएको छ। तपाईंहरूको मर्म पनि बुझिने खालकै छ। दाहालले आन्दोलिन भएदेखि यो विषयमा गठबन्धन दलमा पनि छलफल भएको भेटमा खुलाएका थिए। कांग्रेस वरिष्ठ नेता रामचन्द्र पौडेलको नेतृत्वमा रहेको पाँच दल सम्मिलित समितिको बैठकमा पनि छलफल भएको दाहालेको भनाइ थियो। पूर्वमहान्यायाधिवक्ता रमेश बडाल पनि उक्त फैसला सेटिङका आधारमा भएको कुरालाई दाहालको अभिव्यक्तिले प्रष्ट्याएको बताउँछन्। उनले भने, हामीले सेटिङबाट मुद्दा जित्यौं। तपाईंहरू (पूर्वप्रधानन्यायाधीश, नेपाल बार एसोसिएसन र कानुन व्यवसायी) ले सेटिङ गराइदिनुभयो। संविधानअनुसार मुद्दा जित्दैनथ्यौं भन्ने कुरा प्रष्टसँग (पुष्पकमल दाहालले) भेटमा भन्नुभएको छ। दाहालको यो भनाइले उक्त फैसला गर्ने न्यायाधीशहरू महाअभियोग लगाउनको लागि उपयुक्त पात्र रहेछन् भन्ने कुरा पुष्टि भएको बडालको तर्क छ। उच्च अदालत, बार एसोसिएसन पाटनका पूर्वअध्यक्ष भोजराज आचार्य शीर्ष नेता दाहालको भनाइले दुई तथ्य प्रष्ट हुने बताउँछन्। भन्छन्, एउटा संसद विघटनको मुद्दालाई हाम्रो पक्षमा पार्नका लागि बार एसोसिएसन, पूर्वप्रधानन्यायाधीश र कानुन व्यवसायीको भूमिका रह्यो। त्यो गुन तिर्छौ भनेको बुझिन्छ। अर्को, भोलिका दिनमा पनि न्यायपालिकालाई आफ्नो प्रभावमा ल्याउनको लागि यस खालका भूमिका हुन सक्ने एउटा त्रासदीपूर्ण अवस्थाको परिकल्पना दाहालको भनाइबाट देखिन्छ। जबरा डिस्चार्ज हुने कोरोना संक्रमण भई अस्पताल भर्ना भएका प्रधानन्यायाधीश जबरा शुक्रबार डिस्चार्ज हुने भएका छन्। जबराले कायममुकायम जिम्मेवारी नदिँदा सर्वोच्च अदालतमा गोला प्रथाद्वारा पेसी तोकिएको दोस्रो दिन पनि सुनुवाइ प्रभावित भएको छ। नेपाल बार एसोसिएसनका पदाधिकारीले बुधबार कायममुकायम नतोकिएको उल्लेख गर्दै सुनुवाइ नगर्न आग्रह गरेका थिए। जसका कारण बिहीबार पनि सीमित मुद्दामा मात्र सुनुवाइ भएको छ। यसबारेमा औपचारिक रूपमा सर्वोच्च अदालत प्रशासन र न्यायाधीशहरूले धारणा सार्वजनिक गरेका छैनन्। सत्ता गठबन्ध पाँच दलीय बैठकले प्रधानन्यायाधीश जबरा उपचारमा रहेकोले अर्को व्यक्तिलाई कार्यभार तोकेर न्यायालयलाई सञ्चालन गर्नुपर्ने निर्णय गरेको छ।"
मःम विश्वकै स्वादिष्ट परिकार,"काठमाडौं : भनाइ नै छ, होटल तथा रेष्टुराँमा राखिएका मेनुमा माथिदेखि तलसम्म आँखा डुलाए पनि धेरैले माग्ने भनेको मःम नै हो। साथीहरू भेट हुँदा खाने खाजामा पनि चल्तीको मःम नै पर्छ। छिटो तयार हुने, तयार भएपछि केही समय राखेर खान पनि सकिने र प्रायः होटलमा पाइने भएकाले यो नेपालीका लागि प्रिय खाजा नै हो। मःम नेपालसहित उत्तर भारत र तिब्बतमा खाजाको सूचीमा प्रचलित मानिन्छ। मःम विश्वमा नै लोकप्रिय डम्प्लिङ्स (मैदामा पोको पारिएको डल्ला) परिकारको सूचीमा परेको छ। सीएनएनले गरेको सर्वेक्षणमा मैदामा पोको पारेर बनाइएका ३२ परिकारको सूचीमा नेपालमा बनाइने मःम पनि छ। सीएनएनले समय समयमा गर्ने यस्ता सर्वेक्षणमा मःम पनि उत्कृष्ट डम्प्लिङ्समा पर्नु नेपालका लागि खुसीको कुरा भएको पश्चिमाञ्चल होटल संघ पोखराका निवर्तमान अध्यक्ष विकल तुलाचन बताउँछन्। नेपालमा हिमालदेखि तराईसम्म पाइन्छ, सामान्य होटलदेखि रेष्टुराँमा पनि पाइने मःम विश्वमै चल्ती छ, उनले भने। साकाहारी र मांसाहारी दुवैका लागि बनाइने भएकाले पनि मःम चल्तीको खाजा बनेको तुलाचन बताउँछन्। बाफमा पकाइने स्वस्थ्यकर पनि मानिने उनको भनाइ छ। नेपालमा भने धेरै बफ मःम बिक्री हुने होटल व्यवसायी बताउँछन्। नेपालमा करिब तीन सय वर्ष अघिबाट मःम प्रचलनमा आएको बताइन्छ। होटल संघ नेपालका प्रथम उपाध्यक्ष विनायक शाहका अनुसार नेवारी समुदायका व्यापारीहरू भोट काम गर्न जाँदा त्यहाँ खाएका र त्यहाँ सिकेर नेपालमा पनि बनाउन सुरु गरेका हुन्। त्यो समय तीन सय वर्ष अघिको भएको नेपाली खाना प्रवद्र्धन अभियानका अभियन्तासमेत रहेका शाह बताउँछन्। तिब्बतमा नेपालको भन्दा आकारमा ठूलो पाइन्छ, नेपालमा ल्याएर विभिन्न आकारमा यसलाई बनाउन थालियो, शाहले भने, अहिले यसका धेरै आकार प्रकार छन्। अहिले विश्वका धेरै देशमा नेपाली पुगेकाले सबैतिर उनीहरूले मःमलाई विस्तार गरेको शाहको भनाइ छ। उनी भन्छन्, लन्डनमा सयभन्दा बढी नेपाली रेष्टुराँ छन्, ती सबैमा मःम बिक्री हुने गरेको छ। नेपालमा २००७ सालमा पर्यटनको विकास हुन थालेपछि व्यावसायिक रूपमा मःम व्यवसाय फस्टाएको हो। नेपाली बजारमा मःमले बजार लिएको यकिन तथ्यांक भने भेटिँदैन। यसलाई तिब्बतमा मोहमो भनिन्छ भने नेपाल भित्रिएपछि मःम भन्न थालिएको जानकारहरू बताउँछन्। नेपालमा नेवारी समुदायले राखेको नाम हो। डल्लो आकारको मःमलाई नेवारी भाषामा मःमचा भनिन्छ। चाको अर्थ लोकल हो। नेपालका हरेक सहर र सदरमुकाममा मःमको मात्रै पनि पसल खोलेर सञ्चालन गरेको भेटिन्छ। पहिला मासु मात्र राखेर मःम बनाउने चलन भए पनि अहिले बफ, चिकेन, मटन, पोर्ग, पनिर, फिस, भेज, दाल पालक साग, केरा, कोभीलगायतका २२ प्रकारका मःम नेपाली बजारमा पाइन्छ। नेपालमा घुम्न आउने वाह्य पर्यटकले नेपाली परिकार भएकाले मःम बढी रुचाउने गरेको पश्चिमाञ्चल होटल संघ पोखराका निवर्तमान अध्यक्ष विकल तुलाचनले बताए। त्यसैले विदेशी धेरै पुग्ने पोखरामा मःमका धेरै पसल छन्। काठमाडौंको ज्ञानेश्वरचोक मैतीदेवी जानेबाटोमा सञ्चालित पुरानो शानदार मःम पसलका सञ्चालक किरण श्रेष्ठ हरेक दिन यसका पारखी बढेको बताउँछन्। ४८ वर्षदेखि मःम बेच्दै आएका उनले काठमाडौंमा यसको व्यापार धेरै फस्टाएको बताए। मेनु हेर्छन् मःम नै माग्छन्, यसलाई लोकप्रिय नै खानामा लिइन्छ, चिकेन, बफ र भेज तीनथरी गरी दिनमा ४, ५ सय प्लेट बेच्छु, उनले भने। काठमाडौंका गल्ली, ठेला, सडकछेउदेखि पाँचतारे होटल र सडकको छेउमा ठेलागाडामा मःमको व्यापार हुन्छ। नेपालमा मःम एक प्लेटको ६० देखि १ हजार रुपैयाँसम्म भेराइटीअनुसार बिक्री हुन्छ। काठमाडौंमा मात्र दिनमा करिब १ करोडभन्दा बढीको मःम बिक्री हुने अनुमान छ।"

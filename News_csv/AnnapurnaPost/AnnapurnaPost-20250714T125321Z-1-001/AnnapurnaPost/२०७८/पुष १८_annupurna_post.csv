शीर्षक,विवरण
यी हुन् माओवादीको खुलातर्फ निर्वाचित १११ जना केन्द्रीय सदस्य (सूचीसहित),काठमाडौं: माओवादी केन्द्रले आठौं महाधिवेशनबाट खुलातर्फको केन्द्रीय सदस्यमा १११ जना निर्वाचित गरेको छ। पार्टी अध्यक्ष पुष्पकम दाहाल प्रचण्डले खुलातर्फ १११ जनाको नाम घोषणा गरेका हुन्। खुलातर्फको १४५ मध्ये १११ जनाको नाममात्र घोषणा गरिएको छ। बाँकी ३४ जना पछि चयन गरिने बताइएको छ। सूची हेर्नुस् १ नेपबहादुर थारु चौधरी २ लक्ष्मणदत्त जोशी ३ शरदसिंह भण्डारी ४ खगराज भट्ट ५ नरेन्द्रबहादुर कुँवर ६ त्रिलोचन भट्ट ७ माधव सापकोटा ८ युवराज चौलागाईं ९ लेखनाथ दाहाल १० शालिकराज जमकट्टेल ११ श्यामकुमार श्रेष्ठ १२ हरि दाहाल १३ महेश्वर दाहाल १४ हेमलाल शर्मा १५ सन्तकुमार दराई १६ हितमान शाक्य १७ कृष्णप्रसाद सापकोटा १८ धर्मदत्त देवकोटा १९ मुक्ति प्रधान २० ईश्वरीप्रसाद भण्डारी २१ सुनील मानन्धर २२ हरिबोल गजुरेल २३ पुष्पकमल दाहाल प्रचण्ड २४ दिलिप महर्जन २५ सुदन किँराती २६ किरणकुमार राई २७ सुरेश राई २८ हेमराज भण्डारी २९ राजेन्द्र कार्की ३० एकचन्द्र बराल ३१ पदमबहादुर राई ३२ साबित्रीकुमार काफले ३३ सुरेन्द्रकुमार कार्की ३४ युवराज भट्टराई ३५ अजयशंकर नायक ३६ अशोक मण्डल ३७ भरतप्रसाद शाह ३८ प्रकाशहरि पोखरेल ३९ राजु खड्का ४० योगकुमार यादव ४१ गोपाल ठाकुर ४२ रामकुमार शर्मा ४३ रामेश्वर राय यादव ४४ मातृका यादव ४५ प्रल्लाह कुमार बुढाथोकी ४६ गिरिराजमणि पोखरेल ४७ विश्वनाथ साह ४८ गणेश साह ४९ इन्द्रजित थारु ५० जीवन गौतम ५१ तेजबहादुर ओली ५२ हेमराज शर्मा पोखरेल ५३ गणेशमान पुन ५४ जगप्रसाद शर्मा ५५ वर्षमान पुन ५६ महेश्वरजंग गहतराज ५७ कुलप्रसाद केसी ५८ डोरप्रसाद उपाध्याय ५९ सुबबहादुर रोका ६० तिलकराम शर्मा ६१ चक्रपाणि खनाल ६२ कृष्णध्वज खड्का ६३ कृष्णबहादुर महरा ६४ बामदेव क्षेत्री ६५ झकबहादुर मल्ल ६६ विन्दमान विष्ट ६७ रामदीप आचार्य ६८ महेन्द्रबहादुर शाही ६९ राजकुमार शर्मा ७० शक्ति बस्नेत ७१ गजेन्द्र महत ७२ टेकबहादुर बस्नेत ७३ जनार्दन शर्मा ७४ मायाप्रसाद शर्मा ७५ कालीबहादुर मल्ल ७६ युवराज दुलाल ७७ रामप्रसाद सापकोटा ७८ ओमनाथ ढुंगाना ७९ गंगा कार्की ८० पुष्पविक्रम मल्ल ८१ लीलामणि पोखरेल ८२ लक्ष्मण पन्त ८३ लेखनाथ न्यौपाने ८४ डिलाराम आचार्य ८५ झक्कु सुवेदी ८६ सीपबहादुर बस्नेत ८७ कृष्ण केसी ८८ अमरबहादुर गुरुङ तमु ८९ गुप्तबहादुर ठकुरी ९० खिमलाल देवकोटा ९१ देवेन्द्र पौडेल ९२ हरिबहादुर चुमान ९३ बालकृष्ण गैरे ९४ नारायणकाजी श्रेष्ठ ९५ कृष्णप्रसाद धिताल ९६ देवप्रसाद गुरुङ ९७ श्रीराम ढकाल ९८ सुरेश आलेमगर ९९ हितराज पाण्डे १०० दिनानाथ शर्मा १०१ पम्फा भुसाल १०२ उर्मिला अर्याल १०३ जयपुरी घर्ती १०४ रेखा शर्मा १०५ पूर्णाकुमारी सुवेदी १०६ यशोदा सुवेदी गुरुङ १०७ परशुराम रम्तेल १०८ महेन्द्र पासवान १०९ गोपी सार्की अछामी ११० दलजित श्रीपाइली १११ वीरमान चौधरी
पाल्पा बस दुर्घटना अपडेट : मृतक ७ जनाकै सनाखत,"पाल्पा : बुटवलबाट शव बोकेर पाल्पाको रिडी अन्त्येष्टीका लागि हिडेको बस पाल्पाको रिब्दीकोट गाउँपालिका२ लघुवामा दुर्घटना हुँदा घटनास्थमै ७ जनाको मृत्यु भएको छ भने १५ जना घाईते भएका छन् । जिल्ला प्रहरी कार्यालय पाल्पाका अनुसार मृत्यु हुनेमा अर्घाखाची मलारानी गाउँपालिका२ का २५ वर्षीय शंकर विक सोही स्थानकै ३६ वर्षीय मोहन कुवँर, सोही स्थानकै २८ वर्षीय भोजेन्द्र विक, सोही स्थानकै ३३ वर्षीय अर्जुन विक बुटवल उपमहानगरपालिका१७ का ३० वर्षीय पशुपती रसाली, सोही स्थानकै ४० वर्षीय खुमबहादुर राना, बुटवल उपमहानगर११ का ३२ वर्षीय विजय थापाक्षेत्री रहेको प्रहरी नायव उपरीक्षक एव सूचना अधिकारी रामेश्वर त्वातीले जानकारी दिए । बुटवल उपमहानगरपालिका११ बुद्धनगरका ६८ वर्षीय मृतक विरबहादुर विकको शव लिएर रिडी जाँदै गर्दा पाल्पाको लघुवामा दुर्घटना भएको हो । घाइते १५ जनाको उपचार भइरहेको छ । घाइतेमध्ये ९ जना लुम्बनी मेडिकल कलेज प्रभास र ६ जनाको मिसन अस्पतालमा उपचार भइरहेको छ । अस्पतालका अनुसार घाइते हुनेमा बुटवल१७का ३८ वर्षीय विशाल रसाइली, सोही स्थानकै ४५ वर्षीय धनबहादुर सुनार, सैनामैना६ रुपन्देहीका ३१ वर्षीय मिरा रामदाम, सोही स्थानकै ५० वर्षीय श्याम बहादुर विक, पाणीनी१ अर्घाखाचीका ४५ वर्षिय गोपाल नेपाली, छत्रकोट३ अर्घाखाचीका ४३ वर्षिय लाल बहादुर विक, मालारानी२ अर्घाखाचीका ३७ बर्षिय रमेश टोहटो, तिलोत्तमा१४ रुपन्देहीका ४५ वर्षिया दिलमाया सुनार, सोही स्थानकै तारा सुनारको लुम्बिनी मेडिकल कलेजमा उपचार भईरहेको छ । यस्तै घाईते भएका मालारानी२ अर्घाखचीका ३९ वर्षीय तुल्सीराम विक, सोही स्थानकै २२ वर्षीय दिपक विक ४० वर्षीय अर्जुन रसाईली, ३५ वर्षीय लक्ष्मण टोहटो, २७ वर्षीय विष्णु विक, १३ वर्षीय बरुण रसाईली र बुटवल उपमहानगरपालिका१२ का ४८ वर्षीय माधवप्रसाद बस्यालको मिशन अस्पतालमा उपचार भईरहेको प्रहरीले जनाएको छ । बस दुर्घटनास्थलमा शीत परेको चिसो भएको, साँघुरो घुम्तीरहेको सडक किनारका डिभाईडर भत्काउँदै घिसारिएर दुर्घटना भएको छ । तराई क्षेत्रमा चलाएको चालक रहेको, पहाडी बाटोमा अनुभव नभएकोले दुर्घटना भएको अन्य सवारी चालकहरुले बताएका छन् । प्रहरीले घटनाको विषयमा अनुसन्धान भईरहेको जनाएको छ । बस पल्टिदाँ च्यापिर ३ जना मलामीको मृत्यु भएपछी डोजर९स्काभेटर०प्रयोग गरी शव निकालिएको थियो ।"
ओमिक्रोन कम हानिकारक भएको नयाँ अध्ययनको दाबी,"लण्डनः कोभिड१९ को नयाँ भेरियन्ट ओमिक्रोन फोक्सोको लागि कम हानिकारक भएको नयाँ अध्ययनले पत्ता लगाएको छ। कोभिड१९ को पहिलो र अन्य भेरियन्टभन्दा ओमिक्रोन भेरियन्ट कम हानिकारक भएको विभिन्न ६ वटा अध्ययनले पत्ता लगाएका हुन्। क्रिसमसपछि सार्वजनिक भएका विभिन्न ६ वटा अध्ययनले सो तथ्य पत्ता लगाएका हुन्। ओमिक्रोनले फोक्सोभन्दा बढी घाँटीमा असर गर्ने सम्भावना देखिएको अध्ययनमा उल्लेख छ। यद्यपि, वैज्ञानिकहरुले सो सम्बन्धमा अझै समिक्षा र अध्ययन गरिरहेको बताइएको छ। डेल्टा र अन्य भेरियन्टको तुलनामा ओमिक्रोन भेरियन्ट बढी संक्रामक तर फोक्सोको लागि कम हानिकारक भएको नयाँ अध्ययनमा संलग्न वैज्ञानिकहरुले बताएका छन्। कोभिड १९ का अघिल्ला भेरियन्टभन्दा ओमिक्रोन फरक छ। अघिल्लो भेरियन्टहरुको तुलनामा ओमिक्रोन तीव्ररुपमा फैलिए पनि फोक्सो र मृत्युको लागि यो कम हानीकारक छ, युनिभर्सिटी कलेज लण्डनका भाइरोलोजी प्रोफेसर डिनान पिल्लेले गार्जियनसँग भनेका छन्। डेनमार्कले सन् २०३० सम्म आन्तरिक उडानलाई इन्धनमुक्त बनाउने कोपनहेगनः डेनमार्क सरकारले सन् २०३० सम्म आन्तरिक उडानलाई इनधनमुक्त बनाउने घोषणा गरेको छ। सरकारले आइतबार सन् २०३० सम्ममा आन्तरिक उडानलाई जैविक इनधनमुक्त बनाउने घोषणा गरेको हो। डेनमार्ककी प्रधानमन्त्री मेटी फ्रेडरिक्सेनले हरित उडान सेवा सञ्चालन गर्न सरकारले सो लक्ष्य राखेको जानकारी दिएकी छन्। यद्यपि सरकारले जैविक इनधनमुक्त उडानको वैकल्पिक योजना भने हालः सार्वजनिक नगरेको बीबीसीमा समाचार छ। डेनमार्कले सन् २०३० सम्ममा ७० प्रतिशत कार्बन उत्सर्जन घटाउने उद्देश्यस्वरुप आन्तरिक उडानलाई जैविक इनधनमुक्त गराउने लक्ष्य राखेको बताइएको छ। कार्बन उत्सर्जन कटौतिमा संसारका अन्य मुलुकले सुस्त चाल चलिरहेकोले कार्बन कटौतिमा डेनमार्कले नेतृत्वदायी भूमिका लिइरहेको प्रधानमन्त्रीको भनाइ छ। अमेरिकी प्रतिबन्धविरुद्ध काबुलमा प्रदर्शन काबुलः अमेरिकाको प्रतिबन्धविरुद्ध १० हजारभन्दा बढी अफगान नागरिकले प्रदर्शन गरेका छन्। अफगान नागरिकहरुले आइतबार काबुलका विभिन्न मुख्य स्थान र गल्लीहरुमा अमेरिकी प्रतिबन्धविरुद्ध प्रदर्शन गरेका हुन्। अफगानिस्तानमाथि अमेरिकाले लगाएको प्रतिबन्ध हट्नुपर्ने प्रदर्शनकारीहरुको माग छ। स्थानीय मिडिया खामा प्रेसकाअनुसार अमेरिकाले अफगानिस्तानमाथि लगाएको प्रतिबन्ध र आर्थिक दबाब तुरुन्त हटाउनुपर्ने र अफगान नागरिकहरुलाई आफ्नो राष्ट्र निर्माण गर्न दिनुपर्ने माग राखेका छन्। अमेरिकाले अफगानिस्तानको करिब १० विलियन डलर कब्जा गर्दै इस्लामिक एमिराट्स अफ अफगानिस्तानमाथि प्रतिबन्धको घोषणा गरेपछि नागरिकहरुले काबुलमा प्रदर्शन गरेको खामा प्रेसमा उल्लेख छ। अमेरिकाले अफगानिस्तानमाथि लगाएको प्रतिबन्धले आर्थिक अवस्था र व्यापार समस्या दोब्बर भएको प्रदर्शनकारीहरुको भनाइ छ। अमेरिकाले इथियोपिया, माली र गिनीलाई व्यापार कार्यक्रमबाट हटायो वासिङ्टनः अमेरिकाले इथियोपिया, माली र गिनीलाई व्यापार कार्यक्रमबाट हटाएको छ। मानव अधिकार उल्लंघन र पछिल्लो समयको सैन्य कुको कारण देखाउँदै अमेरिकाले ती मुलुकलाई व्यापार कार्यक्रमबाट हटाएको हो। युएस ट्रेड रिप्रिजेन्टेटिभले शनिबार विज्ञप्ति जारी गर्दै तीनवटा मुलुकले अफ्रिकन ग्रोथ एण्ड अपर्चुनिटी एक्ट (एजीओए)को नियम उल्लंघन गरेको भन्दै ती मुलुकलाई सो व्यापार कार्यक्रमबाट हटाएको बताएको छ। तीनवटै मुलुकका सरकारले पछिल्लो समय एजीओएको नियम उल्लंघन गरेको अमेरिकाले जनाएको छ। अमेरिकी सरकारको मातहत सञ्चालित एजीओएले सब सहारान अफ्रिकी मुलुकहरुको आर्थिक एवं व्यापारिक हितको लागि कामहरु गर्दै आएको छ। किम यो वर्ष आर्थिक विकास र कृषिमा केन्द्रीत हुने प्योङयाङः उत्तर कोरियाका शासक किम जोङ उनले सन् २०२२ मा आर्थिक विकास र कृषिमा केन्द्रीत हुने बताएका छन्। आफ्नो १० वर्षे शासनकालको समीक्षा कार्यक्रमको अवसरमा बोल्दै किमले जारी वर्ष सन् २०२२ मा परमाणु हतियार नभइ देशको आर्थिक विकास र कृषिमा केन्द्रीत हुने बताएका हुन्। स्थानीय मिडिया केसीएनएका अनुसार हालै सत्ताधारी पार्टीको बैठकमा आफ्नो १० वर्षे सत्तारोहणको समिक्षा गर्दै किमले देश चरम आर्थिक र खाद्य संकटबाट गुज्रिरहेकोले आर्थिक विकास र कृषि यस वर्ष राष्ट्रको मुख्य एजेन्डा हुने बताएका हुन्। सन् २०२१ म हामीले नाजुक परिस्थितिसँग गुज्रिनुपर्यो। सो अवस्थाको सामना गर्न यस वर्षको मुख्य काम भनेको आर्थिक र खाद्य संकटको सामना गर्नु हो भने जनताको लागि लत्ताकपडा र आवासको राम्रो व्यवस्था हुनु हो, किमले भनेका छन्। प्लाष्टिक प्याकेजिङमा फ्रान्सको प्रतिबन्ध पेरिसः फ्रान्स सरकारले प्लाष्टिक प्याकेजिङमा प्रतिबन्ध लगाएको छ। सरकारले फलफूल एवं तरकारीको प्लाष्टिक प्याकेजिङमा प्रतिबन्ध लगाएको हो। सरकारले प्लाष्टिकजन्य प्रदूषण घटाउन नयाँ नियम लागू गरेको हो। प्लाष्टिकमा प्याक गरिएका ती खानेकुरा सन् २०२२ को सुरुवादेखि नै प्रभावकारी हुनेगरी किनबेच गर्न नपाइने गरी नयाँ नियम बनाएको छ। नयाँ नियमअनुसार गाँजर, टमाटर, आलु, स्याउँ, सुन्तला लगायत अन्य ३० वटा खानेकुरालाई प्याष्टिकमा प्याक गरेर किनबेच गर्न पाइने छैन। पुनःप्रयोग गर्न मिल्ने सामग्रीमा प्याक गरिएका फलफूल तथा तरकारी मात्र किनबेच गर्न पाइने नयाँ कानुनमा उल्लेख छ। सरकारले यसवर्ष आंशिकरुपमा मात्र प्लाष्टिकमा प्रतिबन्ध लगाए पनि आगामी वर्षदेखि फ्रान्सलाई प्लाष्किटमुक्त बनाउने लक्ष्य राखेको बताइएको छ। सरकारले बनाएको नयाँ नियमले करिब १ बिलियन वटा प्याष्टिकजन्य फोहोरमैला घटाउन मद्धत गर्ने अपेक्षा राखिएको छ। कोलोराडो सहरमा डढेलोबाट १ हजार घर जले कोलोराडोः अमेरिकी राज्य कोलोराडो नजिकैको वनमा लागेको भीषण डढेलोबाट करिब एक हजार घरहरु जलेर खरानी भएका छन्। बिहीबार लागेको डढेलो अनियन्त्रीत बन्दा कोलोराडोको डेन्भर महानगरपालिका क्षेत्रका दुईवटा सहरमा करिब १ हजारभन्दा बढी घर जलेर खरानी भएका हुन्। डढेलोबाट शनिबारसम्म ३ मानिसले ज्यान गुमाएका छन् भने अन्य मानिस घाइते भएका छन्। अधिकारीहरुले शनिबार बताएअनुसार सुपेरियर र लुइसभिल्ला सहरका १ हजारभन्दा बढी घरहरु जलेर नष्ट भएका छन्। डढेलोले दुईघण्टामा मात्र २४ सय हेक्टर क्षेत्रफल विनाश गरेको छ। विनाशकारी डढेलो निभेपछि सो क्षेत्रमा २० सेन्टिमिटरसम्म हिउँ परेकोसमेत शनिबार अधिकारीहरुले बताएका छन्। लामो समयसँगैको खडेरी र सुख्खा मौसमका कारण बिहीबार बिहानैदेखि सो क्षेत्रमा डढेलो लागेको थियो। प्रतिघण्टा १६९ किलोमिटरको वेगमा चलेको हावाले सो डढेलो तीव्ररुपमा फैलिएको थियो। डढेलोपछि सो क्षेत्रमा बसोबास गर्दै आएका करिब ३४ हजार मानिस घर छोड्न बाध्य भएका थिए। तीव्ररुपमा फैलिएको डढेलाले वर्ल्ड टाउन र सुपेरियर क्षेत्रमा सबैभन्दा बढी क्षति पुगेको त्यहाँको महानगरपालिकाले जनाएको छ। हालैको डढेलो कोलोराडो इतिहासकै विनाशकारी भएको अधिकारीहरुले बताएका छन्। पछिल्ला वर्षहरुमा जलवायु परिवर्तनका कारण कोलोराडो क्षेत्रले चरम सुख्खा र खडेरीको सामना गरिरहेको छ। जसका कारण सो क्षेत्रमा आगलागी र डढेलोका घटना बढ्दै गएका छन्। अघिल्ला वर्षहरुको तुलनामा पछिल्ला वर्षहरुमा वनजंगलमा लाग्ने डढेलोले झनै विनाशकारी रुप लिने गरेको बताइएको छ। दक्षिण कोरियाको संसद भवनमा भीषण आगलागी केप टाउनः दक्षिण अफ्रिकाको संसद भवनमा भीषण आगलागी भएको छ। राजधानी केप टाउनमा अवस्थित संसद भवनमा आइतबार बिहान भीषण आगलागी भएको हो। आगलागी नियन्त्रणका लागि ठूलो संख्यामा अग्निनियन्त्रकहरु खटाइएको थियो। आगलागी भएको १२ घण्टापछि मात्र सो आगलागी नियन्त्रणमा आएको थियो। संसद भवनमा लागेको आगो यतिबेला नियन्त्रणमा आएको छ। सो परिसरभित्र रहेको राष्ट्रिय सभा भवन भने आगलागिबाट पूर्णरुपमा ध्वस्त भएको छ केप टाउनस्थित आपतकालीन विभागका प्रवक्ताले समाचार एजेन्सी एएफपीसँग भनेका छन्। आगलागीको कारणबारे हालसम्म पत्ता नलागेको बताइएको छ। सो भवनको आधा भाग १८औं शताब्दीमा निर्माण गरिएको थियो भने भवनको दुईवटा नयाँ भाग २०औं शताब्दीमा निर्माण गरिएको थियो। भवनभित्र रहेका कलात्मक आकार र सामग्री आगलागीले क्षति पुर्याएको अधिकारीहरुले बताएका छन्।"
"काठमाडौं मेडिकल कलेजमा तालाबन्दी, सोमबारदेखि रिले अनशन",काठमाडौं : अतिरिक्त शुल्क लिएको भन्दै विद्यार्थीहरुले काठमाडौं मेडिकल कलेजमा तालाबन्दी गरेका छन् । कलेज प्रशासनलाई पटकपटक आग्रह गर्दापनि अतिरीक्त शुल्क लिएपछि तालाबन्दी गरीएको विद्यार्थीहरुले बताएका छन् । कलेजले विद्यार्थीहरुसंग तोकिएको भन्दै चार लाख रुपैयाँ लिएको छ । विद्यार्थीहरुबाट अतिरिक्त २० लाखसम्म माग गरेको पीडित विद्यार्थी बताउँछन् । उनीहरु भोलि सोमबारदेखि रिले अनशन बस्ने भएका छन् । मेडिकल कलेजहरुले सरकारले तोकेको भन्दा अतिरिक्त शुल्क असुल्दै आएको पाइएको छ । गृह मन्त्रालयले अतिरिक्त शुल्क लिएका मेडिकल कलेजलाई कारबाही गर्न सम्बन्धित जिल्लाका प्रमुख जिल्ला अधिकारीलाई पत्राचार गरीसकेको छ । काठमाडौं मेडिकल कलेजका विद्यार्थी विगत एक महिनादेखि आन्दोलित छन् । उनीहरूलाई कलेजले यथाशीघ्र अतिरिक्त शुल्क बुझाउन भनेको छ। दिनहुँजसो विद्यार्थीहरू कलेज अगाडि विरोध प्रदर्शनमा छन् । काठमाडौं विश्वविद्यालयले मंसिर १२ गते काठमाडौं मेडिकल कलेजको अध्ययन अध्यापन सुरु गराउने सम्बन्धमा सूचना जारी गरेको थियो । काठमाडौं मेडिकल कलेजमा अतिरिक्त शुल्क बुझाएका १३ जनाले पढ्न थालेका छन्। जसमा एमबीबीएसतर्फ ६ र बीडीएसतर्फ ७ जना छन् । उनीहरूले कलेजको दबाबका कारण ४ लाख रुपैयाँ अतिरिक्त शुल्क बुझाइसकेका छन् । काठमाडौं मेडिकल कलेजमा १ सय जनाले एमबीबीएस र ३८ जनाले बीडीएसमा पढ्न पाएका हुन् । कलेजले एक सातादेखि अतिरिक्त शुल्क बुझाएकालाई मात्र पढाउन थालेको हो ।
मछिन्द्र क्लब एएफसी कपमा छनोट,काठमाडौं: मछिन्द्र फुटबल क्लबले नेपालको प्रतिनिधित्व गर्दै एएफसी कप छनोट खेल्ने भएको छ। सहिद स्मारक 'ए' डिभिजन लिगअन्तर्गत आइतबार नेपाल पुलिस क्लबलाई १० गोल अन्तरले हराएसँगै मछिन्द्रले एएफसी कप खेल्ने पक्का भएको हो। मछिन्द्र जारी लिगको सातौं चरणसम्म लिगको शीर्ष स्थानमा रहँदै एएफसी कपमा छनोट भएको हो। मछिन्द्रले पहिलो पटक एएफसी कप छनोट खेल्न लागेको हो। सातौं चरणको खेल सकिँदा मछिन्द्रले ७ खेलमा १७ अंक जोडेको छ। दोस्रो स्थानमा रहँदै मनाङ मर्स्याङ्दीले १६ अंक जोडेको छ।
टेबल टेनिस प्रतियोगितामा विभागीय टोलीको दबदबा,"दाङ: दाङमा सञ्चालन भएको राष्ट्रिय टेवलटेनिस प्रतियोगितामा विभागीय टिमको दवदवा देखिएको छ। सबै खाले इभेन्टहरुमा विभागीय टिम प्रतियोगितामा हावी भएको हो। कांग्रेस नेता पूर्वमन्त्री खुमबहादुर खडकाको स्मृतिमा सञ्चालन भएको प्रतियोगितामा विभागीय टिमले सबै इभेन्टका प्रतियोगिताहरु जितेको छ। नेपाल एपीएफ क्लबका दिक्षा तामाङ्ग र पुलिसका स्यान्टु श्रेष्ठले खुमबहादुर खड्का स्मृती कप राष्ट्रिय टेबल टेनिस प्रतियोगिताको उपाधी जितेका छन्। दिक्षाले महिला एकल तर्फ सेनाकी रविना महर्जनलाई ४२ ले पराजित गर्दै स्वर्ण हात पारेकी हुन्। उनले नगद ४० हजार सहित, मेडल र ट्रफी प्राप्त गरिन्। द्वितीयय स्थान हासिल गर्ने रविनाले २० हजार सहित मेडल र प्रमाण पत्र प्राप्त गरेकी छन्। तेस्रो स्थानमा रहेका सेनाकी दिया देउला र पुलिसकी मन्जु सुवालले १०, १० हजार मेडल र प्रमाण पत्र प्राप्त गरेका छन् । युथ अफ तुलसीपुर, दाङको आयोजना भएको प्रतियोगिताको पुरुष एकल तर्फ राष्ट्रिय च्याम्पियन स्यान्टुले पुलिसकै विनेश खनियालाई ४२ ले पराजित गर्दै पुरुष उपाधी जितेका हुन्। उनले नगद ४० हजार मेडल र ट्रफी प्राप्त गरे। विनेशले द्धितीय स्थान हासिल गरी नगद २० हजार प्राप्त गरेका छन्। त्यस्तै तेश्रो स्थानमा रहेका सेनाका दिप साउन र एपिएफका संयोगक कपालीले नगद १०१० हजार मेडल र प्रमाण पत्र प्राप्त गरेका छन्। पुस १६ देखि १८ गतेसम्म संचालित प्रतियोगितामा तीन विभागीयसहित २८ जिल्लाका एक सय २० खेलाडीहरु सहभागि भएका थिए। प्रतियोगिताको समापन गर्दे पूर्वमन्त्री, कांग्रेस केन्द्रीय सदस्य मोहनबहादुर बस्नेतले राज्यले खेलकुदको विकासमा लगानीमा बढाउन नसकेको बताए। खेलकुदको विकासमा राज्यको लगानी निकै कम छ, उनले भने,केहि नीजि क्षेत्रका कारण थोरै भएपनि खेलाडी र खेलकुदको विकास भएको छ। उनले विश्वभरी राष्ट्रको झण्डा फहराउने, देशको इज्जत राख्ने खेल क्षेत्रका गतिविधिहरु पलायन हुँदै जाँदा खेलाडीहरु खिया लागेको हतियारजस्तै भैसकेको बताए। खेलकुदका माध्यमबाट खेलाडीले नेपाललाई विश्वमा चिनाएका छन्, उनले भने, तर खेलकुदमा राज्यले लगानी गर्न सकेको छैन।"
पूर्वसांसद ताजपुरियाको निधन,"दमक: प्रजातान्त्रिक आन्दोलनका अग्रणी योद्धा एवं संविधानसभा सदस्य झापा, शिवसतासी४ निवासी जगतबहादुर ताजपुरियाको ७८ वर्षको उमेरमा निधन भएको छ। विसं २०१७ सालदेखि नेपाली कांग्रेसमा प्रवेश गर्दै प्रजातान्त्रिक आन्दोलनमा सक्रिय उनी केही दिन यता अस्वस्थ्य थिए। प्रजातान्त्रिक आन्दोलनका क्रममा पटकपटक पक्राउ परी जेल जीवन बिताउनुभएका उहाँको शनिवार राति आफ्नै निवासमा निधन भएको कांग्रेस झापाका पूर्वजिल्ला सचिव भक्ति सिटौलाले बताए। विसं २०६४ सालमा नेपाली कांग्रेसकातर्फबाट समानुपातिक कोटामा उहाँ संविधानसभा सदस्य मनोनित भएका थिए। उनका श्रीमती, तीन छोरा र एक छोरी हुन्। यसैबीच कांग्रेस झापाका सभापति देउकुमार थेवेले ताजपुरियाको निधनले नेपालको प्रजातान्त्रिक आन्दोलनमा अपुरणीय क्षति पुगेको बताउँदै शोक समवेदना व्यक्त गरे।"
मेसीलाई कोरोनाबाट सङ्क्रमण,पेरिस: विश्व चर्चित फुटबल खेलाडी लियोनल मेसीलाई कोरोनाभाइरसको सङ्क्रमण भएको छ। उनी अन्य तीन खेलाडीसँगै सेल्फ आइसोलेसनमा बस्नु भएको अधिकारीहरुले आइतबार जानकारी दिएका छन्। अर्जेन्टीनाका खेलाडी मेसी अहिले फ्रान्सको फुटबल क्लब पेरिस सेन्ट जर्मेन (पीएसजी)मा आबद्ध छन्। उनलाई सङ्क्रमण भएको कुरा उनी अहिले आबद्ध फुटबल क्लब पीएसजीले नै पुष्टि गरेको समाचारमा जनाइएको छ। सङ्क्रमण पुष्टि भएसँगै उहाँले अहिले तत्कालका लागि तय भएका खेलहरु गुमाउनु हुने भएको छ। उनीसँगै सङ्क्रमित भएका उनका अन्य तीन सहकर्मीहरुले पनि स्वास्थ्य मापदण्डअनुसार आइसोलेसनमा बसेको अधिकारीहरुले जनाएका छन्।
मैले सोचेजस्तो समिति नबन्ने भयो भन्ने चिन्ता छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले पार्टीभित्र सबैलाई समेट्ने गरी नेतृत्व चयन हुनुपर्ने बताएका छन् । जारी बन्दसत्रमा प्रचण्डले यस्तो बताएका हुन् । प्रचण्डले भने, पार्टीभित्र सबैको अनुहार झल्कीनुपर्छ । मैले सोचेजस्तो समिति नबन्ने भयो भन्ने चिन्ता लागिरहेको छ । यहाँ जटिलता र अवसर छ । पछाडि परेकालाई अरुभन्दा बढि अधिकार दिन्छौं माओवादी सदैब गरीब र मजदुरको सच्चा पार्टी बन्न तर्फ अग्रसर रहने उनले बताए । माओवादीको विधानअनुसार महाधिवेशन प्रतिनिधिहरुले २९९ सदस्यीय केन्द्रीय कमिटी निर्वाचित गर्नेछ । निर्वाचित कमिटीले अध्यक्षसहित १५ सदस्यीय पदाधिकारी निर्वाचित गर्नेछ। माओवादी केन्द्रले नयाँ नेतृत्वका लागि सोमबार बिहान ८ बजेदेखि निर्वाचन हुँदैछ।"
यी हुन् प्रचण्डले पेस गरेको २३६ जना केन्द्रीय समिति (सूचीसहित),"काठमाडौं: नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले २३६ जना केन्द्रीय कमिटी सदस्यको प्रस्ताव पेस गरेका छन्। जारी बन्दसत्रमा प्रचण्डले खुल्ला र समाबेशी गरी २३६ कन्द्रीय कमिटीको प्रस्ताव पेस गरेका हुन्। २९९ मध्ये हालः २३६ जनाको कन्द्रीय कमिटीको प्रस्ताव पेस गरेका हुन्। खुलातर्फ (१११ जना) नेपबहादुर थारु चौधरी, लक्ष्मणदत्त जोशी, शरदसिंह भण्डारी, खगराज भट्ट, नरेन्द्रबहादुर कुँवर, त्रिलोचन भट्ट, माधव सापकोटा, युवराज चौलागाईं, लेखनाथ दाहाल, शालिकराज जमकट्टेल, श्यामकुमार श्रेष्ठ, हरि दाहाल, महेश्वर दाहाल, हेमलाल शर्मा, सन्तकुमार दराई, हितमान शाक्य, कृष्णप्रसाद सापकोटा, धर्मदत्त देवकोटा, मुक्ति प्रधान, ईश्वरीप्रसाद भण्डारी, सुनील मानन्धर, हरिबोल गजुरेल, पुष्पकमल दाहाल प्रचण्ड, दिलिप महर्जन, सुदन किँराती, किरणकुमार राई, सुरेश राई, हेमराज भण्डारी, राजेन्द्र कार्की, एकचन्द्र बराल, पदमबहादुर राई, साबित्रीकुमार काफले, सुरेन्द्रकुमार कार्की, युवराज भट्टराई, अजयशंकर नायक, अशोक मण्डल, भरतप्रसाद शाह, प्रकाशहरि पोखरेल, राजु खड्का, योगकुमार यादव, गोपाल ठाकुर, रामकुमार शर्मा, रामेश्वर राय यादव, मातृका यादव, प्रल्लाह कुमार बुढाथोकी, गिरिराजमणि पोखरेल, विश्वनाथ साह, गणेश साह, इन्द्रजित थारु, जीवन गौतम, तेजबहादुर ओली, हेमराज शर्मा पोखरेल, गणेशमान पुन, जगप्रसाद शर्मा, वर्षमान पुन, महेश्वरजंग गहतराज, कुलप्रसाद केसी, डोरप्रसाद उपाध्याय, सुबबहादुर रोका, तिलकराम शर्मा, चक्रपाणि खनाल, कृष्णध्वज खड्का, कृष्णबहादुर महरा, बामदेव क्षेत्री, झकबहादुर मल्ल, विन्दमान विष्ट, रामदीप आचार्य, महेन्द्रबहादुर शाही, राजकुमार शर्मा, शक्ति बस्नेत, गजेन्द्र महत, टेकबहादुर बस्नेत, जनार्दन शर्मा, मायाप्रसाद शर्मा, कालीबहादुर मल्ल, युवराज दुलाल, रामप्रसाद सापकोटा, ओमनाथ ढुंगाना, गंगा कार्की, पुष्पविक्रम मल्ल, लीलामणि पोखरेल, लक्ष्मण पन्त, लेखनाथ न्यौपाने, डिलाराम आचार्य, झक्कु सुवेदी, सीपबहादुर बस्नेत, कृष्ण केसी, अमरबहादुर गुरुङ तमु, गुप्तबहादुर ठकुरी, खिमलाल देवकोटा, देवेन्द्र पौडेल, हरिबहादुर चुमान, बालकृष्ण गैरे, नारायणकाजी श्रेष्ठ, कृष्णप्रसाद धिताल, देवप्रसाद गुरुङ, श्रीराम ढकाल, सुरेश आलेमगर, हितराज पाण्डे, दिनानाथ शर्मा, पम्फा भुसाल, उर्मिला अर्याल, जयपुरी घर्ती, रेखा शर्मा, पूर्णाकुमारी सुवेदी, यशोदा सुवेदी गुरुङ, परशुराम रम्तेल, महेन्द्र पासवान, गोपी सार्की अछामी, दलजित श्रीपाइली, वीरमान चौधरी, कुमार पौडेल खसआर्य (३५ जना) विजय भण्डारी, दुर्गाप्रसाद चापागाईं, अनिल शर्मा, लालबहादुर सोडारी, यशोदा न्यौपाने, ओमकुमारी पौडेल, विमला सिंह, दीपा सिम्खडा, गीता तिमिल्सिना, कृष्णा शाह, आशा कोइराला, सीता पोखरेल, कल्पना धमला, गंगाकुमारी बेलवासे, दामाकुमारी शर्मा, देवी खड्का, धर्मशिला चापागाईं, नारायणी शर्मा, बलावती शर्मा, विमला सुवेदी, रेणु चन्द, रेणु दाहाल, सत्य पहाडी, सविता कार्की, सुशीला सिंखडा, ज्ञानु बस्नेत सुवेदी, लक्ष्मीदेवी न्यौपाने, मञ्जु बम, कुन्ती जोशी, टीका बुढाथोकी, गोमा कुँवर, काली चलाउने, लुम्बिनी गौतम, हरिमाया शर्मा, रुकु चौलागाई, दलित (१८ जना) विष्णुबहादुर विक, यमबहादुर परियार, जगत पार्की, अञ्जना विसंखे, सुशीला श्रीपाइली, सीता बौडेल, मानकुमारी नेपाली, सीता नेपाली, धनमाया विक, लक्ष्मी विक, शान्ति नेपाली, गीता गहतराज, दुर्गाकुमारी विक, पम्फा बसेल, सुवोध श्रीपाइली, पार्वती विक मुस्लिम पुरुष (७ महिलासहित १५ जना) हकिकुल्ला मुसलमान, कौशर शाहा लगायत । मधेसीतर्फ जगत यादव, शिवकुमार मण्डल, रामकुमार यादव, सुरेन्द्र मेहता, बोधमाया कुमारी यादव, सुनिता कुमारी यादव, घनश्याम यादव आदिवासी जनजाति (४३ जना) अजम्बर राई काङमाङ, रामकुमार राई, मानबहादुर बुढामगर, दिपबहादुर योन्जन, दिपेन्द्र पुनमगर, तुलाराम घर्तीमगर, राजकाजी गुरुङ, परशुराम तामाङ, हितबहादुर तामाङ, दिलीप प्रजापति, छक्कबहादुर लामा, इन्द्र आङ्बो, हेमकुमार राई, डम्बर घर्तीमगर, नवीन जिरेल, अमृता थापा, ओनसरी घर्ती, कमला रोका, कुमारी मोक्तान, तारा घर्ती, दुर्गा जयन्ती राई, पार्वती थापा, शशी श्रेष्ठ, लक्ष्मी लामा, सोमती तमु, होमकुमारी खापुङ, सीता थेबे, मणि खम्बु किराँती, पी घर्ती, लक्ष्मी पुन, मिना तामाङ, सरिता महर्जन, प्रतिमा श्रेष्ठ, उर्मिला लामा, लक्ष्मी गुरुङ, लालकुमारी पुन, माया बल, आर तामाङ, कमला दोङ, बिना मगर थारू (१२ जना) सन्तकुमार चौधरी, हरिनारायण चौधरी, देवीलाल चौधरी, अमनलाल मोदी, रुपा शशी चौधरी, अन्जना चौधरी, अञ्जु चौधरी, दिपा चौधरी, कृष्णा चौधरी, रामकुमारी चौधरी लगायत । पिछडिएको क्षेत्र नरेश भण्डारी, देवकी मल्ल, कुमार पौडेल अपांगतर्फ चुडामणि खड्का, चम्पा कार्की"
माओवादी केन्द्र : २ सय ३६ केन्द्रीय कमिटीको प्रस्ताव पारित,काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले पेश गरेकाे २३६ जना केन्द्रीय कमिटीको प्रस्ताव सर्वसम्मतले पारित भएको छ । जारी बन्दसत्रमा प्रचण्डले पेश गरेको खुल्ला र समाबेशी गरी २३६ केन्द्रीय कमिटीको प्रस्ताव सर्वसम्मतले पारित भएको हो । २ सय ९९ मध्ये हाल २३७ जनाको केन्द्रीय कमिटीको प्रस्ताव पारित भएको हो। माओवादी केन्द्रले ४० वर्ष मुनीका युवालाई पनि केन्द्रीय कमिटीमा निर्वाचित गर्ने बताएको थियो ।
पदाधिकारी चयनबारे प्रचण्डले भने भोलि टुंगो लाग्छ,"काठमाडौं: नेकपा माओवादी केन्द्रका अध्यक्ष पुष्पकमल दाहाल प्रचण्डले पदाधिकारीको टुंगो भोलि (सोमबार) लाग्ने बताएका छन्। उनले पदाधिकारीमा करिब करिब सहमति जुटेको भन्दै सोमबार मात्रै टुंगो लाग्ने बताए। 'पदाधिकारी विधानअनुसार केन्द्रीय समितिले टुंग्याउने हो। कतिपयले आजै टुंगो लगाऔं भने। भोलि नयाँ केन्द्रीय समितिको ज्येष्ठ सदस्यको अध्यक्षतामा बैठक बसेर पदाधिकारी टुंगो लगाउने छ। भोलि टुंगो लाग्छ,' बन्दसत्र हलमा उनले भने। प्रचण्डले आजै २३६ सदस्यीय केन्द्रीय समिति सर्वसहमतिले पारित भएको घोषणा गरे। उनले बन्दसत्र हलमा सबै नाम पढेर सुनाएका थिए।"
माओवादी केन्द्रीय सदस्यमा अधिकांश पुरानै अनुहार र शीर्ष नेता,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले पेश गरेका २३७ जना केन्द्रीय कमिटी सदस्यमध्ये अधिकांश दोहोरिएका छन् । यसअघिको केन्द्रीय कमिटीमा रहेकाहरु दोहोरिएका हुन् । गीरिराजमणि पोखरेल, रामकुमार शर्मा, नारायण दाहाल लगायतको नाम प्रचण्डले केन्द्रीय सदस्यमा दोहोर्याएका छन् । जारी बन्दसत्रमा प्रचण्डले खुल्ला र समाबेशी गरी २३७ केन्द्रीय कमिटीको प्रस्ताव पेश गरेका हुन् । २ सय ९९ मध्ये हाल २३७ जनाको केन्द्रीय कमिटीको प्रस्ताव पेश भएको छ । माओवादी केन्द्रले ४० वर्ष मुनीका युवालाई पनि केन्द्रीय कमिटीमा निर्वाचित गर्ने बताएको थियो ।"
अटो दुर्घटना हुँदा चालकको मृत्यु,रोल्पा : रोल्पामा अटो दुर्घटना हुँदा चालकको मृत्यु भएको छ । रोल्पा नगरपालिका९ ह्वामाको गर्पा कापडाँडा सडकबाट अटो २ सय मिटर तल खस्दाँ चालकको मृत्यु भएको हो। ह्वामाबाट सदरमुकाम लिबाङ आउँदै गरेको अटो आईतबार दिउँसो १ बजे दुर्घटनाहुँदा रुन्टीगढी गाउँपालिका९ सखीका ३४ वर्षिय खुम रोकाको मृत्यु भएको हो । यात्रुलाई गाउँ छोडेर सदरमुकाम फर्किने क्रममा अटो दुर्घटना भएको प्रहरीले जनाएको छ । जिल्ला प्रहरी कार्यालयका अनुसार रा १ ह ३०५१ को अटो सडकबाट करिब दुईसय मिटर तल भिरमा खस्दा चालकको घटनास्थल मै ज्यान गएको हो ।
२ सय ३६ केन्द्रीय कमिटी सदस्यको नाम सुनाउदै प्रचण्ड,काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले २३६ जना केन्द्रीय कमिटी सदस्यको प्रस्ताव पेश गरेका छन् । जारी बन्दसत्रमा प्रचण्डले खुल्ला र समाबेशी गरी २३६ कन्द्रीय कमिटीको प्रस्ताव पेश गरेका हुन् । २ सय ९९ मध्ये हाल २३६ जनाको कन्द्रीय कमिटीको प्रस्ताव पेश गरेका हुन् । माओवादीको विधानअनुसार महाधिवेशन प्रतिनिधिहरुले २९९ सदस्यीय केन्द्रीय कमिटी निर्वाचित गर्नेछ । निर्वाचित कमिटीले अध्यक्षसहित १५ सदस्यीय पदाधिकारी निर्वाचित गर्नेछ। माओवादी केन्द्रले नयाँ नेतृत्वका लागि सोमबार बिहान ८ बजेदेखि निर्वाचन हुँदैछ।
"सिके राउतका कार्यकर्ता र प्रहरीबीच झडप, घाईतेको संख्या १३ पुग्यो (फोटोसहित)","जनकपुरधाम : डाक्टर सिके(चन्द्रकान्त) राउत नेतृत्वको जनमत पार्टीले चलाएको किसान आन्दोलनको क्रममा प्रहरी र प्रदर्शनकारीबीच झडप हुँदा १३ जना घाईते भएका छन् । झडपमा परेर पाँच आन्दोलनकारी र चार सशस्त्र प्रहरी र एक नेपाल प्रहरीका जवान गरी १३ जना घाइते भएका हुन् । पूर्वपश्चिम राजमार्ग अवरुद्ध गरेर आन्दोलन गरिरहेका सिके रावतका कार्यकर्तामाथि प्रहरीले बन्द सडक खुलाउन ११ राउण्ड रबरको गोली चलाएको थियाे । पूर्वपश्चिम राजमार्ग अन्तर्गत धनुषाको गणेशमान चारनाथ नगरपालिकाको पोर्ताहामा आन्दोलनकारीहरु राजमार्ग अवरुद्ध गरेपछि खुलाउने क्रममा प्रहरी र जनमत पार्टीका कार्यकर्ताबीच धनुषाका प्रहरी प्रवक्ता प्रहर्री नायव उपरिक्षक (डीएसपी) दीपेन्द्र बस्नेतले जानकारी दिए । बस्नेतका अनुसार स्थितिलाई नियन्त्रणमा लिन ११ राउण्ड रबर बुलेट, १६ सेल अश्रुग्यास फायर गरिएको थियो । गोली चलेपछि आन्दोलनकारीहरु तितरवितर भएको छ । बन्द राजमार्ग खुलाउने क्रममा प्रदर्शनकारीको तर्फबाट ढुंंगामुढा गरेपछि थालेपछि जवाफमा प्रहरीको तर्फबाट अश्रुग्यास प्रहार भएको प्रहरीको बताए । घाईते भएका प्रदर्शनकारीहरुलाई मधेश स्वास्थ्य विज्ञान प्रतिष्ठान अन्तर्गतको प्रादेशिक अस्पतालमा ल्याईएको छ । घाईतेहुनेहरुमा जनमत युवा संघका नथुनी यादवक बिराजी, जनमत विद्यार्थी संघका जिल्ला अध्यक्ष विजय यादवलाई खुट्टामा गोली लागेको छ । युवा संघका धनुषा जिल्ला सचिव बैजनाथ यादव र निर्वाचन पर्यवेक्षक संजय साह र दलित संघका जिल्ला उपाध्यक्ष राम दयाल मुखियालाई गोली लागेको हो । झडपको क्रममा घाईते भएकाहरुलाई सिके राउत अस्पताल पुगेर स्वास्थ्य अवस्थाबारे जानकारी लिएका छन् । घाईतेहरुको अवस्था बुझ्न आएका राउतले सञ्चारकर्मीहरुसंग कुरा गर्दै किसानको समस्याप्रति सरकार गम्भीर नभएसम्म आन्दोलन यथावत रहने बताए । कृषि प्रधान देश छ, तर साच्चै कृषकले सहुलियत पाएको छ, किसानले मलखाद, बीउँबीजन पाएको छ रु राउतले भने, प्रहरीले प्लास्टिकको गोलीसँगै अन्य गोली पनि प्रयोग गरेको देखिन्छ । प्रहरीको यस्तो क्रुर दमन बन्द नभए किसान आन्दोलन अझ नयाँ ढंगले अघि बढ्नेछ । प्रहरी प्रशासनलाई अनुरोध गरेरै आफ्ना नेता कार्यकर्ताहरु दुई घण्टा राजमार्गमा धर्ना बसेको अवस्थामा गोली बर्साउनु असहय हो । काठमाडौंको अराजक आन्दोलनमा पानीले भिड नियन्त्रण गर्ने नेपाल प्रहरीले मधेशमा सामान्य आन्दोलनमा पनि गोली हान्नु मधेशसँगको नश्लीय विभेद रहेको प्रतिक्रिया दिए । राउतले प्रहरीले बन्दुकको बल र दम्भ देखाएको आरोपसमेत लगाए । जनमत पार्टीले किसान आन्दोलनको नाममा राजयमार्ग अनिश्चितकालका लागि बन्दको घोषणा गरेको छ ।"
संसारकै वृद्ध व्यक्तिले मनाए ११९औं जन्मदिन,टोक्यो : संसारकै वृद्ध व्यक्तिले आफ्नो ११९ औं जन्मदिन मनाएकी छिन् । संसारकै वृद्ध महिला केन तानाकाले आइतबार आफ्नो ११९ औं जन्मदिन मनाएकी हुन् । तानाका दक्षिणपश्चिम जापानकी हुन् । उनी सन् १९०३ जनवरी २ मा जापानको फुकुओकामा जन्मिकएकी हुन् । आफ्नो ११९औं जन्म दिवसको अवसरमा उनले आफू अझै बाँच्न चाहेको बताएकी छन् । तानाकाको पारिवारिक स्रोतले क्योडो न्युजलाई बताएअनुसार तानाकाले अझै स्वस्थ र लामो समयसम्म बाँच्ने इच्छा जनाएकी छन् । सन् २०१९ मार्चमा गिनिज बुक वल्र्ड रेकर्डले तानाकालाई संसारकै वृद्ध व्यक्तिको प्रमाणपत्र दिएको थियो । तानाका नौ जना भाइबहिनी थिए । उनी भने सातौ सन्तान हुन् ।
पाल्पा बस दुर्घटना अपडेट : मृतक ५ जनाको सनाखत,"तानसेन : पाल्पा बस दुर्घटनामा मृत्यु हुने ७ जनामध्ये ५ जनाको पहिचान खुलेको छ । बुटवलबाट शव बोकेर पाल्पाको रिडी अन्त्येष्टिका लागि हिँडेको बस पाल्पाको रिब्दीकोट गाउँपालिका२ लघुवामा दुर्घटना हुँदा घटनास्थमै ७ जनाको मृत्यु भएको छ भने १५ जना घाईते भएका छन । मृतक ७ जना मध्ये ५ जनाको सनाखत भएको छ भने अन्य २ जनाको शव पहिचान हुन सकेको छैन । जिल्ला प्रहरी कार्यालय पाल्पाका अनुसार मृत्युहुनेमा बुटवल उपमहानगरपालिका१७ का २७ वर्षीय पशुपति रसाली, सोही स्थानकै ४० वर्षीय खुमबहादुर राना, बुटवल उपमहानगरपालिका११ का ३२ वर्षीय विजय थापाक्षेत्री, अर्घाखाँची जिल्ला मालारानी गाउँपालिका२का २८ वर्षीय भोजेन्द्र विक, सोही स्थानकै २६ वर्षीय शङ्कर विक रहेका छन् । थप दुई जना मृतकको शव पहिचान हुन बाकी रहेको जिल्ला प्रहरी कार्यालय पाल्पाका प्रहरी नायव उपरीक्षक सूचना अधिकारी रामेश्वर त्वातीले जानकारी दिए । बुटवल उपमहानगरपालिका११ बुद्धनगरका मृतक विर बहादुर विकको शव लिएर रिडी जाँदै गर्दा पाल्पाको लघुवामा बस दुर्घटना भएको हो ।"
"माओवादी केन्द्रको महाधिवेशनः बन्दसत्र जारी, समसामयिक प्रस्ताव पारित",काठमाडौं : नेकपा माओवादी केन्द्रको जारी आठौं महाधिवेशनको बन्दसत्र जारी छ । बन्दसत्रले समसामयिक प्रस्ताव पारित गरेको माओवादी केन्द्रले जनाएको छ। माओवादी केन्द्रले चुरे दोहन नियन्त्रण गर्न सरकारसँग माग गरेको छ । कोरोना प्रभावितलाई रोजगारी उपलब्ध गराउन समेत माग गरेको छ । उखु यस्तै माओवादी केन्द्रले किसानको बक्यौता रकम उपलब्ध गराउन सरकारसँग माग गरेको छ । काठमाडौंको प्रज्ञा प्रतिष्ठानमा जारी महाधिवेशनले नयाँ नेतृत्व चयन गर्नेछ । माओवादीको विधानअनुसार महाधिवेशन प्रतिनिधिहरुले २९९ सदस्यीय केन्द्रीय कमिटी निर्वाचित गर्नेछ । निर्वाचित कमिटीले अध्यक्षसहित १५ सदस्यीय पदाधिकारी निर्वाचित गर्नेछ। माओवादी केन्द्रले नयाँ नेतृत्वका लागि सोमबार बिहान ८ बजेदेखि निर्वाचन हुँदैछ।
"पाल्पामा बस दुर्घटना अपडेट : चालक फरार, शवको पहिचान हुन बाँकी, घाइते १३ जनाको उपचार हुँदै","पाल्पा : पाल्पाको रिब्दीकोट गाउँपालिका २ लघुवामा दुर्घटना भएको बसका चालक फरार रहेका छन्। उनी दुर्घटनालगत्तै फरार रहेको प्रहरीले जनाएको छ। सो घटनामा घाइते भएका १३ जनाको विभिन्न अस्पतालमा उपचार भइरहेको जनाइएको छ। बुटवलबाट शव बोकेर पाल्पाको रिडी अत्येष्टिका लागि आएको बस पाल्पाको रिब्दीकोट गाउँपालिका २ लघुवामा दुर्घटना भएको थियो । तानसेनतम्घास सडकखण्डको लघुवामा लु १ ख ७२७९ नम्बरको बस दुर्घटना हुँदा घटनास्थलमै ७ जनाको ज्यान गएको जिल्ला प्रहरी कार्यालय पाल्पाका प्रमुख प्रहरी उपरीक्षक सन्तोष भट्टराईले बताए । अर्घाखाँची मलारानी स्थायी घर भइ बुटवल बुद्धनगरमा बस्दै आएका व्यक्तिको शव दहासंस्कारका लागि रिडी ल्याइएको थियो । ज्यान गुमाउनेहरुको सनाखत हुन सकेको छैन । आफन्त तथा घाइते मलामीबाट जिल्ला अस्पताल पाल्पामा शव पहिचानको काम भइरहेको प्रहरी उपरीक्षक भट्टराईले बताए । दुर्घटनामा परी घाइते भएका ७ जनाको लुम्बिनी मेडिकल कलेज प्रभास, पाल्पा र ६ जनाको युनाइटेड मिसन अस्पताल तानसेनमा उपचार भइरहेको छ । घाइतेमध्ये एकजनाको अवस्था गम्भीर र अन्यको अवस्था सामान्य रहेको सम्बन्धित अस्पताल प्रशासनले जनाएको छ । आइतबार बिहान १०:३० बजेतिर बस सडकबाट ७० मिटर तल खसेर थियो । दुर्घटनामा परेका घाइते सबैको उद्धार गरिएको छ। बसमा करिब ३५ जना मलामी सवार रहेको जनाइएको छ। जिल्लाबाट नेपाल प्रहरी, सशस्त्र प्रहरी, स्थानीय बासिन्दाले घाइतेहरुको उद्धार गरेका थिए । प्रहरीले घटनाको विषयमा अनुसन्धान भइरहेको जनाएको छ। बुटवलबाट शव लिएर गुल्मी जाँदै गरेको बस दुर्घटना, ७ जनाको मृत्यु"
"सीके राउतका कार्यकर्ता र प्रहरीबीच झडप, ८ जना घाइते","जनकपुरधाम : डा सीके राउत नेतृत्वको जनमत पार्टीले चलाएको किसान आन्दोलनका क्रममा प्रहरी र प्रदर्शनकारीबीच झडप भएको छ । झडपमा चार आन्दोलनकारी र चार प्रहरी जवान घाइते भएका छन् । पूर्वपश्चिम राजमार्ग अवरुद्ध गरेर आन्दोलन गरिरहेका कार्यकर्तामाथि प्रहरीले ११ राउण्ड रबरको गोली चलाएको हो । धनुषाको गणेशमान चारनाथ नगरपालिकाको पोर्ताहामा आन्दोलनकारी राजमार्ग अवरुद्ध गरेपछि त्यसलाई खुलाउने क्रममा प्रहरी र जनमत पार्टीका कार्यकर्ता बीच झडप भएको हो । धनुषाका प्रहरी प्रवक्ता प्रहर्री नायव उपरिक्षक (डीएसपी) दीपेन्द्र बस्नेतका अनुसार स्थिति नियन्त्रणमा लिन ११ राउण्ड रबर बुलेट, १६ सेल अश्रुग्यास प्रहार गरिएको थियो । गोली चलेपछि आन्दोलनकारीहरु तितरवितर भएका छन् । जिल्ला प्रहरी कार्यालय धनुषाका प्रहरी प्रवक्ता प्रहरी नायव उपरीक्षक बस्नेतले प्रदर्शनकारीको तर्फबाट ढुंगामुढा हुन थालेपछि जवाफमा प्रहरीको तर्फबाट अश्रुग्यास प्रहार भएको बताए । आन्दोलनकारीको ढुंगामुडाबाट २ जना प्रहरी र २ जना सशस्त्र प्रहरी पनि घाइते भएका छन् । यद्यपी प्रदर्शकारीका अनुसार झडपको क्रममा प्रहरीले गोली चलाउँदा ४ जना प्रदर्शनकारी घाइते भएको बताएका हुन् । झडप अहिले पनि जारी नै रहेकाले राज्यमार्ग खोलाउने प्रयास भइरहेको प्रहरीले जनाएको छ । अहिले त्यहाँ नेपाल प्रहरीका साथै सशस्त्र प्रहरीलाई समेत परिचालन गरिएको छ । जनमत पार्टीले किसान आन्दोलनको नाउँमा राज्यमार्गहरु अनिश्चितकालका लागि बन्द गरेको छ ।"
ऐतिहासिक सिन्धुलीगढीमा पर्यटकको घुइँचो,"सिन्धुली : ऐतिहासिक तथा पर्यटकीयस्थल सिन्धुलीगढी घुम्न आउने आन्तरिक तथा बाह्य पर्यटकहरुको संख्यामा ह्वात्तै बढेको छ । सिन्धुलीगढीमा नेपालअंग्रेज युद्धपछि नेपालमै पहिलो युद्ध सङ्ग्रहालय निर्माण गरिएपछि छिमेकी मुलुक भारत तथा तेस्रो मुलकबाटसमेत पर्यटकहरु सिन्धुलीगढी अवलोकनका लागि आउन थालेका हुन् । सिन्धुलीगढी १८२४ मा नेपाललाई उपनिवेश बनाउँन आएका व्रिटिस अंग्रेजहरुसंग भएको युद्धमा गोर्खालीहरुले विजय प्राप्त गरेका युद्धस्थल हो । कमलामाई नगरपालिका सिन्धुलीका मेयर खड्गबहादुर खत्रीका अनुसार हिजो आज दैनिक एक हजारबढी आन्तरीक तथा बाह्य पर्यटकहरुले सिन्धुलीगढी, युद्ध संग्रहालय तथा त्यहाँबाट देखिने सुन्दर दृष्यपान गर्ने गरेका छन् । अंग्रेजी नयाँ वर्षको दिन शनिबारमात्र सिन्धुलीगढीमा भारतीय पर्यटकसहित एक हजारबढीले अवलोकन भ्रमण गरेका छन् । यो हालसम्मकै सबैभन्दा धेरै पर्यटक एकै दिन सिन्धुलीगढी पुगेको रेकर्ड हो, खत्रीले भने । नगरपालिकाले प्राथमिकतामा राखेर सिन्धुलीगढीको पूनर्निर्माणमा थालेसंगै पछिल्लो ६ महिना यता अमेरीका, बेलायत, श्रीलंका, अष्ट्रेलिया, जापान, पाकिस्तान भारत लगायतका देशका नागरिकहरुले सिन्धुलीगढीको अवलोकन गर्न थालेका छन् । विसं १८२४ मा नेपाललाई उपनिवेश बनाउँन आएका व्रिटिस अंग्रेजहरुसंग भएको युद्ध र युद्धस्थलका बारेमा चासो राख्दै पाकिस्तानका जल, थल र वायु सेनाका प्रमुखले समेत केही महिना अघिमात्र सिन्धुलीगढीको अवलोकन गरेका छन् । नगरप्रमुख खत्रीका अनुसार अंग्रेजी नयाँ वर्ष सन् २०२२ मनाउन तथा अवलोकन भ्रमणका लागि आउने आन्तरिक तथा बाह्य पर्यटकहरुबाट शनिबार एकैदिन एकलाख १२ हजार रुपैयाँ राजश्व संकलन भएको छ । सिन्धुलीगढीको अवलोकनका लागि नेपालको राजधानी काठमाण्डौं, रामेछाप, दोलखा, काभ्रेका साथै पूर्वी नेपाल र मध्ये तराईका जिल्लाबाट हजारौं पर्यटकहरु आइपुग्ने गरेका छन् । नेपाली सेनाको करिब ८ करोड रुपैयाँको लागत सहयोगमा गत साउनमा युद्ध संग्रहालय निर्माण सम्पन्न गरेपछि सिन्धुलीगढी अवलोकनका लागि आउने पर्यटकहरुको संख्यामा बृद्धि भएको हो । संग्रहालयमा तोप, घरेलु हातहतियार लगायतका युद्ध सामाग्री तथा युद्धवृत्त चित्र प्रदर्शनीमा राखिएको छ । उक्त संग्राहलय राष्ट्रपती विद्यादेवी भण्डारीले उद्घाटन गरेकि थिइन् । सिन्धुलीगढी भ्रमणमा आउनेहरुले सिन्धुलीगढी युद्ध संग्रहालय, रानिदरबार, ठुदो दरबार, गणेश हिमाल, तराईका फाँटहरुकासाथै महाभारत क्षेत्रमा पाईने लोपोन्मुख प्राकृतिक जडीबुटीहरुको अवलोकन गर्न सक्ने सिन्धुलीगढीका ज्ञाता तथा कमलामाई नगरपालिकाका अधिकृत सागर कुमार ढकाल बताउँछन् । सिन्धुलीगढी पर्यटन वर्ष २०२०का लागि सरकारले घोषणा गरेका उत्कृष्ट एक सय पर्यटकीय गन्तव्यस्थल मध्येको एक स्थल हो । यहाँ अहिले हरेक महिना कम्तीमा १५ हजारबढी पर्यटकहरु आउने गरेका छन् । हामीले ऐतिहासिक सम्पदाको संरक्षण, पूनर्निर्माण तथा प्रचार प्रसारलाई जोड दिदैँ सिन्धुलीगढीलाई नेपालकै एक उत्कृष्ट पर्यटकीय गन्तव्यका रुपमा विकास गर्न आवश्यक काम गरिरहेका छौं, ढकालले भने । सिन्धुलीगढीमा ऐतिहासिक दरबार भग्नावषेश भएपछि चार करोड ३८ लाख बढीको लागतमा पूरानै शैलिमा निर्माण कार्य धमाधम भईरहेको छ । नेपालअंग्रेज युद्धका क्रममा हताहत भएको स्थलमा समाधि स्थल, आड भन्ञ्याङबाट गढीसम्म बडाहाकीम पदयात्रा गरेको बाटोलाई पूनर्निर्माण, लोकगायक कृष्ण विक्रम थापाको शालिक स्थापना जस्ता कार्यहरु भईरहेको ढकालको भनाई छ । यसबाहेक दुबै गढीमा प्रवेशद्धार, सानो र ठूलो पौवा, आड भन्ञ्याङ्ग गढी दरबार, युद्ध किल्ला, पिकनीक स्पोट, होमस्टे, अतिथी गृह, पानी, शौचालय, पार्किङ, हेलीप्याड, भ्यूटावर, म्युजियमका साथै स्थानीय भाषा संस्कृति संरक्षणमा जोड दिइएको छ । पछिल्लो समय हरेक कात्तिक २४ गते सिन्धुलीगढीमा अंग्रेजविरुद्धको विजयोत्सवकारुपमा नेपाली सेनाले नेपाली झण्डोत्तलन र सलामी समेत दिने गरेको छ ।"
चौदण्डिगढीमा सेनाको पदयात्रा,"उदयपुर : ऐतिहासिक तथा पुरातात्विक महत्व बोकेको उदयपुरको चौदण्डिगढी दरबार क्षेत्रमा नेपाली सेनाले एकिकरण पदयात्रा गरेको छ । सांस्कृतिक झाँकी, बाजागाजासहित निकै तामझामकासाथ बेल्टारबजारबाट निस्किएको नेपाली सेनाको रणाशार्दुल गण बोक्सेको टोलीले पदयात्रापछि दरबार क्षेत्र सरसफाइ, झण्डात्तोलनसमेत गरेको छ । राष्ट्रिय एकता र प्रतिष्ठाको प्रवद्र्धन गर्ने उद्धेश्यले वडानं १स्थित ऐतिहासिकस्थल चौदण्डीगढी दरवारमा सेनाले पदयात्रा गरेको हो । सेनालाई नेपाल प्रहरी र सशस्त्र प्रहरीलेसमेत साथ दिएका थिए । सो अवसरमा प्रमुख जिल्ला अधिकारी बिरेन्द्रकुमार यादवले दरबार क्षेत्रमा झण्डात्तोलन गरेका थिए । ऐतिहासिक तथा पुरातात्विक महत्वका सम्पदाहरुको संरक्षण, संवद्र्धन एंवम प्रवद्र्धनमा टेवा पुर्याउनु सेनाको अभिभार भएकाले पदयात्रा कार्यक्रमतय गरिएको जनाइएको छ । यसबाट आन्तरिक र बाह्य पर्यटन प्रवद्र्धनमासमेत सहयोग पुग्ने बिश्वास सेनाले लिएको छ । नेपाली सेनाले विगतदेखि नै गढी किल्ला संरक्षण तथा प्रवद्र्धनको लागि विभिन्न कार्यक्रम तथा सहयोग गर्दै आएको छ । यो ठाउँ सेनवंशी राजाहरुको राजधानी रहेको थियो । विक्रम संम्वत १८३० मा गोर्खालीहरुको विजय अभियानमा पूर्वको महत्वपूर्ण राज्यको राजधानीकोरुपमा चौदण्डिगढी रहेको थियो । सदरमुकाम गाईघाटबाट २७ किलोमिटर पूर्व रहेको यो स्थान पर्यटकीय स्थलका लागि प्रचुर सम्भावना रहेको छ । सेनवंशी राजाहरुको चार पुस्ताले राज्य गरेको यो स्थानलाई सुरक्षित राखेर ऐतिहासिक महत्व तथा पर्यटकीय आकर्षण जोगाई राख्न सेना जुटेको हो । कार्यक्रममा चौदण्डिगढी नगरपालिकाका प्रमुख खगेन्द्र राई, प्रजिअ, सहायक प्रजिअ, सुरक्षा निकायका प्रमुखहरुको उपस्थिति रहेको थियो ।"
मर्जितपुरमा प्याराग्लाइडिङ सुरु,"उदयपुर : पर्यटकिय क्षेत्र मर्जितपुरमा व्यावसायिकरुपमा प्याराग्लाइडिङ सुरु गरिने भएको छ । प्याराग्लाइडिङमार्फत पर्यटन प्रवद्र्धन गर्ने उद्देश्यले कटारी नगरपालिका७ मर्जितपुरमा स्थानीय गढिकोट पर्यटन व्यवस्थापन समितिले प्याराग्लाइडिङ सुरु गर्न लागेको हो । प्याराग्लाइडिङसँगै जिपलाइन र रक क्लाइबिङ पनि सुरु गरिने भएको छ । केही दिन अघि गरिएको परीक्षण सफल भएपछि व्यावसायिकरुपमा प्याराग्लाइडिङ सुरु गर्न लागिएको कटारी नगरपालिका प्रमुख ज्ञानेन्द्र श्रेष्ठले बताए । माथिल्लो सगरमाथा सोलु, ओखलढुंगा र खोटाङ्गको प्रवेशद्धारको रुपमा रहेको कटारी क्षेत्र पर्यटकिय हिसाबले निकै अगाडि छ । कटारीबाट सोलुमा हिउँ खेल्न जाने, खोटाङ्गको हलेसी मन्दिर जाने र युगकवि सिद्धीचरण श्रेष्ठको जन्मथलो जाने पर्यटकहरुको आवतजावत हुने गरेकाले आन्तरिक र बाह्य पर्यटकलाई भित्र्याउने गरी पर्यटकिय क्षेत्रको विकास गरिएको मेयर श्रेष्ठले बताए । प्याराग्लाइडिङ, जिपलाइन र रक क्लाइबिङको रौनकसँगै सिमसार क्षेत्रमा बोटिङ्ग, भूगोलपार्क, महादेवको गुफा, वेतेनी डाँडाको चिसोमौसम र दृश्यावोलकनको मनोरञ्जन लिन सकिने उनले बताए । ७५० मिटरको उचाईमा रहेको मर्जितपुर उडानगरी २५० मिटर तल रहेको सिमसार क्षेत्र आसपासमा अवतरण गर्ने गरी तयारी थालिएको उनले बताए । यसबाट स्थानीय ठाउँको पहिचान र पर्यटकीय क्षेत्रको विकासमा मद्दत पुग्ने जनाइएकोछ । प्याराग्लाईडिङको एक कार्यक्रमकाबीच कटारी नगरपालिकाका मेयर ज्ञानेन्द्र श्रेष्ठ र उपमेयर भिमकुमारी राउतले उडान भर्दै सुरु गरेका हुन् । ऐतिहासिक दृष्टिकोणले महत्वपूर्ण मानिएको गढिकोटको पहिँचान, प्रर्वद्धन र प्रचारप्रसारकालागि प्याराग्लाईडिङले महत्वपूर्ण भूमिका निर्वाह गर्ने मेयर श्रेष्ठले बताए । उनले भने, कटारी नगरपालिकाको पर्यटकिय क्षेत्रको विकास, पहिचान र नगरको समृद्धीका लागि प्याराग्लाईडिङ पर्यटन प्रवद्र्धनको अभियान हो, गढीकोट मात्र हैन् यसपछि नगर क्षेत्रमा धेरै पर्यटकिय क्षेत्र छन् तिनीहरुलाई यसरी नै समेट्दै जानेछौ । समुद्री सतहबाट ७५० मिटरको उचाईमा रहेको यो क्षेत्र प्राविधिक हिसाबले पनि प्याराग्लाइडिङको लागि उपयुक्त रहेको गढिकोट पर्यटन व्यवस्थापन समिति कटारीका अध्यक्ष सुर्य लामाले बताए । उनले भने, जिपलाईन र रक कल्याइबिङ स्थानीय आमखुई भिरबाट सुरु गरिएको छ । स्थानीय युवाहरुले सुरु गरेको अभियानलाई स्थानीय सरकारले सहयोग गरेको उपमेयर भिमकुमारी राउतले बताईन् । नगरपालिकाले प्याराग्लाइडिङको उडान परीक्षणदेखि त्यसलाई व्यवस्थापन गर्ने सम्मको सहयोग गरेको उनले बताईन् । गढिकोटमा पहिलो पटक पर्यटन प्रवद्र्धनको कामको सुरुवात भएकाले यस क्षेत्रको पर्यटनको संभाव्यता अध्ययन गरेर गुरुयोजनानिर्माण गरी अघि बढ्ने उमेयर राउतले बताईन् । पर्यटन प्रवद्र्धनका लागि स्थानीयले होमस्टेसमेत संचालनको तयारी गरेको मेयर श्रेष्ठले बताए । तामाङ समुदायको बाहुल्यता रहेको मर्जितपुरमा स्थानीय परिकार तथा सँस्कृतिको जगेर्ना गर्ने उद्देश्यले होमस्टेमार्फत पर्यटकको स्वागतगर्ने तयारी गरेको उनले बताए । मर्जितपुर प्याराग्लाइडिङका लागि नेपालकै उत्कृष्ट ठाउँ रहेको परीक्षणका लागि आएका द बाबु एडभेन्चर इन्टरनेशनल स्कुल स्याङ्गजाका प्रशिक्षक दिलकुमार सुनुवारले बताए । उनले भने, नेपालकै पहिलो ठाउँ हो, जुन स्थानबाट प्याराग्लाइडिङको उडान र अवतरण एकै ठाउँमा हुन्छ त्यसैले मर्जितपुरमा प्याराग्लाइडिङको प्राविधिक हिसाबले उपयुक्त छ । स्थानीयस्तरमा पर्यटनको संभावनाको खोजी गर्दै आन्तरिक तथा बाह्य पर्यटकलाई जोड्ने हो भने स्थानीयले लाभ उठाउन सक्ने कटारी नगरपालिकाका सूचना अधिकारी ओम मिश्रले बताए । कटारी नगरपालिका पर्यटनको प्रचुर संभावना रहेकाले यस्ताखालका प्रविधि र पर्यटक लोभ्याउने गतिविधीले अझ बढी सम्भावना बढ्ने उनले बताए ।"
"मल खरिदमा भ्रष्टाचार, १ अर्बबढी बिगोसहित मुद्दा दायर","काठमाडौं : कृषि सामाग्री कम्पनी लिमिटेडका प्रबन्ध सञ्चालक नेत्रबहादुर भण्डारीसमेत १२ जनाविरुद्ध १ अर्ब ५३ लाख बिगोसहित मुद्दा दायर भएको छ । अख्तियार दुरुपयोग अनुसन्धान आयोगले मल खरिदमा भएको भ्रष्टाचारमा उनीहरुविरुद्ध विशेष अदालतमा मुद्दा दायर गरेको हो । प्रबन्धक विष्णुप्रसाद पोखरेल, सहायक प्रबन्धक दुर्गाप्रसाद पाण्डे, उपप्रबन्धक पुष्कर दिप बुढा र नेपाल इन्भाइरोमेन्टल साइटिंफिक सर्भिस प्रालिका प्रबन्ध निर्देशक सलिल देवकोटालाई प्रतिवादी बनाइएको छ । उनीविरुद्ध भ्रष्टाचार निवारण ऐन बमोजिम सजायको माग दाबी गरिएको छ । अख्तियारले कृषि तथा पशुपन्छी विकास मन्त्रालय अन्तर्गतको कृषि सामाग्री कम्पनी लिमिटेडले खरिद गरेको डिएपि मल नेपाल सरकारले तोकेको गुणस्तरमा नरहेको, कम गुणस्तरको मल खरिद गरी आर्थिक अनियमितता गरेको भन्ने उजुरी निवेदन सम्बन्धमा अनुसन्धान गरेको थियो । अख्तियरका अनुसार कृषि सामाग्री कम्पनी लिमिटेडका कर्मचारीहरु र आपूर्तिकर्तासमेतको मिलेमतोमा कम गुणस्तरको मललाई गुणस्तरयुक्त मल भनि रासायनिक मल (नियन्त्रण) आदेश,२०५५, एवं सार्वजनिक खरिद ऐन,२०६३ तथा नियमावली,२०६४ विपरित कृषि सामाग्री कम्पनी लिमिटेडले बिना प्रतिस्पर्धा प्रमाणपत्र अद्यावधिक नगरेको संस्था नेपाल इन्भाइरोमेन्टल साइटिंफिक सर्भिस प्रालिलाई मलको गुणस्तर परीक्षण प्रतिवेदन दिन लगाएको अख्तियारका प्रवक्ता एवं सहसचिव नारायणप्रसाद रिसालले जानकारी दिए ।"
सोलुखुम्बुमा पत्रकारमाथि भएको हातपातप्रति मानव अधिकार आयोगको चासो,"सोलुखुम्बु : रिपोर्टिङको क्रममा खटिएका सञ्चारकर्मीमाथि भएको आक्रमणको घटनाप्रति राष्ट्रिय मानव अधिकार आयोगले चासो व्यक्त गरेको छ । गत मंसिर १४ गते राति भएको उक्त घटनाको बारेमा आयोगको प्रदेश १ शाखा कार्यालय खोटाङले चासो व्यक्त गरेको हो । आयोगका प्रमुख श्यामबावु काफ्लेसहितको टोलीले शनिबार जिल्ला प्रहरी कार्यालय सोलुखुम्बुमा पुगेर सो विषयको कानूनी प्रगतीबारे जानकारी लिएका हुन् । समाचार संकलनको क्रममा सञ्चारकर्मीमाथि भएको हातपातको घटनालाई प्रहरीले कुन रुपमा अनुसन्धान गरिरहेको छ भन्ने विषयमा आफूहरुले छलफल गरेको आयोगका प्रमुख काफ्लेले बताए । जवाफमा प्रहरीले उक्त विषयलाई आफूहरुले गम्भिररुपमा लिएर अनुसन्धान गरिरहेको जानकारी गराएको आयोगले जनाएको छ । गत मंसिर १४ गते राति नेपाली कांग्रेसको जिल्ला अधिवेशनको रिपोर्टिङमा खटिएका अन्नपूर्णका जिल्ला संवाददातासमेत रहेका सुबास दर्नाल र सञ्चारकर्मी रमन बनमाथि कांग्रेस कार्यकर्ताहरुले हातपात गरेका थिए । आक्रमणबाट रिपोटिङमा प्रयोग गरिएको माईक, रेर्कडर, मोबाईल सेट लगायतका सामाग्रीमा क्षति पुगेको छ । घटनालगत्तै पीडित सञ्चारकर्मीद्वयले किटानी जाहेरीसहित प्रहरीमा मुद्धा दायर गरेको भएपनि घटनामा संलग्नहरु अझै पक्राउपर्न सकेका छैनन् । समाचार संकलनमा खटिएका सञ्चारकर्मीमाथि प्रहरीकै अगाडि आक्रमण हुँदा समेत दोषीले एक महिनादेखि उन्मुक्ति पाइरहनु दुःखद भएको राष्ट्रिय मानव अधिकार आयोगले जनाएको छ ।"
"नेप्सेमा ६०४१ अंकको उछाल, ४ अर्ब बढीको सेयर कारोबार","काठमाडौं : सेयर कारोबारको पहिलो दिन आइतबार नेप्से परिसूचकमा ६०४१ अंकको उचाल आएको छ। नेप्से दोहोरो अंकले बढेर २५ सय ८४ विन्दुमा बन्द भएको छ। यस्तै सेन्सेटिभ इण्डेक्स पनि दोहोरो अंकले वृद्धि भएको छ। आइतबार सेन्सेटिभ इण्डेक्स १०७७ अंकले बढेर ४८२०१ विन्दुमा अडेको छ। यसदिन २४० कम्पनीको ७१ लाख ६० हजार ९८३ कित्ता सेयर ४ अर्ब १२ करोड ६९ लाख ८० हजार ६८ रुपैयाँमा कारोबार भएको छ। कारोबारमा आएका १३ वटा समूहमध्ये १२ समूहको परिसूचक बढेको छ। सबैभन्दा बढी उत्पादन समूहको ५०८ प्रतिशतले मूल्य बढेको हो। यस्तै, विकास बैंकको ३४२, निर्जीव विमाको ३५४,वित्तको २८८,जीवन विमाको २४२, लगानी समूहको २१७,अन्यको २३ प्रतिशतले सेयर मूल्य बढेको छ। १२ वटा समूहको परिसूचक बढ्दा सामूहिक लगानी कोषको ०३९ प्रतिशतले मूल्य घटेको हो। यस्तै आज कुनै पनि कम्पनीको सेयर कारोबारमा सकारात्मक सर्किट लेभलमा कारोबार हुन सकेन। चार कम्पनीको १० प्रतिशत हाराहारीमा कारोबार भएको छ। हिमाल डिस्टिलरीको ९९९, मध्य भोटेकोशी जलविद्युतको ९९७, सूर्यलाइफ इन्स्योरेन्सको ९२९ र राष्ट्रिय विमा कम्पनीको ९२१ प्रतिशतले कारोबार भयो। यस्तै यसदिन कारोबार रकमका आधारमा हिमालयन डिस्टलरी अग्रस्थानमा रह्यो। सो कम्पनीको ४४ करोड ९४ लाख बराबरको कारोबार भयो।"
"फैलिदै आमिक्रोन : फितलो व्यवस्थापन, सीमा नाकामा छैन सतर्कता","घटना नम्बर १ : गत मंसिर २० मा पहिलोपटक नेपालमा कोरोनाको नयाँ भेरियन्ट ओमिक्रोन देखियो । त्यसको केहि दिनमै एक नेपाली नागरिकमा कोरोनाको नयाँ भेरिएन्ट देखियो । तर, ती नागरिकको कन्ट्रयाक्ट ट्रेसिङका बारेमा स्वास्थ्य तथा जनसंख्या मन्त्रालयले औपचारिकरुपमा केहि भनेको छैन । संक्रमितको कन्ट्रयाक्ट ट्रेसिङले थप संक्रमण फैलिन नदिन मद्दत पुर्याउँछ। घटना नम्बर २ : शनिबार एकैदिन नेपालमा थप ३८२ जनामा कोरोना संक्रमण पुष्टि भयो। देशभरि २० हजार ९५९ जनाको नमूना परीक्षण गर्दा पीसीआर परीक्षणबाट ३४२ र एन्टिजेन परीक्षणबाट ४० जनामा संक्रमण देखिएको हो । यो संख्या पुस महिनाकै बढी संक्रमण हो। घटना नम्बर ३ : दिल्ली र महाराष्ट्रमा संक्रमित बढी छन् । भारतका दुई दर्जन बढी राज्यमा ओमिक्रोन भेरियन्ट फैलिएको छ । भारतमा अहिलेसम्म १५ सय बढीमा ओमिक्रोन देखिएको छ । भारत नेपालसँग सीमाना जोडिएको मुलुक भएकाले नेपालमा सहजै संक्रमण फैलन सक्ने विज्ञहरुले बताएका छन्। तर, रोक्न तयारी भने चुस्त बनाइएको छैन । सीमा नाका खुला छन् । स्वास्थ्य मापदण्ड पालना छैन । अहिले नेपालमा पनि ओमिक्रोनका संक्रमित भेटिएका छन्। सिमाना र विमानस्थलबाट ओमिक्रोन संक्रमित सहजै भित्रने भएकाले संक्रमण रोक्न चुनौती देखिन्छ । विगतका दिनमा सिमानाकामा समयै कडाइ नगर्दा कोरोना संक्रमण सातवटै प्रदेशमा तीव्र गतिमा फैलिएको थियो। स्वास्थ्य तथा जनसंख्या मन्त्रालयका अनुसार हाल काठमाडौं, ललितपुर र भक्तपुरमा पाँच सयभन्दा बढी सक्रिय संक्रमित छन् । पछिल्लो केहि दिनयता दैनिक कोरोना संक्रमित संख्या बढ्दो क्रममा देखिन्छ। अहिले मानिस निर्वाधरुपमा आवतजावत गरिरहेका छन् । माक्स समेत लगाउन छोडिसकेका छन्। सरुवा रोग विशेषज्ञ डा शेरबहादुर पुनले कोरोना भाइरसको नयाँ भेरियन्ट ओमिक्रोन अध्ययनकै विषय भएको बताउँछन् । उनले ओमिक्रोनबाट बच्न स्वास्थ्यको मापदण्ड पालना गर्नुपर्ने बताए । सर्ने वा संक्रमण फैलिने तरिका ओमिक्रोनको पनि त्यही हो । त्यही यो महामारीमा स्वास्थ्य मापदण्ड पालना गर्नुपर्यो र खोप लगाएको छैन भने लगाउनुपर्यो,' उनले भने। के छ सरकारको तयारी ? कोरोनाको नयाँ भेरियन्ट ओमिक्रोन रोकथामका लागि सरकारले ठोस योजना बनाएको छैन। तर, रोकथामका लागि पटकपटक मातहतका निकायलाई परिपत्र गर्दै आएको छ । स्वास्थ्य तथा जनसंख्या मन्त्रालयले कोरोनाको नयाँ भेरियन्ट ओमिक्रोन फैलिन नदिन सीमा नाकामा परीक्षणलाई तीव्र बनाउन आग्रह गरेको छ । छिमेकी मुलुक भारतमा कोरोनाको नयाँ भेरियन्ट तीव्ररुपमा फैलिएपछि स्वास्थ्य सतर्कता अपनाउन मन्त्रालयले मुलुकभरका सबै स्थानीय तह, स्वास्थ्य कार्यालयहरु र स्वास्थ्य निर्देशनालयहरुलाई आग्रह गरेको हो । स्वास्थ्य सेवा विभाग इपीडीमीयोलोजी तथा रोग नियन्त्रण महाशाखाका अनुसार सीमा नाकामा रहेका प्रवेश बिन्दुहरुबाट प्रवेश गर्ने यात्रुहरुको परीक्षण तथा व्यवस्थापन गर्न मातहातलाई पत्राचार गरेको हो । पुस १७ मा पठाइएको पत्रमा समुदायमा जोखिम क्षेत्रहरु (हटस्पट ) पत्ता लगाइ एन्टिजेन किटद्वारा परीक्षण गर्ने र परीक्षणको दायरा बढाउनुपर्ने उल्लेख छ । पहिचान भएका कोभिड१९ का केसहरुको उचित व्यवस्थापन (आइसोलेसन,उपचार ) मा समन्वय र सहयोग गर्नुहुन पत्रमा भनिएको छ । पत्रमा भनिएको छ, खोप लगाउन छुटेका लक्षित वर्गहरुको पहिचान तथा कोभिड१९ विरुद्धको खोपको प्रयोगमा वृद्धि गर्नुहुन, घरमै आइसोलेसनमा रहेका क्वारेन्टिनमा रहेका व्यक्तिहरुको समुचित फलोअप एवं मापदण्ड पालनाको निगरानी गर्नुहुन भाइरसले नयाँ नयाँ उत्परिवर्तन गरि नयाँ भेरियन्टहरु आउने हुँदा समय समयमा आउने थप निर्देशिका तथा जानकारीहरुको पूर्ण पालना गर्न गराउनुहुन समेत पुनः अनुरोध छ। सरकारले अस्पतालहरु तयारी अवस्थामा रहेको बताउँदै आएको छ ।"
कहिले बन्छ उपल्लो मुस्ताङको चराङमा विमानस्थल ?,"जोमसोम : उत्तरी चीनको स्वशासित क्षेत्र तिब्बतसंग सिमाना जोडिएको मुस्ताङको लोघेकर दामोदरकुण्ड१ चराङमा प्रस्तावित गरिएको विमानस्थल निर्माण परियोजना अघि बढाउन मुस्ताङका संघीय सांसद प्रेमप्रसाद तुलाचनले माग गरेका छन् । शुक्रबार अन्तराष्ट्रिय सम्बन्ध समितिको बैठकमा संघीय सांसद तुलाचनले जतिसक्दो छिटो चराङ विमानस्थलको काम अघि बढाउन संस्कृति, पर्यटन तथा नागरिक उड्यन मन्त्री प्रेमबहादुर आलेको ध्यानार्कषण गराएका हुन् । पूर्व संस्कृति, पर्यटन तथा नागरिक उड्यन मन्त्री योगेश भट्टराईसहितको टोलीले २०७५ सालमा उपल्लो मुस्ताङको चराङमा विमानस्थल सम्भाव्यता अध्ययन गरेको थियो । पूर्व मन्त्री भट्टराईकै पहलमा प्रस्तावित विमानस्थलको डिपिआर सर्भे गरिएको थियो । चराङ विमानस्थलको विस्तृत परियोजना प्रतिवेदन (डिपिआर) निर्माण भईसकेको ४ वर्ष बितिसक्दासमेत विमानस्थल निर्माणले प्राथमिकता पाउँन सकेन । समूद्रीसतहदेखि करिब ४ हजार मिटर उचाईको क्षेत्रमा विमानस्थल प्रस्तावित गरिएको थियो । यसका लागि डिपिआर निर्माण गर्न संस्कृति, पर्यटन तथा नागरिक उड्ययन मन्त्रालयले त्यस समय २ जना प्राविधिक चराङ पठाएको थियो । विमानस्थलको डिपिआर, लोकेसन अध्ययन र जग्गा नापजाँच गर्न मन्त्रालयले आइएफआइडी कल्सल्टेन्सीबाट सिभिल इन्जिनियर नरेश सिवाकोटी र प्रकाश श्रेष्ठ चराङ पुगेका थिए । उनीहरुले उपल्लो मुस्ताङी जनता र जनप्रतिनिधिको उपस्थितीमा प्रस्तावित विमानस्थलको भूगोल र प्राविधिक पक्षको बैज्ञानिक अध्ययन गरेका थिए । चराङमा ठूला र समथर खुला जग्गा भएकाले विमानस्थलको सम्भावना देखिएको हो । विमानस्थल अध्ययन र निरीक्षणका क्रममा चराङ पुगेका पूर्व मन्त्री भट्टराईले कुनै पनि हालतमा उपल्लो मुस्ताङमा विमानस्थल बनाएर छाड्ने प्रतिवद्धता जनाएका थिए । संसारका अग्ला ठाउँमा समेत विमानस्थल निर्माण भइसकेको उदाहरण दिँदै चराङमा विमानस्थल बनाउन कुनै अप्ठ्यारो नपर्ने जनाएका थिए । उपल्लो मुस्ताङको चराङमा विमानस्थल बनाउने कुरा छेपारोको उखान जस्तो भएको संघीय सांसद तुलाचनले बैठकमा राखे । पूर्व मन्त्रीले प्रस्तावित विमानस्थल क्षेत्रमा पुगेर विमानस्थल बनाउने प्रतिवद्धता जनाएको लामो समय बितिसक्दा समेत कुनै काम अघि बढ्न नसक्नु दुर्भाग्यपूर्ण भएको टिप्पणी गरे । सांसद तुलाचनले विश्वका महङ्गा पर्यटक, विश्वका महङ्गा सेलीबे्रटीदेखि विभिन्न मुलुकमा राजदूत र भीआइपी पुग्ने उपल्लो मुस्ताङमा विमानस्थल अपरिहार्य भएको उल्लेख गरे । सांसद तुलाचनले २० वर्षअघि पनि विमानस्थलको बिषय उठेको तर त्यससमय जग्गा विवाद उठेकोमा अहिले त्यस्तो अवस्था नरहेको बताए । पर्यटन मन्त्री आलेको ध्यानआर्कण गर्दै सांसद तुलाचनले चराङमा विमानस्थल निर्माणको पहल यथाशिघ्र अघि बढाउन अनुरोध गरे । उपल्लो मुस्ताङको मौलिक कलासंस्कृति, भूगोल र प्राकृतिक श्रोतधनले धनी मानिन्छ । राष्ट्रिय प्रकृति संरक्षण कोष, अन्नपूर्ण संरक्षित क्षेत्रको निषेधित तथा नियन्त्रित क्षेत्र उपल्लो मुस्ताङ घुम्न विदेशी पर्यटकले ५ सय डलर रोयल्टी तिनुपर्छ । वर्षेनि १ हजार विदेशी उपल्लो मुस्ताङ भ्रमण गर्न आउने एक्यापको रेकर्ड छ ।"
सूर्या लाइफद्वारा मृत्यु दाबी बिमा भुक्तानी,"काठमाडौं : सूर्या लाइफ इन्स्योरेन्स कम्पनीले मृत्यु दाबी बिमा भुक्तानी गरेको छ । कम्पनीको केन्द्रीय कार्यालयले एक कार्यक्रम गर्दै पाख्रीबास नगरपालिका७का मृतक कृष्णबहादुर थापाका बहिनी गंगा थापालाई मृत्युदाबी रकम हस्तान्तरण गरेको जनाएको छ । बिमित थापाले १० लाख रुपैयाँ बिमाङ्कको बिमा लिएको ६ महिना नबित्दै सडक दुर्घटनाका कारण मृत्यु भएको थियो । कम्पनीले बिमाङ्कबाफतको १० लाख, दुर्घटना सुविधाबाफत १० लाख र बोनसबाफत ४८ हजार रुपैयाँ थप गरी एकमुष्ट २० लाख ४८ हजार बिमितले इच्छाएको व्यक्ति गंगाथापालाई हस्तान्तरण गरेको जनाएको छ ।"
"थप २१६ जनामा कोरोना संक्रमण, दुईको मृत्यु",काठमाडौं : पछिल्लो २४ घन्टामा थप २१६ जनामा कोरोना भाइरस (कोभिड१९) संक्रमण पुष्टि भएको छ। ७ हजार ६३१ नमूना परीक्षण गराउँदा सो संख्यामा संक्रमण देखिएको स्वास्थ्य तथा जनसंख्या मन्त्रालयले जनाएको छ। ५ हजार ९६२ नमूनाको पीसीआर र १६ सय ६९ नमूनाको एन्टिजेन विधिबाट परीक्षण गरिएको थियो। जसमध्ये पीसीआरबाट २१३ जना र एन्टिजेनबाट ३ जनामा संक्रमण देखिएको हो। यस्तै आइतबार कोरोनाबाट थप २ जनाको ज्यान गएको छ। योसहित नेपालमा कोरोनाबाट मृत्यु हुनेको संख्या ११ हजार ५९६ पुगेको छ। थप २०९ जना डिस्चार्ज भएका मन्त्रालयले जनाएको छ। मन्त्रालयका अनुसार पछिल्लो २४ घन्टामा १ लाख ३३ हजार ८१२ जनाले कोरोनाविरुद्धको खोप लगाएका छन्। हाल कोरोनाको सक्रिय संक्रमितको संख्या ४ हजार ९७१ पुगेको छ।
सोलुखुम्बुको देउसामा नवजात शिशुको शव फेला,सोलुखुम्बु : जिल्लाको थुलुङ दुधकोशी गाउँपालिका८ देउसा बुढीडाँडामा एक नवजात शिशुको शव फेला परेको छ । देउसास्थित बुढिडाँडाको बाँसघारीमा आइतबार बेवारिसे अवस्थामा नवजात शिशु(छोरा)को शव भेटिएको जिल्ला प्रहरी कार्यालय सोलुखुम्बुले जनाएको छ । करिब दुईतीन दिन अघि जन्माएर छोडेको जस्तो देखिने उक्त शव आइतबार स्थानीयले देखेपछि प्रहरीलाई खबर गरेका थिए । जिल्ला प्रहरी कार्यालय सोलुखुम्बुबाट खटिएको प्रहरी टोलीले शवको कानूनी प्रकृया पूरा गरि पोष्टमार्टमका लागि जिल्ला अस्पताल फाप्लु ल्याइएको प्रहरी निरीक्षक ऋषिराज ढकालले जानकारी दिए । प्रहरीले सोधपुछ गर्दा आसपासमा त्यस्ता व्यक्ति कोही पनि पत्ता नलागेकाले टाढैबाट ल्याएर छोडेको हुन सक्ने प्रहरीको अनुमान रहेकोछ । घटनाको विषयमा थप अनुसन्धान भईरहेको जिल्ला प्रहरी कार्यालय सोलुखुम्बुले जनाएको छ ।
'ओमिक्रोन भित्रिन नदिन सीमा नाकामा परीक्षण तीव्र बनाउनू',"काठमाडौं : स्वास्थ्य तथा जनसंख्या मन्त्रालयले कोरोनाको नयाँ भेरियन्ट ओमिक्रोन फैलिन नदिन सीमा नाकामा परीक्षणलाई तीव्र बनाउन आग्रह गरेको छ ।छिमेकी मुलुक भारतमा कोरोनाको नयाँ भेरियन्ट तीव्ररुपमा फैलिएपछि स्वास्थ्य सतर्कता अपनाउन मन्त्रालयले मुलुकभरका सबै स्थानीय तह, स्वास्थ्य कार्यालयहरु र स्वास्थ्य निर्देशनालयहरुलाई आग्रह गरेको हो। स्वास्थ्य सेवा विभाग इपीडीमीयोलोजी तथा रोग नियन्त्रण महाशाखाका अनुसार सीमा नाकामा रहेका प्रवेश बिन्दुहरुबाट प्रवेश गर्ने यात्रुहरुको परीक्षण तथा व्यवस्थापन गर्न मातहातलाई पत्राचार गरेको हो । पुस १७ मा पठाइएको पत्रमा समुदायमा जोखिम क्षेत्रहरु (हटस्पट ) पत्ता लगाइ एन्टिजेन किटद्वारा परीक्षण गर्ने र परीक्षणको दायरा बढाउनुपर्ने उल्लेख छ । पहिचान भएका कोभिड१९ का केसहरुको उचित व्यवस्थापन (आइसोलेसन ,उपचार ) मा समन्वय र सहयोग गर्नुहुन पत्रमा भनिएको छ । पत्रमा भनिएको छ, खोप लगाउन छुटेका लक्षित वर्गहरुको पहिचान तथा कोभिड१९ विरुद्धको खोपको प्रयोगमा वृद्धि गर्नुहुन, घरमै आइसोलेसनमा रहेका क्वारेन्टिनमा रहेका व्यक्तिहरुको समुचित फलोअप एवं मापदण्ड पालनाको निगरानी गर्नुहुन भाइरसले नयाँ नयाँ उत्परिवर्तन गरि नयाँ भेरियन्टहरु आउने हुँदा समय समयमा आउने थप निर्देशिका तथा जानकारीहरुको पूर्ण पालना गर्न गराउनुहुन समेत पुनः अनुरोध छ। नेपालमा हालसम्म तीनजनामा कोरोनको नयाँ भेरियन्ट ओमिक्रोन पुष्टि भइसकेको छ।"
नयाँ वर्षको अवसरमा फ्रान्समा एकैदिन ८ सयभन्दा बढी कारमा आगजनी,"पेरिस : नयाँ वर्षको अवसरमा फ्रान्सभर एकैदिन ८ सयभन्दा बढी कारमा आगजनी गरिएको छ । दशकौं पुरानो प्रचलनअनुसार नयाँ वर्षको अघिल्लो दिन देशभर ८ सयभन्दा बढी कारमा आगजनी गरिएको हो । फ्रान्सको आन्तरिक मामला मन्त्री जेराल्ड डर्मानिनकाअनुसार नयाँ वर्षको अघिल्लो दिन अर्थात् न्यु इयर इभमा फ्रान्सभर ८७४ कारहरु जलाइएका हुन् । यद्यपि, अघिल्लो वर्षको तुलनामा यस वर्ष कम संख्यामा कारहरु जलाइएका हुन् । फ्रान्समा अवैध, चोरी, गुन्डागर्दी र गलत विमा दाबी गर्दै आएका कारहरुलाई सरकारले नयाँ वर्षको अघिल्लो दिन जलाउँदै आएको छ । दशकौं वर्ष पुरानो सो प्रचलनअनुसार सरकारले यसवर्षमा पनि निरन्तरता दिएको हो। आन्तरिक मन्त्रालयकाअनुसार सन् २०१९ मा १३ सय १६ कारहरु जलाइएका थिए । यसवर्ष कोभिड १९ का कारण यसवर्ष सो संख्या घटेको बताइएको छ।"
"यस्तो छ नयाँ निर्वाचन तालिका, सोमबार बिहान ८ बजेदेखि मतदान","काठमाडौं : नेकपा माओवादी केन्द्रले आठौं महाधिवेशनअन्तर्गत संशोधनसहितको निर्वाचन तालिका सार्वजनिक गरेको छ। नयाँ नेतृत्व चयनका लागि माओवादीले आइतबार संशोधनसहितको निर्वाचन तालिका प्रकाशन गरेको हो। यद्देपी पार्टी अध्यक्ष पुष्पकमल दाहाल 'प्रचण्ड' सर्वसम्मत रुपले पदाधिकारी चयन गर्न बहुपक्षीय छलफलमा जुटेका छन्। सर्वसम्मति पदाधिकारीसहित केन्द्रीय सदस्यहरु चयन गर्न अध्यक्ष दाहाललगायतका शीर्ष नेताहरु बिहानैदेखि छलफलमा जुटेका छन् । अध्यक्षमा फेरी दाहाल आउने भएका छन् । तर, पार्टी महासचिवका लागि आकांक्षीहरु धेरै जना देखिएपछि त्यसको व्यवस्थापन गर्न अध्यक्ष दाहाललाई सकस परेको हो। आज सर्वसम्मत नभए भोलि चुनाव हुने निश्चित भएको हो। यसअघि शनिबार माओवादी केन्द्रले निर्वाचन तालिका सार्वजनिक गरेको थियो। तर, सर्वसम्मत पदाधिकारी चयन गर्ने प्रयासमा माओवादीले तालिका सार्वजनिक गरेलगत्तै स्थगित गरेको थियो। नयाँ तालिका अनुसार उम्मेदवारको मनोनय पत्र दर्ता आइतबार बेलुका ४ बजेदेखि ६ बजेसम्म तोकिएको छ। यस्तै उम्मेदवारको मनोनयन पत्र दर्ता सूची प्रकाशन ६:३०, उम्मेदवारको विरोधमा उजुरी दिने समय ७ बजेसम्म तोकिएको छ। ८: ४५ बजेसम्म उम्मेदवारको अन्तिम नामावली प्रकाशन गर्ने केन्द्रीय निर्वाचन आयोगले जनाएको छ। यस्तै, मतदान सोमबार बिहान ८ देखि १:२५ बजेसम्म हुनेछ। मतदान समाप्त भएको १ घन्टापछि मतगणना हुनेछ। मत गणना सकिएपछिपरिणाम सार्वजनिक हुनेछ।"
अस्पतालकै खर्चमा जुम्ल्याहा बच्चाको उपचार,"विराटनगर : विराटनगरस्थित गोल्डेन अस्पतालले कम तौल भएको जुम्ल्याहा बच्चाको उपचार आफ्नै खर्चमा गरीदिएको छ । २६ हप्तामा नै जन्मेको ७ सय ग्रामको जुम्ल्याहा (जुडवा) बच्चाको उपचार खर्च व्यहोर्दै गोल्डेन अस्पतालले बच्चाको ज्यान जोगाएको हो । विराटनगरमा निजीक्षेत्रबाट सञ्चालनमा रहेको अस्पतालहरुले उपचार खर्च तीर्न नसक्दा अस्पतालमा नै बिरामीलाई बन्धक बनाउने, शव लग्न नदिने घटना दिनानुदिन आइरहेका बेला गोल्डेन अस्पतालले आर्थिक कमजोर भएको परिवारमा जन्मेका जुम्ल्याहाको औषधीसहितको उपचार गरिदिएको हो । मोरङको सुनवषी३ की १८ वर्षीय सीमा बस्नेतले सामान्यरुपमा ९सयग्राम र ७ सयग्रामको जुम्ल्याहा बच्चाको जन्म दिएकी थिईन । आर्थिकअवस्था कमजोर भएकाले विराटनगरस्थित कोशी अस्पतालमा उपचारको लागि लगेपनि त्यहाँका चिकित्सकले भर्ना नगरेपछि गोल्डेन अस्पताल ल्याएका थिए । एक महिना एनआइसियुमा दुवै बच्चालाई राखेर अस्पतालले आईतवार डिस्चार्ज गरेको छ । अस्पतालका बरिष्ठ बालरोग विशेषज्ञ डाक्टर सतिस यादवले जुम्ल्याहा बच्चाको सफल उपचार गरेका हुन् । मंसिर २० गते अस्पतालमा भर्ना हुँदा जुम्ल्याहा बच्चाको स्वास्थ्यमा गम्भिर प्रकारको समस्या रहेको डाक्टर यादवले बताए । श्वास रुक्ने, ब्लड पे्रसर कमसंगै किड्नीको समस्या रहेको उनले बताए । उनीहरुको उपचारमा जोखिम उठाएर गरेर सफलता प्राप्त भएको डाक्टर यादवल बताए । ७ सयग्राम तौल भएको बच्चालाई ६ दिन भेन्टिलेटरमा राख्यौं डा यादवले भनेत्यसक्रममा सुधार आएपछि एनआइसियुमा राखेर उपचार गयौ । अस्पतालले ९सयग्राम तौल भएको बच्चाको उपचारपछि ११ सयग्राम तौल भएको र १० दिन आमासंगै राखेर डिस्चार्ज गरेको थियो । एक बच्चा डिस्जार्ज गरेपछि जुम्ल्याहा अभिभावकले उपचार खर्च तिर्न नसक्ने अस्पताललाई भनेपछि अस्पतालले अर्को बच्चाको उपचारमा औषधीसहित खर्च आफैले तिरेर उपचार गरेको अस्पतालका सञ्चालक शनातन मण्डलले जानकारी दिए । डाक्टर यादवले ७ सयग्राम तौल भएको बच्चालाई अझै केही हप्ता राखेर उपचार गरी जोगाउन सकिने भनेपछि तत्काल अस्पतालले निर्णय नै गरेर सबै खर्चसहित औषधीसमेत दिने गरी उपचार गरेको सञ्चालक मण्डलले बताए । जुम्ल्याहाका हजुरआमा निरा बस्नेतले अस्पताल ल्याउँदा बच्चा बाच्ने आश मारेर नै आएको बेला चिकित्सकले जोगाइदिएको बताईन् । अस्पतालले आफूलाई औषधीसहितको सेवा दिएर दुवै नातीलाई जोगाएको बताइन् । खेती गरेर जीविकोपार्जन गर्दै आएका बेला खर्च कहाँबाट तिर्ने भने चिन्ता थियो उनले भनेअस्पतालले उपचारसंगै औषधी समेत दियो । विकसित देशहरुमासमेत ७ सयग्राम तौल भएको बच्चा जोगाउने सम्भावना ५० प्रतिशत मात्र रहने गरेको पाइएको छ । बच्चाको तौल जन्मिदा करिब अढाईदेखि ४ किलोग्राम हुनुपर्ने हुन्छ । २६ हप्ताको समयमा ७ सयग्राम तौल भएको जुम्ल्याहा बच्चाको सफल उपचार गर्ने पूर्वीक्षेत्रको पहिलो अस्पतालले भएको दाबी अस्पतालले दाबी गरेको छ ।"
म फेरि एकपटक परिवर्तनका लागि बौलाएको छु : डा भट्टराई,"फिदिम : जनता समाजवादी पार्टी (जसपा) का संघीय परिषद् अध्यक्षसमेत रहेका पूर्वप्रधानमन्त्री डा बाबुराम भट्टराईले नेपालमा राष्ट्रपतीय प्रणाली आवश्यक भएको बताएका छन् । पाँचथरको यासोकमा जसपाले आयोजना गरेको सभालाई सम्बोधन गर्दै भट्टराईले स्थायीत्वका लागि राष्ट्रपतीय प्रणाली र पूर्ण समानुपातिक संसदीय व्यवस्था हुनुपर्ने बताएका हुन् । स्थायीत्वको नारा दिएर तत्कालिन नेकपाले दुई तिहाइको सरकार चलायो,' भट्टराईले भने, पूरा कार्याकाल सरकार नचलाउँदै सरकार मात्र ढलेन, नेकपा नै टुक्रियो । अस्थितरताको अत्यका लागि पूर्ण समानुपातिक संसदीय व्यवस्था र राष्ट्रपतीय प्रणालीमा जान आवश्यक छ । आफूले अवसर पाए संविधान संशोधन गरेर उक्त काम गर्ने भट्टराईको तर्क छ । सम्बोधनकै क्रममा भट्टराईले संघीयतालाई वैज्ञानिक ढंगले कार्यान्वयन गर्नुपर्ने बताए । नेपालमा गलत ढगले संघीयता कार्यान्वयन भएकाले देशमा संकट आएको भट्टराईको ठम्याइ छ । नेपालमा गलत ढंगले संघीयताको कार्यान्वयन भइरहेको छ,'भट्टराईले भने, कार्यान्वयनको शैली परिवर्तन नभए मुलुकमा ठूलो संकट आइलाग्नेछ । उनले वैज्ञानिक ढंगले कार्यान्वयन गरिएको संघीयताले मात्र जनजातीहरुको उत्थान गर्न सक्ने बताए । लिम्बूहरुले लिम्बुवानको मात्र कुरा नगरेर सम्पूर्ण जनजाती र उत्पीडित वर्गहरुका लागि संघर्ष गर्नुपर्ने उनको भनाइ छ । लिम्बुवानमा उभिएर मैले बोल्नैपछ कि लिम्बूहरुले सम्पूर्ण जनजातीहरुको पक्षमा संघर्ष गर्न जरुरी छ,' उनले भने । प्रतिगामी शक्तिहरुले आफूलाई बौलाहा भएको प्रसंग निकाल्दै भट्टराईले देशमा सकारात्मक परिवर्तनका लागि सचेत नेपालीहरु बौलाउनुपर्ने उल्लेख गरे । परिवर्तनका लागि विद्वानहरु बौलाउन जरुरी छ,' उनले भने, परिवर्तका लागि पहिले पनि बौलाएर क्रान्तिको बिगुल फुकेकै हो, म फेरि एकपटक परिवर्तनका लागि बौलाएको छु। परिवर्तन र विकासका लागि जसपा निर्माण गरिएको उनको भनाइ थियो । जसपा पुरानो सोच र सिद्धान्त बोकोको पार्टी नभएर नयाँ सोच, दृष्टिकोण र सिद्धान्त बोकेको पार्टी भएको भट्टराईको दावी छ । मुलुकलाई समृद्ध बनाउने अवसर पाएका पार्टी र तिनका नेताहरुले केही गर्न नसकेपछि राष्ट्रियताको हौवा फैलाएको भट्टराईको आरोप छ। तपाईंहरुकै क्षेत्रका एक नेताले दुई तिहाइको सरकार चलाउने मौका पाए,' पूर्वप्रधानमन्त्रीसमते रहेका एमाले अध्यक्ष केपी ओलीप्रति इंगित गर्दै भट्टराईले भने, देश बनाउन त परै जाओस्, आफ्नै पार्टीलाई सम्हाल्न नसकेर तहसनहस बनाएका उनैले अहिले राष्ट्रियताको चर्को कुरा गरिरहेका छन् । आफ्ना बदमासी लुकाउन राष्ट्रियता खतरामा छ भन्दै कराएर जनतालाई भ्रममा पारेको भट्टराईको तर्क छ । कार्यक्रमको अवसरमा भट्टराईले कुम्मायक गाउँपालिका ४ का अध्यक्ष देबेन्द्र लावतीसहित दर्जनौंलाई पार्टी प्रवेश गराएका थिए। उक्त कार्यक्रमलाई जसपाका केन्द्रीय कार्यकारिणी सदस्य रकम चेम्जोङ, राणध्वज कन्दङवा, केन्द्रीय सदस्य तथा १ नम्बर प्रदेशका सामाजिक विकासमन्त्री जयराम यादव, लिम्बुवान राष्ट्रिय समितिका अध्यक्ष खगेन्द्र माखिमलगायत आधा दर्जन बढी नेताहरुले सम्बोधन गरेका थिए ।"
एकै राती चार मन्दिरमा चोरी,"चितवन : पूर्वीचितवनको कालिका नगरपालिका २ मा रहेका चार मन्दिरमा चोरी भएको छ । वडा कार्यालय परिसरमा रहेका ती मन्दिरमा शनिबार राति एकैपटक चोरी भएको हो । पदमपुर प्रहरी चौकीका अनुसार परिसरमा रहेको कल्पेश्वर महादेव मन्दिर, बिघ्नेश्वर गणेश, राधाकृष्ण र सिद्धिदाता भगवती मन्दिरको ढोका तथा सत्तल फोरेर मन्दिरमा रहेको दान पेटिकाको नगद चोरी भएको हो । दान पेटीकामा रहेका पैसा र विभिन्न सामग्री गरेर करिब रु १० हजार बराबरको नगद तथा जिन्सी चोरी भएको कार्यालयका प्रमुख तथा सहायक प्रहरी निरीक्षक उदय केसीले जानकारी दिए। उनका अनुसार पाँचसातजनाको समूहले चोरी गरेको प्रारम्भिक अनुसन्धानबाट खुलेको छ । मन्दिरमा रहेका मूर्ति र अन्य सामग्री सुरक्षित छन् । घटनाको प्रकृति हेर्दा पैसाका लागि चोरी गरिएको अनुमान गरिएको छ । रासस"
प्रचण्डको आग्रहमा प्रतिनिधि सभा बैठक स्थगित,काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डको आग्रहमा प्रतिनिधि सभाको बैठक स्थगित भएको छ। माओवादी केन्द्रको महाधिवेशन चलिरहेकाले अध्यक्ष दाहालले सभामुख अग्नि सापकोटालाई आइतबारका लागि तय भएको प्रतिनिधि सभाको बैठक स्थगित गरिदिन आग्रह गरेका थिए। सभामुख सापकोटाले प्रचण्डले गरेको आग्रहबारे प्रधानमन्त्री शेरबहादुर देउवासमेतलाई जानकारी गराएका थिए। संघीय संसद् सचिवालयले विशेष कारणवश भन्दै आइतबार बस्ने भनिएको प्रतिनिधि सभाको बैठक स्थगित भएको सुचना प्रकाशित गरेको छ। अर्को बैठक पुस २२ गते बस्ने छ।
अतिरिक्त शुल्क लिने मेडिकल कलेजलाई ठगी मुद्धामा कारबाही गर्ने तयारी,"काठमाडौं : मेडिकल कलेजहरुले अतिरिक्त शुल्क लिएको प्रमाणसहित आए ठगी मुद्दाअन्तर्गत् कारबाही गरिने भएको छ। मोरङका प्रमुख जिल्ला अधिकारी काशीराज दाहालले अतिरिक्त शुल्क लिएको प्रमाणसहित सम्बन्धित व्यक्ति उपस्थित भए ठगी मुद्धाअन्तर्गत् कारबाही गरिने अन्नपूर्णलाई जानकारी दिए । उनले भने, अतिरिक्त शुल्क लिन मिल्दैन। गृह मन्त्रालयले पनि हामीलाई अतिरिक्त शुल्क सन्दर्भमा पत्राचार गरेको छ। कानुन विपरीत शुल्क लिन पाइदैन। कास्कीका सहायक प्रमुख जिल्ला अधिकारी कृष्णचन्द्र पौडेलले आजै मणीपाललाई अतिरिक्त शुल्क नलिन भन्दै पत्राचार गरिने बताए । उनले भने, 'आजै मणीपाल मेडिकल कलेजलाई पत्र पठाउँछौं। आवश्यक कारबाही हुन्छ। ' मोरङमा नोबेल मेडिकल कलेजले अतिरिक्त शुल्क नबुझाउने विद्यार्थीलाई प्रवेशमा रोक लगाएको छ भने मणीपाल मेडिकल कलेजले अतिरिक्त शुल्क बुझाउन पटकपटक 'टर्चर' दिँदै आएको छ । मेडिकल कलेजहरुले अतिरक्त शुल्क लिएको विषय बाहिर आएपछि गृह मन्त्रालयले १२ जिल्लाका प्रमुख जिल्ला अधिकारी (सीडीओ) हरूलाई पत्र पठाउँदै कानुनी कारबाही गर्न निर्देशन दिएको छ । काठमाडौं, ललितपुर, भक्तपुर, मोरङ, सुनसरी, धनुषा, पर्सा, चितवन, कास्की, रूपन्देही, बाँके र जुम्लाका जिल्ला प्रशासन कार्यालयलाई गृहले पत्र पठाएर निर्देशन दिएको हो। सो पत्र प्रधानमन्त्री तथा मन्त्रिपरिषद कार्यालय, शिक्षा मन्त्रालय र चिकित्सा शिक्षा आयोगलाई पनि बोद्धार्थ गृहले दिएको छ। आयोगले मेडिकल कलेजलाई फेरि भन्यो अतिरिक्त रकम उठाउन पाइँदैन मेडिकल कलेजको बदमासी रोकौं अतिरिक्त १५ लाख मागेपछि काठमाडौं मेडिकल कलेजमा विद्यार्थीको प्रदर्शन काठमाडौं मेडिकल कलेजविरुद्ध जिल्ला प्रशासनमा उजुरी मेडिकल कलेजको असुलीमा आयोग मूकदर्शक अतिरिक्त शुल्क लिने मेडिकल कलेजलाई आयोगको ध्यानाकर्षण मेडिकल कलेजको ठगीविरुद्ध आन्दोलन गर्ने चेतावनी"
पाल्पा बस दुर्घटना अपडेट : घाइते ६ जनालाई उपचारका लागि तानसेन ल्याइयो,"तानसेन : बुटवलको वुद्धनगरबाट शव बोकेको रिडी हिँडेको बस रिब्दीकोट गाउँपालिका २ लघुवामा दुर्घटना भएको छ । बस दुर्घटना हुँदा ७ जना बढीको मृत्यु भएको स्थानीयले बताएका छन्। आइतबार बिहान १० :३० बजेतिर लु १ ख ७२७९ नम्बरको बस दुर्घटना भएको हो। केही व्यक्तिलाई बस चापेको अवस्थामा रहेको स्थानीय लघुवाका विश्व कार्कीले बताए । अहिले दुर्घटनाका घाइतेको उद्दार भइरहेको छ। बसमा करिब ३५ जना मलामी सवार रहेको बताइएको छ । बसमा सवार करिब ६ जना गम्भीर घाइते भएका छन्। उनीहरुको उपचारका लागि तानसेन ल्याएको र बाँकीको अवस्था सामान्य रहेको छ । अहिले प्रहरी र स्थानीयसहितको टोलीले उद्दार गरिरहेका छन् । दुर्घटनाको थप विवरण आउन बाँकी रहेको पाल्पा प्रहरीले जनाएको छ । बुटवलबाट शव लिएर गुल्मी जाँदै गरेको बस दुर्घटना, ७ जनाको मृत्यु"
८ सुरक्षित कारमध्ये ६ वटा कारसहित सेफ्टी चार्टमा टाटा मोटर्सको नेतृत्व,"काठमाडौं : ८ सुरक्षित कारमध्ये ६ वटा कारसहित सेफ्टी चार्टमा टाटा मोटर्सको नेतृत्व जमाएको छ। टाटा मोटर्सको अल्ट्रोज, नेक्सन र पन्चले वयस्क सुरक्षामा ५ स्टार प्राप्त गरेका छन्। त्यस्तै टियागो, टिगोर, टिगोर इभीले ४ स्टार प्राप्त गरेका छन्। ग्लोबल एनक्यापको सुरक्षा सूचीमा शीर्ष आठमध्ये छ वटा टाटा मोटर्स नै छ। टाटा टियागोमा १,१९९ सीसीको इन्जिन छ। माइलेजको हिसाबले हेर्दा ग्र्यान्ड आई १० निओसमा २१ किलोमिटर प्रतिलिटर माइलेज छ । टाटा टियागोका ११ भेरिएन्ट, मारुती स्वीफ्टका ९ भेरिएन्ट र ग्र्यान्ड आइ १० निओसका चार भेरिएन्ट उपलब्ध छन्। सुरक्षा रेटिङका हिसाबले पनि टियागो अगाडि छ। टाटा टियागोले सेफ्टी रेटिङमा ग्लोबल एनक्याप ४ स्टार प्राप्त गरेको छ। टाटा टिगोरमा ह्वीलबेस २,४५० एमएम र डाइमेन्सन ३,९९३ एमएम ह १,६७७ एमएम ह १,५३२ एमएम छ। टिगोरको इन्जिन १,१९९ सीसीको छ। टिगोरले २०३ किलोमिटर प्रतिलिटर माइलेज दिन्छ। टाटा पन्चमा १,१९९ सीसीको इन्जिन छ। पन्चको माइलेज १८९७ किलोमिटर प्रतिलिटर छ। ग्राउन्ड क्लियरेन्स टाटा पन्चमा १८७ एमएम छ। टाटा पन्चमा सुरक्षाबाहेक ट्र्याक्सन कन्ट्रोल, अटोडिमिङ, रियरभ्यु, इबीडी र आईएसओ फिक्स प्रविधि उपलब्ध छन्। टाटा अल्ट्रोजको डाइमेन्सन ३,९९०एमएम ह १,७५५एमएम ह १,५२३एमएम छ। टाटा अल्ट्रोज र हुन्डाई आई २० ले एडल्ट अकुपेन्ट प्रोटेक्सन ५ प्राप्त गरेको छ।"
बाल्यकालको सम्झनामा कोरेको नक्साले गरायो ३० वर्षपछि आमासँग भेट,"युनान : एक चिनियाँ नागरिकले आफूले बाल्यकालको सम्झनामा कोरेको नक्साले ३० वर्षपछि आमासँग भेट गराएको छ । आफु बेचिएको ३० वर्षपछि ति पुरुषले बनाएको गाउँको नक्साको आधारमा आफ्नी आमासँग भेट भएको हो। चीनको युनान प्रान्तका लि जिङ्वेई सन् १९८९ मा हराएका थिए । युनानको दक्षिण पश्चिम सहरबाट ४ वर्षको उमेरमा हराएका उनलाई बालबालिका तस्करहरुले करिब १८ सय किलोमिटर टाढाको सहरमा बसोबास गर्दै आएका निसन्तान दम्पतीलाई बेचेका थिए । आफ्नो बाल्यकालको सम्झनामा हातले कोरेको गाउँको नक्सा उनले २४ डिसेम्बरमा एक भिडियो एपमा अपलोड गरेका थिए । सो भिडियोमार्फत लिले भनेका छन्, ३३ वर्षसम्मको पर्खाइ, नसुतेका अनगिन्ती रात र बाल्यकालको यादमा हातले कोरेको नक्सा । म आफ्नो घर र आफ्नी आमालाई खोजिरहेको बालक हुँ । आफ्नो छोरा हराएकी आमाको बयानको आधारमा र सो भिडियोमा देखिएको गाउँको प्रहरीले खोजी गरेको थियो । हाल दक्षिण चीनको ग्वाङदोङ सहरमा बसोबास गरिरहेका लिको डीएनएन संरक्षण दिइरहेका अभिभावकसँग नमिलेपछि उनले इन्टरनेटको सहायता लिएका थिए । इन्टरनेट र प्रहरीको सहयोगमा लि र उनकी आमाको डीएनए परीक्षण गरिएको थियो । दुवैको डीएनए मिलेपछि आमाछोराबीच ३० वर्षपछि शनिबार युनान प्रान्तमा भेट भएको समाचार समाचार बीबीसीमा छ। छोराको बढी महत्व मानिने चिनियाँ समाजमा बालक हराउनु नयाँ विषय मानिदैन । चीनमा सानो उमेरमा बालबालिका बढी हराउने गरेको पाइन्छ । सन् २०१५ को एक आँकडाअनुसार हरेक वर्ष करिब २० हजार बालबालिका हराउने गर्छन्। जसमा अधिकांश बालकहरु पर्ने गर्छन् ।"
उत्तराखण्डका गभर्नरले गरे नाबी र गुन्जीको भ्रमण,"दार्चुला : भारतको उत्तराखण्डका गभर्नर गुर्मित सिंहले नेपाली भूमि नाबी र गुन्जीको भ्रमण गरेका छन् । सिंहले शनिबार भारतले अतिक्रमित गरेको भूमि नाबी र गुन्जीको भ्रमणा गरेको ट्वीटमा उल्लेख गरेका छन् । उनले त्यहाँ पुगेर भारतीय सुरक्षाकर्मी र स्थानीयसँग अन्तर्क्रिया समेत गरेका छन्। सिंहले भारतीय सीमा सडक संगठनले सीमा क्षेत्रमा गरिरहेको पूर्वाधार विकासको उच्च प्रशंसा गर्दै भारतीय सुरक्षाकर्मीले सीमा सुरक्षामा खेलेको भूमिकाको पनि प्रशंसा गरेका छन्। गुन्जी र नाबीमा श्रम गरिरहेका सुरक्षाकर्मी तथा यहाँका स्थानीयवासीलाई भेट्न पाउँदा उत्साहित भएको छु,' उनले लेखेका छन्।'"
रकम ओसारपसार आरोपमा सौर्य एयरका स्टेसन म्यानेजर पक्राउ,विराटनगर : प्रहरीले अवैध रकम ओसारपसारको आरोपमा सौर्य एयरलाइन्स विराटनगरका स्टेसन म्यानेजर प्रकाश पौड्याललाई पक्राउ गरेको छ । पौडेललाई शनिबार साँझ पक्राउ गरिएका हो । त्रिभुवन अन्तराष्ट्रिय विमानस्थलका प्रहरी प्रवक्ता नान्तीराज गुरुङले पौडेललाई पक्राउ गरेको पुष्टि गरेका हुन्। प्रहरीले उनलाई थप अनुसन्धानका लागि ललितपुरस्थित राजस्व अनुसन्धान विभाग पठाएको छ । शनिबार सौर्य एयरलाइन्सका कर्मचारी रेशा शाक्य पोख्रेल सोही प्रकरणमा पक्राउ परेकी थिइन् । शनिबार विराटनगरदेखि काठमाडौं आएको सौर्य एयरको जहाजमा ५० लाख रुपयाँ अवैध रकम भेटिएको थियो । विराटनगरबाट आएको सो रकम बुझ्न सौर्य एयरलाइन्स काठमाडौंमा कार्यरत पोख्रेल गएकी थिइन् । सोही बेला प्रहरीले पोख्रेललाई पक्राउ गरेको थियो।
चौरमै पढ्छन् बालबालिका,"दैलेख : कक्षा कोठा अभावमा जिल्लाको गुराँस गाउँपालिका४ चिसापानीस्थित बाल कल्याण नमुना आधारभूत विद्यालयका बालबालिका चौरमै बसेर पढ्न बाध्य छन्। विद्यालयमा प्रारम्भिक बालविकास केन्द्र (इसिडी) देखि कक्षा ७ सम्म पढाइ हुन्छ। चार भवनका ८ वटा कोठा रहेको विद्यालयमा एउटा कक्षा खुल्ला चौरमै बसेर पढ्न बाध्य भएका हुन्। विद्यालयका प्रधानाध्यापक प्रेमबहादुर बिसीले कक्षा कोठा अभावमा एउटा कक्षालाई चौरमै राखेर पढाउनुपर्ने बाध्यता रहेको बताए। विद्यालयमा ८ वटा कोठा छन्, एउटा कोठामा कार्यालय र अन्य सामग्री राख्नका लागि प्रयोग गरिरहेका छौं, उनले भने, इसिडीसहित ६ वटा कक्षासम्मका विद्यार्थीलाई कोठा पुगेको छ, एउटा कक्षाका लागि कक्षा कोठा अभाव छ। उनका अनुसार अधिकांश समय कक्षा ५ का बालबालिका चौरमै बसेर पढिरहेका छन् भने कहिलेकाहीं पालोपालो गरे विद्यार्थीलाई चौरमा पढाउने गरिएको छ। उक्त विद्यालयमा चालु शैक्षिक सत्रदेखि कक्षा ७ सम्म पठनपाठन हुने गरी गाउँपालिकाले स्वीकृत दिएको प्रधानाध्यमपक बिसीले बताए। गाउँपालिकाले स्वीकृति त दियो तर कक्षा कोठा अभावमा बालबालिकालाई चौरमै पढाएका छौं, आगामी शैक्षिक सत्रदेखि कक्षा ८ सम्म स्वीकृति आयो भने दुई वटा कक्षा चौरमै राखेर पढाउनुपर्ने अवस्था आउँछ, प्रधानाध्यापक बिसीले भने। विद्यालयमा एक सय ६२ जना बालबालिका अध्ययनरत छन्। भवन अभावमा खुला चौरमा बसेर पढ्न बाध्य भएको विद्यालयमा गठित बाल क्लबका अध्यक्ष गणेश विकले बताए। अहिलेको चिसो मौसममा पनि खुला चौरमा बसेर पढ्नुपर्ने बाध्यता छ, खुला चौरमा पढ्नु पर्दा विद्यार्थीहरुलाई बेलाबेलामा विभिन्न स्वास्थ्य समस्या देखिने गरेको छ, उनले भने, अझै कहिलेसम्म सास्ती भोग्नुपर्ने हो थाहा छैन् ? उनले विद्यार्थीका लागि कक्षा कोठा व्यवस्थापन गरिदिन मागसमेत गरेका छन्। विद्यालयमा अन्य पूर्वाधारहरु भने निर्माण गरिएका छन्। बालबालिकाका लागि बालमैत्री धारा निर्माण गरिएको छ। बाल विकास केन्द्रमा बाल मैत्री बसाइ, बालबालिकाका लागि सिकाइ सामग्री व्यवस्थापन गरिएको छ।"
मोटरसाइकल दुर्घटनामा ३ जनाको मृत्यु,मलङ्वा : सर्लाहीको ईश्वरपुर नगरपालिका वडा न ३ मा मोटरसाइकल दुर्घटना हुँदा ३ जनाको मृत्यु भएको छ । मृत्यु हुनेमा ईश्वरपुर नगरपालिका १० का २२ वर्षीय अरुण सिंह सोही स्थानका २० वर्षीय श्रगम विक र २२ वर्षीय रोहन सिंह रहेको जिल्ला प्रहरी कार्यलय मलङ्वा सर्लाहीले जानकारी दिएको छ। रातीको समयमा बा १९ प ७१९७ नम्बरको मोटरसाइकलमा सवार सागरनाथ जङ्गल भएर दक्षिणतर्फ बयलबास आउँदै गर्दा अनियन्त्रित भइ रुखमा ठोक्किएर दुर्घटना भएको जिल्ला प्रहरी कार्यालयका प्रहरी नायब उपरीक्षक माधबप्रसाद बुढाथोकीले जानकारी दिएका छन् । उनीहरु मोटरसाइकलसहित १० मिटर तल खाल्डोमा खसेका थिए ।
निमित्त प्रमुख प्रशासकीय अधिकृतसहित १४ जना पक्राउ,"जाजरकोट : भेरी नगरपालिका जाजरकोटका निमित्त प्रमुख प्रशासकीय अधिकृत दलबहादुर घर्तीसहित १४ जनालाई प्रहरीले जुवा खेलिरहेको अवस्थामा नियन्त्रणमा लिएको छ। जुवा खेलिरहेको अवस्थामा आइतबार बिहान करिब ३ बजेतिर उनीहरूलाई नियन्त्रणमा लिइएको जिल्ला प्रहरी कार्यालय जाजरकोटले जनाएको छ । जिल्ला प्रहरी कार्यालय जाजरकोटका प्रमुख डीएसपी मधुकुमार थापाका अनुसार उनीहरू जाजरकोट सदरमुकाम नजिकै गैरीखालीस्थित एक घरमा जुवा खेलिरहेका थिए । जुवा खेलिरहेको अवस्थामा १४ जनालाई नियन्त्रणमा लिएका छौं, अदालतबाट म्याद थपाएर केही बेरमा सार्वजनिक गछौं, उनीहरूको साथबाट २ लाख ५२ हजार एक सय बीस रुपैयाँ नगद पनि बरामद भएको छ,' डीएसपी थापाले भने । प्रहरीले जुवा खालबाट नियन्त्रणमा लिइएकाको नाम सार्वजनिक भने गरेको छैन । थप अनुसन्धान भइरहेको प्रहरीले जनाएको छ।"
पाल्पा बस दुर्घटना अपडेट : मृतकको संख्या ८ पुग्यो,"बुटवल : पाल्पामा भएको बस दुर्घटनामा ज्यान गुमाउने संख्या ८ पुगेको छ। पाल्पाका प्रमुख जिल्ला अधिकारी जगन्नाथ पन्थले मृतकको संख्या ८ पुगेको अन्नपूर्णलाई जानकारी दिएका छन्। उनका अनुसार मृतकको पहिचान भने खुलेको छैन । दुर्घटनामा ७ जना गम्भीर घाइते भएका छन्। उनीहरुको तानसेनमा उपचार भइरहेको छ। बुटवलबाट शव लिएर गुल्मीको रिडी जाँदै गरेको बस पाल्पा रिब्दिकोट २ लघुवामा आइतबार बिहान दुर्घटना भएको थियो। लु २ ख ७२७९ नम्बरको बस दुर्घटना हुँदा ७ जनाको घटनास्थलमै मृत्यु भएको थियो। बसमा ३५ जना मलामी रहेको प्रहरीले जनाएको छ। अहिले उद्धार कार्य जारी रहेको छ। बुटवलबाट शव लिएर गुल्मी जाँदै गरेको बस दुर्घटना, ७ जनाको मृत्यु पाल्पा बस दुर्घटना अपडेट : घाइते ६ जनालाई उपचारका लागि तानसेन ल्याइयो"
मिसेस नेपाल वर्ल्ड २०२१ को उपाधि दिक्षा केसीलाई,"काठमाडौं : राजधानीमा शनिबार भएको मिसेस नेपाल वर्ल्ड २०२१ की विजेता दिक्षा केसी बनेकी छन् । त्यसैगरी मिसेस नेपाल इन्टरनेसनलको उपाधि उषा रजकले हात पारेकी छिन्। यस्तै सुनिता लामाले फस्ट रनरअप र राजश्री थापाले सेकेण्ड रनर अपको उपाधि हात पारेकी छन् । एमएस इन्टरनेसनल उपाधि पार्वती गिरीलाई प्रदान गरिएको छ । भद्रकालीस्थित आर्मी अफिसर क्लबमा भएको वाइ वाइ मिसेस नेपाल १०२१ कार्यक्रममा माइती नेपालकी संस्थापक अध्यक्ष अनुराधा कोइराला, महानायक राजेस हमाल, वरिष्ठ अभिनेत्री गौरी मल्ललगायतको उपस्थिति रहेको थियो । क्यान्सर सचेतनाको अभियानअन्र्तगत आयोजित प्रतियोगितामा २४ जना प्रतिस्पर्धी सहभागी भएका थिए।"
दक्षिण अफ्रिकाको संसद भवनमा भीषण आगलागी,"केप टाउन : दक्षिण अफ्रिकाको संसद भवनमा भीषण आगलागी भएको छ। राजधानी केप टाउनमा अवस्थित संसद भवनमा आइतबार भीषण आगलागी भएको हो। आगलागी नियन्त्रणको लागि ठूलो संख्यामा अग्नि नियन्त्रकहरु खटिएका छन्। आइतबार बिहानै सल्केको आगो नियन्त्रणबाहिर रहेको बताइएको छ। संसद भवनमा आगलागी भइरहेको छ। सो परिसरभित्र रहेको राष्ट्रिय सभा भवनमा पनि आगो लागिरहेको छ। अग्नि नियन्त्रकहरु आगलागी नियन्त्रणमा खटिएका छन्, केप टाउनस्थित आपतकालीन विभागका प्रवक्ताले समाचार एजेन्सी एएफपीसँग भनेका छन्। आगलागीको कारणबारे हालसम्म पत्ता नलागेको बताइएको छ। घटनाबारे विस्तृत विवरण आउन बाँकी रहेको अन्तरराष्ट्रिय मिडियामा खबर छ।"
दुईजना नक्कली परीक्षार्थी पक्राउ,"काठमाडौं : अर्काको नाममा परीक्षा दिंदै गरेका २ जना नक्कली परीक्षार्थी पक्राउ परेका छन्। पौष १७ गते सशस्त्र प्रहरी बलमा रिक्त रहेको सशस्त्र प्रहरी जवान पदको खुल्ला प्रतियोगिताको लिखित परीक्षा भएको थियो। उक्त परीक्षामा संलग्न २ जना नक्कली परीक्षार्थी पक्राउ परेका सशस्त्र प्रहरी बलले जनाएको छ। पक्राउ पर्नेमा बाग्लुङको ढोरपाटन नगरपालिका ६ बस्ने १८ वर्षीय निलकुमार अदै र धनकुटा जिल्लाको सहिदभूमी गाउँपालिका ५ बस्ने २७ वर्षीय सौहार्द राई रहेका छन्। सशस्त्र प्रहरी बल, नेपाल नम्बर ४ मुक्तिनाथ बाहिनी पोखराबाट दरखास्त फाराम बुझाएका दर्ता नम्बर ३१७१५ का सुनिल पुन मगरको स्थानमा अदै र सशस्त्र प्रहरी बल नेपाल नम्बर १ बाहिनी पकलीबाट दरखास्त फाराम बुझाएका दर्ता नम्बर १४४२० का योगेन्द्र राईको स्थानमा नक्कली उम्मेदवार बनी सौहार्द राईले परीक्षा दिने प्रयास गरेका थिए। हालै प्रकाशित विज्ञापन अनुसार खुल्ला प्रतियोगितद्वारा पदपुर्ती गरिने साधारण समुह साधारण उपसमुहतर्फ सशस्त्र प्रहरी जवान पदको लिखित परीक्षामा सशस्त्र प्रहरी बलको तर्फबाट थम्ब रिडर बायोमेटिक डिभाईस प्रयोग गरी परीक्षार्थीको एकिन गर्ने क्रममा नक्कली परीक्षार्थी प्रमाणित भएका हुन्। पक्राउ परेका दुबै जनालाई आवश्यक कारवाहीको लागि स्थानीय प्रहरीलाई बुझाइएको छ।"
"भारतमा एकैदिन २७ हजार बढीमा कोरोना संक्रमण, ओमिक्रोन संक्रमितको संख्या १५ सय नाघ्यो",नयाँ दिल्ली : भारतमा पछिल्लो २४ घन्टामा २७ हजार ५५३ जनामा कोरोना भाइरस (कोभिड१९) संक्रमण पुष्टि भएको छ। सोही अवधिमा कोरोनाबाट २८४ जनाले ज्यान गुमाएका छन्। भारतमा कोरोनाका सक्रिय संक्रमितको संख्या १ लाख २२ हजार ८०१ पुगेको छ। यस्तै कोरोनाको नयाँ भेरियन्ट ओमिक्रोनबाट संक्रमित हुनेको संख्या १५ सय २५ पुगेको छ। जसमध्ये ५६० जना डिस्चार्ज भएका छन् भने १ हजार जना सक्रिय संक्रमित रहेका छन्।भारतमा कोरोना र ओमिक्रोनक संक्रमण तीव्ररुपमा फैलिदै गएपछि कोरोना संक्रमण बढि देखिएको राज्यमा रात्रिकालीन कर्फ्यू जारी गरेको छ। स्वास्थ्य मन्त्रालयले अचानक बढेको कोरोना र ओमिक्रोनका बिरामीका कारण आगामी दिनमा स्वास्थ्य सेवामा समस्या आउन सक्ने भन्दै फिल्डस्तरमा अस्पताल सिफ्ट गर्न निर्देशन दिएको छ। यसका साथै जिल्लास्तरमा पनि निगरानी सक्रिय गर्न निर्देशन दिइएको छ। यससघि ३१ डिसेम्बरमा भारतमा १६ हजार ७६४ जनामा संक्रमण पुष्टि भएको थियो।
"देउवाले गरे शाही, पौडेल र गुरुङलाई केन्द्रीय सदस्यमा मनोनीत","काठमाडौं : नेपाली कांग्रेसका सभापति शेरबहादुर देउवाले थप ३ जनालाई केन्द्रीय सदस्यमा मनोनीत गरेका छन् । कांग्रेसले आइतबार एक प्रेस विज्ञप्ति जारी गर्दै विधानको धारा २१को उपधारा(१०) बमोजिम जीवनबहादुर शाही, प्रदीप पौडेल र कल्याणकुमार गुरुङलाई नेपाली कांग्रेस केन्द्रीय कार्यसमितिको सदस्य पदमा मनोनीत गरेकाे जनाएकाे छ । यस्तै सभापति देउवाले शनिबार मात्रै १० जनालाई केन्द्रीय सदस्यमा मनोनीत गरेका थिए ।"
"बुटवलबाट शव लिएर गुल्मी जाँदै गरेको बस दुर्घटना, ७ जनाको मृत्यु",बुटवल : बुटवलबाट शव लिएर गुल्मीको रिडी जाँदै गरेको बस दुर्घटना भएको छ। लु२ ख ७२७९ नम्बरको बस पाल्पाको पाल्पा रिब्दिकोट २ लघुवामा दुर्घटना हुँदा ७ जनाको घटनास्थलमा मृत्यु भएको छ। ८ जना घाइते भएको हार्थोक प्रहरीले जनाएको छ। अहिले घटनास्थलमा प्रहरी पुगेको छ । उद्धार कार्य जारी रहेको प्रहरीले जनाएको छ।
"कोलोराडो सहरमा डढेलोबाट करिब १ हजार घर जले, ३० हजार मानिस विस्थापित",कोलोराडो: अमेरिकी राज्य कोलोराडोनजिकैको वनमा लागेको भीषण डढेलोबाट कम्तीमा ५ सयभन्दा बढी घरहरु जलेर खरानी भएका छन् । बिहीबार लागेको डढेलो अनियन्त्रित बन्दा कोलोराडोको डेन्भर महानगरपालिका क्षेत्रका दुईवटा सहरमा करिब १ हजारभन्दा बढी घर जलेर खरानी भएका हुन् । डढेलोबाट शनिबारसम्म ३ जना मानिसले ज्यान गुमाएका छन् भने अन्य केही मानिस मानिस घाइते भएको जनाइएको छ। अधिकारीहरुले शनिबार बताएअनुसार सुपेरियर र लुइसभिल्ला सहरका १ हजारभन्दा बढी घरहरु जलेर नष्ट भएका हुन् । डढेलोले दुई घण्टामा मात्र २४ सय हेक्टर क्षेत्रफल विनाश गरेको छ । विनाशकारी डढेलो निभेपछि सो क्षेत्रमा २० सेन्टिमिटरसम्म हिउँ परेको समेत शनिबार अधिकारीहरुले बताएका छन् । लामो समयसँगैको खडेरी र सुख्खा मौसमका कारण बिहीबार बिहानैदेखि सो क्षेत्रमा डढेलो लागेको थियो । प्रतिघण्टा १६९ किलोमिटरको वेगमा चलेको हावाले सो डढेलो तीब्ररुपमा फैलिएको थियो । डढेलोपछि सो क्षेत्रमा बसोबास गर्दै आएका करिब ३४ हजार मानिस घर छोड्न बाध्य भएका थिए । तीब्ररुपमा फैलिएको डढेलाले वल्ड टाउन र सुपेरियर क्षेत्रमा सबैभन्दा बढि क्षति पुगेको त्यहाँको महानगरपालिकाले जनाएको छ । हालैको डढेलो कोलोराडो इतिहासकै विनाशकारी भएको अधिकारीहरुले बताएका छन् । अमेरिकी राष्ट्रपति जो बाइडेनले कोलोराडोको सो अवस्थालाई विपत्तिजनक भएको घोषणा गरेका छन् । विज्ञहरुले जलवायु संकटका कारण सहरी क्षेत्रमा समेत डढेलो फैलिएको चेतावनी दिएका छन् । पछिल्ला वर्षहरुमा जलवायु परिवर्तनका कारण कोलोराडो क्षेत्रले चरम सुख्खा र खडेरीको सामना गरिरहेको छ । जसका कारण सो क्षेत्रमा आगलागी र डढेलोका घटना बढ्दै गएका छन् । अघिल्ला वर्षहरुको तुलनामा पछिल्ला वर्षहरुमा वनजंगलमा लाग्ने डढेलोले झनै विनाशकारी रुप लिने गरेको बताइएको छ।
सौराहामा खचाखच पर्यटक,"चितवन : अंग्रेजी नयाँ वर्ष २०२२ को अघिल्लो साँझ चितवनको पर्यटकीय क्षेत्रमा पर्यटकीय चहलपहल बढी थियो। होटलहरूमा भरिभराउ थिए। यो समय विदेशी पर्यटकको तुलनामा आन्तरिक पर्यटक बढी आएको व्यवसायी बताउँछन्। कोभिडका कारण लगातार दुई वर्ष सौराहामा चलहपहल र विशेष कार्यक्रम भएन। नयाँवर्षको वाहना भए पनि पर्यटकीय चहलपहलले आशा जगाएको व्यवसायी बताउँछन्। होटल पार्कल्यान्डका सञ्चालक अञ्जनकुमार पाण्डे भन्छन्, नयाँवर्षको कारण होटल पूरै भरियो । कतिपयलाई कोठा उपलब्ध गराउन नसकेर फर्काउन बाध्य भयौं। विभिन्न होटलहरूले आन्तरिक रूपमा सांगितिक कार्यक्रम गरेका कारण पनि आन्तरिक पर्यटक बढेका थिए। सडक, होटल, रेष्टुराँ तथा चोकहरू पर्यटकहरू नाचगान गरेर रमाइलो गरेर उत्सव मनाएका थिए। राप्ती नदी किनारमा पर्यटकको भीड थियो। ड्यामदेखि किनारमा रहेका रेष्टुराँका कर्मचारीलाई काम गर्न भ्याइनभ्याइ थियो। अग्रिम बुकिङ नगरेका कतिपय फर्कन बाध्य थिए। नेपाली र अंग्रेजी नयाँ वर्षमा यहाँ रमाइलो गर्ने पुग्ने धेरै हुन्छन्। रेष्टुराँ एन्ड बार एसोसिएन रेवान सौराहाका संस्थापक अध्यक्ष बलराम दाहालले कोभिडले मरेको आशालाई केही जगाएको बताए। शनिवार धेरैले जीप सफारी गरेका छन्। चितवन राष्ट्रिय निकुञ्ज र कुमरोज सामुदायिक वनमा जीप सफारी गरेका थिए। पश्चिम चितवनका पर्यटकीय गन्तव्य पनि पर्यटकले भरिएका थिए। चितवन राष्ट्रिय निकुञ्ज, राप्ती र नारायणी नदीको किनारका मेघौली, पटिहानी र जगतपुर पर्यटकीय केन्द्र प्रख्यात छन्।"
निरन्तर चलोस् बजार अनुगमन,"बजारभाउ अचाक्ली महँगिएको गुनासो बेलाबेलामा सुनिन्छ। खाद्यान्न र तरकारीको भाउ छोइसक्नु हुँदैन। नेपाल राष्ट्र बैंकको आव २०७८०७९ को पहिलो चार महिनाको तथ्यांकले पनि औसत उपभोक्ता मुद्रास्फीति ४३५ प्रतिशत देखाएको छ। अघिल्लो वर्ष यो अवधिमा मुद्रास्फीति ३९६ प्रतिशत थियो। बजारमा स्वाभाविकभन्दा पनि अस्वाभाविक रूपमा महँगी बढ्ने गरेको छ। बिचौलियाको बिगबिगीले यस्तो हुने गरेको पाइन्छ। तर खोइ नियमित बजार अनुगमन ? बजार अनुगमनको जिम्मेवारी बोकेको सरकारी निकाय बेखबरझैं छ। अरूबेला सुस्ताउने सम्बन्धित सरकारी निकाय हरेक वर्ष दसैंतिहारजस्ता ठूला चाडपर्व नजिकिनासाथ सल्बलाउने गर्छन्। यद्यपि यो वर्ष त दसैंै र तिहारका बेला पनि बजार अनुगमन नै भएको देखिएन। बजार अनुगमनको उद्देश्य उपभोक्ताको हितमा हुनुपर्छ भन्ने सर्वमान्य मान्यता हो। तर चाडपर्वको मुखैमा हुने बजार अनुगमनमा उपभोक्ताको हितभन्दा असुलीको उद्देश्य अधिक देखिन्छ। चाडपर्वको मुखैमा बजार अनुगमनको नाममा आतंक मच्चाएर उद्योगीव्यवसायीलाई तर्साउने र उनीहरूबाट सकेको असुली गर्नुमै यस्तो बजार अनुगमन सीमित रहेको पाइन्छ। अन्यथा चाडपर्वको मुखैमा निकै आक्रामक हुने बजार अनुगमन अरू बेलाचाहिँ किन शिथिलमात्रै होइन, शून्य नै हुन्छ ? चाडपर्वको मुखैमा जाग्ने आक्रामक बजार अनुगमनको जाँगर अरू बेला चाहिँ किन जाग्दैन ? यी र यस्तै प्रश्न छोडेर जाने बजार अनुगमनले सरकारी कार्यशैलीप्रति नै शंका उत्पन्न हुने गरेको छ। बजार अनुगमन नियमित भए उपभोक्ताले गुणस्तरीय खाद्यवस्तु उपभोग गर्न पाउँछन्। खाद्यपदार्थमा अखाद्य पदार्थ मिसावट गर्ने सम्भावना न्यून हुन्थ्यो। उपभोक्ताले मूल्यमा ठगिनुपर्ने थिएन। तौलमा ठगिनुपर्ने थिएन। तर सरकारी निकायबाट हुने बजार अनुगमन नियमित नहुँदा र प्रभावकारी नहुँदा उद्योगीव्यवसायीको मनपरी र दादागिरी सधैं कायम छ। उद्योगीव्यवसायीको यस्तो मनपरी र दादागिरीबाट आमउपभोक्ता प्रताडित छन्। उपभोक्ताको हित संरक्षणका लागि भनेर खुलेका उपभोक्ता हित संरक्षण मञ्च नाम गरेका अनेकौं संघसंस्थाले पनि अवसरवादी चरित्र प्रदर्शन गर्दै आएका छन्। ऐनमौकामा मात्रै बोल्ने, सक्रिय हुने र उपभोक्ताको हितका पक्षमा क्रियाशील भएजस्तो गरेर उद्योगीव्यवसायीप्रति नै लचक भएर आआफ्नो दुनो सोझ्याउने द्वैधचरित्रको प्रदर्शन पनि हुँदै आएका छन्। राज्यले प्रदान गरेको सेवासुविधा उपभोग गर्ने हरेक नागरिकले नियमअनुसारको कर तिर्नु हरेक नागरिकको दायित्व हो। तर राज्यलाई कर तिर्ने सवालमा साना करदाता सर्वसाधारण नागरिक कर तिर्नैपर्ने बाध्यताबाट बाँधिएका भए पनि ठूला करदाताहरू नै दायित्वबाट विमुख हुँदै आएको पाइन्छ। व्यवसायीले राज्यलाई तिर्ने मूल्य अभिवृद्धि कर, अन्तःशुल्क, भन्सार राजस्व आदि जेसुकै नामको कर आमउपभोक्ताबाटै असुल गर्ने हुन्। तर उपभोक्ताबाट मूल्यमा असुल गरेको कर पनि राज्यलाई नतिरी व्यक्तिगत सम्पत्तिको रूपमा सञ्चय गर्न व्यवसायी सफल हुँदै आउनुमा सरकारी अंग, सम्बन्धित निकाय र नीति कमजोर हुनु मुख्य कारण हो। नियमित अनुगमन हुने गरेको भए बजार नियन्त्रित हुन्थ्यो र उपभोक्ता लाभान्वित हुन्थे। एकातिर राजस्व छल्ने र अर्कोतिर उपभोक्ता ठग्ने व्यवसायीको निन्दनीय प्रवृत्तिले आमउपभोक्तादेखि राज्य पनि प्रताडित छ। कुनै पनि प्रकारको उपभोग्य मालवस्तुको गुणस्तर, तौल र मूल्यमा आमउपभोक्ता दिनहुँ ठगिँदै आएका छन्। व्यवसायीले आमउपभोक्तालाई ठग्ने हजारौं उपाय अपनाउँदै आएका छन्। त्यसमा सबै उपभोक्ता सचेत र जागरुक हुन सकेका छैनन् र हुन सक्ने अवस्था पनि छैन। केही सचेत र जागरुक उपभोक्ताको आवाजलाई पनि व्यवसायीले निरन्तर बेवास्ता गर्दै आएका छन्। उपभोक्ता हितको संरक्षणमा कार्यरत केही व्यक्ति तथा संघसंस्थाको आवाजलाई समेत व्यवसायीले निरन्तर बेवास्ता गर्दै आउनुको मुख्य कारण त्यस्ता व्यक्ति तथा संघसंस्था व्यवसायीकै इसारामा चल्ने भएर पनि हो। उपभोक्ता हितको संरक्षणमा कार्यरत व्यक्ति तथा संघसंस्थाको सक्रियता स्वार्थरहित भइदिएको भए र उनीहरूले नियमित अनि प्रभावकारी बजार अनुगमनका लागि राज्यलाई निरन्तर घचघच्याउन सकेको भए बजार अनियन्त्रित र अराजक बन्ने थिएन। राज्यले पनि व्यवसायीबाट असुल गर्नैपर्ने करराजस्व असुलीमा ठगिनुपर्ने थिएन। बजार अराजक हुनुको मुख्य कारण नियमित अनुगमनको अभाव नै हो। आमउपभोक्ताको हितलाई ध्यानमा राखेर भन्दै सरकारका विभिन्न निकायले बजार अनुगमन त गर्दै आएका छन्। तर ती अनुगमन प्रभावकारी र उपलब्धिमूलक भने पटक्कै हुन सकेका छैनन्। झारा टार्ने खालका छन्। विशेषगरी चाडपर्वलाई लक्षित गरेर गरिने त्यस्ता अनुगमनले बजार अनुगमनलाई प्रभावकारी बनाउन र त्यसलाई नियमित बनाउन नसक्दा बजार अनुगमनको औचित्यमा सधैं प्रश्नचिह्न लाग्दै आएको छ। बजार अनुगमनलाई नियमित र प्रभावकारी बनाई आमउपभोक्तालाई राहत दिनुभन्दा चाडपर्वका बेला सरकारी कर्मचारीले आफ्ना लागि खर्च उठाउने मनसायले प्रेरित भएर त्यस्तो अनुगमन गर्ने प्रवृत्तिले न अनुगमन प्रभावकारी हुनसकेको छ, न त त्यसले बजारमा हुँदै आएको बेथिति रोक्न सकेको छ। चाडपर्वका बेलामा मात्रै अप्रत्याशित रूपमा हुने बजार अनुगमनले केही समयका लागि व्यवसायीलाई आतंकित पारे पनि त्यस्तो अनुगमनले न आमउपभोक्तालाई राहत दिन सकेको छ, न त बजारको अराजकता नै रोकिएको छ। व्यवसायीले राज्यलाई नै चुनौती दिएर बजार अनुगमन नै बन्द गर्न दबाब दिने हैसियत राख्नु भनेको राज्यसंयन्त्र अथवा कर्मचारीतन्त्र र राजनीतिक नेतृत्व अनैतिक क्रियाकलापमा संलग्न छ भन्ने प्रमाण हो। खुलेआम आमउपभोक्तालाई ठग्न पाउनुपर्छ भन्ने व्यवसायीको मनसायले राज्यको नीतिनियमलाई नै ठाडो चुनौती दिएको देखिन्छ। ऐनकानुनले तोकेभन्दा बढी मुनाफा लिनु, कम तौलका सामान बिक्री गर्नु र गुणस्तर कायम नगर्नु जस्ता सिधै ठगीका काम गर्दै आएका व्यवसायीले पहुँच र शक्तिको आडमा बजार अनुगमनलाई नै बन्द गर्न दबाब दिनु आमउपभोक्ताको हितविपरीत छ। व्यवसायीले बजारमा खुलेआम आमउपभोक्तालाई ठगिरहेको र लुटिरहेको अवस्थालाई नजरअन्दाज गर्नु सरकारको ठूलो कमजोरी हो। कालोबजार तथा केही अन्य सामाजिक अपराध तथा सजाय ऐन २०३२ अनुसार २० प्रतिशतभन्दा बढी नाफा लिन नपाइने कानुनी व्यवस्थालाई व्यवसायीले ठाडै उल्लंघन गर्दै आएका छन्। ऐनलाई उल्लंघन गर्ने व्यवसायीलाई राज्यले केही गर्न नसक्नु राज्यको निरीहता हो। विगतमा बजार अनुगमनका क्रममा दोषी ठहयाइएका व्यवसायीमाथि आवश्यक कानुनी कारबाही हुन नसक्नुले पनि व्यवसायीसामु राज्य निरीह बनेको सावित हुन्छ। अहिले पनि सहरबजारका ठूला पसल (मल) हरूमा खरिद मूल्यभन्दा धेरै गुणा बढी मूल्यमा मालवस्तुहरू बिक्री गरेर उपभोक्ता ठग्ने काम भइरहेको छ। तर सरकारी अनुगमन शून्य छ। व्यवसायीले एकातिर उपभोक्ता ठग्दैछन् भने अर्कोतिर राज्यलाई पनि ठग्दैछन्। आठ हजार रुपैयाँ पर्ने एउटा ज्याकेट ८० प्रतिशत छुट भन्दै १८ सयमा बिक्री भइरहेका छन् सहरका ठूल्ठूला पसलहरूमा। के यो सम्भव छ ? उत्पादक अथवा बिक्रेतालाई नै मूल्य निर्धारण गर्ने छुट कानुनले दिएको छ भने पनि मूल्यअन्तरको विश्लेषण र छानबिन राज्यको सम्बन्धित निकायबाट हुनुपर्छ। आठ हजारको वस्तु १८ सयमा बिक्री गर्दा पनि घाटा हुँदैन भने त्यो वस्तुको मूल्यनिर्धारणमै खोट पक्का छ। यस्ता बेथिति रोक्न बजार अनुगमन नियमित र प्रभावकारी हुनु आवश्यक छ। व्यवसायीले बजारमा खुलेआम आमउपभोक्तालाई ठगिरहेको र लुटिरहेको अवस्थालाई नजरअन्दाज गर्नु सरकारको ठूलो कमजोरी हो। ऐनलाई उल्लंघन गर्ने व्यवसायीलाई राज्यले केही गर्न नसक्नु राज्यको निरीहता हो ।"
सफलतामा व्यावसायिक स्वास्थ्य,"विशेष स्थान र परिवेश पनि चाहिँदैन, मात्र एकछिन फुर्सद निकालेर स्वयंमा डुब्न सके परिणाम हात पर्न थाल्छ। भागवत् गीता द्वितीय अध्याय, श्लोक २३ मा भएको श्लोक सबैको मुखमा कण्ठस्थ छ। अर्थात्, आत्मालाई न कुनै शास्त्रले काट्न सक्छ, न आगोले जलाउन सक्छ। न पानीले भिजाउन सक्छ न त हावाले सुकाउन नै। भगवान् श्रीकृष्णले आत्मा अजरअमर र शाश्वत छ भनेर बुझाउन खोजेको कुरा केवल श्लोक र शास्त्रमा मात्र सीमित राख्न होइन। यसलाई प्रत्येक मनुष्यले आफ्नो जीवनमा आत्मसात् गर्न सकोस् भन्ने उद्देश्य हो। तर, शरीरकै लागि जीवनभर परिश्रम र अनेक बखेडा गर्ने, आपधापी गर्ने अधिकांश मनुष्यले आत्मासम्मको सोच र मभित्र अजरअमर आत्मा छ भन्ने बोध गर्न नभ्याउँदै जीवनबाट बिदा लिन्छन्। खुसी र सुखी जीवनको बारेमा खोजी गर्दागर्दै जीवनबाट बिदा लिने क्षण आइसक्छ तर मानिस बेहोसीमै हुन्छ। जीवन बहुआयामको सन्तुलनले मात्र सहज रूपमा चल्छ। आजका मानिसलाई संसारको पुरुषार्थ गर्न सुझाउनु पर्दैन। प्रशस्त पैसा भयो भने जीवन चल्छ भने सोचले कडा परिश्रम गर्न सक्षम भएका छन्। धेरै सम्भावना आँखा अगाडि छन्। जसलाई आर्थिक सम्पन्नताको पाटोबाट, अरूको अगाडि सफल व्यक्ति भएर परिचित हुन। यति मात्रै होइन, शारीरिक स्वास्थ्य, मानसिक स्वास्थ्य र भावनात्मक स्वास्थ्यप्रति पनि सजक हुन थालेका छन्। किनकि अति परिश्रमले शारीरिक, मानसिक र भावनात्मक स्वास्थ्यमा केही गडबडी र असन्तुलन हुनु स्वाभाविक नै हो। स्वास्थ्य ठिक गर्न मनोविज्ञानअनुसार काम गर्नुपर्छ। सोहीअनुसार साथीभाइ, परिवारजनसँगको सामीप्यता, समय र घुमघामलाई केही समय छुट्ट्याउनुपर्ने महसुस पनि गर्न थालेका छन्। तर, यी सबैको केन्द्रमा आफ्नो व्यावसायिक स्वास्थ्य कस्तो छ ? त्यसका कारण जीवनका अरू आयामलाई असर गरेको त छैन ? रोग के हो थाहा पाउन सकेका हुँदैनन् धेरैले। वास्तवमै खोजेको सन्तोष, शान्ति र आनन्द त भित्रै हुन्छ। दृश्य परिवर्तन हुँदा पनि देख्न सकिने दृष्टि बोध गर्न त आँखा चिम्लेर भित्रै हेर्नुपर्ने हुन्छ। व्यावसायिक स्वास्थ्य भन्नाले आफू जुन पेसामा, नोकरीमा, व्यापार व्यवसायमा, राजनीतिमा, समाजसेवा या अन्य जे पनि कर्मयोगमा संलग्न भइन्छ, त्यो कर्मप्रति सन्तुष्ट छु कि छैन ? त्यो महत्त्वपूर्ण पक्ष हो। पारिश्रमिक दिइएको छ, त्यसकारण मैले अधिक समय पनि काम गरेर देखाउनु छ। या कार्यालयमा बसिदिनुपर्नेछ भन्ने सोच हुन्छ। या यो कर्म मेरो रोजाइको कर्म भएकाले सन्तोषपूर्वक मिहिनेत गर्नुपर्छ र खुसी हुनुपर्छ भन्ने धारणा रहन्छ। एकपटक सोच्नुपर्ने हुन्छ, व्यावसायिक कर्म, प्रशस्त आर्थिक लाभ हुन्छ, त्यसैले मैले खट्नु नै पर्छ या जति खटेको छु त्यसले आत्मिक खुसी पनि दिएको छ ? राजनीतिक सहभागिता, भविष्यका लागि नाम, दाम या समाजसेवा अनि यसमा खुसीसाथ नागरिकको सेवा गर्न सकेको छु ? या बाहिर राजनीतिभित्र व्यक्तिगत स्वार्थ छ ? समाज सेवा, स्वयंको स्वान्त सुखायका निम्ति भएको छ ? या नाम, प्रशंसा र अहंकारका लागि ? जुनसुकै पेसा र सेवाका कर्म हुन्, तिनको उद्देश्य केन्द्रबिन्दुमा स्वान्त सुखाय र परिधिमा नागरिक सेवा हुन सक्यो भने मात्र व्यावसायिक स्वस्थ मान्न सकिन्छ। अधिकांशको कर्म पछाडि लुकेको उद्देश्य भनेको निजी स्वार्थ र देखावटी सम्पन्नता रहेको पाइन्छ। समाजमा प्रशस्तै उदाहरण भेटिन्छन्, आफन्तजन, मित्रजन, राजनीतिक नेतृत्त्व सबैको भागदौड र सफलताको आकांक्षा नै अरूको अगाडि नामले प्रख्यात हुनु छ। नामलाई व्यवस्थित गर्न दाम कमाउनु छ। त्यसका लागि सबै किसिमका साम, दाम, दण्ड, भेदको प्रयोग नगरी सम्भव नै छैन। यति भएपछि स्वयंमा उत्पन्न हुने चिन्ता, तनाव र अपूर्णताको कारण खोजिरहनु जरुरी होला र ? चन्द्रमामा पुग्ने पनि आफैंभित्र नपुग्नु दुर्भाग्य भौतिक विकास मानवकै सिर्जनात्मकताको उपज हो। अस्तित्वले मानिसलाई यति धेरै बुद्धि, विवेक र मस्तिष्क दिएको छ कि उसलाई कतिबेला के प्रयोग गर्ने धौ धौ परेको छ। मानिस स्वयंले विकास गरेको विज्ञानको सहाराले पानीमुनि पुग्यो। अन्तरिक्ष र चन्द्रमामा पुग्यो। मंगलमा पाइला टेक्यो तर जीवनमा मंगल छ कि छैन बोध भयो कि भएन ? समय मानिसले बनाएको होइन तर ब्रान्डेड घडी बनायो। दृश्य र दृष्टि त अस्तित्वले नै दिएको हो। मानिसले नयाँ नयाँ प्रविधि विकास गरेर क्यामेरा बनायो र दृश्यलाई क्यामेरा कैद गर्ने कला विकास गर्यो। कलाको विकास मात्र भएको छैन। यसबाट आर्थिक लाभ र व्यावसायिकता पनि फस्टाएको छ, रोजगारी मिलेको छ। नयाँ नयाँ आविष्कार भएका छन्। कल्पना नै गर्न नसकिने कृत्रिम वस्तुहरू निर्माण गरेर विश्वलाई नै आश्चर्यचकित पार्ने काम मानिसले नै गरेका छन्। नदी किनारबाट सभ्यता विकास गर्दै गएको ढुंगेयुगको मानिसले कृत्रिम सूर्यसमेत निर्माण गरिसक्यो। यति गर्दा पनि असन्तुष्ट, तनाव, अपूर्णता र गुनासो किन ? मानिसले बुद्धि, विवेक र मस्तिष्क जहाँ पुर्याए पनि स्वयंभित्र हेर्ने कला बिर्सियो। भौतिक चिज सधैं उपलब्ध हुन सम्भव हुँदैन। सधैं उही स्थान र परिवेशमा मानिस सीमित हुन सक्दैन। उसको स्थान, सोच र मन परिवर्तन भइरहन्छ। तर, वास्तवमै खोजेको सन्तोष, शान्ति र आनन्द त भित्रै हुन्छ। दृश्य परिवर्तन हुँदा पनि देख्न सकिने दृष्टि बोध गर्न त आँखा चिम्लेर भित्रै हेर्नुपर्ने हुन्छ। जो अजर, अमर छ, नयाँ नुतन छ, अनन्त छ, जसको सीमा नै छैन, आत्मतृप्ति र आत्मानुभूति महसुस हुन्छ। विशेष स्थान र परिवेश पनि चाहिँदैन। एकछिन फुर्सद निकालेर स्वयंमा डुब्न सके पुग्छ। बहिर्मुखी स्वभाव र अरूकै ध्यानमा समय खर्चेपछि स्वयंलाई हेर्ने सहज अभ्यास छुट्छ नै। अनि कसरी सन्तोष र आनन्दित बन्न सक्छ जीवन ? जबसम्म स्वयंको कर्म, उद्देश्य, कर्मको परिणाम स्वान्त सुखाय र बहुजन हिताय बन्न सक्दैन, तबसम्म व्यावसायिक स्वस्थ प्राप्त हुँदैन। अस्वस्थताको सफलता र परिणाम असन्तोष र अपूर्णता मै सीमित रहन्छ। यसलाई बोध गर्न बाहिर कसैका सफलताका कथा पढेर र सुनेर मात्रै हुँदैन, स्वयंलाई बोध गर्नैपर्छ। आफ्नो निजतामा बाँच्ने कला अधिकांश समय अरूका लागि सोच्दैमा, अरूलाई देखाउन, बाहिरी सम्मानकै निम्ति समय र श्रम खर्चिनेहरूले जीवनको एउटा क्षणमा पुगेर मात्र सोच्न भ्याउँछन्, मैले मेरा लागि कसरी बाँचे त ? जीवनभरको जुन आपधापी थियो त्यो। निजताका लागि, व्यक्तिगत सोख र सन्तुष्टिका लागि थियो या अरूले मलाई यसरी चिनोस् भन्ने थियो ? प्रत्येकले आफ्नै जीवनसँग, आफैंमा गर्नुपर्ने स्वसंवाद हो यो। जब आफ्नै स्वसत्तासँग परिचित हुने जागरण पैदा हुन्छ, तब थाहा लाग्छ रातलाई दिन बनाउने र अँधेरोमा दियो जलाउने ? अनि होहल्लामा पनि शान्ति खोज्ने कला त भित्रको हुँदोरहेछ। असतोमा सद्गमय, तमसोमा ज्योतिर्गमय, मृत्योर्मा अमृतम गमयको बोध स्वयंले गर्ने हो, स्वयंको जीवन बाँच्ने कलाबाट। अनुभव र बोध सबैभन्दा ठूलो सिकाइ हो। अरूको निजतामा हस्तक्षेप नगर्ने तर आफ्नो निजतामा अरूले हस्तक्षेप गर्ने अवसर पनि नदिनु आत्मसम्मानमा बाँच्ने कला हो। पहिले, आफ्नोभित्रको अन्तर्मन र निजतालाई बुझ्न सकिएन भने अरूले हामीलाई कसरी बुझ्न सक्छन् ? दोस्रोले, आफ्नै कथा, व्यथा र परिभाषाले हाम्रो अर्थ लगाउन खोज्छ, हामीलाई परिचित गराउने कोसिस गर्छ। तर, अन्तिम निर्णय आफ्नो बारेमा आफैंले लिनुपर्छ। त्यसका लागि आत्मविश्वास र आफ्नो निजतासँग आफैं परिचित हुनुपर्छ।"
कलर ग्रेडिङमा जम्दै रेनिस,"काठमाडौं : रेनिस फागो नेपाली फिल्ममा कलर ग्रेडिङमा चल्तीको नाम हो। उनले डेढ दशकअघि कलरिष्टका रूपमा करियर सुरु गरेका थिए। रेनिस नेपालमा कलर ग्रेडिङको सुरुवात गर्नेमध्येका व्यावसायिक कलरिष्ट पनि हुन्। अहिले नेपाली फिल्ममा कलर ग्रेडिङ विधामा उनी एक बलियो खम्बाका रूपमा छन्। उनको कलर ग्रेडिङका कला नेपालमा मात्र होइन बलिउडका फिल्म र म्युजिक भिडियोमा पनि देख्न पाइन्छ। रेनिसको बुझाईमा पछिल्लो पुस्तामा कलर ग्रेडिङको चासो निकै बढिरहेको छ। त्यहीँ चासोलाई पूरा गर्नका लागि रेनिसले युवाहरूलाई कलर ग्रेडिङ सिकाइरहेका छन्। फिल्ममा रंगको संयोजन गरेर त्यसलाई सुन्दर बनाउनुपर्ने भएकाले पनि रेनिसले युवाहरूलाई यो सम्बन्धी प्रशिक्षण दिइरहेका छन्। आफ्नो सम्पर्कमा आएका युवालाई समय मिलाएर कलर ग्रेडिङको विषयमा ज्ञान बाँडिरहेका छन्। फिल्मको कलर ग्रेडिङमा व्यस्त भइरहने रेनिस समय निकालेर नयाँपुस्तालाई सिकाउँछन्। मैले कलर ग्रेडिङबाट नेपाली फिल्मलाई एउटा नयाँ परिवर्तनको दिशामा अगाडि बढाइरहेको छु। त्यहीकारण म जस्तै अन्य युवापुस्ताले पनि सिकाइरहेको छु, रेनिस भन्छन्। उनका अनुसार दिनानुदिन युवाहरूले उनलाई फोन तथा म्यासेज गरेर कलर ग्रेडिङ सिकाउन माग गरिरहन्छन्। मैले समय मिलेसम्म सबैलाई आफूले जानेको ज्ञान बाँडेको छु। मैले जसरी नेपाली फिल्ममा योगदान दिएको छु, त्यसरी नै नयाँपुस्ताले पनि फिल्ममा योगदान दिन सकून्, उनी भन्छन्। रेनिसले सिकाएका विद्यार्थीमध्ये आधादर्जन बढी व्यावसायिक रूपमा कलरिष्टको काम गरिरहेका छन्। यसलाई नै उनीहरूले जीविकोपार्जनको माध्यम बनाइरहेको देख्दा रेनिस खुसी छन्।"
क्यालेन्डर कथा,"युरोपियन देशमा प्रचलित भएको क्यालेन्डरलाई ग्रेगोरियन क्यालेन्डर भनिन्छ। यो पात्रोअनुसार शनिबारदेखि नयाँ वर्ष इस्वी सन् २०२२ सुरु भएको छ। जिजस क्राइस्टलाई फाँसी दिएपछि इस्वी सन्को सुरुआत भएको भन्ने भनाइ छ। पोप ग्रेगोरीले जुलियन पात्रो अनुसारको सन्लाई प्रतिस्थापन गर्दै प्रचलनमा आएको पात्रोलाई चलाएका थिए। जुन जुलियन पात्रो शासक जुलियस सिजरले प्रचलनमा ल्याएका थिए। मूलतः विवादकै कारण यो पात्रो रुसले दुई सय वर्षपछि मात्र प्रचलनमा ल्याएको भन्ने सम्बन्धित क्षेत्रका विज्ञको भनाइ छ। प्राचीन रोम सहरमा प्रचलनमा ल्याइएका क्यालेन्डरलाई नयाँ रूप दिएर जुलियन क्यालेन्डर बनाइयो र पछि क्यालेन्डरलाई सुधार गरेर ग्रेगोरियन क्यालेन्डर बन्यो। इस्वी संवत् यही क्यालेन्डरद्वारा व्यक्त गरिन्छ। नेपालकै पश्चिमका केही जातिले माघ १ गतेलाई माघीको रूपमा र पूर्वतिर सिरुका पर्वको नाममा पनि नयाँ वर्ष मनाउने चलन छ। प्राचीन रोममा प्रचलित क्यालेन्डरमा पहिलो महिना २९ तारिखको भए दोस्रो महिना ३० तारिखको हुन्थ्यो। चन्द्रमाको कलासँग सम्बद्ध भएको यस क्यालेन्डरमा एक वर्षमा ३ सय ५४ दिन हुन्थ्यो। प्रत्येक तीन वर्षमा यो संख्या बदलिन्थ्यो। यो क्रमलाई झन्झट मानेर यसमा सुधार ल्याउन जुलियस सिजरले आदेश दिए। यसपछि मात्र इपू ४५ को जनवरी १ तारिखदेखि सूर्यको गतिअनुसार वर्षमा ३ सय ६५ दिन हुने व्यवस्था भयो। प्रत्येक चार वर्षमा एक दिन थपेर ३ सय ६६ को एक अधिक (लिप) वर्ष हुने भयो। यसरी वर्षभरको महिना ३१ र ३० दिनमा बाँडियो। तर, यसमा अपवाद भने फेबु्रअरी महिना भयो। जुन सन्मा चारले भाग गर्दा शेष रहँदैन भने लिप एयरमा २९ दिनको एक महिना हुन्छ भने नन्लिप एयरमा शेष रहन्छ। फेबु्रअरी भने २८ दिनको महिना हुन जान्छ। फलतः इपू ४४ मा जुलियस सिजरको मृत्यु भयो। सातौं महिनामा जन्मोत्सव परेकाले त्यो महिनाको नाम जुलियसको नाम दिई जुलाई हुन पुग्यो। क्यालेन्डरको सुधारमा सम्राट् अगस्टस्ले सहयोग दिएका हुन्, त्यसकारण वर्षको आठौं महिनाको नाम अगस्ट राखियो। बेलायत र अमेरिकी उपनिवेश रहेका देशमा सन् १७५२ सम्म पनि ग्रेगोरियन क्यालेन्डर लागू गरिएन। सोभियत रुसमा १९१८ सम्म लागू भएन। सुरुसुरुमा रोमन वर्ष १ मार्चमा सुरु हुन्थ्यो। पछि इपू १५३ मा १ जनवरीलाई वर्षको सुरु महिना मानिन थालियो। जुलियन र ग्रेगोरियन क्यालेन्डर लागू भएका ठाउँमा पनि जनवरी १ लाई वर्षारम्भ मानिँदैनथ्यो। बेलायतका १४ शताब्दीसम्म २५ डिसेम्बरलाई एक वर्षको पहिलो दिन मानिन्थ्यो, त्यसपछि २५ मार्चलाई मानिन थालियो। सन् १९५२ सम्म पनि यही स्थिति रह्यो। कतैकतै ५ अप्रिललाई आर्थिक वर्षको सुरु दिन मान्ने परम्परा अझै ज्यूँदै छ। फ्रान्सको राज्यक्रान्तिको समयमा पनि ग्रेगोरियन क्यालेन्डरलाई सुधार गर्न खोजियो। तर यो धेरै टिक्न सकेन। यो क्यालेन्डर यस्तो थियो २२ सेप्टेम्बर, २१ अक्टोबर, २२ अक्टोबर, २० नोभेम्बर, २१ नोभेम्बर, २० डिसेम्बर, २१ डिसेम्बर, १९ जनवरी, २० जनवरी, १८ फेबु्रअरी, १९ फेबु्रअरी, २० मार्च, २१ मार्च, १९ अप्रिल, २० अप्रिल, १९ मे, २० मे, १८ जुन, १९ जुन, १८ जुलाई, १९ जुलाई, १७ अगस्ट, १८ अगस्ट, १६ सेप्टेम्बर। यसरी १२ महिनाको रूपरेखा तयार पारियो। यो क्यालेन्डर २२ सेप्टेम्बर १७९२ देखि १ जनवरी १८०६ सम्म लागू भयो। पछि नेपोलियनले ग्रेगोरियन क्यालेन्डर नै लागू गरेका थिए। क्यालेन्डरको वादविवाद बोल्र्ड क्यालेन्डर एसोसिएयन न्युयोर्कमा स्थापना भएपछि टुंगियो। यो संस्थाले सुरुको हप्ता आइतबार सुरु हुने, लिप इयरको व्यवस्था र अरू विवादको टुंगो लगायो। विश्वभर नै प्रचलनमा रहेको इस्वी संवत्को नयाँ वर्ष पुस १७ गतेदेखि न्यु इयर २०२२ सुरु भएको छ। यद्यपि, आखिर कसरी आए यस्ता संवत्हरू प्रचलनमा ? केही चर्चा गरौं। इस्वी संवत् अर्थात एडी, विश्वभर प्रचलनमा रहेको वर्ष हो। यसर्थ एडी, अर्थात् जिसस क्राइस्ट जन्मिएको वर्षलाई एक वर्ष मानेर क्यालेन्डर बनाइयो। जिसस जन्मिनु अगाडिको समयलाई बीसी अर्थात् बिफोर क्राइस्ट भनिथ्यो। राजा विक्रम आदित्यले थालनी गरेको यो क्यालेन्डर अंग्रेजी क्यालेन्डरभन्दा ५७ वर्ष अघि छ। यसको मतलव जिसस क्राइस्टको जन्मभन्दा ५७ वर्षअगाडि नै विक्रम आदित्यले आफ्नो क्यालेन्डर प्रयोगमा ल्याइसकेका थिए। नेपालमा प्रचलित नेपाल संवत्को भने ११ सय ४२ वर्षपहिले शंखधर साख्वाले प्रचलनमा ल्याएका हुन्। त्यसबाहेक पनि विश्वका थुप्रै मुलुकमा आफ्नै रीति, संस्कृति र परम्पराअनुसारका क्यालेन्डर प्रयोगमा छन्। हरेक वर्षको निश्चित कुनै एउटा दिन, समय, तिथि सकिएर अर्को वर्ष सुरु हुनु वा प्रवेश गर्नुलाई नयाँ वर्ष भनिन्छ। यही नयाँ वर्ष प्रवेश गर्ने दिनलाई विभिन्न व्यक्ति, समुदाय र देशले आआफ्नै तोकिएको समय, दिन र तिथिअनुसार परम्परा र शैलीमा नयाँ वर्ष भनेर मनाउने गर्छन्। विश्वमा दुई किसिमको पात्रो छ। चन्द्रपात्रोअनुसार तिथिका आधारमा विभिन्न पर्व मनाइने हँुदा नयाँ वर्ष पनि तिथिकै आधारले मनाइन्छ। सौर्यपात्रोअनुसार गतेका हिसाबले पर्वहरू मनाइने हँुदा नयाँ वर्ष पनि निश्चित गतेमा नै मनाइने गरिन्छ। अधिकांश नेपालीले सौर्यपात्रोअनुसार वैशाख १ गतेलाई नयाँ वर्ष मनाउँछन्। नेवार समुदायले चन्द्रपात्रो अनुसार नेपाल संवत् मनाउने गर्छन्। यो संवत् सुरु हुने कात्तिक शुक्ल प्रतिपदा तिथिमा हर्षोल्लासका साथ नयाँ वर्ष मनाउने गर्छन्। तामाङ, शेर्पा जातिले ल्होसार पर्वको नाम दिई चन्द्रपात्रोअनुसार नयाँ वर्ष मनाउँछन्। गुरुङ जातिले सौर्यपात्रोअनुसार पुस १५ गतेलाई नयाँ वर्ष मनाउने गर्छन्। नेपालकै पश्चिमका केही जातिले माघ १ गतेलाई माघीको रूपमा र पूर्वतिर सिरुका पर्वको नाममा पनि नयाँ वर्ष मनाउने चलन छ। केही थारू जातिले नयाँ वर्षलाई चिराई पर्वको रूपमा मनाउँछन्। मिथिलाञ्चलमा वैशाख २ गते जुडशीतललाई नयाँ वर्षको रूपमा मनाइन्छ। विश्वमा प्रायः जनवरी १ तारिखमा नव वर्ष भनेर मनाउने चलन बढी छ।"
आजीवन डिम्याट खाता२०२२ मा अफर,"काठमाडौं : नेपालमा हाल शेयर बजारमा प्रवेश गरी लगानी गर्न चाहनेले डिम्याट खाता तथा मेरो शेयरको खाता प्रत्येक वर्ष नवीकरण गर्नु पर्छ। जसले गर्दा लगानीकर्ता प्रत्येक वर्ष संस्थामा धाउनु पर्छ। यसलाई मध्यनजर गर्दै यस कम्पनीले आफ्ना विद्यमान कायम हितग्राही खातावालाहरु तथा नयाँ खाता खोल्न चाहने खातावालाई यस्तो झन्झटबाट मुक्त गराउने उद्देश्यले नेपालमै पहिलोपटक आजीवन डिम्याट खाताको योजना पौष २६, २०७८ देखि लागु हुने गरी ल्याएको छ। यो योजनामा भाग लिइ नयाँ डिम्याट खाता खोल्न चाहने व्यक्ति तथा संस्थाहरुले डिम्याट खाता खोल्दा रु ३,००० भुक्तानी गरी आजीवन नवीकरण गर्ने झन्झटबाट मुक्त हुन सक्नेछन्। तर अँग्रेजी नयाँ वर्ष २०२२ को अवसरमा जनवरी ०१, २०२२ वर्षभरीका लागि अर्थात अन्तिम डिसेम्बर २०२२ सम्मका लागि यस्तो खाता खोल्न चाहने लगानीकर्ताको लागि कम्पनीले रु ९७८ छुटसहित जम्मा रु २०२२ मा जीवनभर नवीकरणको झन्झटबाट मुक्त हुने आजीवन डिम्याट खाता तथा मेरो शेयर खाता खोल्न पाउने छन्। यस्तो सुविधा विद्यमान खातावालाले पनि आफूले भुक्तानी गर्नुपर्ने नवीकरण वापतको बाँकी रकम भुक्तानी गरी प्राप्त गर्न सक्ने छन्। साथै आजीवन डिम्याट खाता तथा मेरो शेयर खाता खोल्नको लागि नबिल इन्भेष्टको : मा गइ खोल्न सकिने छ भने नवीकरण वापतको भुक्तानी गर्न बाँकी रकम पनि : मा गइ अनलाइनबाट नै भुक्तानी गर्न सकिनेछ।"
"माओवादी केन्द्रमा सहमति जुटाउन सकस, दाहाल परामर्शमा व्यस्त","काठमाडौं : पदाधिकारी चयनमा विवाद भएपछि नेकपा माओवादी केन्द्रका अध्यक्ष पुष्पमकल दाहाल सहमतिको प्रयासमा आन्तरिक छलफलमा जुटेका छन्। सर्वसम्मति पदाधिकारी सहित केन्द्रीय सदस्यहरु चयन गर्न अध्यक्ष दाहाल लगायतका शीर्ष नेताहरु आइतबार बिहानैदेखि छलफलमा जुटेका छन् । अध्यक्षमा फेरि दाहाल निर्विकल्प देखिएका छन् । तर, पार्टी महासचिवका लागि आकांक्षीहरु धेरै जना देखिए पछि त्यसको व्यवस्थापन गर्न अध्यक्ष दाहाललाई सकस परेको छ। महासचिव पदमा कृष्णबहादुर महरा, वर्षमान पुन, जनार्दन शर्मा र पम्फा भुसालले दाबी गरेका छन् । सहमति जुटाउन भन्दै केन्द्रीय निर्वाचन आयोगले आइतबार १ बजेसम्म सबै निर्वाचन प्रक्रिया स्थगित गरेको छ। अध्यक्ष दाहालले पदाधिकारीसहित अन्य केन्द्रीय सदस्यमा सहमति जुटाए १ बजेपछि बन्दसत्रमा घोाषणा गर्ने तयारी भइरहेको एक नेताले जानकारी दिएका छन् ।"
अतिरिक्त शुल्क नबुझाउँदा पढाइबाटै वञ्चित,"काठमाडौं : निजी मेडिकल कलेजले अतिरिक्त शुल्क नतिरेका विद्यार्थीलाई कलेज प्रवेशमै रोक लगाउन थालेका छन्। विराटनगरस्थित नोबेल मेडिकल कलेज र सिनामंगलस्थित काठमाडौं मेडिकल कलेजले गेटमै रोक लगाएको पीडित बताउँछन्। यी कलेजले ४० लाखसम्म अतिरिक्त शुल्क मागेका छन्। जसमध्ये ४ लाख रुपैयाँभन्दा बढी बुझाइसकेको विद्यार्थीको भनाइ छ। चिकित्सा शिक्षा आयोग र काठमाडौं विश्वविद्यालयले तोकिएभन्दा बढी शुल्क नलिन निर्देशन दिए पनि कलेज सञ्चालकले त्यसको पालना गरेका छैनन्। नोबेल मेडिकलका प्रिन्सिपल प्राडारामहरि घिमिरेले अतिरिक्त शुल्क लिएको स्वीकार गरे। शुल्क तिरेकाहरूले पढिरहेका छन्, प्रिन्सिपल प्राडा घिमिरेले भने, नतिरेकाहरू आएका छैनन्। नोबेल मेडिकल कलेज, मणिपाल मेडिकल कलेज र काठमाडौं मेडिकल कलेजमा चिकित्साशास्त्रअन्तर्गत एमबीबीएसको कक्षा सुरु भइसकेको छ। तर, यीमध्ये मणिपालले प्रवेश दिए पनि अतिरिक्त शुल्कको तनाव दिन थालेको विद्यार्थी बताउँछन्। नोबेलले अतिरिक्त शुल्क नतिर्नेलाई सुरक्षा गार्ड लगाएर बाहिर निकालेको जनाइएको छ। हामीलाई कलेजभित्र छिर्न दिएका छैनन्, एक विद्यार्थीले अन्नपूर्ण पोस्ट्सित भने, अतिरिक्त शुल्क नतिरे नआउनू भनेको छ। के गर्नु विश्वविद्यालयलाई पैसा बुझाइसक्यौं। केहीले ४० प्रतिशतसम्म शुल्क तिरेको ती विद्यार्थीले सुनाए। जिल्ला प्रशासन कार्यालय मोरङको निर्देशनमा नोबेलमा पुस ११ गते पढाइ सुरु भएको हो। अतिरिक्त शुल्क बुझाएका विद्यार्थीलाई छुट्टै कक्षा कोठामा राखेर पढाउन थालेको पीडितको गुनासो छ। नोबेलले एमबीबीएस भर्ना हुने विद्यार्थीबाट इन्टर्नसिप, विश्वविद्यालय सम्बन्धन, छात्रावासलगायत शीर्षकमा थप शुल्क बुझाउन दबाब दिएको छ। एक पीडित विद्यार्थीले भने, कलेज प्रशासनले भर्ना नगरीकन पढ्न दिँदैनौं भनेको छ। अहिले २६ जनाले पढिरहेका छन्। तीमध्ये ५ देखि ७ जनाले अतिरिक्त ३ लाख रुपैयाँ बुझाएका छन्। काठमाडौं मेडिकल कलेजका विद्यार्थी एक महिनादेखि आन्दोलित छन्। उनीहरूलाई कलेजले यथाशीघ्र अतिरिक्त शुल्क बुझाउन भनेको छ। दिनहुँजसो विद्यार्थीहरू कलेज अगाडि विरोध प्रदर्शनमा छन्। काठमाडौं विश्वविद्यालयले मंसिर १२ गते काठमाडौं मेडिकल कलेजको अध्ययन अध्यापन सुरु गराउने सम्बन्धमा सूचना जारी गरेको थियो। काठमाडौं मेडिकल कलेजमा अतिरिक्त शुल्क बुझाएका १३ जनाले पढ्न थालेका छन्। जसमा एमबीबीएसतर्फ ६ र बीडीएसतर्फ ७ जना छन्। उनीहरूले कलेजको दबाबका कारण ४ लाख रुपैयाँ अतिरिक्त शुल्क बुझाइसकेका छन्। काठमाडौं मेडिकल कलेजमा १ सय जनाले एमबीबीएस र ३८ जनाले बीडीएसमा पढ्न पाएका हुन्। कलेजले एक सातादेखि अतिरिक्त शुल्क बुझाएकालाई मात्र पढाउन थालेको हो। आयोगले काठमाडौं मेडिकल कलेजलाई अतिरिक्त शुल्कबारे स्पष्टीकरण सोधे पनि जवाफ नपठाएको पाइएको छ। पीडित विद्यार्थीले भने, हामी शुक्रबार आयोग पुगेका थियौं। आयोगले कलेजलाई स्पष्टीकरण पठाएको रहेछ। चिकित्सा शिक्षा आयोगका उपाध्यक्षले आइतबारसम्म स्पष्टीकरणको जवाफ आउला भन्नुभएको छ। हामी अहिले पनि आन्दोलनमा नै छौं। मणिपालको प्रशासनमा एक महिनादेखि ताला लागेको छ। उक्त कलेजमा १ सय जनामध्ये अधिकांशले ६ लाख रुपैयाँसम्म तिरिसकेको जनाइएको छ। एक विद्यार्थीले भने, अधिकांश विद्यार्थी अतिरिक्त शुल्क तिर्न बाध्य भए। के गर्नु नतिरे पढाउँदैनौ भने। तिर्नै पर्यो। छात्रबृत्तिका विद्यार्थीले पनि १ लाख रुपैयाँ अतिरिक्त शुल्क तिरेका छन्। मणिपालमा पठनपाठन सुरु भए पनि विद्यार्थी आन्दोलनमै छन्। आयोगले एमबीबीएसतर्फ उपत्यकाभित्र ४० लाख २३ हजार र उपत्यकाबाहिर ४४ लाख ३६ हजार २५ रूपैयाँ शुल्क निर्धारण गरेको छ। विश्वविद्यालयले चिकित्सा शिक्षा ऐन २०७५ को दफा १८ मा शिक्षण शुल्कसम्बन्धी निर्णय लिने तथा सो कार्यान्वयन नगरेमा हुने कारबाहीको सिफारिस गर्ने अधिकार चिकित्सा शिक्षा ऐनको दफा १४(१) (क) बमोजिम चिकित्सा शिक्षा आयोगमा निहित रहने उल्लेख छ। यस्ता समस्याको दीर्घकाल समाधान गर्ने चिकित्सा शिक्षा आयोगलाई पहलकदमीका लागि अनुरोध गरेको छ। दफा १४(१)(क) मा अतिरीक्त शुल्क लिएमा सम्बन्धन खारेज गर्ने सम्मको अधिकार आयोगलाई छ। चिकित्सा शिक्षा आयोगका उपसचिव सेमन्तराज कोइरालाका अनुसार आयोगले निर्धारण गरेको भन्दा अन्य शीर्षकका रकम अनिवार्य छैन। उनले भने, आयोगले तोकेको भन्दा बढी शुल्क लिन मिल्दैन। राष्ट्रिय चिकित्सा शिक्षा ऐन, २०७५ को दफा २ (थ) बमोजिम शिक्षण संस्थाले चिकित्सा शिक्षाको अध्ययन अवधिभरमा लिने भर्ना, शिक्षण, ल्याव, पुस्तकालय, सामुदायिक तालिम वा परीक्षा शुल्कलाई बुझाउने उल्लेख छ। यस बमोजिम शिक्षण शुल्क भित्र विश्वविद्यालय रजिष्ट्रेसन शुल्क, आन्तरिक तथा विश्वविद्यालय परीक्षा शुल्क, फरेन्सिक पोष्टिङ, फिल्ड भिजिट, इन्टर्नसीप शुल्क, आवेदन शुल्क र सम्बन्धन शुल्क जस्ता विद्यार्थीहरूको पढाइ पूरा गर्न आवश्वयक पर्ने शैक्षिक क्रियाकलापजन्य शुल्कसमेत समावेश भएको हुनाले यी विषयमा थप शुल्क नलाग्ने आयोगले जारी गत मंसिर ५ मा जारी गरेको सुचनामा भनिएको छ। यस्तै, काउन्सिल रजिष्ट्रेसन जस्ता शुल्क विद्यार्थी स्वयंले सम्बन्धित काउन्सिलमा बुझाउन सक्ने सूचनामा उल्लेख छ। शिक्षण संस्थाको होस्टेल, मेश जस्ता शुल्क विद्यार्थीको ऐच्छिक विषय हुने भनिएको छ।"
परीक्षा केन्द्र सारिएको भन्दै सर्लाही क्याम्पसका विद्यार्थी आन्दोलित,मलङ्वा : स्नातक चौथो वर्षको परीक्षाको मुखमा परीक्षा केन्द्र सारिएको भन्दै सर्लाही क्याम्पस मलङ्वाका विद्यार्थीले आन्दोलन गरेका छन्। जिल्लाका सम्पूर्ण क्याम्पसको परीक्षा केन्द्र यथावत राखिए पनि सर्लाही क्याम्पसको परीक्षा मात्र सारिएको भन्दै विद्यार्थी आन्दोलित बनेका हुन्। विद्यार्थीले बिहानैदेखि क्याम्पसअगाडि टायर बालेर प्रदर्शन गरिरहेका छन्। उनीहरुले यातायात अवरुद्ध गरेका छन्। विरोध गर्दै बजार परिक्रमा समेत गरेका छन्। पहिला तोकिएको केन्द्र यथावत नगरिएसम्म आन्दोलन जारी नै राख्ने अनेरास्ववियुका सर्लाही क्याम्पस कमिटी अध्यक्ष धरबेन्द्र यादवले जानकारी दिए। आन्दोलनमा सबै विद्यार्थी संगठनको सहभागीता रहेको छ।
असल मित्रको गुण,"कुनै समय एउटा देशमा दुईजना साथी असाध्यै मिल्थे। कुराकानीकै क्रममा उनीहरूले नयाँ ठाउँ घुम्न जाने योजना बनाए। जसका लागि मरुभूमि रोजियो। सधैं सबै कुरा मिल्ने उनीहरूबीच यस पटक भने यात्राको सुरुमै अनावश्यक बहस सुरु भयो। यात्रा पनि मरुभूमिजस्तै भयो। एउटा साथीले अर्को साथीलाई मुखमा थप्पड हाने। थप्पड खानेको अनुहारमा चोट लाग्यो। तर उनी केही बोलेनन्। साथीको गल्तीलाई चुपचाप स्वीकारे। दुवै आआफ्नै सुरमा हिँडिरहे, हिँडिरहे। बीचबीचमा एकले अर्कोको अनुहार हेर्थे तर उसले नदेखोस् भन्ने दुवैको चाहना भयो। थप्पड हान्नेलाई लाग्यो, मित्र, मैले गल्ती गरें त्यसैले माफ गर। तर उनले त्यो कुरा भन्न सकेनन्। थप्पड खाने व्यक्ति पनि मनमनै भैगो तिमीलाई माफ गरिदिएँ भन्ने सोचे तर मुख खोलेनन्। दुवै जना केही दूरीमा समुद्रको किनारामा रमाउन खोजे। मनमा नमिठो बोकेका दुवै खुसी हुन भने सकेका थिएनन्। अचानक गोही आयो। गोहीले थप्पड हान्ने व्यक्तिलाई तान्न खोज्यो। ती व्यक्ति केही पर भाग्न खोजे। मन हतारिएकोले बालुवामा पछारिए। त्यति नै बेला थप्पड खाने व्यक्तिले त्यो दृश्य देखे। उनले विगत सबै बिर्सिए र दौडिएर अघि बढे। उनले केही ढुंगा बटुले र गोहीलाई हाने। गोही टसको मस भएन। ऊ झम्टिइरह्यो। उनले बुद्धि लगाए र टाउकोमा ढुंगाले हाने। गोही केही हच्कियो तर अझै पनि समस्या सुल्झिएन। उनले आँखामा ताकेर हाने। बस्, गोही पछि सर्यो। ती मित्र छक्क परे। गोहीबाट बचेपछि उनले यसो हेरे। आफूलाई बचाउने मित्र अन्तत: उनै। उनलाई पछुतो भयो कि मैले किन आवेशमा आएर उनलाई थप्पड हानें तर पनि उनले किन बदला लिएनन् ? खासमा उनलाई त्यहाँ बचाउने अरू कोही थिएनन् पनि। उनले नजिक आएर माफी मागे। बचाउने मित्रले भने, भो, मलाई लज्जित नतुल्याऊ साथी। हामी असल मित्र नै हौं। नैतिक शिक्षा : कसैले गाली गरे वा पिटे त्यसलाई बालुवामा कोरेझैं सम्झनुपर्छ जुन एकछिनमा भत्किएर जाओस्। तर कसैले राम्रो काम गरे त्यो ढुंगामा कुद्नु पर्छ ताकि त्यो सधैं रहिरहोस्।"
"औषधि २५ हजार ब्रान्डका, वैध मूल्य ११७ को मात्रै","काठमाडौं : स्वदेशमै उत्पादित २५ हजार ब्रान्डका औषधि बजारमा छन्। यीमध्ये ९६ ब्रान्डको मात्रै मूल्य कानुनअनुसार राजपत्रमा प्रकाशन भएको छ। यस्तै २१ वटाको मूल्य तोकिएको सूचना मूल्य अनुगमन समितिले स्वास्थ्य मन्त्रालयको निर्णयबाट निकाल्यो। बाँकी २४ हजार ८ सयभन्दा बढी प्रकारका औषधिको मूल्य भने मनमौजी ढंगले तोकेको देखिन्छ। त्यसको प्रत्यक्ष मार उपभोक्तालाई परिरहेको छ। औषधि व्यवस्था विभागका अनुसार थप ४ सय विदेशी ब्रान्डका औषधि बजारमा छन्। ४८ प्रकारका आयुर्वेदिक औषधि छन्। औषधि ऐन २०३५ को दफा २६ ले विभागले आवश्यक देखेमा नेपाल सरकारको स्वीकृति लिई कुनै पनि औषधिको मूल्य निर्धारण गर्न सक्ने भनेको छ। यसको सूचना राजपत्रमा प्रकाशन गर्नुपर्ने व्यवस्था छ। तर, विभागले यसविपरीत उत्पादक कम्पनीको नयाँ दर्ता तथा नवीकरण गर्दा ४ देखि ३२ प्रतिशतसम्म मूल्य बढाइदिने गरेको पाइएको महालेखापरीक्षक कार्यालयले औंल्याएको छ। हामीसँग भएको र दिन मिल्ने कागजपत्र हामीले दियौं। विभागमा देखिएका त्रुटि हामीले औंल्याइदिएका छौं। सुधार भएको कुरा विभागबाट माग्नुस्। नेत्रप्रसाद पौडेल, सूचना अधिकारी, महालेखापरीक्षको कार्यालय औषधिको मूल्य निर्धारण गर्ने अधिकार हामीसँग छैन। महालेखाले गलत किसिमले व्याख्या गरेको छ। जुन औषधिको मूल्य तोकिएको छैन। ती औषधिमा बजारले आफैं निर्धारण गर्दा आफूखुसी मूल्य तोक्न नपाइने भनिएको हो। नारायणप्रसाद ढकाल, महानिर्देशक, औषधि व्यवस्था विभाग यससम्बन्धी विवरण माग गर्दा विभागबाट प्राप्त हुन नसकेको अन्नपूर्ण पोस्ट्लाई प्राप्त कागजातमा उल्लेख छ। तर, लेखापरीक्षण टोलीले लेखापरीक्षणको क्रममा केही विवरण (आव २०७७७८ को) प्राप्त गरी विश्लेषण गर्दा नेपाल सरकारबाट मूल्य निर्धारणको अख्तियारी प्राप्त नगरिकन दर्ता, नवीकरण तथा विशेष सिफारिसिको क्रममा डीएएमएस सफ्टवेयरमा रहेको वा नरहेको औषधिको मूल्यवृद्धि गर्दा विभागका तत्कालीन महानिर्देशक र निमित्त महानिर्देशक (वरिष्ठ औषधि व्यवस्थापक) समेत निर्णयमा सहभागी हुने गरेको पाइयो, महालेखाको प्रारम्भिक प्रतिवेदनमा लेखिएको छ, ऐनले नदिएको क्षेत्राधिकार प्रयोग गरी औषधिको मूल्यवृद्धिमा संलग्न हुने पदाधिकारीको कार्यलाई नियमसंगत मान्न सकिएन। कानुनप्रदत्त क्षेत्राधिकार नाघी मूल्यवृद्धि गर्ने गरेको सन्दर्भमा छानबिन गरी आवश्यक कारबाही गर्नुपर्ने तथा सम्बन्धित औषधि आपूर्तिकर्ता, विक्रेता तथा निकासीकर्ताका सम्बन्धमा समेत स्पष्ट हुनुपर्ने देखियो। महालेखाले गत असार २० गते विभागलाई पठाएको लेखापरीक्षणको प्रारम्भिक प्रतिवेदन सूचनाको हक प्रयोग गरी अन्नपूर्ण पोस्ट्ले प्राप्त गरेको हो। विभागले २०७६७७ मा अनुमतिपत्र, प्रमाणपत्र, सिफारिसपत्र तथा अनुज्ञापत्र जारी गर्दा तथा म्याद सकिएकाको नवीकरण गर्दा अधिकतम खुद्रा मूल्यसमेत निर्धारण गरेको तथा सो मूल्य राजपत्रमा समेत प्रकाशन नगरेको जनाइएको छ। मन्त्रिपरिषद्को २०५० मंसिर ४ गतेको बैठकले विभागको अध्यक्षतामा औषधि मूल्य र अनुगमन समिति गठन गरेको थियो। त्यसअनुसार ६८ प्रकारका औषधिको अधिकतम मूल्य (एमआरपी) निर्धारण गरिएको थियो। विभिन्न औषधि पैठारीकर्ताले माग गरेको मूल्यलाई विभागले एमआरपीका रूपमा निर्णय गर्ने गरेको भन्दै महालेखापरीक्षक कार्यालयले प्रश्न उठाएको छ। पैठारीकर्ताले निवेदनसाथ माग गरेको मूल्यलाई विभागले अधिकतम खुद्रा मूल्यका रूपमा निर्णय गर्ने गरेको तर यसरी मूल्य निर्धारण गर्ने कानुनसम्मत, वैज्ञानिक र प्राविधिक आधार, कारण र पुष्ट्याइ पाइएन, प्रतिवेदनमा लेखिएको छ। विभागले भने हालै १ सय १७ बाहेक अरूको मूल्य निर्धारण नगरिएको विज्ञप्तिमार्फत जनाएको थियो। औषधि उत्पादकले नै तोकेको मूल्यमा १० प्रतिशतभन्दा नबढ्ने गरी नियन्त्रणको प्रयास अवलम्बन गरिएको जनाइएको छ। नेपाल सरकारले निर्धारण गरेका बाहेक अन्य औषधिको मूल्य स्वयं उत्पादकहरूले नै निर्धारण गर्दै औषधि बजारीकरण भई आएकोमा सोलाई नियन्त्रण गर्न र औषधिको मूल्यलाई पारदर्शी, वैज्ञानिक तथा तथ्यमा आधारित बनाउन विभागले मिति २०७४१२१२ को मूल्य अनुगमन समितिको बैठकले सिफारिस गरेबमोजिम त्यस्ता औषधिको सिफारिसपत्र तथा प्रमाणपत्रहरूको नवीकरण गर्दा अधिकतम खुद्रा मूल्यवृद्धि भएको अवस्थामा मूल्य निर्धारण कार्यविधि स्वीकृत भई लागू नभएसम्म साविकको अधिकतम खुद्रा मूल्यमा १० प्रतिशतभन्दा नबढ्ने गरी नियन्त्रण गर्ने प्रक्रिया अवलम्बन गरी आएको छ, वरिष्ठ औषधि व्यवस्थापक सन्तोष केसीद्वारा जारी विज्ञप्तिमा लेखिएको छ। ९० प्रतिशतसम्म मुनाफा आधारभूत स्वास्थ्य सेवा निःशुल्क पाउनु नागरिकको मौलिक हक हो। संविधानको धारा ३५ मा लेखिएको छ, प्रत्येक नागरिकलाई राज्यबाट आधारभूत स्वास्थ्य सेवा निःशुल्क प्राप्त गर्ने हक हुनेछ र कसैलाई पनि आकस्मिक स्वास्थ्य सेवाबाट वञ्चित गरिनेछैन। तर, सबैभन्दा बढी खर्च औषधिमै हुने गरेको स्वास्थ्य तथा जनसंख्या मन्त्रालयको एक अध्ययनले देखाएको छ। उपचार खर्चमध्ये ६२ प्रतिशत औषधिमै जाने गरेको मन्त्रालयले सन् २०१८ मा प्रकाशन गरेको नेपाल राष्ट्रिय स्वास्थ्य लेखाको तथ्यांकले देखाएको छ। व्यवसायीकैअनुसार औषधिमा ९० प्रतिशतसम्म मुनाफा हुन्छ। आफ्नो ब्रान्डको औषधि सिफारिस गरिदिएबापत चिकित्सक र व्यवसायीलाई उद्योगीले कमिसन नै दिने गरेका छन। सरकारले पनि महँगोमै किनेर पठाउँछ सरकारले ७० प्रकारका औषधि सर्वसाधारणलाई निःशुल्क उपलब्ध गराउँदै आएको छ। व्यवसायीले मनमौजी रूपमा तोकेकै मूल्यमा किनेर सरकारले निःशुल्क उपलब्ध गराइरहेको हो। त्यसमा पनि अनियमितता हुने गरेको सरोकारवाला बताउँछन्। विभागबाट अनुगमन गरेका ९ सय १८ औषधिको नमुना परीक्षणमध्ये ८८ वटाले मापदण्ड नै पूरा नगरेको पाइएको पनि महालेखाको प्रतिवेदनमा उल्लेख छ। जनस्वास्थ्यजस्तो संवेदनशील विषयको व्यवस्थापन र नियन्त्रणका लागि विभाग र अन्तर्गतका निकायबाट सक्रियतापूर्वक कारबाही गर्नुपर्ने देखिन्छ, प्रतिवेदनमा लेखिएको छ। महालेखाले १ सय ६९ स्वदेशी उत्पादकमध्ये ३३ वटाले मात्र डब्लूएचओ जीएमपी सूचीकरण गरेको जनाएको छ। तीमध्ये पनि १८ वटाको अवधि (भ्यालिडिटी) समाप्त भइसकेको छ। औषधि ऐन २०३५ को प्रावधानअनुसार औषधि उत्पादन सञ्चय तथा बिक्री वितरणको व्यवस्थापन तथा नियन्त्रण गर्दै गुणस्तर कायम गर्ने सन्दर्भमा विभागको कार्यदक्षता प्रभावकारी नभएको देखिन्छ, महालेखाले भनेको छ। विदेशी औषधिमा ३४ प्रतिशतसम्म नाफा विदेशबाट आयातित औषधिमा ३४ प्रतिशतसम्म मुनाफा लिने प्रस्तावलाई विभागले स्वीकृति दिने गरेको भन्दै महालेखाले प्रश्न उठाएको छ। आयातकर्ताले पैठारी मूल्यभन्दा ३३९५ देखि ३४०३ प्रतिशतसम्म मुनाफा लिई अधिकतम खुद्रा मूल्य निर्धारण गरेकोमा उक्त मूल्य निर्धारणको कानुनी, वैज्ञानिक, प्राविधिक कारण, आधार र पुष्ट्याइ बेगरी स्वीकृति दिएकोमा नियमित मान्न सकिएन, प्रतिवेदनमा लेखिएको छ। कालो बजारी तथा केही अन्य सामाजिक अपराध तथा सजाय ऐन २०३२ को दफा २ मा मोल निर्धारित भएकोमा बाहेक सरकारले तोकेको कुनै माल वस्तुको व्यापार गर्ने व्यक्तिले सयकडा २० भन्दा बढी मुनाफा लिएको अवस्थामा वा अभावको लाभ उठाइ सो माल वस्तुको अनुचित नाफा लिइ बिक्री गरेमा निजलाई १ वर्षसम्म कैद र २ लाख जरिवाना वा दुवै हुन सक्ने व्यवस्था छ। महालेखाले कालोबजारी ऐनतर्फ विभागको ध्यानाकर्षण गराएको छ। औषधि ऐन २०३५ को दफा १० मा दर्ता भएका औषधि मात्र बिक्री वितरण गर्नुपर्ने व्यवस्था छ। दर्ता नभएका औषधि विभिन्न अस्पतालको सिफारिसका आधारमा विशेष आयात सिफारिस उपलब्ध गराउँदा वैज्ञानिक तथा प्रावधिक पुष्ट्याइ कारण र आधार बेगर पैठारी कर्ताको निवेदनका आधार मात्र लिएको पाउँदा कुनै प्रकारको प्रभाव र दबाब नहोला भन्न सकिएन, महालेखाले भनेको छ। लेखापरीक्षणका क्रममा माग गरिएको विवरण उपलब्ध नगराएको दर्ता नवीकरण औषधिको परीक्षण अनुगमन जफत गरिएको औषधि खुद्रा मूल्य विवरणसहित भन्सार छुट विवरण रासायनिक र कच्चा पदार्थ मेसिनरी यन्त्र उपकरण आयात सिफरिसलगायतका अध्यावधिक विवरणको विश्लेषण गर्न नसकिएको प्रतिवेदनमा उल्लेख छ। स्तरयुक्त मापदण्ड पूरा नगरेको औषधि ऐन २०३५ को दफा २० (१) अनुसार निरीक्षकले कुनै औषधि उत्पादन, सञ्चय, बिक्री वितरण वा परिवहन गर्ने काम भइरहेको कुनै ठाउँमा निरीक्षण, जाँचबुझ र खानतलासी गर्न सक्ने व्यवस्था छ। दफा २० (२) मा यसो गर्दा कुनै औषधि असुरक्षित, असरयुक्त वा गुणस्तरयुक्त नभएको भन्ने शंका लागेमा त्यस्तो औषधि रोक्का राखी यस्तो काम कारबाही तुरुन्त रोक्न आदेश दिन सक्ने व्यवस्था छ । विभाग र अन्तर्गत निकायबाट भएका अनुगमन निरीक्षणबाट प्राप्त नतिजाको अध्ययन विश्लेषण गर्दा ९१८ औषधिको नमुना परीक्षणमध्ये ८८ वटाले मापदण्ड पूरा नगरेको देखिन्छ। स्वास्थ्यजस्तो संवेदनशील विषयको व्यवस्थापन र नियन्त्रणका लागि विभाग र अन्तर्गतका निकायबाट सक्रियतापूर्वक कारबाही गर्नुपर्ने महालेखाले औंल्याएको छ। महालेखाकै प्रश्नप्रति विभागको प्रश्न विभागका महानिर्देशक नारायणप्रसाद ढकाल औषधिको मूल्य तोक्ने अधिकार विभागसँग नभएको स्वीकार गर्छन्। औषधिको मूल्य निर्धारण गर्ने अधिकार हामीसँग छैन र तोक्न पनि मिल्दैन, महानिर्देशक ढकाल भन्छन्, महालेखा परीक्षक कार्यालयले गलत किसिमले व्याख्या गरेको छ। जुन औषधिको मूल्य तोकिएको छैन। ती औषधिमा बजारले आफंै निर्धारण गर्दा आफू खुसी मूल्य तोक्न नपाइने भनिएको हो। ढकालका अनुसार मूल्य समायोजन गर्न औषधि उत्पादकहरू नवीकरण गर्न आउँदा १० प्रतिशतसम्म नबढाइ आए मात्र नवीकरण गर्ने भनेर मूल्य अनुगमन समितिको बैठकले सिफारिस गरेको हो। त्यसैलाई कार्यान्वयन गरियो। हामीले मूल्य बढाएको होइन, उनी भन्छन्। महालेखा कार्यालयका कसैको डिजाइनमा यस्ता प्रश्न उठाइएको दाबी उनी गर्छन्। भन्छन्, विभागले महालेखालाई जवाफ पठाइसकेको छ। महालेखाले पनि सही, गलत छुट्ट्याउला। उनका अनुसार तेस्रो पटक २०७७ सम्म पनि त्यो प्रस्ताव अघि बढेन। औषधिजस्तो चिजलाइ बिनानिर्णय राखेर बस्न हुँदैन् भनेर २०७८ सालमा पनि पेश गरेको उनको भनाइ छ। लगातार ४ वर्षसम्म पनि अभ्यास जारी राखेका छौं मन्त्रालयमा के हँुदैछ मन्त्रालयमा निर्णय आउन बाँकी छ, उनी भन्छन्। मन्त्रालय पनि यस विषयमा सकारात्मक रहेको उनी बताउँछन्। उनका अनुसार नेपालमा औषधि उद्योग ७२ वटा छन्। महालेखाका सूचना अधिकारी नेत्रप्रसाद पौडेल भने विभागमा देखिएका त्रुटि औंल्याइ दिएको बताउँछन्। हामीसँग भएको र दिन मिल्ने कागजात दियौं, सूचना अधिकारी पौडेल भन्छन्, सुधार भएको कुरा विभागबाट माग्नुस्। स्वास्थ्य मन्त्रालयका सचिव रोशन पोख्रेल विभागले मूल्यवृद्धि गरेनगरेको विषयमा छानबिन गर्न सल्लाहकार समितिको बैठक बस्न लागेको बताउँछन्। अहिले नै मूल्यवृद्धि हो वा होइन भन्न नसकिने सचिव पोख्रेलको भनाइ छ। सोमबार सल्लाहकार समितिको बैठक राखेका छांै, उनी भन्छन्, हामीले पनि औषधि व्यवस्था विभागले निकालेको विज्ञप्तिलाई आधार मान्ने हो। यही विषयमा छलफल हुन्छ। छानबिन हुनुपर्छ भनेर छलफल राखेका छौं। औषधि व्यवसायी संघका अध्यक्ष मिर्गेन्द्र मेयर श्रेष्ठ ५७ वर्षयता कुनै पनि औषधिको मूल्य नबढेको बताउँछन्। औषधिको मूल्य नेपाल सरकारले मात्रै बढाउन सक्छ, अध्यक्ष श्रेष्ठ भन्छन्, अधिकतम मूल्य औषधिमै छापिएको हुन्छ। त्यो बेगर बढाउन पनि मिल्दैन। नेपाल मेडिकल एसोसिएसनका अध्यक्ष डा लोचन कार्कि आफू खुसी औषधिको मूल्य बढाउन नहुने बताउँछन्। सरकारले पनि कुनै पनि विदेशी औषधिको मूल्य तोक्दा वा घटबढ गर्दा उत्पादन गर्ने देशको खुद्रा मूल्यलाई आधार मानेर तोक्नुपर्ने अध्यक्ष डा कार्कीको भनाइ छ। अध्ययन गरेर मात्र मूल्य निर्धारण गर्नुपर्छ, उनी भन्छन्। ००० कसरी गर्ने हो मूल्य निर्धारण ? औषधि ऐन २०३५ को दफा २६ ले विभागले आवश्यक देखेमा नेपाल सरकारको स्वीकृति लिई कुनै औषधिको मूल्य निर्धारण गर्न सक्नेछ भनेको छ। तर, यसरी निर्धारण गरेको मूल्यको सूचना राजपत्रमा प्रकाशन गर्नुपर्ने हुन्छ। यस्तै औषधि परामर्श परिषद् र औषधि सल्लाहकार समिति गठन नियमावली २०३७ ले मूल्य निर्धारणको अधिकार परिषद्लाई दिएको छ। परिषद्ले औषधिको मूल्य तोक्न सरकारलाई सल्लाह दिन सक्नेछ। समितिले प्राविधिक कुरामा विभागलाई सल्लाह दिन सक्नेछ। परिषद् अध्यक्ष स्वाथ्यमन्त्री वा राज्यमन्त्री हुन्छन् भने योजना आयोगका सदस्य उपाध्यक्ष रहने व्यवस्था छ। अर्थ, वन, उद्योग र स्वास्थ्य मन्त्रायलका सचिव सदस्य रहन्छन्। सरकारले अरू ३ विज्ञ सदस्य नियुक्त गर्छ। विभागका महानिर्देशक सदस्यसचिव रहने व्यवस्था छ। औषधिको मूल्य बढाउन पर्दा विभागका महानिर्देशकले परिषद्को बैठक बोलाउनुपर्छ। परिषद् बैठकले पास गरेपछि मात्र यससम्बन्धी सुझाव सरकारलाई दिने, त्यसलाई मन्त्रिपरिषद्ले पास गरेर राजपत्रमा प्रकाशन गर्नुपर्ने प्रक्रिया रहेको जनाइएको छ। परिषद् सदस्य दीपक दाहाल आफू खुसी मूल्य निर्धारण कानुनविपरीत रहेको बताउँछन्। २०६४ सालमा तोकेको मूल्य अहिलेसम्म बढाउन नसकिएको दाहाल सुनाउँछन्। विभागले यसरी औषधिको मूल्य बढाउन पाउँदैन। मूल्य बढाउन नियम र प्रक्रिया छन्, उनी भन्छन्, जुन देशमा औषधिको मूल्य जति छ त्योभन्दा बढी नेपालमा खुद्रा मूल्य राख्न पाइँदैन। तर, नेपालमा भारत सरकारले तोकेभन्दा बढी मूल्यमा बिक्री भइरहेको छ। कानुनी हिसाबले हेर्दा विभागले निर्धारण गरको मूल्य गलत रहेको उनको भनाइ छ। ००० अख्तियारीबेगर मूल्य निर्धारण : विभागले आव २०७६।७७ मा अनुमतिपत्र, प्रमाणपत्र, सिफारिसपत्र र अनुज्ञापत्र जारी गर्दा तथा म्याद सकिएकाको नवीकरण गर्दा अधिकतम खुद्रा मूल्य उल्लेख गराई नयाँ दर्ता प्रमाणपत्र, अनुज्ञापत्र, सिफारिसपत्र साथ अधिकतम खुद्रा मूल्यसमेत निर्धारण गरेको तथा सो मूल्य नेपाल राजपत्रमा प्रकाशन गरी प्रचारप्रसार नगरेको पाइयो। नयाँ दर्ता तथा नवीकरणमा ४ देखि ३२ प्रतिशतसम्म मूल्य वृद्धि गरी निर्णय गर्ने गरेको देखियो। यससम्बन्धी विवरण माग गर्दा विभागबाट प्राप्त हुन सकेन तर लेखापरीक्षण टोलीले लेखापरीक्षणको क्रममा केही विवरण (आव २०७७।७८ को) प्राप्त गरी विश्लेषण गर्दा नेपाल सरकारबाट मूल्य निर्धारणको अख्तियारी प्राप्त नगरिकन दर्ता, नवीकरण तथा विशेष सिफारिसको क्रममा म्ब्ःक् सफ्ट्वेयरमा रहेको वा नरहेको औषधिको मूल्य वृद्धि गर्दा विभागका तत्कालीन महानिर्देशक र २ निमित्त महानिर्देशक (वरिष्ठ औषधि व्यवस्थापक) समेत निर्णयमा सहभागी हुने गरेको पाइयो। ऐनले नदिएको क्षेत्राधिकार प्रयोग गरी औषधिको मूल्यवृद्धिमा संलग्न हुने पदाधिकारीको कार्यलाई नियमसंगत मान्न सकिएन। कानुन प्रदत्त क्षेत्राधिकार नाघी मूल्यवृद्धि गर्ने गरेको सन्दर्भमा छानबिन गरी आवश्यक कारबाही गर्नुपर्ने तथा सम्बन्धित औषधि आपूर्तिकर्ता, बिक्रेता तथा निकासीकर्ताका सम्बन्धमा समेत स्पष्ट हुनुपर्ने देखियो।"
विपद्पीडितको पुनर्स्थापनामा खेलाँची : सरकारसँग छैन योजना,"सुर्खेत : विसं २०७१ साल साउनको अन्तिम साता आएको बाढीले सुर्खेतमा एकहजार ५४ परिवार विस्थापित भए। उनीहरुलाई संघ, प्रदेश, स्थानीय तह र विभिन्न संघ संस्थाले राहत वितरण गरे। तर पीडितको पुनर्स्थापना गर्ने प्रभावकारी योजना भने कसैले ल्याएनन्। परिणामतः सात वर्ष बितिसक्दा पनि अधिकांश विस्थापित अहिले पनि त्रिपालमुनि बस्न बाध्य छन्। यस्तै अघिल्लो वर्ष माघ १४ गते जुम्लाको तिला गाउँपालिका वडा नं ७ को गोठीगाउँमा भीषण आगलागी भयो। आगलागीबाट ३० वटा घर जलेर खरानी भए। घटनापछि प्रदेश सरकारले केही राहत उपलब्ध गरायो। तर अहिलेसम्म पनि गोठीगाउँमा जलेका घर ठडिएका छैनन्। गाउँपालिकाले पुनर्स्थापनाका लागि प्रदेश हुँदै केन्द्र सरकारसम्म गुहारेको छ। तर पनि पीडितको पुनर्स्थापना अनिश्चित छ। क्षतिको विवरणसहित प्रदेश र केन्द्र सरकारमा फाइल पठाएका छौं, गाउँपालिकाका अध्यक्ष रतननाथ योगीले भने, केन्द्रले राहतको कार्यविधि परिमार्जन गरेपछि मात्रै पुनर्स्थापना गर्ने भनेको छ। केन्द्र सरकारले राहतको कार्यविधि परिमार्जन गरेपछि मात्र पीडितको पुनर्स्थापना हुन सक्ने उनी बताउँछन्। यस्तै गत कार्तिक २ गते आएको बाढीले सुर्खेतको चौकुने गाउँपालिका४ झालाका १२ परिवार विस्थापित भए। विस्थापितहरुलाई चौकुने गाउँपालिका र रेडक्रसले राहत उपलब्ध त गराए। तर अहिले पनि झालाका विस्थापितहरु खुला चौरमा बस्दै आएका छन्। पहिलेको बस्ती जोखिममा रहेको भन्दै उनीहरुले बस्ती स्थानान्तरणको माग गरेका छन्। वडा र गाउँपालिकाले बस्ती स्थानान्तरणका लागि उपयुक्त स्थान छनौट गरेर प्रदेश र केन्द्र सरकारमा पठाएका छन्। तर प्रदेश र केन्द्र सरकारले तत्काल बस्ती स्थानान्तरणको योजना ल्याउन सक्ने अवस्था छैन। फेरि बाढी आउने डरले पीडितहरु पुरानो गाउँ जान मान्दैनन्, वडा नं ४ का वडाध्यक्ष ममराज जैसीले भने, वडाबाट बस्ती स्थान्तरण गर्न सिफारिस गरेका हौं, प्रदेश र केन्द्रले निर्णय नगर्दा पीडितको विचल्ली भएको छ। बाढी, पहिरो र आगलागीबाट पीडितको विचल्ली भएका उल्लेखित घटना केही प्रतिनिधिमुलक मात्रै हुन्। कर्णाली प्रदेशमा बर्सेनि बाढी, पहिरो र आगलागीबाट सयौं नागरिक घरबाहरविहीन हुन्छन्। तर वर्षौंसम्म पनि पीडितहरु पीडित नै भएर बस्नुपर्ने बाध्यता छ। स्थानीय, प्रदेश र केन्द्र सरकार पुनर्स्थापनाबाट पन्छिंदै आएका छन्। तीनवटै तहका सरकारले पुनर्स्थापना गर्नुपर्नेमा पीडितलाई केवल राहतमै अलमल्याउने गरिएको छ। प्राकृतिजन्य दैविक प्रकोप पीडितको राहत र पुनर्स्थापनाका लागि प्रदेश सरकारले विपद् बीमा कार्यक्रम ल्याएको छ। जसबाट पीडितले दुई लाखसम्म राहत पाउँछन् । केन्द्र र स्थानीय तहले पनि विभिन्न नाममा राहत प्याकेजहरु ल्याउँछन्। तर पूर्णरुपमा घर क्षति भएका पीडितका लागि तीनवटै तहका सरकारसँग पुनः स्थापनाको प्रभावकारी योजना छैन। पूर्णरुपमा घर क्षति भएका पीडितलाई केन्द्र सरकारले हालसम्म एकलाख रुपैयाँ राहत उपलब्ध गराउँदै आएको छ। तर एकलाख रुपैयाँले घर निर्माण गर्न सम्भव छैन। कर्णाली प्रदेश सरकारका प्रवक्ता एवम् आर्थिक मामिला तथा योजना मन्त्री विन्दमान विष्टले भने पीडितलाई प्राथमिकताका आधार पुनर्स्थापना गरिने दाबी गरे। तर सरकारले प्रतिबद्धता अनुसार काम नगर्दा आफूहरु अस्थायी शिविर र त्रिपालमुनि रात कटाउन बाध्य बनेको पीडितहरुको दुखेसो छ। सरकारले पीडितको पुनर्स्थापनामा खेलाँची गरेका कारण पीडितहरु थप समस्या भोग्न बाध्य छन्।"
बाढीपीडितलाई आवास,"गुलरिया : बर्दियाको गुलरिया नगरपालिका४ रामपुर टप्परकी रूपकला भण्डारी पक्की घर पाउने भएपछि खुसी भएकी छन्। बबईको बाढीबाट ७ वर्षअघि घरखेत गुमाएकी थिइन्। यतिका वर्षसम्म पटकपटक सम्पत्ति गुमाएको पीडा पोख्दै आएकी उनी यसपटक घरको जग राख्न पाएको बताइरहँदा निकै हर्षित मुद्रा थिइन्। २०७१ मा आएको बाढीले टप्पर गाउँका ४१ घरपरिवार घरखेतविहीन बने। ६ जनाले ज्यानसमेत गुमाए। त्यस्ता पीडाहरू शत्रुलाई पनि भोग्न नपरोस्। ४ वर्ष त्रिपालमुनि खुला चउरमा जीवन गुजार्यौं, बाढीपछिका दिनको दुःख सम्झिँदै भण्डारीले भनिन्, त्यसपछि सरकारले दिएको ५० हजार रुपैयाँबाट उधारोमा साहुसँग जमिन लियौं। आफ्नै जमिनमा त्यसपछिका ४ वर्ष टिनको छानामुनि ज्यान बचाउँदा धेरै समस्याको अनुभव पायौं। २०७१ पछि तुलसीपुरको फुटबल ग्राउन्डमा रहेका शरणार्थीलाई २०७४ को बाढीले फेरि दुःख दियो। घरखेत भएकालाई नत सम्पत्ति न साँझबिहानको छाक टार्ने मेसो। दुःख भोगे। सरकारले घर बनाउन सुरु गरेको छ। हामी धेरै खुसी छौं, उनले भनिन्। २०७१ को बाढीबाट रामपुर टप्परका ४१ जना र बानियाभारका ९२ जना गरी करिब १३३ घरखेतविहीन भए। सरकारले स्थानीय तहमार्फत आवास निर्माण परियोजनाअन्तर्गत बबईका घरखेतविहीन बाढीपीडितहरूलाई आवास निर्माण गर्दैछ। गुलरिया नगरपालिका र कारितास नेपालको संयुक्त सहकार्यमा भवन निर्माणका लागि गुलरियाका पीडितहरूलाई तुलसीपुरमा आवासको शिलान्यास गरिएको छ। गुलरिया नगरपालिकाको १ करोड २६ लाख, कारितास नेपालको ५५ लाख १० हजार र जनश्रमदान २ लाख ३२ हजार ७३१ रुपैयाँ गरी १ करोड ८३ लाख ४१ हजार रुपैयाँको लागतमा आवास निर्माण भइरहेको गुलरिया नगरपालिकाका नगरप्रमुख मुक्तिनाथ यादवले बताए। आगामी असार मसान्तसम्ममा निर्माण सम्पन्न हुने गरी उपभोक्ता समितिसँग सम्झौता भई आवास निर्माणको काम सुरु भइसकेको छ। आवास निर्माण परियोजनाअन्तर्गत एक पीडित परिवारलाई १२ वाई १२ का २ कोठा, ७ वाई ७ को भान्छा र सानो स्टोरसहितको भवन ४२ घरपरिवारका लागि निर्माण सुरु भएको गुलरिया नगरपालिका४ का वडाध्यक्ष रामबहादुर रावलले बताए। पालिकामा अझै बाढी पीडितहरू छन्। हामीले क्रमशः सबैलाई सहयोग उपलब्ध गर्छौं। प्राथमिकताका आधारमा टप्पर र कैलाशनगरका पीडितहरूलाई पहिलो चरणमा आवासको व्यवस्था गरेका हौं, उनले भने।"
भलिबलको उपाधी मालिका कम्प्युटरलाई,"जाजरकोट : डेढ लाख राशीको भलिबल प्रतियोगिता मालिका कम्प्युटर ट्रेड लिंकले जितेको छ। जाजरकोट सदरमुकाम खलंगामा भएको 'रमाइलो मेला तथा सांस्कृतिक कार्यक्रम' मा आयोजित खुला पुरुष भलिबल खेलमा झर्रा युवा क्लब जुनीचाँदेलाई ३१ को सेटमा हराउँदै मालिका कम्प्युटरले उक्त पुरस्कार हात पारेको हो। २५२०, २५१९, २१२५ र २५१९ को सेटमा मालिकाले खेल जितेको हो। नौ टिम सहभागी सेमिफाइनल खेलमा मालिकाले प्रहरीलाई र झर्रा युवा क्लबले नेपाली सेनाको टिमलाई हराएर फाइनलमा पुगेका थिए। बिजेता टिमलाई नगद एक लाख ५५ हजार पाँच सय ५५ रुपैयाँ र प्रमाणपत्र प्रदान गरिको छ। त्यस्तै उपविजेतालाई ८५ हजार पाँच सय ५५ रुपैयाँ र प्रमाण पत्र प्रदान गरिएको मेला आयोजक समितिका संयोजक अनिश कार्कीले बताए। सान्त्वना हुने नेपाली सेनाको चन्दननाथ गण र जिल्ला प्रहरी कार्यालय जाजरकोटलाई जनही नगद २५ हजार प्रदान गरिएको छ। खेल गत मंगलबारदेखि लिक कम नकआउट नियमका आधारमा खेलाइएको थियो। प्रतिस्पर्धात्मक खेल निकै रोचक रहेको थियो। विजेता खेलाडीलाई भेरी नगरपालिकाका नगर प्रमुख चन्द्रप्रकाश घर्तीले पुरस्कार प्रदान गरेका हुन्।"
पात्र र प्रवृत्तिभित्रको एमसीसी,"राष्ट्रिय सहमति नबनाई वा विभिन्न दबाबमा पारेर एमसीसी पास गरे नेपाली राजनीतिमा ठूलो संकट निम्तन्छ। नेपाली जनताको नियति भनौं या दुर्भाग्य। बेला बखतमा विभिन्न विषयमा अल्मलिने गरेका छौं। एमसीसी के हो ? यसको समर्थन किन ? विरोध किन ? समर्थन गर्नेले पनि केही राम्रो भएर नै समर्थन गरेका छन्। अनि विरोध गर्नेले पनि केही नराम्रो देखेर नै विरोध गरेका होलान्। यसको अर्थ, झट्ट हेर्दा एमसीसी सत्तामा उकाल्ने, त्यहाँबाट खसाल्ने संयन्त्रको रूपमा देखिएको छ। नेपालको संघीय संसद्मा जुनसुकै दलको जस्तोसुकै प्रतिनिधित्व भए पनि सरकार टिक्ने अवस्था रहेन। संसद्मा जस्तोसुकै संख्या भए पनि सरकारमा जान सक्ने जस्तोसुकै धेरै संख्या भए पनि टिक्न नसक्ने कुरालाई एमसीसीसँग जोडिएको छ। यसरी हेर्दा नेपाली जनताको अभिमतले समेत काम नगरेको देखियो। जनताको अभिमत लिएर सत्तामा गएको दलले सरकार चलाउन नसक्ने र सरकारमा टिक्न पनि नसक्ने अवस्था हामीले देखेभोगेकै हो। तर, जनताले तिरस्कृत गरेको दल अर्थात् प्रतिपक्षमा बस्न लगाएको दलले समेत नेतृत्व लिन सक्ने अवस्था आएको छ। यो कस्तो खालको संसदीय व्यवस्था हो ? यसरी अहिले अगाडि देखिएका घटनाक्रमलाई हेर्दा एमसीसी प्रारम्भमा नै सत्तामा पुर्याउने र सत्ताबाट खसाल्ने हतियारको रूपमा देखिएको छ। यो नेपाली जनताको दुर्भाग्य हो। कसले एमसीसीको समर्थन र विरोध गरिरहेका छन् ? त्यतातर्फ पनि हेरौं। सत्तामा हुनेले यसको समर्थन गर्ने रहेछ। सत्ताबाट बाहिरिएको वा सत्तामा पुग्न नसकेका दलले यसको विरोध गर्दा रहेछन्। एमसीसी प्रारम्भकै गतिविधिले भविष्य औंल्याएन र ? नेपालीको दुर्भाग्य बनेन र ? हो या तथ्यगत सहायतामा अनुदान आयो, प्राप्त भयो ? एमसीसी जबर्जस्ती ढंगले पारित गर्न खोज्नु त्यति उपयुत्ता हुँदैन। सरकारले बडो सोचबुझका साथ निर्णय लिन सक्नु पर्छ। नेपालजस्तो भौगोलिक अवस्था भएको देश अर्थात् भूपरिवेष्टित मुलुकका लागि विकासको फड्को मार्न आर्थिक सहयोग जरुरी छ। सहयोगलाई हामी लिन्नौं भन्न पनि सक्दैनौं। लिन्छौं भन्न पनि नसक्ने अवस्थामा पुगेका छौं। मुलुकलाई विकास गर्न, समृद्धितिर लैजान, नेपालीलाई सुखी तुल्याउन, नेपाली राजनीतिक दलका नेताको नारालाई साकार पार्न हो भने एमसीसी चाहिन्छ। मुलुकलाई चाहिएको आवश्यकता पनि त्यही नै हो। तर, त्यसो भन्दैमा कस्तो सहायता लिने कस्तो नलिने भन्ने कुरा चाहिँ हेर्नु पर्छ। आज प्रारम्भमा नै सरकार गिराउने र बनाउने एमसीसी हो भने यो पारित भएर लागू हुँदाका अवस्थामा के होला ? विचार गर्नै पर्छ। अर्थात्, संविधान माथि रहेर त्यसका प्रावधान लागू हुँदाको अवस्थामा नेपाली जनताको अभिमतले गठन भएको संसद् र संसद्ले दिने सरकार अर्थात् मुलुकको राजनीतिक अवस्था स्वाभाविक रूपले चल्ला वा चल्न नपाउला ? त्यसको पनि विश्लेषण गर्नै पर्छ। कतै अनेक समस्या निम्तिने त होइन ? ती कुराहरूको डर राख्ने व्यक्तिले आज एमसीसीको विरोध गरेको हुन सक्छ। आज सत्तामा चढायो। सत्तामा टिकाएको छ। अर्थात्, सत्ता रोहण हुन र सत्ता सञ्चालन गर्न सहज हुन्छ भन्ने प्रलोभन र आसमा एमसीसी पारित गर्नुपर्छ भन्नु एउटा पक्ष हो। यी सबै सत्तामा रहनका लागि गरिएका कुरा हुन्। सत्तामा पुग्न गरिएका प्रयास हुन्। तर, जो सत्तामा पुग्ने सम्भावना छैन। सत्ताभन्दा बाहिर छ उनीहरूले नै यसको विरोध गरेका छन्। विगतको एउटा अनुभव एमसीसीसँग ठ्याक्कै मिल्न पुग्यो। २०५२ सालमा सर्वोच्च अदालतको फैसलाले संसद् पुनस्र्थापना गराएको थियो। तत्कालीन नेपाली कांग्रेसका संसदीय दलका नेता अर्थात् वर्तमान प्रधानमन्त्री शेरबहादुर देउवालाई त्यस समयमा पनि सर्वोच्चको फैसलापछि पुनर्बहाली भएको संसद्ले सर्वदलीय सरकार गठन गर्ने मौका दियो। देउवाको नेतृत्वमा सरकार पनि गठन भयो। त्यो उहाँको पहिलो प्रधानमन्त्री कार्यकाल थियो। त्यस समयमा नेपाली कांग्रेसका सभापति गिरिजाप्रसाद कोइरालासँग निकट थिएँ। प्रायः उहाँको साथमा रहन्थे। उहाँले पनि मलाई औधी माया गर्नु हुन्थ्यो। नजिक राख्नुभएको थियो। त्यसैले पनि सभापति र नेपाली कांग्रेससँग निकट रहें। यहाँसम्म कि तत्कालीन समयमा सभापतिको सहयोग प्राप्त गर्न चाहने धेरैजसो व्यक्तिहरू मसँग पनि नजिक रहन्थे। त्यस्तै समयमा भाइबन्धुको नाताले तत्कालीन प्रधान न्यायाधीश विश्वनाथ उपाध्यायसँग पनि राम्रो सम्बन्ध रह्यो। उहाँले पनि मलाई नजिकबाटै चिन्नु भयो। प्रायःजसो फुर्सद हुँदा, अनुकूल मिल्दा उहाँकोमा जान्थें। कतिपय राष्ट्रिय महŒवका विषयमा कुराकानी हुन्थे। यी क्रम निरन्तर थिए। यसकारण त्यसबेलाका प्रधानमन्त्री शेरबहादुर देउवा पनि निकट हुनुहुन्थ्यो। भेटका बखत मैले अनुरोध गरेका विषय, सल्लाह, सुझाव दिएका कुरालाई देउवाले नाइँनास्ती नगरी निर्णय लिने र कार्यान्वयन गर्ने गर्नुहुन्थ्यो। अर्थात्, हाम्रो सम्बन्ध त्यति गहिरो थियो। हुन त मैले कहिल्यै उहाँलाई मोल मोलाइजामा पारिनँ। असहयोग हुने किसिमका सरसल्लाह पनि दिइनँ। लाग्छ, उहाँलाई धेरै हिसाबले सहयोग पुर्याएँ। उहाँले धेरै सद्भाव पनि राख्नुहुन्थ्यो। यहाँसम्म कि राजनीतिक नियुक्तिका अफरहरू पनि आउने गरेका थिए। प्रस्ताव स्विकार पनि गरिनँ, गर्नुपर्छ भन्ने लागेन। बरु के सल्लाह दिँदा, कोसँगको सम्बन्ध विस्तार गर्दा उहाँको हित हुन्थ्यो ती कामहरू नै रोजें। तत्कालीन समयमा देउवालाई भेट्न कुनै छेकवार थिएन। त्यसै समयमा नेपाल भारतबीच एउटा सन्धिको चर्चा चल्यो। एकीकृत महाकाली पञ्चेश्वरसहितको सन्धि गर्न लाग्दा यो सन्धि नगर्न सल्लाह दिएँ। संयुक्त सरकार भएको समयमा सन्धि गर्नु उपयुक्त हुँदैन भन्दा उहाँले भन्नु भयो, हामीले एक पैसा नलगाइकन २५ सय मेगावाट विद्युत् दुई वर्षमा प्राप्त गर्दै छौं। त्योभन्दा बढी चाहिए, सस्तो मूल्यमा पहिलो प्राथमिकताका साथ किन्न पाउँछौं। परियोजना स्थलबाट पानी, नहर र नेपालका जमिनहरूमा सिँचाइको सम्भावना खुला हुन्छ। यी सब कुराले नेपालको विकास तीव्र हुन्छ भन्नु भयो। यो आयोजना बन्ने कुराको सन्धि म गर्छु र कार्यान्वयन पनि गराउँछु भनेर देउवाले भन्नु भयो। तपाईंले कार्यान्वयन गराउन सक्नु हुँदैन भन्ने विषय पटकपटक उठाएँ। यसै त भारत अरूलाई नगर्ने प्रवृत्तिको ठूलो मुलुक हो। अर्कोतिर कमजोर सरकारको नेतृत्व गरिरहनु भएका शेरबहादुर देउवा। आफ्नै दल र अर्को दलबाट पनि शंकाको नजरले हेरिएको, कान्छो प्रधानमन्त्री अर्थात् परीक्षणकालमा रहेको प्रधानमन्त्री। तपाईंले यो आँट नगर्नुहोस् भन्दा यो सन्धि पनि गर्छु र कार्यान्वयन पनि गराउँछु भन्नु भयो। यही सन्धिले कांग्रेसले चुनाव पनि जित्छ, यही सन्धिले मुलुकको विकास हुन्छ र स्दूरपश्चिमको पनि विकास हुन्छ भन्नु भयो। तत्कालीन सभामुख रामचन्द्र पौडेलले राति संसद्को बैठक बसाल्नु भयो। रातको १२ बजेको समयमा सन्धि पास गरियो। तर, २०५२५३ मा भएको सम्झौता अहिलेसम्म कार्यान्वयन भएको छैन। त्यसको कार्यान्वयन खोइ ? कहाँ भयो कार्यान्वयन ?यस्ता कार्यान्वयन नहुने सन्धि सम्झौता गरेर मुलुकलाई के फाइदा ? संसद्बाट पारित गरेर वैधानिक सम्झौताको पुर्जा दिएर नेपाली जनताको घाँटी निमोठ्ने काम किन ? यसबाहेक अरू केही उपलब्धि भयो त ? यस्ता थुप्रै सन्धि सम्झौता भए तर कार्यान्वयन भएनन्। त्यसैले चुनाव अगाडि अहिलेको गठबन्धनको सरकारले पनि एमसीसी सम्झौता संसद्बाट पारित गर्न लगाउनु वा गर्ने प्रयास गर्नु त्यति उपयुक्त हुँदैन। त्योभन्दा अगाडि राष्ट्रिय सहमति बनाउने वा आगामी निर्वाचन पछिको संसद्ले यसलाई बडो सोचविचारका साथ पारित गर्नु नै बुद्धिमानी हुन्छ। हतारमा संसद्मा लगेर, जबर्जस्ती पास गर्नुभन्दा राष्ट्रिय सहमति बनाएर अनुमोदन गर्नु उपयुक्त हुन्छ। बरु त्यहाँसम्म दाता मित्रराष्ट्रलाई सम्झाइबुझाइ गर्ने र मुलुकको हितमा के हुन्छ ? राष्ट्रिय सहमति पछि मात्र निर्णय लिनु पर्छ। यदि त्यसो नगरी अर्थात् राष्ट्रिय सहमति नबनाई गणितीय हिसाबले, विभिन्न दबाबमा पारेर पास गर्न खोजिन्छ वा पास गरिन्छ भने त्यसले नेपाली राजनीतिमा ठूलो संकट निम्त्याउन सक्छ। यो गर्दा समग्र पार्टी संगठनलाई भोलिका दिनमा ठूलो ठेस लाग्न सक्छ। स्वयं देउवालाई पनि कालो दाग लाग्न सक्छ। त्यति मात्र नभएर कांग्रेस चुनावमा हार्ने र विग्रह पनि हुने निश्चित छ। त्यसैले जबर्जस्ती ढंगले पारित गर्न खोज्नु त्यति उपयुक्त हुँदैन। एमसीसीका सन्दर्भमा सरकारले बडो सोचबुझका साथ निर्णय लिन सक्नुपर्छ। यो नै मेरो वर्तमान प्रधानमन्त्री श्रद्धेय नेता नेपाली कांग्रेसका सभापति शेरबहादुर देउवालाई अनुरोध र सुझाव रहेको छ । लेखक अधिवक्ता हुन्।"
बडिबिल्डर सविना,"हङकङ : सुगठित शारीरिक संरचना, दृढ संकल्प र आत्मविश्वासले भरिएकी युवती हुन् सविना भट्टराई। उनलाई लागेको थिएन, जीवनमा कुनै दिन आफ्नो शारीरिक कुशलतालाई स्टेजमा प्रर्दशन गरेर वाहवाही पाउँछु भन्ने। सामाखुसी काठमाडौंकी सविना २००८ मा हङकङ आइन्। आफ्नो अभिभावकसँगै कर्म गर्नका लागि बिदेसिएकी उनी अरू जस्तै १० घण्टा निरन्तर विभिन्न कम्पनीहरूमा काम गर्न थालिन्। वियुटी इन्डष्ट्रिजमा काम सुरु गरेकी सविनालाई शरीरको सुन्दरतालाई कस्मिेटिक आइटमहरूले सजाउनुभन्दा कठोर अभ्यास र निरन्तर मेहनतले सजाउनु उपयुक्त लाग्यो। अध्ययनका लागि युरोप जाने सपना र राम्रो आम्दानीको पूर्णकालीन काम छाडेर उनी लागिन शारीरिक अभ्यासतर्फ। सुरुका दिनमा शारीरिक फिटनेसका लागि जिम जान सुरु गरेकी उनी अन्तत जिम र शारिरीक अभ्यासलाई करियर बनाउने निधोमा पुगिन्। करिब २ बर्ष कोरोना प्रकोपको कारण संसार नै थलिएको समयमा सविना निरन्तर डाइट र ह्यावी वोयटमा आफ्नो शरीरलाई सुन्दर बनाउँदै गइन्। निरन्तरको अभ्यास र तपस्याले उनलाई शारीरिीक सुन्दरताका विभिन्न बडिबिल्डिङ प्रतियोगिताका लागि तयारी बनाउँदै लग्यो। बडिबिल्डिङ प्रतियोगिता सञ्चालन गर्दै आएको हङकङकै ठूलो ग्लोबल क्लासिक बडिबिल्डिङले आयोजना गरेको प्रतियोगितामा विकिनी नोभाइसअन्तर्गत विकिनी ओपनमा पहिलो र विकिन नोभाइस क्लासमा ४औं स्थान ओगट्न सफल भइन् सविना। पहिलोपटक सहभागी प्रतियोगितामै फरक दुई क्याटोगोरीमा पहिलो र चौथो स्थान प्राप्त गरेपछि उनमा आत्मविश्वास बढ्दै गयो। डिसेम्बर २४ तारिकका दिन सम्पन्न ग्लोबल क्लासिक सुपर प्रो क्वालिफाइड बडिबिल्डिङ प्रतियोगितामा आफ्नो क्लासअन्तर्गत पहिलो हुँदै गोल्ड मेडल जित्न सफल भइन् सविनाले। नेपाली समुदायमा नचिनिएकी सविनाको अप्रत्यासित सफलताले सिङो हङकङेली नेपाली समाजले गौरव गरिरहेको छ। सविना भन्छिन्, मेरो कठोर परिश्रमको फल पाएको महसुस भइरहेको छ। मेरो काम र सफलताले सिंगो देशकै शिर ठाडो भएको म्यासेज र बधाई पाउँदा आपूलाई थप जिम्मेवारी बोध भएको छ। अन्तर्राष्ट्रिय स्तरका ओलम्पिया, आर्नोल्ड क्लासिक लगायतका प्रतियोगितामा सहभागी भई नेपालको झन्डा फहराउने सपना बोकेकी सविना नेपाली समाजमा शारीरिक फिट र सफलताको कथा सुनाउन चाहन्छिन्। उनी भन्छिन्, हाम्रो समुदायमा खानपिन र अस्वास्थ्यकर दैनिकीले गर्दा धेरैजना नेपाली दाजुभाइ तथा दिदीबहिनीहरू मोटोपन, क्लोस्टोरोल, हाईब्लड प्रेसर जस्ता रोगका शिकार भइरहेका छन्। उहाँहरूसँग डाईट र शारीरिक अभ्यासका बारेमा आफूले जानेको सिप र कौशल बाढ्न मन छ। हसिली स्वाभावकी सविना शारीरिक सुन्दरतालाई कठोर परिश्रम, खानपिनमा अनुशासन र दृढ संकल्पको उपज मान्छिन्। नेपाली समाजमा विकिनीप्रतिको धारणा र महिलाप्रतिको हिन भावनालाई हटाउन पनि मेरो प्रयासले केही थप मद्दत अवश्य गर्नेछ उनी भन्छिन्।"
निर्वाचनतिर माओवादी,"काठमाडौं : केन्द्रीय पदाधिकारी तथा सदस्य टुंग्याउन निर्वाचनमा जाने सम्भावना बढेपछि नेकपा माओवादी केन्द्रले निर्वाचन कार्यक्रम संशोधन गरेको छ। आठौं महाधिवेशनअन्तर्गत सहमतिमै कार्यसमिति छनौट गर्न निर्वाचन तालिका पछि सारिएको हो। केन्द्रीय निर्वाचन आयोगले शनिबार साँझ निकालेको संशोधित तालिकाअनुसार आइतबार २ बजेपछि मात्रै सबै प्रक्रिया सुरु हुनेछ। समिति छनोटको गृहकार्य पुगेन, केन्द्रका केन्द्रीय सदस्य राजु खड्काले भने, आयोजक समितिको बैठकले पदाधिकारी बनाउने कुरो टुंग्याउन सकेन। संघीयताको आधारमा समिति समावेशी बनाउनुपर्ने बताउँदै उनले थपे, यसका लागि सबै प्रदेशहरूबाट केन्द्रीय कार्यालयमा प्रास्तवित नामहरू केन्द्रित भएको छ। त्यसलाई स्थायी समितिले सबै कलस्टर मिलाउन नसकेर बैठक स्थगित भयो। आइतबार १ बजेबाट सुरु हुने बैठकले सहमतिमा पदाधिकारी र केन्द्रीय सदस्य फाइनल गर्नेछ। शनिबार नै निर्वाचन समितिले मतदाता नामावली प्रकाशनदेखि उम्मेदवारी दर्ता गर्दै मतदानसम्मको कार्यतालिका सार्वजनिक गरेको थियो। तर, सहमतिका लागि प्रयास भइरहेको भन्दै निर्वाचन कार्यक्रमलाई पर सारिएको हो। शनिबार दिउँसो बन्दसत्रमा सम्बोधन गर्दै अध्यक्ष प्रचण्डले सहमतिका लागि ५ बजेसम्मको समय मागेका थिए। सहमति नजुटे निर्वाचनमा जान सकिने उनले बताएका थिए। सबैको कोसिस सहमति होस् भन्ने नै हो। तर, लोकतान्त्रिक अभ्यास वा जनवादी अभ्यास कुण्ठित गर्ने ढंगले हामी जाँदैनौं, बन्दसत्रमा प्रचण्डले भनेका थिए, लोकतान्त्रिक अभ्यासका लागि हामी तयार छौं। तर, जस्तोसुकै लोकतन्त्रमा पनि पहिलो प्रयास सहमति नै हो। बन्दसत्रबाट माओवादीको विधान मस्यौदा पारित गर्दै केन्द्रीय कमिटी चयनमा पुगेको छ। स्थायी समिति सदस्य देव गुरुङले पेस गर्नुभएकोे मस्यौदामाथि उठेका जिज्ञासाको उहाँले जवाफ दिनुभयो। त्यसपछि हामीले सर्वसम्मतिले पारित गर्यौं, महाधिवेशन प्रतिनिधि शंकर महतोले भने। विधानलाई आगामी केन्द्रीय समितिले अन्तिम रूप दिने गरी विधान मस्यौदा पारित गरिएको हो। विधानअनुसार अब पार्टीको केन्द्रीय समिति ५० प्रतिशत खुला र ५० प्रतिशत पूर्ण समानुपातिक हुनेछ। मिश्रित निर्वाचन प्रणालीका माध्यमबाट समिति छनोट हुनेछ। केन्द्रीय समिति २९९ सदस्यीय बनाइएको छ। यसअघि केन्द्रीय कमिटीले १० प्रतिशत मनोनित गर्ने भनिएकामा बढाएर १५ प्रतिशत पुर्याइएको छ। महाधिवेशनबाट केन्द्रीय समिति, केन्द्रीय समितिले पोलिटब्युरो, स्थायी समिति र पदाधिकारी चयन गर्नेछ। समितिहरू समावेशी सिद्धान्तका आधारमा चयन हुनेछन्। ५० प्रतिशतको पूर्ण समानुपातिकमा दलित, मुस्लिम, थारू, मधेसी, आदिवासी जनजाति, खस आर्य, अपांगता, पिछडिएको क्षेत्र, महिला र युवाको क्लस्टर बनाइएको छ। केन्द्रीय समितिमा सबै क्लस्टर र खुलाबाट गरी ३५ प्रतिशत महिला तथा २० प्रतिशत ४० वर्षमुनिका युवाको प्रतिनिधित्व हुनेछ।"
बिजुलीवाहनको प्रयोग गरौं,"तीन वर्षअघि नै सरकारले विद्युतीय सवारी (युग)को घोषणा गरे पनि कार्यान्वयनतिर भने फिटिक्कै ध्यान दिएन। पेट्रोलियम पदार्थमा बर्सेनि बाहिरिने गरेको अर्बाैंको रकम जोगाउन र सहरको स्वच्छता कायम राख्न पनि सरकारी संयन्त्रबाटै विद्युतीय सवारीको प्रयोगमा जोड दिनुपर्ने आवश्यकता छ। अर्कोतर्फ वायु प्रदूषण न्यूनीकरण गर्न र स्वदेशमै उत्पादित विद्युत्को प्रयोग गर्न पनि विद्युतीय सवारी प्रयोग गर्नुपर्ने देखिएको हो। काठमाडौंको वायु प्रदूषणको मुख्य कारक नै सवारीसाधन हुन्। डिजेलपेट्रोलबाट चल्ने गाडीको धुवाँ, धुलो र मैलोले काठमाडौंको वायु प्रदूषण मानव स्वास्थ्यका लागि दिनप्रतिदिन हानिकारक बन्दै गएको छ। प्रदूषणले नाक छोप्ने कि, आँखा छोप्ने कि वा मुख नै छोप्ने भन्ने बैरागलाग्दो अवस्था देखा पर्दैछ। अझ पुरानाथोत्रा गाडीले फ्याँक्ने धुवाँको मुस्लोले त दिउँसै कालोपर्दा लागेर दुर्घटनासमेत हुने गरेका छन्। देशकै राजधानी सवारीसाधनको धुवाँ र धुलोले कुरूप बन्दै गएको छ। अर्कोतर्फ, हरेक वर्ष दुई खर्बभन्दा बढी रकम पेट्रोल र डिजेल खरिदमा मात्रै बिदेसिने गरेको छ। गत वर्ष नेपाल आयल निगमले १ खर्ब ५८ अर्ब ८८ करोड रुपैयाँको पेट्रोलियम पदार्थ आयात गरेको थियो। यसमा ढुवानी र चुहावटको खर्च जोड नै बाँकी छ। यो रकम बर्सेनि बढ्दै गएको छ। नाकाबन्दी र अरू बेलामा छिमेकी भारतले आनाकानी गर्दा पेट्रोलियम पदार्थको अभावमा देश र जनताले भोग्ने दुःख र सास्तीका कुरै नगरौँ। विद्युतीय सवारीको प्रयोगले देश र जनता सबैलाई फाइदा नै पुग्ने देखिन्छ। डिजेल पेट्रोलका सवारीको जस्तो आवाज नआउने र गन्ध पनि नआउने भएका कारण उपभोक्ताका लागि फाइदै पुग्ने देखिन्छ। उपभोक्तालाई इन्धन खर्च पनि निकै सस्तो पर्ने देखिन्छ। डिजेलबाट चल्ने बसले एक लिटर तेलबाट साढे ४ देखि ५ किलोमिटर दूरी पार गर्छ। हाल डिजेलको प्रतिलिटर १ सय १७ रुपैयाँ पर्छ। एक किलोमिटर दूरीलाई २४ रुपैयाँ खर्च पर्न आउँछ। यस्तै पेट्रोलको मूल्य १ सय ३४ रुपैयाँ ५० पैसा छ। पेट्रोलियम गाडीको प्रतिकिलोमिटर २७ रुपैयाँ जति इन्धन खर्च लाग्छ। तर विद्युतीय गाडीलाई एक किलोमिटर दूरी पार गर्न करिब ८ रुपैयाँ मात्र पर्न आउँछ। त्यसरी हेर्दा पनि विद्युतीय गाडीको इन्धन खर्च निकै कम पर्न आउँछ। पेट्रोलियम सवारीको प्रयोगले वायु प्रदूषण गर्ने र त्यसले जलवायु परिवर्तनमा पनि असर पुगिरहेको छ। वातावरणविद्हरूका अनुसार कार्बन उत्सर्जन गर्ने दोस्रो क्षेत्र भनेकै यातायात हो। पेट्रोल र डिजेलबाट चल्ने सवारीको विकल्पमा जान नसके जलवायु परिवर्तनका अझ डरलाग्दा दृश्य देखा पर्ने वातावरणविद्हरूको भनाइ छ। यसैकारण विश्व विद्युतीय सवारीसाधनको प्रयोगतिर लम्केको छ। पछिल्ला दिनमा नेपालमै पनि विद्युतीय गाडी प्रयोगकर्ताको संख्या बढ्दै गएको छ। तर आवश्यक चार्जिङ स्टेसन नहुँदा विद्युतीय गाडीप्रति सर्वसाधारणको आकर्षण बढ्न सकेको छैन। अर्कोतर्फ, विद्युतीय सवारीका लागि खाल्डाखुल्डी पुर्ने र सडकको स्तरोन्नती गर्नेतिर पनि सरकारको ध्यान जान जरुरी छ। विद्युत् प्राधिकरणले ५० वटा चार्जिङ स्टेसन बनाउने घोषणा गरेको पनि महिनौ बित्यो। उसले यतातिर ठोस रूपमा काम गरेको छैन। पछिल्ला दिनमा स्वदेशमै विद्युत् उत्पादनको मात्रा बढदै गएको छ। केही समयभित्रै हामीले स्वदेशमै विद्युत्को खपत र प्रयोग बढाउनेतिर ध्यान दिन सकेनौं भने उत्पादित विद्युत् त्यसैखेर जाने निश्चित छ। विद्युतीय सवारीका लागि आवश्यक पूर्वाधार निर्माण, घरघरमा विद्युतीय सामग्रीको प्रयोगतिर अहिलेदेखि नै राज्यका नीति र कार्यक्रम बन्नैपर्छ। नेपालले विद्युत्को उत्पादन र प्रयोगलाई व्यापक बनाउन सके ऊर्जामा परनिर्भरता घटनेछ। यसबाट मुलुकको अर्थतन्त्रमै सकारात्मक प्रभाव पनि पर्नेछ। १६ करोडका बस अलपत्र बिजुलीवाहन : उद्घाटन तामझाम, त्यसपछि सुनसान"

शीर्षक,विवरण
सप्तरी कांग्रेसमा नयाँ नेतृत्व छान्न शनिबार मतदान हुने,"काठमाडाैै : नेपाली कांग्रेस सप्तरीको नयाँ नेतृत्व चयनका लागि शनिबार मतदान हुने भएको छ। सहमतिमा फागुन २० गते आज हुने भनिएको निर्वाचन एक दिनपछि सारिएको छ। जिल्ला सभापतिमा रामदेव साह र शत्रुधन यादवले प्यानलसहित उम्मेदवारी दर्ता गराएका छन्। उम्मेदवारले प्रचारप्रसारलाई तीव्र बनाएका छन्। यादवको प्यानलमा उपसभापतिमा फतेह मोहम्मद, रामप्रसाद मण्डल, सचिवमा प्रभुनारायण चौधरी, सतन मण्डल, सहसचिवमा धनश्याम साह र मनोज खड्काको उम्मेदवारी दिएका छन्। साहको प्यानलबाट उपसभापतिमा रामकुमार साह, ध्रुवनारायण चौधरी, सचिवमा नन्दकिशोर यादव, दुर्गानन्द यादव, सहसचिवमा रामसुन्दर मण्डल, मोहम्मद मुस्लिमको उम्मेदवारी परेको छ।"
"श्रीलंका जाने नेपाली क्रिकेट टोलीको बिदाई, उत्कृष्ट नतिजाकालागि खेलकुद मन्त्रीको शुभकामना","काठमाडाैं : श्रीलंका जाने नेपाली राष्ट्रिय क्रिकेट टोलीलाई बिदाई गरिएको छ। शुक्रबार क्यानले आयोजना गरेको बिदाई कार्यक्रममा युवा तथा खेलकुद मन्त्री महेश्वरजंग गहतराजले अफिसियल, प्रशिक्षक तथा खेलाडीसहितको टिमलाई बिदाई गरेका हुन्। मार्च ७ देखि ११ सम्म श्रीलंकामा अभ्यास खेल खेल्ने नेपाली क्रिकेट टिम आइसिसी विश्वकप लिग२ त्रिकोणात्मक ओडिआई सिरिज खेल्न मार्च १४ मा श्रीलंकाबाट सिधै युएई जाने तालिका रहेको छ। सोही प्रयोजनकालागि नेपाली टिम शनिबार बिहान श्रीलंकातर्फ प्रस्थान गर्ने नेपाल क्रिकेट संघ(क्यान) ले जनाएको छ। खेलाडीहरुलाई बिदाई गर्दै मन्त्री गहतराजले उत्कृष्ट खेल प्रदर्शनकालागि शुभकामना दिएका छन्। क्रिकेटबाट राज्यले धेरै अपेक्षा गरेको बताउँदै मन्त्री गहतराजले उत्कृष्ट नतिजा प्राप्तीमा आफू ढुक्क रहेकोसमेत बताए। नेपाल क्रिकेट टिमका मुख्य प्रशिक्षक पुबुदु दासानायेकेले नेपालकालागि अबको चुनौती भनेको एकदिवसिय मान्यतालाई जोगाउनु रहेको बताए। टिम कप्तान सन्दीप लामिछाने उत्कृष्ट प्रदर्शनकालागि तयारी राम्रो रहेको र श्रीलंकामा हुने अभ्यास खेलले थप तयारीमा मद्धत पुग्ने बताए। शुक्रबार बिदाई गरिएको नेपाली टिममा सन्दीप लामिछाने (कप्तान), ज्ञानेन्द्र मल्ल, दिपेन्द्र सिंह ऐरी, कुशल भुर्तेल, आरिफ शेख, आसिफ शेख, कमल सिंह ऐरी, विवेक यादव, सागर ढकाल, पवन सर्राफ, करण केसी, विनोद भण्डारी, रोहित कुमार पौडेल, सोमपाल कामी, बिक्रम सोब र भिम शार्की समेटिएका छन्। त्यसैगरी मुख्य प्रशिक्षक पुबुदु दशानायाके, सहायक प्रशिक्षक प्रकाश शर्मा, म्यानेजर कैलाश विष्ट, फिजियो बिक्रम न्यौपाने, एनालिस्ट रमण शिवाकोटी र ट्रेनर राज शर्मासमेत श्रीलंका जादैंछन्। बिदाई कार्यक्रममा क्यानका कार्यवाहक सचिव प्रशान्त विक्रम मल्ल, कोषाअध्यक्ष रोशन सिंह लगाएतको सहभागीता रहेको थियो।"
विद्यालय हिँडेका तीन बालिका मसाज सेन्टरमा भेटिए,काठमाडौँ : काठमाडौँको बुढानीलकण्ठबाट सम्पर्कविहिन भएका तीन बालिका मसाज सेन्टरमा भेटिएका छन्। यही १६ गत विद्यालय जाने भनी घरबाट निस्किएका उनीहरू काठमाडौँको बौद्धस्थित मसाज सेन्टरमा काम गर्दै गरेको अवस्थामा फेला परेका महानगरीय प्रहरी परिसर काठमाडौँले जनाएको छ। बुढानीलकण्ठ नगरपालिका१३ चुनिखेलस्थित बसपार्क नजिकै डेरा गरी बस्ने उनीहरू स्यानीय विद्यालयमा कक्षा७ मा अध्ययनरत छन्। फागुन १६ गते बिहान ०९ बजे विद्यालय जाने भनी कोठाबाट निस्किएका बालिका घर नफर्किएपछि आफन्तले खोजीका लागि प्रहरीमा जाहेरी दिएका थिए। उक्त जाहेरीका आधारमा प्रहरी प्रभाग बुढानीलकण्ठबाट खटिएको प्रहरीले बौद्वस्थित ग्रीन साइन मोर्गन मसाज सेन्टरमा काम गरिरहेको अवस्थामा फेला पारी आफन्तको जिम्मा लगाएको परिसरले आज एक सूचना जारी गरी जनाएको छ। उक्त घटनाको सम्बन्धमा प्रभागबाट थप अनुसन्धान भइरहेको परिसरले जनाएको छ।
पाकिस्तानको एक मस्जिदमा बम विस्फोट हुँदा कम्तिमा ३० जनाको मृत्यु,काराँची: पाकिस्तानको पेशावरस्थित एक मस्जिदमा आत्मघाति बम विस्फोट हुँदा कम्तिमा ३० जनाको मृत्यु भएको छ। शुक्रबार प्रार्थना भइरहेका बेला स्थानीय शीया मस्जिदमा बम विस्फोट हुँदा अन्य ५० जनाभन्दा बढी घाइते भएका छन्। घाइतेमध्ये केहीको अवस्था गम्भीर रहेको बीबीसीमा उल्लेख छ। अहिलेसम्म कुनै पनि समूहले घटनाको जिम्मा नलिएको सुरक्षा अधिकारीहरुले जनाएका छन्। पछिल्लो समय पाकिस्तानमा प्रार्थना गरिरहेका बेला बम विस्फोट हुँदा हजारौंको मृत्यु भएको बताएको छ। मृतकहरु शीया समुदायको रहेको उल्लेख छ ।
ट्रकले ठक्कर दिँदा एकको मृत्यु,काठमाडौँ : धादिङको नीलकण्ठ गाउँपालिका८ रामकोटमा ब्रतबन्धको निम्तामा आएकालाई शुक्रबार एउटा ट्रकले ठक्कर दिँदा एक महिलाको मृत्यु भएको छ भने चार जना घाइते भएका छन्। निम्ता मानेर आफ्ना घर फर्किन लाग्दा रोकेर राखिएको ट्रकले स्टार्ट गर्ने क्रममा ती मानिस र स्कुटर तथा मोटरसाइकललाई ठक्कर दिएको थियो। दुर्घटनामा ज्वालामूखी गाउँपालिका५ की ४० वर्षीय डिलमायाँ आलेमगरको धादिङ अस्पतालमा उपचारको क्रममा मृत्यु भएको हो। सो घटनामा घाइते चार जनाको उपचार भइरहेको र अरुको अवस्था सामान्य रहेको जिल्ला प्रहरी कार्यालयका प्रवक्ता एवं सूचना अधिकारी जागेश्वर भण्डारीले जानकारी दिए। दुर्घटनापछि निम्तामा आएकाले घाइतेको उद्धार गरी धादिङ अस्पतालमा उपचारका लागि पुर्याएका थियो।
पल शाह प्रकरण: १० न्युजपोर्टलसहित १६ युट्युब च्यानल कारबाहीमा,"काठमाडौं: प्रेस काउन्सिल नेपालले पल शाह प्रकरणमा भ्रामक समाचार प्रकाशित गर्ने १० समाचार वेवसाइट र १६ युट्युब च्यानललाई कारबाही गरेको छ। त्यस्तै आचारसंहिता प्रतिकूल सामग्री सम्प्रेषण गर्ने २२ अनलाइन मिडियालाई सचेत गराइएको, दर्ता र सूचीकरण नभएका १० वेवसाइटहरूलाई नेपालभित्र सम्प्रेषण हुन नसक्ने व्यवस्थाका लागि नेपाल दूरसञ्चार प्राधिकरणमा पत्राचार गरेको र कुनै मिडियाअन्तर्गत आबद्ध नभएका १६ युट्युब च्यानललाई अनुसन्धान गरी आवश्यक कारबाही गर्न नेपाल प्रहरी साइबर ब्युरोमा सिफारिस गरेको काउन्सिलले विज्ञप्तिमार्फत् जनाएको छ। विभिन्न सञ्चार माध्यमबाट सम्प्रेषित सामग्री अध्ययन गर्दा सार्वजनिक अपराधसँग जोडिएका व्यक्ति तथा पीडितहरूको पक्षविपक्ष हुने गरी सामग्री सम्प्रेषण हुँदा पत्रकार आचारसंहिता, २०७३ (पहिलो संशोधन, २०७६) को दफा ५(११), ५(४) र ४(९) को ठाडो उल्लंघन भएको वरिष्ठ प्रशासकीय अधिकृत दीपक खनालद्वारा जारी विज्ञप्तिमा उल्लेख गरिएको छ। यसैबीच अनलाइन टिभी, सामाजिक सञ्जाल (विशेषगरी युट्युब च्यानल)हरूमा सम्प्रेषित सामग्रीबारे प्रेस काउन्सिल नेपालमा उजुरी र गुनासाहरू बढिरहेका सन्दर्भमा यसको नियमन र व्यवस्थापनका निमित्त सुझाव दिनका लागि एक कार्यदल गठन भइ कार्य भइरहेको विज्ञप्तिमार्फत् जनाइएको छ।"
चरेशसहित भारतीय नागरिक पक्राउ,"काठमाडौं : कञ्चनपुर प्रहरीले शुक्रबार दिउँसो महेन्द्रनगर बजार क्षेत्रबाट दुई किलो ८०० ग्राम चरेशसहित भारतीय नागरिकलाई पक्राउ गरेको छ। जिल्ला प्रहरी कार्यालय कञ्चनपुरका प्रहरी निरीक्षक लालबहादुर बमले बजार क्षेत्रमा कवाड सङ्कलन गर्दै आएका भारतको बिहारका राधेश्याम जैसवाललाई चरेशसहित नियन्त्रण लिएको बताए। कवाड सङ्कलन गरेको ठाउँबाट हामीले उक्त परिमाणको चरेश बरामद गरेका हौँ, उनले भने, विस्तृतमा प्रहरी टोली घटनास्थलमा खटिएर अनुसन्धान गर्दैछ। विगत एक दशकयता महेन्द्रनगरमा कवाड सङ्कलन गर्दै आएका जैसवालले कवाडी राखेको बोराबाट चरेश बरामद भएको प्रहरीले जनाएको छ। कवाड सङ्कलनस्थलमा अहिले प्रहरीले घटनास्थल मुचुल्का सङ्कलन गरिरहेको छ, बमले भने, चरेश कसले कहाँबाट ल्यायो भन्ने विषयमा सघन अनुसन्धान हुन्छ। पछिल्लो केही वर्षयता लागूऔषध नियन्त्रणका लागि सक्रियरूपमा खटिएको कञ्चनपुर प्रहरीले यहाँ दिनहुँजसो लागुऔषध चरेश, ब्राउनसुगरसहित अभियुक्त पक्राउ गरिरहेको जनाएको छ।"
माओवादी बैठकमा प्रचण्डको दाबी सत्ता गठबन्धन चुनावसम्मै कायम रहन्छ,"काठमाडौं: नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले एमसीसी अनुमोदनसँगै सत्ता गठबन्धन चुनावसम्मै लैजाने दाबी गरेका छन्। राष्ट्रियसभा गृहमा शुक्रबादेखि सुरु भएको केन्द्रीय कमिटी बैठकमा बोल्दै उनले सत्ता गठबन्धन चुनावसम्मै लम्बिने बताएका हुन्। त्यसका लागि सत्ता गठबन्धनमा रहेका दलहरुबीच आन्तरिक छलफल सुरु भएको उनले दाबी गरे। 'एमसीसी अनुमोदनपछि सत्ता गठबन्धनलाई कसरी चुनावसम्म लैजाने भनेर हामी छलफल गरिरहेका छौं। सकेसम्म यो गठबन्धन चुनावसम्मै लैजाने हाम्रो प्रयास हो,' उनले बैठकमा भने। उनी निकट केन्द्रीय सदस्य रामकुमार शर्माले भने चुनावी तालमेल गर्न गठबन्धनका नेताहरुबीच सहमति भएको दाबी गरे। उनले गठबन्धनभित्रका पार्टीले विजयी भएकै क्षेत्र रोज्न पाउने दाबी गरे। 'सत्ता गठबन्धन चुनावसम्मै लम्बिन्छ। त्यसका लागि गृहकार्यसमेत सुरु भएको छ,' उनले अन्नपूर्णसँग भने, 'विजयी भएको क्षेत्र विजयी भएकै दलले पाउने र पराजित भएको क्षेत्रमा दोस्रो ठूलो मत ल्याउने दलले रोज्न पाउने प्रस्तावमा छलफल भइरहेको छ।' माओवादी नेतृ ओनसरी घर्तिमगरले पनि सत्ता गठबन्धन चुनावसम्मै लम्बिने बताइन्। राष्ट्रियसभा गृहमा सञ्चारकर्मीसँग कुरा गर्दै उनले त्यसको लागि तीव्र छलफल भइरहेको बताइन्। 'चुनावी गठबन्धन बनाउने विषयमा तीव्र छलफल भइरहेको छ। अहिल्यै केही कुरा भन्न सकिँदैन। तर चुनावी गठबन्धनका लागि सबै दलहरु करिब करिब सहमत छन्,' उनले भनिन्।"
कांग्रेस बाँकेको सभापतिमा गौडेल,"नेपालगन्ज : नेपाली कांग्रेस बाँकेको सभापतिमा पार्टी संस्थापन इतरबाट नारायणप्रसाद गौडेल निर्वाचित भएका छन्। शुक्रबार भएको पहिलो चरणको निर्वाचनमा ३ उम्मेदवारमध्ये ३१ मतले अघि रहेका गौडेलले शनिबार सम्पन्न दोस्रो चरणको निर्वाचनमा सभापति पदका पार्टी संस्थापन पक्षका उम्मेदवार बादशाह कुर्मीलाई ९७ मतको अन्तरले हराएका हुन्। गौडेलले ७६० मत र कुर्मीले ६६३ मत ल्याएको निर्वाचन समितिले जनाएको छ। सभापतिको दोस्रो चरणको मतदानमा कुल १ हजार ४३९ मत खसेको थियो भने१६ मत बदर भएको थियो। पहिलो चरणको निर्वाचनमा गौडेलले ५६९, कुर्मीले ५३८ र सुरेन्द्र हमालले ३१४ मत प्राप्त गरेका थिए। पहिलो चरणको निर्वाचनमा कुनै पनि उम्मेदवारले ५१ प्रतिशत मत ल्याउन नसकेपछि शुक्रबार पुनः दोस्रो चरणमा मतदान भएको हो।"
सुदूरपश्चिमकै मौलिक गोकुलेश्वर मेला (फोटो फिचर),"काठमाडौं : कोरोना कहरमा पनि नरोकिएको सुदूरपश्चिम प्रदेशकै मौलिक गोकुलेश्वर महाशिवरात्रि मेला यस वर्ष पनि सधैंका वर्षजस्तै फागुन महाशिवरात्रिका दिनदेखि दार्चुलास्थित शैल्यशिखर नगरपालिका९ गोकुलेश्वरमा लागेको छ। एक सातासम्म लाग्ने मेलाको पहिलो दिन भगवान शिवको पूजाआराधनासँगै सुरु हुने गरेको छ। धार्मिक, व्यापारिक, सामाजिक, मौलिक, सांस्कृतिक र मनोरन्जनात्मकरुपमा सुदूरपश्चिम प्रदेशमै सर्वाधिक रुचाइएको यस मेलाको सुरुवातको यकिन समय नभए पनि विसं १९९५ यता शुभारम्भ भएको स्थानीयहरु बताउँछन्। आफन्त, इष्टमित्र तथा साथीभाइहरुसँग भेट्ने उद्देश्यका लागि स्थानीयहरुलाई आमन्तण गरी भोज खुवाएर सुरुवात गरिएको मेलामा अहिलेसम्म आइसक्दा दिनहुँ हजारौं मानिसहरुको भीडभाडका साथै छिमेकी देश भारतका साथै भौगोलिकरुपमा टाढा पर्ने जुम्लासम्मबाट पनि मेलामा आइ आफ्नो मौलिक व्यापार व्यवसाय गर्ने गर्छन्। गाडीमा टाढाको यात्रा पार गरेर गोकुलेश्वर आउनु कष्टकर भए पनि धेरै निर्माणाधीन गोकुलेश्वरको विमानस्थल सञ्चालनमा आए अझ बढी मेला हेर्न आउनेको भीड बढ्ने स्थानीय बाशुदेव जोशी बताउँछन्। स्थानीय उत्पादन र मौलिक सामाग्रीहरू पाउनका लागि प्रमुख रहेको यस मेलामा भारतको मद्राशबाट आउने भारतीयहरुले बनाएको मद्राशी मिठाईका लागि पनि प्रख्यात रहेको छ।"
प्रहरीलाई गृहको निर्देशन अफवाह फैलाउने जोसुकैलाई कारबाही गर्नू,"काठमाडौं: गृह मन्त्रालयले सामाजिक सञ्जालको माध्यमबाट अफवाह फैलाउनेलाई कारबाही गर्न निर्देशन दिएको छ। फेसबुक, युट्युब, टिकटक र इन्स्टाग्रामबाट सुरक्षा निकायको फोटो भिडियो दुरुपयो गरी समाजमा उत्तेजना फैलाउने र सामाजिक सद्भावमा खलल पुर्याउने जोकोहीलाई कानुन बमोजिम कारबाही गर्न गृहले नजिकको प्रहरी, इकाई वा जिल्ला प्रशासन कार्यालयलाई निर्देशन दिएको हो। साइबर व्युरोले भन्यो युट्युब, टिकटकमा भ्रामक सूचना दिनेलाई कारबाही गर्छौं साइबर व्युरोमा रेखा थापाको उजुरी 'विभिन्न सामाजिक सञ्जालहरुमा नेपाली सेना, नेपाल प्रहरी, सशस्त्र प्रहरी बल, राष्ट्रिय अनुसन्धान विभागलगायतका सुरक्षा नियकासँग सम्बन्धित भिडियो एवं तस्बिहरुको दुरुपयो गरी भ्रामक एवं झुटा शीर्षकक्याप्सन राखी सम्पादित भिडियो तथा तस्बिरहरु प्रकाशन तथा सेयर गरेर समाजमा उत्तेजना एवं अफवा फैलाउने देखिएको हुँदा त्यस्ता क्रियाकलापहरुमा संलग्न जोसुकैलाई विद्युतीय कारोबार ऐनबमोजिम कारबाही हुने व्यहोरा सूचीन गर्दछौं,' मन्त्रालयद्वारा जारी विज्ञप्तिमा भनिएको छ। यसअघि नेपाल प्रहरीको साइबर व्युरो पनि भ्रामक सूचना दिने जोकोहीलाई कानुनबमोजिम कारबाही गर्ने चेतावदी दिएको थियो।"
प्रहरीको नाममा लुटपाट गर्ने समूह पक्राउ,"काठमाडौं : काठमाडौं महानगरपालिका१६ नयाँबजारस्थित समृद्ध फार्मेसीबाट धनमाल लुटपाट गर्ने कार्यमा सङ्लग्न रहेको अभियोगमा आठ जनालाई शुक्रबार प्रहरीले पक्राउ गरेको छ। उक्त समूहले फार्मेसी सञ्चालकलाई हामी प्रहरी हौँ, तपाईंको पसलमा अवैध औषधि बिक्री भएको सूचना आएकाले खानतलासी गर्न आएका हौँ भनी फागुन १२ गते साँझ पसलमा लुटपाट गरेको प्रहरी प्रधान कार्यालयले जनाएको छ। उक्त घटनामा सङ्लग्न रहेको आरोपमा प्रहरीले जुम्ला घर भइ काठमाडौँ बस्ने २६ वर्षीय देवीप्रसाद धिताल, काठमाडौँ स्वयम्भू बस्ने धादिङ धुनीवेशीका ३० वर्षीय शङ्कर रेग्मी, काठमाडौँ सानोभर्याङ बस्ने डडेलधुराका हिक्मत महता, काठमाडौँ चक्रपथ बस्ने कञ्चनपुरका २७ वर्षीय सुवाष रतोकी, काठमाडौँ मित्रनगर बस्ने कञ्चनपुरका मिलन बोहरा, लिम्बु भन्ने भविन्द्र बेगा, दैलेख नौमुलका जीवन भन्ने योगेन्द्रबहादुर चन्द र काठमाडौँ सामाखुसी बस्ने प्युठान गौमुखीका संगीत थापा भन्ने कमल सुनारलाई पक्राउ गरेको छ। उनीहरू काउन्टरमा भएको रु ६५ हजार नगदसहित मोबाइल, घडी, लुटपाट गरी फरार भएका थिए। खोजतलासका क्रममा प्रहरीले उनीहरूबाट ११ थान मोबाइल, एक थान घडी, एटिएम कार्ड र बैंक चेक बरामद गरेको छ। घटनाको विषयमा अनुसन्धान भइरहेको महानगरीय अपराध महाशाखाले जनाएको छ।"
"माओवादी बैठकमा प्रचण्ड नरम, नारायणकाजी आक्रामक","काठमाडौंः नेकपा माओवादी केन्द्रको जारी केन्द्रीय कमिटी बैठकमा अध्यक्ष पुष्पकमल दाहाल प्रचण्ड र नारायणकाजी श्रेष्ठबीच प्रश्नोत्तर भएको छ। एमसीसी अनुमोदन भएपछि प्रचण्डले नेता श्रेष्ठको नाम लिँदै पार्टीमा फरक मत राख्न पाइए पनि कोही सेन्टिमेन्टमा आउन जरुरी नभएको बताएपछि विवाद चुलिएको थियो। बैठकमा प्रचण्डले कठिन परिस्थितिबाट प्रतिगमनविरुद्धको संघर्षमा जित हासिल भएको बताए। उनले एमसीसी सम्झौताका बेला ध्यान दिनुपर्ने भए पनि दिन नसकिएको स्वीकारे। प्रचण्डको भनाई उद्धृत गर्दै शुक्रबारको बैठक सकिएपछि नेता देव गुरुङले सञ्चारकर्मीसँग भने, प्रचण्ड कमरेडले एमसीसी राष्ट्रिय हित अनुकुल छैन। राष्ट्रिय हित प्रतिकुल छ, त्यसबेला ध्यान पुर्याउन सकेनौं भन्ने विचार व्यक्त गर्नुभयो। एउटा सम्झौता गरिसकेपछि समझदारीको बाटो त खोज्नुपर्यो। खारेज गर्ने अवस्था पनि छैन। संसोधनका लागि प्रयास गरिएपनि संसोधन गर्न सकिएन। प्रचण्डले जस्ताको त्यस्तै एमसीसी पारित गर्न दलभित्रैबाट दबाब आए पनि बीचको बाटो अपनाइएको बताए। जस्ताको त्यस्तै पारित गर्नका लागि प्रेसर भयो। यो स्थितिमा दलहरुबीच संसोधनका विषयमा सहमति पनि जुट्न सकेन। बीचको बाटो व्याख्यात्मक टिप्पणीबाट जाउ भनेर निकास खोजिएको छ, उनले भने। बैठकमा नेता श्रेष्ठले भने एमसीसी राष्ट्रिय हित प्रतिकुल भएको बताए। एमसीसी सम्झौता गर्दा ध्यान नदिएको आरोप उनले नेतृत्वकर्तालाई लगाए। यो सम्झौता गर्दा ध्यान दिनुपर्थ्यो तर दिइएन। यी यी प्रावधान बेठीक छन् भनेर राखे। एमसीसीमा मेरो सुरुदेखि नै यो पास हुनुहुँदैन भन्ने नै हो,' उनले भने। उनले आफूले एमसीसी अनुमोदन हुनुअघिसम्म कहाँ कहाँ राष्ट्रघात छन्, कहाँकहाँ जनघात भयो? यो सैन्य रणनीति अनुसार कहाँ कहाँ छ भन्ने विषयमा विस्तृत रुपमा व्याख्या पनि गरेको थियो,' उनले भने। श्रेष्ठले पार्टीभित्र फरक मतबारे छलफल चलिरहने बताए। उनले भने, हतारोमा अनुमोदन भयो। यसमा सबैसँग सरसल्लाह गरेर अघि बढ्नुपर्थ्यो। फरक मत रहेको स्थितिमा पार्टीभित्र समयक्रममा छलफल चलिरहन्छ।' उनले मतभेदलाई समयक्रममा व्यवस्थापन गर्दै समझदारीमा पुग्नुपर्ने बताए। पार्टी एकताबद्धमा कसैले पनि शंका नगर्न उनको आग्रह थियो।"
"पार्टी फुट्दैन, एकबद्ध भएर अघि बढ्छ : नारायणकाजी श्रेष्ठ","काठमाडौंः नेकपा माओवादी केन्द्रका नेता नारायणकाजी श्रेष्ठले पार्टीभित्र मतभेद् रहे पनि एकताको विकल्प नभएको बताएका छन्। एमसीसीका कारण पार्टी फुटको संघारमा रहेको बताइरहेका बेला नेता श्रेष्ठले यस्तो बताएका हुन्। राष्ट्रियसभामा सुरु भएको केन्द्रीय कमिटी बैठकमा उनले पार्टीभित्र फरक मत राखिने तर यसलाई फुटको संज्ञा दिन नमिल्ने बताए। श्रेष्ठको भनाइ उद्धृत गर्दै नेता देव गुरुङले सञ्चारकर्मीहरुसँग भने, नारायणकाजीज्यूले एमसीसी राष्ट्रिय हित प्रतिकूल छ भन्ने धारणा राख्नुभयो। पार्टीभित्र मतभेद् हुन्छ ती मतभेद्लाई समयक्रममा व्यवस्थापन गर्दै समझदारीमा पुग्नुपर्छ। पार्टी एकताबद्धमा कसैले पनि शंका नगरे हुन्छ। पार्टी एकबद्ध भएर अघि बढ्छ भनेर भन्नुभयो।"
नेविसंघमा सभापति माग गर्दै महिला सदस्यहरुले बुझाए ज्ञापन,"काठमाडौं: नेपाली कांग्रेसको भातृसंस्था नेपाल विद्यार्थी संघमा महिलाको नेतृत्व माग अगाडि सारिएको छ। संघका महिला सदस्यहरुले सभापतिमा महिलालाई अवसर दिनुपर्ने मागसहित पार्टी नेतृत्वकर्ताहरुलाई ज्ञापन पत्र बुझाएका छन्। 'नेपाली विद्यार्थी संघका छात्राहरु पनि सभापतिको समावेशी कांग्रेस निर्माण गर्ने अभियान सफल पार्न नेविसंघ केन्द्रीय अध्यक्षको जिम्मेवारी बहन गर्न सक्षम छौं र सो जिम्मेवारी प्रदान गरिदिनुहुन अनुरोध गर्दछौं,' ज्ञापन पत्रमा भनिएको छ। कांग्रेस महासमिति सदस्य एवं नेविसंघ पूर्व केन्द्रीय सदस्य प्रेमिका रानामगर, नेविसंघ पूर्व केन्द्रीय सदस्य गीता गुरुङ, पुनम भट्टसहित दर्जन बढी महिला नेतृहरुले ज्ञापन पत्र बुझाएका थिए। उनिहरुले उपसभापतिद्वय पूर्णबहादुर खड्का र धनराज गुरुङ, सहमहामन्त्री भीष्मराज आङदाम्बे, प्रवक्ता डा प्रकाशशरण महत लगायतलाई भेटेर ज्ञापन पत्र बुझाएका थिए।"
युक्रेनमाथिको आक्रमण रोक्न माग,"नुवाकोट : रुसले युक्रेनमाथि गरेको आक्रमण तत्काल रोक्न माग गर्दै नुवाकोटको विदुरमा प्रदर्शन गरिएको छ। मानव अधिकार तथा शान्ति समाज नुवाकोटले रुसलाई तत्काल युद्ध रोक्न र शान्ति प्रवद्र्धन गर्न माग गर्दै सडकमा प्रदर्शन गरेको हो। सहभागी सर्वसाधारण तथा मानव अधिकारकर्मीले विदुर मुल सडकमा युक्रेनमाथि अतिक्रमण बन्द गर्, तत्काल सैनिक फिर्ता गर्, शान्ति प्रवद्र्धनमा जोड दिऔँ, युद्ध रोकौँलगायत प्लेकार्ड देखाएर शान्तिपूर्ण प्रदर्शन गरेका हुन्। दुई देशबीच रहेको समस्या युद्धबाट नभई शान्तिपूर्ण ढङले समाधान गर्न आव्हान गर्दै प्रदर्शन गरिएको आयोजक मानव अधिकार तथा शान्ति समाजका अध्यक्ष नारायण श्रेष्ठले जानकारी दिए।"
अष्ट्रेलियन क्रिकेटर शेन वार्नको हृदयघातका कारण निधन,काठमाडौं : अष्ट्रेलियन क्रिकेटर शेन वार्नको निधन भएको छ। उनको शुक्रबार हृदयघातको कारण ५२ वर्षको उमेरमा थाइल्याण्डमा निधन भएको हो। वार्न लेग स्पिनर वार्नले ७ सय ८ टेस्ट विकेट लिएका थिए। उनी टेस्ट क्रिकेटमा सर्वाधिक धेरै विकेट लिने दोस्रो खेलाडी हुन् । उनले सन् २००७ मा अन्तराष्ट्रिय क्रिकेटबाट सन्यास लिएका थिए।
साइबर व्युरोमा रेखा थापाको उजुरी,"काठमाडौ : विभिन्न युट्युव र अनलाइन पोर्टलले आफ्नो चरित्रहत्या गरेको भन्दै अभिनेत्री रेखा थापाले साइवर व्युरोमा निवेदन दिएकी छिन्। व्युरोका प्रवक्ता नविन्द्र अर्यालले अभिनेत्री थापाकोतर्फबाट उनका आफन्तले जाहेरी दर्ता गराएको पुष्टि गरे। नावालिग बलात्कारको आरोपमा हिरासतमा रहेका अभिनेता पल शाहको विषयलाई जोडेर बिद्युतिय सञ्चार माध्यम मार्फत आफ्नो चरित्रहत्या गरिएको, गाली गलौच गरेको उल्लेख गर्दे उनले त्यस्ता युट्युव तथा सञ्चार माध्यमलाई कारवाहीको लागि निवेदन दिएकी हुन्। उनले आफूसहित नायिका ऋचा शर्मा, श्रृङखला खतिवडा, प्रियंका कार्किलगायतलाई युट्युवमा तथानाम गाली गरिएको निवेदनमा खुलाएकी छिन्।"
तिब्बती शैलीमा निर्मित वारागुङ मुक्तिक्षेत्रको प्रशासकीय भवन,"जोमसोम : चीनको स्वशासित क्षेत्र तिब्बतसंग सीमाना जोडिएको हिमाली मुस्ताङ धार्मिक, सामाजिक र सांस्कृतिकरुपमा प्रख्यात छ। यहाँका अधिकांश मानिसले बुद्ध धर्ममा आस्था र विश्वास राख्ने गर्छन्। पद्यसम्भव मुस्ताङहुँदै तिब्बत पुगेर शान्ति स्थापना गरी बुद्ध धर्मको संरक्षण गरेपछि मुस्ताङमा बुद्ध धर्मको सुरुआत भएको थियो। तिब्बतीयन कलासंस्कृति, जीवन शैली र यहाँका धार्मिक सम्पदाहरु पुरै तिब्बती सम्यतासंग मिल्दोजुल्दो छ। बुद्ध धर्म सम्बन्धी तिब्बतीयन धार्मिक कलासंस्कृति पछ्याउँदै मुस्ताङको वारागुङ मुक्तिक्षेत्र गाउँपालिकाले दुई तला भएको २४ कोठे प्रशासकीय भवन निर्माण गरेको छ। वारागुङ मुक्तिक्षेत्रले संघीय सरकारको विशेष समानिकरण छुट्याईएको बजेटबाट आफ्नो प्रशासकीय भवन निर्माण गरेको जनाएको छ। कागबेनीमुक्तिनाथ सडक छेउ तलको सार्वजनिक खाली जग्गामा प्रशासकीय भवन निर्माण गरिएको हो। पालिकाले ३ करोड ९० लाख बजेट बिनियोजन गरी ४ हजार ९ सय ९५ बर्ग किमी क्षेत्रफलमा प्रशासकीय भवन निर्माण गरेको हो। भवन निर्माणका लागि आर्थिक वर्ष २०७५०७६ सालमा गीता श्री क्रियटिभ जोईन भेन्जरसंग सम्झौता गरी निर्माणको काम अघि बढाईएको थियो। अहिले भवन निर्माणको काम अन्तिम चरणमा पुगेको निमित्त प्रमुख प्रशासकीय अधिकृत जनार्दन आचार्यले जानकारी दिए। यसअघि निर्माण कन्ट्रक्सनसंग सम्झौता हुँदा सामान्यरुपमा निर्माण गर्ने गरी भवनको लागत र डिजाईन गरिएको थियो। पालिकाको कार्यपालिकाका बैठक र गाउँसभाले पालिकाको भवनलाई मुस्ताङको धार्मिक संस्कृति झल्किने गरी भित्ते लेखन र संरचना निर्माण गर्ने सहमती गरेपछि प्रशासकीय भवन तिब्बती संस्कृति जस्तै गुम्बा शैलीमा प्रशासकी भवन निर्माण गरिएको निमित्त प्रमुख प्रशासकीय अधिकृत आचार्यले जनाए। उनका अनुसार तिब्बती कलासंस्कृति झल्किने गरी भवनको बाहिरी आवरण, फर्निचर र भवनको प्रवेशद्धारमा भित्ते लेखन र पेन्टिङको काम भईरहेको छ। बिशेष गरी धार्मिक कलासंस्कृतिको सरक्षणसम्वद्र्धन र प्रचार प्रसार गर्ने गरी अन्य पालिका भवन भन्दा यूनिक बनाउने प्रयास भएको उनको भनाई छ। भवनको बाहिरी आवरणमा थान्का चित्रहरुको दृष्य प्रष्ट्याउन खोजिएको छ। बौद्ध दर्शनलाई सहजताका साथ ब्याख्या गर्न सजिलो माध्यम हो थान्का कलासंस्कृति। पालिका भवन जस्तै मुस्ताङका अधिकांश गुम्बाहरु यही शैलीमा निर्माण भएका छन्।पहिला हामीले भवनलाई सादा बनाउन खोजेका थियौं, पछि डिजाईन परिवर्तन गरी तिब्बती शैलीमा भवन बनाउन लगायौं। निमित्त प्रमुख प्रशासकीय अधिकृत आचार्यले भने।उनले गाउपालिकाको प्रशासकीय भवन नमूना बन्दै गरेको र यहाँ आएका पर्यटकले पालिका भवन अवलोकन गरी यहाँको संस्कृति बुझ्ने अवसरसमेत पाउँने उल्लेख गरे। यस्तै वारागुङ मुक्तिक्षेत्र गाउँपालिको स्थानीय जनप्रतिनिधिको कार्यकक्ष समेतमा बौद्ध संस्कृति झल्किने थान्का झुन्ड्याएको छ। गाउँपालिका अध्यक्ष फेञ्चोक छेप्तेन गुरुङ र उपाध्यक्ष ढिकी गुरुङको कार्यकक्षमा सुती र रेशमको बुट्टेदार कपडा बनाएको थान्का चित्र सजाईएको छ। जसमा बौद्ध धर्मका देवीदेवता, दृष्य र मण्डला चित्रित छन्।"
एउटा किड्नी बेचे केही हुँदैन उल्टै ८ लाख पाउँछ भनेर ठग्ने व्यक्ति पक्राउ,"काठमाडाैं : मानव बेचबिखन तथा ओसार पसार उद्योग कसूरमा संलग्न ब्यक्ति पक्राउ परेका छन्। तपाईंहरुको आर्थिक अवस्था कमजोर छ, मानवशरीरमा २वटा मृगौलाहरु हुन्छन्। एउटा मृगौला झिक्दा खासै फरक पर्दैन बरू आठ लाख रुपैयाँ पनि पाईन्छ भन्दै ललाईफकाई, आर्थिक प्रलोभन देखाई केही व्यक्तिहरुलाई मृगौला झिक्नको लागि भारत लैजाने प्रयोजनार्थ माछापोखरीस्थित एक होटलमा राखेका २ जनाको पनि उद्धार गरेको प्रहरीले जनाएको छ। सोही काममा संल्गन मकवानपुरको हेटाैडा उपमहानगरपालिका४ घर भई हाल काठमाडाैं महानगरपालिका४ बस्दै आएका ३९ वर्षिय मोति लामालाई गत सोमबार पक्राउ गरी मानब बेचबिखन तथा ओसारपसार उद्योग कसूर मुद्धामा काठमाण्डौ जिल्ला अदालतबाट ७ दिनको म्याद थप गरी अनुसन्धान भईरहेको प्रहरीले जनाएको छ।"
मानव अधिकारको रक्षा गर्न प्रदेश सरकार गम्भीर : मुख्यमन्त्री राउत,"जनकपुरधाम : मधेश प्रदेशका मुख्यमन्त्री मो लालबाबु राउतले मानव अधिकार रक्षाको सवालमा प्रदेश सरकार संवेदनशिल रहेको बताएका छन् । प्रदेश सरकार मानव अधिकारको रक्षाको सवालमा स्थापना कालदेखि नै संवेदनशिल भएर अघि बढेको बताउँदै प्रदेश सरकारले निर्माण गरेको नियम कानुनहरुमा मानव अधिकारको विषयलाई प्राथमिकताका साथ राखेको उल्लेख गरे । राष्ट्रिय मानव अधिकार आयोगले प्रादेशिक कार्यालय जनकपुरधामले आयोजन गरेको दुई दिवसीय मानव अधिकार रक्षक प्रादेशिक सम्मेलनको उद्दघाटन गर्दै मुख्यमन्त्री राउतले आफ्नो अधिकारको प्रयोग गर्दा अरुको अधिकार हनन् नहोस् भनि ख्याल मात्रै गरिदिए मानव अधिकार रक्षाको सवालमा हाम्रो समाज ठूलो फडको मार्ने विश्वास व्यक्त गरे । मानव अधिकार रक्षाको सवालमा प्रदेश सरकार प्रतिवद्ध रहेपनि प्रहरी प्रशासनको आभावमा अपेक्षित कार्य गर्न नसकेको स्वीकार गर्दै मुख्यमन्त्री राउतले प्रहरी प्रशासनको हस्तान्तरण भए लगतै मानव अधिकार उल्लंघनको घटनाहरु नियन्त्रणमा फडको मार्ने विश्वास व्यक्त गरे । उच्च अदालत जनकपुरका प्रमुख न्यायधिश विनोद शर्माले प्रहरीले घटना एउटा र सन्दर्भ फरक भएको झुटो घटनालाई ल्याएर न्यायलाई गिजोल्ने गरेको बताए । उनले भने, 'घटना एउटा हुन्छ, प्रकृति अर्कै हुन्छ, प्रहरीले एउटा भनेको हुन्छ, घटनाको प्रकृति प्रहरीले भने भन्दा भिन्न हुन्छ, त्यसपछि हामीलाई न्याय गर्न अप्ठयारो हुन्छ, जस्ले न्याय बदनाम भइरहेको छ, न्याय गिजोलिरहेको छ ।' नेपाल बार एसोसिएसनका केन्द्रीय उपाध्यक्ष रामचन्द्र सिंह राजपुतले जीवन दर्शनलाई मानवअधिकारले विषयवस्तु बनाएको र मौलिकता, अवधारणा, गम्भीरता, प्रेम र सम्वेदनशीलता, जीवनप्रतिको सम्मान प्रेम नै मानवअधिकार भएको बताए । उनले भने, मानव, मानिस बन्न मानव अधिकारको पालना गर्नुपर्ने हुन्छ । मानव र दानव बन्ने प्रवृति मानिसमा स्वयम् भएकाले तपाई मानव बन्ने की दानव त्यो तपाईँको स्वयम विषय हो ।उनले मानवअधिकार संरक्षणको लागि प्रशासन चाहिने बताउँदै ,प्रशासन भएन भने सुशासन आउँदैन । प्रदेश सरकार आज एउटा उपभोक्ता समिति सम्ममा सिमित भएको छ । विधिको शासन भएन, कानुनको सर्वोच्चता भएन भने मानव अधिकारको सरक्षण हुँदैन् ।' मानव अधिकार अधिकृत मनमाया मगरको उदघोषण मानव अधिकार आयोगका सदस्य मिहिर ठाकुरको अध्यक्षतामा भएको उद्दघाटन सत्रमा मानव अधिकार रक्षक संजालका केन्द्रीय अध्यक्ष श्यामा साह, गैरसरकारी संस्था महासंघका प्रदेश अध्यक्ष धिरेन्द्र बहादुर सिंह सहितका वक्ताहरुले शुभकामना मन्तव्य राखेका थिए । कार्यक्रममा प्रादेशिक मानव अधिकार रक्षकहरुको अवस्था, मानव अधिकारको सवालमा रक्षकहरुको भूमिका, पछिल्लो मानव अधिकारहरुको अवस्था र घोषणापत्र जारी गर्दै कार्यक्रम सम्पन्न हुने निर्देशक वीरबहादुर मगरले जानकारी दिए ।"
मुस्ताङको ध्ये खोलामा बन्ने मोटरेबल पुलको सर्वेक्षण,"जोमसोम : हिमाली जिल्ला मुस्ताङको ५ स्थानीय तह मध्ये सबैभन्दा पिछडिएको स्थानीय तह हो लोघेकर दामोदरकुण्ड गाउँपालिका। पछिल्लो समय लोघेकर दामोदरकुण्ड गाउँपालिकाका ५ वटै वडाहरुमा कच्ची सडक बिस्तार भईसकेपनि ध्ये खोलामा पक्की मोटरेबल पुल नहुँदा बर्खायाममा त्यसक्षेत्रका स्थानीयलाई निकै सास्ती खेप्नु परेको छ। कोरलापासबाट आएको कालिगण्डकी नदी, चराङ खोला र ध्ये खोला शाखा नदीको समिश्रण रहेको स्थानमा पक्की पुलको आवश्यकता महशुस गरिएपनि अहिलेसम्म त्यहाँ पुल बन्न नसकेको हो। लोघेकरका वडाहरु १ ,४ र ५ जोड्ने पुल नहुँदा स्थानीय तहको जनप्रतिनिधि कार्यालय आउजाउ गर्न र त्यहाँ कृषि उपजको सहज बजारिकरणमा समस्या पर्दैआईरहेको छ। पुल नहुँदा लोघेकर ४ र ५ वडाको ध्ये, ताङ्ग्या, यारा, घारा, ढी र सुर्खाङका लगायतका किसानले उत्पादन गरेको अन्नबाली बजार पुर्याउन समस्या पर्ने गरेको छ। भौगोलिकरुपले अत्यन्तै विकट त्यसक्षेत्रमा निम्न आयश्रोत भएका गुरुङ समुदायको बस्ती छ। उनीहरुको मुख्य आम्दानीको श्रोत कृषि र पशुपालन हो। संघीयतापछि गण्डकी प्रदेश सरकार अन्तर्गत पूर्वाधार विकास निर्देशानालयले लोघेकर दामोदरकुण्डको ध्ये खोलामा पक्की पुल बनाउने योजना अघि बढाएको थियो। यसका लागि पूर्वाधार विकास निर्देशानालयले डिपिआरसमेत तयार गरेको थियो। निकै फराकिलो स्थानको ध्ये खोलामा जेएनआर कल्सन्टेन्सी काठमान्डौले १ सय ३ मिटर लामो मोटेरबल पुलको डिजाईन बनाएको थियो। उक्त कल्सन्टेन्सीले १७ करोड २ लाख ६५ हजार लागत स्टमेट अनुमान गरी डिपिआर तयार गरेको थियो। ध्ये खोलामा १ सय ३ मिटर पुलका लागि २५२५ मिटरको ५ वटा स्पान रहने गरी डिजाईन तयार गरिएको थियो। तर प्रदेशले पुलको डिपिआर तयार गरेपनि लामो समयदेखि पुलको ठेक्का सम्झौता अघि बढ्न सकेको थिएन। पछिल्लो समय ध्ये खोलामा बन्ने भनिएको मोटरेबल पुलको डिजाईन त्यहाँको भौगोलिक अवस्था अनुसार सुहाउँदो नभएको जनाईएपछि अहिले पुलको प्रिडिजाईन गर्ने गरी सवेक्षणको जिम्मा संघीय सरकार अन्तर्गत स्थानीय पूर्वाधार विभाग(डोली)लाई दिईएको छ। स्थानीय पूर्वाधार विभाग( डोली) मार्फत स्थानीय सडक पुल कार्यक्रमका प्रदेश संयोजक अस्मित पोखरेल, सिनियर डिभिजन ईन्जिनीयर रञ्जन मानन्धर र चिफ टेक्निकल एडभाईजर सम्पूर्णनन्दा शर्माको तीन सदस्ययीय टोली बिहिबार उपल्लो मुस्ताङ पुगेर ध्ये खोलाको भौगोलिक अवस्था र सर्वेक्षणको काम सुरु गरेका हुन्। स्थानीय जनप्रतिनिधि र प्राविधिक टोलीले साविकको डिजाईनको अध्ययन र परिमार्जन गर्नुपर्ने अवस्था छ ,छैन त्यसको सर्वेक्षण गरिएको स्थानीय सडक पुल कार्यक्रमका प्रदेश संयोजक अस्मित पोखरेलले जानकारी दिए। पुलको सर्वेक्षणका लागि आएका प्राविधिक टोलीहरु नेपाल सरकारलाई लामो समयदेखि मोटरेबल पुलहरुको सहयोग गर्ने विदेशी स्वीस संस्था अन्तर्गतका हुन्। हामीले पुलको फिल्ड सर्वेक्षण गर्न आएका हौं, स्थानीय सडक पुल कार्यक्रममा प्रदेश संयोजक पोखरेलले भने,संघीय सरकारबाट खटाईएका हामी केवल डिजाईन टिम मात्र हौ।उनले ध्ये खोलामा बन्ने पुलको फिल्ड सर्वेक्षण प्रतिवेदन स्थानीय पूर्वाधार विभागमा पेश गरिने जानकारी दिए। भौगालिक अवस्था अनुसार साविक डिजाईन ठिकबेठिक अनि हेरफेर हुने नहुने त्यो हेरी पुलको प्रिडिपिआर बनेपछि मात्र पुल निर्माणको ठेक्का सम्झौता प्रक्रियामा जाने उनले बताए। ध्ये खोलो पुलको योजना अघि बढाएपनि अब पुल बनाउने स्वामित्व कसले लिन्छ भन्नेमा एकिन हुन सकेको छैन। स्थानीय सडक पुल कार्यक्रमका प्राविधिक टोलीका अनुसार सम्भवत संघीय सरकार अन्तर्ग स्थानीय पूर्वाधार विभाग वा प्रदेश सरकारलाई बजेट रिलिज गरी पुलको स्वामित्व दिन सक्नेछ। लोघेकर दामोदरकुण्ड गाउँपालिका अध्यक्ष लोप्साङ छोम्फेल बिष्टले पुल बनाउदा भुल हुन नहुने बताए। उनले ध्ये खोलाको क्षेत्रफल झन्डै ६ सय मिटर रहेकाले साविक डिजाईन उपयुक्त नभएको उल्लेख गरे। ध्ये खोलामा कम्तिमा ५ सय मिटर लामो पक्की मोटरेबल पुलको आवश्यकता रहेको अध्यक्ष बिष्टको भनाई छ।"
त्रिभुवन अन्तर्राष्ट्रिय विमानस्थलको 'क्यालिब्रेशन फ्लाइट' सकियो,"काठमाडौं : त्रिभुवन अन्तर्राष्ट्रिय विमानस्थलको धावनमार्ग परीक्षणका लागि भइरहेको यान्त्रिक परीक्षण उडान अर्थात् 'क्यालिब्रेशन फ्लाइट' सम्पन्न भएको छ । बिहीबार र आज शुक्रबार दुई दिन भएको उक्त फ्लाइटका कारण अन्य उडानहरु भने नियमित हुन सकेका थिएनन् । आज पनि दुई घण्टा उक्त क्यालिब्रेशन फ्लाइट भएको थियो । उक्त उडानका कारण आज पनि दुई घण्टा उडान र अवतरण हुन सकेको थिएन । अहिले भने आजका लागि त्रिभुवन अन्तर्राष्ट्रिय विमानस्थलको क्यालिब्रेशन फ्लाइट सकिएको विमानस्थलका निर्देशक प्रेमनाथ ठाकुरले बताए। उनले भने, 'क्यालिब्रेशन फ्लाइटका कारण केही समय जहाज अडान र अवतरणमा केही कठिनाइ भई आकाशमै होल्ड गराइएको थियो, केही जहाज अवतरण गराइएको थियो, आजलाई सकिएको छ, अब सिमरामा हुन्छ ।' करिब दुई घण्टा भएको उक्त क्यालिब्रेशन फ्लाइटका कारण आज बिहान ११ :३० देखि १:३० बजेसम्म धेरै जहाज आकाशमै होल्ड भएका थिए । सो अवधिमा आन्तरिक तथा अन्तर्राष्ट्रिय उडान हुने जहाज आकाशमै घुमिरहेका थिए । क्यालिब्रेशन फ्लाइट सकिएका कारण आकाशमै होल्ड भएका जहाजहरु अहिले अवतरण भएका छन् भने आन्तरिक तथा अन्तर्राष्ट्रिय उडानहरु सञ्चालन भएको विमानस्थल कार्यालयले जनाएको छ । उक्त क्यालिब्रेशन फ्लाइटका लागि आएको जहाज अझै केही दिन नेपालमै रहने र केही दिनपछि समय हेरेर पुनः त्रिभुवन अन्तर्राष्ट्रिय विमानस्थलमा क्यालिब्रेशन फ्लाइट गरिने निर्देशक ठाकुरले जानकारी बताए। रासस"
माओवादी केन्द्रको केन्द्रीय कमिटी बैठक आइतबारसम्म स्थगित,काठमाडौं : नेकपा माओवादी केन्द्रको केन्द्रीय कमिटी बैठक आइतबारसम्मका लागि स्थगित भएको छ । पार्टी अध्यक्ष पुष्पकमल दाहाल 'प्रचण्ड' र नेता नारायणकाजी श्रेष्ठले सम्बोधन गरेपछि बैठक स्थगित भएको हो । बैठक आइतबार बिहान ११ बजेसम्मका लागि स्थगित भएको हो । बैठकमा नेता श्रेष्ठले एमसीसीका विषयमा आफ्नो फरक मत राखेका थिए। श्रेष्ठले प्रचण्डले नै पत्रकार सम्मेलन गरेर आफूलाई पार्टी छोड् भनेको बताए । लगत्तै प्रचण्डले जवाफ फर्काएका थिए । बैठकमा प्रचण्डले यथास्थितिमा एमसीसी पास नगरेको स्पष्ट पारेका थिए। बैठकमा प्रचण्डले पार्टी विभाजनअघि नेकपा हुँदा अध्यक्ष केपी शर्मा ओलीले एमसीसी जस्ताको त्यस्तै पास गर्न खोजेको समेत बताए। उनले पार्टीको महाधिवेशनको निर्णयअनुरुप एमसीसी परिमार्जनसहित पारित भएको धारणा राखे ।
"गठबन्धनको काम चुनाव गराउने हो, चुनावमा मिल्ने नमिल्ने अर्कै विषय : गगन थापा","पोखरा : नेपाली कांग्रेसका महामन्त्री गगन थापाले एमसीसीको प्रकरणमा उत्तेजनाको राजनीति चलेको बताएका छन्। कम्युनिस्टहरु धेरै भएको देशमा उत्तेजनाको राजनीतिको दोकान चलेकोको भन्दै त्यसैलाई चलाएको चलाई गरेको उनले आरोप लगाए। महामन्त्री थापा शुक्रबार पोखरामा नेपाली कांग्रेस मादी गाउँपालिका समितिले आयोजना गरेको कार्यकर्ता भेलालाई सम्बोधन गर्दै थिए । आवश्यकताले मात्रै गठबन्धन बनेको थापाले बताए । यो गबन्धनको काम चुनाव गराउने काम हो,' उनले भने, 'चुनावमा मिल्छौं कि मिल्दैनौं, त्यो अर्कै विषय हो ।' २०५६ सालमा एमाले महासचिव माधव नेपाल र कांग्रेस सभापति गिरिजाप्रसाद कोइरालाले मिलेर सरकार बनाए पनि चुनावमा छुट्टाछुट्टै गएको थापाले स्मरण गराए । अहिले नेपाली कांग्रेस, माओवादी र समाजवादी मिलेर गठबन्धन बनाउनुपर्ने आवश्यकता भयो, किन कि संविधान जोगाउन गठबन्धन चाहियो, पद्धति जोगाउनका लागि चाहियो,' उनले भने, 'नत्र एउटा दुर्घटना हुने भयो । अब यो गठबन्धनले वैशाख ३० गते चुनाव गराउनुपर्ने थापाले बताए । कोही कतै नअल्मिलिनुहोला, वैशाख ३० गते स्थानीय निर्वाचन हुन्छ,' उनले भने, कांग्रेसले चुनाव गराउँछ, किन कि संविधानले हामीलाई त्यही मार्ग निर्देशन गरेको छ ।' कुनै एउटा एमसीसीको विषयमात्रै होइन, भोलि अर्का विषय पनि आउँछ,' उनले भने । मोबाइल, घडी र क्यामेरा बाहेकै मकैसमेत बाहिरबाट ल्याउने र उपचार गर्नुपरे विदेश जानेहरुले नै अपवाफ फैलाएको उनको आरोप थियो । संसदको चुनाव भने मंसिरमा वा त्योभन्दा पहिला पनि हुनसक्ने उनको भनाइ थियो । अब जनताको बीचमा जाँदै गर्दा एउटा अपिल र अनुरोध लिएर जानुपर्नेमा महामन्त्री थापाले जोड दिए । 'चेतनाको राजनीतिको पक्षमा हो कि, उत्तेजनाको राजनीतिको पक्षमा हो ?उनले भने ,' नेपालमा उत्तेजनाको राजनीति गर्नेहरुको दोकान चल्यो, कहिले अरुणको बेलामा चल्यो, कहिले भारतको विरुद्धमा सुरुङ युद्ध गरौं भनेर चल्यो । एमसीसीको प्रकरणमा भएको यही नै हो ।' नेपालका सबै राजनीतिक दलका नेताहरुले एमसीसीको प्रक्रिया अघि बढाएको महामन्त्री थापाले बताए । राष्ट्रघाती सम्झौता छ भन्नेले यति पनि इमान राखेन कि सम्झौता मैले नै गरेर आएको हुँ, त्यो बनाएको मैले नै हो, मैले गर्दा खेरी केही त्रुटि कमजोरी भयो भनेर भनेको भए स्वीकारेछ भन्नुहुन्थ्यो,' उनले भने, 'उल्ले ढाँटयो, ठग्यो, लुकायो, उल्ले भनेन । एमसीसीको उपकरणमा कर नलाग्ने कुरा ५० वर्ष पनि त्यही हुन्थ्यो भन्ने कुरा कमरेडहरुले नभन्दिएको गुनासो थापाले गरे । कमरेडले आएर के भन्दियो, यो एमसीसी आइसकेपछि प्रसारण लाइन बन्छ, एमसीए भन्ने छ, त्यो भएपछि त हाम्रो जग्गा जान्छ भन्दियो, थापाले भने, यस्ता थुप्रै विषयहरु छन्, यो नबुझेर भनेको होइन, कस्ता मान्छेलाई जनप्रतिनिधि बनाएछौं, जुन जनप्रतिनिधिले जुन सम्झौता आफैंले हस्ताक्षर गरेर आएको छ, हस्ताक्षर गर्दै गर्दा एउटा, पढ्दै गर्दा अर्का, बुझाउँदै गर्दा अर्का हुने ! त्यस कारणले गर्दा उत्तेजनाको राजनीति घातक रहेको उनको भनाइ थियो । कुनै एउटा एमसीसीको विषयमात्रै होइन, भोलि अर्का विषय पनि आउँछ,' उनले भने । मोबाइल, घडी र क्यामेरा बाहेकै मकैसमेत बाहिरबाट ल्याउने र उपचार गर्नुपरे विदेश जानेहरुले नै अपवाफ फैलाएको उनको आरोप थियो । 'उटा कमरेड आउँछ र के भन्छः माग्ने भन्छ,' थापाले भने, 'तिम्रो छोराछोरी खै भन्यो भने अमेरिका, अनि उपचार गर्न कहाँ जान्छ ? तपाईं र मैले उपचार गर्नपर्यो भने बाको जमिन बेच्नुपर्ने ? राज्यको ढुकुटीबाट पैसा लिन्छ, नेपाल पत्याउँदैन । कि सिंगापुरको अस्पताल जान्छ, भारत जान्छ, मेदान्त जान्छ वा कहिँ जान्छ र उपचार गर्छ, नेपालमा आएर फेरि मुठ्ठी कस्छ, मागेर अस्पताल बनाउने ? हिजो गिरिजाप्रसाद कोइरालाले माले, मण्डले र मसाले एकै हुन् भनेको भन्दै थापाले तिनीहरुको चरित्रै उत्तेजनाको राजनीति भएको बताए ।"
निर्वाचन कार्यालय अगाडि जनमतका नेताकार्यकर्ताको धर्ना,"ढल्केवर(धनुषा) : जनकपुरधामस्थित मधेस प्रदेश निर्वाचन कार्यालय अगाडि जनमत पार्टीका नेता, कार्यकर्ताहरुले धर्ना दिएका छन्। शुक्रबार पार्टीको धनुषा कार्यसमितिको नेतृत्वमा प्रदेश निर्वाचन कार्यालय अगाडि नेताकार्यकर्ताहरुले नाराबाजी गर्दै धर्ना दिएका हुन्। विगत करिब दुई महिनादेखि कृषकहरुको समस्यालाई अघि सार्दै किसान आन्दोलनमा होमिएका डा सिके राउत नेतृत्वको जनमत पार्टीले चुनाव अघि किसानको माग पूरा गर्नुपर्ने अडान राख्दै आइरहेको छ। आफूहरुको मागलाई मातहतका निकायहरुले बेवास्ता गरेपछि बाध्य भएर प्रदर्शनमा उत्रिनु परेको सहभागी पार्टीका मिथिला नगरपालिकाका नगर अध्यक्ष सरोजकुमार सिंहले बताए। धर्नामा सहभागी पार्टीका नेता तथा कार्यकर्ताहरुले चुनावअघि किसानको माग पूरा गर, कृषिमन्त्री मुदार्वाद, मुख्यमन्त्री हाईहाई, किसान आन्दोलन जारी छ लगायतका नारा लगाउँदै प्रदर्शन गरेका थिए। अगामी बैशाख ३० गते आसन्न स्थानीय तहको निर्वाचन अघि किसानको माग सम्बोधन गर्न दबाबस्वरुप निर्वाचन कार्यालयको मूल गेट अगाडी धर्ना दिएको जनमत पार्टीका धनुषा अध्यक्ष ओमविक्रम कुशवाहाले जानकारी दिए। यस विषयमा हामीले आयोगलाई केही दिनअघि ज्ञापन पत्रसमेत बुझाएका थियौं। तर त्यस विषयमा कुनै सुनुवाई नभएपछि धर्ना दिएका हौं, अध्यक्ष कुशवाहाले अन्नपूर्णसँग भने। दबाबस्वरुपको यो आन्दोलनलाई समेत बेवास्ता गरे पार्टीले थप संघर्षको कार्यक्रम सार्वजानिक गर्नेपनि उनले उल्लेख गरे। यसअघि राउत आफैले पनि विरगञ्जमा पत्रकार सम्मेलन गरेर किसानका माग पूरा नभए स्थानीय तहको निर्वाचन अवरोध गर्ने धम्की दिएका थिए।"
आठौं 'नेपाल फर्मा एक्स्पो २०२२' वैशाख ९ देखि ११ सम्म,"काठमाडौं : औषधी उत्पादक संघको आयोजनामा आठौं 'नेपाल फर्मा एक्स्पो २०२२' आगामी वैशाख ९ देखि ११ सम्म हुने भएको छ। संघले पत्रकार सम्मेलन गर्दै चितवनमा आयोजना गरीएको फर्मा एक्स्पोका बारेमा जानकारी दिएको हो। काठमाडौं बाहिर दोश्रोपटक चितवनमा हुन लागेको करिब १५ हजार अवलोकनकर्ताहरुले भ्रमण गर्ने संघले जनाएको छ। संघका उपाध्यक्ष तथा एक्सपोका मिडिया कोर्डिनेटर सन्तोष बरालले यसअघि फागुनमा तय भएको एक्सपो कोभिड१९ संक्रमण जोखिमका कारण सारिएको जानकारी दिए। उनले भने, नेपालमा उत्पादन भइरहेको औषधी उत्पादनको प्रविधी र यसमा अपनाइएका संवेदनशिलताको बारेमा जनमानसमा सचेतना दिने, नेपालको औषधी उत्पादनलाई अन्तराष्ट्रियस्तरसम्म पुर्याउन अझ प्रविधी मैत्री र दक्षता प्रदान गर्न, औषधी प्राविधिक र फर्मासिस्टहरुलाई अन्तर्राष्ट्रियस्तरको नविन प्राविधिक ज्ञान दिने उद्धेश्य एक्स्पोको रहेको छ। आयोजकका अनुसार एक्स्पोमा १६० स्टल रहनेछन्। औषधी क्षेत्रमा नयाँ प्रविधिको खोज गरिरहेका विभिन्न १२० वटा बहराष्ट्रिय कम्पनी, र ४० बटा नेपाली औषधी उद्योगहरु समेत एक्स्पोमा भाग लिनेछन्। नेपाल फर्मा एक्स्पोको आवद्ध संस्थाहरुमा नेपाल सरकार स्वास्थ्य तथा जनसंख्या मन्त्रालय, औषधी व्यवस्था विभाग, नेपाल फार्मेसी काउन्सिल, नेपाल औषधी व्यवसायिक संघ, नेपाल औषधी जोक व्यवसायी संघ, नेपाल उद्योग वाणिज्य महासंघ, नेपाल उद्योग परिसंघ, नेपाल फर्मास्युटिकल एसोसियसन र नेपाल फार्मेसी संघ रहेका छन्। औषधी उद्योगले नेपालमा वर्षको ६० अर्वको कारोबार गर्दै आएका छन्। यसअघिको ७ औं एक्सपो पनि चितवनमा आयोजना गरीएको थियो।"
माओवादी केन्द्रीय समिति बैठक : नारायणकाजी श्रेष्ठ पक्षले एमसीसीबारे फरक मत राख्दै,"काठमाडौंः नेकपा माओवादी केन्द्रका नेता नारायणकाजी श्रेष्ठले एमसीसी बारे फरक मत प्रस्तुत गर्ने भएका छन् । काठमाडौंमा जारी माओवादी केन्द्रको केन्द्रीय समितिको बैठकमा नारायणकाजी श्रेष्ठलगायतका नेताले एमसीसी बारे फर धारणा राख्ने नेता ओनसरी घर्तीले जानकारी दिइन् । उनले भनिन्, 'पार्टीभित्र अल्पमतको पनि सुनुवाइ हुन्छ । अरु नेताहरुले पनि जनवादी ढंगले विचार राख्नुहुन्छ । हाम्रो पार्टीभित्र भिन्न मत आयो । विभिन्न मत हुन्छ । पार्टीभित्र छलफल गरेर निकास दिन्छौं । ' एमसीसी अनुमोदनले पार्टीमा चर्केको विवादबीच माओवादी केन्द्रको केन्द्रीय समितिको बैठक शुक्रबारदेखि सुरु भएको हो । महाधिवेशन र पार्टी निर्णयविपरीत पार्टी अध्यक्ष पुष्पकमल दाहाल 'प्रचण्ड'ले एकलौटी एमसीसी अनुमोदनका पक्षमा निर्णय गराएको भन्दै नारायणकाजी श्रेष्ठ समूह रुष्ट बनेको छ । रुष्ट पक्षलाई मिलाउनेभन्दा पार्टी छोडेर गए हुन्छ भन्ने प्रचण्डको भनाइले श्रेष्ठ समूह थप आक्रोशित छ । मन्त्रिपरिषद् गठनदेखि नै चित्त दुखाएका श्रेष्ठ एमसीसीका विपक्षमा खुलेर पार्टी निर्णयविरुद्ध उभिएका थिए। उनी पक्षधर नेताहरूले संसद्को छलफलमै एमसीसी अनुमोदन गर्न नहुने धारणा राखेका थिए।"
"देउवा, प्रचण्ड र ओलीले संसदबाट देश बेच्न खोजे : विप्लव","काठमाडौं : नेकपाका महासचिव नेत्रविक्रम चन्दले कांग्रेस र कम्युनिस्ट नेताले देशलाई संसदबाट बेच्न खोजिरहेको आरोप लगाएका छन्। काठमाडौंको खुलामञ्चमा आयोजित सभामा बोल्दै विप्लवले कांग्रेस र कम्युनिस्ट भनिने नेताले देशलाई संसदबाट बेचिरहेका आरोप लगाएका हुन्। 'कांग्रेस र कम्युनिस्ट नेताले देशलाई संसदबाट बेचिरहेका छन् । एमसीसीको विरुद्धमा बोल्दा हामीलाई प्रतिबन्ध थियो । अरबौं रुपैयाँ ठगविरुद्ध नारा लगाएका थियौं ,'उनले भने,' एमसीसी अनुदान होइन, घातक अतिक्रमण हो ।' एमसीसी भूमण्डलीकृत साम्राज्यवादको आयाम हो । नयाँ तरिकाले नेपालमाथि अमेरिकाले हस्तक्षेप गर्न चाहन्छ,' उनले भने,' 'फागुन १५ लाई कालो दिनको छाप छोडेर गएका छन् । सन्धी सम्झौताका नाममा अमेरिकाले नेपालमाथि हमला गरेको उनले बताए। एमसीसी भूमण्डलीकृत साम्राज्यवादको आयाम हो । नयाँ तरिकाले नेपालमाथि अमेरिकाले हस्तक्षेप गर्न चाहन्छ,' उनले भने,' 'फागुन १५ लाई कालो दिनको छाप छोडेर गएका छन् । एमसीसीले राष्ट्रिय स्वाधिनतामाथि घात गर्छ । एमसीसी राष्ट्र र जनतामाथि घात हो ।' एमसीसी जनताको अधिकारसँग जोडिएको विषय भएको भन्दै फागुन १५ गते कालो दिन भएको उनले बताए ।"
"साइबर व्युरोले भन्यो युट्युब, टिकटकमा भ्रामक सूचना दिनेलाई कारबाही गर्छौं","काठमाडौं: युट्युब, टिकटकलगायत सामाजिक सञ्जालबाट भ्रामक सूचना प्रवाह गर्नेहरुलाई प्रहरीले कारबाही गर्ने भएको छ। अभिनेता पल शाहविरुद्धको अभियोगमा यतिबेला युट्युब, टिकटक र सामाजिक सञ्जालहरुमा अनुसन्धानलाई प्रभावित गर्ने काम भइरहेको भन्दै प्रहरीले त्यस्ता गतिविधि गर्नेहरुविरुद्ध सूचना जारी गर्दै कारबाही गर्ने चेतावनी दिएको हो। अनुसन्धान प्रभावित पार्ने प्रयास, प्रहरी भन्छ हुलबाट प्रभावित हुँदैनौं 'विगत केही समयदेखि विभिन्न व्यक्ति तथा समूहले प्रविधिको दुरुपयोग गरी युट्युब, टिकटकलगायतका सामाजिक सञ्जालहरुमा गम्भीर प्रकृतिको अपराधको अनुसन्धान कार्यलाई समेत प्रभावित पार्ने उद्देश्यबाट भ्रामक एवं झुटा क्याप्सन राखी भिडियो तथा तस्बिरहरु अपलोड गरी समाजमा उत्तेजना एवं अफवाह फैलाउने काम भइरहेको छ,' साइबर ब्युरोले विज्ञप्ति जारी गर्दै भनेको छ, 'सामाजिक सद्भावमा खलल पुर्याउने, पीडितको गोपनीयताको हक हनन् गर्दै निजको सामाजिक एवै मानसिक स्वास्थ्यमा नकारात्मक असर पुर्याउने किसिमका प्रवृत्ति देखिएको त्यस्ता क्रियाकलापहरु विद्युतीय कारोवार ऐनअन्तर्गतको कसुरमा प्रचलित कानुनबमोजिम कारवाही हुने व्यहोरा सूचित गर्दै यस्ता प्रकारका गतिविधि नगर्नु हुन सम्पूर्णमा साइबर व्युरो अनुरोध गर्दछ।'"
"कोरोनाबाट थप तीन जनाको मृत्यु, १०५ संक्रमित थपिए",काठमाडौं: नेपालमा थप १०५ जनामा कोरोना संक्रमण देखिएको छ। देशभरि ४९२४ जनाको नमुना परीक्षण गर्दा यी संक्रमित देखिएको स्वास्थ्य तथा जनसंख्या मन्त्रालयले जनाएको छ। त्यस्तै पछिल्लो २४ घन्टामा थप ३२० संक्रमित कोरोनामुक्त भएका छन् भने थप तीन संक्रमितको मृत्यु भएको छ। नेपालमा हालः सक्रिय संक्रमितको संख्या ७ हजार ५१७ रहेको मन्त्रालयले जनाएको छ। त्यस्तै थप १ लाख २४ हजार ७८८ जनाले कोरोनाविरुद्धको खोप लगाएका छन्।
जनसंख्या भन्दा मतदाता धेरै !,"गोरखा : कमजोर जनगणना र फितलो मतदाता नामावली अद्यावधिकका कारण गोरखाका चार पालिकामा जनसंख्या र मतदाता संख्या धेरै देखिएको छ। जिल्ला निर्वाचन कार्यालय र तथ्यांक कार्यालयबाट प्राप्त तथ्यांक विश्लेषण गर्दा शहीदलखन, सिरानचोक, भीमसेन र गण्डकी गाउँपालिकामा जनसंख्या भन्दा मतदाता संख्या बढी देखिएको हो। कार्यालयका अनुसार जम्मा २२ हजार ४२९ जनसंख्या रहेको शहीदलखन गाउँपालिकामा मतदाता संख्या भने २३ हजार ६७५ रहेको पाइएको छ। १९ हजार ८२९ जनसंख्या रहेको सिरानचोक गाउँपालिकामा मतदाता संख्या भने २१ हजार ३५८ रहेको छ। त्यस्तै १७ हजार ११८ जनसंख्या रहेको भीमसेनथापा गाउँपालिकामा मतदाता संख्या भने १९ हजार ७७२ रहेको छ। १८ हजार ५७९ जनसंख्या रहेको गण्डकी गाउँपालिकामा मतदाता संख्या २१ हजार ६६२ रहेको कार्यालयले जनाएको छ। जनगणनामा भर्खर जन्मेको बच्चाकोसमेत गणना गरिन्छ भने मतदाता सूचीमा १८ वर्ष उमेर पुगेपछि मात्र नामावली अंकित हुने गर्छ। तर यहाँ जिल्लाको तथ्यांक केलाउँदा मतदाता संख्या र जनसंख्या उस्तैउस्तै देखिन्छ भने कुनै पालिकामा जनसंख्या भन्दा मतदाता संख्या बढी देखिन्छ। गोरखा नगरपालिकामा पनि जनसंख्या र मतदाता संख्या उस्तैउस्तै रहेको छ। यहाँको मतदाता संख्या जनसंख्या भन्दा एकसय १३ जनाले मात्र कम छ। ५३ हजार २८५ जनसंख्या रहेको यहाँको मतदाता संख्या पनि ५३ हजार १७३ रहेको छ। पालुङटार नगरपालिकामा भने मतदाता संख्या ३२ हजार ८१५ र जनसंख्या ३७ हजार २७४ रहेको छ। त्यस्तै १३ हजार २ जनसंख्या रहेको अजीरकोट गाउँपालिकामा मतदाता संख्या १२ हजार ६२५, २३ हजार २२२ जनसंख्या रहेको बारपाक सुलीकोटमा मतदाता संख्या २०५६८ र १४ हजार ५६३ जनसंख्या रहेको धार्चेमा मतदाता संख्या १० हजार ९२८ रहेको छ। जनसंख्या २१ हजार ८७६ रहेको आरुघाट गाउँपालिकामा मतदाता संख्या १८ हजार ७५१ रहेको छ भने छ हजार ७८९ जनसंख्या रहेको चुमनुब्री गाउँपालिकाको मतदाता संख्या पाँचहजार ११० रहेको छ। तथ्यांक कार्यालयका अनुसार गोरखाको जनसंख्या दुईलाख ५१ हजार ४९ रहेको छ। जिल्ला निर्वाचन कार्यालयका अनुसार गत माघसम्म गोरखाको मतदाता संख्या दुईलाख १९ हजार ३९४ रहेको छ। मृत्यू, बसाइँसराई, विदेश जाने, विवाह गरेर जानेहरुका कारण तथ्यांक तलमाथि देखिएको जिल्ला निर्वाचन अधिकृत टेकबहादुर कोइराला बताउँछन्। यो हामीले गाउँपालिकामा रुजुका लागि पठाएको तथ्यांक हो, कोइराला भन्छन्, दोहोरिने, मृत्यू हुनेको रुजू गर्दा दुईतीन हजारको संख्या घट्न सक्छ भन्ने हाम्रो अनुमान छ। मतदाता नामावली धेरै बर्षअघिदेखि अद्यावधिक नगरिको तर जनगणना पछिल्लो अद्यावधिक भएकाले मतदाता भन्दा जनसंख्या कम देखिएको हुनसक्ने तथ्यांक कार्यालयका लोकप्रसाद ढुंगानाको भनाइ छ। बसाइँसराई गरी जाने, मृत्यू हुनेको नामावली मतदाता नामावलीबाट नहटाइएकाले यस्तो भएको उनले बताए। झट्ट हेर्दा जनसंख्या भन्दा मतदाता संख्या धेरै हुनु आश्चर्यजनक रहेको तथ्यांकका जानकार पवनरमण खनाल बताउँछन्। तर जनगणना र मतदाता संख्याको प्रकृति फरक छ, खनाल भन्छन्, कामकाजी मान्छेहरुको जनगणना कार्यस्थलमा हुन्छ तर, मतदाता नामावली जन्मस्थलमा टिपाउँछन्। त्यसैले जनसंख्या भन्दा मतदाता संख्या धेरै देखिएको हो। वर्षौँदेखि काम विशेषले काठमाडौँमा बसेकाहरुले मतदाता नामावली गाउँमै टिपाएका तर कार्यस्थलमै जनगणना गरेकाले जनसंख्या भन्दा मतदाता धेरै देखिएका उनको भनाइ छ।"
एमसीसी अनुमोदन नगरेको भए माओवादीलाई धुलोपिठो बनाउँथ्यो : प्रचण्ड,"काठमाडौं: नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले आफूविरुद्धका मुद्दाहरु व्युँतिने खतरा रहेको बताएका छन्। राष्ट्रियसभा गृहमा आजदेखि भइरहेको केन्द्रीय कमिटी बैठकमा बोल्दै उनले एमसीसी अनुमोदन नगरेको भए सशस्त्र जनयुद्धका बेला लागेका मुद्दाहरु व्युँतिने खतरा रहेको बताए। 'अमेरिका धेरै शक्तिशाली राष्ट्र हो। अमेरिकासँग लड्ने स्रोत साधन हामीसँग छैन। शान्ति प्रक्रियाको कार्यभार अझै पूरा भइसकेको अवस्था छैन। यस्तो बेला एमसीसीलाई अस्वीकार गर्दा हामीमाथि लागाइएका मुद्दाहरु व्युँतिने खतरा थियो,' ब्रिफिङका क्रममा उनले भने। एमसीसी अनुमोदन नगरेको भए अमेरिकाले माओवादीलाई धुलोपिठो बनाउने प्रचण्डले बताए। 'मैमाथि १८१९ मुद्दाहरु छन्। अन्य कमरेडहरुविरुद्ध पनि मुद्दाहरु छन्। एमसीसी अनुमोदन नगरेको स्थितिमा तिनै मुद्दा व्युँताएर हामीलाई धुलोपिठो बनाइन्थ्यो,' उनले भने। प्रचण्डको अभिव्यक्तिलाई नारायकाणजी श्रेष्ठ समूहले 'मनोवैज्ञानिक भ्रम' फैलाएको आरोप लगाए। 'प्रचण्डले एमसीसीको बचाउ गर्न मनोवैज्ञानिक ट्रिट गर्नुभएको छ। उहाँले एमसीसी सम्झौतामा स्पष्ट धारणा सार्वजनिक गर्न सक्नुभएन,' श्रेष्ठ समूहका एक नेताले अन्नपूर्णसँग भने। प्रचण्डले एमसीसीबारे एक घन्टा ब्रिफिङ गरेका थिए। माओवादी केन्द्रका नेतृ ओनसरी घर्तिमगरले एमसीसी सम्झौतामा १२ बुँदे व्याख्यात्मक घोषणा सही भएको बताइन्। 'एमसीसी सम्झौतामा १२ बुँदे व्याख्यात्मक टिप्पणी सही छ। पार्टीको निर्णयलाई सबैले स्वीकार गर्नुपर्छ,' उनले भनिन्। उनले पार्टीभित्र मत भिन्नता हुने र फरक मतलाई सम्मानसहित निष्कर्षमा पुर्याउने दाबी गरिन्। 'एमसीसीमा नारायणकाजी श्रेष्ठको मात्र होइन, अन्य कमरेडहरुको पनि फरक मत रहेको छ। सबैको फरक मतलाई सम्मान गर्दे बैठकले निष्कर्ष निकाल्छ,' उनले भनिन्।"
बिराटनगर सिटी फुटबलको प्रमुख प्रशिक्षकमा गुरुङ,काठमाडौं : बिराटनगर सिटी फुटबल क्लबले विष्णु गुरुङलाई प्रमुख प्रशिक्षकमा नियुक्त गरेको छ। नेपाल सुपर लिगको लागि गुरुङलाई प्रमुख प्रशिक्षकमा नियुक्त गरिएको क्लबले जानकारी दिएको छ। त्यस्तै क्लबको मार्की प्लेयरको रुपमा रञ्जित धिमाललाई पुनः अनुबन्धन गरेको छ। यसैगरी विदेशी खेलाडीकारुपमा उल्रिच सिवी क्लबमा पुनः अनुबन्धित भएको क्लबले विज्ञप्ति मार्फत जनाएको छ।
उपत्यकाका सबै प्रतिबन्धात्मक व्यवस्था हट्यो,"काठमाडौं : कोभिड१९ सङ्क्रमण रोकथामका लागि काठमाडौँ उपत्यकामा लगाइएका सबै प्रतिबन्धात्मक व्यवस्था हटाइएको छ। उपत्यकाको तीनै जिल्ला (काठमाडौँ, ललितपुर र भक्तपुर) ले आज एक आदेश जारी गरी यसअघि जारी भएका सबै प्रतिबन्धात्मक व्यवस्था पूर्णरूपमा हटाइएको जानकारी गराएको छ। पछिल्लो समयमा कोरोना सङ्क्रमण घट्दै गएको यही २१ गते शनिबारदेखि लागू हुनेगरी कानून बमोजिमका राजनीतिक, आर्थिक, सामाजिक, शैक्षिक तथा व्यावसायिक क्रियाकलाप सञ्चालन गर्नगराउन उक्त आदेशमा भनिएको छ। आदेशमा यसरी गतिविधि सञ्चालन गर्दा प्रचलित स्वास्थ्य मापदण्डको पूर्ण पालना गर्न आग्रह गरिएको छ। ती प्रशासन कार्यालयले कोभिड१९ सङ्क्रमण, रोकथाम, नियन्त्रण, निदान र उपचार प्रभावकारी बनाउन नेपाल सरकार मन्त्रिपरिषदबाट भएका निर्णय, कोभिड१९ सङ्कट व्यवस्थापन समन्वय केन्द्रको सिफारिस, कोभिड१९ सङ्क्रमण जोखिम नियन्त्रणका लागि स्मार्ट लकडाउनसम्बन्धी कार्यविधि २०७८, सङ्क्रामक रोग ऐन २०२० र स्थानीय प्रशासन ऐन २०२८ समेतले दिएको अधिकार प्रयोग गरी विभिन्न आदेश जारी गरेको थियो। तीनै जिल्लाका प्रशासन कार्यालयले सङ्क्रमणको कठिन समयमा आदेशको पालना गरी सङ्क्रमण रोकथाममा सहयोग गरेकामा सबैलाई धन्यवाद पनि दिएको छ।"
घरभित्रै निसास्सिएर दैलेखमा आमाछोराको मृत्यु,दैलेख : दैलेखमा निसास्सिएर दुईजनाको मृत्यु भएको छ । जिल्लाको पश्चिममा पर्ने ठाटीकाँध गाउँपालिका१ ठाटीकाँध बजारमा बसोबास गर्दै आएका ४० वर्षीया हरिकला बादी र १८ वर्षीय रमेश बादीको मृत्यु भएको ठाटीकाँध गाउँपालिकाका अध्यक्ष धीरबहादुर शाहीले बताए । बिहीबार राती सुतिरहेको समयमा कपडाबाट आगो सल्किएर निसास्सिएर दुवैजनाको मृत्यु भएको हुनसक्ने आशंका गरिएको छ । आगोले हरिकलाको शरीरको पछाडिको भाग र रमेशको हात जलेको अवस्थामा शव घरभित्रै भेटिएको गाउँपालिकाका अध्यक्ष शाहीले बताए । मुण्डा घर (माटोले छाएको घर) भएको र झ्याल ढोका बन्द गरेका कारण आगलागीपछि उनीहरु घरभित्र बाहिर निस्कन नसकेको हुनसक्ने स्थानीयले बताएका छन् । घटनाबारे थप अनुसन्धानका लागि जिल्ला प्रहरी कार्यालय दैलेखका प्रहरी निरीक्षक इन्द्रजीत सुनारसहितको प्रहरी टोली घटनास्थलतर्फ गइरहेको छ । प्रहरी निरीक्षक सुनारले थप अनुसन्धानका लागि घटनास्थलतर्फ गइरहेको बताए ।
"एमसीसी सहयोग होइन, स्वार्थपूर्ण लगानी हो : चित्रबहादुर केसी","काठमाडौंः राष्ट्रिय जनमोर्चाका अध्यक्ष चीत्रबहादुर केसीले अमेरिकी सहायता परियोजना एमसीसी अमेरिकाको स्वार्थपूर्ण लगानी रहेको बताएका छन्। शुक्रबार खुलामञ्चमा आयोजित विरोधसभामा बोल्दै नेता केसीले एमसीसी अमेरिकाको सहयोग नभएर लगानी भएको दावी गरे। एमसीसी अमेरिकाको लगानी हो । लगानीका विरुद्ध सचेत नेपालीहरुले एमसीसी चाहिँदैन भनेर नाराबाजी गरिरहेका छन्। विदेशीहरुले दिएको अनुदान संसदबाट पारित गर्नु परेको इतिहास छैन,' उनले भने, 'एमसीसी संसदबाट पारित गरेर नेपालको कानुनभन्दा माथि राख्न खोजिदैछ।' उनले एमसीसीबारे धेरैमा भ्रम रहेको बताए। सत्तामा बसेकाहरुले राष्ट्रको अखण्डतामाथि सौदाबाजी गरेर राज गरिरहेको उनको आरोप छ । यसअघि विकासका नाममा अनुदान आउँदा नेपाली जनताले विरोध नगरेको बताउँदै नेता केसीले एमसीसी अमेरिकाको विशुद्ध लगानी रहेको बताए। उनले देशका बामपन्थीहरु सत्ता प्रधान र खाम पन्थी भएको आरोप लगाए । 'यहाँको विद्युत भारतलाई बेच्ने षड्यन्त्र रचिएको छ । नेपाललाई क्रीडास्थल बनाउने षड्यन्त्र भइरहेको छ,एमसीसी स्वीकार गरेर अमेरिकनलाई हुल्ने प्रयास भइरहेको छ,' उनले भने।"
"केन्या,अल्बानीया, जोर्डन, कुवेत हिँडेका ११ जनाको 'शंकास्पद यात्रा' भन्दै अध्यागमनले फर्कायो","काठमाडौं : अध्यागमनले केन्या,कतार, दुबई,अल्बानीया,जोर्डन र कुवेत हिँडेका ११ जनालाई ' शंकास्पद यात्रा' भन्दै प्रस्थान अनुमति दिन अस्वीकार गरेको छ। त्रिभुवन विमानस्थलस्थित अध्यागमन कार्यालयले अध्यागमनका अधिकारीसमक्ष आवश्यक कागजात बुझाउन नसेकपछि उनीहरुलाई 'शंकास्पद यात्रा' भन्दै प्रस्थान अनुमति नदिएको हो। बिहीबार फिर्ता हुनेमा धनुषाका अनिश झा, खोटाङका असल मान राई , बागमतीकी गीता कुमारी विक र सर्लाहीका कुशल खातुन, धनुषाकी शर्मिला महतो र सर्लाहीका श्यामन सिंह, रुपन्देहीकी रेनुका खनाल न्यौपाने र नवलपरासीका सार्थक न्यौपाने, हुदराज बस्नेत, र झापाकी मिना श्रेष्ठ हुन्। भिजिट भिसामा केन्या र दुबई जान लागेका अनिश झा , शर्मिला महतो र स्यमन सिंहले आफ्नो यात्राको उदेश्य पुष्टि गर्न सकेनन्। गृह मन्त्रालयले तोकेको मापदण्ड अनुसारको कागजात पेस गर्न नसकेपछि तीनैजनालाई अध्यागमन अधिकृतले प्रस्थान अनुमति नदिइ फिर्ता गरेको हो। यस्तै कतार हिँडेका खोटाङका असल मान राई, मकवानपुरका निर्मल पहारी, जोर्डन हिँडेका गीता कुमारी विक र कुवेत हिँडेकी झापाकी मिना श्रेष्ठले श्रम स्वीकृत पेश गर्न नसकेपछि प्रस्थान अनुमति पाएनन्। दुबई हिँडेकी धनुषाकी शर्मिला महतो र सर्लाीहका म्यामन सिंहले भिजिट भिसामा नाबालक छोरासहित आएका थिए। उनीहरुले गृहमन्त्रालयको मापदण्ड अनुसार काजगात अध्यामनका अधिकारीसमक्ष पेश गर्न नसकेपछि प्रस्थान अनुमति नदिएको हो। यस्तै कतार हिँडेकी सर्लाहीकी कुशल खातुनको साथमा गृहमन्त्रालयको मापदण्डअनुसार कागजात नभएपछि अध्यागमनका अधिकारीले फिर्ता गराएको हो। अल्बानीया जान लागेका सोलुखु्म्बुका हुडराज बस्नेतले शिक्षा विज्ञान तथा प्रविधि मन्त्रालयबाट जारी भएको एनओसीमा कम्पनी र संस्थाको नाम फरक परेपछि प्रस्थान अनुमति पाएनन्। मानव तस्करहरुले जथाभावीरुपमा भिजिट भिसामा सर्वसाधारणहरुलाई लैजान थालेपछि गृहमन्त्रालयले कडाइ गर्न थालेको छ।"
धनुषा कांग्रेसमा त्रिपक्षीय प्रतिस्पर्धा,"जनकपुरधाम : धनुषा जिल्लामा कांग्रेसको जिल्ला अधिवेशनका लागि तीनजना प्रतिस्पर्धी चुनावी मैदानमा ओर्लिएका छन् । कांग्रेस धनुषा हाक्ने गरी जिल्लामा तीनजना प्रभावशाली नेताले सभापतिमा उम्मेदवारी दिएका हुन् । सभापति पदका लागि संस्थापनबाट एक र संस्थापन इतरबाट दुईजनाले उम्मेदवारी दिएका छन् । संस्थापन पक्षबाट वर्तमान जिल्ला उपसभापति समेत रहेका सन्तोष यादवले सभापति पदमा मनोनयन दर्ता गराएका छन् भने संस्थापन इतर समूहबाट सभापतिका लागि क्षिरेश्वरनाथ नगरपालिकाका मेयर समेत रहेका योगेन्द्र पजियार र संविधानसभा सदस्य समेत रहेका दिनेश प्रसैला यादवले उम्मेदवारी दर्ता गराएका छन् । पजियार विमलेन्द्र निधि गुटका हुन् भने प्रसैला शेखर कोइराला गुटका मानिन्छन् । त्यस्तै, उपसभापतिका लागि छजनाले उम्मेदवारी दर्ता गराएका छन् । उपसभापतिमा गणेश प्रसाद जयसवाल, हरिशंकर साह, राम सोभित दाहा (धानुक), सुरेन्द्र प्रसाद चौधरी (मुन्ना), गणेश झा र लक्ष्मीनारायण यादवले मनोनयन दर्ता गराएको निर्वाचन समितिले जनाएको छ । यसैगरी सचिव पदमा ९ जनाले उम्मेदवारी दिएका छन् । निर्वाचन समितिका अनुसार नरेश यादव, श्याम चन्द्र यादव, नवल किशोर यादव, प्रभाकर झा, केवल ठाकुर (शर्मा), धिरेन्द्र मोहन झा, शिवशंकर कुमार गोइत, दिपेन्द्र कुमार भडखेर र कन्हैया कुमार कर्णले उम्मेदवारी दिएका छन् । सहसचिवमा धर्मनाथ यादव, सुरेश कोइराला, महेश कुमार बस्नेत, इन्द्र कुमार महतो, विजय कुमार यादव र मो साकिर राइनलगायत ६ जनाले उम्मेदवारी दिएका छन् । जिल्लामा नयाँ नेतृत्वका लागि सर्वसम्मत हुन नसकेपछि चुनावी प्रक्रियाबाट नेतृत्व चयन हुन लागेको हो । निर्वाचमा ५१ प्रतिशत मत ल्याउने उम्मेदवारले चुनाव जित्ने छन् । यस्तै, ५१ प्रतिशतभन्दा कम मत ल्याएमा अथवा बराबर मत ल्याएमा दोस्रो पटक निर्वाचन हुने निर्वाचन समितिले जनाएको छ । चुनावी मैदामा योगेन्द्र पजियारको पक्षमा विमलेन्द्र निधि स्वयंम उत्रेका छन् । बिहीबारदेखि नै चुनावी प्रक्रिया सुरु भइसकेको छ ।"
एनसेलको नयाँ अल टाइम डेटा प्याक,"काठमाडौं : एनसेलले ग्राहककालागि नयाँ अल टाइम डेटा प्याक ल्याएको छ। यसका साथै नन्स्टप यूट्युब अफर अन्तर्गतको एक अल टाइम डेटा प्याकको भोलुम सोही शुल्कमा दोब्बर प्रदान गरिने पनि कम्पनीले जनाएको छ। नयाँ अल टाइम डेटा प्याकमा ७ दिनको समयसिमा रहेको ५ जीबी अल टाइम डेटा ग्राहकले कर सहित मात्र रु १२५ मा सुचारु गर्न सक्छन्। त्यस्तै नन्स्टप यूट्युब प्याक अन्तर्गत ग्राहकले करसहित मात्र रु १४७ मा ७ दिनको समयसिमा रहेको ४ जीबी अल टाइम डेटा, भाइबर म्यासेजिङ्का लागि छुट्टै ५०० एमबी डेटा र यूट्युबमा नन्स्टप पहुँच पाउँछन्। पहिला ग्राहकले यस यूट्युब प्याकमा यही मुल्यमा २ जीबी अल टाइम डेटा पाउँदै आएका थिए अब यो भोलुम बढेर ४ जीबी भएको पनि एनसेलले जनाएको छ। यी प्याकहरु मंगलबार (फागुन १७) बाट सञ्चालनमा ल्याइएका हुन्। ग्राहकले एष्ट्रिक्स१७१२३ह्यास डायल गरी नयाँ ५ जीबी अल टाइम डेटा प्याक सुचारु गर्न सक्छन्। त्यस्तै ग्राहकले नन्स्टप यूट्युबसँग बन्डल गरिएको ४ जीबी अल टाइम डेटा र ५०० एमबी भाइबर म्यासेजिङ् डेटा बण्डल पनि एष्ट्रिक्स१७१२३ह्यास डायल गरी प्राप्त निर्देशन अनुसार सूचारु गर्न सक्छन्। ग्राहकले एनसेलको एप तथा वेबसाइट मार्फत पनि यी प्याकहरु खरिद गर्न सकिने एनसेलले जनाएको छ। यी प्याकहरु सूचारु भएको दिनबाट ७ दिनको लागि मान्य रहनेछ।"
माओवादी केन्द्रको केन्द्रीय कमिटी बैठक : राष्ट्रिय सभा गृहमा पुगे शीर्ष नेता,"काठमाडौं : नेकपा माओवादी केन्द्रको बैठकमा सहभागी हुन शीर्ष नेता बैठक स्थलमा पुगेका छन्। राष्ट्रिय सभा गृहमा बस्न लागेको केन्द्रीय कमिटीको बैठकमा सहभागी हुन अध्यक्ष पुष्पकमल दाहाल 'प्रचण्ड', नारायणकाजी श्रेष्ठ, जनार्दन शर्मा लगायतका नेताहरु पुगेका हुन्। शुक्रबार बिहान ११ बजे बोलाइएको बैठक एजेण्डा तय गर्ने भन्दै आन्तरिक छलफलमा जुटेपछि दिउँसो १ बजेलाई सारिएको थियो। ११ बजेदेखि अगाडि नै बैठकस्थलमा पुगेका केन्द्रीय सदस्य बैठक स्थगित भएको सूचना पाएपछि आन्तरिक परामर्समा जुटेका थिए। एमसीसी अनुमोदनले पार्टीमा विवाद चर्किएको छ। महाधिवेशन र पार्टी निर्णयविपरीत अध्यक्ष पुष्पकमल दाहाल 'प्रचण्ड'ले एकलौटी एमसीसी अनुमोदनका पक्षमा निर्णय गराएको भन्दै नारायणकाजी श्रेष्ठ समूह रुष्ट बनेको छ। श्रेष्ठले एमसीसी एजेण्डमा राख्नुका साथै सुरूमै यसमा छलफल गराउनुपर्ने अडान लिएका छन्। महासचिवमा मेरो दाबी छ : वर्षमान पुन माओवादी केन्द्रको महासचिव : जनार्दन की वर्षमान ? शक्तिले बाजी मार्न सक्छन् माओवादीकै साथले एमसीसी अनुमोदन माओवादी केन्द्रको केन्द्रीय कमिटी बैठक शुक्रबार, केके छन् एजेण्डा ? माओवादीमा अन्तरकलह : केन्द्रीय समितिको बैठक आज बस्दै माओवादी केन्द्रको केन्द्रीय कमिटी बैठक सर्यो, एजेण्डा तय गर्न शीर्ष नेता छलफलमा मन्त्रिपरिषद् गठनदेखि नै चित्त दुखाएका श्रेष्ठ एमसीसीका विपक्षमा खुलेर पार्टी निर्णयविरुद्ध उभिएका थिए। उनी पक्षधर नेताहरूले संसद्को छलफलमै एमसीसी अनुमोदन गर्न नहुने धारणा राखेका थिए। प्रचण्डको एकल निर्णय सामू उनीहरूको केही चलेन। एमसीसी संसद्बाट अनुमोदन भयो। श्रेष्ठ समूहले महाधिवेशनबाट अध्यक्षबाहेकको पदाधिकारी पनि अहिलेसम्म चयन नगरेकामा पनि आपत्ति जनाउँदै आएको छ। केन्द्रीय समितिको बैठकमा स्पष्ट धारणा अध्यक्षबाट नआएमा पार्टीबाट अलगसम्म हुने रणनीति बनाएको छ। यो समूह २० भन्दा बढी केन्द्रीय सदस्य छन्। गत पुसमा आठौं महाधिवेशन गरेको माओवादीले अध्यक्ष र केन्द्रीय समितिको सङ्ख्या निर्धारण गरे पनि पदाधिकारी चयन गरेको छैन। महाधिवेशनको हलबाट पदाधिकारीको संख्या र पदाधिकारी निर्वाचन गर्न नसकेपछि टुंग्याउने जिम्मा केन्द्रीय कमिटीको पहिलो बैठकलाई दिएको थियो । तर केन्द्रीय कमिटीको पहिलो बैठकबाट प्रचण्डले आफूलाई सर्वसम्मत अध्यक्ष बनाउन सफल भएपनि आन्तरिक विवादले हालसम्म अन्य पदाधिकारी चयन गर्न सकेका छैनन्। महासचिव कसलाई बनाउने भन्नेमा सहमति जुट्न नसकेपछि महाधिवेशनको बन्दसत्रले पदाधिकारी चयन गर्न नसकेको हो। बन्दसत्रले पदाधिकारीसहितको विधानमा आवश्यक परिमार्जन गरेर अन्तिम रुप दिने जिम्मेवारी केन्द्रीय कमिटीलाई दिइएको छ। मुख्यत नेकपा माओवादी केन्द्रको महासचिव चयनमा सकस देखिएको छ। तस्बिर : सरोज बैजु"
प्रचण्डको ब्रिफिङ एमसीसी अनुमोदन नगरेको भए 'सभामुख पद' खोसिन्थ्यो,"काठमाडौं: नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले सभामुखको पद जोगाउनका लागि व्याख्यात्मक टिप्पणीसहित अमेरिकी सहायता परियोजना एमसीसी अनुमोदन गर्न राजी भएको खुलासा गरेका छन्। उनले प्रमुख प्रतिपक्षी दल नेकपा एमालेले गठबन्धन भत्काउने खेल खेलेको र सभामुख अग्निप्रसाद सापकोटाको पदसमेत धरापमा परेकाले एमसीसी अनुमोनदनका लागि व्याख्त्यात्मक टिप्पणीसहित अनुमोदन गर्नुपरेको प्रस्ट्याए। 'एमसीसीका कारण गठबन्धन भत्किने अवस्थामा पुगेको थियो। एमालेले गठबन्धन पनि भत्काउने र संसद पनि विघटन गर्ने खेल खेल्यो। एमालेको दाउँलाई पराजित गर्न व्याख्यात्मक घोषणासहित एमसीसी अनुमोदन गरेका हौं,' प्रचण्डले आजदेखि राष्ट्रियसभा गृहमा सुरु भएको केन्द्रीय कमिटी बैठकमा भने। उनले गठबन्धन बचाएर एमालेलाई फेरि 'कर्नर'मा पुर्याइदिएको दाबी गरे। 'एमसीसी अनुमोदन गर्ने सहमति नभएको भए गठबन्धन टुट्थ्यो। तर एमालेको प्रयास विफल पारेर फेरि कर्नरमा पुर्याइदियौं,' उनले भने। बैठकमा एमसीसी अनुमोदन र पार्टीभित्र सिर्जना भएको आन्तरिक द्वन्द्व र पदाधिकारी चयनबारे पनि छलफल हुने बताइएको छ।"
माओवादी केन्द्रको केन्द्रीय कमिटी बैठक राष्ट्रिय सभा गृहमा जारी,"काठमाडौं : नेकपा माओवादी केन्द्रको केन्द्रीय कमिटी बैठक सुरु भएको छ। राष्ट्रिय सभा गृहमा केन्द्रीय कमिटीको शुक्रबार दिउँसो सवा एकबाट बैठक जारी रहेको हो। शुक्रबार बिहान ११ बजे बोलाइएको बैठक एजेण्डा तय गर्ने भन्दै आन्तरिक छलफलमा जुटेपछि दिउँसो १ बजेलाई सारिएको थियो। केन्द्रीय कमिटी बैठकमा एमसीसी अनुमोदन, समसामयिक राजनीतिक विषय, स्थानीय तहको निर्वाचन, पदाधिकारी चयनलगायतका विषयमासमेत छलफल हुनेछ। एमसीसी अनुमोदनले पार्टीमा विवाद चर्किएको छ। महाधिवेशन र पार्टी निर्णयविपरीत अध्यक्ष पुष्पकमल दाहाल 'प्रचण्ड'ले एकलौटी एमसीसी अनुमोदनका पक्षमा निर्णय गराएको भन्दै नारायणकाजी श्रेष्ठ समूह रुष्ट बनेको छ। केन्द्रीय कमिटीको पहिलो बैठकबाट प्रचण्डले आफूलाई सर्वसम्मत अध्यक्ष बनाउन सफल भएपनि आन्तरिक विवादले हालसम्म अन्य पदाधिकारी चयन गर्न सकेका छैनन्। श्रेष्ठले एमसीसी एजेण्डमा राख्नुका साथै सुरूमै यसमा छलफल गराउनुपर्ने अडान लिएका छन्। मन्त्रिपरिषद् गठनदेखि नै चित्त दुखाएका श्रेष्ठ एमसीसीका विपक्षमा खुलेर पार्टी निर्णयविरुद्ध उभिएका थिए। उनी पक्षधर नेताहरूले संसद्को छलफलमै एमसीसी अनुमोदन गर्न नहुने धारणा राखेका थिए। श्रेष्ठ समूहले महाधिवेशनबाट अध्यक्षबाहेकको पदाधिकारी पनि अहिलेसम्म चयन नगरेकामा पनि आपत्ति जनाउँदै आएको छ। भ्रममा नपरौं, यथास्थितिमा एमसीसी स्वीकार गरिँदैन : नारायणकाजी श्रेष्ठ एमसीसीलाई असफल बनाउँछौंः नारायणकाजी श्रेष्ठ एमसीसीमा प्रचण्डको निर्णयलाई नारायणकाजी र लेखनाथको काउन्टर : माओवादी निजी क्लब होइन नारायणकाजीलाई प्रचण्डको सुझाव महाकाली सन्धिका बेला वामदेवको जस्तै नहोस् एमसीसीमा असन्तुष्ट नारायणकाजी भेट्न प्रचण्ड हात्तीवनमा नारायणकाजी र विप्लवबीच भेटवार्ता, सहकार्यको प्रस्ताव माओवादीभित्र नारायणकाजीको त्यो आक्रामक मुभ, जसले प्रचण्डलाई झस्कायो सत्ता गठबन्धनको बैठक बालुवाटारमा, एमसीसीमा असन्तुष्ट नारायणकाजीसमेत सहभागी माओवादीमा अन्तरकलह : केन्द्रीय समितिको बैठक आज बस्दै माओवादी केन्द्रको केन्द्रीय कमिटी बैठक सर्यो, एजेण्डा तय गर्न शीर्ष नेता छलफलमा माओवादी केन्द्रको केन्द्रीय कमिटी बैठक : राष्ट्रिय सभा गृहमा पुगे शीर्ष नेता गत पुसमा आठौं महाधिवेशन गरेको माओवादीले अध्यक्ष र केन्द्रीय समितिको सङ्ख्या निर्धारण गरे पनि पदाधिकारी चयन गरेको छैन। महाधिवेशनको हलबाट पदाधिकारीको संख्या र पदाधिकारी निर्वाचन गर्न नसकेपछि टुंग्याउने जिम्मा केन्द्रीय कमिटीको पहिलो बैठकलाई दिएको थियो। तर केन्द्रीय कमिटीको पहिलो बैठकबाट प्रचण्डले आफूलाई सर्वसम्मत अध्यक्ष बनाउन सफल भएपनि आन्तरिक विवादले हालसम्म अन्य पदाधिकारी चयन गर्न सकेका छैनन्। महासचिव कसलाई बनाउने भन्नेमा सहमति जुट्न नसकेपछि महाधिवेशनको बन्दसत्रले पदाधिकारी चयन गर्न नसकेको हो। बन्दसत्रले पदाधिकारीसहितको विधानमा आवश्यक परिमार्जन गरेर अन्तिम रुप दिने जिम्मेवारी केन्द्रीय कमिटीलाई दिइएको छ।"
रुसी सीमामा पश्चिमाबाट खतरा देखिएकोले युक्रेनमा हमला गरेका हौं : पुटिन,"मस्को : रुसी राष्ट्रपति भ्लादिमिर पुटिनले रुसले युक्रेनमा गरेको आक्रमण योजना अनुरुप नै भएको बिहीबार बताए। उनले भने, 'युक्रेनमाथिको विशेष सैन्य कारबाही हामीले योजनाअनुसार नै गरेका हौँ, त्यसको तयारी हामीले गरेका थियौँ ।' रसियाको सुरक्षा परिषदको एक बैठकमा उनले बिहीबार सो धारणा राखेका हुन्। उनले भने, 'हामीले तोकिएको काम गरेका छौँ र त्यो राम्रोसँग अर्था्त सफलतापूर्वक सम्पन्न पनि गरेका छौँ ।' उनले रुसले युक्रेनमाथि गरेको हमलामा रुसी सेनाले साहसपूर्वक काम गरेको पनि बताए। 'रुसी सेनाले ठूलो काम गरेको छ, निकै साहसी काम गरेको छ, हामी त्यसैले सफल भएका छौँ', उनले भने। रुसको सीमा क्षेत्रमा पश्चिमाहरुबाट खतरा देखिएको तथा रुसलाई पनि आणविक खतरा देखाइएको भन्दै यसका कारण रुसले युक्रेनमा विशेष सैन्य कारबाही गरेको उनले बताए। रुसले गत हप्तादेखि नै युक्रेनमा हमला जारी राखेको छ । बिहीबार रातिसम्म पनि राजधानी युक्रेन र अन्य कतिपय सहरहरुमा रुसी सेनाले हमला जारी नै राखेको बताइएको छ । रासस"
मल कारखाना खोल्न प्रदेश सरकारको अग्रसरता,"हेटौंडा : बागमती सरकार रासायनिक मल कारखाना खोल्ने तयारीमा लागेको छ। त्यसका लागि प्रदेश कृषि तथा पशुपन्छी विकास मन्त्रालयले प्राविधिक परामर्श तथा छलफल अघि बढाएको छ। बिहीबार हेटौंडामा काठमाडौं विश्वविद्यालयको विज्ञ टोलीसँग रासायनिक छलफल गरेको हो। टोलीले ग्रिन हाइड्रोजन प्रविधिबाट देशमै रासायनिक मल उत्पादन गर्न सकिने प्रस्ताव गरेको छ। प्राडा विराजसिंह थापाले देशमै विद्युत् उत्पादन बढ्न थालेकाले रासायनिक मल उत्पादन सम्भव रहेको बताए। मुख्य कुरा विद्युत् हो। यसको उत्पादन बढिरहेको छ, उनले भने, विद्युत्मा सहुलियत दिने हो भने सस्तोमा मल उत्पादन गर्न सकिन्छ। प्रतियुनिट तीन रुपैयाँसम्म विद्युत् प्राप्त भए प्रतिकेजी १९ रुपैयाँमा रासायनिक मल उत्पादन गर्न सकिने विश्वविद्यालयका उपकुलपति प्राडा भोला थापाले बताए। सार्वजनिक, सहकारी र निजी क्षेत्रको सहकार्यमा प्रादेशिक रासायनिक मल कारखाना खोल्ने विषय बागमती सरकारले न्यूनतम साझा कार्यक्रममै उल्लेख गरेको छ। आगामी आर्थिक वर्षको बजेटबाट कारखाना स्थापना अघि बढाउने योजना छ। ४० प्रतिशत सरकारले लगानी गर्ने, ३० प्रतिशत सहकारी र सर्वसाधारण तथा बाँकी व्यवसायीबाट लगानी जुटाइने कृषि तथा पशुपन्छी विकासमन्त्री बसुन्धरा हुमागाईंले बताए। ५०५५ अर्ब रुपैयाँ लगानीमा मल उत्पादन गर्ने उद्योग स्थापना गर्न सक्छौं, उनले भने, सबै मिल्यौं भने लगानीको समस्या हुँदैन। देशमा रासायनिक मलको माग वार्षिक सात मेट्रिक टन बढी छ। विदेशबाट चार लाख मेट्रिक टन मात्र आयात हुँदै आएको छ। सरकारले मल खरिद अनुदानमा वार्षिक १२ अर्ब रुपैयाँ बढी खर्च गर्दै आएको छ। संघीय सरकारले दुई दशकदेखि रासायनिक मल कारखाना स्थापनाको चर्चा गर्दै आएको छ। २०७३०७४ को बजेटमा तत्कालीन अर्थमन्त्री विष्णु पौडेलले रासायनिक मल कारखाना स्थापना उल्लेख गर्ने भने पनि त्यसयता कुनै काम हुन सकेको छैन।"
कांग्रेस बाँकेमा नेतृत्वका लागि पुनःमतदान,"नेपालगन्ज: नेपाली कांग्रेस बाँकेमा नयाँ नेतृत्वका लागि आज पुनःमतदान भएको छ। बिहीबार सम्पन्न भएको मतदानमा सभापति पदका लागि नारायणप्रसाद गौडेल, बादशाह कुर्मी र सुरेन्द्रबहादुर हमालबीच प्रतिस्पर्धा भएको थियो। तीन जना उम्मेदवारमध्ये कसैले पनि कूल खसेको मतको ५० प्रतिशतभन्दा बढी मत प्राप्त गर्न नसकेपछि आज पुनः दोस्रो चरणको मतदान भएको निर्वाचन अधिकृत उदयमणि आचार्यले जानकारी दिए। उनका अनुसार सभापति पदका लागि बिहान १० बजेदेखि मतदान सुरु भएको छ। कांग्रेसको १४औँ जिल्ला अधिवेशनमा कूल एक हजार ४९३ मतदाता छन्। बिहीबार सम्पन्न भएको मतदानअन्तर्गत उपसभापति, सचिव, सहसचिव, कार्यसमिति सदस्य र महासमिति सदस्य पदको मतपेटिकालाई जिल्ला समन्वय समितिमै प्रहरीको सुरक्षामा राखिएको छ।"
युक्रेनी तटमा विस्फोट : एउटा कार्गो जहाज डुब्यो,किभ : युक्रेनको तटमा विस्फोट हुँदा एउटा कार्गो जहाज डुबेको छ । जहाज डुबेको जहाज मालिक इस्टोनियाले जानकारी दिए। विस्फोट कसरी भयो भन्ने अहिलेसम्म थाहा हुन नसकेको बीबीसीमा समाचार छ । उनले चालक दलका दुई सदस्य र अन्य चार जनाको उद्धार युक्रेनको स्थानीय राहत सेवाले गरेको पनि बताए। उक्त जहाज इस्टोनियास्थित कम्पनी भिस्टा सिपिङ एजेन्सीको स्वामित्वमा छ । इस्टोनिया बाल्टिक देश हो र नेटाको सदस्य पनि हो। यसको सीमा रूससंग जोडिएको छ। यो जहाज केही दिनअघि दक्षिणी बन्दरगाह चोरनोमोर्स्कबाट बाहिरिएपछि ओडेसा नजिकै युक्रेनको तटमा पार्क गरिएको थियो। युक्रेनको सेनाले रुसले ओडेसा कब्जा गर्न चाहेको बताएको छ । यसका लागि रुसले त्यहाँ धेरै विशेष जहाजहरू पठाइरहेको छ। ओडेसा लगभग १० लाख जनसंख्या भएको प्रमुख समुद्री बन्दरगाह हो। रुसविरुद्ध युद्ध लड्दै युक्रेनका खेलाडी अन्तर्राष्ट्रिय अदालतले युक्रेनमा रुसी गतिविधिबारे अनुसन्धान गर्दै भारतीय विद्यार्थीहरूलाई कुटपिट गरी युक्रेन फिर्ता पठाइएको बेलारूसी राजदूतको दाबी युक्रेन रुस युद्ध : सात दिनमा १० लाख मानिस विस्थापित रुसी सेनाद्वारा युक्रेनको खेरसन सहर कब्जा रसियाका ९ हजार सैनिक मारिएको युक्रेनको दावी युक्रेनले ३ हजारभन्दा बढी भारतीय विद्यार्थी बन्धक बनाएको पुटिन दावी युक्रेनको आणविक ऊर्जा केन्द्रमा लागेको आगो निभाइयो
पल शाह प्रकरण : अनुसन्धान प्रक्रियालाई सघाउन राष्ट्रिय मानव अधिकार आयोगको आग्रह,"काठमाडौं : राष्ट्रिय मानव अधिकार आयोगले पल शाह प्रकरणमा संयमित भई अनुसन्धान प्रक्रियालाई सघाउन आग्रह गरेको छ। प्रहरीले अनुसन्धान गरिरहेको अवस्थामा आरोपका पक्ष र विपक्षमा भैरहेका प्रचारबाजी, प्रदर्शन तथा सार्वजनिक अभिव्यक्तिहरुप्रति शुक्रबार एक विज्ञप्ति जारी गर्दै आयोगले गम्भीर ध्यानाकर्षण भएको जनाएको हो। चलचित्र अभिनेता पल शाहमाथि बलात्कारको आरोपमा तनहुँ प्रहरीले अनुसन्धान गरिरहेको अवस्थामा विभिन्न सञ्चार माध्यम तथा सामाजिक सञ्जालहरुमा आरोपका पक्ष र विपक्षमा भैरहेका प्रचारबाजी, प्रदर्शन तथा सार्वजनिक अभिव्यक्तिहरुप्रति राष्ट्रिय मानव अधिकार आयोगको गम्भीर ध्यानाकर्षण भएको छ। आयोगका सहायकप्रवक्ता लोकनाथ वास्तोलाद्वारा जारी विज्ञप्तिमा भनिएको छ, यस सम्बन्धमा आयोगले विभिन्न माध्यमबाट अनुगमन तथा सूचना संकलन गरिरहेको छ। गम्भीर प्रकृतिको अपराधको अनुसन्धान फौजदारी न्यायको सिद्धान्त अनुसार गोप्य, निष्पक्ष, स्वतन्त्र र भयरहित वातावरणमा हुनुपर्दछ। उमेर नपुगेकी किशोरीमाथि जबर्जस्ती करणीको अभियोगमा नायक पल शाह न्यायिक हिरासतमा छन्। जिल्ला प्रहरी कार्यालय तनहुँ र नवलपरासीमा छुट्टाछुट्टै मुद्दा दर्ता भएको छ। तनहुँमा प्रहरी अनुसन्धान जारी छ। शाहको मुद्दामा जनमत विभाजित छ। समर्थकको केही समूह पलको पक्षमा तनहुँ प्रहरी परिसरमा अनुसन्धानमै असर पर्नेगरी नाराबाजी र हुलहुज्जत गर्नमा लागिपरेपछि आयोगले विज्ञप्ति जारी गरेको हो। पल शाहविरुद्ध तनहुँ प्रहरीमा उजुरी पक्राउ पूर्जी जारी भएपछि नायक पल शाह फरार नायक पल शाहले आजै प्रहरीसामु आत्मसमर्पण गर्ने नायक पल शाह प्रहरी नियन्त्रणमा पल शाहविरुद्ध गैंडाकोटमा अर्को करणी जाहेरी पल शाहलाई हिरासतमा राख्न म्याद थप पल शाह प्रकरणमा नायिका रेखा थापा र ऋचा शर्माले मुख खोले अनुसन्धान प्रभावित पार्ने प्रयास, प्रहरी भन्छ हुलबाट प्रभावित हुँदैनौं अधिकारप्राप्त निकायबाट अनुसन्धान प्रक्रिया चलिरहँदा आरोपका पक्ष र विपक्षमा प्रदर्शन र प्रचारबाजी गर्नाले आरोपित र पीडित दुवै पक्षको गोपनीयता र मर्यादामा आँच पुग्नुका साथै अनुसन्धान प्रक्रियासमेत प्रभावित हुने सम्भावना रहने आयोगको भनाई छ। अनुसन्धानमा प्रभावित पार्ने गतिविधिले नेपालको संविधानको धारा २८ को गोपनीयताको हक र धारा २० मा उल्लेखित न्याय सम्बन्धी हक, मुलुकी फौजदारी संहिताको दफा २९८, मानव अधिकारको विश्वव्यापी घोषणापत्र, १९४८ को धारा १२ र नागरिक तथा राजनीतिक अधिकार सम्बन्धी अन्तर्राष्ट्रिय महासन्धिको धारा १७ मा व्यवस्था भएको गोपनीयताको अधिकारसमेत प्रभावित भएको देखिने विज्ञप्तिमा उल्लेख छ। गम्भीर प्रकृतिको अपराधको अनुसन्धान फौजदारी न्यायको सिद्धान्त अनुसार गोप्य, निष्पक्ष, स्वतन्त्र र भयरहित वातावरणमा हुनुपर्दछ। गोपनीयताको हक संकुचित हुन सक्नेतर्फ संवेदनशील र संयमित हुन तथा स्वतन्त्र अनुसन्धान प्रक्रियालाई सघाउन आयोगले आग्रह गरेको छ। जारी विज्ञप्तिमा भनिएको छ, गम्भीर प्रकृतिको फौजदारी अपराधको अनुसन्धान प्रक्रियालाई प्रभावित पार्ने गरी पक्ष र विपक्षमा समाचार सम्प्रेषण नगर्न, यस सम्बन्धमा सम्बन्धित व्यक्तिको अनुमति विना भिडियोहरु रेकर्ड नगर्न, रेकर्ड गरिएका भिडियोहरु सार्वजनिक नगर्न, अतिप्रचारका कारण प्रमाणहरु नष्ट हुनेतर्फ विचार पुर्याउन, आफूलाई प्राप्त प्रमाणहरु सार्वजनिक गर्नुको सट्टा अनुसन्धान अधिकारीहरुलाई उपलब्ध गराउन, कसैले पनि पक्ष र विपक्षमा अभिव्यक्ति नदिन, आफ्ना विचार र अभिव्यक्ति सम्प्रेषण गर्दा अरुको मर्यादामा आँच आउनेतर्फ विचार पुर्याउन, गोपनीयताको हक संकुचित हुन सक्नेतर्फ संवेदनशील र संयमित हुन तथा स्वतन्त्र अनुसन्धान प्रक्रियालाई सघाउन आयोग सम्बद्ध सबै पक्षलाई आग्रह गर्दछ।"
छात्रावासबाटै हराइन् चौध वर्षीया बालिका,"तनहुँ : बौद्धिक अपाङ्गता भएकी एक छात्रा विद्यालयको छात्रावासबाट हराएकी छन् । व्यासनगरपालिका५ स्थित सिन्धु आधारभूत विद्यालयको विशेष कक्षाअन्तर्गत अध्ययनरत बौद्धिक अपाङ्गता भएकी सलिना खातुन सो विद्यालयको छात्रावासबाट हराएकी हुन् । जिल्लाको भानुनगरपालिका३ तुरतुरे घर भई हाल छात्रावासमा रही अध्ययन गर्दै आएकी १४ वर्षीय खातुन बिहीबार बिहानदेखि हराएकी छन् । बिहीबार बिहान अन्दाजी ४ बजेको समयमा कसैलाई पनि जानकारी नगराई छात्रावासबाट बाहिर निस्कर हिँडेको अनुमान गरिएको खातुन ४५ फिट अग्लो रहेको बताइएको छ । आँखाको रङ कालो, कालो वर्ण, खैरो हाइनेक र नीलो सुरुवाल पोसाकमा उनी हराएकी विद्यालयकी शिक्षिका सीतादेवी कुँवरले जानकारी दिए। आफूहरुले बिहान ६ बजे मात्र उक्त कुराको जानकारी पाएसँगै खोजी कार्यलाई तीव्रता दिएको उनले बताए। बिहानीपख ढोका खोलेको छात्रावासमा बस्ने सहयोगीले थाहा पाए पनि दिसापिसाब फेर्न निस्किएको होला भनी बेवास्ता गरिँदा बालिका हराउन गएको बताइएको छ । उक्त आवासमा हाल आठ छात्रा र सात छात्र गरी पन्ध्रजना छात्रछात्रा बसेर अध्ययन गर्दै आएका थिए । छोरी हराएकाले भेट्नु हुने महानुभावले नजिकको प्रहरी चौकीमा खबर गरी सहयोग गरिदिन आमा दुखेला खातुनले सबैसँग आग्रह गरेकी छन्। छोरी हराएको विषयमा जिल्ला प्रहरी कार्यालयमा समेत बिहीबार नै खोजतलासका लागि जाहेरी दिई सकिएको उनले बताइन्। रासस"
चोरीसिकार नियन्त्रण अभियानसँगै मनाईयो विश्व बन्यजन्तु दिवस,"गुलरिया : बर्दियामा विश्व बन्यजन्तु दिवससँगै राष्ट्रिय चोरीसिकार नियन्त्रण युवा परिचालन अभियान दिवस मनाईएको छ। लोपोन्मुख तथा र्दुलभ बन्यजन्तुसँगै जैविकविविधताको संरक्षणका लागि एक दशक अघि बर्दियाबाटै गठन गरिएको अभियानले मान्यता पाएसँगै नेपालमा राष्ट्रिय दिवसका रुपमा मनाउन थालिएको हो। बन्यजन्तु संरक्षण र पारिस्थितिकिय प्रणाली पूर्नस्थापनाका लागि युवा जागरण भन्ने नारासहित यसबर्ष सरकारले अभियान दिवस मनाएको राष्ट्रिय निकुञ्ज विभागका महानिर्देशक डाक्टर रामचन्द कंडेलले बताए। कार्यक्रममा बोल्दै विशेष अतिथी कंडेलले अभियानका परिकल्पनाकार संस्थापकहरुलाई धन्यवाद एवम् बधाई दिएका छन्। विश्व बन्यजन्तु दिवस मनाउन प्रारम्भ नहुँदै ०६७ सालमा बर्दियाबाट चोरीसिकार नियन्त्रण दिवस मनाउन थालिएको स्मरण गराए। विश्व बन्यजन्तु दिवस सन् २०१३ बाट मनाउन थालिएको हो। युवा परिचालन अभियानका परिकल्पनाकार बर्दिया राष्ट्रिय निकुञ्जका सेवानिवृत्त वार्डेन रमेश थापाले १२ वर्षअघि बर्दियामा मनाईएको दिवस राष्ट्रियस्तरमा ८ औं मनाईएको छ। पछि मात्र सरकारले मान्यता दिएपछि दिवसले राष्ट्रियरुप पाएको हो। चोरीसिकार नियन्त्रणका लागि अभियान मार्फत युवाहरु स्वयंसेवीकारुपमा परिचालित भएपछि बर्दिया जिल्ला शून्य चोरीसिकार वर्ष मनाउन सफल भएको थापाको दावी छ। प्रत्येक वर्ष देशका विभिन्न संरक्षण क्षेत्रहरुमा सरकारले अभियान दिवस मनाउन थालेको हो। मानिसले वन्यजन्तुको पैतृक बासस्थान कब्जा गरेपछि मानव बन्यजन्तुविच टकराव सुरु भएको थापाको बुझाई छ। मानव बन्यजन्तुविचको सहअस्तित्व बनाउन निकुञ्जले रणनीति तयार गरी अघि बढेको बर्दिया राष्ट्रिय निकुञ्जका प्रमुख संरक्षण अधिकृत विष्णुप्रसाद श्रेष्ठले बताए। द्वन्द न्युनिकरणगर्दै ब्यवस्थापन गर्ने तयारीका साथ अघि बढेका छौं। प्रकृतिमा आधारीत पर्यटनलाई प्रर्बद्धन गर्नुपर्नेमा जोडदिदै अधिकृत श्रेष्ठले समुदायको सक्रियताले निकुञ्ज पुरस्कृतको अवस्थामा पुगेको प्रष्ट्याए। निकुञ्जको जैविक विविधता संरक्षणमा स्थानीय समुदायको सकृयतालाई निकुञ्जले कहिल्यै नविर्सने बताए। विश्व बन्यजन्तु तथा चोरीसिकार नियन्त्रण युवा परिचालन अभियान दिवस बर्दियाको गेरुवा गाउँपालिका वडा नम्वर ४ गोलास्थित नवज्योति बजारमा आयोजना गरिएको हो। चोरीसिकार नियन्त्रण युवा परिचालन अभियान सञ्जाल बर्दियाको आयोजनामा जिल्ला समन्वय समिति बर्दियाका प्रमुख शंकरप्रसाद थारुले बृक्षारोपण गरी कार्यक्रमको शुभारम्भ गरे। कलाकारहरु मनिस खड्का, सुरेन्द्र विष्ट, राजेश विश्वकर्मा लगायत स्थानीय कलाकारहरुको साँगितिक प्रस्तुतिसहितको दिवसमा साँस्कृतिक नृत्य, झाँकी, महिला तथा पुरुष डोरी तानताज तथा नेपाली सेनाको देवीदत्त गण र सञ्जालका युवाहरुबीच मैत्रीपूर्ण भलिवल प्रतियोगिता गरिएको चोरीसिकार नियन्त्रण युवा परिचालन अभियानका अध्यक्ष हेमन्त आचार्यले बताए। कार्यक्रममा संरक्षणका क्षेत्रमा उल्लेखनिय योगदान गर्ने समुदाय, सामुदायिक वन, उपभोक्ता समिति, संघसंस्थालगायत पत्रकारलाई सम्मान गरिएको आचार्यले बताए। नेपालमा प्रत्येक वर्ष मार्च ३ मा चोरीसिकार नियन्त्रण युवा परिचालन अभियान दिवस मनाउने गरिन्छ। विश्व बन्यजन्तु दिवस पनि यसै दिन मनाउने गरिन्छ।"
नेपालभारत जोड्ने महाकालीमा मोटरेबल पुल बनाउन सुरु,"दार्चुला : दार्चुलामा नेपालभारत जोड्ने गरी महाकाली नदीमाथि मोटरेबल पुल निर्माण सुरु भएको छ । जिल्लाको महाकाली नगरपालिका वडा नम्बर ८ असिगडा बगर र भारततर्फ बलुवाकोट नजिकको छारछुम बगर जोड्ने महाकाली नदीमाथि पुल बनाउन लागिएको हो । यो पुलले नेपालको सुदूरपश्चिम प्रदेश र भारतको उत्तराखण्ड राज्यबीचको सीमापार कनेक्टिभिटीलाई सुदृढ बनाउनाका साथै दुवैतर्फको सीमा समुदायबीच रहेको सम्पर्कलाई थप मजबुत बनाउने भारतीय दूतावासले जनाएको छ। नेपालभारत आउजाउ गर्न दार्चुलाको महाकाली नदीमा झोलुङ्गे पुल र धेरै स्थानमा तुइनबाट जोखिमपूर्ण यात्रा गर्नुपर्छ। मोटरेबल पुल निर्माण भए आउजाउमा सजिलो हुनाका साथै मालसमान ढुवानीमा पनि सहज हुने स्थानीय महाकाली नगरपालिका ८ का गोपाल सिह धामीले बताए । गत माघ १८ गते भौतिक पूर्वाधार तथा यातायातमन्त्री रेणुकुमारी यादवका उपस्थितिमा नेपालका लागि भारतीय राजदूत विनयमोहन क्वात्रा र नेपाल सरकारका तर्फबाट भौतिक पूर्वाधार तथा यातायात मन्त्रालयका सचिव रवीन्द्रनाथ श्रेष्ठले पुल निर्माणका लागि सम्झौतापत्रमा हस्ताक्षर गर्नुभएको थियो। सीमा नदी महाकालीमा मोटरेबल पुल निर्माण हुने भएपछि यहाँका स्थानीयवासी भने खुसी भएका छन्। भारतसँग सीमा जोडिएको कञ्चनपुरपछि दार्चुलामा मोटरेबल पुल निर्माण हुन लागेको हो । धेरै पहिला महाकाली नदीमा नेपालभारत जोड्ने पुल निर्माण हुने सुनिश्चितता हुँदा खुसी छाएको धापका स्थानीय बरुण जोशीले बताए। उनले भने,' पुल निर्माण भएपछि सदरमुकाम आउने बाटोसमेत छोटो हुनुका साथै दैनीक जीविका चलाउन पनि सजिलो हुनेछ।' मोटरेबल पुल भारतको उत्तराखण्ड सरकारको लगानीमा बनाउने गरी समझदारी भएको प्रमुख जिल्ला अधिकारी दीर्घराज उपाध्यायले बताए ।"
एमसीसीविरुद्ध खुला मञ्चमा वामशक्तिको प्रदर्शन,"काठमाडौंः संसदबाट एमसीसी पारित भएसँगै वामशक्तिले सभाको आयोजना गरेका छन्। एमसीसीविरुद्ध विप्लव नेतृत्वको नेकपासहित वाम दलले प्रदर्शन गरेका हुन्। उनीहरुले एमसीसी राष्ट्रघाती र राष्ट्रिय स्वाधीनताविरुद्ध भएको भन्दै कार्यान्वयन हुन नहुने बताएका छन्। नेकपा (क्रान्तिकारी माओवादी), नेपाल कम्युनिस्ट पार्टी, नेकपा (मसाल), नेकपा, राष्ट्रिय जनमोर्चा, देशभक्त जनगणतान्त्रिक मोर्चा, वैज्ञानिक समाजवादी कम्युनिस्ट पार्टी, नेपाल र नेकपा (माओवादी केन्द्र समाजवादी)को विशाल विरोधसभामा आयोजक ६ कम्युनिस्ट पार्टी र २ मोर्चाका शीर्ष नेतृत्वहरुले सम्बोधन गरिरहेका छन्। हालै संसदबाट एमसीसी सम्झौता पारित भएपछि लामो समयदेखि एमसीसी सम्झौता खारेजीका लागि संघर्ष गर्दै आएका आठ दलले एमसीसीविरुद्ध चरणबद्धरुपमा संघर्षका कार्यक्रम घोषणा गरेका छन्।"
युक्रेनको आणविक ऊर्जा केन्द्रमा लागेको आगो निभाइयो,किभ : युक्रेनको आणविक ऊर्जा केन्द्रमा लागेको आगो निभाइएको छ। युक्रेनको आकस्मिक सेवाले जापोरिजिया आणविक ऊर्जा केन्द्रमा लागेको आगो नियन्त्रणमा आएको पुष्टि गरेको हो। युक्रेनले शुक्रबार बिहान रुसले पावर प्लान्टमा आक्रमण गरेको र पाँच तले प्रशिक्षण केन्द्रमा आगलागी भएको जनाएको थियो। प्लान्टमा कुनै क्षति नभए पनि आगो प्लान्टमा फैलिन सक्ने आशंका गरिएको थियो। युक्रेनको आपतकालीन सेवाले सुरुमा उनीहरूलाई त्यहाँ जान अनुमति नदिएको बताएको छ। तर पछि उनीहरुले अनुमति पाएर एक घण्टापछि आगो नियन्त्रणमा लिएका थिए। आगलागीमा कुनै मानवीय क्षति भएको छैन। यसअघि युक्रेनी राष्ट्रपति भोलोडिमिर जेलेन्स्कीले पनि ट्विट गरेर रुसी सैनिकले युरोपको सबैभन्दा ठूलो आणविक उर्जा केन्द्रमा आक्रमण गरेको जानकारी दिएका थिए। उनले ट्विट गर्दै विश्वलाई सहयोगको अपिल गर्दै यो पावर प्लान्ट खतरामा रहेको बताएका थिए। यसपछि बेलायतका प्रधानमन्त्री बोरिस जोनसनले जेलेन्स्कीसँग फोनमा कुरा गरे। यसकारण एमसीसी अनुमोदन रुसद्वारा युरोप ग्यास लाने पाइपलाइनमा विस्फोट : के हुन्छ यसको असर? युरोपको सबैभन्दा ठूलो न्यूक्लियर प्लान्टमा आगलागी : के हुन्छ यसको असर?
"प्रक्रिया मिचेर करोडौंको ठेक्का, विवाद पछि काम रोक्यो","विराटनगर : सडक पूर्वाधार तथा सहरी विकास मन्त्रालयअन्तर्गतको सहरी विकास तथा भवन निर्माण कार्यालय विराटनगरले प्रक्रिया मिचेर बिना टेन्डरमा भवन निर्माणको काम अघि बढाएपछि विवाद उत्पन्न भएको छ। सहरी विकास तथा भवन निर्माण कार्यालयले टेण्डरबिना एक करौंड ६४ लाख रुपैयाँ बराबरको निर्माणको काम अघि बढाएपछि विरोध उत्पन्न भएको हो। प्रदेश १ मा थपिएको मन्त्रालय राख्न सो कार्यालयमा प्रमुख मिलन अचार्यले कसैलाई जानकारी नदिइ प्रक्रिया मिचेर आफू निकट दुई निर्माण व्यवसायीलाई एक करोड ६४ लाख बराबरको काम दिएको पाइएको हो । प्रदेश १ को मन्त्रालय राख्न विराटनगर१४ जतुवास्थित विराट साइन्स क्याम्पसको भवन मर्मत सम्भार गर्न अवध निर्माण सेवा र प्रियका कन्ट्रक्सलाई प्रमुख आर्चायले मौखिमरुपमा रातरात काम दिएका थिए । कार्यालयका प्रमुख आचार्यका अनुसार प्रदेश १ का आर्थिक मामिला तथा योजनामन्त्री इन्द्रबहादुर आङ्बोको निर्देशनमा भवनको मर्मत सम्भार सुरू गरिएको थियो। १५ दिनमा काम सम्पन्न गर्न आर्थिक मामिला तथा योजनामन्त्री इन्द्रबहादुर आङ्बोले निर्देशन दिएकाले आफू तत्काल काम सुरु गरेको जानकारी दिए । समय नभएकाले आफू तत्काल काम मन्त्रीजीकै निर्देशनमा सुरु गरे उनले भने,'अहिले काम भइरहेको छ ।' 'राम्रो मनसायले काम सुरु गरिएको हो,' उनले भने,'काम थर्दै जाँदा प्रक्रिया मिलाउने कुरा भएको छ।' पछिल्लो समय सहरी विकास तथा सडक पूर्वाधारमन्त्री हिमाल कार्की बिना सूचना सार्वजनिक गरेर प्रक्रिया मिचेर मर्मत सभारको कामको विपक्षमा उत्रिएका थिए। मन्त्रालयमा बजेट नभएको र बिना जानकारी काम सुरु गरेको भन्दै विरोध जनाएपछि काम शुक्रबारदेखि बन्द भएको छ। सो भवनको 'अहिले चमेनागृह भवन, गार्ड आवास, छाना फेर्ने, रङरोगन, हाता पर्खाल, भूँइ र सिंढीमा मार्बल लगाउने कार्य, शौचालय र विद्युतको मर्मत सम्भार सुरू भएको छ । प्रदेश १ सरकारले सात मन्त्रालय फुटाएर १३ वटा बनाएपछि मन्त्रालय राख्ने ठाउँको अभाव भएको छ । फुटाएका मन्त्रालयहरूलाई साविक मन्त्रालयमै तत्कालका लागि राखिएको छ । मन्त्रालय थप्नुअघि प्रदेश सरकारले मन्त्रालय राख्ने भवनहरूको पर्याप्त अध्ययन नगर्दा नवनियुक्त मन्त्रीहरूको कार्यकक्ष नै अव्यवस्थित बनेका छन् । प्रमुख आर्चायले बाउन्डीवालका लागि २७ लाख ७२ हजार , पार्टिसन्सका लागि १८ लाख ५० हजार , रंगरोदनका लागि २७ लाख , वाइरिङ्गको लागि १२ लाख १२ लाख ७८ हजार , विद्युतका लागि ३५ लाख ७० हजार , मर्मतको लागि ८ लाख ९१ हजार शीर्षकमा दुई निर्माण व्यवसायीलाई सूचना बिना काम गर्न लगाएको हो । यता सहरी विकास तथा सडक पूर्वाधारमन्त्री हिमाल कार्कीले आफूलाई सोबारे केहि जानकारी नभएको बताए । मन्त्रालयमा बजेट छैन ,'उनले भने ,' बजेट पनि छैन , जानकारी पनि छैन । काम गराउनेलाई सोध्नुस् ।' सहरी विकास तथा भवन निर्माण कार्यालय विराटनगरका प्रमुख आचार्यले सहरी विकास तथा सडक पूर्वाधार मन्त्री हिमाल कार्कीले मर्मत सभार भइरहेको विराट साइन्स कलेजको अनुगमन समेत गरेको बताए । प्रदेश १ सरकारले सात मन्त्रालय फुटाएर १३ वटा बनाएपछि मन्त्रालय राख्ने ठाउँको अभाव भएको छ । फुटाएका मन्त्रालयहरूलाई साविक मन्त्रालयमै तत्कालका लागि राखिएको छ । मन्त्रालय थप्नुअघि प्रदेश सरकारले मन्त्रालय राख्ने भवनहरूको पर्याप्त अध्ययन नगर्दा नवनियुक्त मन्त्रीहरूको कार्यकक्ष नै अव्यवस्थित बनेका छन् । मन्त्रालयमा मन्त्रीहरूलाई कार्यकक्षको अभाव भएको छ । साथै सम्बन्धित महाशाखा र शाखामा रहने कर्मचारीहरूलाई समेत काम गर्न कठिनाइ भएपछि वर्षौंदेखि खाली रहँदै आएको विराटनगर१४ जतुवास्थित विराट साइन्स क्याम्पसको भवनमा कम्तीमा दुईवटा मन्त्रालय राख्ने गरी भवनको मर्मत सम्भार सुरू गरिएको हो । एक दशकभन्दा बढी समयदेखि प्रयोगबिहीन भएपछि उक्त भवनमा प्रदेश सरकार मातहतको मनमोहन प्राविधिक विश्वविद्यालयको सम्पर्क कार्यालय सञ्चालन गर्ने तयारी अघि बढाइएको थियो । विश्वविद्यालयले भवनमा सीटीईभीटी अन्तर्गतको तालिममूलक कार्यक्रमहरूसमेत सञ्चालन गर्न सुरू गरेको थियो । उता निर्माण व्यवसाय कन्हैया झाले आफूलाई गएको ६ गते सहरी विकास तथा भवन निर्माण कार्यालय विराटनगरका प्रमुख आचार्यले काम गर्न भने पछि ७ गते देखि सुरु गरेको जानकारी दिए । 'काम सुरु गरेपछि विवाद उत्पन्न भयो,' उनले भने, 'अब काम बन्द गरेका छौं ।'"
पल शाह प्रकरणमा बाबुरामको टिप्पणी : पीडकको पक्ष लिनु लज्जास्पद,"काठमाडौं : पूर्वप्रधानमन्त्री तथा जनता समाजवादी पार्टी, नेपालका संघीय परिषद् अध्यक्ष डा बाबुराम भट्टराईले पल शाह प्रकरणबारे टिप्पणी गर्दै कानुनभन्दा माथि कोही नरहने बताएका छन्। उनले पीडितप्रति सहानुभूतिसमर्थन हुनुपर्नेमा उल्टै 'मर्दकी दशओटी' मानसिकता बोकेर पीडकको पक्ष लिनु लज्जस्पद भएको बताएका छन्। 'नाबालिक किशोरीको यौनशोषणसम्बन्धी अति सम्वेदनशील मुद्दामा पहिलो दृष्टिमै पीडितप्रति सहानुभूतिसमर्थन हुनुपर्नेमा सामन्ती पितृसत्तात्मक मर्दकी दशओटीमानसिकता बोकेर पीडकको पक्ष लिनु लज्जास्पद कुरा हो,' उनले ट्वीटमा लेखेका छन्,' लोकतन्त्रमा अन्ततः न्यायिक फैसला सबैले मान्नैपर्छ तर सुरूमै न्याय प्रभावित नहोस् । उमेर नपुगेकी किशोरीमाथि जबरजस्ती करणी रोपमा अभिनेता शाह प्रहरी हिरासतमा छन्। उनीविरुद्ध जिल्ला प्रहरी कार्यालय तनहुँ र नवलपरासीमा छुट्टाछुट्टै मुद्दा दर्ता भएका छन्। तनहुँमा प्रहरीले अनुसन्धान जारी राखेको छ। उनका समर्थकहरु 'पल बचाऔ' भन्दै डकमा नाराबाजी समेत सुरु गरेका छन्। समर्थकको केही समूह पलको पक्षमा तनहुँ प्रहरी परिसरमा अनुसन्धानमै असर पर्नेगरी नाराबाजी र हुलहुज्जत गर्नमा लागिपरेको छ। कसुर गरे सजायँ र नगरे सफाइको कानुनी व्ययवस्था हुँदाहुँदै समर्थकहरु भने शाह नियन्त्रणमा परेदेखि तनहुँ पुगेका छन्।"
निक्षेपको विकल्प ल्याउन नसक्दा तरलता अभाव,"बजारमा कर्जाको माग बढेपछि विस्तारमा जोड दिएका बैंकहरूलाई सोही अनुपातमा निक्षेप संकलन गर्न नसक्दा लगानीयोग्य पुँजी (तरलता) अभावको सामना गर्नु परिरहेको छ। निक्षेपका विविध विकल्प नहुँदा कर्जा विस्तारमा चुनौती देखिएपछि नेपाल राष्ट्र बैंकले पनि पछिल्लो समय कर्जा नियन्त्रण गर्ने नीति ल्याएको छ। पछिल्लो समय बैंकमा लगानीयोग्य पुँजी अभावकै कारण अन्तरबैंक ब्याजदर अकासिएर ६९८ प्रतिशतसम्म पुगेको छ। समग्रमा, बैंकको औसत कर्जा निक्षेप अनुपात (सीडी रेसियो) ९०३६ प्रतिशतकै हाराहारीमा छ। केन्द्रीय बैंकले असार मसान्तसम्म बैंकहरूलाई सीडी रेसियोको सीमा ९० प्रतिशतसम्म राख्न भनेको छ। तर अझै चुनौती देखिन्छ। यसकारण लामो समयदेखि तरलतामा दबाब परिरहेको विषय जोड दिँदै यसको समाधानका उपाय उजिल्याउन अन्नपूर्ण पोस्ट्ले सरोकारवालाहरूसँग अन्तरक्रिया गरेको हो। अन्नपूर्ण राउन्ड टेबलमा राष्ट्र बैंकका डेपुटी गभर्नर बमबहादुर मिश्र, नेपाल बैंकर्स संघका उपाध्यक्ष सुनील केसी, डेभलपमेन्ट बैंकर्स संघका अध्यक्ष प्रद्युम्न पोखरेल र बैंकविज्ञ अनलराज भट्टराईले यस विषयमा आआफ्ना धारणा राखेका थिए। उनीहरूको विचार अन्नपूर्णकर्मी ममता थापा, सुनिता कार्की र तुलसी सुवेदीको प्रस्तुतिमा। एनआरएनले नेपालमा निक्षेप राखेपछि तरलतामा राहत मिल्छ नेपाल राष्ट्र बैंकले अनिवार्य नगद मौज्दात (सीआरआर) राख्न भन्छ। सोहीअनुसार बैंकको सीआरआर ३ प्रतिशत जति छ। कहिले बढ्छ, कहिले घट्छ। त्यो सीआरआर राख्नेभन्दा बढी रकम जति बढ्यो त्यो नै तरलता हो। २०७७ सालको असार मसान्तमा सीआरआर २ सय अर्बभन्दा बढी थियो। आजको मितिमा सीआरआर प्लस भनेर १४ अर्ब, २० अर्ब भनिरहेका छौं। अर्को तरलता नाप्ने यन्त्र भनेको अन्तरबैंकको दररेट हो। एउटा बैंकले अर्को बैंकलाई गर्जो टार्नका लागि सीआरआर गर्न अन्य कामका लागि दिने ब्याजदरमा बढोत्तरी भयो भने तरलता अलि कम भयो भन्ने बुझिन्छ। यस्तै, टेजरी बिल हेर्नुपर्छ। राष्ट्र बैंकले २८ दिन, ९१ दिन, १८० दिन र ३६४ दिनको ट्रेजरी बिल निकाल्छ। उक्त बिलको रेट बढ्यो भने तरलता कम हुन्छ। रेट घट्यो भने तरलता बढ्छ भन्ने बुझिन्छ। २०७५ सालको माघमा अन्तरबैंकदर ५६ प्रतिशत र २०७६ जेठमा अन्तरबैंकदर ८ प्रतिशतसम्म पुगेको छ। २०७८ को माघमा करिब ७ प्रतिशत अन्तरबैंकदर छ। यो स्थितिमा तरलता केही कम नै छ। यस्तै, टेजरी बिलको रेट अहिलेसम्मको इतिहासमा हेर्दा बढी छ। २०७७ सालमा ५ प्रतिशत र २०७८ माघमा करिब ७ प्रतिशतमा चलिरहेको छ। यो ९१ दिनको टेजरी बिलको दर हो। यसले पनि हामीसँग तरलता अभाव छ भन्ने कुरा गणितीय रूपमा पनि परिभाषित हुन्छ।बमबहादुर मिश्र  डेपुटी गभर्नर, नेपाल राष्ट्र बैंक तरलता आउने स्रोत बजेटको खर्च रेमिट्यान्स हो। रेमिट्यान्स महŒवपूर्ण स्रोत हो। ६ महिनाको करिब ४ सय ६८ अर्ब रुपैयाँ जतिको रेमिट्यान्स आएको छ। यस्तै, सरकारलाई आउने अनुदान सरकारलाई आउने वैदेशिक ऋण र प्रत्यक्ष वैदेशिक लगानीलगायतले तरलता बढाउन मद्दत गर्छन्। तर, अहिले रेमिट्यान्स र सरकारको खर्च मात्र भएका कारण तरलता आएको हो। प्रत्यक्ष वैदेशिक लगानी आएको छैन। पछिल्लो तथ्यांकअनुसार सरकारको खर्च करिब ३२ प्रतिशत छ। दुईवटा स्रोत पनि केही खुम्चिएकाले तरलता कम नै भएको हो। नेपाल राष्ट्र बैंकले पनि कर्जानिक्षेप अनुपात (सीडी रेसियो) शतप्रतिशत पुर्याइदिने हो भने तरलता बढ्छ। तर, त्यसो गर्दा हामी सबै ऋणमा जान्छौं। अहिले १५९ अर्बको निक्षेप संकलनमा ५२१ अर्ब रुपैयाँ ऋण दिएका छौं। हरेक बैंकको कोर क्यापिटल १०१२ अर्बको देखिरहेका छौं। यो त भएकै पैसा हो। सीडी रेसियो बढाउनेबित्तिकै यो पनि सकिन्छ। त्यही कारणले अहिलेको राष्ट्र बैंकको पोलिसी भनेको केही हदसम्म बजारमा तरलतालाई धेरै नबढाएको राम्रो भन्ने छ। किनभने कुल आयातमा मध्यवर्ती वस्तुको आयात ५३७ प्रतिशत, पुँजीगत वस्तुको आयात १०९ प्रतिशतमात्रै छ। उपभोग्य वस्तु झन्डै ४० प्रतिशत आयात भइरहेको छ। क्यापिटल गुड्स फर्मेन्स नहुने वस्तु आयात बढी भएको देखिन्छ। जति तरलता बढ्यो, ऋण बढ्छ, जति ऋण बढ्छ उत्ति आयात बढ्छ। जति आयात बढ्छ मौज्दात घट्छ। हाम्रो मौज्दात सीमित छ। ६ महिनामा ब्यालेन्स अफ पेमेन्ट २४१२३ अर्ब ऋणात्मक छौं। अहिले हामीले केही आयात वस्तु कडाइ गर्यौं। हामीले करिब १३ सय वस्तुमा शतप्रतिशत मार्जिन लगाएका छौं। हामीले गर्न सक्ने यत्ति हो। राष्ट्र बैंकको अधिकारभित्र यो वस्तु आयात गर वा नगर भन्ने पर्दैन। यो सरकारको काम हो। सरकारले वैशाख ३० गतेलाई चुनावको मिति घोषणा गरेको छ। त्यसबाट सरकारी खर्च बढ्छ। अर्को विदेशी सहायता पनि बढ्ने देखिन्छ। रेमिट्यान्स बढाउन तर्फ पनि राष्ट्र बैंक केन्द्रित छ। यसमा गैरआवासीय नेपालीको रकम नेपाल भित्र्याउन व्यापक खुल्ला नीति लिइएको छ। नेपाल सरकारले परराष्ट्र मन्त्रालयअन्तर्गतबाट दिइने एनआरएनए सदस्यता शुल्क ५ सय लिने भनेको छ। अब हामीले त्यो कार्ड पनि नचाहिने व्यवस्था गर्न खोज्दै छौं। नेपाली भएपछि नेपालमा पैसा जम्मा गर्न पाउने र लैजान पाउने गरी हामीले व्यवस्था गर्न लागेका छौं। एनआरएनले दिने सदस्य कार्डबाट नै नेपालमा कारोबार गर्न पाउने गरी व्यवस्था गर्दैछौं। तरलता बढाउन स्रोतमा विविधीकरण आवश्यक हुन्छ अहिले वाणिज्य बैंकमा करिब ४३ खर्ब १३ अर्ब रुपैयाँ हाराहारीमा निक्षेप छ। यसको ९० प्रतिशत छोटो अवधिका निक्षेप छन्। यसबाहेक १० प्रतिशतमात्रै दुई वर्षमाथिका निक्षेप छन्। यससँगै डिबेन्चर करिब ७०८० अर्ब रुपैयाँको हाराहारीमा होला। यो लामो अवधिको हो। भर्खरै हामीले कृषि बोन्ड र ऊर्जा बोन्ड जारी गरेका छौं। हामी बढी आन्तरिक स्रोतमा निर्भर भयौं। तर, पछिल्लो समय राष्ट्र बैंकले बाह्य कमर्सियल बरोइङ बारे सही दृष्टिकोण ल्याएको छ। तरलता आउने स्रोत बजेटको खर्च, रेमिट्यान्स हो। रेमिट्यान्स महत्तवपूर्ण स्रोत हो। जति तरलता बढ्यो, ऋण बढ्छ, जति ऋण बढ्छ उत्तिा आयात बढ्छ। जति आयात बढ्छ मौज्दात घट्छ। नेपालमा हाल ९५ प्रतिशत स्थानीय निक्षेपकै भरमा कर्जा दिएको स्थिति छ। निक्षेप बढाउने मुख्य स्रोत सरकारको खर्च र रेमिट्यान्स हो। राष्ट्र बैंकले बैंकहरूको स्वास्थ्य हेरर लगानीको अवस्थाको जाँच गर्न जरुरी छ। छुटको कारणले पनि कर्जा बढेको छ। नीतिगत सुधार पहिला बैंकिङ क्षेत्रको गर्नुपर्यो। पहिला बैंकिङ ऐन र केही हदसम्म राष्ट्र बैंक ऐन पनि परिवर्तन गर्न जरुरी छ। तरलता समाधान कसरी गर्ने ? गम्भीर चिन्ताको विषय बनेको छ। तरलता आफैंमा रोग होइन, ज्वरो हो। दिगो समाधान निकाल्नुपर्छ। नेपालसँग जलस्रोत, ऊर्जा, सोलार, ग्रिन फाइनान्सिङलगायतमा ठूलो अवसर देखेका छौं। यसमा विदेशबाट लगानी गर्न कतिपय तयार छन्। यसलाई ल्याउन सक्ने हो भने पनि मुलुकमा विस्तारै परनिर्भरता कम हुन सक्छ। दक्षिण एसियाका अन्य मुलुक हेर्ने हो भने बैंकको कर्जा ब्यालेन्स सिटलाई फाइनान्सिङ गर्ने स्रोतमा विविधीकरण हुन्छ। तर हामी एउटै खालको स्रोतमा बसिरहँदा समस्या ल्याएको हो। अब विस्तारै परिवर्तन हुँदै गएको छ। सुनील केसी  उपाध्यक्ष, नेपाल बैंकर्स संघ तथा प्रमुख कार्यकारी अधिकृत (सीईओ) एनएमबी बैंक नेपाल राष्ट्र बैंकले ४५ प्रतिशत लगानी उत्पादनमूलक क्षेत्रमा गर्नुपर्छ भन्ने छ। यस्तै खालको दिगो विकासमा केन्द्रित भएर जाने हो भने दीर्घकालीन रूपमा सहज हुन सक्छ। अब बाहिरबाट लगानी जुटाउन हामीसँग स्पष्ट हेजिङ को सुविधा हुनुपर्यो। गैरआवासीय नेपालीलाई नेपालमा निक्षेप राख्न पाउने व्यवस्था गरिएको छ। यसमा विभिन्न प्रक्रियागत झन्झट छन्। हामीले एनआरएनसँग कुरा गरिरहँदा दोहोरो कर तिर्नुपर्ने समस्या राखेका थिए। अस्ट्रेलियामा बस्नेसँग कुरा गर्दा यस्तो समस्या देखाएका छन्। भारतले पनि सन् २०१३२०१४ तिर तरलतामा दबाब पर्दा करिब ३०३५ विलियन डलर विदेशबाट ल्याएपछि सहज भएको थियो। त्यो गर्दा करेन्सी स्ट्र्याव को सुविधा केन्द्रीय बैंकले नै दिएको थियो। जसअनुसार डलरमा पैसा साटेर नेपाली रुपैयाँमा निक्षेप राख्ने र ३५ वर्षपछि लैजाँदा निश्चित प्रिमियम लिएर कति फिर्ता लैजाने भनेर अहिले नै निश्चित गरिन्छ। आजको मितिमा डलरको डलरमै ल्याउँदा विश्वभर यसको दर बढ्ने गरेको देखिन्छ। एक किसिमले मुद्रास्फीति माथि गएपछि ग्लोबल बजारमा दर बढ्दै जाने हो। यसैले अब एनआरएनको निक्षेपमा हुने हो भने भारतको डोमेस्टिक कार्डमा कन्भर्ट गरेर स्वाप सुविधा दिन सकिन्छ। जसका कारण आकर्षण गर्न सकिन्छ। कारोबारलाई सरलीकृत गर्न सकिन्छ। नेपालमा हाल ९५ प्रतिशत स्थानीय निक्षेपकै भरमा कर्जा दिएको स्थिति छ। निक्षेप बढाउने मुख्य स्रोत सरकारको खर्च र रेमिट्यान्स हो। तर, विगत वर्षदेखि नै विप्रेषणले धानेको छ। यसबाहेक कोभिडअघिसम्म पर्यटन क्षेत्रबाट पनि राम्रै स्रोत हुने गरेको थियो। कोभिडको महामारीले गर्दा समग्र क्षेत्रलाई सहायता गर्न नेपाल राष्ट्र बैंकले पुनर्कर्जा उपलब्ध गराएको थियो। यसले बजारमा लगानीयोग्य पुँजी (तरलता) बढ्न गयो। अहिले पनि १ खर्ब ५८ अर्ब रुपैयाँको पुनर्कर्जा छ। बैंकलाई यसले एक प्रकारको तरलता प्रदान गर्यो। चरम कोभिड महामारीको अवधिमा कलकारखाना बन्द भए। सर्वसाधारणको क्रियाकलाप पनि कम भयो। जसले गर्दा आयात धेरै घटेको थियो। यस अवस्थामा बजारमा विस्तारै तरलता बढ्न थालेको थियो। पोहोर साल तरलता एकदमै बढी भएको अवस्था थियो। करिब १५ महिना पछाडि तरलता कम भएको छ। यसकारण बैंकहरूले कर्जा बढी दिए भन्नुभन्दा पनि त्यतिबेलाको आवश्यकताअनुसार थुप्रै उद्योग अप्ठ्यारो अवस्थामा थिए। राष्ट्र बैंकले पनि यसबेला पुनर्संरचनासँगै ब्याज तथा किस्ता भुक्तानीको समय अवधि सारिदियो। कोभिडले अधिकांश उद्योगका कामदारलाई तलब दिन नसकिरहेका बेला बैंकिङ क्षेत्रले सपोर्ट गर्नुपर्ने भएकाले तरलता जेनेरेट गरियो। यतिबेला कोभिडबाट अति प्रभावित पर्यटन, यातायात, साना तथा लघुउद्यम (एसएमई)लाई बैंकले सहायता गर्यो। यतिबेला यस्ता खालका ऋणीले भएको कर्जाको किस्ता तिर्नु परेन। थप कर्जा दिँदा पनि अहिले तरलतामा चाप पर्न गएको हो। वैदेशिक लगानी भित्र्याउन नियन्त्रित कानुनलाई सुधार गर्नुपर्छ तरलताको कम्पन किन सुरु भयो ? यसका मुख्य चारवटा कारण छन्। कोभिड, कोभिडपछिको पुनरोत्थान, राष्ट्र बैंकले दिएको छुट र राष्ट्र बैंकले गरेको कडाइ हो। २०७२ सालको भूकम्पपछि मात्र नेपालको अर्थतन्त्र उक्सिन थालेको हो। कोभिडपछि यो आर्थिक वर्षको सुरुबाट नै हामी धेरै नै उत्साहित भएका छौं। यसले गर्दा बैंकिङ क्षेत्रको रिस्क टेकिङ विहेभियर एकदम नै बढ्यो। यसमा राष्ट्र बैंकको पनि दोष छ। सुरुमा नै सचेत गराउनु पथ्र्यो। जब अर्थतन्त्र उत्साहित भयो, हामीले पटकपटक राष्ट्र बैंकलाई भनेका पनि थियौं कि बैंकिङ क्षेत्रको हेल्थ चेक गर्नुपर्यो भनेर। बैंकहरूले एक रुपैयाँ ऋण दिन सक्दैनौं भन्दा भन्दै पनि पाँच सय अर्बभन्दा बढी ऋण दिएका छौं। यो तरलताभन्दा पनि उत्साहित बढी भएको देखिन्छ। किनभने तरलता छैन भने १६९ अर्ब निक्षेप संकलन गर्दा ५५७ अर्बभन्दा बढी ऋण लगानी कसरी गर्न सक्छौं ? यो उत्साहले बाह्य भुक्तानीमा पनि असर गर्यो। अनलराज भट्टराई, बैंक विज्ञ राष्ट्र बैंकले बैंकहरूको स्वास्थ्य हेरेर लगानीको अवस्थाको जाँच गर्न जरुरी छ। छुटको कारणले पनि कर्जा बढेको छ। यसो नगरेको भए अर्थतन्त्र धराशायी हुन्थ्यो। यस्तै, एसेट बबल (सम्पत्तिको अधिमूल्यांकन) का कारण पनि ऋण लगानी बढ्न गएको छ। केही वर्षभित्रै भएका सम्पत्तिको मूल्य धेरै नै बढ्दा धितोको मूल्यांकन पनि बढी भएको छ। यसले कर्जा असर गरेको छ। यसले सजिलै कर्जामा लगानी बढेको हो। यसमा कडाइ गर्नेबित्तिकै वित्तीय क्षेत्रको स्थायित्वमा समस्या आउँछ। अनौपचारिक अर्थतन्त्र पनि मुख्य समस्या बन्दै गइरहेको छ। कुल अर्थतन्त्रको करिब ४० प्रतिशत अनौपचारिक क्षेत्रमा गइरहेको छ। किनभने पाँच सय अर्ब ऋण दिँदा पनि बजारबाट त्यसले कति पुँजी बढाउन सक्यो भन्ने तथ्यांक छैन। ऋणको दर ३२ प्रतिशतले बढ्दा त्यसले कुल गार्हस्थमा फरक पार्न सकेन। यसको मतलव सबै पैसा बाहिर गयो। अब तरलता समाधान गर्न निजी क्षेत्र, सरकार र नेपाल राष्ट्र बैंकको भूमिका हुन्छ। तीनमध्ये नेपाल राष्ट्र बैंक भने अझै कडाइमा जानुपर्छ। राष्ट्र बैंकले यसरी कडाइ गरेन भने नेपालको बाह्य भुक्तानीमा समस्या आउँछ। तर बाह्य भुक्तानी बचाउँदा आन्तरिक भुक्तानीमा समस्या आउँछ। राष्ट्र बैंक दोधारमा छ। अब यसबाट बचाउन सरकारले तुरुन्तै नीति सुधारको काम गर्न सक्छ। नीतिगत सुधार सर्वप्रथम बैंकिङ क्षेत्रको गर्नुपर्यो। बैंकिङ ऐन र केही हदसम्म राष्ट्र बैंक ऐन पनि परिवर्तन गर्न जरुरी छ। राष्ट्र बैंकलाई पूर्ण स्वतन्त्र बनाउनुपर्छ। अहिले पनि राष्ट्र बैंक पूर्ण स्वतन्त्र छैन। अर्को बाहिरबाट ऋण तथा अनुदानका साथै प्रत्यक्ष वैदेशिक लगानी ल्याउन सक्नुपर्यो। अरू देशले वैदेशिक लगानी भिœयाउनका लागि सरल नीति अवलम्बन गर्छन्। यसका लागि दिने सेवासुविधामा पनि सहजीकरण गर्ने गर्छन्। हाम्रोमा एउटा विषयमा स्वीकृति लिनु पर्यो भने धेरै ठाउँमा जानुपर्छ। अन्तरनिकाय समन्वय छैन। नियन्त्रित कानुनलाई सुधार गर्नुपर्यो। अर्को निजीले पनि धेरै उत्साहित भएर कर्जा माग्न भएन। क्रेडिटको गे्रडिङ गर्नुपर्यो, इक्विटी फाइनान्सिङ इभालुएसन गर्नु पर्यो। कर्जा दिनेलाई भन्दा कर्जा लिनेलाई पारदर्शी बनाउन सक्नुपर्छ। बैंकिङ क्षेत्रमा पनि निक्षेपमा भन्दा कर्जामा मूल्य युद्ध (प्राइज वार) देख्न सकिन्छ। तरलता यही कारणले पनि कम भएको हो। यो हटाउन जरुरी छ। तरलता आफैंमा रोग होइन, ज्वरो हो अहिले तरलता प्रभावको अवस्था हो। जस्तो शरीरमा भित्र रोग हुन्छ, बाहिर ज्वरो देखिन्छ। अहिले अर्थतन्त्रको शरीरमा समस्या छ, बाहिर ज्वरोको रूपमा देखिएको छ। सरकारको वित्त व्यवस्थापन, मौद्रिक नीति र राज्यको बाह्य सम्बन्ध, आर्थिक वृद्धि क्षेत्रमा विश्लेषण गर्नुपर्ने हुन्छ। तरलता समाधान कसरी गर्ने ? गम्भीर चिन्ताको विषय बनेको छ। तरलता आफैंमा रोग होइन, ज्वरो हो। दिगो समाधान निकाल्नुपर्छ। बैंकिङ क्षेत्रमा सन् २००९१० देखि नै तरलता अभाव देखिएको छ। केही सहजअसहज हुँदै आएको थियो। कोभिडमा बैंकहरूले धेरै सहयोग गरे। तर बिजनेस सक्रियता बढेपछि समस्या देखियो। सरकारको वित्तीय अवस्था हेर्नुपर्दा महालेखा नियन्त्रण कार्यालयको फागुन १८ गतेसम्म ६९७ अर्ब रिसिभ भएको छ। ६६२ अर्ब रुपैयाँ खर्च भएको छ। ६२ अर्ब बढी सरकारी ढुकुटीमा गएको छ। खर्च कम भएको छ तर आम्दानी बढी भएको देखिएको छ। प्रद्युम्न पोखरेल  अध्यक्ष, नेपाल डेपलपमेन्ट बैंकर्स संघ नेपाल राष्ट्र बैंकको ६ महिनाको तथ्यांकलाई हेर्दा सरकारको खातामा भएको नगद २७८ अर्ब छ। त्यो खर्च भएको छैन। तर, खर्च भनेर देखायो। ६३५ खर्च देखाइयो तर त्यो पैसा बजारमा आउन पाएको छैन। सरकारी खातामै रहेको अवस्था छ। यसले तरलतामा चाप दिन सहयोग पुर्याएको छ। यसले तरलता बढाएको छ। रेमिट्यान्स ६ महिनाअघि औसतमा मासिक ८४ अर्ब आउँथ्यो। अहिले ७८ अर्ब आउँछ। २० प्रतिशत खर्च पेट्रोल आयात हुन्छ। ६ महिनामा पौने २२ अर्बको तेल आयात भइरहेको छ। तेलको मूल्य बढ्दै गएकाले पनि तरलता अभाव हुन बल पुगेको छ। ४० देखि ५० प्रतिशत आयातमै बैंक तथा वित्तीय संस्थाको लगानी भएको छ। आयातले पनि तरलता अभाव सिर्जना हुन सघाएको छ। मौद्रिक नीति समीक्षा अवधिमा ४९३ अर्बले ऋण बढेको छ भने १८९ अर्बले मात्रै निक्षेप बढेको छ। ३१४ अर्बले निक्षेपभन्दा ऋण बढी छ। पैसा देशभित्रै बस्ने हो भने ऋण दिएर समस्या हुँदैनथ्यो। यदि औपचारिक माध्यममा बस्ने र बाहिर पनि नजाने हुँदा तरलता अभाव बढ्दै गएको हो। सरकारको खर्च गर्नुपर्ने पैसा बजारमा आएको छैन। फागुन १८ सम्म पुँजीगत खर्च ११ प्रतिशत ७० करोडमात्रै भएको छ। त्यो बजारमा आएको भए तरलता अभाव हुँदैनथ्यो। ऋण लगानी आयातलाई नभएर उत्पादनशील क्षेत्रमा भएको भए सहयोग गर्दथ्यो। राष्ट्र बैंकले कडाइ गर्दा बैंक बचेको लाग्छ। सरकारले समयमै खर्च गर्नुपर्छ। बाहिरबाट आउने रेमिट्यान्स, वैदेशिक लगानी र सापटीमा प्रोत्साहन गर्नुपर्छ। अरूमा असर नपर्ने गरी प्रोत्साहन गर्ने नीति लिनुपर्छ। अनौपचारिक क्षेत्रमा पनि पैसा गएको हुन सक्छ। औपचारिक क्षेत्रमै कारोबार गर्ने प्रोत्साहन नीति ल्याउनुपर्छ।"
सुनको मूल्य प्रतितोला ९०० बढ्यो : तोलाको कति पुग्यो?,"काठमाडौं : सुनचाँदी बजारमा शुक्रबार छापावाल सुनको मूल्य प्रतितोला ९०० ले बढेर ९९ हजार ९०० पुगेको छ। पहेँलो धातु अघिल्लो दिन प्रतितोला ९९ हजारमा कारोबार भएको थियो। नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला ९९ हजार ४०० तोकिएको छ। यसको मूल्य बिहीबार प्रतितोला ९८ हजार ५०० थियो। त्यस्तै आज चाँदीको मूल्य अघिल्लो कारोबार मूल्यका तुलनामा स्थिर रहि प्रतितोला एक हजार ३८० कायम रहेको महासङ्घले जनाएको छ। महासङ्घले अन्तर्राष्ट्रिय बजारमा सुन तथा चाँदीका मूल्यमा हुने उतारचढावका आधारमा यहाँ दैनिक कारोबार मूल्य तोक्दै आएको छ। अन्तर्राष्ट्रिय बजारमा आज सुन प्रतिऔँस एक हजार ९३५ डलर आसपास कारोबार भइरहेको छ। एकैदिन सुन तोलामा १३०० रूपैयाँले बढ्यो सुन तोलामा ९ सयले घट्यो, तोलाको कति पुग्यो? बढ्यो सुनचाँदीको मूल्य, हेर्नुहोस् तोलाको कति पुग्यो? तोलामा १६ सयले बढ्यो सुनको मूल्य"
राष्ट्रियसभाका कोको सांसद्को पदावधि आजबाट सकियो ?,"काठमाडौं : राष्ट्रिय सभाका १९ सदस्यको पदावधि शुक्रबारबाट सकिएको छ। नेकपा (एमाले)का ८, नेकपा (एकीकृत समाजवादी)का ४, नेकपा (माओवादी केन्द्र)का ४ र नेपाली कांग्रेसका ३ सदस्यको कार्यकाल शुक्रबारबाट समाप्त हुने भएको हो। राष्ट्रपतिबाट मनोनित सदस्य रामनारायण बिडारीको पनि आजबाटै चारवर्षे कार्यकाल समाप्त हुँदैछ। गोला प्रथाद्वारा चारवर्षे पदावधि कायम भएका सदस्यको पदावधि सकिन लागेको हो। पदावधि सकिनेमा राष्ट्रियसभाका उपाध्यक्ष शशिकला दाहाल, विषयगत समितिका सभापति तारादेवी भट्ट र परशुराम मेघी गुरुङसमेत रहेका छन्। यसैगरी अगमप्रसाद वान्तवा राई, उदया शर्मा पौडेल, कविता बोगटी, खीमकुमार विक, चक्रप्रसाद स्नेही, जीवन बुढा, दृगनारायण पाण्डे, ठगेन्द्रप्रकाश पुरी, तारादेवी भट्ट, दीनानाथ शर्मा, नैनकला ओझा, राधेश्याम अधिकारी, रामलखन चमार, शान्तिकुमारी अधिकारी र शेरबहादुर कुँवर छन्। गोला प्रथाद्वारा चारवर्षे पदावधि कायम भएका सदस्यको पदावधि सकिन लागेको हो। स्थायी सदन भएकाले राष्ट्रियसभाका एकतिहाई सदस्यको पदावधि प्रत्येक दुई वर्षमा समाप्त हुनेछ। माथिल्लो सदनका रूपमा रहेको ५९ सदस्यीय राष्ट्रियसभा सदस्यको पदावधि छ वर्षको हुन्छ। सदस्यको पदावधि समाप्त हुनुभन्दा कम्तीमा ३५ दिनअघि नै निर्वाचन गरिसक्नुपर्ने कानुनी व्यवस्था भएकाले आजबाट बिदा हुने सांसद्को रिक्त स्थानका निर्वाचन सम्पन्न भइसकेको छ। राष्ट्रियसभाका १९ पदका लागि भएको निर्वाचनमा पाँच दलीय सत्ता गठबन्धनले वर्चश्व कायम गरेको छ। गठबन्धनले १८ सिट जित्दा एमाले एक सिटमा सीमित रहन पुग्यो। कांग्रेस ६, माओवादी केन्द्र र नेकपा एकीकृत समाजवादी ५५, जनता समाजवादी पार्टी (जसपा) र राष्ट्रिय जनमोर्चाले एकएक स्थान जितेका हुन्। निर्वाचन आयोगको तथ्यांकअनुसार माओवादी केन्द्रले १५, कांग्रेसले १० र एकीकृत समाजवादीले ८, जसपाले ३ सिट पुर्याएका छन्। यस्तै, राष्ट्रियसभामा जनमोर्चाको प्रवेश भएको छ। यद्यपि, पहिलो ठूलो दल भने एमाले नै यथावत् छ। उसको १७ सिट छ।"
युरोपको सबैभन्दा ठूलो न्यूक्लियर प्लान्टमा आगलागी : के हुन्छ यसको असर?,"किभ : युरोपको सबैभन्दा ठूलो आणविक उर्जा केन्द्र जापोरिजियाको छवटा रिएक्टरमा आगलागी भएको छ। यो पावर प्लान्ट दक्षिण पूर्वी युक्रेनमा छ। रुसको लगातारको आक्रमणले आगलागी भएको र आगो निभाउन कठिन भएको युक्रेनले बताएको छ। यदि आगलागी जारी रह्यो भने आणविक दुर्घटना हुन सक्ने विज्ञहरुको भनाइ छ। सन् १९८६ मा जसरी चेर्नोबिल दुर्घटना भएको थियो, त्यसरी नै विकिरणको स्तर बढेर वर्षौंसम्म रहन सक्ने हार्वर्ड विश्वविद्यालयका आणविक सुरक्षा विशेषज्ञ ग्राहम एलिसनले बताए। रुसी सेनाले प्लान्टलाई अफलाइन गरी सम्पूर्ण क्षेत्रमा बिजुली अवरुद्ध गर्नका लागि उक्त कार्य गरेको हुन सक्ने ग्राहम एलिसनको भनाइ छ। जापोरिझियाको स्थानीय प्रशासनका प्रमुखले जापोरिजिया पावर प्लान्ट सुरक्षित रहेको बताएका छन्। युक्रेनी अधिकारीहरूले रुसी आक्रमणका कारण आणविक दुर्घटनाको आशंका गरेका थिए। भारतीय विद्यार्थीहरूलाई कुटपिट गरी युक्रेन फिर्ता पठाइएको बेलारूसी राजदूतको दाबी युक्रेन रुस युद्ध : सात दिनमा १० लाख मानिस विस्थापित रुसी सेनाद्वारा युक्रेनको खेरसन सहर कब्जा रसियाका ९ हजार सैनिक मारिएको युक्रेनको दावी युक्रेनले ३ हजारभन्दा बढी भारतीय विद्यार्थी बन्धक बनाएको पुटिन दावी युक्रेनका राष्ट्रपति भोलोडिमिर जेलेन्स्कीले आणविक प्लान्टमा हमला भएको खबर आएपछि आपतकालीन सहयोगका लागि अपील गरेका छन्। जेलेन्स्कीले आणविक प्रकोपको खतराबारे चेतावनी दिएका छन्। 'युरोपियनहरू अब उठ्छन्', जेलेन्स्कीले भने। अमेरिकी राष्ट्रपति जो बाइडेन र अन्तर्राष्ट्रिय आणविक ऊर्जा एजेन्सीका महानिर्देशक राफेल ग्रोसीले राष्ट्रपति जेलेन्स्की र उनको टोलीसँग कुरा गरे। 'आईएईए'ले प्लान्ट वरिपरि सैन्य अपरेशन रोक्न आह्वान गरेको बताए। आईएईएले आगो रिएक्टरसम्म पुगेमा गम्भीर खतरा हुने बताएको छ। प्लान्ट नजिकैको विकिरणको स्तरमा कुनै परिवर्तन नभए पनि रुसी आक्रमणका कारण चिन्ता बढेको छ। आईएईए ले प्लान्ट भित्र आवश्यक उपकरण अझै काम गरिरहेको जनाएको छ। युक्रेनले आईएईए लाई आणविक प्लान्टमा भएको आगलागीबाट अत्यावश्यक उपकरणमा कुनै असर नपरेको बताएको छ। प्लान्टका कर्मचारीहरूले आवश्यक कदम चालिरहेका छन्। बीबीसी"
नेपाल सुपर लिग : अक्सन रोक्न एन्फाको आग्रह,"काठमाडौं : शुक्रबारका लागि तय भएको एनएसएलको अक्सन रोक्न अखिल नेपाल फुटबल संघ (एन्फा) ले आयोजक नेपाल स्पोर्ट्स एन्ड इभेन्ट म्यानेजमेन्टलाई आग्रह गरेको छ। एन्फाले बिहीबार पत्र पठाउँदै अक्सन रोक्न आग्रह गरेको हो। खेलाडी अनुबन्धको विषयलाई लिएर ए डिभिजन लिग च्याम्पियन मच्छिन्द्रसहित न्युरोड टिम एनआरटी, मनाङ मर्स्याङ्दी, सातदोबाटो, थ्रीस्टार, संकटा, जावलाखेल र फ्रेन्ड्स क्लबले अनुमतिबिनै खेलाडीको अक्सन गर्न लागेको भन्दै असन्तुष्टि जनाएका थिए। एन्फाले असन्तुष्ट क्लबहरूसँग छलफल गर्दै खेलाडीको अक्सन रोक्न आग्रह गरेको थियो। नेपाल स्पोर्ट्स एन्ड इभेन्ट म्यानेजमेन्टका प्रमुख कार्यकारी अधिकृत (सीईओ) सुदीप शर्माले सबै तयारी भइसकेकाले अक्सन नरोकिने बताए। शुक्रबार खेलाडीको अक्सन हुन्छ। हामीले सबै तयारी गरिसकेका छौं। त्यसैले अक्सन रोकिँदैन, सीईओ शर्माले भने, क्लबले रिलिज गरेका खेलाडीले खेल्छन्। रिलिज नभएका खेलाडीले खेल्दैनन्। नेपाल सुपर लिग : काठमाडौं रेजर्समा फेरि कुथु"
सुत्केरी व्यथा लागेकी महिलाको अस्पतालमा नै मृत्यु,"उदयपुर : उदयपुरमा एक गर्भवति महिलाको ज्यान गएको छ। सुत्केरी व्यथा लागेपछि तीन दिनअघि जिल्ला अस्पताल भर्ना भएकी उदयपुरगढी गाउँपालिका ७ नेपालटारकी ३२ वर्षीया सिता कार्कीको शुक्रबार बिहान २ बजे मृत्यु भएको हो। मृत्युको कारण अस्पतालले अहिलेसम्म सार्वजानिक गरेको छैन। मृतकका आफन्तले भने अस्पतालको चरमलापरवाहीले मृत्यु भएको बताएका छन्। बिरामीसँगै अस्पतालमा रहेका आफन्तले सुत्केरी व्यथा लागेपछि डिउटीमा रहेका महिला कर्मचारीलाई डाक्टर बोलाउन पटकपटक आग्रह गर्दा एक पटक पनि डाक्टर नबोलाइदिएका कारण मृत्यु भएको बताएका छन्। मृतककी बहिनी सुमित्रा पोखरेल कार्कीले भनिन्, बच्चा जम्माउन नसकेपछि दुई पटकसम्म बेहोस भएर दिदी ढल्नु भयो, हामीले यहाँ उपचार सम्भव नभए बाहिर लैजान्छौ भन्यौं तर लैजान पनि दिइएन, डाक्टर पनि बोलाइएन।' थप उपचारका लागि बाहिर लैजानसमेत नदिने', उनले भनिन्, कम्तिमा बाहिर लगेको भए बिरामी बचाउन सकिन्थ्यो, यो हदसम्मको लापरवाही क्षम्य छैन, त्यसैले कारवाही हुनु पर्दछ।' सँगै उपचार गराउँदै गरेकी अर्की महिलाले विरामीलाई उदृत गर्दै भनिन्, म प्रसव पीडामा छु, सामान्य अवश्था बच्चा जन्माउन सक्दिनँ, अप्रेसन गरिदिनुस्।' कार्कीको यो तेश्रो सन्तान हो। उनका यसअघिका दुई वटै छोरी छन्। मृतक कार्कीको शव अहिलेसम्म बेडमै छ। ६ घण्टा बितिसक्दासमेत आफन्तले शव बुझेका छैनन्। आफन्तले लापरवाही गर्ने डाक्टरलाई कारवाहो र क्षतिपुर्ति नभएसम्म शव नबुझ्ने बताएका छन्। घटनाको विषयलाई लिएर अस्पताल व्यवस्थापन समितिको बैठक जारी रहेको छ।"
के छ आगामी दिनको मौसम पूर्वानुमान ?,"काठमाडौं : नेपालमा उल्लेखनीय मौसमी प्रणाली नभएको जल तथा मौसम विज्ञान विभागले जनाएको छ। मौसम पूर्वानुमान महाशाखाले शुक्रबार जारी बुलेटिनमा आज पहाडी भूभागमा हल्का वर्षाको सम्भावना रहेको उल्लेख छ। शुक्रबार दिउँसो सुदूरपश्चिम, कर्णाली, गण्डकी तथा प्रदेश १ का पहाडी तथा हिमाली भूभागमा आंशिकदेखि सामान्य बदली तथा अन्य भूभागमा मौसम सामान्यता सफा रहनेछ। पहाडी भूभागका थोरै स्थानहरूमा मेघगर्जनचट्टयाङ्ग हल्का वर्षाको सम्भावना रहेको छ। उच्च पहाडी तथा हिमाली भूभागका थोरै स्थानमा हल्का हिमपातको सम्भावना रहेको महाशाखाले जनाएको छ। राती उच्च पहाडी तथा हिमाली भूभागका थोरै स्थानमा हल्का हिमपातको सम्भावना रहेको छ। महाशाखाका अनुसार शनिबार देशको पहाडी तथा हिमाली भूभागमा आंशिक बदली तथा अन्य भूभागमा मौसम सामान्यता सफा रहनेछ। आइतबार सुदूरपश्चिम प्रदेश र कर्णाली प्रदेशमा अंशिकदेखि सामान्य बदली तथा लुम्बिनी प्रदेश र प्रदेश १ मा अंशिक बदली र बाकि भूभागमा मौसम सामान्यतया सफा रहने छ।"
प्रवेशको अचार तिलैको,काठमाडौं : गायिका बानिका प्रधान र गायक प्रवेश खतिवडाको युगल गीतमा बनाइएको म्युजिक भिडियो बिहीबार सार्वजनिक भएको छ। डिजिटल प्लेटफर्म थगलाइफ नेपाल युट्युब च्यानलमार्फत म्युजिक भिडियो सार्वजनिक गरिएको हो। अचार तिलैको बोलको गीतमा निर्मित भिडियो काभ्रेस्थित तीन पिप्लेमा छायांकन गरिएको हो। म्युजिक भिडियोमा सुमन बजगाईं र अञ्जना दुवाडीको साथमा सीताराम दाहालको समेत अभिनय छ। शर्माजी प्यूठानको निर्देशन रहेको म्युजिक भिडियोको गीतमा शब्द तथा संगीत भुवन सापकोटा र संगीत संयोजन गोपाल रसाइलीको छ। म्युजिक भिडियोको छायांकन तथा सम्पादन गौरव भण्डारीले गरेका हुन्। गायिका प्रधानले यसअघि ५० भन्दा बढी गीतमा स्वर दिइसकेकी छन् भने गायक खतिवडाको यो पहिलो गीत हो। सार्वजनिक भएको अचार तिलैकोबाट खतिवडा निकै आशावादी छन्।
माओवादीमा अन्तरकलह : केन्द्रीय समितिको बैठक आज बस्दै,"काठमाडौं : एमसीसी अनुमोदनले पार्टीमा चर्केको विवादबीच माओवादी केन्द्रको केन्द्रीय समितिको बैठक शुक्रबार (आज) बस्दैछ। महाधिवेशन र पार्टी निर्णयविपरीत अध्यक्ष पुष्पकमल दाहाल प्रचण्डले एकलौटी एमसीसी अनुमोदनका पक्षमा निर्णय गराएको भन्दै नारायणकाजी श्रेष्ठ समूह रुष्ट बनेको छ। रुष्ट पक्षलाई मिलाउनेभन्दा पार्टी छोडेर गए हुन्छ भन्ने प्रचण्डको भनाइले आक्रोशित श्रेष्ठ समूह आन्तरिक छलफल पनि तीव्र बनाएको छ। मन्त्रिपरिषद् गठनदेखि नै चित्त दुखाएका श्रेष्ठ एमसीसीका विपक्षमा खुलेर पार्टी निर्णयविरुद्ध उभिएका थिए। उनी पक्षधर नेताहरूले संसद्को छलफलमै एमसीसी अनुमोदन गर्न नहुने धारणा राखेका थिए। प्रचण्डको एकल निर्णय सामू उनीहरूको केही चलेन। एमसीसी संसद्बाट अनुमोदन भयो। महाकाली सन्धी पारित गर्ने निर्णय राष्ट्रघात भन्दै गौतम समूहले तत्कालीन एमाले विभाजन गरेको थियो। गौतम समूहको नेकपा मालेले चुृनावमा नराम्रो हार व्यहोरेपछि पुन: पार्टी एकता भएको थियो। पछिल्लो समय पनि एमालेबाट अलग भएका गौतम पार्टीविहीन भएर बसेका छन्। महाकाली सन्धीका बेला वामदेवले राष्ट्रघात भनेर एमालेको आधा केन्द्रीय कमिटी लिएर जानुभयो, प्रचण्डले भनेका थिए, भोट आउने बेला जिरो हुनुभयो। कोही सेन्टिमेन्टमा आउन आवश्यक छैन। एमसीसीको विरोध गरेर जनताको सेन्टिमेन्ट आउने भए सबै जना नेमकिपाका प्रेम सुवालतिर जानुपर्ने जस्ता अभिव्यक्ति प्रचण्डले दिएपछि श्रेष्ठ समूह थप आक्रोशित बनेको थियो। अध्यक्ष प्रचण्डले पत्रकार सम्मेलन गरेर श्रेष्ठलाई बाहिर नबोल्न पनि आग्रह गरेका छन्। प्रचण्डको भनाइबाट चित्त दुखाएका श्रेष्ठले नेक्रविक्रम चन्द विप्लवसँग पनि भेटघाट गरेका छन्। यसले पार्टी फुटाउनसम्मको अवस्था आउने देखेर प्रचण्ड उनलाई भेट्न दुईपटक गएका थिए। पहिला राष्ट्रघात गर्ने, गाली गरेर पनि पठाउने, अनि गल्ती भो, एकता जोगाउनुपर्छ, भनेर भावनाको कुरा गर्नुको तुक हुँदैन, श्रेष्ठ समूहका एक नेताले भने। श्रेष्ठ निकट नेता स्थायी समिति सदस्य गिरिराजमणि पोखरेलले अध्यक्ष प्रचण्डले श्रेष्ठकहाँ गएर मिलेर जाउँ भन्ने प्रस्ताव गरेको बताए। उनले भने, एमसीसी महाधिवेशनबाट संशोधनबिना पास नगर्ने निर्णय गर्यौं, तर यसको विपरीत अध्यक्षले संसद्बाट पास गराउनुभयो। यसमा पार्टीभित्र कार्यकर्ता असन्तुष्ट छन्, हामी पनि विपक्षमा छौं। त्यस्तै, केन्द्रीय सदस्य जीवन गौतमले भने, पछिल्लो समय पार्टी कम्युनिस्ट जस्तो छैन। अहिले त झन् राष्ट्रघात नै गरेको छ। सांसद अन्जना विशुंखेले २०५१ देखि क्रान्तिकारी र केन्दीय सत्ता पनि भएको अवस्थामा पार्टीलाई निरन्तर हाकेको नेताको अवमूल्यन अध्यक्षबाटै हुनु दुखद भएको बताइन्। उहाँ क्रान्तिकारी सत्ता केन्द्रीय सत्ता आफूसँग नहुँदा पनि पार्टी चलाएको नेता हो। उहाँको सार्वजनिक रूपमा नै अध्यक्षबाट यस्तो कुरा आउँदा चित्त नदुख्ने कुरै भएन। अब समितिकै बैठकमा जाने कि नजाने अवस्थामा छौं। श्रेष्ठ समूहले महाधिवेशनबाट अध्यक्षबाहेकको पदाधिकारी पनि अहिलेसम्म चयन नगरेकामा पनि आपत्ति जनाउँदै आएको छ। केन्द्रीय समितिको बैठकमा स्पष्ट धारणा अध्यक्षबाट नआएमा पार्टीबाट अलगसम्म हुने रणनीति बनाएको छ। यो समूह २० भन्दा बढी केन्द्रीय सदस्य छन्। विप्लवको सक्रियता एमसीसीको विरोधमा नेक्रविक्रम चन्द विप्लव अझै सक्रिय छन्। एमसीसीको विरोधमा रहेको सत्तारुढ दल, विपक्ष दलका नेताहरूसँग उनले धमाधाम भेटघाट गरेर नयाँ मोर्चाबन्दी गरिरहेका छन्। विप्लवले नेकपा एसका सम्मानित नेता एवं पूर्वप्रधानमन्त्री झलनाथ खनाल, माओवादी केन्द्रका नेता नारायणकाजी श्रेष्ठ, एमाले नेता भीम रावललगायत नेतासँग पनि विप्लवको भेटवार्ता भएको छ। सुरुआतदेखि नै एमसीसीको विरोध गर्दै आएको छ। त्यो दल नेमकिपाका अध्यक्ष नारायणमान विजुक्छेसँग पनि विप्लवले भेटेका छन्। उनले भेटेको नेतासँग एमसीसी विरोधी मोर्चादेखि पार्टी एकतासम्म प्रस्ताव गरेका छन्। विप्लवसहित एमसीसी विरोधी देखिएका नेताले शुक्रबार विरोधसभालाई सम्बोधन गर्ने भएका छन्।"
कांग्रेस पर्साको सभापतिमा संस्थापन पक्षका जनार्दन सिंह क्षेत्री विजयी,"वीरगन्ज : नेपाली कांग्रेस पर्साको जिल्ला सभापतिमा जनार्दन सिंह क्षेत्री निर्वाचित भएका छन्। संस्थापन पक्षका उम्मेदवार क्षेत्री, संस्थापन इतर पक्षका उम्मेदवार श्याम पटेललाई ४ सय ६५ मत अन्तरले पराजित गर्दै सभापतिमा विजयी भएका हुन्। बिहीबार भएको निर्वाचनको शुक्रबार बिहान आएको मतपरिणम अनुसार सभापतिमा निर्वाचित क्षेत्रीले १ हजार १ सय १० मत पाएका हुन्। उनका प्रतिस्पर्धी पटेलले भने ६ सय ४५ मत मात्रै प्राप्त गरेका छन्। सभापति सहित ७ पदाधिकारीमा क्षेत्री प्यानलकै उम्मेदवार विजयी भएका छन्। जिल्ला उपसभापतिमा क्षेत्री प्यानलकै रामनारायण प्रसाद कुर्मी र अशोक कुमार गुप्ता विजयी भएका छन्। कुर्मीले एक हजार २ सय ३५ र गुप्ताले १ हजार एक सय २ मत पाएका छन्। पटेलको प्यानलबाट उपसभापतिका उम्मेदवार डा कृपा सिन्धु चौधरीले ५ सय ८५ मत र राजु कुमार गुप्ताले ४ सय ८२ मत पाएका छन्। सचिवमा पनि क्षेत्री प्यानल कै इम्तियाज आलम र दिनेश कुमार चौधरी विजयी भएका छन्। आलमले १ हजार १ सय ७ र चौधरीले १ हजार १ सय ५९ मत प्राप्त गरेका हुन्। सचिवमा पटेल प्यानलका विश्वराज घिमिरे ४ सय ६५ मत र विरेन्द्र यादवले ५ सय ९७ मत मात्रै पाए। सह सचिवमा पनि क्षेत्री प्यानल कै नविन कुमार सिंह १ हजार २ सय ५३ र मदन राउत अहिर १ हजार १ सय ११ मत ल्याएर विजयी भएका छन्। सचिवमा पटेल प्यानलका उम्मेदवार लुकमान अन्सारीले ४ सय ५१ र दिलिप राज कार्कीले ५ सय ८२ मत मात्रै पाए। क्षेत्रीको प्यानललाई संस्थापन पक्षका केन्द्रिय सदस्यद्वय रमेश रिजाल र अजय चौरसिया, पूर्वकेन्द्रिय सदस्य सुरेन्द्र चौधरी, संविधानसभा सदस्य अनिल रुगंटाको समर्थन रहेको थियो। पटेल प्यानललाई संस्थापन इतर पक्षका निर्वतमान जिल्ला सभापति अजय द्विवेदी, संविधानसभा सदस्य राजेन्द्र बहादुर अमात्यको समर्थन रहेको थियो। शुक्रबार बिहान पदाधिकारीको मात्रै मतगणनाको नतीजा आएको हो। बाँकी ६१ सदस्य पदको मतगणना भने शुक्रबार दिउसो देखि शुरु हुने प्रमुख निर्वाचन अधिकृत नरेन्द्र केसीले जानकारी दिए। बिहीबार भएको निर्वाचनमा कुल १ हजार ८ सय २० मत मध्ये १ हजार ७ सय ७८ मत मात्रै खसेको थियो।"
मानव अस्तित्वलाई चुनौती,"पूर्वपश्चिम राजमार्गको भरतपुरगोन्द्राङ खण्डमा सडक विस्तारका क्रममा खनिएको खाल्डोमा परी गएको माघ १० गते एउटा गैंडा मरेको दृश्यले धेरैलाई झस्क्यायो। प्रकृतिको निरपराध एउटा सन्तानले अकालमा त्यसरी मृत्युवरण गर्नुको कारण मानवीय लापरबाहीबाहेक केही थिएन। दया र करुणा भएकाहरू जो कोहीलाई पनि जुनसुकै प्राणीको मृत्युले रुवाउँछ। त्यो गैंडाको मृत्यु जसरी भयो, त्यो चाहिँ जो कसैमा पनि करुणाभाव उत्पन्न गराउने खालको थियो। सडक विस्तारका क्रममा खाल्डो खनेर त्यत्तिकै राख्नु र त्यो वन्यजन्तुको आवतजावत भइरहने ठाउँ हुनु भनेको ती नादान प्राणीप्रति मानवीय लापरबाहीको पराकाष्ठा थियो। त्यो कमजोरी थिएन, अपराध थियो। खाल्डो गैंडा वा जुनसुकै प्राणीका लागि पासो हो। पासो थाप्नु अपराध हो। तसर्थ त्यो अपराधै थियो। गैंडाको मृत्यु प्रकरणले राष्ट्रिय बहस र मुद्दाको रूप लियो। माघकै कुरा, पृथ्वी राजमार्गको तनहुँ दुलेगौंडा खण्डमा गिद्धले गुँड बनाएर बच्चा कोरलिसकेको सिमलको रुख सडक विस्तारकै क्रममा काटियो। गिद्धका बच्चा मरे, माउ विस्थापित भए। मानवीय कारण वा अप्राकृतिक रूपमा मृत्यु भएका वन्यजन्तुको संख्या कहालीलाग्दो छ। २०७७७८ मा ३ सय ३३ वन्यजन्तुको मृत्यु अप्राकृतिक तवरले भएको छ। त्यसरी ३ सय ३३ वन्यजन्तुको मृत्युको कारण चोरी सिकारी, सडक दुर्घटना, तारजालीमा पर्नु, कुकुरले आक्रमण गर्नुलगायत छन्। सडक दुर्घटनामा मृत्युको कारण पनि मानिस नै हो। हामीले सडक मान्छेका लागि बनायौं, तर त्यही ठाउँ वन्यजन्तुको मार्ग पनि हो भन्ने पटक्कै वास्ता गरेनौं। वन्यजन्तु ओहोरदोहोर गर्ने जैविक मार्गहरूको पहिचान गर्ने, त्यहाँ वन्यजन्तु हिँडडुल गर्न वैकल्पिक मार्ग बनाइदिने वा तिनीहरूको चहलपहल भइरहने ठाउँतिर सडकै निर्माण नगर्ने, गर्नै परे उनीहरूलाई विकल्प दिने काम मानिसको हो। पूर्वबाट पश्चिमसम्म २ सय ५० किलोमिटर क्षेत्रमा वन्यजन्तुको ओहोरदोहोर हुन्छ। तर, यीमध्ये कति ठाउँ छन् ? जहाँ वन्यजन्तुका लागि भनेर विकल्प दिइएको होस्। यो धर्तीमा मान्छेबाहेक अरू प्राणी पनि छन् र तिनीहरू सबैको हक मानिसको जत्तिकै हो भन्ने बिर्सेर जुन हदको बलमिच्याइँ हामीले गरिरहेका छौं, त्यो आत्मघाती छ। पृथ्वीका अरू प्राणीको अस्तित्व रहेन भने खाद्यचक्र भंग हुन्छ। विपत्ति आइलाग्छ, त्यस्तो विपत्तिको पहिलो सिकार मान्छे नै हुन्छ। किनकि धर्तीमा वन्यजन्तु वा अरू प्राणीभन्दा मान्छेकै संख्या अत्यधिक छ। चितवनमा गैंडा खाल्डोमा परेर मरेपछि गठित छानबिन समितिले सरकारवाला निकुञ्ज र सडक डिभिजनका अधिकारीहरूलाई कारबाही सिफारिस गयो। राष्ट्रिय निकुञ्ज तथा वन्यजन्तु संरक्षण ऐन २०२९ अनुसार थप कारबाही पनि होला। वन्यजन्तुको सिकारलाई राज्यको सुरक्षाको सघन उपस्थितिले मात्रै रोक्न सक्दैन। यो त चेतनाको पनि कुरा हो। वन्यजन्तुको सिकार कानुनी रूपमा मात्रै बर्जित होइन, प्रकृतिकै लागि हानिकारक हो। मानवीय जीवन अस्तित्वका लागि बेफाइदाजनक हो भनेर बुझाउनु पहिलो उपाय हो। हाम्रा जति पनि विकास निर्माणका काम हुन्छन्, तिनमा वातावरणीय प्रभाव मूल्यांकन हुन्छ। तर, त्यो नाम मात्रैको हुन्छ। धेरै हदसम्म एक ठाउँको प्रतिवेदन ठाउँको नाम मात्रै फेरेर अर्काेतिर सारिन्छ भन्ने धेरैको बुझाइ छ। जानकारहरू त्यस्तो भएको पाइएको स्वीकार्छन्। वातावरणीय प्रभाव मूल्यांकन गरिसकेपछि प्राणीहरूको जीवन रक्षार्थ वैकल्पिक कर्म गरिएको भनेर आजसम्म कुनै योजना आयोजनाका हकमा सुनिएको छैन। तसर्थ, कर्मकाण्डी वातावरणीय प्रभाव मूल्यांकन गरेर मात्र हुँदैन। प्राणी हित रक्षाका लागि विकास निर्माणका क्रममा के के गर्ने भनेर किटान गरिनुपर्छ। त्यो काम पूरा गरेकै हुनुपर्छ। विकास निर्माणका नाममा जति पनि प्राकृतिक स्रोतको दोहोन र वन्यजन्तुको अस्तित्व संकटमा पार्ने गरी लापरबाही भएको छ। त्यो कुनै पनि कसरमा क्षम्य होइन। हुनु हुँदैन।"
तनहुँमा करेन्ट लागेर वडासदस्यको मृत्यु,"तनहुँ : तनहुँमा करेन्ट लागेर वडासदस्य ६८ वर्षीय ओमबहादुर नेपालीको मृत्यु भएको छ । शुक्रबार नेपाली कांग्रेस व्यास नगरपालिका१ का वडासदस्य नेपालीको खोलाबाट पानी तान्ने क्रममा करेन्ट लागेर मृत्यु भएको हो । छाब्दीखोलाबाट मोटरपम्प जोडेर पानी तान्ने सिलसिलामा अचानक करेन्ट लाग्दा नेपालीको मृत्यु भएको जिल्ला प्रहरी कार्यालयका प्रहरी नायब उपरीक्षक युवराज खड्काले जानकारी दिए। तरकारी बारीमा सिँचाइ गर्नका लागि छाब्दीखोलाबाट पानी तान्ने क्रममा करेन्ट लाग्दा नेपालीको मृत्यु भएको उनले बताए। नेपाली एक स्पष्टवक्ता, प्रजातन्त्रवादी, दलित मुक्तिका लागि सदा सङ्घर्षरत व्यक्तिको निधनले स्तब्ध बनाएको छिमेकी एवं आदिकवि भानुभक्त क्याम्पसका क्याम्पस प्रमुख महाप्रसाद हड्खलेले जानकारी दिए। रासस"
"नवलपरासीमा मृत गैँडा फेला , एक वर्षमा ३० वटाको मृत्यु","नवलपरासी : नवलपरासी (बर्दघाटसुस्तापूर्व)को कावासोतीमा दुर्लभ एकसिङ्गे गैँडा मृतावस्थामा फेला परेको छ। कावासोती नगरपालिका१० स्थित चितवन राष्ट्रिय निकुञ्जको कृष्णसार मध्यवर्ती सामुदायिक वनमा करिब २८ वर्षको पोथी गैँडा मृत फेला परेको निकुञ्जले जनाएको छ। निकुञ्जका सहायक संरक्षण अधिकृत एवं सूचना अधिकारी गणेश तिवारीले स्थानीयले खबर गरेपछि मृत गैँडाबारे जानकारी पाइएको बताए। 'सामुदायिक वनको बेलघारी सोराहामा निउसो टिप्न गएका स्थानीयवासीले मृत गैँडा देखेपछि निकुञ्जलाई खबर गर्नुभएको थियो', तिवारीले भने, 'त्यसपछि निकुञ्जको टोली गएर मृत गैँडाको मुचुल्का उठाउने र त्यसको व्यवस्थापन गर्ने काम गर्यो।' मृत गैँडाको खाग र खुर सुरक्षित रहेको तिवारीले जानकारी दिए। आज भेटिएको यो सँगै चालु आर्थिक वर्ष २०७८७९ मा मा ३० वटा गैँडा मृत फेला परेका तिवारीले बताए। यस वर्ष हालसम्म मरेका गैँडामध्ये २८ गैँडा प्राकृतिक कारण र बाघको आक्रमणबाट मरेका हुन् भने दुई गैँडा चोरी शिकारीका कारण मरेका तिवारीको भनाइ छ। रासस"
१३ कर्मचारीले धानेको यातायात कार्यालय,"महोत्तरी : यातायात कार्यालयमा काम ढिला भयो। बिचौलियाबिना काम बनेन भन्ने गुनासा धेरै भेटिन्छन्। तर, मधेस प्रदेशको बर्दिबास यातायात कार्यालयमा फरक दृश्य देखिन्छ। छिटो, छरितो सेवा दिएर सेवाग्राहीको मन जितेको कर्मचारीको होइन, सेवा लिनेकै मुखबाट सुनिन्छ। सीमित कर्मचारी भए पनि कार्य सम्पादन चाँडो भएको महसुस गरे बर्दिबास१४ का सुदीप दाहालले। उनले चार दिनमा लाइसेन्स पाएका थिए। छोटो समयमै मोटरसाइकल चालक अनुमतिपत्र लिएर दंग थिए उनी। दलाललाई पैसा नखुवाई लाइसेन्स बन्दैन। तर, मैले कसैलाई एक पैसा दिनु परेन। सजिलै काम बन्यो, उनी भन्छन्, यहाँ कसैलाई काखापाखा नहुने रहेछ। ट्रायल पास गरेर तत्कालै लाइसेन्स पाइयो। पछिल्लो समय प्रक्रियागत झन्झटले एक साताभित्रै लाइसेन्स पाउने कुरा सहज छैन। तर, मधेस प्रदेशस्थित यो कार्यालय पुग्दा सेवाग्राही दंग पर्छन्। यहाँ दैनिक पाँच सय सेवाग्राही आउँछन्। उनीहरूको काम १३ जना कर्मचारीले सहजै गरेर पठाउँछन्। बिहानै ६ बजेदेखि साँझसम्म उनीहरू खटिन्छन्। चालू आर्थिक वर्षको ७ महिनामा ९ हजार ४० जनालाई सानाठूला सवारीको सवारीचालक अनुमतिपत्र वितरण गरिएको लाइसेन्स फाँट प्रमुख शशी यादव बताउँछन्। २ हजार १ सय ८१ जनाको लाइसेन्स नवीकरण गरिएको तथ्यांक छ। यहाँबाट २०७५ सालदेखि सवारी चालक अनुमतिपत्र वितरण गर्न थालिएको हो। २०७७०७८ मा २ हजार २ सय ९ जनालाई नयाँ लाइसेन्स वितरण गरिएको थियो। २ हजार ९ सय २० जनाको सवारी चालक अनुमतिपत्र नवीकरण भयो। २०७६०७७ मा ३ हजार ५० जनालाई नयाँ लाइसेन्स वितरण गरेको तथ्यांक छ। अहिले ट्रायल पास गर्नासाथ एक वर्षका लागि क्यूआर कोर्डसहितको पीभीसी कार्ड (अस्थायी लाइसेन्स) उपलब्ध गराइन्छ। कानुनबमोजिम अस्थायी लाइसेन्स दिन्छौं। पाँचपटक गल्ती गरे लाइसेन्स रद्द हुन्छ। ट्राफिक प्रहरीको सिफारिसमा ६ महिना निलम्ब गरेर नयाँ प्रक्रियाबाट लाइसेन्स दिनुपर्छ। तर, अहिलेसम्म लाइसेन्स खारेज गर्नुपर्ने अवस्था आएको छैन, कार्यालय प्रमुख पोषण थापा भन्छन्, एक वर्षको परीक्षणकालपछि स्थायी लाइसेन्स दिन्छौं। यो कार्यालय १७ मंसिर २०७१ सालमा बर्दिबासमा स्थापना भएको थियो। त्यतिखेर अस्थायी बाटो इजाजतपत्र (पटके) दिन्थ्यो। सात वर्ष नबित्दै यहाँ यातायातका सबै सेवा पाइन्छ। यो मधेस प्रदेशकै सबैभन्दा कान्छो तर प्रशंसा बटुलेको कार्यालयको सूचीमा पर्छ।"
माछा मार्दा करेन्ट लागेर मृत्यु,विराटनगर : मोरङको मिक्लाजुङमा करेन्ट लागेर एक जनाको मृत्यु भएको छ। खोलामा विद्युत प्रवाह गरेर माछा मार्ने क्रममा घटना भएको हो। प्रहरीका अनुसार मोरङको मिक्लाजुङ गाउँपालिका२ र इलामको चुलाचुली गाउँपालिका६ को सिमानामा पर्ने नुनसरी खोलामा माछा मार्ने क्रममा करेन्ट लाग्दा मिक्लाजुङ८ का २९ वर्षीय नगेन्द्र बस्नेतको मृत्यु भएको हो। विद्युत प्रवाह गरेर माछा मार्दै गर्दा करेन्ट लागेर बस्नेत गम्भीर घाइते भएका थिए। उपचारका क्रममा उनको बिहीबार साँझ ५:५० बजेतिर उर्लाबारीस्थित अरनिको अस्पतालमा मृत्य भएको हो। प्रहरीले घटनाको अनुसन्धान सुरु गरिएको जनाएको छ।
नेपाल सुपर लिग : काठमाडौं रेजर्समा फेरि कुथु,"काठमाडौं : नेपाल सुपर लिग (एनएसएल) को साविक विजेता काठमाडौं रेजर्सले मार्की खेलाडीमा राष्ट्रिय टोलीका गोलरक्षक विकेश कुथु र मुख्य प्रशिक्षकमा बालगोपाल महर्जनलाई दोहोर्याएको छ। पहिलो संस्करणको उपाधि जित्दा विकेश कप्तान र बालगोपाल मुख्य प्रशिक्षक थिए। काठमाडौं रेजर्सका निर्देशक विज्ञानराज शर्माले मुख्य प्रशिक्षक बालगोपाल र मार्की खेलाडी विकेशसँग सम्झौतापत्रमा हस्ताक्षर गरे। सम्झौतापछि बोल्दै विकेशले दोस्रो पटक मार्की खेलाडीका रुपमा अनुबन्ध हुँदा खुसी लागेको बताए। मार्की खेलाडीका रुपमा पुनः अनुबन्ध हुँदा खुसी लागेको छ। यस पटक पनि उपाधि रक्षाका लागि खेल्ने छौं, विकेशले भने। विकेश विभागीय टोली त्रिभुवन आर्मी क्लबका खेलाडी हुन्। मुख्य प्रशिक्षक बालगोपालले उपाधि जोगाउन तयारी थाल्ने बताए। यस पटक पनि उपाधि जित्ने योजना बनाएका छौं। यसका लागि अक्सनमार्फत राम्रा खेलाडीलाई अनुबन्ध गर्ने कोसिस गर्ने छौं, मुख्य प्रशिक्षक बालगोपालले भने, साविक विजेता भएकाले पनि यस पटक दबाब बढेको छ। काठमाडौं रेजर्सका मालिक विष्णुकुमार अग्रवालले टोलीलाई उत्कृष्ट बनाउन हरसम्भव प्रयास गरिने बताए। हामी टिमलाई राम्रो बनाउन चरणबद्ध रुपमा लागेका छौं। कोभिडका कारण केही ढिला भए पनि ती कामहरू अब अगाडि बढ्छन्, उनले भने। यसैगरी विराटनगर सिटी एफसीले विष्णु गुरुङलाई मुख्य प्रशिक्षक र रञ्जित धिमाललाई मार्की खेलाडीमा अनुबन्ध गरेको छ। विराटनगरले बिहीबार प्रेस विज्ञप्ति जारी गर्दै मुख्य प्रशिक्षक र मार्की खेलाडी अनुबन्ध गरेको हो। राष्ट्रिय फुटबल टोलीका सहायक प्रशिक्षक विष्णुले ए डिभिजन लिगमा संकटा क्लबको जिम्मेवारी सम्हालेका थिए। रञ्जित धिमालले मार्की खेलाडीमा यस पटक पनि निरन्तरता पाएका छन्। एनएसएलको दोस्रो संस्करण आगामी चैत २६ देखि जेठ ७ गतेसम्म आयोजना हुँदैछ। दोस्रो संस्करण काठमाडौंसँगै पोखरामा पनि सञ्चालन हुनेछ। दोस्रो संस्करणमा १० टोलीले प्रतिस्पर्धा गर्नेछन्। नेपाल स्पोर्ट्स एन्ड इभेन्ट म्यानेजमेन्टले झापा, इलाम र वीरगन्जलाई थप गर्दै १० टोली बनाएको हो।"
ताप्लेजुङ अस्पतालको उपचार कक्षमै भालु पसेपछि,ताप्लेजुङ : जिल्ला अस्पतालको उपचारकक्षभित्रै भालु पसेको छ। बिहीबार राति अस्पतालको प्रसूति कक्षमा भालु पसेको अस्पतालले जनाएको छ। राति साढे ११ बजेको समयमा उपचारकक्षमा भालु देखिएको थियो। बिरामी नभएको उपचारकक्षमा भालु भेटिएपछि प्रहरीको सहयोगमा ढोका तानेर थुनिएको र अहिले सोही कोठामै नियन्त्रणमा रहेको अस्पतालका चिकित्सक सोनिङ लामाले जानकारी दिए। उनका अनुसार अस्पतालको पछाडिको भागबाट ओहोरदोहोर गर्ने छोटो बाटोबाट राति अचानक भालु पसेको हो। सुरक्षित अवस्थामा रहेको भालुलाई उद्धार गर्ने तयारी भइरहेको छ। उद्धारका लागि राष्ट्रिय प्रकृति संरक्षण कोषसँग समन्वय भइरहेको जनाइएको छ। उद्धारका लागि आवश्यक प्राविधिक समूह र बेहोस बनाउने औषधि जथाभावी नपाइने भएकाले कोषसँग समन्वय गरिरहेको कञ्चनजङ्घा संरक्षण क्षेत्र व्यवस्थापन परिषद्का वार्डेन रमेश यादवले जानकारी दिए। संरक्षण क्षेत्रको कार्यक्षेत्रभित्र नपर्ने भए पनि डिभिजन वन कार्यालयसँगै रहेर उद्धारका लागि विभिन्न क्षेत्रसँग समन्वय गर्ने कार्यमा सघाइरहेको यादवको भनाइ छ। चिसोका कारण माथिल्लो क्षेत्रबाट न्यानो खोज्दै तल्लो क्षेत्र झर्ने क्रममा सदरमुकामसम्म भालु आइपुगेको अनुमान गरिएको छ। रासस
"माओवादी केन्द्रको केन्द्रीय कमिटी बैठक सर्यो, एजेण्डा तय गर्न शीर्ष नेता छलफलमा",काठमाडौं : नेकपा माओवादी केन्द्रको केन्द्रीय कमिटीको बैठक केही समय सरेको छ। शुक्रबार बिहान ११ बजे बोलाइएको बैठक १ बजेलाई सरेको केन्द्रीय सदस्य लोकेन्द्र लम्सालले जानकारी दिए। राष्ट्रिय सभा गृहमा केन्द्रीय कमिटीको बैठक बस्ने तय भएको छ। एमसीसी अनुमोदनले पार्टीमा विवाद चर्किएको छ। महाधिवेशन र पार्टी निर्णयविपरीत अध्यक्ष पुष्पकमल दाहाल 'प्रचण्ड'ले एकलौटी एमसीसी अनुमोदनका पक्षमा निर्णय गराएको भन्दै नारायणकाजी श्रेष्ठ समूह रुष्ट बनेको छ। रुष्ट पक्षलाई मिलाउनेभन्दा पार्टी छोडेर गए हुन्छ भन्ने प्रचण्डको भनाइले आक्रोशित श्रेष्ठ समूह आन्तरिक छलफल पनि तीव्र बनाएको छ। केन्द्रीय कमिटीको पहिलो बैठकबाट पुष्पकमल दाहाल प्रचण्डले आफूलाई सर्वसम्मत अध्यक्ष बनाउन सफल भएपनि आन्तरिक विवादले हालसम्म अन्य पदाधिकारी चयन गर्न सकेका छैनन्। आन्तरिक मतभेद बढेपछि बैठकका एजेण्डा टुंग्याउन खुमलटारमा पूर्व स्थायी कमिटी आन्तरिक परामर्शमा जुटिरहेको छ। श्रेष्ठले एमसीसी एजेण्डमा राख्नुका साथै सुरूमै यसमा छलफल गराउनुपर्ने अडान लिएका छन्। मन्त्रिपरिषद् गठनदेखि नै चित्त दुखाएका श्रेष्ठ एमसीसीका विपक्षमा खुलेर पार्टी निर्णयविरुद्ध उभिएका थिए। उनी पक्षधर नेताहरूले संसद्को छलफलमै एमसीसी अनुमोदन गर्न नहुने धारणा राखेका थिए। प्रचण्डको एकल निर्णय सामू उनीहरूको केही चलेन। एमसीसी संसद्बाट अनुमोदन भयो। श्रेष्ठ समूहले महाधिवेशनबाट अध्यक्षबाहेकको पदाधिकारी पनि अहिलेसम्म चयन नगरेकामा पनि आपत्ति जनाउँदै आएको छ। केन्द्रीय समितिको बैठकमा स्पष्ट धारणा अध्यक्षबाट नआएमा पार्टीबाट अलगसम्म हुने रणनीति बनाएको छ। यो समूह २० भन्दा बढी केन्द्रीय सदस्य छन्। गत पुसमा आठौं महाधिवेशन गरेको माओवादीले अध्यक्ष र केन्द्रीय समितिको सङ्ख्या निर्धारण गरे पनि पदाधिकारी चयन गरेको छैन।महाधिवेशनको हलबाट पदाधिकारीको संख्या र पदाधिकारी निर्वाचन गर्न नसकेपछि टुंग्याउने जिम्मा केन्द्रीय कमिटीको पहिलो बैठकलाई दिएको थियो । तर केन्द्रीय कमिटीको पहिलो बैठकबाट प्रचण्डले आफूलाई सर्वसम्मत अध्यक्ष बनाउन सफल भएपनि आन्तरिक विवादले हालसम्म अन्य पदाधिकारी चयन गर्न सकेका छैनन्। महासचिव कसलाई बनाउने भन्नेमा सहमति जुट्न नसकेपछि महाधिवेशनको बन्दसत्रले पदाधिकारी चयन गर्न नसकेको हो। बन्दसत्रले पदाधिकारीसहितको विधानमा आवश्यक परिमार्जन गरेर अन्तिम रुप दिने जिम्मेवारी केन्द्रीय कमिटीलाई दिइएको छ। मुख्यत नेकपा माओवादी केन्द्रको महासचिव चयनमा सकस देखिएको छ।
नीति कथा : मित्र होस् त यस्तो !,"जंगलमा हात्ती सधैं एक्लै हुन्थ्यो। उसले हरेक दिनजसो साथी खोजी हिँड्यो। तर पनि भेटेन। आफू अनुकूलका साथी नभेटेपछि उसले एक दिन बाँदरलाई सोध्यो, बाँदर, तिमी मेरो साथी बन्छौ ? बाँदर अर्को रुखमा हाम्फाल्यो। भन्यो, तिमी धेरै ठूलो छौ। म जसरी एउटा रुखबाट अर्को रुखमा हाम्फाल्न सक्दैनौ। त्यसैले साथी हुन सक्दैनौ। हात्तीले खरायोलाई भेट्टायो। साथी बन्न प्रस्ताव गर्यो। तिमी मेरो दुलोभित्र पस्त सक्दैनौ किनकि तिमी धेरै ठूलो छौ। तिमी साथी बन्न सक्दैनौ, खरायोले जवाफ दियो। हात्ती जंगलमा पुनः भौतारिन थाल्यो। एउटा भ्यागुतो उफ्रिरहेको देख्यो। ए भ्यागुता, के तिमी मेरो साथी बन्न सक्छौ ?, हात्तीले सोध्यो। भ्यागुतोले पनि हात्तीलाई ठूलो र भारी भएको प्रतिक्रिया दियो। आफू जसरी हाम्फाल्न पनि नसक्ने जवाफ फर्कायो। अलि अगाडि पुग्दा हात्तीले स्याल भेट्यो। स्याललाई पनि उसरी नै साथी बन्न प्रस्ताव गर्यो। स्यालले पनि उसरी नै जवाफ दिएर आफ्नो बाटो लाग्यो। भोलिपल्ट पनि हात्ती जंगलमा हिँडिरहेको थियो। उसले नसोचेको दृश्य देख्यो। हिजो भेट्दा साथी बन्ने प्रस्ताव राखेका सबै प्राणी भागदौडमा थिए। हात्तीले छेवैको भालुलाई रोकेर सोध्यो, बाघले हामीलाई लखेट्दै छ, मार्न खोजिरहेको छ। हात्तीलाई साना जनावरलाई बचाउनुपर्छ भन्ने लाग्यो। बाघको छेउमा पुग्यो र भन्यो, महाराज, मेरा साथीहरूलाई छोडिदिनोस्। कसैलाई नखानोस्। बाघले जवाफ फर्कायो, मलाई केही सुन्नु छैन, तिमी पनि आफ्नो काममा लाग। समस्याको समाधान नहुने देखेपछि हात्तीले बाघलाई एक लात्ती हान्यो र निकै पर पुर्याइदियो। बाघ पछारियो, उठेर भाग्यो। भालुले साथीहरूलाई हात्तीले आफूहरूलाई जोगाएको बतायो। सबै आए र हात्तीलाई भने, हात्ती ! तिमी हाम्रो साथी हुन लायक छौ। नैतिक शिक्षा : कसैलाई पनि चिढ्याउने काम गर्नु हुँदैन। कोही चाहिँदैन भनेर बुझ्नु समस्या हो। भोलि त्यही आफ्ना लागि उपयोगी हुन सक्छ। साथी बन्न सानो र ठूलोले केही फरक पर्दैन।"
लागुऔषध नदिंदा आफ्नै साथीबाट मारिए मानबहादुर,"काठमाडौं : यही फागुन १७ गते शिवरात्रीको दिन बिहानै जुम्लाका मानबहादुर राउत मृत भेटिए। टाउकोमा गहिरो चोट लागेको, रक्ताम्भे अवस्थामा उनको शव काठमाडौं बुढानिलकण्ठ ५ स्थित थाकचोकमा रहेको प्लटिङमा भेटिएको थियो। राउत टोखास्थित चण्डेश्वरी मन्दिर नजिकै परिवारसहित डेरा गरी बस्दै आएका थिए। ३२ वर्षी राउत मजदुरी गरेर परिवार पाल्दै आएका थिए। महानगरिय प्रहरी परिसरका प्रवक्ता दिनेशराज मैनालीका अनुसार उनको हत्यामा संग्लन भएको अभियोगमा विष्णुमती दुलाल गाउँ बस्ने २४ वर्षीय याकुभ चौधरी र लिबुकोट बस्ने १८ वर्षीय करण पासवान प्रक्राउ परेका छन्। शंस्कास्पद रुपमा प्लटिङमा शव भेटिएपछि स्थानीयले प्रहरीलाई खवर गरेका थिए। सनाखत हुन सकेको थिएन। प्रवक्ता मैनालीका अनुसार शव हेर्दा शंस्कास्पद र हत्या गरेर फालिएको जस्तो लागेपछि अनुसन्धानका लागि कुकुरसहितको प्रहरी टोली परिचालन गरिएको थियो। प्रहरीले राउतको शवलाई पोष्टमार्टमका लागि त्रिवि शिक्षण अस्पताल महाराजगन्ज पठाएको थियो। घटनाको विस्तृत विवरण आउन बाँकी रहेको मैनालीले जानकारी दिए। प्रारम्भिक अनुसन्धानबाट राउतको हत्याको कारण लागुऔषध भएको बुझिएको छ। प्रहरीका अनुसार राउत १६ गते साझ घरबाट हिँडेका हुन्। प्रहरीका अनुसार प्रक्राउ परेका चौधरी, पासवान र मृतक राउत पहिलेदेखिकै मिल्ने साथी हुन्। उनीहरु दुर्व्यसनी पनि थिए। संगै बसेर गाजा खाने, ड्रक्स लिने, रक्सी खाने गर्दथे। याकुभ चौधरी त लागुऔषध सुधारकेन्द्रमा समेत बसेका थिए। यसैक्रममा लागुऔषध र ड्रक्स ल्याइदिन चौधरीले मृतकलाई ३५ हजार रुपैयाँ दिएका थिए। राउतले पैसा फिर्ता नदिने र लागुऔषध पनि नल्याएपछि उनीहरुबीच विवाद आएको हो। १६ गते साँझ मृतक आफ्नो फुपूको छोरासँग टोखातिर गएर मापसे गरेका थिए। दुलाल गाउँको घले होटलमा मृतक राउत र आरोपीतहरुको भेट भएको थियो। त्यहाँबाट उनीहरु एउटै मोटरसाइकल चढेर चौधरीको घरछेउमा पुगेका थिए। त्यहाँ पुगेर पासवानले गाजा भरेर तान्न थाले। चौधरी र राउतबीच विवाद भयो। अनुसन्धान संग्लन अधिकृतका अनुसार विवादले चर्कोरुप लिँदा चौधरीले मृतकलाई मुक्का हानेका थिए। पासवानले पनि भुइँमा रहेको बाँसको भाटा टिपेर पछाडिबाट टाउकोमा २ पटक हाने। कुटाइबाट सिकिस्त भएका राउत ढल्फलिंदै त्यहाँबाट हिंडेका थिए। आरोपितहरु भागेर घर गएका थिए। प्रहरीले खोज्छ र अफ्ठारो पर्छ भनेर अर्को दिन चौधरीलाई पुन सुधारकेन्द्र पठाइएको थियो।"
राजनीतिमा दाननीति,"वैदिक युगको अत्यन्त तेजस्वी बालक थिए, नचिकेता। कठोपनिषद् भन्छ, नचिकेता वाजश्रवसका नाति र वाजश्रवस ब्राह्मणका छोरा थिए। एक समयमा नचिकेताका पिता वाजश्रवसले विश्वजित यज्ञको अनुष्ठान गरेका थिए। विश्वजित यज्ञको अर्थ हो, आफूसँग भएको सबै कुरा दान गर्नु। नचिकेताले बाबुको भव्य यज्ञ र दान गर्ने कार्यको सूक्ष्म अवलोकन गरिरहेका थिए। उमेर सानै भए तापनि विद्वान् पिता, घरको वातावरण र आफ्नै प्रतिभाका कारण उनी निकै बुद्धिमान् थिए। आफूसँग भएको सिरिखुरी दान गर्ने भनेर प्रारम्भ भएको यज्ञमा बाबुले कहिल्यै नब्याउने गरी बेत पसेका गाईहरू दान गरिरहेका थिए। अन्तिम दूध दुहिसकेका जीर्ण गाईहरू दान गरेको देखेर नचिकेता आश्चर्यचकित बने। दान पाउनेले उल्टै झन्झट व्यहोर्नुपर्ने त्यस्ता वृद्ध गाईहरू भिराएर पठाउनु अत्यन्त अनैतिक कर्म थियो। बाबुले नचिकेतालाई दूध पिलाउनुपर्छ भन्ने मनसायले दुहुना गाई राखेर वृद्ध र मरन्च्यासे गाई दान गरिरहेका थिए। विश्वजित यज्ञमा सर्वस्व दान गरिने हुँदा नचिकेता स्वयं पनि दान भएर जाने सम्पत्ति थिए। उनले मनमनै सोचे, के गर्दैछन् यी मेरा पिता ? यो त दुनियाँलाई निकै दानी भएको देखाउने कपटी यज्ञ हो। मेरा पिता यो लोकमा अपयश र परलोकमा दण्डका भागी हुने भए। बाबुको आडम्बर र पाखण्ड देखेर दिक्क भए। उनले भने, हे पिता ! विश्वजित यज्ञमा आफ्नो स्वामित्वमा रहेको सारा सम्पत्ति दान गर्नुपर्छ। पुत्रमाथि पिताको स्वामित्व हुने हुँदा म पनि दान हुने वस्तुमा पर्छु। मलाई कसलाई दान दिएर पठाउने विचारमा हुनुहुन्छ ? छोराले बारम्बार यही प्रश्न गर्न थालेपछि वाजश्रवस धेरै क्रोधित भए। रिसको झोकमा उनले भनिदिए, म तँलाई दान गरेर मृत्युको देवता यमराजकहाँ पठाउँछु। नचिकेताले पिताको घोषणाबारे बडो गम्भीरतापूर्वक सोच्न थाले। जुनसुकै परिस्थितिमा गरिएको भए तापनि पिताको घोषणालाई कार्यरूपमा परिणत गर्न सहयोगी बन्नु असल पुत्रको कर्तव्य हो। उनी बाबुले पश्चात्ताप गरेर रुँदै नजा नजा ! भन्दा पनि नमानेर यमलोकको द्वार पुगे। द्वारमै उभिए। यमराज बाहिर कतै गएका थिए। द्वारपालहरूले उनलाई भित्र छिर्न दिएनन्। नचिकेता अन्न र जल ग्रहण नगरी तीन रातसम्म द्वारमै बसिरहे। तीन दिनपछि यमराज आइपुगे। एउटा बालक तीन दिन तीन रातसम्म भोकै र प्यासै द्वारमा बसेको थाहा पाएर उनी बडो गम्भीर भए। यमले बालकलाई यमलोकमा आउनु र यसरी द्वारमा बसेर सत्याग्रह गर्नुको प्रयोजन सोधे। नचिकेताले आफ्नो परिचय दिँदै यमपुरीमा आउनुको कारण बताए। बालकको अठोट र धैर्य देखेर यमराजले भने, तिमी तीन रातसम्म शान्त चित्तले धीर भएर भोकभोकै द्वारमा बसेको थाहा पएर म बडो प्रभावित भएको छु। त्यसबापत म तिमीलाई तीनओटा वरदान दिन्छु। माग। नचिकेताले पहिलो वरदान पितृपरितोष मागे। मेरा पिता प्रसन्नचित्त तथा क्रोधहीन होऊन् र मलाई पूर्ववत् माया गरुन्। फेरि नचिकेताले भने, स्वर्गलोकमा भय, रोग, वृद्धावस्था, मृत्यु र शोक छैन। दिने नै भए पृथ्वीलोकका निवासी सबैलाई पनि स्वर्गमा झैं सुख प्राप्त हुने साधन बताउनुहोस्। यमराज बालकको लोककल्याणकारी माग सुनेर झनै प्रसन्न भए। उनले पृथ्वीमा पनि स्वर्गमा झैं सुख प्राप्त हुने साधनरूप अग्निविज्ञानको वरदान दिए। गलाको माला निकालेर नचिकेतालाई पहिराइदिए। नचिकेताको तेस्रो मागले यमराजलाई झस्काइदिए। मृत्यु के हो ? किन मर्नुपर्छ ? मरेपछि के हुन्छ ? मृत्युपछि सबै कुरा समाप्त हुन्छ कि सोभन्दा पर पनि केही छ ? मृत्यु आफैंमा भयंकर किन छ ? मलाई तŒवज्ञान दिनुहोस्। यमराजले बडो नम्र शब्दमा भने, धेरै विद्या पढेका र ज्ञानी व्यक्तिले पनि बुझेर नसक्ने यस्तो गुह्य कुरा तिमी बुझ्न सक्दैनौ बालक ! बरु तिमी सम्पत्ति, सन्तति, नोकर चाकर, हात्ती घोडा, जमिन, शक्ति र स्वर्गका अप्सरा माग। ब्रह्मज्ञानको ढिपी गर्नु मनासिव छैन। जति नै सम्झाउँदा पनि नचिकेताले मानेनन्। यमराज बालकलाई तŒवज्ञान दिन बाध्य भए। वाजश्रवसको दान र हाम्रो राजनीतिको रबैया उस्तैउस्तै देखिन्छ। वाजश्रवसले केवल सान देखाउने र नाम कमाउने नियतले असली र मूल्यवान् वस्तु आफैंसँग राखेर फुकिढल बूढा गाई दान गरेका थिए। हाम्रो राजनीतिले निर्दोष जनतालाई दान गरेर के दियो ? माटो बगाउने र पहिरा जाने डाँडाकाँडामा डोजरे समृद्धिले उल्टै हानि पुर्याइरहेको छ। यहाँ चुनावको समयमा गरिबीको फाइदा उठाएर रक्सी, मासु र केही रकमको मूल्यमा मतदातालाई खरिद गरिन्छ। नचिकेताको तेस्रो मागले यमराजलाई झस्काइदियो। मृत्यु के हो ? किन मर्नुपर्छ ? मरेपछि के हुन्छ ? मृत्यु आफैंमा भयंकर किन छ ? मलाई तत्तवज्ञान दिनुहोस्। राष्ट्रिय सम्पदा र स्रोतको जगेर्ना हुनेभन्दा तत्कालीन तुष्टीकरणका लागि क्षणिक र अनुत्पादक कामहरू गरिन्छन्। जनताको अज्ञान, सरलता र सोझोपनको फाइदा उठाइन्छ। समृद्धि प्राप्त हुन नसक्ने कुरा दान दिनु भनेको वाजश्रवसले जीर्ण र लखतरान गाई दान गरेजस्तै हो। यो दान पाउनेलाई गरिएको ठगी र निष्ठुर अपमान हो। दुहुना गाई जति थपक्क आफूसँग राखेर निर्दोष जनतालाई घाँडो भिराए जस्तै हो तत्काल तुष्टीकरणको प्रपञ्च। यहाँ नचिकेताहरू दान भएर खाडी मलेसिया पुगेका छन्। तथापि उनीहरू हर्ताकर्ता खुसी हुने गरी रेमिट्यान्स पठाइरहेछन्। नेपाली नेतारूपी वाजश्रवसहरूलाई लोकतन्त्रले सत्ता र शक्ति दियो। परन्तु यिनीहरू राष्ट्रनिर्माणको यज्ञमा असफल भए। लोकतन्त्रको रक्षा गर्न सकियो भने यसले पनि वाजश्रवसहरूको रक्षा गर्ला। निरन्तर र मरणोन्मुख गाई मात्र दान गर्ने हो भने त त्यस्ता गाईले कति दिन वाजश्रवसको इज्जत धान्न सक्लान् ? ॐ सह नाववतु सह नौ भुनक्तुसह वीर्यं करवावहै तेजस्विनावधीतमस्तु मा विद्विषावहै। ॐ शान्तिः शान्तिः शान्तिः। यो हो कठोपनिषद्को शान्ति वाक्य। हे ईश्वर ! हामी शिक्षक र शिष्य दुवैको बराबर रक्षा गर। हामी दुवैको सँगसँगै पोषण गर। हामी दुवैलाई उस्तै पराक्रमी र तेजवान बनाऊ। हामी गुरु र शिष्य आपसमा द्वेष नगरौं। यहाँ शिक्षक र शिष्यको प्रसंग छ भने राजनीतिमा नेता र जनताबीचको सम्बन्धको कुरा हुन्छ। लोकतन्त्रको मूल मर्म नै राजनीति र जनताबीचको समन्वय र सहअस्तित्व हो। समाजका सबै व्यक्तिमा राजनीतिक अगुवा बन्ने क्षमता हुँदैन। कतिपय क्षमतावान्हरूमा इच्छा हुँदैन। इमान्दार र विवेकवान् मानिसहरू राजनीतिमा गए भने जनताको हकमा दुहुना गाईको व्यवस्था गर्छन्। टपरटुइयाँहरू अगुवा बने भने बूढाखाडा र थारा गाई मात्र जनताको गोठमा पुग्छन्। नचिकेता बालक थिए तापनि सुझबुझपूर्ण प्रश्न गरेका थिए। नेपाली जनता त प्रश्नहीन बनेर फगत दलीय बफादारीमा निमग्न छन्। राज्ञ धर्मिणी धर्मिष्ठाः पापे पापाः समे समाः। राजा नमनुवर्तन्ते यथा राजा तथा प्रजाः। जस्ता राजा त्यस्तै प्रजा भन्ने उखान चरितार्थ भएको छ यहाँ। आजभन्दा ४०, ४५ वर्ष अघिसम्म राजनीतिमा लागेका करिब सबै व्यक्तिको अभीष्ट न्याय र समानता नै हुने गर्दथ्यो। तर सत्तारूढ वातावरणमा भिज्दै जाँदा नियतले कोल्टे फेर्दै गयो। सार्वजनिक सम्पत्तिको वितरणको जिम्मेवारी पाउँदै जाँदा चञ्चल मन विचलित हुन थाल्यो। राजनीति राष्ट्रनिर्माणको यज्ञ हो भन्ने कुराको हेक्का हराउँदै गयो। धरातलीय वास्तविकताभन्दा तिलस्मी कुरा प्यारो लाग्न थाल्यो। कसैले पनि शासकीय ढंग जान्नु परेन। जनतालाई गुमराहमा राखेर मूर्ख बनाउने कलामा मात्र माहिर भयो राजनीति। राष्ट्रनिर्माणको यज्ञ सफल हुन त्यसको हर्ताकर्ता इमान्दार हुनुपर्छ भन्ने चेतना तिरोहित भयो। निर्मलता र निर्दोषिता गुमाउँदै जाँदा वाजश्रवस प्रवृत्ति हाबी हुँदै गयो। सारा भोलापन, सरलता र सादगी खत्तम हुँदै गयो। नियमसम्मत तरिकाले राज्यलाई कर तिरेर धन कमाउने अधिकार सबैलाई छ। पैसा हुनेले मोजमज्जा गरुन् आपत्ति छैन। हुनेले सुविधासम्पन्न निजी अस्पतालमा उपचार गराए भयो। महँगा विद्यालयमा सन्ततिलाई पढाए हुन्छ। परन्तु यो राष्ट्र सबैको हो। यो राष्ट्रको सम्पत्ति सबैको हो। सबैलाई राज्यबाट स्तरीय शिक्षा, स्वास्थ्य र रोजगारी पाउने हक छ। सबैलाई यो राष्ट्रको सम्मानित नागरिक भएर जिउने हक छ। देशको हरेक नागरिकलाई धनी बनाउन सकिन्न। किन्तु सहअस्तित्वको रक्षाका लागि बहुतै धेरै गर्न सकिन्छ। सबैलाई राज्यको नियम मुताविक वैभवशाली हुने हक छ। तर राज्यको सम्पत्तिको दुरुपयोग र तथानाम गरेर होइन। सबैलाई तेजवान र पोषितहुने हक छ तर अरूको भोको पेटको मूल्यमा होइन।"
लिखु४ जलविद्युतको शेयर आवेदन दिने आज अन्तिम दिन,"काठमाडौं : ग्रीन भेन्चर्स लिमिटेड (लिखु४ जलविद्युत)ले आयोजना प्रभावित स्थानीय बासिन्दाका लागि खुलाएको साधारण शेयरको आवेदन दिने समय आजबाट सकिँदैछ। सर्वसाधारणबाट आईपीओमा माग गरेभन्दा बढी सेयर खरिदका लागि आवेदन परेपछि शुक्रबार मात्रै आवेदन दिन पाइने कम्पनीले जनाएको छ। कम्पनीले फागुन २ गतेदेखि प्रतिकित्ता रु १०० अङ्कित मूल्यमा रु ३१ करोड २५ लाख मूल्य बराबरका प्रारम्भिक सार्वजनिक निष्कासन (आइपीओ)को बिक्री खुल्ला गरेको थियो। कम्पनीले आफ्नो जारी पूँजी (तीन अर्ब १२ करोड ५० लाख) को १० प्रतिशतले १०० अङ्कित दरका ३१ लाख २५ हजार कित्ता साधारण शेयर ओखलढुङ्गाको खिजिदेम्बा गाउँपालिका वडा नं १, २ र ३ तथा लिखु गाउँपालिका९ र रामेछापको लिखु तामाकोशी गाउँपालिका१, २ तथा उमाकुण्ड गाउँपालिका७ का आयोजना प्रभावित क्षेत्रका बासिन्दाका लागि साधारण शेयरको बिक्री खुला गरेको छ। सार्वजनिक आह्वान पत्रानुसार ओखलढुङ्गा र रामेछापका आयोजना प्रभावित क्षेत्रमा बसोबास गर्ने स्थानीयले न्यूनतम १० कित्तादेखि अधिकतम ५० हजार कित्ता शेयर खरिदका लागि आवेदन दिन पाउने छन्। कम्पनीले हाल ओखलढुङ्गाको खिजिदेम्बाको वडा नं १ र ३ तथा रामेछापको उमाकुण्डको वडा नं ७ मा केन्द्र रहेको कुल ५२ दशमलव चार मेगावाट क्षमताको लिखु४ जलविद्युत आयोजना निर्माण गरिरहेको छ। कम्पनीले आयोजना निर्माणको कुल अनूमानित लागत १२ अर्ब आठ करोड हुने जनाएको छ। स्थानीयले नेपाल धितोपत्र बोर्डबाट आस्वा सेवामा सहभागी बैंक तथा वित्तीय संस्थाबाट आस्वा प्रणालीमार्फत शेयर खरिदका लागि शुक्रबार कार्यालय समयभित्र आवेदन दिन सक्नेछन्। साथै लक्ष्मी बैंकको रामेछापको मन्थली शाखा, नेपाल इन्भेष्टमेन्ट बैंकको धोबिबजार शाखा, मेगा बैंकको मन्थली शाखा, मेगा बैंकको ओखलढुङ्गाको खिजिदेम्बा शाखा तथा आयोजना स्थलबाट शेयर आवेदन दिन सकिने कम्पनीले जनाएको छ। कम्पनिको धितोपत्र निष्काशन तथा बिक्री प्रबन्धक लक्ष्मी क्यापिटल मार्केट लिमिटेड रहेको छ। धितोपत्रको सार्वजनिक निष्कासन गर्दा क्रेडिट रेटिङ गर्नुपर्ने व्यवस्थानुसार रेटिङ गर्दा केयर रेटिङ्ग कम्पनीलाई केयरनपीआईआर बीबी ग्रेडिङ प्रदान गरेको छ।"
कान्छाराम कन्स्ट्रक्सनको लापर्बाही : रामेछाप विमानस्थलमा भएन पार्किङ विस्तार,"रामेछाप : मन्थलीको रामेछाप विमानस्थलमा जहाज पार्किङस्थल विस्तारका लागि भन्दै एक महिना नोटाम (प्रवेश निषेध) जारी गरिएको थियो। तर, सो अवधिमा निर्माण कार्य प्रगति भने शून्य छ। आठ वटासम्म जहाज अट्ने गरी पार्किङ विस्तार गर्ने योजना रहे पनि काम नभएको हो। यहाँ अहिले चार जहाज पार्किङ गर्न सकिन्छ। डेढ महिना बितिसक्दासमेत काम सुरु हुन नसकेको एयर ट्राफिक कन्ट्रोलर सरिता पाण्डेले जानकारी दिइन्। माघ १ देखि सुरु गरेर फागुन २ मा सक्ने योजना थियो। पाण्डेका अनुसार सुरक्षाका हिसाबले विमानस्थल संवेदनशील हुन्छ। त्यसैले निर्माण कार्य भइरहँदा नोटाम जारी गरी निश्चित अवधिका लागि विमान अवतरण र उडान गर्न निषेध गरिएको हुन्छ। विस्तारको जिम्मा कान्छाराम कन्स्ट्रक्सनले पाएको थियो। क्रसर उद्योगले मेटेरियल दिन नसक्दा काम हुन नसकेको परियोजना प्रमुख विनायक भट्टराईले बताए। विमानस्थल पार्किङ क्षेत्र विस्तार सुरु भएन विमानस्थल ठप्प हुँदा पर्यटन व्यवसाय प्रभावित चैत्र, वैशाख र जेठमा रामेछाप विमानस्थल हुँदै स्वदेशी तथा विदेशी पर्यटक सगरमाथा आधार शिविर जाने गर्छन्। यस वर्षका लागि उडान बुकिङ आउन थालिसकेको एयरलाइन्सले जनाएका छन्। कोरोना महामारीका कारण दुई वर्षदेखि पर्यटन क्षेत्र थलिएको छ। विमानस्थलमा ठेकेदारको लापर्बाहीले पर्यटन व्यवसाय नै प्रभावित हुने स्थानीय बताउँछन्। काठमाडौंबाट नजिक रहेको र हवाई इन्धनसहितको व्यवस्था भएको पूर्वी क्षेत्रकै एक मात्र विमानस्थल भएकाले एमर्जेन्सी अवतरणका लागिसमेत उपयोगी मानिन्छ। विमानस्थल बन्द हुँदा पर्यटक आउन सकेका छैनन्। यसले होटल व्यवसायी संकटमा परेका छन्। कति त छाडेर हिँडिसकेका छन्। पर्यटक मन्थली हुँदै सोलुखुम्बुको लुक्ला जाने गर्थे। तर, अहिले सुनसान भएको होटल एल्लो हाउसका सञ्चालक गणेश थपलियाले बताए। क्रसरलाई दोष दिएर ठेकेदार र आयोजना पन्छन नहुने उनको भनाइ छ। स्थानीय सरोकारवालाले पनि काम छिटो गर्न ताकेता गर्नुपर्छ, उनले भने। सिजनमा दैनिक ७० वटासम्म उडान गरेको विमानस्थल डेढ महिनायता ठप्प छ।"
नेपाल आइडलको मञ्चमा मह जोडी को प्रवेश (भिडियो),"काठमाडौं : हरेक हप्ता बिहीबार र शुक्रबार एपीवान टेलिभिजनबाट प्रसारण भइरहेको नेपाल आइडल सिजन४ को २५औं कार्यक्रम मह जोडी विशेष बन्यो। कार्यक्रममा अतिथि कलाकारका रुपमा मदनकृष्ण श्रेष्ठ र हरिवंश आचार्य (मह जोडी) उपस्थित भएका थिए। बिहीबारको नेपाल आइडलमा मह जोडीले आवाज दिएका गीतहरूलाई प्रस्तुत गरिएको थियो। कार्यक्रम दैलो उघारेकी थिइन्, सुमिन पाख्रिनले। उनले साझा बसमा जो पनि चढ्दछ, भन्ने गीत प्रस्तुत गरेकी थिइन्। कार्यक्रममा रञ्जित नेपालीले हे भगवान, मेरो पैसाको बोटमा पैसै पैसा फलाऊ बोलको गीत प्रस्तुत गरेका थिए। शास्त्रीय संगीतसँगै कार्यक्रममा झुल्किएकी थिइन, लक्ष्मी पौडेल। उनको कला र गलालाई सम्मान गर्दै सबै जजहरूले उठेर सम्मान गरेका थिए। हाम्री आमा सारै नै बाठी छन् भन्दै कार्यक्रमको रौनक तताए नाम्गेल तामाङले। त्यसपछि अघिल्लो हप्ताको प्रस्तुतिको आधारमा कम भोट पाएकी बेनिशा पौडेल बाहिरिएकी थिइन्। उनी बाहिरिँदा कार्यक्रममा उपस्थित सबैको आँखा रसाएका थिए। कार्यक्रमबाट बाहिरिँदै गर्दा उनले आफूलाई यो स्थानसम्म पुर्याउने सबैलाई आभार व्यक्त गरेकी थिइन्।"
सत्ता गठबन्धनमा भागबण्डा नमिल्दा राजदूत नियुक्तिमा ढिलाइ,"काठमाडौं : एमसीसी सम्झौता संसद्बाट अनुमोदनपछि सत्ता गठबन्धनका नेताहरू संसद् अवरोध फुकाउने र राजदूत नियुक्ति गर्ने छलफलमा जुटेका छन्। गठबन्धनको बिहीबार बसेको बैठकमा प्रधानमन्त्री शेरबहादुर देउवाले एमसीसी अनुमोदनमा सहभागी सबैलाई धन्यवाद दिएका थिए। सोही बैठकमा एकीकृत समाजवादीका अध्यक्ष माधव नेपालले कुटनीति क्षेत्रलाई अस्तव्यस्त नबनाउन भन्दै राजदूत नियुक्तिको प्रसँग उठाएका थिए। स्रोतका अनुसार राजदूत नियुक्तिका विषयमा गठबन्धन दलमा भागबण्डा मिलिसकेको छैन। माओवादीले चीनको राजदूत नियुक्ति आफ्नो भागमा पर्नुपर्ने माग प्रधानमन्त्रीसँग गरेको छ। यस्तै, नेकपा एसले जापान र कतारमा राजदूतमा आफूले सिफारिस गर्न पाउनुपर्ने माग गरेको बालुवाटार स्रोतले बतायो। त्यस्तै, सञ्चारमन्त्री ज्ञानेन्द्रबहादुर कार्कीले एमसीसी सम्झौता समयमै सम्पन्न गर्नेबारे समेत बैठकमा छलफल भएको बताए। एमसीसी पास गर्न सघाइरहेका राजनीतिक दलहरूले अब एमसीसी समयमै सक्न एकजुट भएर सहयोग गर्न प्रधानमन्त्रीले आग्रह गर्नुभएको छ, मन्त्री कार्कीले भने। प्रधानमन्त्री देउवाले अमेरिकाले अझै आर्थिक सहयोग गर्ने बताउँदै भने, अमेरिकी दातृ निकायमार्फत् अन्य बजेट पनि आउँछ। प्रधानमन्त्री देउवाले गठबन्धनका विषयमा कोही धरमर हुनु नपर्ने भन्दै निर्वाचनसम्मै सहकार्य गर्दै जाने बताए। एमसीसी परियोजनालाई निर्धारित ५ वर्षभित्रै सम्पन्न गर्ने सरकारको लक्ष्य रहेको मन्त्री कार्कीले बताए। ५ वर्षभित्रमा करिब ३१५ मिटर ट्रान्समिसन लाइन र अन्तर्राष्ट्रिय स्तरको सडक निर्माण गर्ने लक्ष्य पूरा गरेर मुलुकको गरिबी निवारण र देशलाई दिगो आर्थिक विकासतर्फ अघि बढाउनतर्फ सरकार अग्रसर हुनेछ, कार्कीले भने, यसलाई समयमा सम्पन्न गर्न अहिले झैँ एकता अपरिहार्य छ। राजदूत नियुक्तबारे सत्ता गठबन्धनमा छलफल एमसीसीलाई मेलम्ची जस्तो बनाउन नहुने उल्लेख गर्दै मन्त्री कार्कीले भने, ५ वर्षमा यसलाई सम्पन्न गर्न सकेनौँ भने रकम फिर्ता जान्छ। बैठकमा हवाई उड्डयन विधेयक छिटो पारित गर्ने र राजदुत नियुक्ति गर्नेबारे पनि छलफल भएको थियो। विधेयक पारित गर्न भने एमालेले संसद्को अवरोध गरिरहेकाले प्रधानमन्त्री देउवाले एमालेसँग कुराकानी गर्ने बताएका थिए। संसद्को अवरोध हटाउनेबारे एमालेसँग प्रधानमन्त्रीले पहल गर्ने बताउनुभएको छ, मन्त्री कार्कीले भने। युरोपियन युनियनको कालोसूचीबाट नेपाली जहाजलाई हटाउन अबिलम्व नागरिक र उड्डयनसम्बन्धी विधेयक संसद्बाट छिटो पारित गर्नेबारे पनि बैठकमा छलफल भएको कांग्रेसका एक नेताले बताए। कालोसूचीमा राखेका कारण नेपाली हवाईजहाज युरोपका २९ ओटा देशको आकाशमा उड्न पाउँदैनन्। बालुवाटार स्रोतका अनुसार गठबन्धनको बैठकमा राजदूत नियुक्तिको विषयमा पनि छलफल भएको थियो। राजदुत नियुक्ति नहुँदा धेरै देशमा कार्यवाहकका भरमा कूटनीतिक नियोगहरू सञ्चालन भइरहेका छन्। बैठकमा नेकपा एसका अर्का नेता झलनाथ खनाल र माओवादी केन्द्रका नेता नारायणकाजी श्रेष्ठले एमसीसी पारित भएकोमा विरोध जनाएका थिए।"
पेट्रोलियममा उपभोक्तालाई करै कर,"काठमाडौं : भारतीय आयल निगम (आईओसी)ले पेट्रोल प्रतिलिटर ९० रुपैयाँ ९४ पैसामा दिन्छ। तर, नेपाल आयल निगमले बिहीबार मध्यरातदेखि पुन: भाउ बढाएर १ सय ५० रुपैयाँ पुर्याएको छ। तापनि, निगम भन्छ, प्रतिलिटर १६ रुपैयाँ २८ पैसा घाटा छ। तर, यति धेरै मार्जिन छ। नगदमै कारोबार हुन्छ। घाटा कसरी हुन्छ ? निगमका उपमहानिर्देशक नगेन्द्र साह भन्छन्, पेट्रोलियम पदार्थमा सरकारले लिने कर यति धेरै छ कि, जति सस्तोमा किने पनि करै करका कारण महँगोमा बेच्नुपर्ने बाध्यता छ। यसको प्रत्यक्ष असर भने उपभोक्ताले व्यहोरिरहनुपरेको छ। एक लिटर पेट्रोल किन्दा ५८ रुपैयाँ ४९ पैसा त कर मात्रै तिरिरहेका छन्। निगमका अनुसार भन्सार शुल्क २५ रुपैयाँ २० पैसा, भन्सार सेवा शुल्क ३ पैसा, सडक सम्भार ४ रुपैयाँ, पूर्वाधार विकास १० रुपैयाँ, मूल्य स्थिरीकरण कोष १ रुपैयाँ ४२ पैसा, वातावरणमा १ रुपैयाँ ५० र मूल्य अभिवृद्धि कर १६ रुपैयाँ ३४ पैसा कर जोडिन्छ। यी सबै करको बोझ उपभोक्तामाथि थोपरिएको छ। कर, ढुवानी र डिलरको कमिसन तथा प्रशासनिक खर्च जोड्दा १ सय ६६ रुपैयाँ २८ पैसा पुग्ने उपमहानिर्देशक साह बताउँछन्। डिजेल, मट्टितेल र एलपी ग्यासमा पनि सरकारले लिने करको दायरा चर्को छ। सरकारले डिजेलमा ४११६ रुपैयाँ कर लिने गरेको छ। भन्सार शुल्क १२, भन्सार सेवा शुल्क ००३, सडक सम्भार शुल्क २, पूर्वाधार विकास कर १०, मूल्य स्थिरीकरण कोष १२५, वातावरण शुल्क १५०, मूल्य अभिवृद्धि कर १४३८ गरी ४१ रुपैयाँ १६ पैसा कर उठाउने गरेको हो। सरकारले मट्टीतेलमा भन्सार शुल्क १२, भन्सार सेवा शुल्क ००३, मूल्य स्थिरीकरण कोष ११९ गरी १३२२ रुपैयाँ कर उठाउँछ। एलपी ग्यासमा भन्सार शुल्क ८१४५, भन्सार सेवा शुल्क ०३९, मूल्य स्थिरीकरण कोष १५७५, मूल्य अभिवृद्धि कर १७६३५ गरी २७३९४ रुपैयाँ राजस्व उठाउने गरेको छ। त्यस्तै हवाई इन्धनमा भन्सार शुल्क २१०, भन्सार सेवा शुल्क ००३, मूल्य स्थिरीकरण कोष १०१, मूल्य अभिवृद्धि कर १३३५ गरी १६४९ रुपैयाँ राजस्व उठाउने गरेको छ। रूसयुक्रेन युद्धका कारण अन्तर्राष्ट्रिय बजारमा पेट्रोलियमको भाउ अकासिएको छ। रूसले दिनमा १० करोड ब्यारेल कच्चा तेल उत्पादन गर्छ। उसले अरू देशलाई नदिई स्टक राखेको छ। युरोपका अन्य देशले पनि पर्याप्त मात्रामा आपूर्ति गरेका छैनन्। सरकारले भारतीय आयल निगमबाट ३ रुपैयाँ बढेको मूल्य सूची पाएसँगै निगमले बिहीबार १२ बजेदेखि लागू हुने गरी लिटरमा ५ रुपैयाँ बढाएको छ। अब पेट्रोल १ सय ५० रुपैयाँ प्रतिलिटर पुगेको छ। त्यस्तै डिजेल र मट्टीतेल १ सय ३३ रुपैयाँ पुगेको निगमले जनाएको छ। एलपी ग्यासमा ६ सय ६५ रुपैयाँ घाटा हुँदा पनि बिक्री मूल्य बढाएको छैन। अन्तर्राष्ट्रिय बजारमा पेट्रोलको भाउ बढिरहेका बेला सरकारले करमा सहुलियत दिनुपर्ने पूर्वउद्योगसचिव पुरुषोत्तम ओझा बताउँछन्। तत्काल कर खारेज गर्न पनि सकिन्छ, पूर्वसचिव ओझा भन्छन्, यसो गर्न सके सर्वसाधारणलाई राहत पुग्छ। अत्यावश्यकजस्तो पेट्रोलियमा अनुदान दिन पनि गाह्रो रहेको ओझा बताउँछन्। भन्छन्, निजी सवारी साधनभन्दा सार्वजनिक तथा विद्युतीय गाडी प्रयोगमा जोड दिनुपर्छ। पूर्वाधार र ड्युटीबाहेक अरू कर हटाउन सरकारलाई सुझाव दिन्छन् ओझा। मूल्य बढेको बेला सरकारले उपभोक्तालाई राहत दिन करछुट गर्दै पेट्रोल उपभोग कम गर्न आह्वान गर्नुपर्छ, उनी भन्छन्, मूल्य स्थिरीकरण कोषमा सरकाले नै पैसा हाल्नुपर्छ। पेट्रोलियममा संसारभरकै देशले कर लगाउने बताउँछन् उद्योग वाणिज्य तथा आपूर्ति मन्त्रालयका प्रवक्ता डानारायण रेग्मी। नेपालले नलगाउने भन्ने हुँदैन। कति कर लगाउने भन्ने विषयमा बहस हुन सक्छ, प्रवक्ता डा रेग्मी भन्छन्, करबाहेकको मूल्य भारतभन्दा नेपालमै सस्तो पर्न आउँछ। भारतको रक्सोलभन्दा नेपालमा २४ रुपैयाँ २४ पैसा सस्तो छ। कर कति लगाउने, कर सदुपयोग भएनभएको अर्थ मन्त्रालयले हेर्छ। डिजेलमा १७ रुपैयाँ ३१ पैसा भारतको सीमाभन्दा नेपालमा सस्तो छ। रेग्मीका अनुसार पेट्रोलियमको मूल्य अन्तर्राष्ट्रिय हो। नेपालले मात्रै बढाएको होइन। निगमले घाटा खाएर पनि पेट्रोलियम पदार्थ बिक्री गरिरहेको छ। मूल्य नियन्त्रण गर्न अनेक उपाय हुन सक्छन्। त्यसबारे सरकारले सोच्न सक्छ, उनी भन्छन्। पेट्रोलियमको मूल्य बढ्नेबित्तिकै त्यसले धेरैमा असर पुर्याउँछ। त्यसले ढुवानी हुने सबै चिजको मूल्य बढ्छ। पेट्रोलको कर घटाएर अनाश्वयक ठानिएका वस्तुको कर बढाएर सन्तुलन गर्नुपर्ने देखिन्छ। हरिप्रसाद मैनाली, सचिव उपभोक्ता हित संरक्षण मञ्च नेपाल अर्थ मन्त्रालयका प्रवक्ता ढुण्डीप्रसाद निरौला भने अन्तर्राष्ट्रिय बजारमा मूल्यवृद्धि भएसँगैै नेपालमा समायोजन गर्नुपर्ने बताउँछन्। पेट्रोलियमको मूल्य बढ्दै जानु चिन्ताको विषय पनि हो। उठेको कर सरकारको राजस्व कोष सञ्चिति कोषमा जान्छ। कार्यविधिभन्दा बाहिर खर्च भएको छैन। बजेटमार्फत जुन शीर्षकमा उठाइएको हो, उसैमा खर्च हुने हो, प्रवक्ता निरौला भन्छन्, नेपाल आयल निगमले गैरबजेटरी रूपमा खर्च गरेको रहेछ भने त्यसमा सोच्न सकिने विषय हो। कर घटाउन सकिने विषयमा मेरो सूचनामा आएको छैन। माथिल्लो तहमा छलफल भएर गर्न नसकिने भन्ने होइन। तर, त्यो तहको छलफल अझै आएको छैन। उपभोक्ता हित संरक्षण मञ्च नेपालका सचिव हरिप्रसाद मैनाली कर अधिक मात्रामा लिनु जायज नरहेको बताउँछन्। पेट्रोलियमको मूल्य बढ्नेबित्तिकै त्यसले धेरैमा असर पुर्याउँछ। त्यसले ढुवानी हुने सबै चिजको मूल्य बढ्छ। पेट्रोलको कर घटाएर अनाश्वयक ठानिएका वस्तुको कर बढाएर सन्तुलन गर्नुपर्ने देखिन्छ, सचिव मैनाली भन्छन्, तर पेट्रोलियममा कर अत्याधिक मात्रामा भयो। प्रगतिशील कर प्रणाली भएन। जसले गर्दा मूल्य निर्धारण उपभोक्तामैत्री छैन। पेट्रोलको अधिक कर नाजायज र अनैतिक हो। अरूको कर बढाएर यसमा छुट दिनैपर्छ। रूसयुक्रेन युद्धका कारण अन्तर्राष्ट्रिय बजारमा पेट्रोलियमको भाउ अकासिएको छ। रूसले दिनमा १० करोड ब्यारेल कच्चा तेल उत्पादन गर्छ। उसले अरू देशलाई नदिई स्टक राखेको छ। युरोपका अन्य देशले पनि पर्याप्त मात्रामा आपूर्ति गरेका छैनन्। विश्व बजारमा पेट्रोलियमको माग बढी भयो। आपूर्ति कम भयो पूर्वसचिव ओझा भन्छन्। माग र आपूर्तिको तालमेल नमिल्दा अन्तर्राष्ट्रिय बजारमा भाउ अझै बढ्न सक्ने विज्ञहरू बताउँछन्। निगमले मंगलबार मात्रै प्रेस विज्ञप्ति जारी गर्दै आईओसीले ग्यास, पेट्रोल, डिजेल र मट्टीतेलको मूल्य बढाएर सूची पठाएको जनाएको थियो। डिजेल, पेट्रोल र मट्टीतेलमा प्रतिलिटर ४४ रुपैयाँ र खाना पकाउने ग्यासमा प्रतिसिलिन्डर १ सय रुपैयाँले बढेर नयाँ मूल्य आएको विज्ञप्तिमा उल्लेख गरेको थियो। बढेको मूल्यका कारण १५ दिनमा ३ अर्ब ९ करोड रुपैयाँ नोक्सानी घटेर अझै २ अर्ब ५० हुने जनाइएको छ। बिहीबार मूल्य समायोजन नगर्दासम्म निगमलाई पेट्रोलमा २० रुपैयाँ घाटा भएकोमा अब १६ रुपैयाँ २८ पैसा र डिजेलमा १६ रुपैयाँ ८ पैसा घाटा भएकोमा अब ११ रुपैयाँ ७८ पैसा घाटा हुने निगमले जनाएको छ। मट्टीतेलमा भने निगमलाई नाफा छ। यसअघि १४ रुपैयाँ ६९ पैसा नाफा भएकोमा अब १९ रुपैयाँ ५१ पैसा नाफा भएको छ। त्यस्तै खाना पकाउने ग्यासमा प्रतिसिलिन्डर घाटा ६ सय ६५ छ। मूल्य बढ्दा मट्टीतेल र हवाई इन्धनमा नाफा भए पनि अन्यमा घाटामा गइरहेको छ, उपमहानिर्देशक साह भन्छन्, सरकारले सहयोग नगरे निगम जटिल अवस्थामा पुग्छ। निगमका सहप्रवक्ता पुष्कर शाह चालू आर्थिक वर्षको फागुनसम्म २८ अर्ब नोक्सान हुने बताउँछन्। २०२२ मार्चमा भुक्तानी गर्नुपर्ने ४ अर्ब ५ करोड अपुग हुने देखिएकाले सरकारले मूल्य स्थिरीकरण कोषबाट उपलब्ध गराउनुपर्ने बताउँछन्। पेट्रोलियम क्षेत्रका तीन वस्तुगत संगठनले इन्धन आपूर्ति, ढुवानी र वितरणका क्षेत्रमा देखिएका समस्या सम्बोधन गर्न सामूहिक दबाब अभियान थालेका छन्। निगमको बिहीबार बसेको सञ्चालक समितिको बैठकले निगमका स्थायी कर्मचारीलाई उपलब्ध गराउँदै आएको पोशाक संरक्षण खर्च कटौती गर्ने निर्देशन दिएको छ। मूल्य संरचनामार्फत प्रतिशतमा दिइँदै आएको बिक्रेता कमिसन भने यथावत् राख्ने निगमले निर्णय गरेको छ। पूर्वसचिव ओझा पेट्रोलियमको उपभोग कम गर्नुको विकल्प नभएको बताउँछन्। पेट्रोलको सट्टा विद्युत्को खपत बढाउनुपर्छ, ओझा भन्छन्, विद्युतीय गाडी र इन्डक्सनमा प्रोत्साहन गर्न सके पेट्रोल र ग्यास आयात रोक्न सकिन्छ। ढुण्डीप्रसाद निरौला  प्रवक्ता, अर्थ मन्त्रालय अन्तर्राष्ट्रिय मूल्यवृद्धि भएसँगैै नेपालमा पनि समायोजन गर्नुपर्छ। मूल्य बढ्दै जानु चिन्ताको विषय पनि हो। उठेको कर सरकारको राजस्व कोष सञ्चिति कोषमा जान्छ। कार्यविधिभन्दा बाहिर खर्च भएको छैन। बजेटमार्फत जुन शीर्षकमा उठाइएको हो, उसैमा खर्च हुने हो। नेपाल आयल निगमले गैरबजेटरी रूपमा खर्च गरेको रहेछ भने त्यसमा सोच्न सकिने विषय हो। अन्तर्राष्ट्रिय मूल्य बढ्दा नेपालमा बढ्ने संभावना छ। वैकल्पिक उपाय खोज्न सकिन्छ। बजेटरी पैसा दुरुपयोग हुँदैन। पेट्रोलको कर घटाउने सकिने विषयमा मेरो सूचनामा आएको छैन। माथिल्लो तहमा छलफल भएर गर्न नसकिने भन्ने होइन। तर, त्यो तहको छलफल अझै आएको छैन। डानारायण रेग्मी प्रवक्ता, उद्योग वाणिज्य तथा आपूर्ति मन्त्रालय पेट्रोलियमको मूल्य अन्तर्राष्ट्रिय हो। नेपालले मात्रै बढाएको होइन। आयल निगमले घाटा खाएर पनि पेट्रोलियम पदार्थ बिक्री गरिरहेको छ। मूल्य नियन्त्रण गर्न अनेक उपाय हुन सक्छन्। त्यसबारे सरकारले सोच्न सक्छ। तर, पेट्रोलमा संसारभरकै देशले कर लगाउँछन्। नेपालले नलगाउने भन्ने हुँदैन। कति कर लगाउने भन्ने विषय बहस हुन सक्छ। करबाहेकको मूल्य भारतमा भन्दा नेपालमै सस्तो छ। भारतको रक्सोलभन्दा नेपालमा २३ रुपैयाँ ९३ पैसा सस्तो छ। कर कति लगाउने र कर सदुपयोग भएनभएको अर्थ मन्त्रालयले हेर्छ। हरिप्रसाद मैनाली सचिव, उपभोक्ता हित संरक्षण मञ्च नेपाल पेट्रोलियमा कर अधिक मात्रामा लिनु जायज छैन। पेट्रोलियम पदार्थको मूल्य बढ्ने बित्तिकै त्यसले धेरैमा असर पुर्याउँछ। त्यसले ढुवानी हुने सबै चिजको मूल्य बढ्छ। पेट्रोलको कर घटाएर अनाश्वयक ठानिएका वस्तुको कर बढाएर सन्तुलन गर्नुपर्ने देखिन्छ। तर, पेट्रोलियममा कर अत्याधिक मात्रामा भयो। प्रगतिशील कर प्रणाली भएन। जसले गर्दा मूल्य निर्धारण उपभोक्तामैत्री छैन। पेट्रोलको अधिक कर नाजायज र अनैतिक हो। अरूको कर बढाएर यसमा छुट दिनैपर्छ। प्रशासनिक खर्च पनि बढी छ। आयल निगम र सरकारी निकाय पनि राजनीतिक दलको भर्तीकेन्द्र जस्ता भए। उच्च पदस्थ व्यक्तिको नियुक्ति नदेखिने गरी पैसा लेनदेन हुन्छ। ठूलो पैसा तिरेर नियुक्ति हुने गरेको पाइन्छ। नियुक्त हुने व्यक्तिले त्यसबाट असुलउपर गर्ने हुँदा पेट्रोलको मूल्य बढ्न पुगेको छ। पाइपलाइनमार्फत आयात गरेपश्चात् ट्यांकरबाट भन्दा धेरै सहुलियतमा आएको छ वेस्टेज पनि कम भएको छ। यस्तो अवस्थामा पनि वेस्टेजबापत ठूलो परिणामा छुट दिइएको छ। निगमले बर्सेनि झन्डै २ खर्ब रुपैयाँको पेट्रोलियम खरिद गरिरहेको छ। यो कुल आयातको २० प्रतिशत हो। गत वर्ष २८ लाख ६७ हजार ८ सय ७३९८ लिटर पेट्रोलियम आयात गर्दा १ खर्ब ५८ अर्ब ८८ करोड रुपैयाँ बाहिरिएको थियो। २०७५७६ मा २९ लाख ३८ हजार ९ सय २९९४ लिटर पेट्रोलियम पदार्थ आयात हुँदा १ खर्ब ९२ अर्ब ७२ करोड रकम बाहिरियो। निगमले चालू आर्थिक वर्ष माघसम्म २४ अर्ब रुपैयाँ घाटा भएको दाबी गरेको छ। पेट्रोलियम खरिदबापत आवश्यक रकम जुटाई आपूर्ति व्यवस्था सहज बनाउन आवश्यक स्रोत जुटाउन निगमले सरकारलाई अनुरोध गर्दै आइरहेको छ। माग पूरा गर्न सामूहिक दबाब पेट्रोलियम क्षेत्रका तीन वस्तुगत संगठनले इन्धन आपूर्ति, ढुवानी र वितरणका क्षेत्रमा देखिएका समस्या सम्बोधन गर्न सामूहिक दबाब अभियान थालेका छन्। राष्ट्रिय पेट्रोलियम व्यवसाय संस्थागत समन्वय समिति बैठकले ९ बुँदे निर्णय गर्दै पेट्रोलियम क्षेत्रका देखिएका समाधानका लागि सामूहिक पहल गर्ने र सरोकारवाला निकायमा माग पेस गर्ने निर्णय गरेको हो। भारतबाट इन्धन लिएर बेलहिया नाकाबाट भित्रिएको ट्यांकर । समितिमा नेपाल एलपी ग्यास उद्योग संघ, नेपाल पेट्रोलियम डिलर्स एसोसिएसन र नेपाल पेट्रोलियम ढुवानी व्यवसायी महासंघ आबद्ध छन्। पेट्रोलियम ऐन बनाउनुपर्ने, एलपी ग्यास बिक्री तथा ढुवानी विनियमावली परिमार्जन गर्नुपर्ने तथा पेट्रोलियम व्यवसाय सुधार कार्ययोजना लागू गर्नुपर्नेलगायत माघ अघि सार्ने निर्णय बैठकले गरेको छ। समितिका संयोजक एवं एलपी ग्यास उद्योग संघका अध्यक्ष कुशप्रसाद मल्लीको अध्यक्षतामा बसेको बैठकले पेट्रोलियम साधनमा ढुवानी भाडादर समायोजन हुनुपर्ने, पेट्रोलियम पदार्थको प्राविधिक नोक्सानी तथा शृंकेज सम्बन्धमा भएको अध्ययन समितिको प्रतिवेदन लागू गर्नुपर्ने एलपी ग्यास ढुवानी भाडालाई डिजेलको मूल्य अनुपातमा स्वचालित भाडादर कायम हुनुपर्ने माग गर्ने निर्णय गरेको हो। कहिले कति मूल्य ? फागुन १९ गते (५ रुपैयाँ वृद्धि) पेट्रोल : १५० डिजेल : १३३ मट्टीतेल : १३३ फागुन ७ गते (३ रुपैयाँ वृद्धि) पेट्रोल : १४५ डिजेल : १२८ मट्टीतेल : १२८ माघ १९ (३ रुपैयाँ वृद्धि) पेट्रोल : १४२ डिजेल : १२५ मट्टीतेल : १२५ माघ ५ गते (वृद्धि ३ रुपैयाँ) पेट्रोल : १३९ डिजेल : १२२ मट्टीतेल : १२२ माघ ५ गतेअघि पेट्रोल : १३६ डिजेल : ११९ मट्टीतेल : ११९"
व्यर्थैको विरोधले बानेश्वर प्रताडित,"काठमाडौं : नेकपा माओवादी केन्द्र र एकीकृत समाजवादीले एमसीसी संसद्मा पेस गर्नै असहमति जनाए। प्रतिनिधिसभा बैठक बोलाएका दिन उनीहरूले बानेश्वरका सडकमा कार्यकर्ता उतारे। तर, अन्ततः यी दुई दलकै समर्थनमा फागुन १५ गते एमसीसी अनुमोदन भयो। त्यही दिन पनि यी दुईसहित अन्य दलका कार्यकर्ताले एमसीसीको विरोध गर्दै प्रदर्शन गरे। सत्ता गठबन्धनमा रहेका यी दुई दलको द्वैध चरित्रले बानेश्वर प्रताडित बन्यो। सार्वजनिक सम्पत्ति नास भयो। उद्योगी व्यवसायीले क्षति व्यहोर्नुपर्यो। काठमाडौंका प्रमुख जिल्ला अधिकारी गोविन्दप्रसाद रिजालका अनुसार एकै पसलमा ७ लाख ६८ हजार रुपैयाँको क्षति भएको विवरण आएको छ। क्षतिपूर्ति दिन प्रक्रिया थालेको रिजालको भनाइ छ। यो पसलको मात्रै क्षति संकलन भएको छ, रिजाल भन्छन्, अरू विवरण प्रहरीसँग होला। एमसीसीको विषय उठेसँगै प्रतिनिधिसभा बैठक तोकिएको दिन बानेश्वर तनावग्रस्त बन्यो। सुरक्षाकर्मीले प्रदर्शनकारीलाई निषेधित क्षेत्रमा प्रवेश गर्न नदिँदा झडप भयो। क्षति पुगेको उक्त पसल जानकी श्रेष्ठको हो। घटनाक्रमअनुसार एमसीसी अनुमोदनका दिन सुरक्षाकर्मी प्रदर्शनकारीलाई लखेट्दै बानेश्वर चोकबाट बुद्धनगर पुगे। प्रदर्शनकारी गल्लीमा लुके। त्यसलगत्तै उनीहरूले प्रहरीलाई घेराबन्दी गरे। भाग्ने ठाउँ भएन। सुरक्षाकर्मी शरण माग्दै श्रेष्ठको बुटिकमा पुगे। सबैको सटर बन्द थियो। मेरो पसलको एकापट्टिको आधा सटर खुलेको थियो। पुलिस भाइ आएर दिदी हामीलाई बचाइदिनु भन्यो। मैले पसलको गोदामभित्र लुकाएर उहाँहरूको ज्यान जोगाएँ। तर, आन्दोलनकारीले मेरो पसलमा ढुंगा हानेर बर्बाद बनाए, श्रेष्ठ भन्छिन्, अहिले आँखा चिम्लिँदा तोडफोडकै दृश्य याद आउँछ। निद्रै लाग्दैन। डर मात्रै लाग्छ। घरपरिवारलाई कति टेन्सन भयो। मै पनि बाँच्ने अवस्था थिएन। त्यत्रो सिसा फुटेर मतिरै आयो। मैले नसोचेको भयो। बन्द, तोडफोड गर्नै नहुने बताउँछिन् श्रेष्ठ। खासमा आन्दोलन त शान्तिपूर्ण हुनुपर्ने हो। आफ्ना माग राज्यलाई सुनाउने हो। यहाँ नहुने घटना भयो, उनी भन्छिन्, प्रहरीले शरण मागे। मैले त्यहाँ मानवताको नाता देखेँ। पसलभित्र आउन भने। प्रहरी आए पनि, आन्दोलनकारी आए पनि बचाउन हाम्रो दायित्व, धर्म हो। प्रहरीलाई शरण दिन पाएकामा उनी खुसी व्यक्त गर्छिन्। ल दिदी हाम्रो ज्यान बचाइदिएकोमा धन्यवाद भनेर जानुभयो, उनी भन्छिन्, उहाँलाई बचाउन पाएकोमा मलाई खुसी लाग्यो। आन्दोलनकारी भए पनि पुलिस भए पनि सबै जनतै त हो नि ! मानवताको नाताले कुनै पनि मानवीय क्षति नहोस् मेरो चाहना थियो। प्रहरीलाई बचाउन सटरबाट बाहिर निस्किएपछि आफूलाई पनि चोटपटक लागेको उनको भनाइ छ। भन्छिन्, सरकारले क्षतिपूर्ति दिने आशा गरेको छु। ६० प्रहरी, १७ प्रदर्शनकारी घाइते, ३४ विरुद्ध मुद्दा एमसीसीको विषय उठेसँगै प्रतिनिधिसभा बैठक तोकिएको दिन बानेश्वर तनावग्रस्त बन्यो। सुरक्षाकर्मीले प्रदर्शनकारीलाई निषेधित क्षेत्रमा प्रवेश गर्न नदिँदा झडप भयो। आन्दोलनकारीले आक्रोशमा सडकका बोटबिरुवा भाँचेर प्रहरीमाथि प्रहार गरे। सडकपेटीका ब्लक झिकेर हाने। गाडी, पसलसहित सार्वजनिक सम्पत्तिमा ढुंगा, इँटा, बियरका बोतल बर्साए। तोडफोडमा उत्रिए। टायर बाले। त्यसले व्यापार व्यवसाय प्रभावित भयो। त्यस क्रममा ६० प्रहरी र १७ प्रदर्शनकारी घाइते भएका महानगरीय प्रहरी कार्यालय रानीपोखरीका प्रवक्ता एसपी सन्तोष सिंह राठौर बताउँछन्। हामीले प्रदर्शनका क्रममा २ सय २१ जनालाई पक्राउ गरेका थियौं। १ सय ८८ जनालाई छाडेका छौं, प्रवक्ता राठौर भन्छन्, ३४ जनामाथि अभद्र व्यवहार, आपराधिक उपद्रो शीर्षकमा मुद्दा चलाएका छौं। एमसीसीविरुद्धको बन्दमा काठमाडौं उपत्यकामा ५ सवारी साधन तोडफोड भएको प्रहरीको तथ्यांक छ। प्रहरीले हालसम्म स्थिति नियन्त्रणमा लिन ३ सय ४ सेल अश्रुग्यास र १५ राउन्ड रबरको गोली प्रहार गरेका थिए। ५६ वटा शिल, ३० वटा हेल्मेट, ६५ वटा लठ्ठी, ३ वटा बडी प्रोटेक्टर, ३ थान ब्यारिकेटर र एक सीआरभी भ्यानमा क्षति पुर्याएको जनाइएको छ। प्रदर्शनकारीले ब्लक उखेलेर सडकमा क्षति पुर्याएका छन्। त्यसको विवरण संकलन गरिरहेका छौं  इन्जिनियर सुमित केसी प्रदर्शनकारीमाथि प्रहरी दमन भएको पनि देखियो। अश्रुग्यासको सेल लागेर विद्यार्थी नेता हेमराज अवस्थी गम्भीर घाइते भए। उनी अन्नपूर्ण न्युरो अस्पतालमा उपचाररत छन्। धनुषाका पुरुषोत्तम यादवको दाहिने हात भाँचियो। उनी बानेश्वरस्थित एभरेस्ट अस्पतालमा उपचार गराइरहेका छन्। १५० बोटबिरुवामा क्षति बानेश्वर क्षेत्रका १ सय ५० वटा बोटबिरुवामा क्षति पुगेको पाइएको छ। माइतीघरबाट तीनकुनेसम्म सडकका विभिन्न भागमा करिब ४ हजार बिरुवा छन्। हामीले १० वर्षदेखि हुर्काएर ठूलो बनाएका हौं, काठमाडौं महानगरपालिकाको वातावरण व्यवस्था विभाग प्रमुख सरिता राई भन्छिन्, बानेश्वर क्षेत्रका करिब १ सय ५० वटामा प्रदर्शनकारीले क्षति पुर्याए। कुनै जरादेखि उखेलेका छन्। कुनैको डाला भाँचेका छन्। हामीले भर्खरै बिरुवाको ट्रिमिङ गरेका थियौं। प्रदर्शनकारीले बिरुवाका डाला भाँचेर लठ्ठी बनाई प्रहरीमाथि प्रहार गरे। उनका अनुसार धुँपी, चाप, कलकी, सल्लालगायत बोटबिरुवामा क्षति पुगेको हो। नेपाल टेलिकमले १० वर्षअघि रोपेको थियो। त्यसलाई काठमाडौं महानगरपालिकाले गोडमेल, सिँचाइ गर्दै हुर्काइरहेको उनी बताउँछिन्। काठमाडौं कंक्रिटको सहर बन्दै गएको छ। यहाँ बोटविरुवा बढीभन्दा बढी हुर्काउनुपर्छ। तर, यहाँ सडकका बिरुवा भाँचे, उखेले। यो दुःख्द व्यवहार हो, उनी भन्छन्, सडकपेटीका ब्लक निकालेर प्रहरीलाई हाने। ब्लक त एकछिनमा फुटपाथमा छापिन्छ। तर, एउटा बिरुवा हुर्काउन वर्षौं लाग्छ। निर्दोष बिरुवा उखेलेर प्रदर्शनकारीले प्रहरीविरुद्ध हतियारका रूपमा प्रयोग गरे। यसले वातावरणमा नराम्रो क्षति पुर्याउँछ। सडकको क्षति संकलन गरिँदै यस्तै सडकपेटीमा बिछ्याइएको ब्लक झिकेर क्षति पुर्याएको सडक डिभिजन कार्यालय काठमाडौंका सूचना अधिकारी इन्जिनियर सुमित केसी बताउँछन्। प्रदर्शनकारीले ब्लक उखेलेर सडकमा क्षति पुर्याएका छन्। त्यसको विवरण संकलन गरिरहेका छौं, इन्जिनियर केसी भन्छन्। नक्कली बमको त्रास संसद् भवन अगाडि फागुन १६ गते बिहान नो एमसीसी लेखिएको कुकर फेला पर्यो। बम राखेको आरोपमा काभ्रेका २१ वर्षीय सुवास महतलाई प्रहरीले पक्राउ गरेको छ। उनी नेत्रविक्रम चन्द विप्लव नेतृत्वको पार्टीका विद्यार्थी संगठन अनेरास्ववियु क्रान्तिकारीका पशुपति बहुमुखी क्याम्पस कमिटी अध्यक्ष रहेको खुलेको छ। उनलाई फागुन १७ गते गौशालाबाट पक्राउ गरेको महानगरीय अपराध महाशाखाले जनाएको थियो। एमसीसी अनुमोदनपछि भोलिपल्ट विप्लव नेतृत्वको पार्टीलगायतले बन्द आह्वान गरेका थिए। त्यही क्रममा कुकर बमजस्तो शंकास्पद वस्तु राखेर त्रास फैलाउने एक जनाको अझै खोजी भइरहेको महाशाखाका प्रवक्ता एसपी कृष्णप्रसाद कोइराला बताउँछन्। महानगरीय ट्राफिक प्रहरी महाशाखा काठमाडौंका प्रवक्ता सञ्जीव शर्मा दासका अनुसार काठमाडौं उपत्यकामा दैनिक १० लाख सवारी साधन गुड्छन्। कुनै भागको सडकमा अवरोध भए यातायात सञ्जानमा समस्या हुन्छ।"
युरोपको सबैभन्दा ठूलो आणविक प्लान्टमा आगलागी,"किभ : युक्रेनी सहर इनरहोदरमा रहेको युरोपको सबैभन्दा ठूलो आणविक प्लान्टमा आगलागी भएको छ। इनरहोदार सहरका मेयर दिमित्रो ओर्लोभका अनुसार आगलागी 'संयन्त्रको भवन र एकाइहरूमा लगातार शत्रुको बमबारी' को कारणले भएको देखिन्छ। ओर्लोभले यसअघि सहरबाहिर रुसी र युक्रेनी सेनाबीच भीषण लडाइँ भएको छ। रूसी सेनाले ट्यांकहरूको लाइन सहरमा प्रवेश गर्न र प्लान्ट नियन्त्रणमा लिन प्रयास गरेका थिए। तर बुधबार स्थानीय नागरिक र प्लान्टका कर्मचारीले सडक अवरुद्ध पारेर प्लान्ट जाने बाटो अवरुद्ध गरेका थिए। युक्रेनमा हाल चार आणविक संयन्त्रहरू सञ्चालनमा छन्, जसमा इनरहोदरको जापोरिझ्झ्या प्लान्ट पनि समावेश छ। चेर्नोबिलबाट परमाणु फोहोर पनि यस प्लान्टमा ल्याइने गरेको छ। चेरनोबिल हाल रुसी कब्जामा छ।"
युक्रेनले ३ हजारभन्दा बढी भारतीय विद्यार्थी बन्धक बनाएको पुटिन दावी,"मस्को : रुसी राष्ट्रपति भ्लादिमिर पुटिनले बिहीबार साँझ बोल्दै खार्किभको एउटा रेल स्टेसनमा ठूलो संख्यामा भारतीय विद्यार्थीहरूलाई 'बन्धक' बनाएको बताएका छन्। भारतले युक्रेनी सहर खार्किभबाट भारतीय विद्यार्थीलाई निकाल्ने योजनामा बुधवार अवरोध पुगेको बताएपछि पुटिनको यस्तो भनाइ आएको हो। छोटो युद्धविरामपछि खार्किभमा बुधबार पुन युद्ध सुरु भएसँगै उद्दार अभियान ठप्प भएको छ। पुटिनले रुसी सुरक्षा परिषद्लाई सम्बोधन गर्दै भने, उनीहरू युक्रेनमा अध्ययन गर्ने यी हजारौं विदेशी विद्यार्थीलाई बन्धक बनाइरहेका छन् । खार्कियाको रेल स्टेसनमा ३ हजार १७९ भारतीय विद्यार्थी बन्धन बनाइएको छ। तिनीहरू अझै त्यहाँ छन्। अधिकांश त्यहाँ छन् भने ५७६ समीमा छन्। यी नवनाजीहरूले खार्किव छोड्न चाहने चिनियाँ नागरिकहरूमा गोलीबारी गरिरहेका छन्। दुई जना घाइते पनि भएका छन् ।' युक्रेनी सुरक्षा बलले हजारौं विदेशी नागरिकलाई खार्किभ छाड्नबाट रोकेको पुटिनले बताए । पुटिनले युक्रेनी सेनाले उनीहरूलाई बन्दी बनाएको बताए। बुधबार राष्ट्रपति पुटिनले प्रधानमन्त्री नरेन्द्र मोदीसँग फोनमा कुराकानी गरेका थिए । दुई नेताबीच खार्किभको अवस्थाबारे पनि छलफल भएको थियो । रुसले यो सहरमा सैन्य कारबाही गरिरहेको छ । खार्किभमा ठूलो संख्यामा चिनियाँ, भारतीय र अफ्रिकी विद्यार्थीहरू बस्छन्। युक्रेनी अधिकारीहरूले बिहीबार अबेर विदेशी नागरिकहरूलाई बाहिर निकाल्न एक सुरक्षित मार्गलाइ लिएर रुससगँ सहमति भएको जनाएका थिए। रुस र युक्रेनबीच बेलारुसमा भएको दोस्रो चरणको वार्ता पनि नतिजाविहिन रह्यो । युक्रेनका राष्ट्रपतिका सल्लाहकार मिखाइलो पोडोलिकले सामाजिक सञ्जालमा गरेको पोस्टमा भनेका छन्, दोस्रो चरणको वार्ता सकिएको छ। दुर्भाग्यवश, जुन नतिजा आउनु पर्ने थियो, त्यो हासिल हुन सकेको छैन । विदेशीको सुरक्षित बाहिर निकाल्न एक सुरक्षित मार्ग तयार गर्ने सहमति भएको छ ।' तर, बिहीबार भारतको विदेश मन्त्रालयले युक्रेनमा भारतीय विद्यार्थीलाई बन्धक बनाएको कुराको खण्डन गरेको थियो । भारतको विदेश मन्त्रालयले जारी गरेको विज्ञप्तिमा युक्रेनमा कुनै भारतीय विद्यार्थीलाई बन्धक बनाएको जस्तो अवस्थाको कुनै समाचार नरहेको उल्लेख गरेको छ । बीबीसी"

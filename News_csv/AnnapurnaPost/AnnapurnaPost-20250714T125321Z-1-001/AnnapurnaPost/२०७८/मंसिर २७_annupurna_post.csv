शीर्षक,विवरण
स्कुल बसको ठक्करबाट बालकको मृत्यु,घोराही : दाङमा स्कुल बसले ठक्कर दिँदा एक बालकको मृत्यु भएको छ। जिल्ला प्रहरी कार्यालय दाङका प्रहरी नायब उपरीक्षक मुकुन्द रिजालका अनुसार घोराही उपमहानगरपालिका६ अगेरा निवासी रोहित पाण्डेको दुई वर्षीय छोरा आहाना पाण्डेको मृत्यु भएको हो। सोही ठाउँबाट विद्यार्थी लिएर अगेरातर्फ आउँदै गरेको ना३ख ९९९३ नंको बसले आज बिहान सवा १० बजे ठक्कर दिँदा गम्भीर घाइते भएका बालकको राप्ती स्वास्थ्य विज्ञान प्रतिष्ठान घोराहीमा ल्याएलगत्तै चिकित्सकले मृत घोषणा गरेका थिए। उनको टाउकामा गम्भीर चोट लागेको थियो। ठक्कर दिने बस बबई स्टार लिटिङ बोर्डिङ स्कुलको रहेको प्रहरीले बताएको छ।
"अमेरिकाको टेक्सासमा गोली चल्दा एकजनाको मृत्यु, १३ जना घाइते",टेक्सास: टेक्सासको ह्युस्टन नजिकैको उपनगरीय शहर बेटाउनमा आइतवार साँझ एक भिजिलमा ड्राइभद्वारा गोली चलाउँदा एक व्यक्तिको मृत्यु हुनुको साथै अन्य १३ जना घाइते भएका छन्। उक्त व्यक्तिलाई इलाका अस्पतालमा मृत घोषणा गरिएको थियो। घाइते मध्ये तीन जनाको अवस्था अहिले गम्भीर रहेको ह्युस्टन क्रोनिकलले जनाएको छ। ह्यारिस काउन्टीका शेरिफ एड गोन्जालेजले गोली चलाउनेले भिजिलमा भेला भएका भीडमाथि गोली चलाएको बताएका छन्। केही साताअघि घरमा मारिएका छोराको सम्झनामा एउटी आमाले सेलिब्रेसन अफ लाइफ सेरेमनी नामको जागरण कार्यक्रम आयोजना गरेको स्थानीय सञ्चारमाध्यमले जनाएका छन्।
"कांग्रेस महाधिवेशन : मतदान सकियो, केहीबेरमा मतगणना हुँदै",काठमाडौं: नेपाली कांग्रेसको नयाँ नेतृत्व चयनका लागि भएको मतदान सकिएको छ। निर्वाचन समितिका संयोजक गोपालकृष्ण घिमिरेले मतदान सकिएको जानकारी दिए। उनका अनुसार ४ हजार ६७९ मत खसेको छ। नेपाली कांग्रसका कूल ४ हजार ७४३ मतदाता रहेका थिए। नेपाली कांग्रेसको १४औं महाधिवेशनमा सभापतिमा पाँच जनाले उम्मेदवारी दिएका छन्। त्यसमध्ये पार्टी सभापति शेरबहादुर देउवार र शेखर कोइरालाले प्यानल बनाएरै चुनावमा उत्रिएका छन्। त्यस्तै महामन्त्रीमा पनि पाँच जना आकांक्षी रहेका छन्। दुई महामन्त्रीका लागि पाँच जनाले उम्मेदवारी दिएका छन्। पार्टीको विधानअनुसार कांग्रेसको सभापतिमा निर्वाचित हुनका लागि कूल खसेको ५० प्रतिशत बढी मत हुनुपर्छ। ५० प्रतिशत बढी मत नल्याए पहिलो र दोस्रो स्थानमा रहेका दुईबीच दोस्रो चरणको चुनाव हुने प्रवधान छ। निर्वाचन समितिका अनुसार केही बेरपछि मतगणना सुरु हुनेछ। अहिलेलाई सभापति पदको मात्र मतगणना गरिने बताइएको छ।
कांग्रेस महाधिवेशन : नेतृत्व चयनका लागि भएको चुनावको मतगणना सुरु,काठमाडौं : राजधानीमा जारी नेपाली कांग्रेसको महाधिवेशनमा नेतृत्व चयनका लागि भएको चुनावको मतगणना सुरु भएको छ। राष्ट्रिय सभागृहमा सोमबार राति मतदान सकिएको थियो। राति सकिएको मतदानको मतगणना प्रदेश २ बाट सुरु गरिएको निर्वाचन समितिका संयोजक गोपालकृष्ण घिमिरेले जानकारी दिएका छन्। सभापतिको मतगणना सुरु भएको हो। उनका अनुसार ४ हजार ६७९ मत खसेको छ। नेपाली कांग्रसका कूल ४ हजार ७४३ मतदाता रहेका थिए। नेपाली कांग्रेसको १४औं महाधिवेशनमा सभापतिमा पाँच जनाले उम्मेदवारी दिएका छन्। त्यसमध्ये पार्टी सभापति शेरबहादुर देउवा खर र शेखर कोइरालाले प्यानल बनाएरै चुनावमा उत्रिएका छन्। त्यस्तै महामन्त्रीमा पनि पाँच जना आकांक्षी रहेका छन्। दुई महामन्त्रीका लागि पाँच जनाले उम्मेदवारी दिएका हुन्। पार्टीको विधानअनुसार कांग्रेसको सभापतिमा निर्वाचित हुनका लागि कूल खसेको ५० प्रतिशत बढी मत हुनुपर्छ। ५० प्रतिशत बढी मत नल्याए पहिलो र दोस्रो स्थानमा रहेका दुईबीच दोस्रो चरणको चुनाव हुने प्रावधान छ।
"सशस्त्र पुलिस सवार बसमा आतंकवादी आक्रमण, दुई जनाको मृत्यु",भारत: जम्मुकश्मिरको श्रीनगरमा आतंकवादी आक्रमण भएको छ। सोमबार साँझ भारतको सशस्त्र पुलिस सवार बसमा आक्रमण गर्दा दुई प्रहरी जवानको मृत्यु भएको भारतीय अधिकारीहरुले जनाएका छन्। आक्रमणमा कम्तिमा १२ जना घाइते भएको बताइएको छ। उनीहरुको स्वास्थ्य स्थिति गम्भीर रहेको भारतीय सञ्चारमाध्यहरुले जनाएका छन्। उनीहरुलाई आर्मी अस्पतालमा भर्ना गरी उपचार सुरु गरिएको छ। जम्मुकश्मिरको ९औं बटालीयन सशस्त्र पुलिसको बसमा आक्रमण गरिएको थियो। आक्रमणलगत्तै भारतीय सुरक्षाकर्मीले उक्त क्षेत्रलाई चारैतिरबाट घेरेर सर्च अभियान थालेका छन्। प्रत्यक्षदर्शीका अनुसार बाइकमा सवार आतंकवादीले बसमा सवार सशस्त्र प्रहरीमाथि फायरिङ खोलेका थिए। यसैबीच प्रधानमन्त्री नरेन्द्र मोदीले आक्रमणको सम्पूर्ण जानकारी दिन माग गरेका छन्। मृत्यु भएका प्रहरी जवानलाई श्रदाञ्जली दिँदै उनले जानकारी माग गरेका हुन्। त्यस्तै जम्मुकाश्मिरका मुख्यमन्त्री अमर अब्दुल्लाले पनि घटनाको विरोध गरेका छन्।
पाकिस्तानमा पनि भेटियो कोरोनाको नयाँ भेरियन्ट,इस्लामावाद : पाकिस्तानमा पनि कोरोना भाइरसको नयाँ भेरियन्ट ओमिक्रोनको संक्रमण भेटिएको छ । ओमिक्रोन पाकिस्तानमा देखिएको यो पहिलो घटना हो । पाकिस्तानको स्वास्थ्य मन्त्रालयले त्यहाँ कोरोना भाइरसको नयाँ भेरियन्टको संक्रमण देखिएको पुष्टी गरेको छ । कराँचीका एक व्यक्तिमा ओमिक्रोन भेटिएको हो । दक्षिण अफ्रिकाबाट सुरु भएको कोरोना भाइरसको नयाँ भेरियन्ट विश्वको ६३ मुलुकमा फैलिएको छ । बेलायतमा नयाँ भेरियन्टले नराम्ररी असर पारेको छ । बेलायतमा सोमबार एक व्यक्तिको ओमिक्रोन संक्रमणका कारण मृत्यु भएको छ ।
कोरोनाको खोपमा पनि घुस!,काठमाडौं : सरकारले निःशुल्क रुपमा उपलब्ध गराएको कोरोनाविरुद्धको खोप लगाय दिएबापत घुस मागेको अभियोगमा दुई स्वास्थ्यकर्मी पक्राउ परेका छन् । अख्तियार दुरुपयोग अनुसन्धान आयोगका अनुसार महोत्तरी स्वास्थ्य चौकीमा कार्यरत हेल्थ असिस्टेन्ट अजयकुमार साहले हेल्थ असिस्टेन्टमा अध्ययनरत विद्यार्थी कृष्णाकुमार यादवलाई परिचालन गरी सेवाग्राहीसँग रु २० हजार घुस मागेका थिए । निःशुल्क रुपमा उपलब्ध हुने कोरोनाको खोप लगाउन घुस माग गरेको भन्ने सूचनाका आधारमा आयोगको टङ्गालबाट गएको टोलीले जनकपुर उपमहानगरपालिका७ नयाँ बसपार्कबाट घुससहित पक्राउ गरेको हो । आरोपीद्वयको थप अनुसन्धान भइरहेको प्रवक्ता नारायणप्रसाद रिसालले जानकारी दिए।
कोरोनाविरुद्धको खोप बेच्ने दुई जना स्वास्थ्यकर्मी पक्राउ,काठमाडौं: कोरोनाविरुद्धको खोप बेच्ने दुई जना स्वास्थ्यकर्मी पक्राउ परेका छन्। अख्तियार दुरुपयोग अनुसन्धान आयोगकोको टोलीले जनकपुरस्थित बसपार्कबाट दुई जनालाई पक्राउ गरेको हो। पक्राउ पर्नेमा महोत्तरी गाउँपालिकाको एक स्वास्थ्य चौकीमा कार्यरत पाँचौँ तहका स्वास्थ्य सहायक अजयकुमार साह र उनका सहयोगी कृष्णकुमार यादवलाई रहेका छन्। उनीहरूबाट जोनसन एन्ड जोनसन कम्पनीका ३ डोज खोप र २० हजार रुपैयाँ बरामद गरिएको आयोगले जनाएको छ।
तीन हजार ५ सय मत खस्यो,काठमाडौं: नेपाली कांग्रेसको १४औँ महाधिवेशनका लागि आज भएको मतदानमा तीन हजार ५०८ मत खसेको छ। कांग्रेसको १२ बजेदेखि सुरु भएको मतदानमा अहिले साँझ ७:४५ बजेसम्म तीन हजार ५०८ मत खसेको हो। एक सय ३२ पदका लागि ४८७ उम्मेदवार चुनावी प्रतिस्पर्धामा छन्। कांग्रेसले मतदान गर्नका लागि राष्ट्रियसभा गृहमा एक स्थान र भृकुटीमण्डपमा दुई स्थानमा मतदानको व्यवस्था गरिएको छ। कांग्रेस केन्द्रीय निर्वाचन समितिका अनुसार हाल राष्ट्रियसभा गृहमा एक हजार १०० र भृकुटीमण्डपका दुई स्थान (प्रदर्शनी हल र प्राङ्गण)मा दुई हजार ४०८ मत खसेको हो। निर्वाचन समितिले भृकुटीमण्डपका दुई स्थानमा दुई हजार १०० र एक हजार ३०० तथा राष्ट्रिसभा गृहमा एक हजार ३०० मतदाताका लागि मतदान गर्ने प्रबन्ध मिलाइएको छ। कांग्रेसका नेता कुलबहादुर गुरुङले पहिलो मत खसालेका थिए। एक जना प्रतिनिधिलाई मतदान गर्न करिब आधा घण्टा समय लाग्ने जनाइएको छ। कांग्रेस विधानअनुसार १६७ सदस्यीय कार्यसमितिमध्ये १३४ पदमा निर्वाचन हुने र बाँकी ३३ सदस्य केन्द्रीय सभापतिबाट मनोनित हुने व्यवस्था छ। १४औँ महाधिवेशनमा महाधिवेशन प्रतिनिधिको सङ्ख्या जम्मा चार हजार ७४३ रहेको छ।
ओमिक्रोन संक्रमणबाट बेलायतमा एक जनाको मृत्यु,लन्डन: कोरोना भाइरसको नयाँ भेरियन्ट 'ओमिक्रोन' सङ्क्रमणबाट एक जना संक्रमितको मृत्यु भएको छ। बेलायतमा ओमिक्रोन पुष्टि भएका एक जनाको मृत्यु भएको सीएनएनले जनाएको छ। दक्षिण अफ्रिकाबाट सुरु भएको ओमिक्रोन संक्रमण अहिले विश्वभरि फैलिरहेको छ। तर अहिलेसम्म ओमिक्रोन संक्रमणबाट ज्यान गएको यो नै पहिलो घटना हो। बेलायत सरकारले ओमिक्रोन फैलिनसक्ने खतरालाई मध्यनजर गर्दै संकटकाल घोषणा गरेको छ। बेलायतका प्रधानमन्त्री बोरिस जोनसनले ओमिक्रोन संकटकाल घोषणा गर्दै सतर्कता अपनाउन आग्रह गरेका छन्। उनले टेलिभिजनमा कुराकानी गर्दै ओमिक्रोन तीव्ररुपमा फैलिनसक्ने कुरालाई नजरअन्दान गर्न नमिल्ने बताएका थिए। प्रधानमन्त्री बोरिसले १८ वर्ष माथि नागरिकलाई तत्काल बुस्टर डोज दिने घोषणा गरेका छन्। उनले वृद्धवृद्धाको हकमा भने यही महिनाको अन्त्यतिर बुस्टर डोज दिने बताए।
बस र ट्रक ठोक्किँदा १६ जनाको मृत्यु,"लागोस: नाइजेरियाको उत्तरपूर्वी बाउची राज्यमा आइतबार तीव्र गतिमा गुडेको बस र ट्रकमा आपसमा ठोक्किँदा १६ जनाको मृत्यु भएको प्रहरीले सोमबार जनाएको छ। कानोजामारे राजमार्गको बम्बल गाउँमा साँझ ७ बजे उक्त दुर्घटना भएको हो। बसमा सवार सबै १६ यात्रुले दुर्घटनामा ज्यान गुमाएको प्रहरीले जनाएको छ। ट्रकमा ठोक्किएपछि बसमा आगो लागेको थियो। नाइजेरियामा सडक दुर्घटनाहरू प्रायः अत्यधिक यात्रु चाप, खराब सडक र लापरवाह ड्राइभिङको कारणले हुने गरेको बताइन्छ।"
कांग्रेस महाधिवेशन : राष्ट्रियसभा गृहमा मतदान रोकियो,काठमाडौं : नेपाली कांग्रेसको १४ औं महाधिवेशनअन्तर्गत राष्ट्रियसभा गृहमा जारी मतदान कार्य केही समय रोकिएको छ । मतपत्र सकिएपछि मतदान रोकिएको निर्वाचन समितिले जनाएको छ। यद्यपी भृकुटीमण्डपतर्फको केन्द्रमा भने मतदान जारी छ । अहिलेसम्म १३ सय ६५ मत खसिसकेको छ। कांग्रेसको नयाँ नेतृत्व चयन गर्न सोमबार बिहानदेखि मतदान जारी छ।
कांग्रेस महाधिवेशन : दुई हजार मत खस्यो,काठमाडौं: नेपाली कांग्रेसको १४औँ महाधिवेशनका लागि आज भएको मतदानमा करिब दुई हजार मत खसेको छ। मध्याह्न १२ बजेदेखि सुरु भएको मतदानमा दिउँसो ४:३० बजेसम्म एक हजार ९९३ मत खसेको निर्वाचन समितिले जनाएको छ। एक सय ३२ पदका लागि ४८७ उम्मेदवार चुनावी प्रतिस्पर्धामा छन्। कांग्रेसले मतदानका लागि राष्ट्रियसभा गृहमा एक स्थान र भृकुटीमण्डपमा दुई स्थानमा मतदानको व्यवस्था गरेको छ। कांग्रेस केन्द्रीय निर्वाचन समितिका अनुसार हालः राष्ट्रियसभा गृहमा ६८६ र भृकुटीमण्डपका दुई स्थान (प्रदर्शनी हल र प्राङ्गण)मा एक हजार ३०७ मत खसेको छ। निर्वाचन समितिले भृकुटीमण्डपका दुई स्थानमा दुई हजार १०० र एक हजार ३०० तथा राष्ट्रिसभा गृहमा एक हजार ३०० मतदाताका लागि मतदान गर्ने प्रबन्ध मिलाइएको छ। कांग्रेसका नेता कूलबहादुर गुरुङले पहिलो मत खसालेका थिए। एक जना प्रतिनिधिलाई मतदान गर्न करिब आधा घण्टा समय लाग्ने जनाइएको छ। कांग्रेस विधानअनुसार १६७ सदस्यीय कार्यसमितिमध्ये १३४ पदमा निर्वाचन हुने र बाँकी ३३ सदस्य केन्द्रीय सभापतिबाट मनोनीत हुने व्यवस्थाछ । महाधिवेशनमा प्रतिनिधिको सङ्ख्या जम्मा ४ हजार ७४३ रहेको छ।
"कमल थापाले पठाए राजेन्द्र लिङ्देनलाई भावुक पत्र, राजसंस्थामाथि छानविन गर्न माग","काठमाडौं: राष्ट्रिय प्रजातन्त्र पार्टीका पूर्व अध्यक्ष कमल थापाले निर्वाचित अध्यक्ष राजेन्द्र लिङ्देनलाई चार बुँदे पत्र पठाएका छन्। उनले लिङ्देनलाई बधाइ दिँदै पत्र पठाएका हुन्। राप्रपा महाधिवेशनबाट केन्द्रीय नेतृत्वको निर्वाचनको क्रममा पूर्वराजा ज्ञानेन्द्र र निर्मल निवास सचिवालयले गरेको हस्तक्षेप (जसको हामीसँग यथेष्ट प्रमाण छ) अब जगजाहेर भइसकेको छ। स्वयं पूर्व राजाको प्रत्यक्ष निर्देशनमा उहांका सचिवहरू र नातेदारहरूले राजको चाहना भन्दै महाधिवेशन प्रतिनिधिहरुलाई दबाब दिने तथा प्रभाव र प्रलोभनमा पार्ने काम खुलारूपमा भ । पार्टीको आन्तरिक मामिलामा पार्टीइतर शक्तिबाट भएको हस्तक्षेप अमर्यादित, अवाञ्छनिय र निन्दनीय छ, पत्रमा भनिएको छ। उनले महाधिवेशनको बन्दसत्रमा 'राजनीतिभन्दा माथि रहने तीन करोड नेपालीको साझा संस्थाका रूपमा राजसंस्था पुनर्स्थापना गर्ने नीतिबारे छलफल भइरहँदाको समयमा निर्मल निवासबाट भएको हस्तक्षेपको परिणामस्वरुप राप्रपाले अवलम्वन गर्दै आएको राजसंस्था सम्बन्धि आधारभूत मान्यतामाथि नै गम्भीर आघात पुगेको बताए। राप्रपाले परिकल्पना गरेको राजसंस्था पार्टीगत राजनीतिभन्दा माथि उठेको सबैको विश्वास र आस्था आर्जन गर्नसक्ने तथा अभिभावकीय हैसियतमा रहने एउटा आदर्श संस्था हो। नेपालको भूराजनीतिक अवस्था र धार्मिक, सामाजिक, सांस्कृतिक परिवेशमा राष्ट्रियता र एकताको प्रतिकको रूपमा राजसंस्था आवश्यक छ भन्ने राप्रपाको सुस्पष्ट र दृढ धारणा हो। यो मान्यताको उल्लंघन गर्दै निर्मल निवास स्वयंले राप्रपाको आन्तरिक मामिलामा अनावश्यक हस्तक्षेप गरेको छ। यो घटनापछि राजसंस्थाको पक्षमा वकालत गर्ने राप्रपाको नैतिक धरातल समाप्त भएको छ, उनले भनेका छन्। शतप्रतिशत राजावादीहरू भएको दलमा त पूर्व राजाको हस्तक्षेप हुन्छ भने भोलि राप्रपाको परिकल्पना अनुरुप 'राजसंस्था स्थापित भयो भने राजाबाट अन्य दल र राजनीतिमा हस्तक्षेप हुँदैन तथा विगतमा झैँ प्रजातन्त्र मास्ने काम हुँदैन भन्ने के ग्यारेन्टि छ?' भन्दै उनले प्रश्न गरेका छन्।"
समाजवादी पार्टीको प्रमुख सचेतकमा श्रेष्ठ चयन,काठमाडौं: नेकपा एकीकृत समाजवादीले प्रतिनिधिसभाको संसदीय दलको प्रमुख सचेतकमा जीवनराम श्रेष्ठलाई चयन गरेको छ। आज बसेको संसदीय दलको बैठकले पार्टीका तर्फबाट राष्ट्रियसभाको प्रमुख सचेतकमा शेरबहादुर कुँवरलाई चयन गरेको सो पार्टीले जनाएको छ। गत भदौ २ मा नेकपा (एमाले) बाट विभाजन भएर एकीकृत समाजवादी पार्टी गठन भएको थियो।
इसीडीका शिक्षकलाई तलब दिन शिक्षा मन्त्रीको निर्देशन,"काठमाडौं : शिक्षा, विज्ञान तथा प्रविधिमन्त्री देवेन्द्र पौडेलले बालविकासमा कार्यरत शिक्षक (इसीडी शिक्षक) लाई पारिश्रमिक दिन स्थानीय तहलाई निर्देशन दिएका छन् । सोमबार शिक्षक महासंघका पदाधिकारीसँगको वार्तामा मन्त्री पौडेलले सरकारले तोकेको पारिश्रमिकका विषयमा स्थानीय तहलाई कार्यान्वयन गर्न निर्देशन दिएको बताएका हुन् । इसीडीका शिक्षकहरुले सरकारले तोकेको पारिश्रमिक नपाएको गुनासो छ, 'उनले भने, सरकारले गरेको निर्णय कडाइपूर्ण गराउन स्थानीय तहलाई निर्देशन दिएका छौं । देशका कुन कुन स्थानीय तहले पालना गरेको छैन, त्यसको तथ्यांक संकलन गरी अनुगमन तथा समन्वयका लागि शिक्षा, समन्वय इकाइका प्रमुखलाई निर्देशन दिएको पनि जानकारी दीए । देशका धेरै स्थानीयले सरकारको निर्णयअनुसार तलब दिएका छन्, उनले भने, 'अन्य मन्त्रालयसँग समन्वय गरी परिपत्र गछौं । यसअघिको सरकारले प्रस्तुत गरेको बजेटमा विद्यालय कर्मचारी र बाल विकास शिक्षकको न्युनतम पारिश्रमिक १५ हजार पुर्याउने उल्लेख गरेको थियो । देशका विभिन्न स्थानीय तहमा आफूले बुझेको भन्दै धेरैजसो स्थानीय तहले सरकारको निर्णय पालना गरेको बताए । शिक्षक अस्पतालका डीपीआर तयार गरि छिटो ल्याउन समितिलाई निर्देशन दिएको भन्दै चाँडै अर्थमन्त्रालयबाट आवश्यक बजेट माग गर्ने बताए । मन्त्रालयले गर्न सक्ने विषयहरु हामीले खोजेर ल्याउँछौं, 'उनले भने, छोटो समयमा गर्न सक्ने काम अब रोकिँदैनन् ।वार्ताका क्रममा मन्त्री पौडेलले शिक्षक सेवा आयोगको विज्ञापन यही महिनाको अन्तिमसम्म निकाल्न निर्देशन दिएको बताउँदै शिक्षकको आन्तरिक बढुवा पनि हुने बताए । शिक्षकहरुका मागमा आफू सकरात्मक रहेको बताउँदै मन्त्रालय, क्याबिनेट र संविधान संशोधन मार्फत टु्रंग्याउने विषयलाई टिपोर्ट गरि ल्याउन निर्देशन दिए । संघीय शिक्षा ऐन जारी गर्ने तयारी सरकारको रहेको भन्दै शिक्षकका समस्यालाई टिर्पोट गरि दिन उनले आग्रह गरे । हामी भेटघाटमा भन्दा ठोस काम गर्नेमा लागेका छौं,' उनले भने, संघीय शिक्षा ऐन ल्याउँछौं त्यसमा तपाईंहरुको माग समावेश हुन्छन्।"
दलित बस्ती हटाएर माटोखानी सञ्चालन,"गोरखा : पालुङटार नगरपालिका ९ खानीगाउँका पाँच घर दलित समुदायको थातथलो उठाएर माटोखानी सञ्चालन गरिएको छ। पशुपति माइनिङ कम्पनी प्रालिले खानीगाउँका पाँचघर दलित परिवारको बास उठाएर सिमेण्ट उद्योगका लागि माटोखानी सञ्चालन गरेको हो। कम्पनीले ५२ रोपनी जग्गा खरिद गरी बिगत आठवर्षदेखि माटो खानी सञ्चालन गरिरहेको छ। माटोखानीका कारण परियार र नेपाली थरका पाँच घर विस्थापित भएका छन्। २०७० सालमा ५२ रोपनी जग्गा किनेर खानी दर्ता गरी माटो खानी चलाइएको हो, उनले भने, यहाँबाट लगेको माटो सिमेण्ट उद्योगमा क्लिन्कर बनाउन प्रयोग हुन्छ। अर्घाखाँची सिमेण्ट, जगदम्बा सिमेण्ट, शिवम् सिमेण्टहरुले यहाँको माटो किन्ने उनले बताए। दैनिक छ वटा ट्रिपरले छ खेपभन्दा धेरै माटो ओसार्दा यहाँ प्राकृतिक रुपमा जोखिम बढ्दै गएको स्थानीयबासीको गुनासो छ। यति ठूलो भीर बनेको छ कि, अहिले यहाँ मान्छे जानै डराउँछन्, स्थानीय नवीन दवाडीले भने, धेरै रुखहरु काटिएका छन्। अग्ला पाखा पखेरा गहिरो खोच बनेको छ। पानी पर्दा लेदो बगेर खतरा बढेको छ। वन विनाश भएको भूवनोट परिवर्तन भएको उनले बताए। यति गहिरो खनिएको छ कि, अब त्यहाँ बिरुवा उम्रिने सम्भावना पनि देखिँदैन, उनले भने। दलित बस्ती उठे पनि खानी सञ्चालकले दलित समुदायलाई भने धोका दिएका पिडित परिवारको गुनासो छ। पछि तिम्रो जग्गा पनि हामी नै लिने हो भनेर २१ रोपनी जग्गाको माटो खनेर लगे। हामी पनि घर छाडेर अन्यत्रै गएर बस्यौँ तर किनेनन्, स्थानीय रमेश परियारले भने, खनेर बिग्रिएको जग्गा सम्याइदिन्छौँ भने त्यो पनि सम्याएनन्। दुईतीनफेर सम्याइदिन अनुरोध गरेँ तर एकवर्षदेखि वास्तै गरेका छैनन्। माटो झिकेर खण्डहर बनेको जग्गा कम्पनीले पनि नकिनेको, खेती गर्न पनि बेकम्मा भएको उनले बताए। खेती गर्न पनि नमिल्ने, पानी आएको बेलामा जान पनि डरलाग्ने भएको छ, उनले भने।"
कांग्रेस महाधिवेशन : राष्ट्रियसभा गृहमा रोकिएको मतदान सुरु,"काठमाडौं : नेपाली कांग्रेसको १४ औँ महाधिवेशनबाट नयाँ नेतृत्व चयनका लागि राजधानीको राष्ट्रियसभा गृहमा रोकिएको मतदान सुरु भएको छ। मतपत्र सकिएपछि केही समयका लागि मतदान रोकिएको निर्वाचन समितिले जनाएको छ। समितिका अनुसार अहिले मतदान सुरु भइसकेको छ। यद्यपी भृकुटिमण्डपतर्फको केन्द्रमा भने मतदान जारी छ । अहिलेसम्म १४ सय ५० मत खसिसकेको छ। बिहानदेखि मतदान जारी छ। कांग्रेस केन्द्रीय कार्यसमितिका पदाधिकारीमध्ये एक सभापति, दुई उपसभापति, दुई महामन्त्री, आठ सहमहामन्त्री, आठ सहमहामन्त्रीका लागि निर्वाचन हुन लागेको हो। यसैगरी ३५ खुला केन्द्रीय सदस्य, महिला नौ, प्रत्येक प्रदेशबाट तीन जनाका दरले २१, दलित नौ, आदिवासीजनजाती १५, खसआर्य १३, मधेसी नौ, थारु चार, मुस्लिम तीन, पिछडिएको क्षेत्रबाट एक, अल्पसङ्ख्यकबाट एक, अपाङ्बाट एक सदस्य गरी कूल १३४ पदाधिकारी तथा सदस्यको निर्वाचन हुने विधानको व्यवस्था छ। यस बाहेक केन्द्रीय सभापतिले ३३ जना मनोनित गर्ने विधानमा उल्लेख छ।"
"कोरोनाबाट थप ३ जनाको मृत्यु, १२६ जना आइसीयुमा","काठमाडौं : पछिल्लो २४ घन्टामा थप ३४१ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयले थप ३४१ जनामा कोभिड संक्रमण पुष्टि गरेको हो। पछिल्लो २४ घन्टामा १३ हजार २३६ नमूनाको परीक्षण गरिएको थियो। जसमध्ये १० हजार ४१६ नमूनाको पीसीआर र २८ सय २० नमूनाको एन्टिजेन विधिबाट परीक्षण गरेको थियो। ३१३ जनाको पीसीआर र २८ जनामा एन्टिजेन विधिबाट संक्रमण पुष्टि भएको हो। सोमबार कोरोनाबाट थप ३ जनाको मृत्यु भएको छ। योसहित नेपालमा कोरोनाबाट मृत्यु हुनेको संख्या ११ हजार ५५७ पुगेको छ। मन्त्रालयका अनुसार थप ३७६ जना डिस्चार्ज भएका छन्। यो सहित कोरोनाबाट निको हुनेको संख्या ८ लाख ७ हजार १५४ पुगेको छ। हाल कोरोनाका सक्रिय संक्रमितको संख्या ५ हजार ८२४ रहेको छ। मन्त्रालयका अनुसार पछिल्लो २४ घन्टामा १ लाख ८७ हजार ६६४ जनाले कोरोना विरुद्धको खोप लगाएका छन्। यस्तै, मुलुकभर हालसम्म १२६ जना आइसीयुमा र ३३ जना भेन्टिलेटरमा उपचारत छन् भने ९७ जना क्वारेन्टाइनमा रहेको मन्त्रालयले जनाएको छ।"
को हुन् मिस युनिभर्सको उपाधि जित्ने यी सुन्दरी ?,"काठमाडौं: भारतीय मोडल हरनाज सन्धुले मिस युनिभर्सको उपाधि जितेकी छन्। भारतले २१ वर्षपछि यो ताज जितेको हो। यसअघि भारतका लागि लारा दत्ताले सन् २००० मा यो उपाधि जितेकी थिइन्। भारतका लागि यो तेस्रो उपाधि हो। पहिलो उपाधि सुस्मिता सेनले जितेकी थिइन्। इजरायलमा सम्पन्न ७०औं मिस युनिभर्समा पञ्जाबकी २१ वर्षीया हरनाज सन्धु सहभागी भएकी थिइन्। सन्धुलाई यसअघिका विजेता आन्द्रेया मेन्जाले ताज पहिराएकी थिइन्। हरनाज १७ वर्षकै उमेरदेखि सुन्दरी प्रतियोगितामा भाग लिन थालेकी हुन्। उनले यही वर्ष मिस दीवाको उपाधि जितेकी थिइन्। त्यसअघि उनले २०१९ मा मिस इन्डिया पञ्जाबको उपाधि जितेकी थिइन्। उनी त्यतिबेला मिस इन्डियाको उत्कृष्ट १२ सम्म पुगेकी थिइन्। सुन्दरी प्रतियोगितामा जमेपछि उनले अभिनय यात्रासमेत थालेकी थिइन्। उनले दुई वटा पञ्जाबी फिल्ममा अभिनय गरेकी छन्। प्रतियोगिताको फाइनल राउन्डमा हरनाजसहित तीन प्रतिस्पर्धीलाई सोधिएको थियो आजको दिनमा दबाबको सामना गरिरहेका युवा महिला पिढीलाई के सल्ला दिन चाहनुहुन्छ, जसले उनीहरु दबाबको सामना गर्न सकुन्? त्यसको जवाफमा हरनाजले युवाहरुले सबैभन्दा पहिला आफैँलाई भरोसा गर्नुपर्ने बताएकी थिइन्। आफूलाई अरुसँग तुलाना गर्न बन्द गर्नुपर्ने र म आफू उत्कृष्ट हुँ भन्दै अगाडि बढ्नुपर्ने उनले बताएकी थिइन्।"
कर्मचारीलाई मुक्का हानेपछि,"बनेपा: काभ्रेपलाञ्चोकको बेथानचोक गाउँपालिका कार्यालय परिसरमा फोटोसहितको मतदाता नामावली सङ्कलन गर्न पुगेका कर्मचारीमाथि कुटपिट भएको छ। बेथानचोक गाउँपालिका२ का विष्णुप्रसाद सापकोटा अर्को जिल्लामा विवाह भएर गएको छोरीको विवरण भर्न आएपछि के गर्ने भन्ने विषयमा भएको विवादमा नामावली दर्ता गर्ने कर्मचारी कमल नेपालमाथि आइतबार कुटपिट भएको जनाएको छ। नामावली सङ्कलनको क्रममा बेथानचोकबाट नै नाम दर्ता गर्ने क्रममा आफूमाथि कुटपिट भएको दर्ता गर्ने कर्मचारी कमल नेपालले बताए। 'ममाथि सुनियोजित तरिकाले आक्रमण भयो। आक्रमण गर्नेलाई कानुनी कारबाहीको माग गरेको छु,' उनले भने। जिल्ला निर्वाचन कार्यालयका प्रमुख उमेशकुमार राईले भने पीडितसँग बुझेर आवश्यक कारबाहीको प्रक्रिया चाल्ने बताए। 'कर्मचारी नेपालका अनुसार काम गरिरहेको स्थलमा नै कुटपिट भएको भन्ने जानकारी दिनुभएको छ। पीडितबाट आएको निवेदनको आधारमा आवश्यक कारबाहीको लागि प्रमुख जिल्ला अधिकारी समक्ष विवरण पेस गर्नेछु,' उनले भने।"
कोरोनाविरुद्धको खोप बेच्ने दुई जना स्वास्थ्यकर्मी पक्राउ,काठमाडौं: कोरोनाविरुद्धको खोप बेच्ने दुई जना स्वास्थ्यकर्मी पक्राउ परेका छन्। अख्तियार दुरुपयोग अनुसन्धान आयोगकोको टोलीले जनकपुरस्थित बसपार्कबाट दुई जनालाई पक्राउ गरेको हो। पक्राउ पर्नेमा महोत्तरी गाउँपालिकाको एक स्वास्थ्य चौकीमा कार्यरत पाँचौँ तहका स्वास्थ्य सहायक अजयकुमार साह र उनका सहयोगी कृष्णकुमार यादवलाई रहेका छन्। उनीहरूबाट जोनसन एन्ड जोनसन कम्पनीका ३ डोज खोप र २० हजार रुपैयाँ बरामद गरिएको आयोगले जनाएको छ।
दाङको कोइलाखानीभित्र च्यापिएर मजदुरको मृत्यु,दाङ : दाङमा कोइला मजदुरको कोइलाखानीको भित्री सुरुङमा च्यापिएर मृत्यु भएको छ। कोइलाखानीमा काम गर्दै आएका घोराही उपमहानगरपालिका १९ का ४६ वर्षीय भक्तबहादुर घर्तीको सोमबार कोइलाखानीमा च्यापिएर ज्यान गएको दाङ प्रहरीले जनाएको छ। दाङको घोराही उपमहानगरपलिका वडा १ दाङ्जामा रहेको पशुपती कोइलाखानी उद्योगमा काम गर्ने कोइला मजदुर घर्तीको खानीको सुरुङभित्र च्यापिएर मुत्यु भएको दाङ प्रहरी प्रवक्ता मुकुन्द रिजालले बताए। सुरुङमा च्यापिंदा घाइते भएका घर्तीको राप्ती स्वस्थ्य विज्ञान प्रतिष्ठान घोराहीमा उपचारका क्रममा मृत्यु भएको हो।
रामचन्द्र पौडेलले चियापान कार्यक्रम गर्दै,काठमाडौं: नेपाली कांग्रेसका नेता रामचन्द्र पौडेलले पार्टीको १४औं महाधिवेशनका प्रतिनिधिहरुका लागि चियापान कार्यक्रम आयोजना गरेको छ। उनको सचिवालयले जानकारि दिएअनुसार मंगलबार बिहान चियापान कार्यक्रम हुने छ। काठमाडौंको लैनचौरथस्ति ब्यान्क्वेटमा कार्यक्रम राखिएको सचिवालयले जनाएको छ। नेता पौडेलले १४औं महाधिवेशनमा असन्तुष्टि जनाउँदै भाग नलिने घोषणा गरेका थिए। सभापतिका आकांक्षी रहेका पौडेलले अन्ततः शेखर कोइरालालाई अगाडि बढाएका थिए।
कांग्रेस महाधिवेशन : राष्ट्रियसभा गृहमा मतदान रोकियो,काठमाडौं : नेपाली कांग्रेसको १४ औं महाधिवेशनअन्तर्गत राष्ट्रियसभा गृहमा जारी मतदान कार्य केही समय रोकिएको छ । मतपत्र सकिएपछि मतदान रोकिएको निर्वाचन समितिले जनाएको छ। यद्यपी भृकुटीमण्डपतर्फको केन्द्रमा भने मतदान जारी छ । अहिलेसम्म १३ सय ६५ मत खसिसकेको छ। कांग्रेसको नयाँ नेतृत्व चयन गर्न सोमबार बिहानदेखि मतदान जारी छ।
कांग्रेस महाधिवेशन: चुनाव सकिएलगत्तै मतगणना हुने,काठमाडौंः नेपाली कांग्रेसको मतदानको समय थपिएको छ। १४औँ महाधिवेशनअन्तर्गत नेतृत्व चयनका लागि जारी मतदानको समय राति ९ बजेसम्मको समय थप भएको हो। केन्द्रीय निर्वाचन समितिले यसअघि साँझ ५ बजेसम्म मतदान गर्ने समय निर्धारण गरेको थियो। मतदानमा ढिला भएपछि समय थप भएको निर्वाचन समितिले जनाएको छ। निर्वाचन समितिका अनुसार आजै मतगणना सुरू हुनेछ। कांग्रेसले मतदान गर्नका लागि राष्ट्रिय सभा गृहमा एक स्थान र भृकुटीमण्डपमा दुई स्थानमा मतदानको व्यवस्था गरेको छ। पहिलो चरणमा सभापतिको मतगणना हुनेछ।
हराएको साढे ३३ किलो सुनका लगानीकर्ता धरौटीमा छुटे,"विराटनगर : मोरङ उर्लाबारीका सनम शाक्यको हत्या एवम् लगभग ३८ क्विन्टल सुन तस्करी मुद्दामा मुछिएका एमके मामा भनिने मोहनकुमार अग्रवाललाई जिल्ला अदालत मोरङले सोमबार ३ लाख रूपैयाँ धरौटीमा छाड्न आदेश दिएको छ। सुनसरीको धरान उपमहानगरपालिका३ का ५७ वर्षीय अग्रवाल सोमबार नै आफ्ना कानुन व्यवसायीको साथ लागेर अदालत उपस्थित भएका थिए। उनलाई न्यायाधीश भरत लम्सालको इजलासले ३ लाख रूपैयाँ धरौटी लिएर छाड्न आदेश दिएको हो। अदालतले बयान लिएपछि वादी नेपाल सरकार र प्रतिवादी पक्षका कानुन व्यवसायीबीच थुनछेक बहस सकिएसँगै अदालत उपस्थित भएकै दिन अग्रवाललाई धरौटीमा छुट्ने बाटो खुला भएको छ। वादी नेपाल सरकारका पक्षबाट जिल्ला सरकारी वकिल कार्यालय मोरङका जिल्ला न्यायाधिवक्ता रामहरि काफ्लेले बहस गरेका थिए। प्रतिवादी अग्रवालका पक्षमा वरिष्ठ अधिवक्ता रमेश कोइराला र अधिवक्ता शान्तिराम भण्डारीले बहस गरे। जिल्ला अदालत मोरङका श्रेस्तेदार टीकेन्द्रवीरजंग राणाका अनुसार अग्रवाल अदालतले तोकेको धरौटीवापतको रकम बुझाएर सोमबार नै छुटेका छन्। तत्काल प्राप्त प्रमाणका आधारमा पछि ठहरे बमोजिम हुने गरी अग्रवाललाई धरौटीमा छाड्न आदेश भएको जानकारी उनले दिए। अकूत सम्पत्ति आर्जन गरेको अभियोगमा अग्रवालविरुद्ध सम्पत्ति शुद्धीकरण अनुसन्धान विभागमा पनि मुद्दा चलिरहेको छ। अदालतले अग्रवाललाई विभागमा उपस्थित हुन पनि आदेश दिएको छ, श्रेस्तेदार राणाले भने। सुन तस्करी एवं सनम शाक्य हत्या प्रकरण सम्बन्धी मुद्दाको फैसला जिल्ला अदालत मोरङले असोज १९ गते गरेको थियो। पक्राउ परेका उच्च प्रहरी अधिकारीसहितका ५६ अभियुक्तमध्ये ८ जनालाई दोषी ठहर गर्दै र ४८ जनालाई सफाइ दिँदै न्यायाधीश लम्सालकै इजलासले मुद्दाको फैसला गरेको हो। अदालतले कर्तव्य ज्यान मुद्दामा ८ जनालाई दोषी ठहर गर्दै ६ जनालाई जन्मकैदको सजाय सुनाएको थियो। मुद्दाका मुख्य अभियुक्त मोरङ उर्लाबारीका गोरे भनिने चूडामणि उप्रेतीसहित टेकराज मल्ल ठकुरी, लाक्पा शेर्पा, मोहन काफ्ले, कृष्ण भनिने नरेन्द्र कार्की र भोजे मामा भनिने भोजराज भण्डारीलाई जन्मकैदको सजाय सुनाइएको हो। अपहरण तथा शरीर बन्धक मुद्दामा समेत कसूर कायम गर्दै अदालतले गोरेलाई सजाय पनि निर्धारण गरिसकेको छ। प्रतिवादीमध्ये भारतीय नागरिक राजन कुमारलाई ३ वर्ष र माधव भनिने मदनप्रसाद घिमिरेलाई ६ महिना कैद सजायको फैसला भएको थियो। तस्करी गरेर दुबईबाट २०७४ साल माघ ९ गते काठमाडौं ल्याएको साढे ३३ किलो सुन त्रिभूवन अन्तर्राष्ट्रिय विमानस्थलबाट बाहिर निकाल्ने क्रममा गायब बनाएको आरोपमा गोरेको समूहले सनमको हत्या गरेको हो। अग्रवाल गायब बनाइएको उक्त सुनका लगानीकर्ता रहेको अनुसन्धानबाट खुलेको थियो। दुबईदेखि नेपालमा तस्करी हुने सुनको मुख्य लगानीकर्ताका रूपमा उनलाई मुद्दाको प्रतिवादी बनाइएको हो। तस्करी भएर दुबईबाट भित्रने सुन भारततिर कटाउने धन्दामा समेत उनको संलग्नता देखिएको दाबी सरकार पक्षको थियो। २०७४ साल फागुन १८ गते करेन्ट लगाएर यातना दिँदै मोरङको उर्लाबारी नगरपालिका१ मा सनमको हत्या गरिएको भिडियो पनि सार्वजनिक भएको थियो। दोषी ठहर भएकामध्ये ठकुरी, काफ्ले र कार्की सनमको शव २०७४ फागुन १९ गते विराटनगरबाट बरामद हुँदा पक्राउ परेका अभियुक्त हुन्। सनमको शव राखिएको बा १२ च ५९६३ नम्बरको स्कोरपिओ र मे १ च ५३९८ नम्बरको कार पनि प्रहरीले नियन्त्रणमा लिएको थियो। हत्या गरेपछि उनको शव धरानस्थित निर्वाणा कन्ट्री क्लबमा लगेर एक रात राखियो। हत्याको अनुसन्धान गर्दा सन् २०१५ जुलाईदेखि २०१६ अगस्टसम्ममा दुबईदेखि नेपालमा लगभग ३८ क्विन्टल सुन तस्करी भएको पत्ता लागेको दाबी सरकार पक्षको थियो। सरकारी वकिल कार्यालय मोरङले २०७५ वैशाख १९ गते जिल्ला अदालत मोरङमा आपराधिक समूह स्थापना र सञ्चालन गरी सुन चोरी पैठारी र चोरी निकासीको अवैध कारोवार, अपहरण तथा शरीर बन्धक र कर्तव्य ज्यान गरेर चारवटा शीर्षकमा मुद्दा दायर गरेको थियो। सो मुद्दामा १७ अर्ब एक करोड ८० लाख ७१ हजार चार सय रूपैयाँ बराबरको ३७ लाख ९९ हजार पाँच सय ६३ ग्राम (करिब ३८ क्विन्टल) सुन अवैध रुपमा आयात गरिएको दाबी गरियो। हत्यामा संलग्नलाई दोषी ठहर गरे पनि अदालतले सुन तस्करीमा संलग्न भनिएकाहरु सबैलाई सफाइ दिएको छ। प्रमाणका रुपमा पेस गर्नुपर्ने सुन बरामद नभएपछि तस्करीमा संलग्न भनिएकाहरु सबैले मुद्दामा सफाइ पाएका हुन्। श्रेस्तेदार राणाका अनुसार संगठित अपराध, भन्सार ऐन र अपहरण तथा शरीर बन्धक सम्बन्धी मुद्दामा अभियुक्तमध्ये उच्च प्रहरी अधिकारीसहित ४८ जनाले सफाइ पाइसकेका छन्। जम्मा प्रतिवादी ७७ जना थिए। अहिलेसम्म १९ जना फरार नै रहेको जानकारी राणाले दिए। राणाका अनुसार फरार रहेकाको हकमा मुद्दा मुल्तवीमा राखिएको छ। दुई वर्षसम्म अभियुक्त पक्राउ नपरेमा वा हाजिर नभएमा मुल्तवीमा रहेको मुद्दालाई जगाएर अदालतले फैसला गर्ने जानकारी उनले दिए।"
गोरखामा करेन्ट लागेर एक जनाको मृत्यु,गोरखा : गोरखाको गण्डकी गाउँपालिका २ ताङ्लिचोकमा करेन्ट लागेर एक पुरुषको मृत्यु भएको छ। साँधीखोला निवासी २८ वर्षीय टिकाराम थापाको करेन्ट लागेर आइतबार मृत्यु भएको जिल्ला प्रहरी कार्यालय गोरखाले जनाएको छ। घरनजिकै रहेको विद्युत मेन लाइनमा तारमा छुन पुग्दा थापाको मृत्यु भएको डिएसपी प्रकाश दाहालले बताए। घ्याप्रिङ गाउँ स्थित ठाकुर गुरुङको घरमा फलामको रेलिङ हाल्न गएका रहेछन्। डण्डी मिलाउँदै गर्दा घर नजिकै रहेको विद्युतको मेन लाइनको तारमा छुन पुगी करेन्ट लागेर गम्भीर घाइते भएछन् उनले भने। थापालाई तत्काल उद्धार गरी गोरखा अस्पताल ल्याइएको थियो। अस्पतालले थापालाई मृत घोषणा गरेको चिकित्सकलाई उद्धृत गर्दै प्रहरीले जनाएको छ। मृतक थापाको शव पोष्टमार्टम पश्चात आफन्तको जिम्मा लगाइएको छ।
समाजवादी पार्टीको प्रमुख सचेतकमा श्रेष्ठ चयन,काठमाडौं: नेकपा एकीकृत समाजवादीले प्रतिनिधिसभाको संसदीय दलको प्रमुख सचेतकमा जीवनराम श्रेष्ठलाई चयन गरेको छ। आज बसेको संसदीय दलको बैठकले पार्टीका तर्फबाट राष्ट्रियसभाको प्रमुख सचेतकमा शेरबहादुर कुँवरलाई चयन गरेको सो पार्टीले जनाएको छ। गत भदौ २ मा नेकपा (एमाले) बाट विभाजन भएर एकीकृत समाजवादी पार्टी गठन भएको थियो।
बेलायतमा ओमिक्रोन आपतकाल घोषणा,"लन्डन: बेलातका प्रधानमन्त्री बोरिस जोनसनले ओमिक्रोन आपतकाल घोषणा गरेका छन्। उनले कोरोना भाइरसको नयाँ भेरियन्छ ओमिक्रोनको संक्रमण तीव्ररुपमा फैलिएको भन्दै आपतकाल घोषणा गरेका हुन्। 'ओमिक्रोनको लहर तीव्ररुपमा आइरहेको भन्ने कुरामा कसैलाई शंका हुनु भएन,' उनले टेलिभिजनमा आफ्नो अभिव्यक्ति दिँदै भने। त्यसैले उनले १८ वर्षभन्दा माथिका सबै नागरिकलाई बुस्टर डोज दिने बताएका छन्। उनले यही महिनाको अन्त्यसम्म वृद्धवृद्धाहरुलाई बुस्टर डोज लगाइसक्ने बताए। बेलायतका स्वास्थ्य सचिव साजिद जाविदका अनुसार बेलायतमा दस जनामा ओमिक्रोन संक्रमण पुष्टि भएको छ। उनीहरु अस्पतालमा उपचाररत छन्।"
"भोलि संसद बैठक बस्दै, के के छन् कार्यसूची ?","काठमाडौं : प्रतिनिधि सभाको बैठक भोलि (मंगलबार) २ बजे बस्दैछ । बैठकमा सुरक्षा, न्यायलगायत ६ वटा अध्यादेश पेश हुँदैछन् । कार्यसूचीअनुसार सभामुखले राष्ट्रपतिबाट प्राप्त अधिवेशन आह्वानसम्बन्धी पत्रको व्यहोरा पढेर सुनाउनेछन् । यस्तै, सभामुख अग्नीप्रसाद सापकोटाले प्रतिनिधि सभा नियमावली, २०७५ को नियम १० को उपनियम (१) बमोजिम अध्यक्षता गर्ने सदस्यहरूको मनोनयन गर्ने कार्यसूची छ । गृहमन्त्री बालकृष्ण खाँणले नेपाल प्रहरी र प्रदेश प्रहरी कार्य सञ्चालन, सुपरिवेक्षण र समन्वय) (पहिलो संशोधन) अध्यादेश, २०७८ तेजाब तथा अन्य घातक रासायनिक पदार्थ (नियमन) अध्यादेश, २०७८ सामाजिक सुरक्षा (पहिलो संशोधन) अध्यादेश, २०७८ पेश गर्नेछन् । भौतिक पूर्वाधार तथा संसदीय मामिलामन्त्री रेणुकुमारी यादवले रेल्वे अध्यादेश, २०७८ पेश गर्ने कार्यसूची छ । कानुन, न्याय तथा संसदीय मामिलामन्त्री दिलेन्द्र प्रसाद बडूले यौन हिंसाविरुद्धका केही ऐनलाई संशोधन गर्ने अध्यादेश, २०७८,फौजदारी कसूर तथा फौजदारी कार्यविधि सम्बन्धी केही ऐन संशोधन गर्ने अध्यादेश, २०७८ पेश गर्नेछन् ।"
"कमल थापाले पठाए राजेन्द्र लिङ्देनलाई भावुक पत्र, राजसंस्थामाथि छानविन गर्न माग","काठमाडौं: राष्ट्रिय प्रजातन्त्र पार्टीका पूर्व अध्यक्ष कमल थापाले निर्वाचित अध्यक्ष राजेन्द्र लिङ्देनलाई चार बुँदे पत्र पठाएका छन्। उनले लिङ्देनलाई बधाइ दिँदै पत्र पठाएका हुन्। राप्रपा महाधिवेशनबाट केन्द्रीय नेतृत्वको निर्वाचनको क्रममा पूर्वराजा ज्ञानेन्द्र र निर्मल निवास सचिवालयले गरेको हस्तक्षेप (जसको हामीसँग यथेष्ट प्रमाण छ) अब जगजाहेर भइसकेको छ। स्वयं पूर्व राजाको प्रत्यक्ष निर्देशनमा उहांका सचिवहरू र नातेदारहरूले राजको चाहना भन्दै महाधिवेशन प्रतिनिधिहरुलाई दबाब दिने तथा प्रभाव र प्रलोभनमा पार्ने काम खुलारूपमा भ । पार्टीको आन्तरिक मामिलामा पार्टीइतर शक्तिबाट भएको हस्तक्षेप अमर्यादित, अवाञ्छनिय र निन्दनीय छ, पत्रमा भनिएको छ। उनले महाधिवेशनको बन्दसत्रमा 'राजनीतिभन्दा माथि रहने तीन करोड नेपालीको साझा संस्थाका रूपमा राजसंस्था पुनर्स्थापना गर्ने नीतिबारे छलफल भइरहँदाको समयमा निर्मल निवासबाट भएको हस्तक्षेपको परिणामस्वरुप राप्रपाले अवलम्वन गर्दै आएको राजसंस्था सम्बन्धि आधारभूत मान्यतामाथि नै गम्भीर आघात पुगेको बताए। राप्रपाले परिकल्पना गरेको राजसंस्था पार्टीगत राजनीतिभन्दा माथि उठेको सबैको विश्वास र आस्था आर्जन गर्नसक्ने तथा अभिभावकीय हैसियतमा रहने एउटा आदर्श संस्था हो। नेपालको भूराजनीतिक अवस्था र धार्मिक, सामाजिक, सांस्कृतिक परिवेशमा राष्ट्रियता र एकताको प्रतिकको रूपमा राजसंस्था आवश्यक छ भन्ने राप्रपाको सुस्पष्ट र दृढ धारणा हो। यो मान्यताको उल्लंघन गर्दै निर्मल निवास स्वयंले राप्रपाको आन्तरिक मामिलामा अनावश्यक हस्तक्षेप गरेको छ। यो घटनापछि राजसंस्थाको पक्षमा वकालत गर्ने राप्रपाको नैतिक धरातल समाप्त भएको छ, उनले भनेका छन्। शतप्रतिशत राजावादीहरू भएको दलमा त पूर्व राजाको हस्तक्षेप हुन्छ भने भोलि राप्रपाको परिकल्पना अनुरुप 'राजसंस्था स्थापित भयो भने राजाबाट अन्य दल र राजनीतिमा हस्तक्षेप हुँदैन तथा विगतमा झैँ प्रजातन्त्र मास्ने काम हुँदैन भन्ने के ग्यारेन्टि छ?' भन्दै उनले प्रश्न गरेका छन्।"
कांग्रेस महाधिवेशन : दुई हजार मत खस्यो,काठमाडौं: नेपाली कांग्रेसको १४औँ महाधिवेशनका लागि आज भएको मतदानमा करिब दुई हजार मत खसेको छ। मध्याह्न १२ बजेदेखि सुरु भएको मतदानमा दिउँसो ४:३० बजेसम्म एक हजार ९९३ मत खसेको निर्वाचन समितिले जनाएको छ। एक सय ३२ पदका लागि ४८७ उम्मेदवार चुनावी प्रतिस्पर्धामा छन्। कांग्रेसले मतदानका लागि राष्ट्रियसभा गृहमा एक स्थान र भृकुटीमण्डपमा दुई स्थानमा मतदानको व्यवस्था गरेको छ। कांग्रेस केन्द्रीय निर्वाचन समितिका अनुसार हालः राष्ट्रियसभा गृहमा ६८६ र भृकुटीमण्डपका दुई स्थान (प्रदर्शनी हल र प्राङ्गण)मा एक हजार ३०७ मत खसेको छ। निर्वाचन समितिले भृकुटीमण्डपका दुई स्थानमा दुई हजार १०० र एक हजार ३०० तथा राष्ट्रिसभा गृहमा एक हजार ३०० मतदाताका लागि मतदान गर्ने प्रबन्ध मिलाइएको छ। कांग्रेसका नेता कूलबहादुर गुरुङले पहिलो मत खसालेका थिए। एक जना प्रतिनिधिलाई मतदान गर्न करिब आधा घण्टा समय लाग्ने जनाइएको छ। कांग्रेस विधानअनुसार १६७ सदस्यीय कार्यसमितिमध्ये १३४ पदमा निर्वाचन हुने र बाँकी ३३ सदस्य केन्द्रीय सभापतिबाट मनोनीत हुने व्यवस्थाछ । महाधिवेशनमा प्रतिनिधिको सङ्ख्या जम्मा ४ हजार ७४३ रहेको छ।
"७९५७ अंकले घट्यो नेप्से, आठ कम्पनीको मूल्यमा १० प्रतिशतले गिरावट","काठमाडौं : साताको दोस्रो दिन नेप्से परिसूचक ७९५७ अंकले घटेर २२ सय ८१ विन्दुमा अडेको छ। कारोबारको अघिल्लो दिन अर्थात् आइतबार नेप्से ८८ अंकले घटेर २३ सय ६१ विन्दुमा बन्द भएको थियो। ठूला कम्पनीको सेयर कारोबार मापन सेन्सेटिभ इण्डेक्स पनि १२ अंक बढीले घटेर ४३७५९ विन्दुमा झरेको छ। यसदिन २२३ कम्पनीको ९६ लाख ७९ हजार ७२ कित्ता सेयर ३ अर्ब ९९ करोड ५६ लाख ४ हजार १७८ रुपैयाँमा किनबेच भयो। आइतबार २२८ कम्पनीको ७४ लाख ६० हजार ८७४ कित्ता सेयर ३ अर्ब ३८ करोड २५ लाख ९ हजार ५२० रुपैयाँमा खरिदबिक्री भएको थियो। आइतबारको तुलनामा सोमबार कारोबार रकममा केही सुधार देखिएको छ। १३ वटै समूहको परिसूचक ओरालो लागेको छ।यस दिन वित्त समूहको परिसूचक सर्वाधिक ६५१ प्रतिशतले घटेको छ। निर्जीव विमा र डेभलपमेन्ट बैंकको ५ प्रतिशत बढीले सेयर मूल्य घट्दा लगानी,व्यापार, हाइड्रोपावर र लघुवित्त समूहको ४ प्रतिशतले बढीले मूल्य घटेको छ। बाँकी अन्य समूहको पनि सेयर मूल्य ओरालो लागेको छ। यसदिन गुरास फाइनान्सको सेयर मूल्य ९४७ प्रतिशत वृद्धि भयो। आठ कम्पनीको सेयर मूल्य १० प्रतिशत बराबरले घटेको छ। यसदिन नविल बैंक १८ करोड ३ लाख ५९ हजार ३०२ रुपैयाँमा सेयर खरिद बिक्री गरी शीर्ष स्थानमा रह्यो। यस्तै १३ करोड ४१ लाख ८ हजार ३३० रुपैयाँमा सेयर खरिदबिक्री गरेर नेसनल हाइड्रो पावर कम्पनी दोस्रो स्थानमा रह्यो।"
कांग्रेस महाधिवेशन : दुई हजार ८ सय मत खस्यो,काठमाडौं: नेपाली कांग्रेसको १४औँ महाधिवेशनका लागि आज भएको मतदानमा दुई हजार ८०९ मत खसेको छ। कांग्रेसको मध्याह्न १२ बजेदेखि सुरु भएको मतदानमा दिउँसो ५:४५ बजेसम्म दुई हजार ८०९ मत खसेको मिडिया सेन्टरका संयोजक डा सुरेश आचार्यले जानकारी दिए। एक सय ३२ पदका लागि ४८७ उम्मेदवार चुनावी प्रतिस्पर्धामा छन्। कांग्रेसले मतदान गर्नका लागि राष्ट्रिय सभागृहमा एक स्थान र भृकुटीमण्डपमा दुई स्थानमा मतदानको व्यवस्था गरिएको छ।
माओवादी केन्द्र गण्डकी अध्यक्षमा गायत्री गुरुङ,पोखरा : नेपाल कम्युनिस्ट पार्टी (माओवादी केन्द्र) गण्डकी प्रदेश समितिको प्रथम अधिवेशनले गायत्री गुरुङ कुसुमलाई अध्यक्ष चयन गरेको छ । २५ मंसिरमा सुरु अधिवेशनले सोमबार उनलाई उक्त पदमा सर्वसम्मत चुनेको हो । अरु पदाधिकारीहरु भने समितिको पहिलो बैठकले चयन गर्ने भएको छ । २०१ जनाको समिति सर्वसम्मत नै चयन भइसकेको छ । तिनैमध्येबाट अरु पदाधिकारी चयन हुने भएका छन् । गण्डकी प्रदेश सभामा माओवादी केन्द्रकी प्रमुख सचेतक अध्यक्ष गुरुङ अखिल नेपाल महिला संघ (क्रान्तिकारी) को केन्द्रीय सचिव पनि हुन् । २०४८ सालदेखि राजनीतिमा लागेकी उनी जनयुद्धको सुरुआतदेखि नै भूमिगत हुँदै सशस्त्र संघर्षमा होमिएकी थिइन् । उनी कास्कीबाट प्रदेश सभा सदस्यका लागि माओवादीबाट सांसद बनेकी हुन् । यसअघि माओवादी केन्द्रले कास्कीका पालिकाहरुमा समिति गठन गरिसकेको छ ।
कांग्रेस निर्वाचन : सभापतिका उम्मेदवार देउवाले गरे मतदान,"काठमाडौं : नेपाली कांग्रेस सभापतिका उम्मेदवार एवम् प्रधानमन्त्री शेरबहादुर देउवाले मतदान गरेका छन्। सोमबार दिउँसो राष्ट्रिय सभा गृहमा पुगेर देउवाले मतदान गरेका हुन्। मतदान गरेर फर्कदै देउवा पार्टीको केन्द्रीय निर्वाचन समितिले सोमबार बिहान ८ बजेदेखि मतदान सुरु हुने तालिका भएपनि प्राविधिक कारण साढे ११ बजे मात्रै मतदान सुरु भएको जनाएको छ। समितिका अनुसार महाधिवेशनस्थलको राष्ट्रियसभागृहमा पार्टी केन्द्रीय कार्यसमिति, जनसम्पर्क समिति, भ्रातृशुभेच्छुक सङ्घसंस्था, कर्णाली प्रदेश र लुम्बिनी प्रदेशका महाधिवेशन प्रतिनिधिका लागि मतदान गर्ने व्यवस्था तोकिएको छ। भृकुटीमण्डपको हलमा प्रदेश नं १, बागमती र सुदूरपश्चिम प्रदेशका महाधिवेशन प्रतिनिधि र भृकुटीमण्डपको प्राङ्गणमा प्रदेश नं २ र गण्डकी प्रदेशका मतदाताका लागि मतदान गर्ने व्यवस्था गरिएको छ। मतदान गर्न बिहान साढे ७ बजेदेखि महाधिवेशन प्रतिनिधि लाइनमा बसेका छन्। प्रतिनिधि मतदान गर्न लाइनमा बसेपछि उम्मेदवारहरु लाइनमै पुगेर आफूलाई मत मागिरहेका छन्। १४ औं महाधिवेशनअन्तर्गत सोमबार हुने निर्वाचनमा भने कागजी मतपत्र नै प्रयोग गरिएको छ। मतदान गर्न एक जनालाई कम्तिमा ३५ मिनेट लागेको छ। सभापति उम्मेदवार डा शेखर कोइराला, प्रकाशमान सिंह र विमलेन्द्र निधि लगायतले पनि मतदान गर्ने तयारी गरेका छन्। सोमबार पदाधिकारी र सदस्यका लागि मतदान हुँदैछ। निर्वाचन समितिले प्रकाशन गरेको नामावलीअनुसार सभापतिमा ५, दुई उपसभापतिका लागि ७, दुई महामन्त्रीका लागि ६ र ८ जना सहमहामन्त्रीका लागि १९ जनाले उम्मेदवारी दिएका छन्। १३४ पदका लागि ४८७ उम्मेदवार प्रतिस्पर्धामा छन्।"
"ओमिक्रोन कति खतरनाक छ, अहिल्यै भन्न सकिन्न : डा शेरबहादुर पुन","काठमाडौं: सरुवा रोग विशेषज्ञ डा शेरबहादुर पुनले कोरोना भाइरसको नयाँ भेरियन्ट ओमिक्रोन अध्ययनकै विषय भएको बताएका छन्। उनले यो भाइरस अफ्रिकाबाट फैलिए पनि यो कतिको घातक छ भनेर ठम्यान नसकेको बताए। 'यो कति घातक छ, यसले खोपलाई चुनौति दिन सक्छ कि सक्दैन अध्ययनकै विषय छ,' उनले भने। ओमिक्रोन देखा पर्नुअघि नै धेरै देशमा यो संक्रमण फैलिसकेको हुनसक्ने उनले बताए। उनले ओमिक्रोनको रुपबारे धेरै कुरा थाहा भए पनि त्यसले केके हर्कत गर्छ भन्ने कुरा अहिलेसम्म थाहा नभएको उनले बताए। उनले त्यही भएर स्वास्थ्यको मापदण्ड पालना गर्नुपर्ने बताए। 'सर्ने वा संक्रमण फैलिने तरिका ओमिक्रोनको पनि त्यही हो। त्यही भएर कोरोना भाइरसको बेलामा हामीले पालना गरेको स्वास्थ्य मापदण्ड पालना गर्नुपर्यो र खोप नलगाएका हौं भने लगाउनुपर्यो,' उनले भने। उनले लक्षणबारे पनि धेरै कुरा थाहा नभएको बताए। 'लक्षणको बारेमा पनि खासै धेरै कुरा आएको छैन। थकान महसुस हुने, शरीर दुख्ने, टाउको दुख्ने भन्ने कुराहरु आएको छ,' उनले भने। उनले संक्रमितहरुमा अहिलेसम्म जटिल अवस्था नदेखिएको बताए। 'अहिलेसम्मको अवस्था हेर्दा डरलाग्दाो अवस्था नदेखिए पनि अहिल्यै सबै कुरा भन्न गाह्रो छ,' उनले भने।"
माओवादी दाङले छान्यो महाधिवेशन प्रतिनिधि,"दाङ : माओवादी केन्द्रले महाधिवेशनका लागि दाङबाट प्रतिनिधि छनोट गरेको छ । महाधिवेशनका लागि दाङबाट १५ जना नेतालाई छनोट गरिएको हो । भालुवाङमा जारी लुम्बिनी प्रदेशस्तरीय सम्मेलनले पूर्व सांसद कुवेर वलीसहित १५ जनालाई महाधिवेशन प्रतिनिधिका रुपमा छनोट गरेको छ । छनोट गरिएका हरुमा लुमकान्त न्यौपाने, तुलसीराम पुन, लिला शर्मा, भिमकुमारी बाँठा, लुमबहादुर कार्की, डिल्ली अधिकारी, बसन्तराज शर्मा, लेखरजासिंह रेग्मी, गोपाल वली, भिमबहादुर वली, विश्वराज आचार्य, प्रेमराज वली, साउने चौधरी र प्रमोद शर्मा रहेका छन् । साथै पार्टीको लुम्बिनी प्रदेश सदस्यमा दाङबाट २७ जनालाई छनोट गरिएको छ ।"
लोकतन्त्रभित्रको हिलो छ्यापाछ्याप,"नेताहरूमा लोकतन्त्र अभद्रताको लाइसेन्स होइन भन्ने कुराको ज्ञान र अनुभूति हुनुपर्छ। राष्ट्रिय प्रजातन्त्र पार्टीका नवनिर्वाचित अध्यक्ष राजेन्द्र लिङ्देनलाई नेकपा (माओवादी केन्द्र)का अध्यक्ष पुष्पकमल दाहाल र नेकपा (एमाले)का अध्यक्ष केपी शर्मा ओलीले राजनीतिक नेताहरूलाई गाली गरेकोमा उचित जवाफ दिएका छन्। नेपाली कांग्रेसको १४औं महाधिवेशनलाई सम्बोधन गर्दै जब लिङ्देनले गाउँगाउँमा जनताले राजनीतिक नेतालाई घृणा गर्ने र उनीहरूप्रतिको निराशाका कारण चोर भन्ने गरेको बताएका थिए। पछि उद्घाटन सत्रलाई सम्बोधन गर्न आएका दाहालले लिङ्देनको नाम नलिई प्रश्न गर्दै भने, गाउँभरका जनताले नेतालाई चोर भनेका वक्ताले सुनेका छौं, तर के यो सत्य हो ? सहभागीहरूले होइन भनेर नारा लगाए। दाहालले देशमा निरंकुशता ल्याउन खोज्नेले नेतालाई बदनाम गर्न खोजेको बताए। राजनीतिक स्वार्थका लागि अनगिन्तीले ज्यान बलिदान दिए। तर पनि राजनीतिक आन्दोलनमा वाचा गर्ने नेताले आफ्ना कुरा नराखेको विडम्बना दाहालको थियो। ओलीले पनि लिङ्देनको आलोचना गरेका थिए। जनताको स्वाभिमानलाई बेवास्ता गर्दै राजतन्त्रमा विश्वास गर्ने लिङ्देनले अहिले नेताहरूलाई बदनाम गर्न खोजेको उनको भनाइ थियो। ओलीले भनेका थिए, लिङ्देन भर्खरै राप्रपाको अध्यक्ष बनेका छन्। उनी हिँड्न नजानेको भर्खरै जन्मेको बाच्छोजस्तै छन्। नेपालका लागि यो व्यक्ति उत्कृष्ट प्रधानमन्त्री हुनुहुन्थ्यो भन्ने समय कहिले आउनेछ। हामी त्यो राजनीतिज्ञको पर्खाइमा छौं, जहाँ हामी गर्वका साथ भन्न सक्छौं कि उहाँको प्रधानमन्त्रीकालमा उहाँले नेपाललाई कृषिप्रधान समाजबाट औद्योगिक, गतिशील समाजमा परिवर्तन गर्नुभयो। हामीले हाम्रा जनतालाई शिक्षित बनाउनुपर्छ, जसले नेपालको भविष्य परिवर्तन गर्न सक्छ। राजनीतिज्ञ विवादास्पद, स्पष्टवक्ता र कहिल्यै दिक्क नलाग्ने हुनुपर्छ। हाम्रा नेताहरू लगनशील, कडा परिश्रम र सफल हुने बाटोमा हिँडुन्। सर्वशक्तिमान दृष्टिकोण प्रदर्शन गर्न सकुन्। नेपाललाई विश्वको नक्सामा कसले राख्छ र नेपालले गर्व गर्नुपर्छ ? के हाम्रा निर्वाचित प्रतिनिधिले हाम्रा जनताको जीवनस्तरमा सुधार ल्याउन सक्दो प्रयास गरिरहेका छन् ? के हामीले हाम्रो बहुमूल्य जीवनको ऊर्जा जुन ऊर्जा छिट्टै वाष्पीकरण हुन्छ प्राप्त गर्न सकेका छौं ? संविधान कार्यान्वयन र गरिबीपीडित जनतालाई राहतजस्ता प्याकेज दिन सकेका छौं ? के हामीले राष्ट्रको दबाब र समस्याहरूको सकारात्मक र साहसी समाधान खोज्नमा खर्च गर्दैछौं ? काठमाडौंमा जम्मा भएका, हितकर्ता र जनताको विश्वासका धनीहरू यहाँ आफ्नो स्वार्थका लागि मात्रै हुन् ? यस्तो बेला विशेषगरी नेपालका प्रधानमन्त्रीले आफ्ना उपलब्धि वा कमजोरीहरू हेर्नुपर्ने बेला आएको छ। यो प्रकृतिले सम्पन्न सुन्दर राष्ट्र गणतन्त्र नेपाल अहिंसा र सद्भावको आदर्श र सिद्धान्तमा स्थापित भएको बाटोमा हिँड्न बिर्सेकै हो कि ? भ्रष्टाचार, अन्ततः राष्ट्रको सम्मानको असफलता हो। समाजले भौतिक सम्पत्तिलाई सुखको स्रोतको रूपमा लिन्छ भने त्यहाँका मानिस छल र लोभको सिकार बन्न पुग्छन्। सबैभन्दा दुःखलाग्दो कुरा के छ भने भौतिकवाद र व्यापक भौतिकवादसँगको राष्ट्रिय व्याकुलताले बालबालिकाको मूल्यमान्यतालाई कमजोर बनाउँदैछ। हामी बालबालिकाका शिक्षक हौं। हामीले गरेझैं तिनीहरूले गर्नेछन्। राजनीतिक दलहरूले रहस्यमय मुद्दाहरूमा आफ्नो समय खेर फालेका छन्। जसमा उनीहरूले ठूला चुनौतीहरूको सामना गरेका छन्। यसले गर्दा वास्तविकताबाट उम्कने पनि गरेको पाइन्छ। नेपालमा २०४६ सालमा प्रजातन्त्रको पुनस्र्थापना भयो। त्यसपछि बारम्बार सरकार परिवर्तनको यथार्थता मुलुकले भोग्यो। त्यसैले नेपालमा यस प्रकारका अवस्थाका कारण लोकतन्त्रीकरणको प्रक्रियाबारे लेख्न गाह्रो छ। नेपालमा सरकार बारम्बार परिवर्तन हुने गर्छ। नेपालको पछिल्लो राजनीतिक परिदृश्यलाई हेर्दा नेपालका राजनीतिक दलहरू देशप्रति गम्भीर नभएको पुष्टि हुन्छ। उनीहरूले जनतामा एकता र सद्भाव ल्याउनुको सट्टा विभाजन र विभेद ल्याएका छन्। नेपालमा हाल अग्रज नेतामा देखिएको हिलो छ्यापाछ्याप तत्काल बन्द हुनुपर्छ। होइन भने यसले युवा नेतामा पनि नकारात्मक प्रभाव पर्ने निश्चित छ। उच्च नैतिक र नैतिक मूल्यमान्यताको प्रवद्र्धन गर्नुको सट्टा देशमा शासन गर्नेहरू अत्यधिक अनैतिक र भ्रष्ट व्यवहारमा फसेका छन्। राजनीतिमा सरकारको असफलताको वर्णन गर्ने आर्थिक असफलता जस्तो कुनै समानान्तर अवधारणा छैन। त्यस्ता अवधारणामध्ये सबैभन्दा नजिकको एक असफल राज्यको रूपमा सोच्न सकिन्छ। जसले सामान्यतः कानुन र व्यवस्थाको विघटन, सार्वजनिक अशान्ति, जातीय कलह, राजनीतिक कलह, सेनाको शासन, आधिकारिक भ्रष्टाचार, आर्थिक पतन, व्यापक गरिबी, सम्पत्ति अधिकारको कमजोरी आदि प्रमुख छन्। सामान्यतः नेतृत्व प्रदान गर्ने केन्द्रीय अख्तियारको लोप आदि सबै वा तिनीहरूको केही संयोजन हुनुपर्ने देखिन्छ। अल्पविकसित राष्ट्रहरू र नेपालजस्ता विकसित मुलुकमा स्तरोन्नति गर्न खोजेका छन्। प्रजातन्त्र वा लोकतन्त्र ल्याएका धेरै मुलुक भ्रष्टाचार, अन्याय, सम्पत्ति र स्रोतको असमान वितरणको दुष्ट चक्रमा फसेका छन्। अन्त्यमा, कृषि, जलविद्युत् र वा ऊर्जा, पर्यटन, आईटी र आईटीका सक्षम सेवाहरू र निर्यात नेतृत्व वृद्धि आर्थिक नीतिको शीर्ष प्राथमिकताहरू हुनुपर्छ। यदि आगामी महिना र वर्षहरूमा गम्भीर आर्थिक अवरोधहरूबाट बच्न प्रयत्न गर्नुपर्छ। यसलाई कार्यान्वयन गर्न नेपालले समावेशी आर्थिक विकास गर्नुपर्छ। किनकि यसले सबैलाई समावेश गर्ने अवसर प्रदान गर्छ। सम्पत्तिको पुनः वितरणको सट्टा सबैलाई अवसर प्रदान गर्छ। नेपाललाई स्वदेशी तथा विदेशी लगानीकर्तालाई आकर्षित गर्न र जनसमुदायको राहत पनि दिने गरी व्यापक नीतिगत संरचनाको खाँचो छ। नेपालको औद्योगिक नीतिले साना तथा मझौला उद्योगहरूलाई अभिवृद्धि गर्ने प्रेरणा दिएको छ। शिक्षित र अशिक्षित तथा ग्रामीण र सहरी बेरोजगारीलाई ठूलो संख्यामा अवसरहरू प्रदान गर्न सक्ने क्षेत्रको अनुकूलतामा प्रयोग गर्नु जरुरी छ। पछिल्ला महिनामा कोभिड१९ पछि खाद्यान्न, अकासिँदो मूल्यवृद्धि र बेरोजगारीको संकटले आमनेपालीको पीडा झनै बढाएको छ। कम्युनिष्टले माक्र्सवादका संस्थापक र प्राथमिक सिद्धान्तकार कार्लमाक्र्सले धर्मलाई जनताको अफिम भनेर हेरे। सोभियत संघका संस्थापक भ्लादिमिर लेनिनले भनेका थिए, एक साँचो कम्युनिस्टले सधैं नास्तिकतालाई बढावा दिन्छ र धर्मविरुद्ध लड्छ। सोभियत संघको पहिलो दुई दशकको दौडानमा करिब दुई लाख पादरीको हत्या गरियो। माओ त्से तुङले जनवादी गणतन्त्र चीनमा राज्य नास्तिकताको स्थापना गरे। उनले लोकप्रिय धार्मिक आन्दोलनलाई देशद्रोही ठान्थे। चिनियाँ कम्युनिस्ट पार्टीको राष्ट्रिय सुरक्षा निकायले नागरिकको धार्मिक गतिविधिको निगरानी गर्छ। केही समय अगाडिसम्म पनि नेपाली कम्युनिस्टमा नास्तिकता निकै लोकप्रिय थियो। पछिल्लो समय हिन्दू धर्मलाई देशको राज्य धर्म घोषणा गर्ने माग चर्को हुँदै गएको छ। केही नेता एकाएक पुनर्जन्म हिन्दू बन्ने बाटोमा लागेका छन्। अहिलेसम्म भारतीयहरूले अयोध्यालाई रामको जन्मभूमि दाबी गर्दै आएका छन्। उक्त घोषणा भारतलाई प्रत्यक्ष चुनौती थियो। अहिले जमघट, पत्रकार सम्मेलन र अन्यत्र प्रयोग गरिरहेका राजनीतिक रूपकहरूले नागरिकको ध्यानाकर्षण गरेको छ। उनीहरूले एकअर्काका लागि प्रयोग गरेको अपमानजनक भाषालाई कुनै पनि सभ्य नागरिकले कदर गर्न सक्दैन। अस्वीकृति गर्ने धेरै तरिका छन्। राजनीतिक नेताहरूले उनीहरूलाई राम्ररी चिनेका हुनुपर्छ। यस प्रकारको क्षुद्र शाब्दिक युद्धले युवामा सही सोचको विकास गरेको छैन। यसले पक्कै पनि समाजलाई पतनतर्फ धकेलिरहेको छ। राजनीतिक नेताहरूको अभिव्यक्तिबाट उनीहरूको एकअर्काविरुद्धको सोचको स्तर बुझ्न सकिन्छ। उनीहरूको सोचले युवाको समग्र सोचलाई असर गर्छ। एक सभ्य समाजको मापदण्ड हुनुपर्छ कि एक व्यक्तिले अरूका विरुद्धमा के कति मात्र बोल्न पाउँछन्। राजनीतिज्ञले सबै क्षेत्रमा समाजको नेतृत्व गर्छन् भन्ने अपेक्षा गरिएको हुन्छ। त्यसैले राजनीतिज्ञले अपमानजनक शब्द प्रयोग गरिरहने हो भने ठूलो अशान्ति आउन सक्छ। समग्रमा नेपालमा हाल अग्रज नेतामा देखिएको हिलो छ्यापाछ्याप तत्काल बन्द हुनुपर्छ। होइन भने यसले युवा नेतामा पनि नकारात्मक प्रभाव पर्ने निश्चित छ। नेताहरूमा लोकतन्त्र अभद्रताको लाइसेन्स होइन भन्ने कुराको ज्ञान र अनुभूति हुनुपर्छ।"
एमालेले संसद अवरुद्ध गर्नु संविधानसम्मत छैन : सभामुख सापकोटा,"काठमाडौं : सभामुख अग्नीप्रसाद सापकोटाले संसदमा पार्टीको भूमिका निर्णायक हुने बताएका छन् । सोमबार नयाँ बानेश्वरस्थित संघीय संसद् भवनको अवलोकन गर्दै सभामुख सापकोटाले यस्तो बताएका हुन् । उनले भने, सदन भनेपछि पार्टीहरुकै भूमिका निर्णायक हुन्छ । सभामुखको भूमिका भनेको त समन्वय गर्ने, सहजिकरण गर्ने त हो । सभामुख खेलको एम्पायर जस्तो पनि हो । जतिबेला खेल सुरु हुन्छ त्यतिबेला सभामुखको भूमिका देखिदै जान्छ । त्यसकारण हामीले आफूले गर्नुपर्ने तयारी गरेका छौं । उनले भने, भोलिको कुरा गर्दा संविधानले नियमले निर्दिष्ट गरेका भोलि नै हुन्छन् । अरु त क्रमश समन्वय गर्दै सहजीकरण गर्दै जाने कुरा हो । मेरो भूमिका संसद खुलाउन सहजिकरणका लागि उहाँहरु (नेकपा एमाले) सँग छलफल गर्ने, आवश्यकता अनुसार सर्वदलीय बैठक गर्ने हो । उनले यो अधिवेशन विधेयक अधिवेशन भएको बताए । उनले भने,विधेयक पास गर्नका लागि समझदारी जुटाउने मुल एजेण्डा हो। एमाले सांसदहरुले जे गरिराख्नु भएको छ, संविधान नियम कानुन अनुसार छैन । मलाई लाग्छ नेपाली जनताले छर्लङग बुझेका छन् । मैले तटस्थ,निष्पक्ष,स्वतन्त्र रुपमै गरेको छुँ । अझ मैले भन्नुपर्दा संविधान र प्रतिनिधिसभा नियमावलीमा टेकेर अघि बढेको छुँ । मंगलबार संघीय संसदअन्तर्गत प्रतिनिधिसभा र राष्ट्रिय सभा दुवै सदनको बैठक दिउँसो २ बजे बस्दैछ।"
कांग्रेस निर्वाचन : सभापतिका उम्मेदवार कोइरालाले गरे मतदान,"काठमाडौं : नेपाली कांग्रेस सभापतिका उम्मेदवार डा शेखर कोइरालाले मतदान गरेका छन्। सोमबार राष्ट्रिय सभा गृहमा पुगेर उनले मतदान गरेका हुन्। यस अगाडि सभापति उम्मेदवार शेरबहादुर देउवा, प्रकाशमान सिंहले पनि मतदान गरिसकेका छन्। यसैगरी उपसभापतिका उम्मेदवार सुजाता कोइराला, गृहमन्त्री बालकृष्ण खाँणले पनि मतदान गरेका छन्। उनीहरुले मतदान गर्न आधा घण्टा लागेको बताए। कोइरालाले सिंहको प्यानलबाट उम्मेदवारी दिएकी हुन्। पार्टीको केन्द्रीय निर्वाचन समितिका अनुसार सोमबार बिहान ८ बजेदेखि मतदान सुरु हुने तालिका भएपनि प्राविधिक कारण साढे ११ बजे मात्रै मतदान सुरु भएको हो। सभापति उम्मेदवार शेरबहादुर देउवाले पनि मतदान गरिसकेका छन्। निर्वाचन समितिले प्रकाशन गरेको नामावलीअनुसार सभापतिमा ५, दुई उपसभापतिका लागि ७, दुई महामन्त्रीका लागि ६ र ८ जना सहमहामन्त्रीका लागि १९ जनाले उम्मेदवारी दिएका छन्। १३४ पदका लागि ४८७ उम्मेदवार प्रतिस्पर्धामा छन्। मतदान गर्न बिहान साढे ७ बजेदेखि महाधिवेशन प्रतिनिधि लाइनमा बसेका छन्। प्रतिनिधि मतदान गर्न लाइनमा बसेपछि उम्मेदवारहरु लाइनमै पुगेर आफूलाई मत मागिरहेका छन्। १४ औं महाधिवेशनअन्तर्गत सोमबार हुने निर्वाचनमा भने कागजी मतपत्र नै प्रयोग गरिएको छ। कांग्रेस निर्वाचन : सभापतिका उम्मेदवार देउवा पुगे मतदानस्थलमा कांग्रेस महाधिवेशन : तस्बिर, भिडियो खिच्न नदिएपछि पत्रकारले गरे क्यामरा डाउन कांग्रेस निर्वाचन : सभापतिका उम्मेदवार देउवाले गरे मतदान कांग्रेस निर्वाचन : सभापतिका उम्मेदवार प्रकाशमान सिंहले गरे मतदान"
कांग्रेस निर्वाचन : सभापतिका उम्मेदवार प्रकाशमान सिंहले गरे मतदान,"काठमाडौं : नेपाली कांग्रेस सभापतिका उम्मेदवार प्रकाशमान सिंहले मतदान गरेका छन्। सोमबार राष्ट्रिय सभा गृहमा पुगेर उनले मतदान गरेका हुन्। यसैगरी उपसभापतिका उम्मेदवार सुजाता कोइराला, गृहमन्त्री बालकृष्ण खाँणले पनि मतदान गरेका छन्। उनीहरुले मतदान गर्न आधा घण्टा लागेको बताए। कोइरालाले सिंहको प्यानलबाट उम्मेदवारी दिएकी हुन्। पार्टीको केन्द्रीय निर्वाचन समितिका अनुसार सोमबार बिहान ८ बजेदेखि मतदान सुरु हुने तालिका भएपनि प्राविधिक कारण साढे ११ बजे मात्रै मतदान सुरु भएको हो। सभापति उम्मेदवार शेरबहादुर देउवाले पनि मतदान गरिसकेका छन्। डा शेखर कोइराला र विमलेन्द्र निधि लगायतले पनि मतदान गर्ने तयारी गरेका छन्। सोमबार पदाधिकारी र सदस्यका लागि मतदान हुँदैछ। निर्वाचन समितिले प्रकाशन गरेको नामावलीअनुसार सभापतिमा ५, दुई उपसभापतिका लागि ७, दुई महामन्त्रीका लागि ६ र ८ जना सहमहामन्त्रीका लागि १९ जनाले उम्मेदवारी दिएका छन्। १३४ पदका लागि ४८७ उम्मेदवार प्रतिस्पर्धामा छन्। मतदान गर्न बिहान साढे ७ बजेदेखि महाधिवेशन प्रतिनिधि लाइनमा बसेका छन्। प्रतिनिधि मतदान गर्न लाइनमा बसेपछि उम्मेदवारहरु लाइनमै पुगेर आफूलाई मत मागिरहेका छन्। १४ औं महाधिवेशनअन्तर्गत सोमबार हुने निर्वाचनमा भने कागजी मतपत्र नै प्रयोग गरिएको छ।"
म पहिलो चरणमै सभापति पदमा जित्छु : डा शेखर कोइराला,"काठमाडौं : नेपाली कांग्रेस सभापतिका उम्मेदवार डा शेखर कोइरालाले आफूले चुनाव जित्ने दाबी गरेका छन्। राष्ट्रिय सभामा भोट हालेपनि कोइरालाले चुनावमा आफ्नो माहोल राम्रो रहेको भन्दै जित सुनिश्चित भएको बताएका हुन्। उनले भने, म पहिलो चरणमै जित्छु । दोस्रो चरणमा हामी जाँदै जाँदैनौं। सभापतिमा शेरबहादुर देउवा, शेखर कोइराला, प्रकाशमान सिंह, विमलेन्द्र निधि र कल्याण गुरुङले दिएका छन्। यीमध्ये देउवा र कोइरालाले प्यानल बनाएरै सम्पूर्ण पदमा उम्मेदवारी दिएका हुन्। प्रतिबद्धता पत्र सार्वजनिक गर्दै कोइरालाले 'नयाँ युवाको नयाँ कांग्रेस' नारा बनाएका छन्। नेता कोइरालाले आफ्नो विवेकको मत प्रयोग गरी मतदान गर्न आग्रह गरे। चार वर्षको कांग्रेस सभापतिको कार्यकालमा पार्टीको विचार, संगठन, नेतृत्वमा नयाँधार र नयाँपन ल्याउने विश्वासको साथ आफ्नो उम्मेदवारी दिएको दाबी गरेका छन्। उनले पार्टीलाई युवाको जोस र पाकाहरुको अनुभवबाट अगाडि बढाउने बताए। उनले कांग्रेस पार्टीका अगुवा कार्यकर्तालाई राजनीतिक विचारबाट दिक्षित गर्न पार्टी विधानअनुरुप राष्ट्रियता, लोकतन्त्र र समाजवाद जस्ता कांग्रेसका आदर्शहरु प्रति निष्ठावान बनाउने अभियान चलाउने बताएका छन्। कोइरालाको प्यानलबाट महामन्त्रीमा गगनकुमार थापा, डा मीनेन्द्र रिजाल छन्। यस्तै उपसभापतिमा धनराज गुरुङ र डा चन्द्र भण्डारीले मनोनयनपत्र दर्ता गरेका छन्। सभापतिमा शेखर कोइरालाको उम्मेदवारी किन ? शेखर कोइरालालाई समर्थन गर्दै न्यौपानेले गरे उम्मेदवारी फिर्ता देउवालाई शेखरको जवाफ नेतृत्व परिवर्तन हुन्छ हुन्छ बोहराटारमा रामचन्द्र र शेखरबीच भेटवार्ता, जितका लागि दिए शुभकामना"
एमसीसी सम्झौता खारेजको माग गर्दै एमसीए कार्यालय घेराउ,"काठमाडौं : एमसीसी सम्झौता खारेजको माग गर्दै दलीय मोर्चाले काठमाडौँस्थित मिलेनियम च्यालेन्ज एकाउन्ट नेपाल विकास समिति (एमसीए) कार्यालय अगाडि घेराउ गरेका छन् । विप्लव नेतृत्वको नेकपासहित ६ राजनीतिक पार्टी र मोर्चाहरुले एमसीए कार्यालय अघि प्रदर्शन गरेको अखिल क्रान्तिकारीका केन्द्रीय अध्यक्ष प्रकाश शाहीले अन्नपूर्णलाई जानकारी दिए । संयुक्त राजनीतिक पार्टीको पूर्वघोषित कार्यक्रमअनुसार एमसीए कार्यालय घेराउ गरिएको उनीहरुले बताएका छन् । नेपाल कम्युनिस्ट पार्टीका केन्द्रीय सचिवालय सदस्य धमेन्द्र बास्तोला कञ्चन, नेकपा (क्रान्तिकारी माओवादी) का नेता सिपी गजुरेललगायतले संयुक्त मोर्चामा आवद्ध विभिन्न राजनीतिक पार्टीका नेता कार्यकर्ताहरुको घेराउ कार्यक्रममा उपस्थिति रहेको थियो । एमसीसी सम्झौता खारेज गर, गो ब्याक एमसीसी, देशभक्ति शक्तिहरु एक हौँलगायतका नाराहरु लगाउँदै प्रदर्शनसहित एमसीए कार्यालय घेराउ गरेका हुन् । नेपाल कम्युनिस्ट पार्टीका महासचिव विप्लव, नेकपा (क्रान्तिकारी माओवादी) का मोहन वैद्य किरण, नेपाल कम्युनिस्ट पार्टी (माले) का महासचिव सीपी मैनाली, नेपाल कम्युनिस्ट पार्टीका अध्यक्ष ऋषि कट्टेल, वैज्ञानिक समाजवादी कम्युनिस्ट पार्टीका आहुती, देशभक्त जनगणतान्त्रिक मोर्चा नेपालका अध्यक्ष सीपी गजुरेल र राष्ट्रिय जनमोर्चा नेपालका अध्यक्ष चित्रबहादुर केसीले गत बुधबार संयुक्त प्रेस विज्ञप्ति जारी गर्दै एमसीए कार्यालय घेराउलगायत संघर्षका कार्यक्रम घोषणा गरेका थिए । विज्ञप्तिमार्फत् एमसीसीविरुद्धको संघर्ष सशक्त पार्न देशका कम्युनिस्ट क्रान्तिकारीहरू, सच्चा लोकतन्त्रवादीहरू, देशभक्त शक्तिहरू र आमनेपाली जनतालाई व्यापक सहभागिताका निम्ति हार्दिक अपिल गरेका थिए ।"
सर्वोच्चको अन्तरिम आदेश : शिक्षक दलको अधिवेशन र कार्य समितिको मतदाता नबन्नू,"काठमाडौं : सर्वोच्च अदालतले शिक्षकहरूलाई दलीय राजनीतिमा रोक लगाएको छ। सर्वोच्च अदालतले दलको कुनै पनि तहको अधिवेशन र कार्य समितिमा मतदाता हुन नपाउने अन्तरिम आदेश जारी गरेको हो। सरकारी शिक्षकहरू कांग्रेस महाधिवेशन प्रतिनिधि चुनिएको र सो प्रचलित कानुन विपरीत भएको भन्दै सर्वोच्चमा रिट दायर भएको थियो। न्यायाधीश तेजबहादुर केसीको इजलासले नेपाली कांग्रेसको महाधिवेशन प्रतिनिधि चुनिएका शिक्षकहरूलाई कुनै पनि तहको अधिवेशन र कार्य समितिमा मतदाता नहुन आदेश जारी गरेको छ। शिक्षकहरूलाई कुनै पनि तहको अधिवेशन र कार्य समितिमा मतदाता बन्न नहुने भन्दै भक्तबहादुर बस्नेत लगायतले रिट दायर गरेका थिए। राष्ट्र सेवक शिक्षकहरूलाई प्रचलित कानुनले राजनीतिमा भाग लिन रोक लगाएको र भाग लिएमा सजायसमेत हुने व्यवस्था गरेको सर्वोच्चको ठहर छ। यस अगाडि निर्वाचन आयोगले शिक्षक, कर्मचारी र प्राध्यापकहरूलाई राजनीतिक दलको सदस्यता नदिन निर्देशन दिएको थियो। त्यसरी दलको सदस्यको जिम्मेवारी दिइएको पाइएमा जिम्मेवारीबाट हटाउन मातहतका निर्वाचन कार्यालयलाई निर्देशन दिएको छ। राजनीतिक दल सम्बन्धी ऐन, २०७३ को दफा १४ को उपदफा (२) अनुसार नेपाल सरकार, प्रदेश सरकार वा स्थानीय तहको स्वामित्व वा नियन्त्रणमा रहेको स्वशासित संस्थाको बहालवाला प्राध्यापक, शिक्षक वा कर्मचारीको पदमा वहाल रहेको व्यक्ति राजनीतिक दलको सदस्य हुन नसक्ने व्यवस्था स्पष्ट भएको आयोगले जनाएको छ।"
रुखबाट लडेर घाइते भएकी वृद्धाको मृत्यु,विराटनगर : घाँस झार्ने क्रममा रुखबाट लडेर घाइते भएकी मोरङ रतुवामाई नगरपालिका१० सोमबारेकी एक वृद्धाको मृत्यु भएको छ । रुखबाट लडेर ७३ वर्षीया डम्बरकुमारी दाहालको मृत्यु भएको मोरङ प्रहरीका प्रवक्ता डीएसपी दीपक श्रेष्ठले बताए । उनका अनुसार घाँस झार्नलाई रुखमा चढेकी दाहाल आइतबार दिउँसो लडेर घाइते भएकी थिइन् । उनको उपचारका क्रममा विराटनगरको नोबेल शिक्षण अस्पतालमा मृत्यु भएको जानकारी श्रेष्ठले दिए ।
"नेतृत्व परिवर्तन सबैले चाहेका छन्, सभापति बन्छु : सिंह","काठमाडौं : नेपाली कांग्रेस सभापतिका उम्मेदवार प्रकाशमान सिंहले आफूले सभापतिमा जित्ने दाबी गरेका छन्। राष्ट्रिय सभा गृहमा मतदान गरेपछि सिंहले नेतृत्व परिवर्तन सबैले चाहेको भन्दै सभापतिमा विजयी हुने दाबी गरेका हुन्। उनले भने, पार्टीको रुपान्तरणका लागि जित्छु। नेतृत्व परिवर्तन सबैले चाहेका छन्। म सभापति बन्छु। संस्थापन पक्षबाट विद्रोह गरेका महामन्त्रीका आकांक्षी विश्वप्रकाश शर्माले पनि प्रकाशमान सिंह प्यानल रोजेका छन्। उपसभापतिमा सिंहको प्यानलबाट सुजाता कोइरालाले उम्मेदवारी दिएकी छन्। कांग्रेसको विधानमा सभापतिमा निर्वाचित हुन ५१ प्रतिशत मत ल्याउनुपर्ने व्यवस्था छ। कुनै पनि उम्मेदवारको ५१ प्रतिशत मत नआएको अवस्थामा सबैभन्दा बढी मत आउने दुई जना उम्मेदवारबीच पुन: मतदान गरिनुपर्छ। निर्वाचन समितिले प्रकाशन गरेको नामावलीअनुसार सभापतिमा ५, दुई उपसभापतिका लागि ७, दुई महामन्त्रीका लागि ६ र ८ जना सहमहामन्त्रीका लागि १९ जनाले उम्मेदवारी दिएका छन्। संस्थापनइतरमा जुटेन सहमति : प्रकाशमान र शेखर सभापतिको उम्मेदवार बन्ने प्रकाशमान सिंहले गरे सभापतिमा उम्मेदवारी दिने घोषणा प्रकाशमान सिंहले दिए सभापतिमा उम्मेदवारी, उपसभापतिमा सुजाता कोइराला प्रकाशमानले उम्मेदवारी दर्ता गर्दै भने दोस्रो चरणमा मेरो प्यानलले जित्छ विश्वप्रकाशले अन्ततः प्रकाशमान प्यानलबाट दिए महामन्त्रीको उम्मेदवारी कांग्रेस निर्वाचन : सभापतिका उम्मेदवार प्रकाशमान सिंहले गरे मतदान"
देखेको मात्र साँचो,"मदन नामका एक ज्ञानी मानिस थिए। उनले जीवनमा कहिल्यै झुट बोलेका थिएनन्। देशका कुनाकाप्चा बस्ने सबै मानिसलाई उनका बारेमा थाहा थियो। त्यो देशका राजाले पनि मदनका बारेमा सुने। उनले भारदारहरूलाई ती मानिसलाई दरबारमा ल्याउन आदेश दिए। मदन पनि राजाले बोलाएपछि दरबार जाने भए। दरबार पुगेपछि उनलाई राजाकै कोठामा पुर्याइयो। राजाले ती बुद्धिमान् मानिसलाई शिरदेखि पैतालासम्म हेरे। सूक्ष्म ढंगले अवलोकन गरे। उनले सोधे, मदन, के तपाईंले आजसम्म कहिल्यै झुट बोल्नु भएको छैन रे। के यो सत्य हो ? हो, तपार्इंले सुन्नु भएको कुरा साँचो हो। अनि अबका दिन पनि तपाईं जीवनमा कहिल्यै झुट बोल्नु हुन्न त ? म त्यस विषयमा पक्का छु। ठीक छ। सत्य बनाउनोस् तर होशियार !, झुट धूर्त छ र यो तपाईंको जिब्रोमा सजिलै पुग्छ। राजासँगको केहीबेरको संवादपछि मदन आफ्नै ठाउँ फर्किए। एक महिनापछि राजाले मदनलाई फेरि बोलाए। त्यहाँ ठूलो भीड थियो। राजा भने सिकार गर्न जाने तयारीमा थिए। राजाले आफ्नो घोडा रुखको छेउमा बाँध्न लगाए। राजाले मदनलाई आदेश दिए, मेरो ग्रीष्मकालीन दरबारमा जानुहोस् र रानीलाई भन्नुहोस् कि म उनीसँग खाजाका लागि आइपुग्नेछु। उनलाई ठूलो भोज तयार गर्न भन्नु होला। त्यसपछि तपाईं र मसँगै खानेछौं। मदन रानीकहाँ पुगे। तब राजा हाँसें। उनले भने, हामी सिकारका लागि जाने छैनौं। मदनले रानीलाई झुट बोल्नेको पुष्टि हुनेछ। भोलि हामी उसका झुट कुरालाई लिएर मजाले हाँस्नेछौं। तर बुद्धिमान् मदन दरबारमा गए। उनले रानीलाई भने, हुन सक्छ, तपाईंले भोलि दिउँसोका लागि ठूलो भोजको तयारी गर्नुपर्छ। तर, सम्भवतः राजा भोलि दिउँसो आउन वा नआउन पनि सक्नुहुन्छ। मलाई भन, उनी आउँछन् कि आउँदैनन् ?, रानीले सोधिन्। मदनले उत्तर दिए, मलाई थाहा छैन, उनी घोडा चढेर सिकारका लागि जंगल गए कि गएनन्। सबैजना राजाको पखाईमा थिए। भोलिपल्ट राजा आए र रानीलाई भने, कहिल्यै झुट नबोल्ने बुद्धिमान् मदनले हिजो तिमीसँग झुट बोले। होइन ? तर रानीले राजालाई मदनका कुरा सुनाइन्। राजाले बुझे कि ज्ञानी मानिसले कहिल्यै झुट बोल्दैनन्। उनले आँखाले देखेका कुरा मात्र बोल्छन्। नैतिक शिक्षा : धेरै मानिस भनेका कुरामा विश्वास गर्छन्। तर, बुद्धिमान् मानिस आँखाले देखेका कुरा मात्र पत्याउँछन् र बोल्छन्। त्यसैले उनीहरू कहिल्यै झुट हुँदैनन्।"
बाल्टिक सागरमा दुई वटा पानी जहाज ठोक्किए,"स्वीडेन : बाल्टिक सागरमा दुइवटा कार्गो पानी जहाज ठोक्किएको छ । जस मध्ये एउटा पानी जहाज समुन्द्रमा पल्टिएको छ । सो घटनामा कम्तिमा दुई जना पानीमा डुबेको बताइएको छ। यद्यपी, उद्दार कार्य जारी रहेको समाचार बीबीसीमा छ । अध्यारो र जाडोका कारण उद्दार कार्यमा कठिन भएको बताइएको छ । जहाज ठक्कर हुनुको कारण खुल्न सकेको छैन । दक्षिणी स्वीडेनको यस्टाड र डेनिस टापुको बीचमा रहेको बाल्टिक सागरमा सो घटना भएको हो । हेलिकोप्टर र डुङ्गाहरूबाट खाजी कार्य भइरहेको छ ।"
नेतृत्व : गणितीय कि राजनीतिक ?,"राज्यका सबै निकाय र पदाधिकारीमा देखिएको नैराश्यताको प्रमुख कारण भनेको नेतृत्वको असक्षमता नै हो। राजनीति एउटा यस्तो विषय हो, जुन गणितीय हिसाबले मात्र चल्न सक्दैन। नेतृत्वका लागि तथ्यांकीय हिसाब चाहिएला, त्यसले सहयोग पनि गर्ला। तर, गणितीय हिसाबले सही नेतृत्व छान्न सकिँदैन। राजनीतिमा सही नेतृत्व त्यो हो जसले राज्यका लागि राजनीति गर्छ अर्थात् जुन नेतासँग नीति, सिद्धान्त र विचार हुन्छ, त्यो नै असली राजनीतिज्ञ हो। राजनीतिज्ञ स्वार्थी र कपट हुनु हुँदैन। हुन त आज भोलि जो स्वार्थ लिप्त छ, झुटा आश्वासन दिनमा माहिर छ अनि कामभन्दा पनि दाममा विश्वास गर्छ, त्यस्तो व्यक्तिले राजनीतिमा प्रगति गरेको छ। तर, त्यो प्रगति क्षणिक र अवास्तविक हुन्छ। राजनीतिमा विचारले समेटेको नेतृत्व उपयुक्त हुन्छ। जोसँग विचार छैन। ज्ञान छैन। विषयवस्तुप्रति झुकाव छैन। त्यस्तो नेताले कुनै पनि पार्टीलाई सञ्चालन गर्न सक्दैन। यसमा अर्को महत्वपूर्ण कुरा नेतृत्व गर्न सक्ने क्षमता हुनुपर्छ। गुण हुनुपर्छ। त्यसबिना जति नै क्षमतावान् भए पनि चर्चामा आउन सक्दैन। जोसँग विचार, सिद्धान्त र देशप्रतिको निष्ठा छ, त्यसले मात्र राजनीतिक नेतृत्व दिन सक्छ। मुलुकलाई सही दिशातर्फ हाँक्न सक्छ। अर्थात्, राजनीतिक रूपले मुलुक सञ्चालन गर्न सक्छ। देशकै पुरानो पार्टी नेपाली कांग्रेसको महाधिवेशन अन्तिम चरणमा पुगेको छ। यस महाधिवेशनमा विभिन्न पदका लागि विभिन्न नेताहरूले उम्मेदवारी दिए र आज मतदान गर्दैछन्। उनीहरू आफूले जित्ने दाबी गरिरहेका छन्। उनीहरूको अभिव्यक्ति सुन्दा र पढ्दा भने कुनै पनि नेताबाट अपेक्षा गर्न सकिने अवस्था छैन। विगतमा नेपाली कांग्रेस यस्तो खालको पार्टी हो। त्यसपछि यो समय सन्दर्भमा यस्ता यस्ता काम गर्यो। अहिले वर्तमानमा हामीहरू यो ठाउँमा उभिएका छौं। अब म यो पार्टीलाई यस्तो यस्तो प्रक्रियाबाट यस्तो बाटोमा लैजान्छु भन्ने अभिव्यक्तिहरू कुनै पनि नेताबाट आएको देखिँदैन। न उनीहरूलाई आउने दिनमा किन कांगे्रसको आवश्यकता छ भन्ने कुरा थाहा छ। न त अब कांग्रेसको भविष्य यस्तो हुन्छ भनेर कल्पना नै गरेको अवस्था छ। परिमार्जित रूपमा कांग्रेस यसरी अगाडि बढ्छ। २१औं शताब्दीमा मुलुकलाई सुहाउँदो तरिकाले कांग्रेस कसरी अगाडि बढ्छ भन्ने धारणा कसैबाट पनि सार्वजनिक भएको छैन। केवल सबै नेता गणितीय हिसाबमा लागेका छन्। परीक्षामा त्यो व्यक्ति सफल हुन्छ, जसले हिसाब घोकेको होइन सूत्र बुझेको हुन्छ। नेपाली कांग्रेसका लागि त्यो सूत्र भनेको कांग्रेसको भावी नीति, सिद्धान्त र आवश्यकता हो। तर, अहिले नेताहरू आफ्नो पक्षमा संख्या पुर्याएर पद हत्याउने दाउमा मात्र देखिन्छन्। त्यसको असली फर्मुला के हो कसैले बुझ्ने कोसिस नै गरेको छैन। हुन त नेपालमा जसका हातमा सत्ता छ। सम्पत्ति छ। ऊ नै शक्तिशाली हुन्छ। जोसँग पैसा भएका व्यापारीहरू छन्। जसको पक्षमा देशीविदेशी प्रभाव परेको छ, ऊ नै सक्षम हुन्छ। देशीविदेशी शक्तिहरूले पनि आफ्ना अनुुकूलका व्यक्तिलाई नेतृत्वमा लैजान चाहन्छन्। त्यसका लागि साम, दाम, दण्ड, भेद सबै प्रयोग गर्छन्। त्यस्ता नेताहरू नेतृत्वमा पुग्छन्। गणितीय हिसाबले पदमा पुग्लान्। उनीहरू राजनीतिक रूपले भने राजनेता हुन सक्दैनन्। पार्टीलाई सही नेतृत्व दिन सक्दैनन्। मुलुकलाई समेटेर राज्य सञ्चालन गर्न सक्दैनन्। यी कुरालाई नेपाली कांग्रेसका नेताहरूले बुझ्नु आवश्यक छ। त्यसमा पनि अझ सशक्त रूपमा विद्यार्थी जीवनदेखि राजनीति गरेका नेताहरूले त बुझ्नु झनै जरुरी छ। अहिले जो नेता पढेलेखेका छन्। पार्टीको वर्तमान र भविष्य देख्न सक्छन्। कांग्रेसलाई तलबाटै बुझेका छन्। कार्यकर्ताको मर्म र भावना बुझेका छन्। सबै जातजाति, भाषा, धर्मलाई समान नजरले हेर्छन्। मेचीदेखि महाकालीसम्मका जनताको पीडा, चाहना, आकांक्षा बुझेका छन्। त्यस्ता युवा नेताहरूले यो विषयलाई मनन् गर्नु आवश्यक छ। इतिहासमा कांग्रेस के थियो ? आज कांगे्रस कस्तो भइरहेको छ ? आउँदो दिनमा कस्तो हुनुपर्छ ? भन्ने कुरा उनीहरूले बुझ्नुपर्छ। त्यसपछि पार्टीलाई कुन दिशामा लैजाने भन्ने कुरा तय गर्नुपर्छ। जब एउटा निश्चित विन्दु भेटिन्छ त्यसपछि नीति र सिद्धान्तको खाका तयार पार्नुपर्छ। एक हिसाबले त्यो विन्दुमा पुग्ने मार्ग नै नीति, पद्धति, विचार र कार्यदिशा नै हो। जब विचार र सिद्धान्तको प्रतिवद्धता स्पष्टसँग जनतासमक्ष राख्न सकिन्छ, त्यसपछि पार्टीको नेतृत्व गर्न सहज छ। जसले यो काम गर्छ, ऊबाट नेपाली कांग्रेसको नेतृत्व सम्भव छ। उसले नै नेपाली कांग्रेसको राजनीति अगाडि बढाउन सक्छ। आउने दिनमा उसैले मुलुक सञ्चालनको जिम्मा पाउँछ। त्यसैले कांग्रेसको आसन्न महाधिवेशनमा पुराना र नयाँ पुस्ताका नेताहरूलाई मिलाएर पदाधिकारीमा चयन गर्नु पर्ने देखिन्छ। नेपालका धेरै दलहरूमा पछिल्लो समय राजनीतिक विचलन आएको छ। त्यसले धेरै विखण्डन पनि गराएको छ। त्यसमा पनि उग्र दक्षिणपन्थीहरूमा विचलन देखिएको छ। उग्र वामपन्थीहरूमा पनि विचलन देखिएको छ। विचलन र त्यसको प्रभावले समग्र राजनीतिमा पारेको असर र आज मुलुकले राजनीतिक रूपले भोगिराखेको समस्या विश्लेषण गर्नैपर्ने भएको छ। राज्यका सबै निकाय र पदाधिकारीमा देखिएको नैराश्यताको प्रमुख कारण भनेको नेतृत्वको असक्षमता नै हो। त्यसैले जहिले पनि नेतृत्व दृढ र सशक्त हुनुपर्छ। २१औं शताब्दीमा मुलुकलाई सुहाउँदो तरिकाले कांग्रेस कसरी अगाडि बढ्छ भन्ने धारणा कसैबाट पनि सार्वजनिक भएको छैन। केवल सबै नेता गणितीय हिसाबमा लागेका छन्। असल नेतृत्व दिशाहीनताको एक मात्र निकास हो। सशक्त प्रजातान्त्रिक राजनीतिक शक्ति र त्यसका हातमा मुलुकको बागडोर र मुलुकलाई हाँक्ने बलियो सिद्धान्त भएको प्रतिबद्ध नेता मुलुकलाई चाहिएको छ। जुन गणितीय हिसाबबाट छानिएका नेताहरूबाट सम्भव हुने देखिँदैन। आर्थिक प्रलोभन, व्यक्तिगत स्वार्थ लिएखाएका वा बाँडेका हिसाबले राजनीतिमा व्यापारीहरूलाई समेटेको देखिन्छ। यस दृष्टिले हेर्दा संख्याले बहुमत पुगेका हिसाब र नेतृत्वमा पुगेका हिसाबले सशक्त संगठित राजनीतिक पार्टी बनाउन वा मुलुकलाई चाहिएको नेतृत्व दिन सक्दैन। त्यस्तो नेता समग्र मुलुकको नेता हुन सक्दैन। गणितीय हिसाबले चुनाव जित्न सक्छ। पदमा पनि पुग्न सक्छ। त्यसको गरिमा र त्यो पदले चलाउने जिम्मेवारी निभाउन सक्दैन। त्यसैले गणितीय हिसाबको जितलाई जित मान्नुको कुनै अर्थ छैन। नेतृत्व सबैलाई समेट्ने खालको हुनुपर्छ। नेतृत्वमा नीति, सिद्धान्त र प्रतिबद्धता हुनुपर्छ। जब नेतृत्वप्रति पार्टीपंक्तिले विश्वास गर्छ, तब उसका कुरा काट्न सक्दैनन्। त्यसले पार्टीलाई एकीकृत बनाउँछ। बलियो बनाउँछ। सर्वशक्तिशाली बनाउँछ। आज पैसा तिरेर नेतृत्वमा पुगे पनि भोलिदेखि उसकै हालत सुरु हुन्छ। त्यस्ता व्यक्तिका कारण आन्तरिक द्वन्द्व सिर्जना हुन्छ। पार्टी फुट्छ। चिराचिरा पर्छ। त्यसैले अहिले नेपाली कांग्रेसलाई स्वच्छ छवि भएको नेताको आवश्यकता छ। अब नेपाली कांग्रेसमा अगाडि नेपाली कांग्रेसको मर्म, धर्म, सिद्धान्त र विचार बोकेका नेता चाहिएका छन्। जनता र मुलुकप्रतिको प्रतिबद्धता बुझेका नेता चाहिएका छन्। उदाहरणीय व्यक्तित्वहरू अब नेपाली कांग्रेसको अग्रपंक्तिमा आउनुपर्छ। सक्षम नेतृत्वसँगै इमान्दार नेता कांग्रेसको नेतृत्वमा पुग्न र सामूहिक नेतृत्वको जिम्मेवारी लिन तयार हुनुपर्छ। त्यसमा सबैले साथ दिनुपर्छ। कांग्रेसको आदर्श, नीति, सिद्धान्त बुझेको नेता हुन् तारानाथ रानाभाट। विगतमा स्वच्छ छवि थियो। यस्ता नेता नेतृत्वमा आएर सबैलाई समेटेर सामूहिक नेतृत्वको परिपाटी विकसित गर्नु र सामूहिक निर्णयले पार्टी सञ्चालन गरी देशलाई नेतृत्व दिनुपर्छ। अहिले सशक्त रूपमा राजनीतिको नेतृत्वमा रहेका शेरबहादुर देउवा र रामचन्द्र पौडेललगायत सबैले सामूहिक रूपमा एउटा नेतृत्व चयन गर्नुपर्छ। सबैको सहमतिमा राजनीतिक पार्टीको नेतृत्व तय गर्दा एक त त्यसले सकारात्मक सन्देश दिन्छ अर्को पार्टी एकजुट हुन्छ। प्रजातान्त्रिक, लोकतान्त्रिक एवं राजनीतिक परिपाटीमा रहेर नेपाली कांग्रेसले सक्षम सामूहिक नेतृत्व चयन गर्नतर्फ अगाडि बढ्नुपर्छ। आमजनता तथा कार्यकर्तालाई अब नेपाली कांग्रेसले देशको नेतृत्व लिनेछ। यही अनुभूति हुने खालको नेतृत्व चयन गरेर कांग्रेस अगाडि बढ्नेछ भन्नेमा विश्वस्त छुु।"
"मतदानपछि निधिले भनेः मेरो माहोल राम्रो छ, उत्साहित छु","काठमाडौं : नेपाली कांग्रेस सभापतिका उम्मेदवार विमलेन्द्र निधिले आफूलाई हौसला मिलेको बताएका छन् । राष्ट्रियसभा गृहमा भोट हालेपछि निधिले आफ्नो माहोल राम्रो रहेको भन्दै नयाँ अनुभव भएको समेत बताएका छन् । उनले भने, मेरो माहोल राम्रो छ । म उत्साहित छु।एकदम हौसला मिलेको छ । नयाँ अनुभव पनि भयो। नेता निधिले आंशिक प्यानल बनाएर चुनावी मैदानमा उत्रिएका छन्। उनको प्यानलबाट उपसभापतिमा दिव्येश्वरी शाह र महामन्त्रीमा डाराजाराम कार्की छन्। कांग्रेसले १४ महाधिवेशनबाट नयाँ नेतृत्व चयन गर्न मतदान जारी छ। कांग्रेस केन्द्रीय कार्यसमितिका पदाधिकारीमध्ये एक सभापति, दुई उपसभापति, दुई महामन्त्री, आठ सहमहामन्त्री, आठ सहमहामन्त्रीको निर्वाचन हुने व्यवस्था छ। कोषाध्यक्ष भने निर्वाचित केन्द्रीय सदस्यमध्येबाट निर्वाचित हुने व्यवस्था छ। यसैगरी ३५ खुला केन्द्रीय सदस्य, महिला नौ, प्रत्येक प्रदेशबाट तीन जनाका दरले २१, दलित नौ, आदिवासीजनजाती १५, खसआर्य १३, मधेसी नौ, थारु चार, मुस्लिम तीन, पिछडिएको क्षेत्रबाट एक, अल्पसङ्ख्यकबाट एक, अपाङ्बाट एक सदस्य गरी कूल १३४ पदाधिकारी तथा सदस्यको निर्वाचन हुने विधानको व्यवस्था छ। यस बाहेक केन्द्रीय सभापतिले ३३ जना मनोनित गर्ने विधानमा उल्लेख छ।"
कांग्रेस महाधिवेशन : ६ सय मत खस्यो,"काठमाडौं : कांग्रेसको १४ औं महाधिवेशनबाट नयाँ नेतृत्व चयन गर्न मतदान जारी छ। अहिलेसम्म ६ सय मत खसेको छ। निर्वाचन समितिका अनुसार दिउँसो २ बजेसम्म ६ सय मत खसेको हो। सोमबार मध्यान्ह १२ बजेदेखि सुरु भएको मतदानमा ४ हजार ७४३ मतदाता रहेका छन् । पदाधिकारी सदस्यसहित १३४ पदका लागि निर्वाचन हुन लागेको हो। अहिलेसम्म पार्टी सभापतिका उम्मेदवारहरु शेरबहादुर देउवा, शेखर कोइराला, विमलेन्द्र निधि, प्रकाशमान सिंहसहितका नेताहरुले मतदान गरिसकेका छन् । यस्तै, अन्य उम्मेदवार र प्रतिनिधिहरुले पनि भोट हालिरहेका छन् । मतदानस्थलमा ११ सय बुथको व्यवस्था गरिएको छ। कांग्रेस केन्द्रीय कार्यसमितिका पदाधिकारीमध्ये एक सभापति, दुई उपसभापति, दुई महामन्त्री, आठ सहमहामन्त्री, आठ सहमहामन्त्रीको निर्वाचन हुने व्यवस्था छ। कोषाध्यक्ष भने निर्वाचित केन्द्रीय सदस्यमध्येबाट निर्वाचित हुने व्यवस्था छ। यसैगरी ३५ खुला केन्द्रीय सदस्य, महिला नौ, प्रत्येक प्रदेशबाट तीन जनाका दरले २१, दलित नौ, आदिवासीजनजाती १५, खसआर्य १३, मधेसी नौ, थारु चार, मुस्लिम तीन, पिछडिएको क्षेत्रबाट एक, अल्पसङ्ख्यकबाट एक, अपाङ्बाट एक सदस्य गरी कूल १३४ पदाधिकारी तथा सदस्यको निर्वाचन हुने विधानको व्यवस्था छ। यस बाहेक केन्द्रीय सभापतिले ३३ जना मनोनित गर्ने विधानमा उल्लेख छ।"
कांग्रेस निर्वाचन : सभापतिका उम्मेदवार निधिले गरे मतदान,"काठमाडौं : नेपाली कांग्रेस सभापतिका उम्मेदवार विमलेन्द्र निधिले मतदान गरेका छन्। सोमबार राष्ट्रिय सभा गृहमा पुगेर उनले मतदान गरेका हुन्। यस अगाडि सभापति उम्मेदवार शेरबहादुर देउवा, प्रकाशमान सिंह, डा शेखर कोइरालाले पनि मतदान गरिसकेका छन्। उनीहरुले मतदान गर्न आधा घण्टाभन्दा बढी लागेको बताए। पार्टीको केन्द्रीय निर्वाचन समितिका अनुसार सोमबार बिहान ८ बजेदेखि मतदान सुरु हुने तालिका भएपनि प्राविधिक कारण साढे ११ बजे मात्रै मतदान सुरु भएको हो। सभापति उम्मेदवार शेरबहादुर देउवाले पनि मतदान गरिसकेका छन्। निर्वाचन समितिले प्रकाशन गरेको नामावलीअनुसार सभापतिमा ५, दुई उपसभापतिका लागि ७, दुई महामन्त्रीका लागि ६ र ८ जना सहमहामन्त्रीका लागि १९ जनाले उम्मेदवारी दिएका छन्। १३४ पदका लागि ४८७ उम्मेदवार प्रतिस्पर्धामा छन्। मतदान गर्न बिहान साढे ७ बजेदेखि महाधिवेशन प्रतिनिधि लाइनमा बसेका छन्। प्रतिनिधि मतदान गर्न लाइनमा बसेपछि उम्मेदवारहरु लाइनमै पुगेर आफूलाई मत मागिरहेका छन्। १४ औं महाधिवेशनअन्तर्गत सोमबार हुने निर्वाचनमा भने कागजी मतपत्र नै प्रयोग गरिएको छ। सभापतिमा शेरबहादुर देउवा, डा कोइराला, सिंह, विमलेन्द्र निधि र कल्याणकुमार गुरुङले प्रतिस्पर्धा गरेका छन्। कांग्रेस महाधिवेशन : तस्बिर, भिडियो खिच्न नदिएपछि पत्रकारले गरे क्यामरा डाउन कांग्रेस निर्वाचन : सभापतिका उम्मेदवार देउवाले गरे मतदान कांग्रेस निर्वाचन : सभापतिका उम्मेदवार प्रकाशमान सिंहले गरे मतदान कांग्रेस निर्वाचन : सभापतिका उम्मेदवार कोइरालाले गरे मतदान"
कांग्रेस महाधिवेशन : ३ बजेसम्म ८७८ मत खस्यो,काठमाडौं: नेपाली कांग्रेसको १४औं महाधिवेशनको मतदानमा ८ सय बढी मत खसेको छ। निर्वाचन समितिका अनुसार दिउँसो ३ बजेसम्म ८७८ मत खसेको हो। बिहान ८ बजेदेखि मतदानको समय तोकिएपछि तीन घन्टा ढिला सुरु भएको थियो। भृकुटीमण्डप र राष्ट्रिय सभा गृहमा मतदानमा भइरहेको छ। एउटै मतदातालाई एक घन्टासम्म समय लागेको प्रतिनिधिहरुले बताएका छन्। कांग्रेसको जारी महाधिवेशनमा ४ हजार ७४३ जना प्रतिनिधिहरु रहेका छन्।
कांग्रेस निर्वाचन : मतदान गर्न किन भयो ढिलाई ?,"काठमाडौं : नेपाली कांग्रेसको नयाँ नेतृत्वका लागि मतदान सुरु हुन अझै केहि समय लाग्ने भएको छ। पार्टीको केन्द्रीय निर्वाचन समितिका अनुसार सोमबार बिहान ८ बजेदेखि मतदान गर्ने कार्यतालिका भएपनि मतपत्र मतदानस्थलमा आइनपुगेकाले सुरु हुन नसकेको हो। आइतबार अपराह्न उम्मेदवारको अन्तिम नामावली प्रकाशन गरेको समितिले रातभरी मतपत्र छपाईलगायतका काम गरेको थियो। मतदान गर्न महाधिवेशन प्रतिनिधि लाइनमा बस्नेक्रम जारी छ। उम्मेदवारहरु लाइनमै पुगेर आफूलाई मत मागिरहेका छन्। १४ औं महाधिवेशनअन्तर्गत निर्वाचनमा भने कागजी मतपत्र नै प्रयोग गरिएको छ। यसले निर्वाचन प्रक्रियालाई बढी झन्झटिलो, लामो र खर्चिलो बनेको छ। विद्युतीय मतदान प्रक्रियामा जान सहमति जुट्न नसकेको कागजी मतपत्र प्रयोग भएको हो। यस अगाडि एमाले र राप्रपाले महाधिवेशनमा विद्युतीय मेसिनको प्रयोग गरेको थियो। जसले नतिजा चाँडै आएको थियो। मतदानका लागि तीन स्थानमा मतदान केन्द्र स्थापना गरिएको संयोजक गोपालकृष्ण घिमिरेले जानकारी दिए। महाधिवेशनमा महाधिवेशन प्रतिनिधिको सङ्ख्या जम्मा चार हजार ७४३ कायम रहेको छ। समितिका अनुसार महाधिवेशनस्थलको राष्ट्रियसभागृहमा पार्टी केन्द्रीय कार्यसमिति, जनसम्पर्क समिति, भ्रातृशुभेच्छुक सङ्घसंस्था, कर्णाली प्रदेश र लुम्बिनी प्रदेशका महाधिवेशन प्रतिनिधिका लागि मतदान गर्ने व्यवस्था तोकिएको छ। भृकुटीमण्डपको हलमा प्रदेश नं १, बागमती र सुदूरपश्चिम प्रदेशका महाधिवेशन प्रतिनिधि र भृकुटीमण्डपको प्राङ्गणमा प्रदेश नं २ र गण्डकी प्रदेशका मतदाताका लागि मतदान गर्ने व्यवस्था गरिएको छ।"
कांग्रेस निर्वाचन : सभापतिका उम्मेदवार देउवा पुगे मतदानस्थलमा,"काठमाडौं : नेपाली कांग्रेस सभापतिका उम्मेदवार एवम् प्रधानमन्त्री शेरबहादुर देउवा मतदानस्थलमा आइपुगेका छन्। सभापति उम्मेदवार डा शेखर कोइराला, प्रकाशमान सिंह र विमलेन्द्र निधि यस अगाडि नै मतदानस्थलमा आइपुगेका थिए। सोमबार पदाधिकारी र सदस्यका लागि मतदान हुँदैछ। सोमबार बिहान ८ बजेदेखि मतदान सुरु हुने तालिका भएपनि प्राविधिक कारण साढे ११ बजेबाट मात्रै मतदान सुरु भएको हो । मतदान गर्न बिहान साढे ७ बजेदेखि महाधिवेशन प्रतिनिधि लाइनमा बसेका छन्। प्रतिनिधि मतदान गर्न लाइनमा बसेपछि उम्मेदवारहरु लाइनमै पुगेर आफूलाई मत मागिरहेका छन्। १४ औं महाधिवेशनअन्तर्गत सोमबार हुने निर्वाचनमा भने कागजी मतपत्र नै प्रयोग गरिएको छ। निर्वाचन समितिले प्रकाशन गरेको नामावलीअनुसार सभापतिमा ५, दुई उपसभापतिका लागि ७, दुई महामन्त्रीका लागि ६ र ८ जना सहमहामन्त्रीका लागि १९ जनाले उम्मेदवारी दिएका छन्। १३४ पदका लागि ४८७ उम्मेदवार प्रतिस्पर्धामा छन्।"
कांग्रेस महाधिवेशन : वरिष्ठ नेता पौडेल भोट हाल्न नजाने,"काठमाडौं : नेपाली कांग्रेसका वरिष्ठ नेता रामचन्द्र पौडेलले मतदानमा भाग नलिने भएका छन्। सोमबार बिहानबाट नयाँ नेतृत्वका लागि जारी मतदान प्रक्रियामा उनले भाग नलिने भएका हुन्। पौडेलका स्वकीय सचिव चिरञ्जिवी अधिकारी अहिलेको अस्वस्थ प्रतिस्पर्धाप्रति नेता पौडेलले असहमति जनाएको बताए। अधिकारीले अन्नपूर्णसँग भने अहिलेको कांग्रेसमा अस्वस्थ प्रतिस्पर्धा छ। अस्वस्थ प्रतिष्पर्धा हुने देखेर महाधिवेशनको प्रक्रियाबाट बाहिरिएको हुँ भन्नु भएको छ। पौडेलले कसलाई समर्थन गर्ने अहिलेसम्म खुलाएका छैनन्। पौडेलले प्रतिस्पर्धाबाट आफू बाहिरिएपनि आफ्नो विवेक प्रयोग गरेर लोकतान्त्रिक प्रतिस्पधाको आदर्श र मूल्यलाई जोगाउन कार्यकर्तालाई आह्वान गरेको पौडेललाई उदृत गर्दै अधिकारीले बताए। उनी संस्थापन इत्तरमा सभापतिका सर्वसम्मत नेतृत्व चयन हुन नसकेपछि १४ औं महाधिवेशनमा सभापतिको प्रतिस्पर्धाबाट समेत बाहिरिएका थिए।पार्टी सभापति शेरबहादुर देउवासँग प्रतिस्पर्धा गर्न प्यानलको तर्फबाट साझा उम्मेदवार बनाउनुपर्ने उनको प्रस्ताव थियो। सबै मिले आफूले मान्ने, नभए आफूलाई साझा उम्मेदवार बनाउनुपर्ने उनको प्रस्ताव थियो। तर, पौडेलले सोचेजस्तो न साझा उम्मेदवार बन्ने स्थिति बन्यो, न त पौडेललाई नै अन्तिम उम्मेदवार बन्ने मौका दिइयो। प्यानल भित्रै तँछाडमछाड चलेपछि पौडेलले केन्द्रीय कार्यसमितिको अन्तिम बैठकमा भाग लिएनन्, उम्मेदवारी मनोनयन कार्यक्रममा पनि सहभागी भएनन्। १४औं महाधिवेशनमा त पौडेललाई आफ्नै टिमका सहयात्रीले साझा उम्मेदवार नमान्ने अड्डी लिए। शशांक कोइराला लचिलो बने पनि शेखर कोइराला र प्रकाशमान सिंहले अड्डी कसे। त्यही कारण, पौडेलले सभापतिको उम्मेदवार नबन्ने घोषणा गरे। सभापतिमा शेरबहादुर देउवा, डा कोइराला, सिंह, विमलेन्द्र निधि र कल्याणकुमार गुरुङले प्रतिस्पर्धा गर्ने भएका छन्।"
कोभिडको जोखिममा महिला बैंकर,"काठमाडौं : कार्यालयमा काम गर्दा पटकपटक स्यानिटाइजर लगाइरहन्छु, माक्सको प्रयोगदेखि दूरी कायमलगायतका सबैखाले उच्च सतर्कता अपनाउँछु तर घर पुग्दा ६ महिनाको बच्चालाई प्रभाव पर्ने हो कि भन्ने डरले सताउँछ, विगत दुई वर्षदेखि बैंकको फ्रन्ट डेस्कमा खटिँदै आएकी ३४ वर्षीया यमकला बोहोरा सुनाउँछिन्। भाग्यवश अहिलेसम्म कोभिडको सामना गर्नु नपरेको उनले बताइन्। तर, सबैभन्दा बढी महिला कर्मचारीहरू घरमा बालबच्चासँग हेलमेल हुनुपर्ने भएकाले आफूसँगै परिवारमा जोखिमको त्रासले डेरा जमाएको उनको भनाइ छ। दिनहुँ हजारौं बिरामीहरूको भीड रहने काठमाडौंको वीर अस्पतालमा उपचारका लागि बैंकको काउन्टरमा रकम भुक्तानी गर्नेको घुइँचो लाग्छ। अस्पताल भएकाले चौबिसै घण्टा सेवा दिनु परेकाले पालैपालो गरेर बोहोराले पनि बैंकिङ सेवा दिँदै आएकी छन्। सो अस्पतालमा प्रभु बैंकको एक्सटेन्सन काउन्टरमा करिब पाँच जना कर्मचारीलाई भ्याइनभ्याइ हुन्छ। यसमध्ये तीन जना महिला नै थिए। लामो समयदेखि कोभिडको जोखिम अस्पतालका सबै कर्मचारीलाई छ। यसमध्ये अस्पतालमै रहेको बैंकका कर्मचारीलाई हुनु स्वाभाविक हो। अस्पतालबाहेकका अधिकांश बैंकको काउन्टरमा महिला कर्मचारीकै बाहुल्यता छ। काउन्टरमा रहेकामध्ये प्रायः आधा बढी महिला बैंकर हुने गरेको देखिन्छ। अझ रिसेप्सनमा एकाधबाहेक महिला नै देखिन्छन्। थापाथलीस्थित एनआईसी एसिया बैंकको काउन्टरमा १५ जनामध्ये १४ जना महिला कर्मचारी कार्यरत देखिन्छन्। यसमध्ये एक महिला बैंकरलाई फ्रन्ट डेस्कमा किन यति धेरै महिला भनेर प्रश्न गर्दा उनले प्रायः सबैमा महिला नै हुने गरेकाले स्वाभाविक भएको प्रतिउत्तर दिइन्। यस्तै, ग्राहकसँगको प्रत्यक्ष सम्पर्कमा रहेर काम गर्दा काउन्टरका सबै कर्मचारी सुरुमै कोभिड संक्रमित भइसकेको रुविना थापाले जानकारी दिइन्। चार वर्षदेखि विभिन्न विभागमा काम गर्दै करिब डेढ वर्षदेखि काउन्टरमार्फत सेवा दिँदै आएकी थापा यसरी काम गर्दा कोरोना सर्न सक्ने सम्भावना अधिक भएको सुनाउँछिन्। विशेष गरेर फ्रन्ट डेस्कमा बस्ने महिला तथा पुरुष कोभिडको उच्च जोखिममा छन्। काउन्टरका अधिकांश कर्मचारीहरू महिला हुने गरेकाले थप जोखिममा देखिन्छन्। बैंकको नेतृत्व तहमा धेरै महिला रहेको मेगा बैंककी डेपुटी प्रमुख कार्यकारी अधिकृत रविना देशराज श्रेष्ठ भने आफूहरूले उच्च सतर्कता अपनाएकाले सबैखाले कर्मचारीलाई कोभिडको जोखिम नभएको दाबी गर्छिन्। देशराजका अनुसार उच्च व्यवस्थापनले नै सुरक्षाका सम्पूर्ण उपायको व्यवस्था गरेकाले मेगा बैंक कोभिडबाट जोखिमरहित छ। यद्यपि बैंकको फ्रन्टलाइनमा महिला बढ्ता होलान्। उनीहरू बढी जोखिममा हुन सक्छन्। यसैले हामीले भौतिक दूरी कायम राख्ने, अगाडि सिल्ड राख्ने, मास्क प्रयोग गर्नेलगायतका उच्च सतर्कता अपनाएका छौं। कोभिडबाट बचेर काम गर्ने वातावरण बनाएका छौं, उनले भनिन्। बैंकमा ३८४७ प्रतिशत महिला, मृत्युसम्मको जोखिम समग्र बैंक तथा वित्तीय संस्थामा कुल कर्मचारीको करिब ३८४७ प्रतिशत महिला कार्यरत छन्। नेपाल राष्ट्र बैंक, वाणिज्य बैंक, विकास बैंक, वित्त कम्पनी र लघुवित्त वित्तीय संस्थामा कुल कर्मचारी संख्या करिब ७६ हजार ५ सय ३ पुगेको छ। सुरुवाती चरणमा कोरोना संक्रमण बढ्दै जाँदा बैंक तथा वित्तीय संस्था कोभिडको हटस्पट बन्यो। संक्रमित कर्मचारीको संख्या दिनप्रतिदिन बढ्दा बैंकले सबै शाखाबाट एकै पटक सेवा दिन अवरोधसमेत पुगेको थियो। सो अवधिमा हजारौंको संख्यामा कर्मचारीहरू संक्रमित भए। कतिपयले ज्यानै गुमाए। अझै पनि संक्रमित भइरहेका छन्। नेपाल राष्ट्र बैंकको तथ्यांकअनुसार हालसम्म समग्र बैंक तथा वित्तीय संस्थामा १८ हजार २ सय ८४ जना संक्रमितपछि रिकभर भइसकेका छन्। हाल २ सय ८५ जना बैंकर संक्रमित छन्। हालसम्म कुल कर्मचारीको करिब २४२७ प्रतिशत कोभिड संक्रमित भइसकेको नेपाल राष्ट्र बैंकका सहायक प्रवक्ता नारायणप्रसाद पोखरेलले बताए। उनका अनुसार अझ यसबीच ४४ जना बैंकरले ज्यान गुमाए। यसमध्ये अब्बल महिला बैंकरलाई बैंक इन्डस्ट्रीले गुमाउनु परेको छ। राष्ट्र बैंककै संक्रमित भएकामध्ये एक जनाको ज्यान गयो। यसमा बैंकिङ विभागकी सहायक निर्देशक कृति थापाको ज्यान कोरोनाले लियो। उनीसँगै आमाको समेत यसैकारण ज्यान गएको थियो। यस्तै, हाल सञ्चालनमा रहेका २७ वाणिज्य बैंकमा ४४ हजार ६ सय ३ कुल कर्मचारी छन्। यसमध्ये १७ हजार ३ सय ३६ महिला कार्यरत छन्। यो कुल कर्मचारीको ३८८७ प्रतिशत हो। हालसम्म १२ हजार ५ सय ९५ कोभिड संक्रमणबाट रिकभर भएका छन् भने अझै १ सय ९२ संक्रमित छन्। साथै, वाणिज्य बैंकमा कार्यरत २८ जनाले कोरोनाकै कारण ज्यान गुमाउनु पयो। यसमध्ये धेरै अब्बल महिला बैंकर रहे। जसअन्तर्गत कोरोना संक्रमणका कारण नबिल बैंक र सिटिजन्स बैंकमा काम गर्ने दुई जना बैंकरको मृत्यु भयो। नबिलको कुमारीपाटीस्थित शाखामा एकाउन्टेन्टको रूपमा काम गर्ने ३७ वर्षीया महिला र सिटिजन्स बैंकको बर्दिया सानोश्री शाखाकी ३५ वर्षीया महिला कर्मचारीको ज्यान गयो। यसैगरी, सञ्चालनमा रहेका १८ ओटा विकास बैंकहरूमा कुल ८ हजार ७६ जना कर्मचारी छन्। यसमध्यै ३ हजार २ सय १२ महिला छन्। यो कुल संख्याको ३९७७ प्रतिशत हो। राष्ट्र बैंकको तथ्यांकअनुसार कुल संख्यामध्ये १ हजार ६ सय ७ संक्रमणबाट रिकभर भइसकेका छन् भने १६ जना अहिले संक्रमित छन्। विकास बैंकका ५ जना कर्मचारीले भने ज्यान गुमाए। यसैगरी ग वर्गका १७ ओटा वित्त कम्पनीमा १ हजार ८ सय ५२ कर्मचारी छन्। यसमध्ये ८ सय ५ महिला छन्। यो कुल संख्याको ४३४७ प्रतिशत हो। राष्ट्र बैंकको तथ्यांकअनुसार वित्त कम्पनीको कुल संख्यामध्ये ३ सय ९२ जना संक्रमणपछि रिकभर भइसकेका छन् भने दुई जना अहिले संक्रमित छन्। विकास बैंकका दुई जना कर्मचारीले भने ज्यान गुमाए। यसैगरी घवर्गका ६९ ओटा लघुवित्त वित्तीय संस्थाहरूमा २० हजार ९ सय २० कर्मचारी छन्। यसमध्ये ७ हजार ८ सय ८३ महिला छन्। यो कुल संख्याको ३७४४ प्रतिशत हो। राष्ट्र बैंकको तथ्यांकअनुसार लघुवित्त संस्थाकोे कुल कर्मचारीमध्ये २ हजार ७ सय ७५ जना संक्रमणपछि रिकभर भइसकेका छन् भने ७५ जना अहिले संक्रमित छन्। यसबीच उक्त संस्थाबाट ९ जना कर्मचारीले भने ज्यान गुमाए।"
मतदानस्थलमा आइपुगे कांग्रेस सभापतिका उम्मेदवार,"काठमाडौं : नेपाली कांग्रेसका सभापतिका उम्मेदवार मतदानस्थलमा आइपुगेका छन्। सोमबार पदाधिकारी र सदस्यका लागि मतदान हुँदैछ। सभापति उम्मेदवार डा शेखर कोइराला, प्रकाशमान सिंह र विमलेन्द्र निधि मतदानस्थलमा आइपुगेका हुन्। नयाँ नेतृत्वका लागि मतदान गर्न महाधिवेशन प्रतिनिधि लाइनमा बस्नेक्रम जारी छ। प्रतिनिधि मतदान गर्न लाइनमा बसेपछि उम्मेदवारहरु लाइनमै पुगेर आफूलाई मत मागिरहेका छन्। १४ औं महाधिवेशनअन्तर्गत सोमबार हुने निर्वाचनमा भने कागजी मतपत्र नै प्रयोग गरिएको छ। मतपत्र ढिलो आइपुग्दा तोकिएको समयमा निर्वाचन हुन सकेको छैन। कांग्रेसको विधानमा सभापतिमा निर्वाचित हुन ५१ प्रतिशत मत ल्याउनुपर्ने व्यवस्था छ। कुनै पनि उम्मेदवारको ५१ प्रतिशत मत नआएको अवस्थामा सबैभन्दा बढी मत आउने दुई जना उम्मेदवारबीच पुन: मतदान गरिनुपर्छ। निर्वाचन समितिले प्रकाशन गरेको नामावलीअनुसार सभापतिमा ५, दुई उपसभापतिका लागि ७, दुई महामन्त्रीका लागि ६ र ८ जना सहमहामन्त्रीका लागि १९ जनाले उम्मेदवारी दिएका छन्। कागजी मतपत्रले निर्वाचन प्रक्रियालाई बढी झन्झटिलो, लामो र खर्चिलो बनेको छ। विद्युतीय मतदान प्रक्रियामा जान सहमति जुट्न नसकेको कागजी मतपत्र प्रयोग भएको हो। यस अगाडि एमाले र राप्रपाले महाधिवेशनमा विद्युतीय मेसिनको प्रयोग गरेको थियो। जसले नतिजा चाँडै आएको थियो। महाधिवेशनमा महाधिवेशन प्रतिनिधिको सङ्ख्या जम्मा चार हजार ७४३ कायम रहेको छ।"
पूर्ण मात्रा खोप लगाएका दक्षिण अफ्रिकी राष्ट्रपति रामफोसामा कोरोना संक्रमण,दक्षिण अफ्रिका : दक्षिण अफ्रिकाका राष्ट्रपति सिरिल रामफोसामा कोरोना संक्रमण पुष्टि भएको छ। राष्ट्रपति कार्यालयका अनुसार उनलाई कोरोनाको नयाँ भेरियन्ट ओमिक्रोन संक्रमण भएको हो। उनमा सामान्य लक्षण देखिएको र उनको उपचार भइरहेको छ। राष्ट्रपति रामफोसाले पूर्ण रूपमा कोरोनाविरुद्धको खोप लगाएका थिए। उनको आइतबार स्वास्थ्यमा सामान्य समस्या देखिएपछि सैनिक अस्पताल केप टाउनमा लगिएको थियो। अहिले उनी अस्पताल परिसरमै आइसोलेसनमा रहेको अलजजिराले जनाएको छ। पछिल्लो समय दक्षिण अफ्रिकामा तीव्र गतिमा फैलिने क्षमता रहेको नयाँ भेरियन्ट ओमिक्रोन देखिएको छ। हाल विश्वका दर्जनौँ मुलुकमा ओमिक्रोन भेरियन्ट फैलिइसकेको छ। यसलाई विश्व स्वास्थ्य संगठनले भेरियन्ट अफ कन्सर्नको सूचीमा राखेको छ। यसअघि भारतमा देखिएको डेल्टा भेरियन्ट निकै संक्रामक रहेको थियो। सोही भेरियन्टका कारण धेरै मुलुकमा दोस्रो तथा तेस्रो लहरको कोरोना महामारी फैलिएको थियो। यद्यपि ओमिक्रोन भेरियन्टको गम्भीर लक्षण हालसम्म पाइएको छैन।
महाधिवेशन प्रतिनिधि लाइनमा : उम्मेदवार मत माग्न व्यस्त,"काठमाडौं : नेपाली कांग्रेसको नयाँ नेतृत्वका लागि मतदान गर्न महाधिवेशन प्रतिनिधि लाइनमा बसेका छन्। सोमबार बिहानबाट पदाधिकारी र सदस्यका लागि मतदान हुँदैछ। प्रतिनिधि मतदान गर्न लाइनमा बसेपछि उम्मेदवारहरु लाइनमै पुगेर आफूलाई मत मागिरहेका छन्। मतपत्र मतदानस्थलमा आइनपुगेकाले मतदान ढिलाइ भएको छ। मतदानस्थलमा प्रतिनिधिहरु आउनेक्रम जारी रहेको छ। १४ औं महाधिवेशनअन्तर्गत सोमबार हुने निर्वाचनमा भने कागजी मतपत्र नै प्रयोग गरिएको छ। यसले निर्वाचन प्रक्रियालाई बढी झन्झटिलो, लामो र खर्चिलो बनेको छ। विद्युतीय मतदान प्रक्रियामा जान सहमति जुट्न नसकेको कागजी मतपत्र प्रयोग भएको हो। यस अगाडि एमाले र राप्रपाले महाधिवेशनमा विद्युतीय मेसिनको प्रयोग गरेको थियो। जसले नतिजा चाँडै आएको थियो। महाधिवेशनमा महाधिवेशन प्रतिनिधिको सङ्ख्या जम्मा चार हजार ७४३ कायम रहेको छ। पार्टीको केन्द्रीय निर्वाचन समितिका संयोजक गोपालकृष्ण घिमिरेले मतदानका लागि तीन स्थानमा मतदान केन्द्र स्थापना गरिएको जानकारी दिए। सात घण्टाभित्र मतदान सकिने घिमिरेको अनुमान छ। राष्ट्रियसभा गृह र भृकुटीमण्डपका दुई स्थानमा मतदान हुँदै छ। प्रत्येक ठाउँमा विभिन्न तहका २९ वटा मतपत्र र २९ वटा बाक्सा हुनेछन्। मतदानका सबै प्रक्रिया सकिएपछि मतगणना सुरु हुने र मतगणना सम्पन्न गर्न कम्तीमा एक साता लाग्ने अनुमान निर्वाचन अधिकृत भरतराज उपाध्यायको छ। कांग्रेसको विधानमा सभापतिमा निर्वाचित हुन ५१ प्रतिशत मत ल्याउनुपर्ने व्यवस्था छ। कुनै पनि उम्मेदवारको ५१ प्रतिशत मत नआएको अवस्थामा सबैभन्दा बढी मत आउने दुई जना उम्मेदवारबीच पुन: मतदान गरिनुपर्छ। यसो भएको खण्डमा पनि पुन: पहिलेकै जस्तो कागजी प्रक्रियामा जानुपर्ने हुनाले यसले पनि अन्तिम मत परिणाममा समेत ढिलाइ गर्न सक्छ। देउवालाई शेखरको जवाफ नेतृत्व परिवर्तन हुन्छ हुन्छ महामन्त्रीका आकांक्षी, जसलाई युवापुस्ताले निर्वाचित भएको हेर्न चाहन्छ मतदानका लागि तयार भयो ११ सय बुथ, सोमबार मतदान हुँदै (फोटो फिचर) भोटिङ मेसिनको लागेन भर ! व्यक्ति हाबी हुँदा पार्टी कमजोर हुन्छ लोकभाका गाउँदै, भोट माग्दै कांग्रेस १४ औं महाधिवेशन : नयाँ नेतृत्वका लागि मतदान हुँदै निर्वाचन समितिले प्रकाशन गरेको नामावलीअनुसार सभापतिमा ५, दुई उपसभापतिका लागि ७, दुई महामन्त्रीका लागि ६ र ८ जना सहमहामन्त्रीका लागि १९ जनाले उम्मेदवारी दिएका छन्। सभापतिमा शेरबहादुर देउवा, डा शेखर कोइराला, प्रकाशमान सिंह र विमलेन्द्र निधि र कल्याणकुमार गुरुङले प्रतिस्पर्धा गर्ने भएका हुन्। संस्थापनइतर समूहले शनिबारसम्मै साझा उम्मेदवारको पहल गरे पनि सफल हुन नसकेपछि सिंह र डा कोइरालाको छुट्टाछुट्टै उम्मेदवारी परेको हो। निर्वाचन समितिका संयोजक घिमिरेले दुई महामन्त्री पदमा डा प्रकाशशरण महत, विश्वप्रकाश शर्मा, गगनकुमार थापा, डा मीनेन्द्र रिजाल, प्रदीप पौडेल र डा राजाराम कार्की उम्मेदवार बनेको जानकारी दिए। डा महत र पौडेल देउवा, शर्मा सिंह, डा रिजाल र थापा डा कोइराला अनि डा कार्की निधिको प्यानलबाट अघि सरेका हुन्। कृष्णप्रसाद सिटौलासँग तालमेलसँगै संस्थापनबाट डा महत र पौडेलले बाजी मारेका छन्। १३४ पदका लागि ४८७ उम्मेदवार प्रतिस्पर्धामा छन्। कांग्रेसमा पदाधिकारी दाबी गरेका हेभीवेटनेता नै केन्द्रीय सदस्यको उम्मेदवार बनेका छन्। गुटगत भागबन्डा र समीकरण मिलान गर्दा पदाधिकारीमा नअटेपछि केन्द्रीय सदस्यको उम्मेदवारमै चित्त बुझाएका हुन्। देउवालाई शेखरको जवाफ नेतृत्व परिवर्तन हुन्छ हुन्छ महामन्त्रीका आकांक्षी, जसलाई युवापुस्ताले निर्वाचित भएको हेर्न चाहन्छ मतदानका लागि तयार भयो ११ सय बुथ, सोमबार मतदान हुँदै (फोटो फिचर) भोटिङ मेसिनको लागेन भर ! व्यक्ति हाबी हुँदा पार्टी कमजोर हुन्छ लोकभाका गाउँदै, भोट माग्दै कांग्रेस १४ औं महाधिवेशन : नयाँ नेतृत्वका लागि मतदान हुँदै"
माओवादी केन्द्र गण्डकीको अध्यक्षमा गायत्री गुरुङ,पोखरा : नेपाल कम्युनिष्ट पार्टी(माओवादी केन्द्र) गण्डकी प्रदेश समितिका अध्यक्षमा गायत्री गुरुङ सर्वसम्मत चयन भएकी छन् । प्रदेश समितिको मङ्सिर २५ गतेदेखि पोखरामा सुरु भएर सोमबार बिहान सम्पन्न प्रथम अधिवेशनले उनको अध्यक्षतामा २०१ सदस्सीय समिति निर्वाचित गरेको हो । अध्यक्षमा चयन भएकी नेत्री गुरुङ माओवादी केन्द्र गण्डकी प्रदेशसभा संसदीय दलको प्रमुख सचेतकसमेत छिन् । उनी अखिल नेपाल महिला सङ्घ(क्रान्तिकारी)को केन्द्रीय सचिवको जिम्मेवारीमा समेत रहेकी छन् । गण्डकी प्रदेशको पार्टी सङ्गठनलाई व्यवस्थित गर्दै पार्टी निर्माणमा आफू क्रियाशील रहने अध्यक्ष गुरुङले प्रतिबद्धता व्यक्त गरिन् । अधिवेशनले अध्यक्ष सर्वसम्मत निर्वाचित गरे पनि अन्य पदाधिकारी भने चयन गरेको छ । नवनिर्वाचित कमिटीको पहिलो बैठकबाट पदाधिकारी चयन गरिने नवनिर्वाचित अध्यक्ष गुरुङले जानकारी दिइन् । माओवादी केन्द्रले मङ्सिर २५ गते एकै दिन सात भौगोलिक प्रदेश र दुई गैरभौगोलिक प्रदेशको सम्मेलन आयोजना गरेको थियो ।
"एमालेले बनायो स्थायी समिति र पोलिटब्युरो, पदाधिकारीको बरियता निर्धारण","काठमाडौं : एमालेले ४५ सदस्यीय स्थायी समिति र ९९ सदस्यीय पोलिटब्युरो गठन गरेको छ। ४५ जना केन्द्रीय सदस्य मनोनीत भएका छन्। केन्द्रीय कमिटीको आइतबारको बैठकले केन्द्रीय विभागका प्रमुख, प्रदेशका इन्चार्ज र पदाधिकारीसमेत तोकेको छ। अध्यक्ष केपी शर्मा ओलीले स्थायी समिति, पोलिटब्युरो र थप केन्द्रीय सदस्यको नाम बैठकमा प्रस्ताव गरेका थिए। उक्त प्रस्ताव सर्वसम्मत ढंगले पारित भएको हो। स्थायी समितिमा घनश्याम भुसाल, गुरु बराल, देवराज घिमिरे, भीम आचार्य, लालबाबु पण्डित, खगराज अधिकारी, किरण गुरुङ, काशीनाथ अधिकारी, रघुजी पन्त, भानुभक्त ढकाल चयन भएका छन्। यस्तै मणिचन्द्र थापा, शेरधन राई, कृष्णगोपाल श्रेष्ठ, अग्नि खरेल, प्रभु साह, राजन भट्टराई, सीता पौडेल, विन्दा पाण्डे, गोरख बोगटी, कर्णबहादुर थापा, राजेन्द्रप्रसाद गौतम, थममाया थापा, शेरबहादुर तामाङ, शिवमाया तुम्बाहाङ्फे र हिक्मत कार्की स्थायी समिति सदस्य बने। ९९ सदस्यीय पोलिटब्युरोमा केही नयाँ अनुहार छन्। गोकुल बाँस्कोटा, महेश बस्नेत, अरुण नेपाल, देवी ज्ञवाली, परशुराम मेघी गुरुङ, पुरुषोत्तम पौडेल, आनन्द पोखरेल, लीला गिरी, जगत विश्वकर्मा, कमल चौलागाईं, बालकृष्ण ढुंगेल, ईश्वरी रिजाल, जितबहादुर गौतम, विनोद श्रेष्ठ, सुमन प्याकुरेल, भैरवसुन्दर श्रेष्ठ, रामदयाल मण्डल, दलबहादुर राना, गोकुल घर्ती, वैजनाथ चौधरी, लीलानाथ श्रेष्ठ, खेममान खड्का, राजेन्द्रसिंह रावल, नारदमुनि राना, लीलबहादुर थापा मगर पोटिलब्युरो सदस्य बनेका छन्। यस्तै, सुजिता शाक्य, ज्वालाकुमारी साह, मोहन बानियाँ, मञ्जु चौधरी, विशाल भट्टराई, गणेशसिंह ठगुन्ना, खिमलाल भट्टराई, दधिरामा न्यौपाने, ठाकुर गैरे, तिलकुमार मेयाङ्बो, गौरी ओली, निरु पाल, विमला घिमिरे, लिलाकुमारी भण्डारी, शान्ता चौधरी, सीता गिरी ओली, कृष्ण राई, गुलाबजंग शाह, लक्ष्मी पोखरेल, सूर्य थापा, मनकुमारी केसी, सुशीला नेपाल र पार्वत गुरुङ पोलिब्युरोमा परेका छन्। यी हुन् मनोनीत केन्द्रीय सदस्य लालबाबु पण्डित, विशाल भट्टराई, चन्द्रमोहन गौचन, कृष्ण केसी, ऐन महर, रमेश पौडेल, सूर्य पाठक, हरि घिमिरे, पदम गिरी, युवराज बाँस्कोटा, यज्ञबहादुर बोगटी, दल फडेरा, बद्री न्यौपाने, रूपनारायण श्रेष्ठ, उद्धव रेग्मी, प्रेम दंगाल केन्द्रीय सदस्यमा मनोनीत भएका छन्। त्यस्तै भीम केसी, सुवास देवकोटा, हरिकृष्ण व्यञ्जनकार, इन्दिरा गौतम, सरस्वती चौधरी, मानवीर राई, यमुना रोका, कल्पना चापागाईं, आशा विक, उमा कोइराला, नैनकला ओझा, मञ्जु गुरुङ, इन्दिरा सञ्जेल, विमला अर्याल, गीता कार्की, शान्ति अधिकारी, रुक्मिणी राना, तारादेवी गुरुङ, सविता यादव, विषमलाल अधिकारी, रेशम लामा, गोविन्द दुवाल, रतननाथ योगी, चन्द्रबहादुर विश्वकर्मा, सहदेव बोटी, बालसिंह काउछा र दुर्गा प्रसाईं केन्द्रीय सदस्यमा मनोनीत भएका छन् । प्रचार विभागमा गुरुङ, स्कुलमा ज्ञवाली र संगठनमा अधिकारी एमाले प्रचार विभाग प्रमुखको जिम्मेवारी उपमहासचिव पृथ्वीसुब्बा गुरुङले पाएका छन्। अर्का उपमहासचिव प्रदीप ज्ञवालीलाई स्कुल विभाग प्रमुख र खगराज अधिकारीलाई संगठन विभाग प्रमुख बनाउने निर्णय बैठकले गरेको छ। वरिष्ठ उपाध्यक्ष ईश्वर पोखरेल नीति अनुसन्धान प्रतिष्ठान इन्चार्ज बनेका छन्। उपाध्यक्ष युवराज ज्ञवाली स्थानीय तह प्रदेश र संघ, उपाध्यक्ष अष्टलक्ष्मी शाक्य राजनीतिक समन्वय, उपाध्यक्ष रामबहादुर थापा राष्ट्रिय सुरक्षा र उपाध्यक्ष विष्णु पौडेल पार्टी संगठन अनुगमन विभाग प्रमुख बनेका छन्। उपाध्यक्ष सुवास नेम्वाङ संसदीय अनुगमन र अर्का उपाध्यक्ष सुरेन्द्र पाण्डे राजकीय मामिला विभाग प्रमुख तोकिएका छन्। उपमहासचिव विष्णु रिमाललाई आर्थिक लेखा र सचिव योगेश भट्टराईलाई स्वास्थ्य तथा जनसंख्या विभाग प्रमुख तोकिएको छ। अध्यक्ष ओली र महासचिव शंकर पोखरेलाई समग्र पार्टी हेर्ने जिम्मेवारी तोकिएको छ। युवा संघ इन्चार्ज महेश बस्नेत भएका छन्। विद्यार्थी इन्चार्जमा माधव ढुंगेल तोकिएका छन्। प्रदेश इन्चार्ज र अध्यक्ष कोको ? बैठकले प्रदेश १ मा देवराज घिमिरे, प्रदेश २ मा रघुवीर महासेठ, बागमतीमा काशीनाथ अधिकारी, गण्डकीमा पद्मा अर्याल, लुम्बिनीमा छविलाल विश्वकर्मा, कर्णालीमा यामलाल कँडेल र सुदूरश्चिममा लेखराज भट्टलाई इन्चार्ज तोकेको छ। पार्टीको प्रदेश १ मा तुलसी न्यौपाने, प्रदेश २ मा राम अवतार यादव, बागमतीमा केशवराज पाण्डे, गण्डकीमा नवराज शर्मा, लुम्बिनीमा राधाकृष्ण कँडेल, कर्णालीमा विनोदबहादुर शाह र सुदूरपश्चिममा दामोदर भण्डारी प्रदेश अध्यक्ष चुनिएका छन्। उपत्यका विशेषको अध्यक्षमा प्रेमकुमार पराजुलीलाई तोकिएको छ। बरियाताक्रम तोकियो बैठकले पार्टीका १९ पदाधिकारीको बरियताक्रम तोकेको छ। अध्यक्ष ओली र वरिष्ठ उपाध्यक्ष ईश्वर पोखरेलपछि उपाध्यक्षहरूमा युवराज ज्ञवाली पहिलो वरियतामा छन् भने रामबहादुर थापा तेस्रो र विष्णुप्रसाद पौडेल चौथो वरियतामा छन्। पाँचौंमा सुवास नेम्वाङ र छैटौंमा सुरेन्द्र पाण्डे छन्। महासचिव शंकर पोखरेलपछि उपमहासचिवमा प्रदीप ज्ञवाली पहिलो वरियतामा परेका छन्। पृथ्वीसुब्बा गुरुङ दोस्रो र बिष्णु रिमाल तेस्रो वरियतामा छन्। सचिवहरूमा टोपबहादुर रायमाझी पहिलो वरियतामा छन्। दोस्रोमा लेखराज भट्ट, तेस्रोमा रघुवीर महासेठ, चौथोमा छविलाल विश्वकर्मा, पाचौ गोकर्ण विष्ट, छैटौंमा योगेश भट्टराई र सातौं पद्माकुमारी अर्याल छन्। अध्यक्ष ओलीले पार्टी एकतालाई मूल मन्त्र मानेर अगाडि बढ्न बैठकमा निर्देशन दिएका थिए। केन्द्रीय कमिटी बैठकले उत्कृष्ट प्रक्रियाबाट नेतृत्व चयन गरेको भन्दै बैठकको निर्णयलाई सबैले स्वीकार्नुपर्ने ओलीले बताए।"
"कांग्रेस निर्वाचन : मतदान सुरु, प्रतिनिधि बिहानैदेखि लाइनमा (फोटोफिचर)","काठमाडौं : नेपाली कांग्रेसको नयाँ नेतृत्वका लागि मतदान सुरु भएको छ। पार्टीको केन्द्रीय निर्वाचन समितिले सोमबार बिहान ८ बजेदेखि मतदान सुरु हुने तालिका भएपनि प्राविधिक कारण भर्खर मात्रै मतदान सुरु भएको जनाएको छ। मतदान गर्न बिहान साढे ७ बजेदेखि महाधिवेशन प्रतिनिधि लाइनमा बसेका छन्। प्रतिनिधि मतदान गर्न लाइनमा बसेपछि उम्मेदवारहरु लाइनमै पुगेर आफूलाई मत मागिरहेका छन्। १४ औं महाधिवेशनअन्तर्गत सोमबार हुने निर्वाचनमा भने कागजी मतपत्र नै प्रयोग गरिएको छ। कांग्रेस १४ औं महाधिवेशन : नयाँ नेतृत्वका लागि मतदान हुँदै महाधिवेशन प्रतिनिधि लाइनमा : उम्मेदवार मत माग्न व्यस्त कांग्रेस महाधिवेशन : वरिष्ठ नेता पौडेल भोट हाल्न नजाने कांग्रेस निर्वाचन : मतदान गर्न किन भयो ढिलाई ? बोहराटारमा रामचन्द्र र शेखरबीच भेटवार्ता, जितका लागि दिए शुभकामना मतदानस्थलमा आइपुगे कांग्रेस सभापतिका उम्मेदवार निर्वाचन समितिले प्रकाशन गरेको नामावलीअनुसार सभापतिमा ५, दुई उपसभापतिका लागि ७, दुई महामन्त्रीका लागि ६ र ८ जना सहमहामन्त्रीका लागि १९ जनाले उम्मेदवारी दिएका छन्। सभापतिमा शेरबहादुर देउवा, डा शेखर कोइराला, प्रकाशमान सिंह र विमलेन्द्र निधि र कल्याणकुमार गुरुङले प्रतिस्पर्धा गर्ने भएका हुन्। संस्थापनइतर समूहले शनिबारसम्मै साझा उम्मेदवारको पहल गरे पनि सफल हुन नसकेपछि सिंह र डा कोइरालाको छुट्टाछुट्टै उम्मेदवारी परेको हो। १३४ पदका लागि ४८७ उम्मेदवार प्रतिस्पर्धामा छन्। तस्बिर : दीपेन श्रेष्ठ"
"कांग्रेस महाधिवेशन : तस्बिर, भिडियो खिच्न नदिएपछि पत्रकारले गरे क्यामरा डाउन","काठमाडौं : नेपाली कांग्रेसको जारी महाधिवेशनमा तस्बिरभिडियो खिच्न नदिएपछि पत्रकारले क्यामरा डाउन गरेका छन्। सोमबार मतदान सुरु भएपछि प्रहरीले मतदानस्थलमा तस्बिर तथा भिडियो खिच्न पत्रकारलाई रोक लगाइएको छ। प्रहरीले बाहिर जान भन्दै पत्रकारलाई दुर्व्यवहार गरेको उनीहरुले बताएका छन्। उनीहरुले दूर्व्यवहार भएको भन्दै माफि नमागे महाधिवेशन बहिष्कार गर्ने चेतावनीसमेत दिएका छन्। कांग्रेस निर्वाचन समितिको निर्देशन भन्दै मतदानस्थलबाट प्रहरीले पत्रकारलाई प्रवेश गर्न नदिइएको त्यहाँ उपस्थित पत्रकारहरुले जनाएका छन्। पत्रकारलाई गेट बाहिर निकालेपछि पत्रकारहरुले सडकमा क्यामेरा राखी विरोध गरेका छन्। निर्वाचन समितिका अनुसार महाधिवेशनस्थलको राष्ट्रियसभागृहमा पार्टी केन्द्रीय कार्यसमिति, जनसम्पर्क समिति, भ्रातृशुभेच्छुक सङ्घसंस्था, कर्णाली प्रदेश र लुम्बिनी प्रदेशका महाधिवेशन प्रतिनिधिका लागि मतदान गर्ने व्यवस्था तोकिएको छ। भृकुटीमण्डपको हलमा प्रदेश नं १, बागमती र सुदूरपश्चिम प्रदेशका महाधिवेशन प्रतिनिधि र भृकुटीमण्डपको प्राङ्गणमा प्रदेश नं २ र गण्डकी प्रदेशका मतदाताका लागि मतदान गर्ने व्यवस्था गरिएको छ।"
व्यक्ति हाबी हुँदा पार्टी कमजोर हुन्छ,"कांग्रेसको १४औं महाधिवेशनको तेस्रो दिन आइतबार राष्ट्रिय सभागृह पूरै झाँकी र बाजागाजाले भरिएको थियो। सबैले आआफ्नो ढंगले मत मागिरहेका थिए। चुनाव जित्न सबैले सबै प्रकारका जुक्ति लगाइरहेको देखिन्थ्यो। पार्टीभित्र नीतिभन्दा व्यक्ति हाबी हुँदा यसले के असर गर्छ ? महाधिवेशनमा सहभागी हुन देशभरबाट आएका महाधिवेशन प्रतिनिधि तथा कार्यकर्तासँग अन्नपूर्णकर्मी राजकरण महतो र रिता थापाले लिएको विचार : पदका लागि गुटगत स्वार्थ चुनावमा पार्टीभित्रको गुट छताछुल्ल भएको छ। पार्टीमा एकसेएक प्रतिभाशाली युवाहरू पनि छन्। पुराना नेताहरू पनि छन्। पहिले पार्टीको नेतृत्वले भनेअनुसार काम कारबाही हुन्थ्यो। तर, अहिले कार्यकर्ता त्यो मान्ने पक्षमा छैनन्। सबै आफ्नो पद सुरक्षित गर्न गुटगत राजनीतिमा उत्रिएका छन्। लालबहादुर सिंह, कञ्चनपुर ००० पुराना नेताले विश्राम लिऊन् नेपाली कांग्रेस पार्टीभित्र नेतृत्व हाबी हुँदै गएको छ। यसले गर्दा नै पार्टीमा विकृति पनि छाएको छ। कांग्रेसभित्रको चर्को गुटबन्दीले गर्दा यस्तो भएको हो। त्यसैले अहिलेका पुराना आदरणीय नेताहरूले विश्राम लिनुपर्छ। नयाँ जोस जाँगर भएका युवा नेताहरूलाई पार्टी सुम्पिनु आवश्यक छ। इन्द्रप्रसाद ढुंगेल, महोत्तरी ००० नेतृत्व छनोटमा चित्त बुझेन प्रतिस्पर्धा केमा हुनुपर्यो भने यो महाधिवेशनमा कांग्रेसले लिने नीतिमा बहस र छलफल हुनु आवश्यक थियो। पार्टीले जुन तरिकाले भड्काउको भरमा नेतृत्व छान्ने काम गर्यो, त्यो सही भएन। योगदान र योग्यतालाई आधार मानेर नेतृत्व चयनको प्रक्रिया अवलम्बन हुनुपथ्र्यो। तर त्यो त्यति सन्तुष्ट ढंगले हुन सकेन। पँुजीका आधारमा नेतृत्व चयन भएको पाइन्छ। यही प्रक्रियामा पार्टीको नेतृत्व उत्रिएको देखिन्छ। गुणराज मोक्तान, काभ्रे ००० कांग्रेस जनमुखी हुन सकेन पार्टीको पदमा व्यक्तिहरू मात्र हाबी हुन थाले। नेपाली कांग्रेसमा नातावाद र कृपावाद पनि धेरै चल्यो। बीपी र गणेशमानलगायतका पार्टीका शीर्ष नेताहरूको विचारलाई नेपाली कांग्रेसले पटकपटक सिंहदरबारको कन्टेनरमा हाल्यो। यसले गर्दा पार्टी कार्यकर्ता र जनतामुखी हुन सकेन। सेतेमान घले, धादिङ ००० नीतिभन्दा माथि नेतृत्व ! कांग्रेसमा नीतिभन्दा पनि माथि नेतृत्व भयो भन्ने व्यापक गुनासो बढेको छ। यो विषयमा शीर्ष नेताहरूले पनि सोच्नु जरुरी थियो। तर सोचेको देखिएन। नेतृत्वले अझै पनि देश, जनता र कार्यकर्ताको भावना बुझेर अगाडि बढ्न सकेन। यो बिलकुल पार्टीको हितविपरीत पनि भएको छ। यसले पार्टी होइन, कसैलाई पनि राम्रो गर्दैन। विनोदकुमार श्रीवास्तव, रूपन्देही ००० चुनावमा असर देखिन्छ पार्टीमा नेतृत्व हाबी भएको जस्तो लाग्दैन। तर पार्टीमा प्यानल बढी हुनाले यो अलि कमजोर हुँदै भने गएको छ। ठूलो पार्टी भए पनि एकता छैन, विभिन्न धार बनेका छन्। यसले आउने स्थानीय चुनावमा असर पर्ने सम्भावना छ। गंगादेवी जोशी, कञ्चनपुर ००० कांग्रेसभित्र विकृति जुन नेताले जनताको मन बुझ्छ, कार्यकर्तालाई सम्मान गर्न र देशको विकास गर्छ त्यही नेताले मात्र पार्टीलाई पनि अगाडि बढाउन सक्छ। तर अहिले नेपाली कांग्रेसभित्र त्यो देखिन्न। पार्टी बढी नेतामुखी भएको छ। यो नै हो नेपाली कांग्रेसभित्रको विकृति हो। यही स्थिति रहिरहे नेपाली कांग्रेस कमजोर हुँदै जान्छ। चन्द्रेश्वर मण्डल, महोत्तरी ००० पार्टीमा हैकमवाद किन ? नीतिभन्दा माथि उठेर नेताहरूले अहिले पार्टीमा हैकमवाद चलाइरहेका छन्। उनीहरूभित्रको यही अहम्पनले मत परिणाममा पनि ठूलो असर पर्छ भन्ने लाग्छ। सबैलाई मलाई नमस्कार गरून् भन्ने लागेको देखिन्छ। तर काम गर्ने शैली भने नमस्कार पाउने खालको भएन। भोलिका दिनमा यसको परिणाम नकारात्मक हुने निश्चित छ। रामकृष्ण न्यौपाने, जुम्ला ००० नेतालाई चुन्ने हो सबै नेताले आआफ्नो प्यानलमा भोट मागिरहेका छन्। जुन नेता सशक्त र विकास गर्ने खालको छ, उसैलाई भोट दिने हो। बोलेअनुसार काम गर्ने, विकास गर्ने र पार्टीलाई बलियो बनाइराख्ने नेतालाई भोट दिन्छौं। जुन नेता समयसमयमा हाम्रा समस्या सोध्न आउँछन्, त्यस्तै नेतालाई चुन्ने हो। यसले गर्दा अबका दिनमा पार्टीमा अनावश्यक नेतृत्व हावी हुन पाउँदैन। बिन्दुकुमारी चौधरी, बर्दिया"
१०० वर्ष पुरानो चर्च आँधीले सेकेन्डमा ध्वस्त पायो,केन्टकी : केन्टकीमा आएको आँधीले सय वर्ष पुरानो चर्च सेकेन्डमा ध्वस्त पारेको छ । जुन अमेरिकाको पुरानो मध्येको एक महत्पुर्ण चर्च भएको बीबीसीमा समाचार छ । यतिबेला चर्च भग्नावशेषमा परिणत भएको छ । सो राज्यमा आँधिका कारण ८० जनाको मृत्यु भइसकेको छ । मृतकको संख्या बढन सक्ने अधिकारीहरुले बताउका छन्
देखेको मात्र साँचो,"मदन नामका एक ज्ञानी मानिस थिए। उनले जीवनमा कहिल्यै झुट बोलेका थिएनन्। देशका कुनाकाप्चा बस्ने सबै मानिसलाई उनका बारेमा थाहा थियो। त्यो देशका राजाले पनि मदनका बारेमा सुने। उनले भारदारहरूलाई ती मानिसलाई दरबारमा ल्याउन आदेश दिए। मदन पनि राजाले बोलाएपछि दरबार जाने भए। दरबार पुगेपछि उनलाई राजाकै कोठामा पुर्याइयो। राजाले ती बुद्धिमान् मानिसलाई शिरदेखि पैतालासम्म हेरे। सूक्ष्म ढंगले अवलोकन गरे। उनले सोधे, मदन, के तपाईंले आजसम्म कहिल्यै झुट बोल्नु भएको छैन रे। के यो सत्य हो ? हो, तपार्इंले सुन्नु भएको कुरा साँचो हो। अनि अबका दिन पनि तपाईं जीवनमा कहिल्यै झुट बोल्नु हुन्न त ? म त्यस विषयमा पक्का छु। ठीक छ। सत्य बनाउनोस् तर होशियार !, झुट धूर्त छ र यो तपाईंको जिब्रोमा सजिलै पुग्छ। राजासँगको केहीबेरको संवादपछि मदन आफ्नै ठाउँ फर्किए। एक महिनापछि राजाले मदनलाई फेरि बोलाए। त्यहाँ ठूलो भीड थियो। राजा भने सिकार गर्न जाने तयारीमा थिए। राजाले आफ्नो घोडा रुखको छेउमा बाँध्न लगाए। राजाले मदनलाई आदेश दिए, मेरो ग्रीष्मकालीन दरबारमा जानुहोस् र रानीलाई भन्नुहोस् कि म उनीसँग खाजाका लागि आइपुग्नेछु। उनलाई ठूलो भोज तयार गर्न भन्नु होला। त्यसपछि तपाईं र मसँगै खानेछौं। मदन रानीकहाँ पुगे। तब राजा हाँसें। उनले भने, हामी सिकारका लागि जाने छैनौं। मदनले रानीलाई झुट बोल्नेको पुष्टि हुनेछ। भोलि हामी उसका झुट कुरालाई लिएर मजाले हाँस्नेछौं। तर बुद्धिमान् मदन दरबारमा गए। उनले रानीलाई भने, हुन सक्छ, तपाईंले भोलि दिउँसोका लागि ठूलो भोजको तयारी गर्नुपर्छ। तर, सम्भवतः राजा भोलि दिउँसो आउन वा नआउन पनि सक्नुहुन्छ। मलाई भन, उनी आउँछन् कि आउँदैनन् ?, रानीले सोधिन्। मदनले उत्तर दिए, मलाई थाहा छैन, उनी घोडा चढेर सिकारका लागि जंगल गए कि गएनन्। सबैजना राजाको पखाईमा थिए। भोलिपल्ट राजा आए र रानीलाई भने, कहिल्यै झुट नबोल्ने बुद्धिमान् मदनले हिजो तिमीसँग झुट बोले। होइन ? तर रानीले राजालाई मदनका कुरा सुनाइन्। राजाले बुझे कि ज्ञानी मानिसले कहिल्यै झुट बोल्दैनन्। उनले आँखाले देखेका कुरा मात्र बोल्छन्। नैतिक शिक्षा : धेरै मानिस भनेका कुरामा विश्वास गर्छन्। तर, बुद्धिमान् मानिस आँखाले देखेका कुरा मात्र पत्याउँछन् र बोल्छन्। त्यसैले उनीहरू कहिल्यै झुट हुँदैनन्।"
भृकुटीमण्डपको २२२ रोपनीमा ब्रह्मलुट,"काठमाडौं : भृकुटीमण्डपको जग्गामध्ये २ सय १४ रोपनीको भोगाधिकार समाज कल्याण परिषद्ले पाएको छ। ८ रोपनी परिषद्को नाममै छ। भूमिसम्बन्धी ऐनले भोगाधिकार चिन्दैन। तर, परिषद्को भोगाधिकार तोडिएको छैन। राजनीतिक संरक्षणका कारण यहाँको जग्गा दुरुपयोग रोकिएको छैन। काठमाडौंको मुटुमा रहेको यो सार्वजनिक सम्पत्तिको ब्रम्हलुट भएको छ। अहिले पनि ठूला व्यवसायीले अति न्यून मूल्यमा जग्गा उपयोग गरिरहेका छन्। कतिपय संस्थाले लामो समयदेखि भाडा नै तिरेका छैनन्। परिषद्ले ५ करोड ४० लाख बक्यौता उठाउन सकेको छैन। परिषद्का पूर्वउपाध्यक्ष डा पदमप्रसाद खतिवडा यी जग्गा लथालिंग रहेको बताउँछन्। नीति नियमविपरीत लामा अवधिको सम्झौता गरेर जग्गा दिइएको डा खतिवडाको भनाइ छ। ठेक्का पनि पारदर्शी छैन। नाम मात्र ठेक्का लगाइएका छन्। यो जग्गाको १० प्रतिशत पनि सदुपयोग नभएको अर्का पूर्वपदाधिकारी बताउँछन्। यो जग्गा दुरुपयोग भएको भन्दै अख्तियार दुरुपयोग अनुसन्धान आयोगले पूर्वमन्त्री, परिषद्का तत्कालीन पदाधिकारीसहित १४ जनाविरुद्ध विशेष अदालतमा मुद्दा चलाएको छ। भृकुटीमण्डपस्थित फनपार्क मेला क्षेत्र रहेको ६० रोपनी जग्गा भाडामा लगाउँदा साढे ३१ करोड रुपैयाँबराबर भ्रष्टाचार भएको अख्तियारको ठहर छ। तत्कालीन महिला, बालबालिका तथा समाजकल्याणमन्त्री बद्री न्यौपाने र फनपार्क सञ्चालकको हैसियतमा पूर्वमन्त्री टेकबहादुर गुरुङविरुद्ध मुद्दा चलिरहेको छ। न्यौपाने र गुरुङसहित परिषद्का तत्कालीन उपाध्यक्ष प्रमोद महेता, कोषाध्यक्ष कुञ्ज विहारी, सदस्यहरू रवीन्द्रकुमार यादव, मोहनराज शर्मा, मदनकुमार लाल कर्ण, हरि न्यौपाने, कुमार यादव, फर्नपार्क सञ्चालक रवीन्द्र गुरुङविरुद्ध ३१ करोड ५२ लाख विगो दाबी छ। परिषद् तत्कालीन पदाधिकारी २०६८ सालमा नियुक्त भएका थिए। भ्रष्टाचार प्रकरणमा परिषद्का तत्कालीन निर्देशक मदन रिमाल, उपनिर्देशक बलबहादुर स्वाँर, तत्कालीन कानुनी सल्लाहकार प्रेमसिंह धामी र जयदेव चौधरीसमेत प्रतिवादी छन्। उनीहरूको मुद्दा विशेष अदालतमा विचाराधीन रहेको अख्तियार प्रवक्ता एवं सहसचिव नारायणप्रसाद रिसाल बताउँछन्। फनपार्क मात्रै होइन भृकुटीमण्डप क्षेत्रका सबै जग्गा राजनीतिक संरक्षणमा दुरुपयोग भइरहेको छ। परिषद्ले आफ्नो नाममा रहेको जग्गाको संरक्षण गर्न सकेको छैन। २० वर्षदेखि फनपार्क (रमाइलो मेला) पूर्वमन्त्री टेकबहादुर गुरुङले ६० रोपनी जग्गा लामो समयदेखि उपयोग गर्दै आएका छन्। नीति, नियमविपरीत सत्ता र शक्तिको बलमा गुरुङले ठेक्का कब्जा गरिरहेका छन्। उनले २० वर्षदेखि फनपार्क चलाइरहेका छन्। यो जग्गा २०६० भदौ २० गतेको परिषद्को निर्णयले प्रतिमहिना प्रतिरोपनी जम्मा मासिक ९ हजार २ सय ५० रुपैयाँमा भाडा उठाउँदै आएको थियो। बिनाटेण्डर २०६९ भदौ २० मा सञ्चालक रवीन्द्र गुरुङ र टेकबहादुर गुरुङबाट तिरिरहेको रकममा वृद्धि गरी करसहित मासिक ५ लाख ५५ हजार रुपैयाँ लिने निर्णय भयो। समयावधि बढाएर १५ वर्षका लागि फनपार्क सञ्चालन गर्न ठेक्का दिने निर्णय गरियो। सरकारी ठेक्का बन्दोवस्त ऐन, २०२० को दफा ४ अनुसार सरकारले कुनै रकम वा कुनै अन्य कामको ठेक्का बन्दोबस्त गर्न परेमा टेन्डर खोली ठेक्कामा दिनुपर्नेमा सोबमोजिम नभएपछि अख्तियारले विभागीय मन्त्री बन्द्री न्यौपानेसहित १४ जनाविरुद्ध मुद्दा चलाएको थियो। यो मुद्दामा सञ्चालक गुरुङले अन्तरिम आदेश लिएर आएर पुनः उपयोग गरिरहेका हुन्। यो मुद्दा विचाराधीन छ। लेम पुचःको भाडा १८ हजार मात्रै लेम पुचःले उपयोग गर्दै आएको जग्गामा लिज अबधि सकिँदै छ। २५ रोपनी जग्गा लेम पुचःले १५ वर्षका लागि लिजमा लिएको थियो। पुसमा लिज सकिने परिषद्ले जनाएको छ। न्यून दरमा लेम पुचः यो जग्गा प्रयोग गर्दै आएको छ। लेम पुचः १८ हजार मासिक भाडा बुझाउँदै आएको छ। तीन महिना भनेर ३० वर्षसम्म कब्जा ! खुला मञ्च सफा गर्ने भनेर २०४९ सालमा साना व्यवसायीलाई अस्थायी रूपमा भृकुटीमण्डपमा सारिएको थियो। तीन महिनाका लागि डेरा भनेर राखिएका व्यवसायी ३० वर्ष हुन लाग्दा पनि त्यही छन्। टहरा बनाएर राखिएका व्यवसायी भृकुटीमण्डपमै छन्। ३१ रोपनी क्षेत्रमा फैलिएको हङकङ बजार (खुला वा सस्तो बजार)को नाममा यो ठाउँमा १३ सयभन्दा बढी व्यवसायी छन्। यो पछिल्लो समय व्यापारी क्षेत्रका रूपमा परिचित छ। परिषदले त्यहाँका व्यवसायीबाट प्रतिस्वायर फिट १४ रुपैयाँ ५६ पैसा उठाउँदै आएको छ। आकर्षणको केन्द्र प्रदर्शनीस्थल भृकुटीमण्डपको अर्को आकर्षक केन्द्र प्रदर्शनीस्थल हो। कोभिडका कारण यो हल पनि सुकेको छ। परिषद्को मुख्य आम्दानीको स्रोत पनि यो हल नै थियो। यो हल उपयोग गरेबापत प्रतिदिन १ लाख ५० हजार भाडा तिर्नुपर्छ। दुई वर्षदेखि हल नचलेको सूचना अधिकारी दुर्गाप्रसाद भट्टराई बताउँछन्। विगतमा परिषदको ६० प्रतिशत आमदानी स्रोत नै प्रदर्शनीस्थल थियो। हल र चौरले ३६ हजार वर्गफिट जग्गा ओगटेको छ। त्यहाँ साना ठूला गरी चारवटा चौर छन्। चौर उपयोग गरेबापत पनि भाडा लाग्छ। ठूलो चौरबाट ६० हजार, गेटको छेउको बाट २० हजार र अरुबाट १०१० हजार भाडा उठ्दै आएको छ। प्रदर्शनीस्थललाई २१ शताब्दी सुहाउँदो बनाउनुपर्ने विज्ञहरू बताउँछन्। चौरलाई खुला र हरियाली क्षेत्र राख्नुपर्ने देखिन्छ। बगैंचा क्षेत्र २३ रोपनी छ। त्यहाँ प्रवेश शुल्क तिर्नुपर्छ। भृकुटीमण्डपमा १०० स्टल छन्। शौचालय भाडामा लाग्ने गरेको छ। शौचालयबाट १ लाख १६ हजारप्रति महिना भाडा उठ्ने गरेको छ। पर्यटन बोर्डले न्यूनतम मूल्यमा यहाँको जग्गा उपयोग गरिहेको छ। ९९ वर्षको लिजमा पर्यटन बोर्डलाई यो जग्गा दिइएको छ। ८ रोपनी परिषद्कै नाममा भृकुटीमण्डपको टुकुचा क्षेत्रमा ८ रोपनी जग्गा छ। जहाँ तरकारी बजार छ। त्यो जग्गा भने परिषद्कै नाममा छ। यो जग्गा लिज दिने निर्णयको विरोध भएपछि परिषद् आफैंले भाडा उठाउँदै आएको छ। २०७४ मा मासिक १० लाख ८९ हजार तिर्ने गरी हरित कृषि सहकारी संस्थालाई इच्छुमती (टुकुचा) को यो जग्गा लिजमा दिइएको थियो। सार्वजनिक खरिद ऐनविपरीत भाडामा दिएको भन्दै विरोध भएको थियो। यो बोलपत्र आह्वान नगरी भाडामा दिएको थियो। खसीबजारका रूपमा चिनिने इच्छुमती टुकुचाको ७ रोपनी १५ आना ३ पैसा जग्गा २५ वर्षका लागि परिषद्ले कृषि सहकारीलाई भाडामा दिइयो। सार्वजनिक खरिद ऐनमा बिनाटेन्डर घर बहाल दिन नपाउने कानुनी व्यवस्था छ। नियमविपरीत लिजमा दिएको भन्दै यो विषयमा त्यो बेला अन्नपूर्ण पोस्ट्मा समाचार प्रकाशन भएको थियो। त्यसपछि लिज रद्द गरियो। परिषद्का सूचना अधिकारी भट्टराई प्रत्येक पसलबाट परिषद्कै कर्मचारी पछिल्लो दिन भाडा उठाउँदै आएका छन्। उनका अनुसार १४ लाख प्रतिमहिना परिषद्ले तरकारी बजारको भाडा उठाउँदै आएको छ। विवाद भयो, अनि आफंै भाडा उठाउने गरेका छौं, उनी भन्छन्। राजधानीको मुटुमा रहेको उक्त जग्गाको पश्चिमतर्फ वाल्मीकि क्याम्पस र दक्षिणमा सञ्चालित पेट्रोल पम्प वरपर टुकुचा क्षेत्र हो। तत्कालीन पेट्रोलपम्प सञ्चालित र मोटरबाटोले चर्चिने क्षेत्र छुट्ट्याएर बाँकी कायम हुने बहालमा दिइएको छ। यो क्षेत्रमा तरकारी बजार छ। यो जग्गामा हाल दुई सयभन्दा बढी पसल सञ्चालनमा छन्। सरकारीसँग नियमविपरीत करार सम्झौता हुन अघि पनि परिषद्ले नै प्रत्येक पसलबाट भाडा उठाउँथ्यो। बक्यौता नै मात्रै ५ करोड ४० लाख भृकुटीमण्डपबाट उठ्नु पर्ने बक्यौता मात्रै ५ करोड ४० लाख छ। यति धेरै रकम बक्यौता हुदाँ परिषद्लाई समस्या रहँदै आएको छ। धेरैले रकम नै तिरेका छैनन्। कतिपय संस्था लामो समयदेखि पैसा नतिरी अतिक्रमण गरेर बसिरहेका छन्। अख्तियार, महालेखाले बक्यौता तिराउन पटक पटक पत्र काट्दै आएको छ। पहुँचवाला नै तिर्दैन, परिषद्का सूचना अधिकारी भट्टराई भन्छन्, अख्तियार, महालेखाले पनि किन नलिएको भन्दै हामी सोध्छ। रिपोटर्स क्लबले डेढ वर्षदेखि तिरेको छैन। उपभोक्ता मञ्च, पत्रकार महासंघ काठमाडौं शाखा, नेपाल पुस्तकालय, अपाङ्ग महासंघलगायत धेरै संस्थाले पैसा नतिरी लामो समयदेखि बसिरहेका छन्। धेरै स्टल बसेकाहरूले भाडा नतिरेको सुचना अधिकारी भट्टराईको भनाइ छ। धेरै स्टलले वर्षौँदखि भाडा तिरेका छैनन्, उनी भन्छन्। बक्यौता उठाउन आफूले ताकेता गरेको तत्कालिन उपाध्यक्ष खतिवडा बताउँछन्। बक्यौता उठाउन गाह्रो छ, शक्तिमा रहेकाहरू बक्यौता तिर्न मान्दैनन्, हामीले ताकेता पनि गर्यौं, उनी भन्छन्, नतिरेपछि हामीले मुद्दा नै हाल्ने तयारी पनि गरेका थियौं। परिषद्को बजेट १८ करोड, आम्दानी १० करोड यो वर्ष १८ करोड ३ लाख बजेट स्वीकृत भएको छ। सूचना अधिकारी भट्टराईका अनुसार खर्चको अनुमानमा आम्दानी कम भएकाले व्यवस्थापनमा समस्या भएको छ। प्रशासनिक खर्च मात्रै १५ करोड छ भने ३ करोड विकास खर्च छ। तर, आमदानी भने ८ देखि ११ करोड मात्रै छ। बजेटको अभावमा ३४ महिनादेखि तलब खानपनि समस्या भइरहेको उनको भनाइ छ। परिषदले विभिन्न एनजीओ आईएनजीओको ४० अर्बको बजेट स्वीकृत, अनुगमन, नियमन गर्नुपर्ने कार्यभार छ। सरकारले परिषद्लाई ३५ लाख मात्रै अनुदान दिने गरेको छ। भर्तीकेन्द्र परिषद् नै राजनीतिक भर्तीकेन्द्र बन्दै आएको छ। मन्त्री उमा रेग्मीले परिषद्को उपाध्यक्षमा छोरीलाई मनोनीत गरेकी छन्। मन्त्रीकी छोरी मोनिका भट्टराई अधिकारीलाई परिषद्को उपाध्यक्षमा मनोनीत गरिएको छ। त्यसअघि पनि अधिकांश सरकारका पालामा आफ्ना कार्यकर्ता भर्ती गरिएको छ। पूर्वउपाध्यक्ष डा खतिवडा आसेपासेलाई राखेर भर्तीकेन्द्र बनाएको बताउँछन्। आसेपासे, ज्यालादारी, करार राख्ने काम भइरहेको छ। जो मन्त्री हुन्छन्, उनीहरूले आफ्ना कार्यकर्तालाई राख्ने काम मात्रै गरिरहेका छन्, उनी भन्छन्। आफ्नो पालामा भने एउटा पनि करार र ज्यालादारीमा भर्ना नगरेको उनको दाबी छ। लोकसेवा आयोगमार्फत कर्मचारी भर्नाका लागि पदपूर्ति समिति नै बनाएर खुला प्रतिस्पर्धाबाट भर्नाको प्रत्यन्न गरेको उनको भनाइ छ। सानातिना प्रयासले यो सुध्रिन सम्भव नभएको अर्का पूर्वपदाधिकारीको भनाइ छ। धेरै नै विकृत र विसंगति छ, परिषदले यो चलाइ खान सक्दैन, उनी भन्छन्, सरकारले आफैंले लिएर यो नयाँ तरिकाले व्यवस्थापन गर्नुपर्छ। उनका अनुसार जालो तोड्नको लागि प्रदर्शनी हलको इबिडिङबाट मर्मतसम्भार पनि भयो तर सटरको सूचना निकाल्यो तर खासै आएनन्। नेपाल इन्जिनिरिङ परिषद्को परामर्शमा भृकुटीमण्डपको गुरुयोजना बनाउने प्रयास पनि नभएको होइन तर त्यो पनि विभिन्न कारणले अवरोध भयो। काठमाडौं महानगरपालिकाको आँखा यो जग्गा परेको थियो उसले पनि कन्सेप्ट बनायो, लबिङ गर्यो तर राष्ट्रिय पुनर्निर्माण प्राधिकरणको बृहतर टुँडिखेल गुरुयोजनामा भृकुटीमण्डप पनि पारेपछि महानगर, परिषद्को तत्कालीन नेतृत्वको प्रयास पनि बिफल भयो। ००० सरकारले आफैं लिएर व्यवस्थित गर्नुपर्छ डा पदमप्रसाद खतिवडा, पूर्वउपाध्यक्ष, समाज कल्याण परिषद् भृकुटीमण्डपमा दुई किसिमको जग्गा छ। २१४ रोपनी भोगाधिकारमा छ भने अर्को परिषदको नाम नै छ। तर यी दुवै जग्गा सार्वजनिक जग्गा नै हुन्। परिषद्को नाम भए पनि भोगाधिकार लिएको भए पनि। लामो समयदेखि ठूलो रकम बक्यौता छ। त्यो पनि राजनीतिक नेताकै संरक्षणका कारण बक्यौता उठाउन नै गाह्रो छ। फनपार्क, लेम पुचः को ठेक्का मिलोमतो भएको छ। लेम पुचः म्याद पनि सकिँदैछ तर पुनः मिलोमतोमा नै उनीहरूले लिन सक्छन्। राजनीतिक हस्तक्षेपले भृकुटी मण्डप भद्रगोल भएको छ। फन पार्कको जग्गामा त अख्तियारले मुद्दा नै चलाएको छ। परिषद्को नाम रहेको जग्गा र भोगाधिकार सबै खारेज गर्नुपर्छ। हाम्रो त्यो जग्गा परिषद्को नामबाट सरकारले लिनुपर्छ भन्ने हो। परिषद्लाई सरकारले १५२० करोड रकम दिए पुगिहाल्छ, ८१० त परिषदकै उठिहाल्छ । हामीले हाम्रो पालामा यो प्रयास पनि गरेका हौं। प्रधानमन्त्रीसम्मलाई यसको बारेमा पटकपटक अवगत गराएका हौं। सरकारले पनि भृकुटीमण्डपसहित समेटेर बृहत् टँुडिखेल गुरुयोजनाको खाकामा पारेको थियो। तर, अब नेतृत्वले यसलाई अपनत्व लिन्छ भन्ने मलाई लाग्दैन तर यो जग्गा सरकार आफैं लिएर व्यवस्थित गर्नुपर्छ। नत्र अझ भद्रगोल हुनेछ।"
कांग्रेस १४ औं महाधिवेशन : नयाँ नेतृत्वका लागि मतदान हुँदै,"काठमाडौं : नेपाली कांग्रेसको १४ औं महाधिवेशनअन्तर्गत पदाधिकारी र सदस्यका लागि मतदान हुँदैछ। पार्टीको केन्द्रीय निर्वाचन समितिका अनुसार सोमबार बिहान ८ बजेदेखि मतदान गर्ने तयारी भएको छ। समितिले मतपत्र छपाईका काम सकेर मतदानको सम्पूर्ण तयारी गरेको जनाएको छ। मतदानका लागि तीन स्थानमा मतदान केन्द्र स्थापना गरिएको संयोजक गोपालकृष्ण घिमिरेले जानकारी दिए। महाधिवेशनमा महाधिवेशन प्रतिनिधिको सङ्ख्या जम्मा चार हजार ७४३ कायम रहेको छ। समितिका अनुसार महाधिवेशनस्थलको राष्ट्रियसभागृहमा पार्टी केन्द्रीय कार्यसमिति, जनसम्पर्क समिति, भ्रातृशुभेच्छुक सङ्घसंस्था, कर्णाली प्रदेश र लुम्बिनी प्रदेशका महाधिवेशन प्रतिनिधिका लागि मतदान गर्ने व्यवस्था तोकिएको छ। भृकुटीमण्डपको हलमा प्रदेश नं १, बागमती र सुदूरपश्चिम प्रदेशका महाधिवेशन प्रतिनिधि र भृकुटीमण्डपको प्राङ्गणमा प्रदेश नं २ र गण्डकी प्रदेशका मतदाताका लागि मतदान गर्ने व्यवस्था गरिएको छ। प्रत्येक ठाउँमा विभिन्न तहका २९ वटा मतपत्र र २९ वटा बाक्सा हुनेछन्। मतदानका सबै प्रक्रिया सकिएपछि मतगणना सुरु हुने र मतगणना सम्पन्न गर्न कम्तीमा एक साता लाग्ने अनुमान निर्वाचन अधिकृत भरतराज उपाध्यायको छ। कांग्रेसको विधानमा सभापतिमा निर्वाचित हुन ५१ प्रतिशत मत ल्याउनुपर्ने व्यवस्था छ। कुनै पनि उम्मेदवारको ५१ प्रतिशत मत नआएको अवस्थामा सबैभन्दा बढी मत आउने दुई जना उम्मेदवारबीच पुन: मतदान गरिनुपर्छ। यसो भएको खण्डमा पनि पुन: पहिलेकै जस्तो कागजी प्रक्रियामा जानुपर्ने हुनाले यसले पनि अन्तिम मत परिणाममा समेत ढिलाइ गर्न सक्छ। निर्वाचन समितिले प्रकाशन गरेको नामावलीअनुसार सभापतिमा ५, दुई उपसभापतिका लागि ७, दुई महामन्त्रीका लागि ६ र ८ जना सहमहामन्त्रीका लागि १९ जनाले उम्मेदवारी दिएका छन्। सभापतिमा शेरबहादुर देउवा, डा शेखर कोइराला, प्रकाशमान सिंह र विमलेन्द्र निधि र कल्याणकुमार गुरुङले प्रतिस्पर्धा गर्ने भएका हुन्। संस्थापनइतर समूहले शनिबारसम्मै साझा उम्मेदवारको पहल गरे पनि सफल हुन नसकेपछि सिंह र डा कोइरालाको छुट्टाछुट्टै उम्मेदवारी परेको हो। निर्वाचन समितिका संयोजक गोपालकृष्ण घिमिरेले दुई महामन्त्री पदमा डा प्रकाशशरण महत, विश्वप्रकाश शर्मा, गगनकुमार थापा, डा मीनेन्द्र रिजाल, प्रदीप पौडेल र डा राजाराम कार्की उम्मेदवार बनेको जानकारी दिए। डा महत र पौडेल देउवा, शर्मा सिंह, डा रिजाल र थापा डा कोइराला अनि डा कार्की निधिको प्यानलबाट अघि सरेका हुन्। कृष्णप्रसाद सिटौलासँग तालमेलसँगै संस्थापनबाट डा महत र पौडेलले बाजी मारेका छन्। १३४ पदका लागि ४८७ उम्मेदवार प्रतिस्पर्धामा छन्। कांग्रेसमा पदाधिकारी दाबी गरेका हेभीवेटनेता नै केन्द्रीय सदस्यको उम्मेदवार बनेका छन्। गुटगत भागबन्डा र समीकरण मिलान गर्दा पदाधिकारीमा नअटेपछि केन्द्रीय सदस्यको उम्मेदवारमै चित्त बुझाएका हुन्। कोको छन् उम्मेदवार ?"
"बोहराटारमा रामचन्द्र र शेखरबीच भेटवार्ता, जितका लागि दिए शुभकामना","काठमाडौं : नेपाली कांग्रेसको १४ औं महाधिवेशनमा सभापतिका उम्मेदवार शेखर कोइरालाले वरिष्ठ नेता रामचन्द्र पौडेलसँग भेट गरेका छन्। कोइरालाले सोमबार बिहान पौडेलनिवास बोहराटारमै पुगेर उनीसँग भेट गरेका हुन्। भेटका अवसरमा पौडेलले शेखरलाई जितको शुभकामना दिएका छन्। पौडेललाई उद्दृत गर्दै कोइरालाको सचिवालयले भन्यो भने, नेतृत्व परिवर्तनको अहिलेको आवश्यकता हो। तपाईलाई शुभकामना छ। भेटमा पौडेलले संस्थापन इत्तर एक हुन नसकेको भन्दै चिन्ता व्यक्त गरेका थिए। पौडेलले प्रतिस्पर्धाबाट आफू बाहिरिएपनि आफ्नो विवेक प्रयोग गरेर लोकतान्त्रिक प्रतिस्पधाको आदर्श र मूल्यलाई जोगाउन आग्रह गरे। सभापतिका अर्का उम्मेदवार शेरबहादुर देउवा समूहले रामचन्द्र पौडेलले आफूलाई सघाउने भनी प्रचार गरेकोप्रति संकेत गर्दै पौडेलले आफ्नो शुभेच्छा कोइरालालाई नै रहेको बताएका थिए। निर्वाचन प्रक्रियामा भाग नलिएपनि सभापतिका उम्मेदवार डा कोइरालालाई आफ्नो समर्थन रहने उनले प्रष्ट पारेका छन् । वरिष्ठ नेता पौडेलले मतदानमा भाग नलिने निर्णय गरिसकेका छन्। सोमबार बिहानबाट नयाँ नेतृत्वका लागि मतदान प्रक्रियामा उनले भाग नलिने भएका हुन्। पौडेलका स्वकीय सचिव चिरञ्जिवी अधिकारी अहिलेको अस्वस्थ प्रतिस्पर्धाप्रति नेता पौडेलले असहमति जनाएको बताए। अधिकारीले अन्नपूर्णसँग भने अहिलेको कांग्रेसमा अस्वस्थ प्रतिस्पर्धा छ। अस्वस्थ प्रतिष्पर्धा हुने देखेर महाधिवेशनको प्रक्रियाबाट बाहिरिएको हुँ भन्नु भएको छ। सभापतिमा शेरबहादुर देउवा, डा कोइराला, सिंह, विमलेन्द्र निधि र कल्याणकुमार गुरुङले प्रतिस्पर्धा गर्दैछन्। कांग्रेस सभापतिमा पौडेलले उम्मेदवारी नदिने महाधिवेशनको मझधारमा आएर प्रतिस्पर्धाको मैदान छोडेँ : रामचन्द्र पौडेल अनि पौडेल रोए पौडेललाई भेटेर देउवाले भने, राजनीतिबाट बाहिर हुने कुरा नगर्नुस् कांग्रेस महाधिवेशन : वरिष्ठ नेता पौडेल भोट हाल्न नजाने"
"लोकभाका गाउँदै, भोट माग्दै","काठमाडौं : कांग्रेसको १४औं महाधिवेशनको तेस्रो दिन। राष्ट्रिय सभागृह अगाडि सकड छेउछाउमा उम्मेदवारका ठूल्ठूला फोटोसहितका ब्यानर राखिएका छन्। तिनै फोटोमध्येका आफूनिटकका एक उम्मेदवारका लागि भोट माग्नमा व्यस्त थिए, अछामका अर्जुनकुमार बटला। उनी सुदूरपश्चिमको देउडा गाएर भोट मागिरहेका थिए। यसले संस्कृति पनि जोगिन्छ। हामीलाई रमाइलो पनि हुन्छ। उम्मेदवारको प्रचारप्रसार पनि राम्रोसँग फैलिएको छ, डेउडा गाउँदागाउँदै उनले भने। कांग्रेस महाधिवेशनमा थरीथरीका परम्परागत भाषा, संस्कृति, लोकबाजा र भाकाले प्रचारप्रसारलाई उल्लासमय बनाएको छ। डेउडा सुदूरपश्चिम, कर्णाली र लुम्बिनी प्रदेशको संस्कृति झल्काउने विशेष लोकभाका हो। यहाँ पुग्ने जोकोहीलाई पनि डेउडा भाका सुनेर गाउगाउनाचौंनाचौं लाग्थ्यो। बिहानदेखि साँझसम्म चुनावी प्रचारका फरकफरक दृश्यहरूले प्रचारप्रसार मात्रै नभई नेपालमा हराउँदै गएका संस्कृतिलाई पनि उजागर गर्ने अवसर प्रदान सहभागीहरूको भनाइ थियो। भृकुटीमण्डपमा मौलिक पोसाकमा सजिएकाहरूसँग फोटो खिच्नेहरूको लर्को पनि उस्तै देखिन्थ्यो। कञ्चनपुरका रानाथारू चेलीहरू आफ्नो मौलिक पहिरनमा सजिएर उम्मेदवारको फोटोसहितको बिल्ला भिरेर प्रचारप्रसारमा व्यस्त थिए। उनीहरू घँघरीया, अँगियालगायत गरगहनामा सजिएका थिए। उनीहरूको उक्त परम्परागत पहिरनले सबैलाई लोभ्याइरहेको देखिन्थ्यो। त्यहाँ पुग्नेहरू उनीहरूका कुरा सुन्थे र सँगै उभिएर फोटो खिचेर जान्थे। त्यस्तै, लक क्याम्पस अगाडि नेवारी समुदायले आफ्नो परम्परागत बाजागाजासहित उमेदवारलाई चिनाइरहेका छन्। कञ्चनपुरका पदम देउवा भन्छन्, पुनारो बाजागाजा, गीतले प्रचारप्रसार प्रभावकारी बनेको छ। उमेदवारको मात्रै होइन संस्कृति र संस्कारको पनि प्रचारप्रसार भइरहेको उनले बताए। महाधिवेशनको अवसरलाई जातजातिहरूले आफ्नो कला, संस्कृति, पहिरन आदिलाई प्रदर्शन गर्ने थलोका रूपमा समेत प्रयोग गरेका छन्।"
मोटरसाइकलले ठक्कर दिँदा भारतीय नागरिकको मृत्यु,विराटनगर : बूढीगंगामा मोटरसाइकलले ठक्कर दिँदा घाइते भएका एक जना भारतीय नागरिकको सोमबार बिहान मृत्यु भएको छ । प्रदेश १०२०४२ प ४२७३ नम्बरको मोटरसाइकलले ठक्कर दिँदा भारतीय नागरिक ४० वर्षीय दिनेश पटेलको मृत्यु भएको मोरङ ट्राफिक प्रमुख प्रहरी निरीक्षक चन्द्रबहादुर खड्काले बताए । उनका अनुसार तीव्र गतिमा रहेको मोटरसाइकलले कोसी लोकमार्गअन्तर्गत बूढीगंगा१ स्थित गंगा चोकमा ठक्कर दिँदा पैदल हिँडिरहेका पटेल गम्भीर घाइते भएका थिए । सडक पार गर्दै गरेको अवस्थामा उनलाई आइतबार राति ८ बजेतिर मोटरसाइकलले ठक्कर दिएको प्रहरीले जनाएको छ । पटेलको उपचारका क्रममा बूढीगंगास्थित विराट शिक्षण अस्पतालमा सोमबार बिहान मृत्यु भएको जानकारी खड्काले दिएका छन् । दुर्घटनामा मोटरसाइकल चालक सुनसरीको इटहरी उपमहानगरपालिका४ का ३० वर्षीय अशोक अधिकारी सामान्य घाइते भएका छन् । अधिकारीको विराट शिक्षणमै उपचार भइरहेको छ । प्रहरीका अनुसार अधिकारीको साथमा सवारी चालक अनुमति पत्र (लाइसेन्स) पनि नभएको पाइएको छ ।
खाद्य अधिकारको रक्षा गरौं,"आर्थिक वर्षको चार महिना बित्दा पनि चामल ढुवानी हुन नसकेपछि कर्णालीलगायत उच्च हिमाली जिल्लामा खाद्यान्नको अभाव हुन थालेको छ। सधैंजसो त्यहाँका जनताले चामलकै लागि संघर्ष गर्नुपर्ने स्थिति दोहोरिँदैछ। ढुवानीमा लापरबाही हुँदा सरकारी संयन्त्र भने मौन छन्। कर्णालीलगायत उच्च हिमाली जिल्लाका जनताले बर्सेनि खाद्यान्न अभाव झेल्दै आएका छन्। भौगोलिक वनावट र कृषि उत्पादनको कमीका कारण त्यहाँका जनताले ढुवानीको चामलबाट गुजारा चलाउनुपर्ने बाध्यता छ। खाद्य तथा व्यापार कम्पनीले त्यहाँ पठाउने भन्दै चामल जम्मा गर्छ। तर ठेकेदार कम्पनीले कहिल्यै पनि समयमा ढुवानी गर्दैनन्। जनताले जहिल्यै पनि सास्ती व्यहोर्नुपर्छ, खाद्यान्न अभाव झेल्नुपर्छ। झन्डै ७० वर्षको जनक्रान्तिबाट बनेको संविधानले मौलिक हकमै जनतालाई खाद्यान्नको हकको व्यवस्था गरिएको छ। कुनै पनि नागरिक भोको नहोस्, कसैले पनि खान नपाई मृत्युवरण गर्नु नपरोस्, सबैले सम्मानजनक जीवनयापन गर्न पाऊन् भनेर खाद्यसम्बन्धी मौलिक हकको व्यवस्था छ। संविधानको धारा ३६ मा भनिएको छ, प्रत्येक नागरिकलाई खाद्यवस्तुको अभावमा जीवन जोखिममा पर्ने अवस्थाबाट सुरक्षित हुने हक हुनेछ। प्रत्येक नागरिकलाई कानुनबमोजिम खाद्य सम्प्रभुताको हक हुनेछ। यस्तै धारा ४४ मा प्रत्येक उपभोक्तालाई गुणस्तरीय वस्तु तथा सेवा प्राप्त गर्ने हकको व्यवस्था गरिएको छ। मौलिक हकका यी व्यवस्था संविधानमा हात्तीका देखाउने दाँत मात्र होइनन्। राज्यका विरुद्ध नागरिकलाई प्राप्त हक हुन्। यिनको कार्यान्वयन नगरे सरकारविरुद्ध कानुनी उपचार खोज्न सकिन्छ। अर्थात्, राज्यले यसअनुसार आफ्ना नागरिकलाई हक अधिकार दिनैपर्ने बाध्यात्मक व्यवस्था हुन्। खाद्य भनेको मानव जीवनको न्यूनतम र आधारभूत आवश्यकता हो। सम्पूर्ण नागरिकको पहुँच स्थापित गरी मर्यादित जीवनस्तर प्रवद्र्धन गर्ने राज्यको दायित्व हो। २१औं शताब्दीको लोकतान्त्रिक गणतन्त्रतात्मक राज्यमा नागरिकको न्यूनतम आवश्यकता पूर्ति गर्न पनि राज्यले सक्दैन भने जनताले के आशा गर्ने ? हुम्ला, जुम्लालगायत कर्णालीका उच्च हिमाली जिल्लामा समयमै खाद्यान्न पुर्याउने र त्यहाँका जनताको जीवनस्तर सुरक्षित गर्ने दायित्वबाट राज्य कुनै पनि हालतमा पछि हट्न मिल्दैन। खाद्य तथा खाद्य सम्प्रभुतासम्बन्धी ऐनले नै सबै नागरिकलाई बिना भेदभाव पर्याप्त, पोषणयुक्त तथा गुणस्तरीय खाद्यमा नियमित पहुँच हुने, भोकबाट मुक्त हुने, खाद्यको अभावमा जीवन जोखिममा पर्ने अवस्थाबाट सुरक्षित रहने, भोकमरी वा खाद्य असुरक्षाको जोखिममा रहेका व्यक्ति वा परिवारले खाद्यमा दिगो पहुँच र पोषण सहायता प्राप्त गर्ने व्यवस्था गरेको छ। तर ऐन, कानुन कार्यान्वयनमा सरकार र उसका संयन्त्र उदासीन छन्। हिमाली जिल्लामा खाद्यान्न ढुवानीको ठेक्कापट्टामा हुने चलखेल पनि बिर्सन मिल्दैन। राज्यका निकाय र ठेकेदारबीच अदृश्य रूपमा हुने लेनदेन र मिलेमतोले पनि जनताले सास्ती व्यहोर्नु परिरहेको छ। सरकारी कर्मचारीलाई नै अनुचित शुभलाभ गराउने ठेकेदारलाई जनताको जीवनस्तरसम्म के मतलव ? अर्थात्, सरकारी संयन्त्र मिलाई सकेपछि ठेकेदारमाथि कसले प्रश्न गर्ने ? यी समस्या वर्षाैंदेखि देख्दै र भोग्दै आएका छौं। तर, सरकारी संयन्त्रको लापरवाहीले खाद्य ढुवानीको समस्या अझै सुल्झन सकेको छैन। समयमा ढुवानी नहुँदा महिनौंसम्म गोदाममा चामल थन्किने गरेका छन्। त्यसो हुँदा चामल सडेर, गलेर वा किरा परेपछि मात्र जनताको चुलोसम्म पुग्ने गरेको छ। उच्च हिमाली जिल्लामा हुने उत्पादनले त्यहाँका जनतालाई मुस्किलले दुईतीन महिना मात्र खान पुग्छ। बाँकी समय किनेरै खानुपर्ने बाध्यताप्रति सरकार बेखबर नहोला। त्यसका लागि समयमै चामलको जोहो गर्ने, समयमै ढुवानी गर्ने र जनतालाई खाद्यान्न अभाव हुन नदिनेतर्फ सरकारले पहलकदमी लिनैपर्छ। बदमासी गर्ने ठेकेदारलाई पनि कानुनी कारबाहीमा ल्याउनैपर्छ।"
माघदेखि ब्यान्ड च्याम्पियन,"काठमाडौं : पछिल्लो तीन दिन चलचित्र विकास बोर्ड परिसर ब्यान्डमय बन्यो। शुक्रबार, शनिबार र आइतबार हातमा गितार बोकेर सुर, ताल र धुन निकाल्न प्रयासरत ब्यान्डहरूले विकास बोर्ड परिसर चाबहिल भरिएको थियो । कोही गितारका तार रेटिरहेका थिए, त कोही भोकल टेस्ट गरिरहेका थिए। सुर, ताल र संगीतको संयोजन ब्यान्ड प्रतिस्पर्धा हुन लागेको छ। एपीवान टेलिभिजनमा माघ पहिलो सातादेखि द ब्यान्ड च्याम्पियन रियालिटी शो सुरु हुन लागेको हो। देशभर छरिएर रहेका ब्यान्डलाई मञ्च प्रदान गर्न ब्यान्ड च्याम्पियन हुन लागेको हो। ब्यान्ड च्याम्पियनको डिजिटल अडिसनमा देशभरका दुई सय ब्यान्डले सहभागिता जनाएका थिए। जसमध्ये ७० वटा ब्यान्ड जज अडिसनका लागि छनोट भएका छन्। द ब्यान्ड च्याम्पियन रियालिटी शोका निर्देशक फुर्वा शेर्पाले ब्यान्डका सबै सदस्यको उक्तिकै भूमिका रहने भएकाले सबैको प्रस्तुति हेरिने जानकारी दिए। ब्यान्ड च्याम्पियन पावर, प्यासन र पर्फमेन्सको प्रस्तुति हो। यहाँ एक जनाको मात्रै होइन, पूरै समूहकै प्रस्तुति हेरिन्छ, निर्देशक शेर्पाले भने, प्रतिस्पर्धामा विशेषगरी रक, पप र आधुनिक मेलोडी गीतहरू प्रस्तुत हुनेछ। उनका अनुसार प्रतिस्पर्धामा जुनसुकै ब्यान्ड पनि सहभागी हुन पाउँछन्। प्रस्तुतिका लागि आवश्यक म्युजिकल सामग्री पनि ब्यान्ड आपैले व्यवस्थापन गर्नु पर्नेछ। ब्यान्ड च्याम्पियनका लागि मंसिर २० गतेसम्म डिजिटल अडिसन खुला गरिएको जानकारी दिँदै शेर्पाले कार्यक्रम माघदेखि जेठसम्म प्रशारण हुने बताए। ब्यान्डको प्रतिस्पर्धा भए पनि भोकल, म्युजिक र समूहको प्रस्तुति हुनेछ। जज राउन्डपछि ओरिजिनल सङ राउन्ड सुरु हुनेछ। जहाँ ब्यान्डले आफ्नै गीत गाउनुपर्ने हुन्छ। उत्कृष्ट १० मा पुगेका ब्यान्डहरूबीच भोटिङ राउन्ड सुरु हुनेछ। भोटिङ राउन्डमा जजको ६० प्रतिशत र भोटको ४० प्रतिशत भूमिका हुनेछ। ब्यान्ड च्याम्पियनको जजमा ड्रमर देव राना, भोकलिस्ट रविन तामाङ, गितारिस्ट ज्योति घिमिरे छन्। नेपाल आइडलकी गोल्डेन माइक विजेता मेगा श्रेष्ठले कार्यक्रम सञ्चालन गर्नेछिन्। एपीवान टेलिभिजनमा शनिबार र आइतबार प्रशारण हुने ब्यान्ड च्याम्पियनका विजेताले २० लाख नगद पुरस्कार प्राप्त गर्ने छन्। यसैगरी दोस्रो हुनेले ६ लाख, तेस्रो र चौथोले चारचार लाख पुरस्कार पाउने छन्। विजेता ब्यान्डले विभिन्न सात वटा देशमा प्रस्तुति दिने अवसर पनि पाउने छन्। ब्यान्ड च्याम्पियन लास्ट फ्राइडे इभेन्ट म्यानेजमेन्टको आयोजनामा हुन लागेको हो।"
भोटिङ मेसिनको लागेन भर !,"काठमाडौं : कांग्रेसका शीर्ष नेताहरूले पार्टीलाई प्रविधिमैत्री बनाउँदै लैजानुपर्ने अभिव्यक्ति दिँदै आएका छन्। सभापति पदका आकांक्षीमध्ये एक डा शेखर कोइरालाले आफ्नो प्रतिबद्धतापत्रमै डिजिटलाइजेसनको कुरा उठाएका छन्। तर, १४औं महाधिवेशनअन्तर्गत सोमबार हुने निर्वाचनमा भने कागजी मतपत्र नै प्रयोग गरिँदै छ। यसले निर्वाचन प्रक्रियालाई बढी झन्झटिलो, लामो र खर्चिलो बनाउने नेताकार्यकर्ताले बताएका छन्। विद्युतीय मतदान प्रक्रियामा जान अनुरोध गरिए पनि सहमति जुट्न नसकेको केन्द्रीय निर्वाचन समिति संयोजक गोपालकृष्ण घिमिरे सुनाउँछन्। हामी त त्यसकै लागि लालयित थियौं। तर, सायद सहमति जुट्न नसकेर होला, उहाँहरू जान मान्नुभएन, संयोजक घिमिरे भन्छन्। महाधिवेशन प्रचारप्रसार समितिले इलेक्ट्रोनिक भोटिङ मेसिन (ईभीएम) प्रयोगमा जान सकिने जानकारी दिएको थियो। तर, शीर्ष नेताहरूबीच सहमति जुट्न नसक्दा कागजी मतदानमै जानुपर्ने भएको महामन्त्री पदका उम्मेदवार विश्वप्रकाश शर्मा बताउँछन्। नेपाल तरुण दलका ओखलढुंगा उपसभापति उत्तमकुमार थापा पार्टीको शीर्ष स्थानमा पुरानै नेताहरू हाबी भएकाले विद्युतीय पद्धतिलाई विश्वास गर्न नसकेको बताउँछन्। समयानुकूल हुन नसक्दा आधुनिक प्रविधिको जमानामा पनि झन्झटिलो र खर्चिलो विधिमै गइरहेको थापाको भनाइ छ। अबको नेतृत्व युवाको काँधमा आयो भने आगामी निर्वाचनहरू मितव्ययी हिसावले गर्न सकिने विश्वास उनी व्यक्त गर्छन्। नेतृत्वमा युवा हाबी हुनेबित्तिकै नयाँ सोच, नयाँ जिज्ञासा र नयाँ शिक्षा प्रणालीले प्रविधिलगायत विषयमा परिवर्तन ल्याउन सकिने उनको धारणा छ। केन्द्रीय सदस्यका प्रत्यासी स्याङ्जाका भरत लम्साल विद्युतीय मतदान गराउन नसक्दा नि:सन्देह पार्टी पछाडि परेको बताउँछन्। नेपाल शिक्षक संघका केन्द्रीय उपाध्यक्षसमेत रहेका लम्साल नेतृत्वले चाहना राखेन भने युवाले जतिसुकै बल गर्दा पनि त्यो सम्भव नहुने यो एउटा उदारहण रहेको बताउँछन्। यो महाधिवेशनले पुस्तान्तरणको कुरा उठाएर युवालाई नेतृत्वमा पुर्यायो भने कांग्रेसलाई प्रविधिमा अझै दुई कदम अगाडि बढाउन सकिने उनी विश्वास गर्छन्। नेपाल महिला संघकी केन्द्रीय सदस्य मञ्जुकुमारी यादव आफ्नो संगठन केही वर्षअघि नै तेस्रो महाधिवेशनमै विद्युतीय मतदान गराइसकेको बताउँछिन्। प्रदेश २ की प्रदेशसभा सदस्यसमेत रहेकी यादव त्यति बेला पहिलो दिन साँझ ५ बजेसम्म मतदान सकिसकेको सुनाउँछिन्। भोलिपल्ट बिहान ४ बजे मत परिणाम आइसकेको थियो। संघीय सांसद मिनाक्षी झा पार्टीलाई प्रविधिमैत्री बनाउने प्रयास गरे पनि यसपटक नेताहरूबीच सहमति नहुँदा सम्भव नभएको बताउँछिन्। केन्द्रीय सदस्यकी प्रत्यासी झा भन्छिन्, हुन त प्रविधि हुनु राम्रो हो। तर, मेसिन बीचमै बन्द हुन्छ कि मेरो भोट जाँदैन कि भन्ने शंका अझै रहने हुँदा त्यता जान सकिएन। तर प्रविधिमैत्री हुँदा निर्वाचन कम झन्झटिलो हुन्छ। विद्युतीय मतदान गर्दा गोपनीयतामा प्रश्न उठ्न सक्ने कांग्रेस नेता डा रामशरण महतको भनाइ छ। भन्छन्, मतदान भनेको त गोप्य प्रक्रिया भएकाले हामी विद्युतीय प्रणालीमा गएनौं। कांग्रेसकी निवर्तमान कोषाध्यक्ष सितादेवी यादव धेरै मतदाता अशिक्षित रहेकाले विद्युतीय प्रणाली असहज हुने बताउँछिन्। यही सहमतिका कारण पार्टीले कागजी मतदानकै निर्णय लागू गराएको उनको भनाइ छ। नयाँ नेतृत्व चयन गर्न सोमबार बिहान ८ बजे मतदान सुरु हुने कार्यतालिका छ। त्यसपछि करिब सात घण्टाभित्र मतदान सकिने घिमिरेको अनुमान छ। राष्ट्रियसभा गृह र भृकुटीमण्डपका दुई स्थानमा मतदान हुँदै छ। प्रत्येक ठाउँमा विभिन्न तहका २९ वटा मतपत्र र २९ वटा बाक्सा हुनेछन्। मतदानका सबै प्रक्रिया सकिएपछि मतगणना सुरु हुने र मतगणना सम्पन्न गर्न कम्तीमा एक साता लाग्ने अनुमान निर्वाचन अधिकृत भरतराज उपाध्यायको छ। कांग्रेसको विधानमा सभापतिमा निर्वाचित हुन ५१ प्रतिशत मत ल्याउनुपर्ने व्यवस्था छ। कुनै पनि उम्मेदवारको ५१ प्रतिशत मत नआएको अवस्थामा सबैभन्दा बढी मत आउने दुई जना उम्मेदवारबीच पुन: मतदान गरिनुपर्छ। यसो भएको खण्डमा पनि पुन: पहिलेकै जस्तो कागजी प्रक्रियामा जानुपर्ने हुनाले यसले पनि अन्तिम मत परिणाममा समेत ढिलाइ गर्न सक्छ। सभापतिका उम्मेदवारको मुद्दा : अबको चुनावमा पहिलो कांग्रेसमा सभापति पदका उम्मेवारले मूल मुद्दा आगामी स्थानीय र प्रतिनिधिसभा चुनावलाई बनाएका छन्। शेरबहादुर देउवाले आफू पुन: सभापति भए कांग्रेसले तीनवटै तहमा सरकार बनाउने दाबी गरे। प्रजातन्त्र बचाउन आवश्यक छ। प्रजातन्त्र बचाउन कांग्रेसबाहेक कसैले सक्दैन, देउवाले कार्यकर्ता भेटघाट कार्यक्रममा भने, मलाई सभापति बनाउनुस्। म देशभर कांग्रेसको सरकार बनाउँछु। प्रधानमन्त्री र सभापति एउटै व्यक्ति भएको अवस्थामा स्थायित्व हुन्छ। देउवाले आफूलाई समर्थनका लागि अर्का नेता कृष्णप्रसाद सिटौलालाई धन्यवाद दिए। देउवाले सिटौलालाई भने, सिटौला जिलाई धन्यवाद। आफू सभापति नभएर मलाइ सहयोग गर्नुभएको छ। सिटौलाले निर्वाचन फेरि आउनै लागेको बताए। सभापति पदमा हारेको प्रधानमन्त्री बोकेर निर्वाचनमा जाने कि जितेको प्रधानमन्त्रीलाई भन्दै प्रश्न गरे। सभापति पदमा पराजित गरेको प्रधानमन्त्री लिएर निर्वाचनमा जाँदा मतदातामा मनोवैज्ञानिक असर पर्ने उनको भनाइ थियो। भने, दुई कार्यकाल सभापति बन्न पाउने व्यवस्था विधानले नै गरेको छ। त्यसैले देउवालाई नै एक पटक फेरि सघाउ भन्ने मलाई लागेको हो। सभापतिका अर्का उम्मेदवार डा शेखर कोइरालाले आइतबार पत्रकार सम्मेलन गरी भने, हामीसँग जोशिलो टिम छ। जसको नेतृत्व्मा हामी आम चुनाव पनि जित्न सक्छौं। हामीसँग अनुभव भएका साथिहरू र युवाको उर्जाले कांग्रेसलाई क्रियाशील र गतिशील कांग्रेस बनाउन चाहन्छौं। जसले नयाँ विचार नयाँ कार्यक्रम र नयाँ क्रियाशीलताले हामी अघि बढ्छौं। उनले पार्टीभित्रको बेथिति अन्त्य गर्न जवाफदेही नेतृत्व खोजिरहेको बताए। महाधिवेशनपछि सबैलाई समेटेर तीनवटै तहका निर्वाचन जित्ने गरी लाग्ने उनको भनाइ थियो। वरिष्ठ नेता रामचन्द्र पौडेल, महामन्त्री शशांक कोइराला, रामशरण महत, अर्जुननरसिंह केसीलगायत नेता हामीसँगै हुनुहुन्छ, उनले भने, बाँकी साथीहरू अहिले पार्टी निर्वाचनका कारण समूहसमूह देखिए पनि महाधिवेशनपछि कांग्रेस एक ढिक्का हुनेछ। कांग्रेसलाई सामूहिक ढंगले अगाडि बढाउन, संविधान सुदृढ गरेर अगाडि बढ्न आफ्नो टिमलाई विश्वास गरी मत दिन पनि उनले आग्रह गरे। सभापति पदका अर्का उम्मेदवार प्रकाशमान सिंहले नेतृत्व परिवर्तन पार्टी र देश दुवैले चाहेको बताए। उनले भने, हाम्रो समूहमा पूर्वदेखि पश्चिमसम्म भिझेका नेता छौं। सबैको चाहना पार्टीको चुनाव जित्ने मात्र हैन। आम चुनावमा पनि हामी पहिलो हुन सक्छौं भन्ने ध्येय राखेका छौं। सभापतिका उम्मेदवार विमलेन्द्र निधिले पहिलो चरणमा सभापतिका कुनै पनि उम्मेदवारले ५० प्रतिशत मत नकटाउने दाबी गरे। आइतबार भृकुटीमण्डपमा भोट माग्न पुगेका निधिले दोस्रो चरणको चुनाव भए आफूले देउवालाई नसघाउने घोषणा गरे। पहिलो चरणमा कसैले पनि ५० प्रतिशतभन्दा बढी मत कटाउँदैनन्। दोस्रो चरणमा हुने चुनावमा देउवाइतर हामी एक ठाउँ हुनेछौं, उनले भने। युवराज न्यौपानेले भने सभापति पदमा दिएको उम्मेदवारी फिर्ता लिएका छन्। उनले डा कोइरालालाई समर्थन गर्ने भएका छन्। तरुण दलका नेता न्यौपालनेले आफूले उठाएका मुद्दाका २८ वटा बुँदाहरूलाई कोइरालाले आत्मसाथ गर्ने प्रतिबद्धता गरेपछि समर्थन गर्ने निर्णयमा पुगेको बताए। यससँगै सभापतिको दौडमा देउवा, डा कोइराला, सिंह, निधि र कल्याण गुरुङ बाँकी छन्। दाबी पदाधिकारीमा, उम्मेदवारी सदस्यमा कांग्रेसमा पदाधिकारी दाबी गरेका हेभीवेट नेता नै केन्द्रीय सदस्यको उम्मेदवार बनेका छन्। गुटगत भागबन्डा र समीकरण मिलान गर्दा पदाधिकारीमा अटन नसकेपछि केन्द्रीय सदस्यमा उम्मेदवार बन्नुपरेको उनीहरू बताउँछन्।"
साथी बचाउँदा लाग्यो मुद्दा,"यूएई : दुई वर्षअघि अबुधाबी पुगेका बर्दियाका हुमानाथ ढुंगाना र स्याङजाका डाइमण्ड श्रेष्ठलाई गत आइतबार अबुधाबीको खालिदिया प्रहरीले फोन गरेर बोलायो। पौडी खेल्दा बेहोस भएका साथीलाई बचाउन खोज्दा उनीहरूबिरुद्ध नै उजुरी परेको थियो। आइतबार प्रहरी कार्यालय गएदेखि उनीहरू सम्पर्कमा छैनन्। दुवै जना जेल पर्न सक्ने भएकाले प्रहरीको सम्पर्कमा जानुअघि उनीहरूले सहयोग गर्न आग्रह गरेका थिए। साथीलाई जोगाउन खोज्दा हामीविरुद्ध नै प्रहरीमा उजुरी परेको छ, दूतावासमा आग्रह गर्यौं कुरा कसैले सुनेनन्, दुवैको एकै स्वर थियो, हाम्रो कुरा नेपाल सरकारले सुनिदिनुपर्यो। सम्भवत: उनीहरू अहिले अबुधाबीको कुनै जेलमा हुन सक्छन्। हुमानाथ र डाइमन्ड काठमाडौंको हिमाल म्यानपावरबाट सन् २०१९ को अगष्ट महिनामा सम्पूर्ण प्रक्रिया पूरा गरेर यूएई पुगेका थिए। त्यहाँ पुगेको ६ महिना पनि नभई दुवैजना यस्तो घटनामा फसेका हुन्। उनीहरू काठमाडौंको हिमाल म्यानपावरबाट सन् २०१९ को अगष्ट महिनामा सम्पूर्ण प्रक्रिया पूरा गरेर यूएई पुगेका थिए। अबुधाबीको अदालतले प्रतिव्यक्ति ९ करोड नेपाली रूपैयाँ तिर्नुपर्ने फैसला गर्यो। दूतावासले टार्ने र पन्छाउने बाहेक अहिलेसम्म कुनै ठोस् पहलकदमी लिएन। वैदेशिक रोजगारीमा गएका नेपाली कामदारहरूको कानुनी प्रतिरक्षासम्बन्धी निर्देशिका बनेको छ। तर, उनीहरूका लागि काम लागेन। अबुधाबीको एउटा होटलमा सप्लाई कामदारको रूपमा खटिएका उनीहरू कार्यरत अवस्थामा नै एक जना सिरियन नागरिक पौडी खेल्दा खेल्दै बेहोस् भएर डुबे। कम्मरसम्म पानी रहेको पौडी पोखरीमा डुबेको देखेपछि उनीहरूले नै उद्धार गरे। अस्पताल पुर्याए। तीन दिनपश्चात् उनीहरूलाई प्रहरीले बयानका लागि बोलायो। प्रहरीले दुवै जनालाई त्यही दिन पक्राउ गर्यो। ६५ दिनसम्म जेल बसे। ढुंगानाका अनुसार ती सिरियन नागरिक उपचारको क्रममा कोमामा पुगे। उनको शरीरका नौवटा अंगले काम गर्न छोड्यो। त्यसपछि बिरामीका परिवारले उनीहरूको विरुद्धमा प्रहरीमा उजुरी दर्ता गर्यो। २०२० को मार्च महिनामा अबुधाबीको अदालतले प्रतिव्यक्ति १४ लाख दिराम अर्थात दुई जनाको २८ लाख दिराम (९ करोड नेपाली रूपैयाँ) तिर्नुपर्ने फैसला गर्यो। साथीभाइको सहयोगमा माथिल्लो कोर्टमा अपिल गरे। तर, गत महिना माथिल्लो कोर्टले पनि तल्लो कोर्टको फैसलालाई सदर गरिदियो। उनीहरूले साथीभाइ र एनआरएनएको सहयोगमा उच्च अदालतमा अपिल गरे। सहयोगको याचना गर्दै लामो समयदेखि लगातार नेपाली दूतावास धाए पनि। गत सालको डिसेम्बर २४ मा फेरि सहयोगका लागि लिखित निवेदन दिए। जनवरी १२ मा गएर पुन: झक्झक्याए। दूतावासले टार्ने र पन्छाउने बाहेक अहिलेसम्म कुनै ठोस् पहलकदमी नलिएको उनीहरूका साथी बताउँछन्। दूतावासले पनि नहेरेपछि उनीहरूको पक्षमा लडिदिने कसले ?, उनीहरूका सहकर्मी बताउँछन्। नेपाल सरकारले सहयोग गर्ने धेरै ठाउँ छ, हामी आपतमा पर्यौ, अब प्रहरीले हामीलाई छाड्दैन होला, उनीहरूले प्रहरी कार्यालय जानुअघि भने, मेरो परिवार र देशमा खबर पुर्याईदिनु पर्यो। नियम छ, कार्यान्वयन छैन नेपाल सरकारले वैदेशिक रोजगार व्यवसायलाई व्यवस्थित गर्न वैदेशिक रोजगार बोर्डको व्यवस्था गरेको छ। सुरक्षित, व्यवस्थित र मर्यादित बनाउन बोर्डले काम गर्छ। वैदेशिक रोजगारमा जाने कामदार र वैदेशिक रोजगार व्यवसायीको हकहित संरक्षण गर्ने यसको मुख्य दायित्व हो। वैदेशिक रोजगार ऐन २०६४, वैदेशिक रोजगार नियमावली २०६४ बोर्डका निर्णय र निर्देशन बमोजिमका कार्यहरू बोर्डले सम्पादन गर्नुपर्छ। यस्ता निर्णय र निर्देशनमा विदेशमा बिना कारण फसेकालाई सहयोग गर्ने धेरै प्रावधान छन्। मृतकका परिवारलाई आर्थिक सहायता, बिरामी एवं अंगभंग भएकालाई उपचार खर्च, विदेशमा अलपत्र परेकाको शव ल्याउने पनि बोर्डलाई अधिकार छ। रोजगारदाता मुलुकमा आन्तरिक विद्रोह, आर्थिक मन्दीका कारण अलपत्र परेका कामदारलाई उद्धार गर्ने, जनचेतनामूलक कार्यक्रमहरू सञ्चालन, विदेशमा सुरक्षित गृह सञ्चालन गर्ने कार्य गर्दै आएको छ। यस्ता कार्यहरू सञ्चालन गर्न बोर्डको एक कल्याणकारी कोष रहने व्यवस्था पनि छ। उक्त कोषमा मुख्य रूपमा वैदेशिक रोजगारमा जाने कामदारहरूले प्रचलित कानुनले तोकेबमोजिम जम्मा गरेको रकम रहने व्यवस्था छ। बोर्डको प्रस्तावनामा नै लेखिएको छ, वैदेशिक रोजगारमा जाने कामदार र रोजगार व्यवसायीको हकहित संरक्षण कार्य गर्ने प्रयोजनका लागि यसको व्यवस्था गरेको हो। क बाट सुरु भएर ध नम्बरसम्म १९ वटा काम बोर्डलाई तोकिएको छ। वैदेशिक रोजगारीमा गएका नेपालीहरूको हकहित संरक्षणदेखि नेपाल फर्केकाहरूको सीप परीक्षण, कोषको परिचालनदेखि विभिन्न मुलुकसँग गरिने श्रम सम्झौता आदि यहाँ उल्लेख गरिएको छ। यतिका व्यवस्था भए पनि बोर्ड र दूतावासले पीडित ढुंगाना र श्रेष्ठका विषयमा केही गरेको छैन। नेपालमा वैदेशिक रोजगारीसम्बन्धी विभिन्न निर्देशिका, कार्यविधि, नियामावली, कानुन र निकायको गठन भएका छन्। तर, सबै व्यावहारिक नबन्दा वैदेशिक रोजगारीको समस्या हल हुन सकेन। नेपाल सरकारले २०७५ साउन २७ गते वैदेशिक रोजगारीमा गएका नेपाली कामदारहरूको कानुनी प्रतिरक्षासम्बन्धी निर्देशिका, २०७५ जारी गरेको छ। वैदेशिक रोजगारीमा गएका नेपालीहरू फौजदारी अभियोगमा परेर जेल सजाय वा अन्य कुनै पनि कानुनी झमेला बेहोर्नु पर्यो भने उनीहरूको सहयोगका लागि यो निर्देशिका जारी भएको देखिन्छ। रोजगारीका लागि विदेश गएको अवस्थामा कुनै फौजदारी कसूरको अभियोग लागेका नेपाली कामदारलाई उनको तर्फबाट कानुनी प्रतिरक्षा गर्ने सम्बन्धमा आवश्यक कानुनी व्यवस्था गर्न वैदेशिक रोजगार नियमावली २०६४ को नियम ५२ (क)ले दिएको अधिकार प्रयोग गरी नेपाल सरकारले यो निर्देशिका बनाएको छ, प्रस्तावनामा भनिएको छ। तर, ढुंगाना र श्रेष्ठको उद्धार गर्न वा पक्षमा बहस पैरबी गर्न नेपाल सरकारको यो कानुनले देखेको छैन। अझ भनौं सरकारले पत्तै पाउँदैन। यो निर्देशिकाको दफा २ को ६ नम्बर बुँदामा फौजदारी कसूरलाई पनि व्याख्या गरिएको छ। फौजदारी कसूर भन्नाले वैदेशिक रोजगारीमा गएका नेपाली कामदारलाई रोजगारदाता मुलुकको कानुनबमोजिम मृत्युदण्डको सजाय वा कैद सजाय वा २ लाख रूपैयाँभन्दा बढी जरिवाना हुन सक्ने फौजदारी कसूर सम्झनुपर्छ, निर्देशिकामा उल्लेख छ। यो निर्देशिका अनुसार सरकारको सहयोग लिन २ लाख रुपैयाँभन्दा बढीको सजाय हुने गरी अपराध गर्नुपर्यो। अझै रोचक त के छ भने, कतिको सजाय हुन्छ भन्ने ज्ञान पनि आरोपीलाई हुनुपर्यो नत्र नेपाल सहयोगका लागि योग्य नहुने भन्ने बुझाउँछ। निर्देशिकाको दफा ११ को उपदफा १ मा कामदारले अदालतमा धरौटी राख्नुपर्ने भएमा आफैंले व्यवस्था गर्नुपर्ने उल्लेख छ। उपदफा २ मा मुद्दा फैसला भएर दण्ड जरिवाना तिर्नु पर्ने भए फैसलाबमोजिमको दण्ड जरिवाना पनि कामदार आफैंले तिर्नुपर्नेछ। र, तेस्रो उपदफामा कामदारले ३० लाख वा सोभन्दा बढी रकम क्षतिपूर्ति पाएमा बहस पैरवीमा लागेको सम्पूर्ण खर्च कोषलाई फिर्ता गर्नुपर्ने उल्लेख छ। यसले सजाय पाएमा कामदार आफैंले तिर्नुपर्ने, क्षतिपूर्ति पाए सरकारलाई खर्च फिर्ता गर्नुपर्ने भन्ने जनाउँछ। यो कानुन कामदारको पक्षमा हो कि विपक्षमा कामदार प्रश्न गर्छन् ? यस सम्बन्धमा अहिलेसम्म कसैले चासो देखाएको देखिँदैन। निर्देशिकाको दफा १२ मा नियोगको दायित्व तोकिएको छ। जसअन्तर्गत फौजदारी कसूरको अभियोग लागेका, थुनामा रहेका वा कैद भुक्तान गरिरहेका कामदारहरूको लगत तथा विवरण संकलन गर्ने, उनीहरूको तर्फबाट कानुनी प्रतिरक्षा तथा बहस पैरवीको अवस्थाको जानकारी लिने उल्लेख छ। यस निर्देशिकामा सम्बन्धित मुलुकको सरकारी निकाय अन्य नि:शुल्क कानूनी सहायता प्रदान गर्ने व्यक्ति, संस्था वा निकायसँग बहस र पैरवीका लागि छलफल र परामर्श गर्ने लगायतका उपदफाहरू पनि छन्। यी कार्यहरू सम्बन्धित देशहरूमा रहेका नेपाली दूतावासहरूको जिम्मेवारी हो। यतिका अधिकार र निर्देशिका भए पनि ढुंगाना र श्रेष्ठ अबुधाबी दूतावास दुई वर्षदेखि धाए पनि सहयोग पाएनन्। अन्तत जेल जानुपर्ने अवस्था आयो। नेपालका अधिकांश कानुनहरू कार्यान्वयनमा अंकुश लगाउने किसिमका छन्। त्यसैले ती कानुनहरू मजदुर कामदारहरूको पक्षमा कार्यान्वयन नै नभएको उनीहरूको गुनासो छ। कामदारहरूको समस्या बुझ्न र सहयोग गर्न हरेक दूतावासमा श्रम काउनिसलर र श्रम सहचारी हुन्छन्। उनीहको काम नै मजदुरको सम्पर्कमा रहने र समस्या बुझेर समाधानको बाटो खोज्ने हो। नेपाली दूतावास अबुधाबीका प्रमुख र कर्मचारी कामदारको पहुँचमा छैनन्। यो दुई वर्षको अवधिमा श्रममन्त्रीहरू अबुधाबी पुगे। केही उच्चपदस्थ अधिकारीहरू सरकारी भ्रमणमा गए। तर, दुई पीडितको बारेमा कुनै जानकारी पाएनन्। अधिकाँश पीडित श्रमिकहरू या त सम्बन्धित देशको दूतावाससम्म पुग्दै पुग्दैनन। पुगे भने पनि दूतावासले सहयोग गर्दैन। नेपाली पीडित कहाँ छन् दूतावासलाई अत्तोपत्तो छैन।"
एपीएफलाई पहिलो अंक,"काठमाडौं : विभागीय टोली एपीएफ क्लबले सहिद स्मारक ए डिभिजन लिग फुटबलमा पहिलो अंक जोडेको छ। आइतबार भएको खेलमा बलियो प्रतिद्वन्द्वी थ्रीस्टार क्लबसँग गोलरहित बराबरी खेल्दै एपीएफले पहिलो अंक जोडेको हो। त्रिपुरेश्वरस्थित दशरथ रंगशालामा भएको खेलमा थ्रीस्टारको पोस्ट्मा लगातार आक्रमण बुने पनि एपीएफले गोल गर्न सकेन। थ्रीस्टारले भने चार खेलमा पाँच अंक जोडेको छ। थ्रीस्टार तालिकाको पाँचौं स्थानमा छ। थ्रीस्टारले पहिलो खेलमा च्यासल युथ क्लबलाई ३० ले हराएको थियो। दोस्रो खेलमा सातदोबाटोसँग १० को पराजय बेहोरेको थ्रीस्टार तेस्रो खेलमा फ्रेन्ड्स क्लबसँग ११ गोलको बराबरीमा रोकिएको थियो। एपीएफका प्रदीप लामा म्यान अफ दी म्याच चुनिए। उनले १० हजार नगद पुरस्कार प्राप्त गरे। खेलपछि एपीएफका प्रशिक्षक कुमार थापाले जित्नै पर्ने खेलमा अंक बाँड्नु परेको बताए। उनले बलियो प्रतिद्वन्द्वी थ्रीस्टारसँग बराबरी खेल्दै खाता खोल्न सकेकोमा भने खुसी व्यक्त गरे। हामी जित्नै पर्ने दबाबमा थियौं। दबाबमा पनि खेलाडीले उत्कृष्ट खेल खेले। चार खेलपछि पहिलो अंक जोड्न पाएका छौं, प्रशिक्षक थापाले भने, पहिलो अंक पाउँदा खुसी नै छौं। उनले विदेशी खेलाडी ल्याउन पहल भइरहे पनि ओमिक्रोनको त्रासका कारण समस्या भएको बताए। थ्रीस्टारका सहायक प्रशिक्षक रवीन्द्र सिलाकारले जसरी पनि अंक जोड्नुपर्ने भएका कारण खेलाडीले दबाबमा खेलेको बताए। एपीएफविरुद्धको खेल जसरी पनि जित्नैपर्ने दबाबमा थियौं। दबाबलाई खेलाडीले स्वभाविक रुपमा लिन सकेनन्, उनले भने।"
नेतृत्व : गणितीय कि राजनीतिक ?,"राज्यका सबै निकाय र पदाधिकारीमा देखिएको नैराश्यताको प्रमुख कारण भनेको नेतृत्वको असक्षमता नै हो। राजनीति एउटा यस्तो विषय हो, जुन गणितीय हिसाबले मात्र चल्न सक्दैन। नेतृत्वका लागि तथ्यांकीय हिसाब चाहिएला, त्यसले सहयोग पनि गर्ला। तर, गणितीय हिसाबले सही नेतृत्व छान्न सकिँदैन। राजनीतिमा सही नेतृत्व त्यो हो जसले राज्यका लागि राजनीति गर्छ अर्थात् जुन नेतासँग नीति, सिद्धान्त र विचार हुन्छ, त्यो नै असली राजनीतिज्ञ हो। राजनीतिज्ञ स्वार्थी र कपट हुनु हुँदैन। हुन त आज भोलि जो स्वार्थ लिप्त छ, झुटा आश्वासन दिनमा माहिर छ अनि कामभन्दा पनि दाममा विश्वास गर्छ, त्यस्तो व्यक्तिले राजनीतिमा प्रगति गरेको छ। तर, त्यो प्रगति क्षणिक र अवास्तविक हुन्छ। राजनीतिमा विचारले समेटेको नेतृत्व उपयुक्त हुन्छ। जोसँग विचार छैन। ज्ञान छैन। विषयवस्तुप्रति झुकाव छैन। त्यस्तो नेताले कुनै पनि पार्टीलाई सञ्चालन गर्न सक्दैन। यसमा अर्को महत्वपूर्ण कुरा नेतृत्व गर्न सक्ने क्षमता हुनुपर्छ। गुण हुनुपर्छ। त्यसबिना जति नै क्षमतावान् भए पनि चर्चामा आउन सक्दैन। जोसँग विचार, सिद्धान्त र देशप्रतिको निष्ठा छ, त्यसले मात्र राजनीतिक नेतृत्व दिन सक्छ। मुलुकलाई सही दिशातर्फ हाँक्न सक्छ। अर्थात्, राजनीतिक रूपले मुलुक सञ्चालन गर्न सक्छ। देशकै पुरानो पार्टी नेपाली कांग्रेसको महाधिवेशन अन्तिम चरणमा पुगेको छ। यस महाधिवेशनमा विभिन्न पदका लागि विभिन्न नेताहरूले उम्मेदवारी दिए र आज मतदान गर्दैछन्। उनीहरू आफूले जित्ने दाबी गरिरहेका छन्। उनीहरूको अभिव्यक्ति सुन्दा र पढ्दा भने कुनै पनि नेताबाट अपेक्षा गर्न सकिने अवस्था छैन। विगतमा नेपाली कांग्रेस यस्तो खालको पार्टी हो। त्यसपछि यो समय सन्दर्भमा यस्ता यस्ता काम गर्यो। अहिले वर्तमानमा हामीहरू यो ठाउँमा उभिएका छौं। अब म यो पार्टीलाई यस्तो यस्तो प्रक्रियाबाट यस्तो बाटोमा लैजान्छु भन्ने अभिव्यक्तिहरू कुनै पनि नेताबाट आएको देखिँदैन। न उनीहरूलाई आउने दिनमा किन कांगे्रसको आवश्यकता छ भन्ने कुरा थाहा छ। न त अब कांग्रेसको भविष्य यस्तो हुन्छ भनेर कल्पना नै गरेको अवस्था छ। परिमार्जित रूपमा कांग्रेस यसरी अगाडि बढ्छ। २१औं शताब्दीमा मुलुकलाई सुहाउँदो तरिकाले कांग्रेस कसरी अगाडि बढ्छ भन्ने धारणा कसैबाट पनि सार्वजनिक भएको छैन। केवल सबै नेता गणितीय हिसाबमा लागेका छन्। परीक्षामा त्यो व्यक्ति सफल हुन्छ, जसले हिसाब घोकेको होइन सूत्र बुझेको हुन्छ। नेपाली कांग्रेसका लागि त्यो सूत्र भनेको कांग्रेसको भावी नीति, सिद्धान्त र आवश्यकता हो। तर, अहिले नेताहरू आफ्नो पक्षमा संख्या पुर्याएर पद हत्याउने दाउमा मात्र देखिन्छन्। त्यसको असली फर्मुला के हो कसैले बुझ्ने कोसिस नै गरेको छैन। हुन त नेपालमा जसका हातमा सत्ता छ। सम्पत्ति छ। ऊ नै शक्तिशाली हुन्छ। जोसँग पैसा भएका व्यापारीहरू छन्। जसको पक्षमा देशीविदेशी प्रभाव परेको छ, ऊ नै सक्षम हुन्छ। देशीविदेशी शक्तिहरूले पनि आफ्ना अनुुकूलका व्यक्तिलाई नेतृत्वमा लैजान चाहन्छन्। त्यसका लागि साम, दाम, दण्ड, भेद सबै प्रयोग गर्छन्। त्यस्ता नेताहरू नेतृत्वमा पुग्छन्। गणितीय हिसाबले पदमा पुग्लान्। उनीहरू राजनीतिक रूपले भने राजनेता हुन सक्दैनन्। पार्टीलाई सही नेतृत्व दिन सक्दैनन्। मुलुकलाई समेटेर राज्य सञ्चालन गर्न सक्दैनन्। यी कुरालाई नेपाली कांग्रेसका नेताहरूले बुझ्नु आवश्यक छ। त्यसमा पनि अझ सशक्त रूपमा विद्यार्थी जीवनदेखि राजनीति गरेका नेताहरूले त बुझ्नु झनै जरुरी छ। अहिले जो नेता पढेलेखेका छन्। पार्टीको वर्तमान र भविष्य देख्न सक्छन्। कांग्रेसलाई तलबाटै बुझेका छन्। कार्यकर्ताको मर्म र भावना बुझेका छन्। सबै जातजाति, भाषा, धर्मलाई समान नजरले हेर्छन्। मेचीदेखि महाकालीसम्मका जनताको पीडा, चाहना, आकांक्षा बुझेका छन्। त्यस्ता युवा नेताहरूले यो विषयलाई मनन् गर्नु आवश्यक छ। इतिहासमा कांग्रेस के थियो ? आज कांगे्रस कस्तो भइरहेको छ ? आउँदो दिनमा कस्तो हुनुपर्छ ? भन्ने कुरा उनीहरूले बुझ्नुपर्छ। त्यसपछि पार्टीलाई कुन दिशामा लैजाने भन्ने कुरा तय गर्नुपर्छ। जब एउटा निश्चित विन्दु भेटिन्छ त्यसपछि नीति र सिद्धान्तको खाका तयार पार्नुपर्छ। एक हिसाबले त्यो विन्दुमा पुग्ने मार्ग नै नीति, पद्धति, विचार र कार्यदिशा नै हो। जब विचार र सिद्धान्तको प्रतिवद्धता स्पष्टसँग जनतासमक्ष राख्न सकिन्छ, त्यसपछि पार्टीको नेतृत्व गर्न सहज छ। जसले यो काम गर्छ, ऊबाट नेपाली कांग्रेसको नेतृत्व सम्भव छ। उसले नै नेपाली कांग्रेसको राजनीति अगाडि बढाउन सक्छ। आउने दिनमा उसैले मुलुक सञ्चालनको जिम्मा पाउँछ। त्यसैले कांग्रेसको आसन्न महाधिवेशनमा पुराना र नयाँ पुस्ताका नेताहरूलाई मिलाएर पदाधिकारीमा चयन गर्नु पर्ने देखिन्छ। नेपालका धेरै दलहरूमा पछिल्लो समय राजनीतिक विचलन आएको छ। त्यसले धेरै विखण्डन पनि गराएको छ। त्यसमा पनि उग्र दक्षिणपन्थीहरूमा विचलन देखिएको छ। उग्र वामपन्थीहरूमा पनि विचलन देखिएको छ। विचलन र त्यसको प्रभावले समग्र राजनीतिमा पारेको असर र आज मुलुकले राजनीतिक रूपले भोगिराखेको समस्या विश्लेषण गर्नैपर्ने भएको छ। राज्यका सबै निकाय र पदाधिकारीमा देखिएको नैराश्यताको प्रमुख कारण भनेको नेतृत्वको असक्षमता नै हो। त्यसैले जहिले पनि नेतृत्व दृढ र सशक्त हुनुपर्छ। २१औं शताब्दीमा मुलुकलाई सुहाउँदो तरिकाले कांग्रेस कसरी अगाडि बढ्छ भन्ने धारणा कसैबाट पनि सार्वजनिक भएको छैन। केवल सबै नेता गणितीय हिसाबमा लागेका छन्। असल नेतृत्व दिशाहीनताको एक मात्र निकास हो। सशक्त प्रजातान्त्रिक राजनीतिक शक्ति र त्यसका हातमा मुलुकको बागडोर र मुलुकलाई हाँक्ने बलियो सिद्धान्त भएको प्रतिबद्ध नेता मुलुकलाई चाहिएको छ। जुन गणितीय हिसाबबाट छानिएका नेताहरूबाट सम्भव हुने देखिँदैन। आर्थिक प्रलोभन, व्यक्तिगत स्वार्थ लिएखाएका वा बाँडेका हिसाबले राजनीतिमा व्यापारीहरूलाई समेटेको देखिन्छ। यस दृष्टिले हेर्दा संख्याले बहुमत पुगेका हिसाब र नेतृत्वमा पुगेका हिसाबले सशक्त संगठित राजनीतिक पार्टी बनाउन वा मुलुकलाई चाहिएको नेतृत्व दिन सक्दैन। त्यस्तो नेता समग्र मुलुकको नेता हुन सक्दैन। गणितीय हिसाबले चुनाव जित्न सक्छ। पदमा पनि पुग्न सक्छ। त्यसको गरिमा र त्यो पदले चलाउने जिम्मेवारी निभाउन सक्दैन। त्यसैले गणितीय हिसाबको जितलाई जित मान्नुको कुनै अर्थ छैन। नेतृत्व सबैलाई समेट्ने खालको हुनुपर्छ। नेतृत्वमा नीति, सिद्धान्त र प्रतिबद्धता हुनुपर्छ। जब नेतृत्वप्रति पार्टीपंक्तिले विश्वास गर्छ, तब उसका कुरा काट्न सक्दैनन्। त्यसले पार्टीलाई एकीकृत बनाउँछ। बलियो बनाउँछ। सर्वशक्तिशाली बनाउँछ। आज पैसा तिरेर नेतृत्वमा पुगे पनि भोलिदेखि उसकै हालत सुरु हुन्छ। त्यस्ता व्यक्तिका कारण आन्तरिक द्वन्द्व सिर्जना हुन्छ। पार्टी फुट्छ। चिराचिरा पर्छ। त्यसैले अहिले नेपाली कांग्रेसलाई स्वच्छ छवि भएको नेताको आवश्यकता छ। अब नेपाली कांग्रेसमा अगाडि नेपाली कांग्रेसको मर्म, धर्म, सिद्धान्त र विचार बोकेका नेता चाहिएका छन्। जनता र मुलुकप्रतिको प्रतिबद्धता बुझेका नेता चाहिएका छन्। उदाहरणीय व्यक्तित्वहरू अब नेपाली कांग्रेसको अग्रपंक्तिमा आउनुपर्छ। सक्षम नेतृत्वसँगै इमान्दार नेता कांग्रेसको नेतृत्वमा पुग्न र सामूहिक नेतृत्वको जिम्मेवारी लिन तयार हुनुपर्छ। त्यसमा सबैले साथ दिनुपर्छ। कांग्रेसको आदर्श, नीति, सिद्धान्त बुझेको नेता हुन् तारानाथ रानाभाट। विगतमा स्वच्छ छवि थियो। यस्ता नेता नेतृत्वमा आएर सबैलाई समेटेर सामूहिक नेतृत्वको परिपाटी विकसित गर्नु र सामूहिक निर्णयले पार्टी सञ्चालन गरी देशलाई नेतृत्व दिनुपर्छ। अहिले सशक्त रूपमा राजनीतिको नेतृत्वमा रहेका शेरबहादुर देउवा र रामचन्द्र पौडेललगायत सबैले सामूहिक रूपमा एउटा नेतृत्व चयन गर्नुपर्छ। सबैको सहमतिमा राजनीतिक पार्टीको नेतृत्व तय गर्दा एक त त्यसले सकारात्मक सन्देश दिन्छ अर्को पार्टी एकजुट हुन्छ। प्रजातान्त्रिक, लोकतान्त्रिक एवं राजनीतिक परिपाटीमा रहेर नेपाली कांग्रेसले सक्षम सामूहिक नेतृत्व चयन गर्नतर्फ अगाडि बढ्नुपर्छ। आमजनता तथा कार्यकर्तालाई अब नेपाली कांग्रेसले देशको नेतृत्व लिनेछ। यही अनुभूति हुने खालको नेतृत्व चयन गरेर कांग्रेस अगाडि बढ्नेछ भन्नेमा विश्वस्त छुु।"
लोकतन्त्रभित्रको हिलो छ्यापाछ्याप,"नेताहरूमा लोकतन्त्र अभद्रताको लाइसेन्स होइन भन्ने कुराको ज्ञान र अनुभूति हुनुपर्छ। राष्ट्रिय प्रजातन्त्र पार्टीका नवनिर्वाचित अध्यक्ष राजेन्द्र लिङ्देनलाई नेकपा (माओवादी केन्द्र)का अध्यक्ष पुष्पकमल दाहाल र नेकपा (एमाले)का अध्यक्ष केपी शर्मा ओलीले राजनीतिक नेताहरूलाई गाली गरेकोमा उचित जवाफ दिएका छन्। नेपाली कांग्रेसको १४औं महाधिवेशनलाई सम्बोधन गर्दै जब लिङ्देनले गाउँगाउँमा जनताले राजनीतिक नेतालाई घृणा गर्ने र उनीहरूप्रतिको निराशाका कारण चोर भन्ने गरेको बताएका थिए। पछि उद्घाटन सत्रलाई सम्बोधन गर्न आएका दाहालले लिङ्देनको नाम नलिई प्रश्न गर्दै भने, गाउँभरका जनताले नेतालाई चोर भनेका वक्ताले सुनेका छौं, तर के यो सत्य हो ? सहभागीहरूले होइन भनेर नारा लगाए। दाहालले देशमा निरंकुशता ल्याउन खोज्नेले नेतालाई बदनाम गर्न खोजेको बताए। राजनीतिक स्वार्थका लागि अनगिन्तीले ज्यान बलिदान दिए। तर पनि राजनीतिक आन्दोलनमा वाचा गर्ने नेताले आफ्ना कुरा नराखेको विडम्बना दाहालको थियो। ओलीले पनि लिङ्देनको आलोचना गरेका थिए। जनताको स्वाभिमानलाई बेवास्ता गर्दै राजतन्त्रमा विश्वास गर्ने लिङ्देनले अहिले नेताहरूलाई बदनाम गर्न खोजेको उनको भनाइ थियो। ओलीले भनेका थिए, लिङ्देन भर्खरै राप्रपाको अध्यक्ष बनेका छन्। उनी हिँड्न नजानेको भर्खरै जन्मेको बाच्छोजस्तै छन्। नेपालका लागि यो व्यक्ति उत्कृष्ट प्रधानमन्त्री हुनुहुन्थ्यो भन्ने समय कहिले आउनेछ। हामी त्यो राजनीतिज्ञको पर्खाइमा छौं, जहाँ हामी गर्वका साथ भन्न सक्छौं कि उहाँको प्रधानमन्त्रीकालमा उहाँले नेपाललाई कृषिप्रधान समाजबाट औद्योगिक, गतिशील समाजमा परिवर्तन गर्नुभयो। हामीले हाम्रा जनतालाई शिक्षित बनाउनुपर्छ, जसले नेपालको भविष्य परिवर्तन गर्न सक्छ। राजनीतिज्ञ विवादास्पद, स्पष्टवक्ता र कहिल्यै दिक्क नलाग्ने हुनुपर्छ। हाम्रा नेताहरू लगनशील, कडा परिश्रम र सफल हुने बाटोमा हिँडुन्। सर्वशक्तिमान दृष्टिकोण प्रदर्शन गर्न सकुन्। नेपाललाई विश्वको नक्सामा कसले राख्छ र नेपालले गर्व गर्नुपर्छ ? के हाम्रा निर्वाचित प्रतिनिधिले हाम्रा जनताको जीवनस्तरमा सुधार ल्याउन सक्दो प्रयास गरिरहेका छन् ? के हामीले हाम्रो बहुमूल्य जीवनको ऊर्जा जुन ऊर्जा छिट्टै वाष्पीकरण हुन्छ प्राप्त गर्न सकेका छौं ? संविधान कार्यान्वयन र गरिबीपीडित जनतालाई राहतजस्ता प्याकेज दिन सकेका छौं ? के हामीले राष्ट्रको दबाब र समस्याहरूको सकारात्मक र साहसी समाधान खोज्नमा खर्च गर्दैछौं ? काठमाडौंमा जम्मा भएका, हितकर्ता र जनताको विश्वासका धनीहरू यहाँ आफ्नो स्वार्थका लागि मात्रै हुन् ? यस्तो बेला विशेषगरी नेपालका प्रधानमन्त्रीले आफ्ना उपलब्धि वा कमजोरीहरू हेर्नुपर्ने बेला आएको छ। यो प्रकृतिले सम्पन्न सुन्दर राष्ट्र गणतन्त्र नेपाल अहिंसा र सद्भावको आदर्श र सिद्धान्तमा स्थापित भएको बाटोमा हिँड्न बिर्सेकै हो कि ? भ्रष्टाचार, अन्ततः राष्ट्रको सम्मानको असफलता हो। समाजले भौतिक सम्पत्तिलाई सुखको स्रोतको रूपमा लिन्छ भने त्यहाँका मानिस छल र लोभको सिकार बन्न पुग्छन्। सबैभन्दा दुःखलाग्दो कुरा के छ भने भौतिकवाद र व्यापक भौतिकवादसँगको राष्ट्रिय व्याकुलताले बालबालिकाको मूल्यमान्यतालाई कमजोर बनाउँदैछ। हामी बालबालिकाका शिक्षक हौं। हामीले गरेझैं तिनीहरूले गर्नेछन्। राजनीतिक दलहरूले रहस्यमय मुद्दाहरूमा आफ्नो समय खेर फालेका छन्। जसमा उनीहरूले ठूला चुनौतीहरूको सामना गरेका छन्। यसले गर्दा वास्तविकताबाट उम्कने पनि गरेको पाइन्छ। नेपालमा २०४६ सालमा प्रजातन्त्रको पुनस्र्थापना भयो। त्यसपछि बारम्बार सरकार परिवर्तनको यथार्थता मुलुकले भोग्यो। त्यसैले नेपालमा यस प्रकारका अवस्थाका कारण लोकतन्त्रीकरणको प्रक्रियाबारे लेख्न गाह्रो छ। नेपालमा सरकार बारम्बार परिवर्तन हुने गर्छ। नेपालको पछिल्लो राजनीतिक परिदृश्यलाई हेर्दा नेपालका राजनीतिक दलहरू देशप्रति गम्भीर नभएको पुष्टि हुन्छ। उनीहरूले जनतामा एकता र सद्भाव ल्याउनुको सट्टा विभाजन र विभेद ल्याएका छन्। नेपालमा हाल अग्रज नेतामा देखिएको हिलो छ्यापाछ्याप तत्काल बन्द हुनुपर्छ। होइन भने यसले युवा नेतामा पनि नकारात्मक प्रभाव पर्ने निश्चित छ। उच्च नैतिक र नैतिक मूल्यमान्यताको प्रवद्र्धन गर्नुको सट्टा देशमा शासन गर्नेहरू अत्यधिक अनैतिक र भ्रष्ट व्यवहारमा फसेका छन्। राजनीतिमा सरकारको असफलताको वर्णन गर्ने आर्थिक असफलता जस्तो कुनै समानान्तर अवधारणा छैन। त्यस्ता अवधारणामध्ये सबैभन्दा नजिकको एक असफल राज्यको रूपमा सोच्न सकिन्छ। जसले सामान्यतः कानुन र व्यवस्थाको विघटन, सार्वजनिक अशान्ति, जातीय कलह, राजनीतिक कलह, सेनाको शासन, आधिकारिक भ्रष्टाचार, आर्थिक पतन, व्यापक गरिबी, सम्पत्ति अधिकारको कमजोरी आदि प्रमुख छन्। सामान्यतः नेतृत्व प्रदान गर्ने केन्द्रीय अख्तियारको लोप आदि सबै वा तिनीहरूको केही संयोजन हुनुपर्ने देखिन्छ। अल्पविकसित राष्ट्रहरू र नेपालजस्ता विकसित मुलुकमा स्तरोन्नति गर्न खोजेका छन्। प्रजातन्त्र वा लोकतन्त्र ल्याएका धेरै मुलुक भ्रष्टाचार, अन्याय, सम्पत्ति र स्रोतको असमान वितरणको दुष्ट चक्रमा फसेका छन्। अन्त्यमा, कृषि, जलविद्युत् र वा ऊर्जा, पर्यटन, आईटी र आईटीका सक्षम सेवाहरू र निर्यात नेतृत्व वृद्धि आर्थिक नीतिको शीर्ष प्राथमिकताहरू हुनुपर्छ। यदि आगामी महिना र वर्षहरूमा गम्भीर आर्थिक अवरोधहरूबाट बच्न प्रयत्न गर्नुपर्छ। यसलाई कार्यान्वयन गर्न नेपालले समावेशी आर्थिक विकास गर्नुपर्छ। किनकि यसले सबैलाई समावेश गर्ने अवसर प्रदान गर्छ। सम्पत्तिको पुनः वितरणको सट्टा सबैलाई अवसर प्रदान गर्छ। नेपाललाई स्वदेशी तथा विदेशी लगानीकर्तालाई आकर्षित गर्न र जनसमुदायको राहत पनि दिने गरी व्यापक नीतिगत संरचनाको खाँचो छ। नेपालको औद्योगिक नीतिले साना तथा मझौला उद्योगहरूलाई अभिवृद्धि गर्ने प्रेरणा दिएको छ। शिक्षित र अशिक्षित तथा ग्रामीण र सहरी बेरोजगारीलाई ठूलो संख्यामा अवसरहरू प्रदान गर्न सक्ने क्षेत्रको अनुकूलतामा प्रयोग गर्नु जरुरी छ। पछिल्ला महिनामा कोभिड१९ पछि खाद्यान्न, अकासिँदो मूल्यवृद्धि र बेरोजगारीको संकटले आमनेपालीको पीडा झनै बढाएको छ। कम्युनिष्टले माक्र्सवादका संस्थापक र प्राथमिक सिद्धान्तकार कार्लमाक्र्सले धर्मलाई जनताको अफिम भनेर हेरे। सोभियत संघका संस्थापक भ्लादिमिर लेनिनले भनेका थिए, एक साँचो कम्युनिस्टले सधैं नास्तिकतालाई बढावा दिन्छ र धर्मविरुद्ध लड्छ। सोभियत संघको पहिलो दुई दशकको दौडानमा करिब दुई लाख पादरीको हत्या गरियो। माओ त्से तुङले जनवादी गणतन्त्र चीनमा राज्य नास्तिकताको स्थापना गरे। उनले लोकप्रिय धार्मिक आन्दोलनलाई देशद्रोही ठान्थे। चिनियाँ कम्युनिस्ट पार्टीको राष्ट्रिय सुरक्षा निकायले नागरिकको धार्मिक गतिविधिको निगरानी गर्छ। केही समय अगाडिसम्म पनि नेपाली कम्युनिस्टमा नास्तिकता निकै लोकप्रिय थियो। पछिल्लो समय हिन्दू धर्मलाई देशको राज्य धर्म घोषणा गर्ने माग चर्को हुँदै गएको छ। केही नेता एकाएक पुनर्जन्म हिन्दू बन्ने बाटोमा लागेका छन्। अहिलेसम्म भारतीयहरूले अयोध्यालाई रामको जन्मभूमि दाबी गर्दै आएका छन्। उक्त घोषणा भारतलाई प्रत्यक्ष चुनौती थियो। अहिले जमघट, पत्रकार सम्मेलन र अन्यत्र प्रयोग गरिरहेका राजनीतिक रूपकहरूले नागरिकको ध्यानाकर्षण गरेको छ। उनीहरूले एकअर्काका लागि प्रयोग गरेको अपमानजनक भाषालाई कुनै पनि सभ्य नागरिकले कदर गर्न सक्दैन। अस्वीकृति गर्ने धेरै तरिका छन्। राजनीतिक नेताहरूले उनीहरूलाई राम्ररी चिनेका हुनुपर्छ। यस प्रकारको क्षुद्र शाब्दिक युद्धले युवामा सही सोचको विकास गरेको छैन। यसले पक्कै पनि समाजलाई पतनतर्फ धकेलिरहेको छ। राजनीतिक नेताहरूको अभिव्यक्तिबाट उनीहरूको एकअर्काविरुद्धको सोचको स्तर बुझ्न सकिन्छ। उनीहरूको सोचले युवाको समग्र सोचलाई असर गर्छ। एक सभ्य समाजको मापदण्ड हुनुपर्छ कि एक व्यक्तिले अरूका विरुद्धमा के कति मात्र बोल्न पाउँछन्। राजनीतिज्ञले सबै क्षेत्रमा समाजको नेतृत्व गर्छन् भन्ने अपेक्षा गरिएको हुन्छ। त्यसैले राजनीतिज्ञले अपमानजनक शब्द प्रयोग गरिरहने हो भने ठूलो अशान्ति आउन सक्छ। समग्रमा नेपालमा हाल अग्रज नेतामा देखिएको हिलो छ्यापाछ्याप तत्काल बन्द हुनुपर्छ। होइन भने यसले युवा नेतामा पनि नकारात्मक प्रभाव पर्ने निश्चित छ। नेताहरूमा लोकतन्त्र अभद्रताको लाइसेन्स होइन भन्ने कुराको ज्ञान र अनुभूति हुनुपर्छ।"
एपीएफलाई पहिलो अंक,"काठमाडौं : विभागीय टोली एपीएफ क्लबले सहिद स्मारक ए डिभिजन लिग फुटबलमा पहिलो अंक जोडेको छ। आइतबार भएको खेलमा बलियो प्रतिद्वन्द्वी थ्रीस्टार क्लबसँग गोलरहित बराबरी खेल्दै एपीएफले पहिलो अंक जोडेको हो। त्रिपुरेश्वरस्थित दशरथ रंगशालामा भएको खेलमा थ्रीस्टारको पोस्ट्मा लगातार आक्रमण बुने पनि एपीएफले गोल गर्न सकेन। थ्रीस्टारले भने चार खेलमा पाँच अंक जोडेको छ। थ्रीस्टार तालिकाको पाँचौं स्थानमा छ। थ्रीस्टारले पहिलो खेलमा च्यासल युथ क्लबलाई ३० ले हराएको थियो। दोस्रो खेलमा सातदोबाटोसँग १० को पराजय बेहोरेको थ्रीस्टार तेस्रो खेलमा फ्रेन्ड्स क्लबसँग ११ गोलको बराबरीमा रोकिएको थियो। एपीएफका प्रदीप लामा म्यान अफ दी म्याच चुनिए। उनले १० हजार नगद पुरस्कार प्राप्त गरे। खेलपछि एपीएफका प्रशिक्षक कुमार थापाले जित्नै पर्ने खेलमा अंक बाँड्नु परेको बताए। उनले बलियो प्रतिद्वन्द्वी थ्रीस्टारसँग बराबरी खेल्दै खाता खोल्न सकेकोमा भने खुसी व्यक्त गरे। हामी जित्नै पर्ने दबाबमा थियौं। दबाबमा पनि खेलाडीले उत्कृष्ट खेल खेले। चार खेलपछि पहिलो अंक जोड्न पाएका छौं, प्रशिक्षक थापाले भने, पहिलो अंक पाउँदा खुसी नै छौं। उनले विदेशी खेलाडी ल्याउन पहल भइरहे पनि ओमिक्रोनको त्रासका कारण समस्या भएको बताए। थ्रीस्टारका सहायक प्रशिक्षक रवीन्द्र सिलाकारले जसरी पनि अंक जोड्नुपर्ने भएका कारण खेलाडीले दबाबमा खेलेको बताए। एपीएफविरुद्धको खेल जसरी पनि जित्नैपर्ने दबाबमा थियौं। दबाबलाई खेलाडीले स्वभाविक रुपमा लिन सकेनन्, उनले भने।"

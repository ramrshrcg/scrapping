शीर्षक,विवरण
एमालेले एमसीसीबारे उपयुक्त समयमा निर्णय गर्छ : नेम्वाङ,"काठमाडौं: नेकपा एमालेले एमसीसीको विषयमा उपयुक्त समयमा निर्णय लिने स्पष्ट पारेको छ। नयाँ बानेश्वस्थित संसद भवनमा बिहीबार माओवादी केन्द्रका अध्यक्ष पुष्पकमल दाहाल प्रचण्डलगायत नेताहरुसँगको छलफलमा एमाले अध्यक्ष ओलीले यस्तो बताएका हुन्। छलफलमा प्रचण्डले एमाले अध्यक्ष ओलीलाई एमसीसीको विषयमा जिज्ञासा राखेका थिए। एमाले उपाध्यक्ष सुवास चन्द्र नेम्वाङले सञ्चारकर्मीसँग कुरा गर्दै अध्यक्ष ओलीले एमसीसीबारे उपयुक्त समयमा निर्णय लिने जानकारी दिएको बताएका हुन्। 'माओवादी अध्यक्षलगायतका नेताहरुसँग सकारात्मक छलफल भयो। तर एमसीसीबारे उपयुक्त समयमा मात्र निष्कर्षमा पुग्छौं,' ओलीको भनाइ उद्धृत गर्दै नेम्वाङले भने। उनले केहीबेरमा प्रधानमन्त्री देउवासँग बालुवाटारमा पुनः छलफल हुने बताए। 'केहीबेरमा पार्टी अध्यक्ष केपी ओली र प्रधानमन्त्री शेरबहादुर देउवाबीच छलफल हुँदैछ। त्यसका लागि हामी बालुवाटार जाँदैछौं,' उनले सञ्चारकर्मीहरुसँग भने।"
"फागुन अन्तिम साताबाट निर्वाचन आचारसंहिता लागू हुने, चुनावमा भाग लिन २९ दलको निवेदन","काठमाडौं : निर्वाचन आयोगले स्थानीय तहको निर्वाचनका लागि चाँडै आचारसंहिता लागू गर्ने भएको छ । आयोगका सहायक प्रवक्ता सूर्यप्रसाद अर्यालले बिहीबार पत्रकार सम्मेलन गरेर आचारसंहिताको तयारी भइसकेको जानकारी दिए । आयोगले आचारसंहितलाई अन्तिम स्टेजमा पुर्याएको छ । कानुन मन्त्रालय पुगेर राजपत्रमा प्रकाशित भइसकेपछि लागु हुन्छ । त्यसका केही प्राविधिक कुराहरु मिलाउनुपर्ने भएकाले छलफलमा छ,' उनले भने । अर्यालले फागुन अन्तिम साताबाट आचारसंहिता लागू हुने संकेत गरे । निर्वाचनमा खटिने जनशक्तिको विवरण फागुन २० सम्ममा प्राप्त भइसक्ने र नामावली प्राप्त भइसकेपछि हुनसक्ने कर्मचारी सरुवालाई मध्यनजर गरेर आयोगले आचारसंहिता लागू गर्ने उनको भनाइ छ । सहायता प्रवक्ता अर्यालले निर्वाचनमा भाग लिन २९ दलले निवेदन दिएको र पछिल्लो हप्तामात्रै १९ दलबाट निवेदन प्राप्त भएको बताए । निर्वाचन गराउन चाहिने १ लाख १० हजार ७१३ जना अनुमानित जनशक्तिको प्रतिव्यक्ति २० लाख बिमा गर्न बिमा कम्पनीबाट प्रस्ताव माग गरिएको निर्वाचन आयोगले जनाएको छ। आयोगका अनुसार मतदान कार्यमा संलग्न हुनेका लागि मास्क स्यानिटाइजर र प्राथमिक उपचार सामग्री खरिद गर्न बोलपत्र आह्वान गरिएको छ। यस्तै, निर्वाचनका लागि ८ अर्ब ९५ करोड २९ लाख चार हजार रुपैयाँ अर्थमन्त्रालयसँग माग गरिएको निर्वाचन आयोगले जनाएको छ।"
युक्रेनरुस तनावमा चीनको मध्यमार्गी धारणा,काठमाडौं : युक्रेनरुस तनावमा चीनले आफ्नो धारणा सार्वजनिक गरेको छ । चीनले सबै देशको अखण्डता र सम्प्रभुताको सम्मान गर्ने तर रुसको सुरक्षा चिन्तालाई पनि नजरअन्दाज गर्न नसकिने मध्यमार्गी वयान दिएको हो । चिनियाँ विदेश मन्त्री वाङ यीले सबै देशको अखण्डता र सम्प्रभुताको सम्मान हुनुपर्ने चीनको मान्यता भए पनि युक्रेनको मामिला फरक भएको बताए । रुसी विदेशीमन्त्री सर्गेई लाभरोभसँगको कुराकानीमा उनले युक्रेनको मामिला अलग रहेको र रुसी सुरक्षा चिन्तालाई चीनले बुझेको बताए । उनले संयमता अपनाउन रुस र युक्रेनलाई आग्रह गरेको बीबीसीले जनाएको छ । त्यसैगरी चिनियाँ विदेश मन्त्रालयकी प्रवक्ता हुआ चुनयिङले युक्रेन संकट निम्तिनुमा पृष्टभूमि हेर्नुपर्ने बताइन् । चीन अहिले नै कुनै निष्कर्षमा पुगिनसकेको भन्दै उनले नियालिरहेको बताइन् । चीनले युक्रेन मुद्दामा शान्तिपूर्ण समाधानको बाटो पूर्ण रुपले बन्द नभएको भन्दै कूटनीतिक पहलबाट समाधान गर्न जोड दिएको छ ।
"नेपालले ओमानलाई ९ विकेटले हरायो, कुशलले बनाए अर्धसतक","काठमाडौं: आयोजक ओमानलाई ९ विकेटले हराउँदै नेपाल ग्लोबल छनोटअन्तर्गत तेस्रो स्थान हासिल गरेको छ। ओमानले दिएको ८८ रनको लक्ष्य नेपालले २२ बल अगावै एक विकेटको क्षतिमा पूरा गर्यो। नेपालका लागि ओपनर ब्याट्सम्यान कुशल भुर्तेलले अविजित ५५ रन बनाए। उनले टी२० अन्तर्राष्ट्रियमा पाँचौं अर्धसतक बनाएका हुन्। ५३ बल सामना गरेका कुशलले २ छक्का र ३ चौका प्रहार गरेका थिए। त्यस्तै आरिफ शेखले अविजित २१ रन बनाए भने आशिफ शेख १३ रन बनाएर पेभेलियन फर्किएका थिए। त्यसअघि टस जितेर ब्याटिङ गरेको ओमानले निर्धारित ओभरको खेलमा ९ विकेट गुमाउँदै ८७ रन बनाएको थियो। ओमानलाई सस्तो रनमा समेट्न कप्तान सन्दीप लामिछाने सर्वाधिक ३ विकेट हात पारे। सागर ढकाल, आरिफ शेख, कमल सिंह ऐरी, अविनाश बोहराले एकएक विकेट लिए।"
राप्रपाद्वारा ७ वटा विभागको प्रमुख मनोनित,"काठमाडौं : राष्ट्रिय प्रजातन्त्र पार्टीले विभिन्न विभागको प्रमुख मनोनित गरेको छ । अध्यक्ष राजेन्द्र लिङ्देनले पार्टीको विधानबमोजिम बिहीबार सातवटा विभागको प्रमुख मनोनित गरेका हुन् । जसअन्तर्गत संयोजित संगठन समन्वय विभाग प्रमुखमा महामन्त्री राजेन्द्र गुरुङ मनोनित भएका छन् । प्रचार विभाग प्रमुखमा प्रवक्ता मोहन श्रेष्ठ, सम्पर्क समाज समन्वय विभाग प्रमुखमा प्रवक्ता गोपाल दाहाल, सुशासन विभाग प्रमुखमा प्रवक्ता ज्ञानेन्द्र शाही मनोनित भएका छन् । अध्यक्ष श्रेष्ठले प्रवास विभाग प्रमुखमा केन्द्रीय सदस्य आनन्द अधिकारी, वाणिज्य क्षेत्र समन्वय विभाग प्रमुखमा लक्ष्मी संग्रौला र खेलकुद विभाग प्रमुखमा दमन बस्नेतलाई मनोनयन गरेको प्रवक्ता मोहन श्रेष्ठले जानकारी दिए ।"
"कांग्रेसएमाले बैठक निष्कर्षविहीन, संसद अवरोध हटाउने विषयमा सहमति भएन","काठमाडौंः सत्तारुढ नेपाली कांग्रेस र प्रमुख प्रतिपक्षी नेकपा एमालेबीच दोस्रो चरणको बैठक सकिएको छ। सरकारका प्रवक्ता ज्ञानेन्द्रबहादुर कार्कीले संसद बैठक सञ्चालनका विषयमा प्रधानमन्त्री शेरबहादुर देउवा र प्रमुख प्रतिपक्षी दलका नेता केपी शर्मा ओलीबीच छलफल भएको बताए। संसद बैठक अवरोध हटाउने प्रतिबद्धता नआएको उनले बताए। उनले भने, प्रधानमन्त्रीज्यूले संसद अवरुद्ध छ, व्यवस्थित तरिकाले सञ्चालन गर्न प्रतिपक्षी दलका नेतालाई आग्रह गर्नुभयो। केपी ओलीज्यूले १४ सांसदलाई कारबाही नगर्दासम्म बैठक चल्न नदिने बताउनुभयो, उनले सञ्चारकर्मीसँग भने। उनले भोलि (शुक्रबार)को प्रतिनिधि सभा बैठकमा एमसीसीका विषयमा सैद्धान्तिक छलफल सुरु हुने बताए। 'मुख्यतः संसद अवरोधको विषयमा दुई नेताबीच छलफल भएको हो। त्यसबाहेक अन्य विषयमा कुराकानी भएको छैन,' उनले भने, 'भोलिदेखि एमसीसीको सैद्धान्तिक बहस सुरु हुन्छ।' बैठकमा प्रधानमन्त्री एवं सभापति शेरबहादुर देउवा, महामन्त्री गगन थापा, उपसभापति पूर्णबहादुर खड्का, सञ्चारमन्त्री ज्ञानेन्द्र कार्की लगायतको उपस्थित रहेको थियो। त्यसैगरी एमालेबाट अध्यक्ष केपी शर्मा ओली, वरिष्ठ उपाध्यक्ष ईश्वर पोखरेल, उपाध्यक्षद्वय सुवासचन्द्र नेम्वाङ, विष्णु पौडेल सहभागी थियो। फागुन १६ भित्र अमेरिकी सहायता परियोजना एमसीसी संसदबाट पारित गराउनुपर्ने दबाबमा रहेका प्रधानमन्त्री देउवाले प्रतिपक्षी एमालेको साथ खोजेका छन्। उनले एमसीसी पारित गर्न एमालेका सबै मागमा छलफल गर्न खुला रहेको बताएका छन्।"
बाघको आक्रमणबाट महिलाको ज्यान गयो,चितवन: बाघको आक्रमणमा परेर एक महिलाको मृत्यु भएको छ। बाघको आक्रमणबाट भरतपुर महानगरपालिका ६ बस्ने ४६ वर्षीय चिजा नेपालीको ज्यान गएको हो। आज दिउँसो चितवन राष्ट्रिय निकुञ्जको बेलसर पोष्ट नजिक बाघले आक्रमण गरेको निकुञ्जका सूचना अधिकारी गणेशप्रसाद तिवारीले बताए। घटनाको थप विवरण आउन बाँकी छ।
ओमानले नेपाललाई दियो ८८ रनको लक्ष्य,"काठमाडौं: तेस्रो स्थानको लागि भएको टी२० खेलमा आयोजक ओमानले नेपाललाई ८८ रनको रनको लक्ष्य प्रस्तुत गरेको छ। निर्धारित ओभरको खेलमा ९ विकेट गुमाउँदै ओमानले ८७ रन बनाएको हो। अल अमेरात क्रिकेट मैदानमा ओमानले टस जितेर पहिले ब्याटिङ गरेको ओमानका लागि जिसन मक्सुदले २१, अयान खानले १६ तथा नसिम खुसीले १५ रनको योगदान गरे। नेपालका लागि कप्तान सन्दीप लामिछाने सर्वाधिक ३ विकेट हात पारे। सागर ढकाल, आरिफ शेख, कमल सिंह ऐरी, अविनाश बोहराले एकएक विकेट लिए।"
"भोलिको प्रतिनिधिसभा बैठकको संभावित कार्यसूची सार्वजनिक , एमसीसीबारे सामान्य छलफल हुने","काठमाडौं : भोलि बस्ने प्रतिनिधिसभाको बैठकको संभावित कार्यसूची सार्वजनिक भएको छ। बैठकमा एमसीसीबारे सामान्य छलफल हुने संभावित कार्यूचीमा उल्लेख छ। संघीय संसद सचिवालयका महासचिव डा भरतराज गौतमले सार्वजनिक गरेको सम्भावित कार्यसूचीमा एससीसी सम्झौतामाथि सामान्य छलफल गरियोस् भन्ने प्रस्ताव उल्लेख छ । सो प्रस्ताव अर्थमन्त्री जनार्दन शर्माले पेश गर्ने कार्यसूची छ । यद्यपि बिहीबार तोकिएको बैठकमा भने अर्थमन्त्री शर्मा सहभागी भएनन्। यस्तै, कानुन, न्याय तथा संसदीय मामिला मन्त्री दिलेन्द्रप्रसाद बडूले 'महान्यायाधीवक्ताको वार्षिक प्रतिवेदन' पेश गर्ने प्रस्ताव पनि सम्भावित कार्यसूचीमा राखिएको छ। बैठक शुक्रबार दिउँसो १ बजे बस्नेछ। आज प्रतिनिधिसभाको बैठक बस्ने भनिए कार्यव्यवस्था परामर्श समितिमा सत्तारुढ गठबन्धनमा सहमति नजुटेपछि बैठक स्थगित भएको जनाइएको छ।"
कांग्रेस र एमालेबीच बालुवाटारमा दोस्रो चरणको वार्ता जारी,"काठमाडौं : सत्तारुढ नेपाली कांग्रेस र प्रमुख प्रतिपक्षी नेकपा एमालेबीच दोस्रो चरणको बैठक सुरु भएको छ । प्रधानमन्त्रीको सरकारी निवास बालुवाटारमा कांग्रेस र एमाले नेताहरुबीच बैठक चलिरहेको हो । बैठकमा प्रधानमन्त्री एवं सभापति शेरबहादुर देउवा, महामन्त्री गगन थापा, उपसभापति पूर्णबहादुर खड्का, सञ्चारमन्त्री ज्ञानेन्द्र कार्की लगायत छन् । त्यसैगरी एमालेबाट अध्यक्ष केपी शर्मा ओली, वरिष्ठ उपाध्यक्ष ईश्वर पोखरेल, उपाध्यक्षद्वय सुवासचन्द्र नेम्वाङ, विष्णु पौडेल सहभागी छन् । फागुन १६ भित्र अमेरिकी सहायता परियोजना एमसीसी संसदबाट पारित गराउनुपर्ने दबाबमा रहेका प्रधानमन्त्री देउवाले प्रतिपक्षी एमालेको साथ खोजेका छन् । उनले एमसीसी पारित गर्न एमालेका सबै मागमा छलफल गर्न खुला रहेको बताएका छन् । एमालेले माधव नेपालसहित १४ सांसद पदमुक्त हुनुपर्ने र त्यो नभए पनि सभामुख अग्नि सापकोटा हटाउन कांग्रेस तयार हुनुपर्ने माग गर्दै आएको छ । एमसीसी पारित गर्न एमालेको साथ र एमालेका माग सम्बोधनमा कांग्रेसको सहयोगको विषयमा रहेर बालुवाटारमा दोस्रो चरणको वार्ता भइरहेको नेताहरुले बताएका छन् । यसअघि संसद बैठक स्थगित गरेर प्रधानमन्त्री देउवाले संसद भवनमै प्रतिपक्षी दलका नेता ओलीसँग उनकै च्याम्बरमा गएर भेटेका थिए । भेटमा एमाले र कांग्रेसका नेताहरु पनि सहभागी थिए । उक्त वार्ता सकारात्मक भएको भन्दै सञ्चारमन्त्री कार्कीले फेरि साँझ बस्ने समझदारी भएको जानकारी दिएका थिए । त्यसलगत्तै माओवादी केन्द्रका अध्यक्ष प्रचण्डसहित नेताहरु ओलीको कार्यकक्षमा पुगेर छलफल गरेका थिए । प्रचण्डसँग संसद भवनस्थित आफ्नो कार्यकक्षमा छलफल गरेर ओली साँझ ७ बजेतिर बालुवाटार पुगेका थिए ।"
कानुन मन्त्री बडूको घरमा कालो ब्यानर झुन्ड्याइयो,"दार्चुला: कानुन, न्याय तथा संसदीय मामिला मन्त्री दिलेन्द्र प्रसाद बडूको गृह जिल्ला दार्चुला रहेको घरमा नेत्र विक्रम चन्द (विप्लव) नेतृत्वको पार्टीले कालो ब्यानर झुन्ड्याएको छ। जिल्ला सदरमुकाम खलंगा वडा नम्बर ५ नमस्कारमा रहेको मन्त्रीको बडूको घरमा दलाल मन्त्री मुर्दावाद लेखिएको व्यानर टाँगेको हो। मन्त्री बडूको घरको च्यानल गेटमा विप्लवका कार्यकर्ताहरुले अमेरिकी परियोजना एमसीसीको विरोध गर्दै दलाल मन्त्री मुर्दावाद, राष्ट्रघाति एमसीसी खारेज गर, राष्ट्रिय स्वाधीनताको रक्षा गर, देश बेच्न पाइँदैन, दलाल सरकार चाहिँदैनलगायतका नाराहरु लेखेर व्यानर टाँगेका छन्। यता प्रहरी प्रशासनलाई भने यसबारे जानकारी नहरकेो बताएको छ।"
भोलिको संसद बैठकमा एमसीसीबारे सैद्धान्तिक छलफल सुरु हुन्छ : प्रवक्ता कार्की,"काठमाडौं: सञ्चार तथा सूचना प्रविधिमन्त्री ज्ञानेन्द्रबहादुर कार्कीले भोलि (शुक्रबार)को प्रतिनिधि सभा बैठकमा एमसीसीका विषयमा सैद्धान्तिक छलफल सुरु हुने बताएका छन्। प्रधानमन्त्री शेरबहादुर देउवा र प्रमुख प्रतिपक्षी दलका नेता केपी शर्मा ओलीबीच बिहीबार बालुवाटारमा भएको छलफलबारे सञ्चारकर्मीलाई जानकारी दिँदै उनले यस्तो बताएका हुन्। 'मुख्यतः संसद अवरोधको विषयमा दुई नेताबीच छलफल भएको हो। त्यसबाहेक अन्य विषयमा कुराकानी भएको छैन,' उनले भने, 'भोलिदेखि एमसीसीको सैद्धान्तिक बहस सुरु हुन्छ।' उनले सत्ता गठबन्धन कायमै रहने र अवरुद्ध संसद खोलाउन प्रमुख प्रतिपक्षी दलसँग सम्वाद जारी राख्ने बताए। 'सरकारको प्रस्तावलाई यसरी मत विभाजन गर्न थाल्यौं भने भोलि कुनै पनि सरकारको प्रस्तावमा छलफल नहुने परिस्थिति आउने छ। किनभने बहुमत नभइकन सरकार बन्दैन। बहुमत प्राप्त सरकारले ल्याएको प्रस्तावमा छलफल नभए त्यो संसदको के काम? प्रतिनिधिसभाको के काम ? त्यसैले भोलिको बैठकमा सैद्धान्तिक छलफल प्रारम्भ हुनेछ, उनले भने।"
एमसीसीको विषयमा चिनियाँ नेता र माधव नेपालबीच सम्वाद,काठमाडौं: चिनियाँ कम्युनिस्ट पार्टीका विदेश विभाग उपप्रमुख चेङ झाउले नेकपा एकीकृत समाजवादी पार्टीका अध्यक्ष माधव कुमार नेपालसँग एमसीसीबारे चासो राखेका छन्। उपप्रमुख झाउले भर्चुअल सम्वाद गरी नेपालसँग एमसीसीबारे चासो राखेका हुन्। सम्वादका क्रममा उनले नेपाली जनताले स्वतन्त्ररुपमा चाहेको विकास परियोजनामा लगानी गर्न चीन तयार रहेको बताएका थिए। यता नेकपा एसका अध्यक्ष नेपालले एक चिनियाँ नीतिप्रति नेपाल प्रतिबद्ध रहेको र नेपालमा 'एन्टी चाइना' गतिविधि हुन नदिने प्रतिबद्धता जनाएका थिए। बुधबारमात्रै चीनको विदेश मन्त्रालयकी प्रवक्ताले एमसीसीलाई लिएर कडा टिप्पणी गरेकी थिइन्। उनले अमेरिकाले एमसीसीलाई 'अल्टिमेटमसहितको कस्तो उपहार हो' भन्दै आश्चर्य भएको बताएकी थिइन्।
नयाँ बानेश्वर क्षेत्र तनावग्रस्त बन्दा (फोटो फिचर),काठमाडौं: एमसीसीको विरोधमा बिहीबार पनि नयाँ बानेश्वर क्षेत्र तनावग्रस्त बन्यो। संसदमा एमसीसीको विषयमा छलफल हुने तालिका सार्वजनिक भएसँगै प्रदर्शनकारीहरु आज विहानैदेखि विरोध प्रदर्शनमा उत्रेका थिए। त्यस दौरान प्रहरीले सयौं सेल आश्रुग्यास प्रहार गरेको थियो। भीडलाई तीतर बितर बनाउन प्रहरीले आश्रुग्यास प्रहार गरेको बताएको छ। त्यसका दौरान पनि प्रदर्शनकारीले प्रहरीमाथि ढुंगामुढा प्रहार गरेका थिए। यहाँसम्म कि प्रहरीमाथि प्रदर्शनकारीले गुलेलीले समेत प्रहार गरेको बताइएको छ। अन्नपूर्ण पोस्टका लागि सुनिता डंगोल र सरोज वैजुले खिचेका तस्बिरहरु हेर्नुस्:
"देउवापछि ओलीको च्याम्बरमा पुगे प्रचण्ड, संसद भवनमा सामूहिक वार्ता","काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्ड र नेकपा एमालेका अध्यक्ष केपी शर्मा ओलीबीच संसद भवनमा वार्ता सुरु भएको छ । प्रधानमन्त्री शेरबहादुर देउवापछि प्रचण्ड प्रतिपक्षी दलका नेता ओलीको कार्यकक्षमा नेताहरु लिएका पुगेका हुन् । प्रचण्डसँगै नारायणकाजी श्रेष्ठ, देव गुरुङ र शक्ति बस्नेत पनि पुगेका छन् । एमालेका तर्फबाट भने ओलीसँगै सुवासचन्द्र नेम्वाङ, ईश्वर पोखरेल र विष्णु पौडेल सहभागी छ । यसअघि प्रधानमन्त्री देउवाले गगन थापा र सञ्चारमन्त्री ज्ञानेन्द्र कार्की लिएर ओलीसँग वार्ता गरेका थिए । उनले एमसीसी पारित गर्न सहयोग मागेका थिए । वार्ता सकारात्मक भएको सञ्चारमन्त्री कार्कीले बताएका थिए । लगत्तै सत्ता गठबन्धनको घटक माओवादी केन्द्रका अध्यक्ष प्रचण्डसहित नेताहरु ओलीको च्याम्बरमा वार्ता गर्न पुगेका छन् ।"
"ओलीप्रचण्ड आमने सामने, एमसीसीका कारण सत्ता गठबन्धन 'डील'मा","काठमाडौंः अमेरिकी सहायता परियोजना (एमसीसी) संसदमा टेबल भएसँगै राजनीतिक कोर्स मोडिएको छ। सत्ता गठबन्धनभित्रै सहमति जुट्न नसक्दा ध्रुवीकरण सुरु भएको हो। सभामुख अग्निप्रसाद सापकोटाले संसदमा एमसीसी टेबल गरेसँगै सत्ता गठबन्धन र प्रतिपक्षी दल नेकपा एमाले आगामी रणनीति तय गर्न सघन छलफलमा छन्। कांग्रेसले बिना संसोधन एमसीसी पारित गराउनुपर्ने स्पष्ट धारणा अघि सारको छ। तर, प्रतिपक्षी दल एमाले, सत्ताघटक दल नेकपा माओवादी केन्द्र र नेकपा एकीकृत समाजवादीले पार्टीको आधिकारिक धारणा सार्वजनिक गरेका छैनन्। एमसीसी संसदमा टेबल भएसँगै माओवादी केन्द्रले सरकारबाट बाहिरिने चेतावनी दिँदै आएको छ। उसले कुनै पनि हालतमा एमसीसी पास गर्न नदिने रणनीतिमा छ। माओवादी केन्द्रका नेताहरुले जुनसुकै बेला पनि आफ्नो पार्टी सरकारबाट बाहिरिनसक्ने चेतावनी दिएका छन्। एमसीसी सन्दर्भमा नेकपा एकीकृत समाजवादी दुई धारमा विभाजित छ। समाजवादीका सम्मानित नेता झलनाथ खनाल कुनै पनि हालतमा एमसीसी पास गर्न नहुने अडानमा छन्। बरु सरकारबाट बाहिरिन सक्छौं। तर, संसदबाट एमसीसी पास हुनु हुँदैन, उनी भन्छन्। सहरी विकास मन्त्रीसमेत रहेकी समाजवादीकी नेतृ रामकुमारी झाँक्रीले आफू सरकारमा रहेकाले सरकारको धारणाभन्दा बाहिर गएर बोल्न नमिल्ने बताएकी छन्। कांग्रेसका केही नेताहरुले एमसीसी अनुमोदन सन्दर्भमा सहकार्यको वातावरण सकिएको प्रतिक्रिया दिएका छन्। उनीहरुले माओवादी केन्द्रले स्वार्थको राजनीति गरेको र भोट बटुल्न एमसीसीमा च्याँखे थापेको बताएका छन्। यद्यपि, अहिलेसम्म गठबन्धन नटुटे पनि दरारको वातावरण सिर्जना भएको छ। फागुन १६ भित्रै एमसीसी पारित गर्ने प्रधानमन्त्री देउवाको योजना छ। त्यो योजनालाई सार्थक रुप दिन प्रधानमन्त्रीले आजको संसद बैठक थप छलफल गर्न भन्दै भोलि एक बजेसम्मका लागि स्थगित गरे। प्रचण्ड र एमाले अध्यक्ष ओलीबीच आजै 'वान टु वान' छलफल भयो। छलफलमा प्रचण्डले संसद अवरोध खोलेर छलफलको वातावरण बनाउन ओलीलाई आग्रह गरे। लगत्तै ओलीले १४ सांसदहरुलाई संसदमा सहभागी नहुने वातावरण बनाउनुपर्ने बताएको एक नेताले अन्नपूर्णलाई जानकारी दिए। नेकपा एमालेका उपाध्यक्ष सुवासचन्द्र नेम्वाङले प्रचण्ड र ओलीबीचको भेटघाट सकारात्मक छलफल भएको बताए। धेरै समयपश्चात यो तहमा गम्भीरतापूर्वक छलफल भएको छ। विगतका कुरालाई समीक्षा गर्दै अघि बढ्ने कुरा भयो। सरकारका प्रवक्ता ज्ञानेन्द्रबहादुर कार्कीले संसद सुचारु गर्न प्रधानमन्त्री शेरबहादुर देउवाले अधिकतम प्रयास थालेको बताए। उनले छिट्टै संसद सुरु हुने बताए। प्रधानमन्त्रीले संसद अवरोध हटाउन अधिकतम प्रयास गरिरहनुभएको छ। त्यही विषयमा नेकपा एमालेलगायत पार्टीहरुसँग छलफल थाल्नुभएको हो, उनले भने। एमसीसी सार्वभौम संसदमा गहनरुपले छलफल भएर निष्कर्षमा पुग्छ। एमसीसीको समयसीमाबारे हामी सबै जानकार छौं। तोकिएको मितिसम्म निष्कर्षमा पुग्ने विश्वास लिएका छौं, उनले भने। यता एमाले सचिव योगेश भट्टराईले सत्ता गठबन्धन नभत्किएसम्म मुलुकले निकास नपाउने बताए। यो गठबन्धन रहेसम्म मुलुक अनिर्णयको बन्दी भइरहन्छ। जति छिटो गठबन्धन भत्किन्छ, त्यति छिटो यो मुलुकले निकास पाउँछ । तसर्थ यो गठबन्धन भत्किनुपर्छ, उनले भने। उनले सत्ता र प्रतिपक्षबीच सम्वाद हुनु राम्रो कुरा भए पनि नेकप एमाले ब्लाङ्क चेकमा सम्झौता नगर्ने बताए। उनले सभामुख अग्नि सापकोटाको राजीनामा वा एमालेले कारबाही गरेका १४ सांसद नहटाएसम्म संसद अवरोध जारी राख्ने बताए। एमसीसीको विषयमा सोधिएको प्रश्नमा भने उनी कुरा राख्न चाहेनन्।"
फिल्म गंगूबाई काठियावाडीलाई अदालतले खोल्यो प्रदर्शनको बाटो,मुम्बई : भारतको सर्वोच्च अदालतले अभिनेत्री आलिया भट्टको फिल्म गंगूबाई काठियावाडीको प्रदर्शनमा रोक लगाउन अस्वीकार गरेको छ । न्यायाधीशद्वय इन्दिरा बनर्जी र जेके माहेश्वरीको संयुक्त इजलासले बिहीबार फिल्मलाई कुनै परिवर्तन नगरी निर्धारित मितिमै प्रदर्शन गर्न आदेश दिएको हो । आदेशसँगै फिल्म निर्धारित मिति २५ फेब्रअरीमै प्रदर्शनमा आउनेछ । गंगूबाई सामाजसेवी भए पनि फिल्ममा तथ्यलाई तोडमोड गरेर नकारात्मक (वेश्या र माफिया डन) देखाउन खोजिएको भन्दै उनको परिवारका सदस्यले बाम्बे हाइकोर्टमा मुद्दा हालेका थिए । हाइकोर्टले फिल्ममा रोक लगाउन अस्वीकार गरेपछि मुद्दा सर्वोच्च अदालत पुगेको थियो । फिल्ममा गंगूबाईको भूमिका अभिनेत्री आलिया भट्टले निर्वाह गरेकी छन् । फिल्मलाई सञ्जयलीला भन्सालीले निर्माण तथा निर्देशन गरेका छन् ।
जनार्दनलाई विश्वप्रकाशको प्रश्न : सरकारको प्रस्तावविरुद्ध मन्त्रीकै असहयोग ?,"काठमाडौं : नेपाली कांग्रेसका महामन्त्री विश्वप्रकाश शर्माले सरकारमा बसेर दोहोरो चरित्र नदेखाउन सत्ता गठबन्धनका नेता र मन्त्रीलाई आग्रह गरेका छन् । विरामीको कारण देखाएर अमेरिकी सहायता परियोजना एमसीसी टेबल गर्न अस्वीकार गरेका अर्थमन्त्री जनार्दन शर्मातर्फ लक्षित गर्दै शर्माले बिहीबार ट्वीटरमार्फत सरकारमा बसेर सरकारकै प्रस्तावमा असहयोग नगर्न चेतावनी दिएका हुन् । एमसीसीमा सरकारको प्रस्तावविरुद्ध सरकारकै मन्त्रीको असहयोग हद दर्जाको अराजकता ? शर्माले प्रश्न गरेका छन्, कि भनौं गठबन्धनमा छौं, सरकारमा छैनौं  कि सरकारमा रहँदाको मर्यादा पालन गरौं । शर्माले ओली नेतृत्वको सरकारले संसदमा दर्ता गरेको एमसीसी प्रस्ताव कांग्रेस नेतृत्वको सरकारले अघि बढाउँदा प्रतिपक्षी दलका नेताको नैतिक जवाफदेहीता पनि खोजिने उल्लेख गरेका छन् । उनले आफैले यहाँसम्म पुर्याएको एमसीसी परियोजनामा द्वैध चरित्र नदेखाउन उनले सत्ता गठबन्धनका नेता प्रचण्ड र माधव नेपालको समेत ध्यानाकर्षण गराएका छन् । सडकमा एमसीसीको विरोध गरिरहेको युवाको कुनै दोष छैन । दोषी त ति द्वैध चरीत्र भएका नेताहरू हुन् जो बालुवाटारमा एउटा कुरा गर्छन् बानेश्वरमा अर्को, उनले भनेका छन्, अब टुंगो गरौं, क्षणिक लोकप्रियता रोज्ने कि दीर्घकालीन लोकहित ? आवेग र उग्रताले रास्ट्रहरु समृद्ध बनेका छन् कि जिम्मेवार रास्ट्रवाद ले?"
देउवा र ओलीबीचको छलफलबारे प्रवक्ता कार्कीले भने अधिकतम प्रयास भइरहेको छ,"काठमाडौं: सरकारका प्रवक्ता ज्ञानेन्द्रबहादुर कार्कीले संसद सुचारु गर्न प्रधानमन्त्री शेरबहादुर देउवाले अधिकतम प्रयास थालेको बताएका छन्। संसद भवन नयाँ बानेश्वरमा सञ्चारकर्मीहरुसँग कुराकानी गर्दै उनले छिट्टै संसद सुचारु हुने बताए। 'प्रधानमन्त्रीले संसद अवरोध हटाउन अधिकतम प्रयास गरिरहनुभएको छ। त्यही विषयमा नेकपा एमालेलगायत पार्टीहरुसँग छलफल थाल्नुभएको हो,' उनले भने। उनले मुलुममो लगि नै एमसीसी भएकाले उक्त विषसमा संसदमा छलफल भएर निष्कर्षमा पुग्ने बताए। 'एमसीसी सार्वभौम संसदमा गहनरुपले छलफल भएर निष्कर्षमा पुग्छ। एमसीसीको समयसीमाबारे हामी सबै जानकार छौं। तोकिएको मितिसम्म निष्कर्षमा पुग्ने विश्वास लिएका छौं,' उनले भने।"
"एमसीसी प्रक्रियामा सहभागी हुन ओलीलाई देउवाको आग्रह, आज साँझ फेरि बस्ने","काठमाडौं: प्रधानमन्त्री शेरबहादुर देउवाले अमेरिकी सहायता परियोजना एमसीसीको छलफलमा सहभागी भइदिन प्रमुख प्रतिपक्षी दल नेकपा एमालेसँग आग्रह गरेका छन्। संसद भवनमा नेकपा एमालेका अध्यक्ष केपी शर्मा ओलीसँग भेटवार्ता गर्दै प्रधानमन्त्री देउवाले यस्तो आग्रह गरेको कांग्रेस महामन्त्री गगन थापाले बताए। उनले एमसीसी विषय अन्तर्राष्ट्रिय सरोकारको विषय भएकाले जसरी पनि टुंगो लगउनुपर्ने भएकाले संसद अवरोध खोलाएर छलफलमा भाग लिन आग्रह गरेको बताए। 'एमसीसीको विषय अंक गणितको मात्र होइन। यो अन्तर्राष्ट्रिय सरोकारको विषय पनि हो। यसलाई जसरी पनि टुंगोमा पुर्याउनुपर्छ। हामी सबै दलसँग खुला छलफल गर्न तयार छौं। प्रमुख प्रतिपक्षी दल एमाले पनि संसद खोलाएर छलफलमा सहभागी होस् भन्ने सरकार चाहन्छ,' प्रधानमन्त्री देउवाको भनाइ उद्धृत गर्दै महामन्त्री थापाले भने। प्रधानमन्त्री देउवा र ओलीबीच आजै साँझ ७ बजे प्रधानमन्त्री निवास बालुवाटारमा पुनः भेटवार्ता हुने बताइएको छ। यसअघि सरकारका प्रवक्ता एवं सञ्चार तथा सूचना प्रविधिमन्त्री ज्ञानेन्द्रबहादुर कार्कीले पनि संसद अवरोध हटाउन अधिकतम प्रयास भइरहेको बताएका थिए।"
प्रधानमन्त्री देउवा र एमाले अध्यक्ष ओलीबीच संसद भवनमै वार्ता सुरु,काठमाडौं : प्रधानमन्त्री एवं नेपाली कांग्रेसका सभापति शेरबहादुर देउवा र प्रमुख प्रतिपक्षी नेकपा एमालेका अध्यक्ष केपी शर्मा ओलीबीच भेटवार्ता भएको छ । संसद बैठक स्थगित भएपछि नयाँ बानेश्वरस्थित संसद भवनमै देउवा र ओलीबीच छलफल सुरु भएको हो । एमसीसीलाई संसदमा छलफलमा लैजान कार्यव्यवस्था परामर्श समितिमा सहमति नजुटेपछि प्रधानमन्त्री देउवाले संसद बैठक स्थगित गर्न सभामुख अग्निप्रसाद सापकोटालाई आग्रह गरेका थिए । एमसीसीमा सहमति जुटाउन आजको बैठक सारेका प्रधानमन्त्री देउवाले प्रतिपक्षी दलको साथ लिन ओलीसँग वार्ता थालेका हुन् । एमसीसीमा सत्ता गठबन्धनका माओवादी केन्द्र र एकीकृत समाजवादीले विपक्षमा मतदान गर्ने जनाएपछि पारित गराउन प्रधानमन्त्रीले प्रतिपक्षी एमालेको साथ खोजेका हुन् ।
ओलीको च्याम्बरमा कांग्रेसएमाले वार्ता : देउवासँगै गगन र ज्ञानेन्द्र पनि सहभागी,काठमाडौं : प्रमुख प्रतिपक्षी दलका नेता केपी शर्मा ओलीको कार्यकक्षमा नेकपा एमाले र नेपाली कांग्रेसका शीर्ष नेताहरुको बैठक बसिरहेको छ । संसद बैठक स्थगित गराएर प्रधानमन्त्री एवं नेपाली कांग्रेसका सभापति शेरबहादुर देउवा संसद भवनस्थित ओलीको च्याम्बरमा छिरेका थिए । जहाँ प्रतिपक्षी दलका नेता ओली र उपनेता सुवास नेम्वाङ सहभागी थिए । लगत्तै कांग्रेस महामन्त्री गगन थापा र सञ्चारमन्त्री ज्ञानेन्द्र बहादुर कार्की पनि छिरे । एमालेका वरिष्ठ उपाध्यक्ष ईश्वर पोखरेल पनि आए । एमालेका तीन र कांग्रेसका तीन गरी ६ नेताबीच अहिले वार्ता भइरहेको छ । एमसीसीमा सत्ता गठबन्धनका दलहरु माओवादी केन्द्र र एकीकृत समाजवादीले साथ नदिएपछि प्रधानमन्त्री देउवा प्रतिपक्षीको साथ खोज्दै ओलीसँग वार्ता गर्न पुगेका हुन् । एमालेले गठबन्धन तोड्नुपर्ने र सभामुख अग्निप्रसाद सापकोटालाई हटाउनुपर्ने शर्त राख्दै आएको छ । एमालेलाई सहमतिमा ल्याएर फागुन १६ को समयसीमाभित्रै एमसीसी पारित गराउने पहलकदमी स्वरुप अहिले वार्ता चलिरहेको नेताहरुले बताएका छन् । एमालेले उधारो होइन नगदमा सहमति गर्न चाहेको एमाले सचिव योगेश भट्टराईले बताएका छन् ।
"रुकुममा टिपर दुर्घटना, दुईको मृत्यु, दुईजना घाइते","रुकुम : रुकुम पूर्वको भूमे गाउँपालिका४ झिङ्गेटारमा टिपर बा २ क ७०१८ नम्बरको टिपर पल्टिँदा दुईजनाको मृत्यु भएको छ । मृत्यु हुनेमा पुथाउत्तरगङ्गा गाउँपालिका १४ का अन्दाजी २५ वर्षीय गोविन्द बुढा र भूमे ५ उपल्लो साकिमका २५ वर्षीय दामु बुढा रहेका जिल्ला प्रहरी कार्यालयका सूचना अधिकारी प्रहरी निरीक्षक दीपेन्द्र बाँनियाले जानकारी दिए। उपचारका क्रममा उनीहरुको मृत्यु भएको प्रहरी निरीक्षक बाँनियाले बताए । यस्तै, दुर्घटनामा दुईजना घाइते छन् । घाइते हुनेमा लामा कन्स्ट्रक्सनका सव इञ्जिनियर दोलखाका अन्दाजी ३५ वर्षीय ध्रुव घिमिरे र उदयपुर चौबन्दिगढी नगरपालिका५ का २३ वर्षीय रामआशिष चौधरी रहेका छन् । निरीक्षक बाँनियाका अनुसार उनीहरु लामा कन्स्ट्रक्सनद्वारा निर्माण गरिराखेको धाउनेबालुवादेउखोला सडकखण्डमा कार्यरत रहेका थिए । सोही कन्स्ट्रक्सनकै टिपरले ढुंगा झार्ने क्रममा अनियन्त्रित भइ पल्टिँदा उनीहरुलाई किचेको जनाइएको छ ।"
नेपाली सेनालाई भारतीय सेनाले दियो १ लाख डोज कोरोना खोप,"काठमाडौं : भारतीय सेनाले नेपाली सेनालाई एक लाख डोज कोभिड१९ विरुद्धको कोरोना खोप उपहारस्वरुप प्रदान गरेको छ । नेपाली सेनाको जंगी अड्डामा बिहीबार आयोजित एक समारोहमा गोर्खा ब्रिगेडका प्रमुख लेफ्टिनेन्ट जनरल पीएन अनन्थनारायणले नेपाली सेनाका रथी बालकृष्ण कार्कीलाई खोप हस्तान्तरण गरेका हुन्। भारत सरकारको 'खोप मैत्री' योजनाअन्तर्गत भारतीय सेनाले नेपाली सेनालाई सो खोप उपहारस्वरुप प्रदान गरेको हो। यसअघि पनि भारत सरकारले नेपाललाई खोप उपलब्ध गराएको थियो । कार्यक्रममा लेफ्टिनेन्ट जनरल अनन्थनारायणले गोर्खा सैनिकले भारतीय सेनामा देखाएको बहादुरी र समर्पणको प्रशंसा गर्दै गोर्खाली समुदायलाई सेवा गर्ने प्रतिवद्धता व्यक्त गरे। भारतले उपहार स्वरुप प्रदान गरेको खोपको स्वागत गर्दै रथी कार्कीले भारतीय सेनाले अघि बढाएको सहकार्यप्रति खुशी व्यक्त गरे। सन् २०२० यता कोभिशिल्ड खोप, स्वास्थ्य सामग्री, एम्बुलेन्सलगायतका सहयोगमार्फत भारतीय सेनाले नेपाली सेनालाई कोभिड१९ विरुद्ध लड्न सहयोग गरिरहेको छ । भारतीय सेनाले प्रदान गरेको यो खोप उपहारले दुई देश र दुई देशका सेनाबीचको सहकार्यलाई पुष्टि गर्दछ।"
पशुपतिमा दुई वर्षपछि महाशिवरात्रि मेला,काठमाडौं : पशुपति क्षेत्र विकास कोषले महाशिवरात्रिका अवसरमा पशुपति क्षेत्रमा लाग्ने एकहप्ते मेलाका लागि प्रतिस्पर्धाबाट कम्पनी छनोट गरेको छ । कोरोना महामारीका कारण दुई वर्ष रोकिएको मेला यस वर्ष भने सञ्चालन गरिने कोषका प्रवक्ता रेवतीरमण अधिकारीले जानकारी दिए। कोरोना सङ्क्रमण फैलने डरले २०७६ र २०७७ मा मेला स्थगित गरिएको थियो । यस वर्ष भने कोरोनाबाट बच्न जारी स्वास्थ्य मापदण्ड पूरा गरेर सावधानीसाथ मेला सञ्चालन गरिने उनले बताए। महाशिवरात्रिको भोलिपल्ट अर्थात् फागुन १८ गतेदेखि एक हप्ता पशुपति क्षेत्रस्थित वनकालीमा मेला सञ्चालन गरिनेछ । मेलाका लागि सबैभन्दा बढी रकम कबोल गर्ने नेपाल मेला महोत्सव सञ्चालन सङ्घलाई १५ लाख १५ हजारमा मेला सञ्चालनको जिम्मेवारी दिइएको कोषले जनाएको छ । मेलामा बालबालिका एवं वयस्कका लागि पिङलगायतका खेलहरुका साथै विभिन्न सामग्रीको किनमेल पनि गर्न सकिने गरी कक्ष सञ्चालन गरिने जनाइएको छ ।
"५६२ जना कोरोनामुक्ता हुँदा ३१८ संक्रमित थपिए, एकको मृत्यु",काठमाडौं : पछिल्लो २४ घन्टामा थप ३१८ जनामा कोरोना भाइरस (कोभिड१९) संक्रमण पुष्टि भएको छ। स्वास्थ्य तथा जनसंख्या मन्त्रालयलका अनुसार पछिल्लो २४ घन्टामा परीक्षण गराएका ७७ सय ४३ नमूनामध्ये ३१८ जनामा संक्रमण देखिएको हो। सोही अवधिमा कोरोनाबाट एकजनाको मृत्यु भएको छ। मन्त्रालयका अनुसार ५५ सय ०८ नमूनाको पीसीआर र २२ सय ३५ नमूनाको एन्टिजेन विधिबाट परीक्षण गरिएको थियो। यस्तै बिहीबार ५६२ जना कोरोनामुक्त भएका छन्। निको हुने दर ९७८ प्रतिशत हो। हाल कोरोनाका सक्रिय संक्रमितको संख्या ९ हजार ६७८ रहेको छ। मन्त्रालयका अनुसार पछिल्लो २४ घन्टामा थप १ लाख १५ हजार ४०६ जनाले कोरोनाविरुद्धको खोप लगाएका छन्।
प्रन्यामाथिको महाभियोगविरुद्ध सर्वोच्चमा रिट दर्ता,"काठमाडौं : प्रधानन्यायाधीश चोलेन्द्र शम्शेर जबरामाथिको महाभियोग प्रस्तावविरुद्ध सर्वोच्च अदालतमा रिट दर्ता भएको छ । अधिवक्ताद्वय दीपक मिश्र र पुण्य खतिवडाले दायर गरेको रिट दर्ता भएको सर्वोच्चका प्रवक्ता विमल पौडेलले जानकारी दिए । रिटमा महाभियोग प्रस्ताव असंवैधानिक र गैरकानुनी भन्दै खारेज गरी प्रधानन्यायाधीश राणालाई पद बहाल गराई काममा फर्काउन माग गरिएको छ । प्रवक्ता पौडेलले रिटमा संवैधानिक अधिकारसम्बन्धी विषय भएकाले यो संवैधानिक इजलासमा दर्ता भएको बताए । संवैधानिक इजलास सञ्चालनमा आएपछि यो मुद्दामा सुनुवाइ अघि बढ्नेछ । सत्तारूढ नेपाली कांग्रेस, नेकपा माओवादी केन्द्र र नेकपा एकीकृत समाजवादी पार्टीका ९८ जना सांसदले फागुन १ गते संसद सचिवालयमा महाभियोग प्रस्ताव दर्ता गरेका थिए । महाभियोग लागेसँगै जबरा निलम्बनमा छन् ।"
एमसीसी सकस: माधव नेपाल पार्टीभित्र अल्पमतमा परेका हुन्? यसो भन्छन् प्रमुख सचेतक श्रेष्ठ,"काठमाडौं: नेकपा एकीकृत समाजवादी पार्टीका प्रमुख सचेतक जीवराम श्रेष्ठले एमसीसीको विषयमा आफ्नो पार्टी एकढिका भएको बताएका छन्। उनले अध्यक्ष माधव कुमार नेपाल अल्पमतमा परेको कुरा बजारीया हल्ला बताएको प्रस्ट्याए। 'एमसीसीको विषयमा पार्टीमा 'फ्याक्ट' आयो भन्ने कुरा बजारीया हल्ला हो। हाम्रो पार्टी अझै एकढिका छ। पार्टीले जे निर्णय गर्छ, माननीयज्युहरुले पनि त्यही निर्णय पालना गर्नुहुन्छ,' संसद भवनमा सञ्चारकर्मीसँग कुरा गर्दै श्रेष्ठले भने। उनले सत्ता गठबन्धन अहिलेसम्म कायमै रहेको बताए। तर जबरजस्ती एमसीसी लाद्न खोजे यसअघि पार्टीको स्थायी कमिटीले गरेको निर्णयमा जाने बताए। पार्टीले यथास्थितिमै एमसीसी पास गर्ने अवस्था आए सरकारमा नबस्ने निर्णय गरेको छ। उनले सभामुखले बोलाएको कार्यवस्था समितिको बैठकमा संसद अवरोध हटाउने विषयमा छलफल भएको बताए। एमसीसीको विषयलाई छलफलमा लैजाँदा सांसदहरुले राम्रो वातावरणमा कुरा राख्न पाउनुपर्ने माग आफूहरुले अघि सारेको उनले बताए। 'संसद अवरोधका बीच एमसीसी छलफलमा लैजान सकिँदैन। संसद अवरोधका बीच रोस्टममा गएरै माननीयज्युहरुले राम्रोसँग आफ्नो कुरा राख्नसक्ने वातावरण बन्दैन,' उनले भने। त्यही भएर पहिले संसद अवरोध हटाएर बल्ल एमसीसी पक्रियामा अगाडि बढाउ सुझाव दिएको उनले बताए। उनले सरकारको तर्फबाट प्रधानमान्त्री शेरबहादुर देउवाले नै भोलि (शुक्रबार)सम्मका लागि बैठक स्थगित गर्न अनुरोध गरेको बताए।"
फ्रेसो क्यान्डीको विज्ञापन अभियान फ्रेसो ब्रेथ सुरु,"काठमाडौं : सुजल फुड्स प्रालि नेपालको अग्रणी कन्फेक्सनरी कम्पनीले फ्रेसो ब्रेथ नाराका साथ फ्रेसो क्यान्डीको विज्ञापन सुरु गरेको छ। यस विज्ञापन अभियानमा फ्रेसो क्यान्डी भनेकै ताजा स्वास भनेर प्रचार गरिएको छ। फ्रेसो क्यान्डीले स्फुर्तिदायी ताजा स्वास प्रदान गर्नुको आत्मविश्वास बढाउँछ भन्ने सन्देशसहित यो विज्ञापन अभियान सुरु गरिएको हो। फ्रेसो ब्रेथले किशोर र युवावर्गबीचको रमाइलो र स्फुर्तिदायी क्षणहरु चित्रण गर्दछ। किशोर र युवावर्गहरु स्वभावले सामान्यता चञ्चले र रमाइलो स्वभावको हुन्छन्। फ्रेसो ब्रेथले युवावर्गबीचको सुन्दर रोमान्टिक क्षण चित्रण गरेको छ। यस विज्ञापनका एक किशोर किशोरीप्रति आकर्षित हुन्छन् र फ्रेसो क्यान्डीको ताजा स्वास तथा आत्मविश्वासका कारणले किशोरीसँग त्यो क्षणमा रमाएको देखाइएको छ। किशोर र युवालाई लक्षित गर्दै यो सन्देश विभिन्न मिडियामा, प्रसारण तथा सञ्चारका माध्यम जस्तै डिजिटल बोर्डहरु, सामाजिक साइटहरु, चलचित्र थिएटर र अन्य प्रकाशन प्लेटफर्महरुमार्फत राज्यभर विज्ञापन गरिएको छ। फ्रेसो क्यान्डी नेपाली मिन्ट क्यान्डी उद्योगमा एक प्रभानशाली हिस्सा भएको क्यान्डी हो। फ्रेसो क्यान्डी मेन्थालिप्टस फ्लेवर क्यान्डी हो। जसले स्फूर्तिदायी सास प्रदान गर्दछ र साथसाथै ताजगीभरि स्वास र शीतलताको अनुभूति प्रदान गरेर मुखलाई ताजापन दिन्छ। आर्कषक बनावट र लामो समयसम्म प्राप्त हुने उत्कृष्ट मिन्ट स्वादले सास ताजा बनाउने र शीतलता प्रदान गर्नुको साथसाथै आत्मविश्वास बढाउन पनि मद्दत गर्दछ। फ्रेसो सुजल फुड्स प्रालिको लोकप्रिय उत्पादनमध्ये एक हो। सुजल फुड्स प्रालिको आइएसओ २२०००:२०१८ प्रमाणित कम्पनी लक्ष्मी समूहको सहायक कम्पनी हो। यो ४८ वर्षदेखि संचालनमा छ।"
"एमसीसीबारे कार्यव्यवस्था परामर्श समितिमा दुईटा सहमति, तर किन स्थगित भयो संसद बैठक ?","काठमाडौं : अमेरिकी सहायता परियोजना एमसीसी सम्झौतालाई सैद्धान्तिक छलफलमा लैजाने तय गरेलगत्तै आज बोलाइएको प्रतिनिधिसभा बैठक नबसी स्थगित भयो । विहान ११ बजेपछि बसेको कार्यव्यवस्था परामर्श समिति बैठकमा सत्ता गठबन्धनका दलहरुबीच एमसीसी प्रक्रियामा लैजाने विषयमा सहमति जुटेको थियो । कांग्रेस, माओवादी केन्द्र, एकीकृत समाजवादी, जसपा, लोसपा र एमालेका प्रमुख सचेतक तथा सचेतक सहभागी बैठकमा एमालेबाहेक सबै दल टेबल भइसकेको एमसीसीलाई छलफलको प्रक्रियामा लैजान सहमत भए । साथसाथै बोल्न चाहने सांसदलाई पाँच मिनेट समय दिने सहमति पनि जुट्यो । एमालेले भने अवरोध कायमै राख्ने जनायो । एमसीसीलाई प्रक्रिया (सैद्धान्तिक छलफल)मा लैजाने र बोल्न चाहने प्रत्येक सांसदलाई बोल्न दिने तथा पाँच मिनेट समय पाउने सहमति गरेर कार्यव्यवस्था परामर्श समिति बैठक सकियो । संसद बैठक सञ्चालन तयारीका लागि सभामुख अग्निप्रसाद सापकोटा आफ्नो कार्यकक्षमा प्रवेश गरे । कार्यव्यवस्थाको सहमतिअनुसार संसद सचिवालयले कार्यसूची तयार गर्दैथियो । तर त्यहीँ बेला सञ्चारमन्त्री ज्ञानेन्द्र बहादुर कार्की र कानुनमन्त्री दिलेन्द्रप्रसाद बडू सभामुखको कार्यकक्षमा प्रवेश गरे । उहाँहरु प्रधानमन्त्रीको सन्देश लिएर आउनुभएको थियो । जसमा आजको बैठक स्थगित गर्नुपर्ने आग्रह थियो । एमसीसीमा थप सहमति तथा तयारी र निर्वाध रुपमा सदन सञ्चालन गर्ने वातावरण बनाउन भन्दै प्रधानमन्त्रीज्यूले सभामुखलाई बैठक भोलिका लागि सारिदिन आग्रह गर्नुभएको रहेछ, संसद सचिवालयका एक अधिकारीले भने, प्रधानमन्त्रीको आग्रहमा बैठक स्थगित गरियो । उनकाअनुसार बैठक सञ्चालनको सबै तयारी पूरा भइसकेपछि स्थगित गर्न परेको हो । उनले आजको कार्यव्यवस्था परामर्श समितिमा एमसीसी निर्णयार्थ प्रस्तुत गर्दा ध्वनी मत प्रक्रिया अपनाउने कि मतदान प्रणाली प्रयोग गर्ने भन्नेबारे भने छलफल भएन । सामान्य छलफलपछि दफावार छलफलका क्रममा यो विषयमा छलफल गर्ने सभामुखको योजना रहेको छ । बैठक स्थगितको आग्रह गरेर प्रधानमन्त्री शेरबहादुर देउवा प्रतिपक्षी दलका नेता केपी शर्मा ओलीको कार्यकक्षमा प्रवेश गरे । पछि महामन्त्री गगन थापा र सञ्चारमन्त्री कार्कीलाई पनि बोलाए । सत्ता गठबन्धनका माओवादी केन्द्र र एकीकृत समाजवादीले एमसीसी सम्झौताको विपक्षमा मतदान गर्ने निर्णय गरेपछि प्रधानमन्त्री देउवाले संसद स्थगित गरेर प्रतिपक्षी एमालेसँग वार्तामा बसेका हुन् ।"
अन्तिम निर्णयमा पुग्न प्रधानमन्त्री देउवा र ओलीबीच 'वान टु वान' वार्ता,"काठमाडौं: प्रधानमन्त्री शेरबहादुर देउवा र प्रमुख प्रतिपक्षी दलका नेता केपी शर्मा ओलीबीच 'वान टु वान' वार्ता सुरु भएको छ। यसअघि प्रमुख सत्ता साझेदार दल नेपाली कांग्रेस र नेकपा एमालेका नेताहरु सहभागी भए पनि बाँकी नेताहरु बाहिर निस्किएको बताइएको छ। 'यसअघि कांग्रेसबाट महामन्त्री गगन थापा र सञ्चारमन्त्री ज्ञानेन्द्र कार्की र नेकपा एमालेबाट ईश्वर पोखरेल र सुवासचन्द्र नेम्वाङ सहभागी हुनुहुन्थ्यो। दुई नेताबीच छलफल हुने भएपछि उहाँहरु निस्किनुभएको छ,' एक कांग्रेस नेताले बताए। आज बस्ने भनिएको प्रतिनिधिसभा बैठक स्थगित भएपछि प्रधानमन्त्री देउवा र नेकपा एमालेका अध्यक्ष ओलीसहितका नेताहरुबीच छलफल सुरु भएको थियो। एमसीसीको विषयमा धारणा बनाउन दुई नेताबीच 'वान टु वान' वार्ता सुरु भएको ती नेताले बताए। 'वान टु वान वार्तापछि एक प्रकारको सहमतिको टुंगो लाग्ने विश्वास गरेका छौं,' ती नेताको भनाइ थियो। एमसीसी सम्झौता संसदमा टेबल भएपछि सत्ता गठबन्धन टुटको अवस्थामा पुगेको छ।"
"सेयर बजारमा ५८९९ अंकको गिरावट, परिसूचक २६६१ मा झर्यो","काठमाडौं : साताको अन्तिम कारोबार दिन बिहीबार सेयर बजारमा गिरावट आएको छ । यस दिन नेप्से सूचक ५८९९ अंकले घटेर २६६१४४ विन्दुमा अडिएको छ । ४ अर्ब २९ करोड रुपैयाँभन्दा बढीको सेयर कारोबार भएको छ । नेप्से दोहोरो अंकले ओरालो लागेपनि कारोबार रकम भने बुधबारको तुलनामा वृद्धि भएको छ। यसदिन २२९ कम्पनीको सेयर कारोबार भएको छ। २२९ कम्पनीको ८४ लाख ९० हजार ६८९ कित्ता सेयर ४ अर्ब २९ करोड ३८ लाख ६४ हजार १९२ रुपैयाँमा कारोबार भयो। यस्तै, सेन्सेटिभ इण्डेक्स पनि दोहोरो अंकले घटेको छ। इण्डेक्स १०३६ प्रतिशतले घटेर ५०७५८ विन्दुमा बन्द भएको छ। कारोबारमा आएका १३ वटै समूहको सूचक ओरालो लागेको छ। फाइनान्स समूहको सूचक सर्वाधिक ३ प्रतिशतले ओरालो लागेको छ। यस्तै लाइफ इन्स्योरेन्स २८६, हाइड्रो पावरको २६९, डेभलपमेन्ट बैंकको २४८, अदर्शको २७५ र माइक्रो फाइनान्सको २११ प्रतिशतले सूचक घटेको हो। बाँकी अन्य समूहको १२८ देखि १९५ प्रतिशतसम्म मूल्य घटेको छ। यसदिन हिमालयन जनरल इन्सुरेन्स कम्पनीको मूल्य बढेर सकारात्मक सर्किट लेभलमा कारोबार भएको छ । पछिल्लो समय राजनीति अस्थिरताका कारण सेयर बजार थप प्रभावित भएको हो। बजारमा देखिएको उचारचढावले साना लगानीकर्ताहरु लगानी डुब्ने भयले आत्तिएका छन्। तर, विज्ञहरुले लगानीकर्तालाई बजार घटेको समयमा सेयर खरिद गर्न सुझाव दिन्छन्। सेयर बजार निरन्तर घटेकाले सेयरको मूल्य भने सस्तो भएको छ । यसदिन कारोबार रकमका आधारमा नेसनल हाइड्रो पावर अग्रस्थानमा रह्यो । सो कम्पनीको २६ करोड ९७ लाख रुपैयाँको सेयर कारोबार भयो। यस्तै २५ करोडको सेयर कारोबार गरी नेपाल टेलिकम दोस्रो स्थानमा रह्यो ।"
"गृहमन्त्रीले भेटे सभामुख, एमसीसीबारे छलफल",काठमाडौं : प्रतिनिधिसभाका सभामुख अग्निप्रसाद सापकोटा र गृहमन्त्री बालकृष्ण खाणबीच भेटवार्ता भएको छ । प्रमुख सत्तारुढ नेपाली कांग्रेसका प्रमुख सचेतकसमेत रहेका खाणले बिहीबार दिउँसो संघीय संसद् सचिवालय सिंहदरबारस्थित सभामुखको कार्यकक्षमा पुगेर भेट गरेका हुन् । भेटमा संसदको गतिरोध हटाउने र अमेरिकी सहायता परियोजना एमसीसीलाई अनुमोदनका लागि कसरी प्रक्रियामा लैजाने भन्ने विषयमा छलफल भएको सचिवालय स्रोतले जनाएको छ । कार्यव्यवस्था परामर्श समिति बैठकमा एमसीसीलाई छलफलमा लैजानेबारे सहमति नभएपछि सरकारको आग्रहमा सभामुख सापकोटाले आज दिउँसो १ बजे बोलाइएको प्रतिनिधिसभा बैठकलाई भोलि १ बजेसम्मका लागि सारेका छन् । कांग्रेसले संसदमा एमसीसी निर्णयार्थ प्रस्तुत गर्दा ध्वनी मतबाट प्रक्रिया अगाडि बढाउनुपर्ने धारणा राख्दै आएको छ । एमसीसीको विपक्षमा रहेका माओवादी केन्द्र र एकीकृत समाजवादीले मतदान प्रक्रियाबाट अगाडि बढाउनुपर्ने माग गर्दै आएको छ ।
"एमसीसीकै कारण सडक तात्नेमात्र होइन, बल्छ पनि : झलनाथ खनाल","काठमाडौं: नेकपा एकीकृत समाजवादीका सम्मानित नेता झलनाथ खनालले अमेरिकी सहायता परियोजना एमसीसीकै कारण गठबन्धन भत्किने संकेत गरेका छन्। प्रतिनिधि सभा बैठक स्थगित भएपछि सञ्चारकर्मीसँग कुरा गर्दै उनले गठबन्धन बन्ने बिग्रिने प्रक्रिया चलिरहने बताए। 'गठबन्धन भत्किन्छन्, बिग्रिन्छन्। त्यो ठूलो कुरा होइन। एमसीसीमा यहाँ दुईथरी मान्छेहरु छन्। महाशक्तिको पछि लाग्ने र जनताको पक्षमा लाग्नेबीच कहिल्यै सहमति हुन सक्दैन,' उनले भने। उनले देश र जनताको लागि आफूहरुको आवाज कहिल्यै कमजोर नहुने बताए। 'एमसीसीकै कारण सडक तात्ने मात्र होइन, आवश्यकताअनुसार बल्छ पनि,' उनले भने।"
शीर्ष नेताहरुको केटाकेटीपनले परराष्ट्र सन्तुलन बिग्रियो : राप्रपा अध्यक्ष लिङ्देन,"काठमाडौं: राप्रपाका अध्यक्ष राजेन्द्र लिङ्देन ठूला राजनीतिक दलका नेताहरुको आलोकाँचो व्यवहारका कारण देशमा अस्थिरता निम्तिएको बताएका छन्। प्रतिनिधि सभा संसद स्थगित भएपछि बाहिरिने क्रममा सञ्चारकर्मीसँग कुरा गर्दै उनले शीर्ष नेताहरुको केटाकेटीपन व्यवहार गरेकाले परराष्ट्र सन्तुलनसमेत बिग्रिएको बताए। 'ठूला राजनीतिक दलका शीर्ष नेताहरुले आलोकाँचो व्यवहार देखाए, केटाकेटीपन व्यवहार देखाए, जसका कारण परराष्ट्र सम्बन्धमा सन्तुलन बिग्रिएको छ,' उनले भने। उनले यथास्थितिमा एमसीसी पास गर्न नसकिने बताए। 'यही वस्थामा एमसीसी पास गर्न सकिँदैन। मतदान गर्ने बेलामात्रै पक्ष कि विपक्षमा गर्ने भन्नेबारे निर्णय गर्छौं,' उनले भने।"
मुलुकले निकास पाउन सत्ता गठबन्धन भत्किनैपर्छ : योगेश भट्टराई,"काठमाडौं: नेकपा एमालेका सचिव योगेश भट्टराईले सत्ता गठबन्धन नभत्किएसम्म मुलुकले निकास नपाउने बताएका छन्। बिहीबार बस्ने भनिएको प्रतिनिधिसभा बैठक स्थगित भएपछि सञ्चारकर्मीसँग कुरा गर्दै उनले गठबन्धन छिट्टै भत्किनुपर्ने बताए। 'यो गठबन्धन रहेसम्म मुलुक अनिर्णयको बन्दी भइरहन्छ। जति छिटो गठबन्धन भत्किन्छ, त्यति छिटो यो मुलुकले निकास पाउँछ। तसर्थ यो गठबन्धन भत्किनुपर्छ,' उनले भने। उनले सत्ता र प्रतिपक्षबीच सम्वाद हुनु राम्रो कुरा भए पनि नेकप एमाले 'ब्लाङ्क चेक'मा सम्झौता नगर्ने बताए। उनले सभामुख अग्नि सापकोटाको राजीनामा वा एमालेले कारबाही गरेका १४ सांसद नहटाएसम्म संसद अवरोध जारी राख्ने बताए। एमसीसीको विषयमा सोधिएको प्रश्नमा भने उनी कुरा राख्न चाहेनन्।"
संसद छलेर पर्वत गएका अर्थमन्त्री शर्माले भने  एमसीसीमा राष्ट्रिय सहमति खोजौं,"कुश्मा : संसद छलेर पर्वत पुगेका अर्थमन्त्री जनार्दन शर्माले अमेरिकी सहायता परियोजना एमसीसी सम्झौतामा राष्ट्रिय सहमति जुटाउनुपर्ने बताएका छन् । संघीय संसद् सचिवालयको सूचनामा आजको संसद बैठकमा अर्थमन्त्री जनार्दन शर्माले एमसीसी छलफलका लागि प्रस्ताव पेस गर्ने कार्यसूची तय गरेको थियो। यद्देपि, संसद बैठक भने बस्दै नबसी स्थगित भयो। पर्वतको कुश्मामा बिहीबार उद्योग वाणिज्य संघको ३९ औँ वार्षिक साधारणसभाको उद्घाटन गर्दै अर्थमन्त्री शर्माले एमसीसी सम्झौताका कारण चौतर्फीरुपमा समस्या उत्पन्न गराएको भन्दै सबै दलहरुका बीचमा सहमति गरेर यसलाई अनुमोदन गर्ने कि फिर्ता गर्ने भन्ने बारेमा साझा दृष्टिकोण बनाउन आवश्यक रहेको बताए । उनले एमसीसीले मुलुकमा विभाजन पैदा गरेको बताउँदै यस्तो अवस्थामा एमसीसी अघि बढाउन मुलुक संकटमा फस्ने भएकाले राष्ट्रिय सहमति खोज्न आव्हान समेत गरे । कार्यक्रममा जम्मा १० मिनेटमात्र बोलेका उनले एमसीसी सम्झौताका कतिपय बुँदाहरु संसोधन गर्नुपर्छ भन्ने केहि दलको मत रहेको र केहि दलले जस्ताको त्यस्तै पारित गर्नुपर्छ भन्ने अडान लिएको भन्दै साझा दृष्टिकोण बनाउँदा अहिले आएका समस्याहरु हल भएर जाने दाबी गरे। उनले दलहरुलाई 'मेरो गोरुको बाह्रै टक्का' गर्न नहुने भन्दै दलहरुबीचको साझा दृष्टिकोण विना आफ्नो व्यक्तिगत र माओवादी पार्टीको समर्थन नरहने बताए । उनले गठबन्धन सरकारलाई जोगाउँदै एमसीसीको शान्तिपूर्ण व्यवस्थापनमा जोड दिनुपर्ने बताए । अर्थमन्त्री शर्माले व्यवसायी र बैंकरहरुको अन्तर छुट्टाउनुपर्ने आवश्यकता रहेको पनि बताए । 'मैले यो समस्याको रुपमा देखिराखेको छु, व्यवसायी र बैंकरहरु एउटै हुन कि फरक फरक हुन्,' उनले भने । अर्थतन्त्रणमा व्यवसायी र बैंकर एउटै जस्तो देखिदा समस्या उत्पन्न भएको उनको भनाइ छ । शर्माले बैंले ब्याजदर बढाउँदा अर्थतन्त्रमा नकरात्मक असर पुगेको पनि उल्लेख गरे । बैंकहरुले बढाएको ब्याजदरमा आफ्नो असहमति रहेको बताउँदै जति थोरै ब्याजदरमा कर्जा प्रवाह गर्न सकियो त्यति धेरै अर्थतन्त्र चलायमान हुने बताए । व्यवसायीहरुले उठाएको पुर्नकर्जाको माग जायज रहेको बताउँदै शर्माले यसको नीतिगत सुधारका लागि पहल गर्ने बताए । त्यसैगरी रेमिट्यान्स बढाउन सरकारले प्रोत्साहनमूलक कार्यक्रम अगाडि बढाएको उनले बताए । उनले क्रिप्टोकरेन्सी, हाइपर फण्ड जस्ता अनलाइन मार्केटिङलगायतका कारोबारबाट धेरै मानिसहरु ठगिएको र ठूलो पूँजी पलायन भएकाले यस्ता कारोबारबाट जोगिन आग्रह पनि गरे । यस्तो कारोबारमा संलग्न व्यक्ति वा संस्थालाई राज्यले कारबाहीको दायरामा ल्याउने उनको भनइ छ । अर्थमन्त्री शर्माले नीजि क्षेत्रलाई मुलुकको आर्थिक विकासमा समाहित गर्न र प्रोत्साहन गर्न नीति र ऐन व्यवस्थित गर्ने उल्लेख गरे । आगामी बजेटलाई गरिबी निवारण र तीव्र आर्थिक विकासमा केन्द्रित गर्ने पनि शर्माले जानकारी दिए । अर्को प्रसंगमा उनले पर्वतको कुश्माबजारमा व्यवस्थित सभाहल निर्माण गर्न, पर्वत र बागलुङ जोड्ने गरी कालीगण्डकी नदीमामाथि मोटरेबल पुल निर्माण र कालीगण्डकी करिडोरका लागि बजेटको सुनिश्चितता गर्ने प्रतिवद्धता जनाए । पर्वत पछिल्लो समय पर्यटकीय दृष्टिकोणले समेत विकास हुँदै गएको भन्दै उनले यहाँका ठूला योजनाहरुमा संघीय सरकारको तर्फबाट अवाश्यक पहल गर्ने प्रतिवद्धता समेत व्यक्त गरे । कार्यक्रममा उद्योग बाणिज्य महासंघका बरिष्ठ उपाध्यक्ष चन्द्र ढकालले सरकार निजि क्षेत्रप्रति उदार हुन नसकेको बताए । उनले मुलुकको आर्थिक विकासमा निजीक्षेत्र र सरकारबीच सहकार्यको वातावरण बनाउनुपर्नेमा जोड दिए । कार्यक्रममा पूर्वमन्त्री दिनानाथ शर्मा, गण्डकी प्रदेशका सभामुख नेत्रनाथ अधिकारीलगायतले सम्बोधन गरेका थिए ।"
"देउवा भेटेर प्रचण्डले भने, यथास्थितिमा एमसीसी अनुमोदन गर्न सकिन्न, हतार नगरौं","काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्ड प्रधानमन्त्री शेरबहादुर देउवालाई भेटेर फर्किएका छन्। बिहीबार बिहान देउवालाई भेट्न प्रचण्ड बालुवाटार गएको प्रचण्ड सचिवालयले पुष्टि जनाएको हो। संसद् बैठक बस्नु अगाडि कांग्रेसबाहेकका सत्ता गठबन्धनका तीन दलको बैठक बसेर छलफल गरेपश्चात प्रचण्ड बालुवाटार गएका हुन्। भेटमा प्रचण्डले देउवालाई यथास्थितिमा एमसीसी अनुमोदन गर्न नसकिने बताए। उनले भने, एमसीसी संसद्मा टेबल भइहाल्यो। अब अनुमोदन गर्न हतार नगरौं। गठबन्धनभित्र कांग्रेस जसरी पनि अमेरिकी अनुदान सहायता सम्झौता अनुमोदन गरी अघि बढ्ने पक्षमा छ। माओवादी केन्द्र, नेकपा एकीकृत समाजवादी तत्काल सम्झौता अनुमोदनको पक्षमा देखिएका छैनन्। प्रमुख प्रतिपक्ष दल एमालेले सत्ता गठबन्धनको स्पष्ट धारणा नआइ आफ्नो धारणा सार्वजनिक नगर्ने भन्दै पछिल्लो समय तठस्थ देखिएको छ। नेताहरुको द्वैध चरित्रले एमसीसीबारे जनतामाझ पनि अन्योल रहेको छ। फागुन १६ को समयसीमा भएको एमसीसी पारित गर्न सरकारले सबै विकल्पमा छलफल गरेर त्यस अगावै पारित गर्ने तयारी गरेको छ। कांग्रेस एमसीसीको पक्षमा दृढ भएर उभिएको छ। प्रधानमन्त्री शेरबहादुर देउवाले पहिलो प्राथमिकता गठबन्धनलाई दिएका छन्। एमसीसीको विपक्षमा उभिने निर्णय गरेपछि प्रधानमन्त्री देउवा क्रुद्ध छन्। यसले गठबन्धन पनि बचाउने र एमसीसी पनि विफल बनाउने दाहालनेपाल रणनीति पूरा हुने सम्भावना न्यून हुँदै गएको छ। कांग्रेसले गठबन्धन दलका नेताले विपक्षीमा भोट हाले गठबन्धन टुट्ने बताउँदै आएका छन्। तर बिहीबार बिहान पनि माओवादी केन्द्र, नेकपा एकीकृत समाजवादी र जनता समाजवादीका शीर्ष नेतृत्वले अमेरिकी सहयोग परियोजना एमसीसी अनुमोदन गर्ने प्रयास भए आफूहरु त्यसको विपक्षमा उभिने समान धारणा बनाएका छन् । २०७४ भदौ २९ मा भएको अनुदान सहायता सम्झौतापत्र पारित गर्न २०७८ फागुन ८ गतेको संसद् बैठकमा एमसीसी सम्झौता सम्बन्धि प्रस्ताव टेबल भएको थियो। प्रतिनिधिसभाको बिहीबारको बैठकका लागि एमसीसी सम्भावित कार्यसूचीमा परेको छ। अर्थमन्त्री जनार्दन शर्माले सम्झौतामाथि सामान्य छलफल गरियोस् भन्ने प्रस्ताव प्रस्तुत गर्ने कार्यसूचीमा उल्लेख छ। एमसीसीको पक्षमा उभिने लोसपाको निर्णय प्रचण्ड रणनीति : गठबन्धन जोगाउने, एमसीसी फेल गराउने यसकारण एमसीसी अनुमोदन दलीय दाउपेचको चंगुलमा एमसीसी प्रतिनिधि सभामा आज एमसीसी सम्झौतामाथि छलफल, अर्थमन्त्री शर्माले प्रस्ताव पेश गर्ने जिम्मेवारीबाट पन्छिदै अर्थमन्त्री शर्मा एमसीसी अनुमोदन गर्न खोजे विपक्षमा उभिने कांग्रेसबाहेकका सत्ता गठबन्धनको अडान"
"युक्रेनले भन्यो रुसको आक्रमणमा सातजनाको मृत्यु, कैयौं घाइते","बेलयात : रुसी बम आक्रमणमा परी सातजनाको मृत्यु भएको युक्रेनी प्रहरीले जनाएको छ । पोडिल्स्कमा रहेको सैन्य शिविरमा भएको आक्रमणमा छजनाको मृत्यु भएको र सातजना घाइते भएको अधिकारीहरूले बताएका छन् । १९ जना बेपत्ता रहेको समेत बताइएको छ । प्रहरीका अनुसार मेरियोपोलमा एकजनाको मृत्यु भएको हो । रुसी राष्ट्रपति पुटिनले बिहीबार बिहान युक्रेनमा सैन्य कारबाही गर्ने घोषणा गरेका छन् । त्यसयता रुसले युक्रेनका धेरै सैन्य अखडाहरूमा आक्रमण गरिसकेको छ । युक्रेनले पनि यसको पुष्टि गर्दै धेरै ठाउँमा क्षेप्यास्त्र प्रहार भएको बताएको बीबीसीमा समाचार छ । तर, रुसले नागरिकमाथि हमला नगरेको कुरा अस्वीकार गर्दै आएको छ । यसैबीच संयुक्त राष्ट्रसंघीय सुरक्षा परिषद्को आपतकालीन बैठकमा सदस्य राष्ट्रले संयम अपनाउन सुझाव दिएको छ । धेरै देशले कूटनीतिक माध्यमबाट समाधान खोज्नुपर्ने बताएका छन् । रुस र युक्रेनबीचको तनावका कारण तेलको मुल्य बढेको छ । रुसले युक्रेनमाथि सैनिक कारबाही सुरु गरेसँगै तेलको मूल्य प्रति ब्यारेल १०० डलर पुगेको हो । आक्रमणको असर एसिया सेयर मार्केटमा पनि परेको छ। एसियाली सेयर बजारमा तीन प्रतिशतसम्म गिरावट आएको छ।"
सुकेशको जालोमा सारा र जान्ह्वी,"मुम्बई : दुई सय करोड ठगीका आरोपी सुकेश चन्द्रशेखरका बारेमा फेरि नयाँ खुलासा भएको छ। भारतीय प्रवर्तन निर्देशनालय (ईडी) का अनुसार उनको जालोमा सारा अली खान, जान्ह्वी कपुर र भूमि पेडनेकर पनि परेको तथ्य खुलेको छ। सुकेशको निसानामा ज्याक्लिन फर्नान्डिज, नोरा फतेहीसँगै सारा, जान्ह्वी र भूमि पेडनेकर पनि परेको ईडीको अनुसन्धानबाट खुलेको हो। अनुसन्धानका क्रममा लिइएको बयानमा सुकेशले सारा, जान्हवी र भूमिको नाम पनि लिएका थिए। सन् २०२१ मा सुकेशले सारालाई निसाना बनाएका थिए। २०२१ मे २१ मा सुकेशले साराको ह्वाट्सअपमा म्यासेज पठाएका थिए। उनले आफूलाई सुरज रेड्डी भएको बताएका थिए। सुकेशले सारालाई एउटा महंगो गाडी उपहार दिन चाहेको बताएका थिए। उनले आफ्नो कम्पनीका सीईओ पिंकी इरानीले पटक पटक सम्पर्क गर्न खोजे पनि सम्भव नभएकाले आफूले म्यासेज गरेको दाबी गरेका थिए। त्यसपछि इरानीले नै सारालगायतका अभिनेत्रीलाई सुकेशसँग भेट गराएकी थिइन्। पहिलो भेटपछि सुकेशले सुरज रेड्डीका नाममा अभिनेत्रीहरूलाई पटक पटक म्यासेज पठाउने गरेका थिए। साथै महंगो उपहार दिन तयार भएको पनि बताउँथे। ईडीले सारा अली खानसँग सुकेशले दिएका महंगो उपहारका बारेमा सोधपुछ गरेको थियो। साराले गत जनवरी १४ मा ईडीलाई पत्र लेख्दै आफूले सुकेशसँग कुनै पनि उपहार नलिएको बताए पनि जबरजस्ती फ्रेङ्क मुलर घडी दिएका उल्लेख गरेकी थिइन्। यसैगरी जान्ह्वी कपुरलाई पनि सुकेशले श्रीमती लिना मारिया पलका माध्यमबाट निरासामा पारेका थिए। लिनाले जान्ह्वीलाई १८ लाख रुपैयाँ दिएकी थिइन्। त्यो रकम उनले जेलमा रहेका दिल्लीका व्यापारीका श्रीमतीसँग असुलेका थिए। लिना मारियाले आफूलाई ब्युटी पार्लर सञ्चालकको विश्वास दिलाउँदै जान्ह्वीसँग सम्पर्क स्थापित गरेकी थिइन्। सन् २०२१ जुलाई १९ मा ब्युटी पार्लरको उद्घाटनका लागि जान्ह्वीलाई निमन्त्रणा पनि गरेकी थिइन्। लिनाका बारेमा कुनै खोजविन नगरीकनै जान्ह्वी पार्लरको उद्घाटनमा पुगेकी थिइन्। उद्घाटनलगत्तै लिनाले जान्ह्वीको खातामा १८ लाख ९४ हजार भारु जम्मा गरिदिएकी थिइन्। यस बाहेक लिनाले जान्ह्वीलाई महंगो ब्याग पनि उपहार दिएकी थिइन्। जान्ह्वीले आफ्नो बैंक विवरण पनि ईडीलाई बुझाएकी छन्। महाठग सुकेशले भूमि पेडनेकरलाई भने इरानीमार्फत फसाएका थिए। इरानीले सुकेश भूमिको ठूलो फ्यान रहेको बताउँदै सँगै काम गर्न चाहेको कुरा बताएकी थिइन्। साथै सुकेशले एउटा महंगो गाडी पनि उपहार दिन चाहेको भन्दै भूमिलाई आश्वस्त पारेकी थिइन्। त्यसपछि सुकेशले विभिन्न नाममा भूमिसँग सम्पर्क गर्न खोजेका थिए। भूमिले सुकेशसँग आफूले कुनै पनि उपहार नलिएको दाबी गरेकी छन्। क्यानेडियन डान्सर एवं बलिउड अभिनेत्री नोरा फतेहीलाई बीएमडब्लु कार उपहार दिएका थिए। यसैगरी ज्याकलिनलाई १० करोडभन्दा बढीको उपहार दिएको सुकेशले ईडीसँगको सोधपुछमा बताएका छन्। इरानीले आफू मेकअप आर्टिस्ट भएको बताउँदै ज्याकलिनसँग सम्पर्क गरेकी थिइन्। त्यसपछि सुकेशसँग ज्याकलिनलाई भेट गराएकी थिइन्। सुकेशले ज्याकलिनलाई ब्याग, घडी, जुत्तालगायत महंगा उपहार दिएका थिए।"
रोको मनलाई बुझाउने को छ र,"जीवनभर लोकगीत गायन र अभिनयमा लागेका जयनन्द लामा सिर्जनाका खानी थिए। उनी बोल्दा मात्रै पनि सँगै भएकाहरू हाँस्ने गर्थे। व्यापारमा लागेको भए करोडपति बन्थें होला। राजनीतिमा लागेको भए ठूलै नेता हुन्थें होला। तर, लोकगीतले सर्वहारा वर्गमै सीमित बनायो। अब आउने नयाँ पुस्तालाई पनि लोकगीत गाएर जीवन धान्न सकस नै छ। करिब दुई वर्षअघिको एक भेटमा कलाकार तथा लोकगायक जयनन्द लामा यसरी अनुभव सुनाएका थिए। लोकगीत गाउँदागाउँदै सर्वहारा वर्गभन्दा माथि उठ्न नसकेको गुनासो पोख्ने कलाकार लामाले यो जीवन यसरी नै टुंग्याए। गाउँदागाउँदै, अभिनय गर्दागर्दै उनी बुधबार सदाका लागि अस्ताए। मंगलबार राति पनि उनी कामकै सिलसिलामा बौद्ध पुगेका थिए। फर्कंदा आफैंले चलाएको कारबाट झर्ने क्रममा घरनजिकको पर्खालमा ठोक्किए। मृत शरीर बुधबार बिहान मात्रै फेला पर्यो। उनको मृत्युसँगै राष्ट्रले एक कुशल कलाकार गुमाएको छ। नेपाली लोक ठेट गीतको एउटा धरोहर ६५ वर्षको उमेरमा अस्ताएको छ। उनको मृत्युमा राष्ट्रपति विद्यादेवी भण्डारीले दुःख व्यक्त गरेकी छन्। आधिकारिक ट्विटर अकाउन्टबाट उनले एक सन्देश लेख्दै लामाप्रति श्रद्धाञ्जलि व्यक्त गरिन््। उनी लेख्छिन्, प्रसिद्ध लोकगीत संकलक, गायक तथा अभिनेता जयनन्द लामाको निधनबाट नेपाली कलाकारिता क्षेत्रले ठूलो क्षति व्यहोर्नु परेको छ। दुःखको यस घडीमा स्वर्गीय लामाप्रति भावपूर्ण श्रद्धाञ्जलि अर्पण गर्दै शोकाकुल परिवारमा गहिरो समवेदना व्यक्त गर्दछु। प्रधानमन्त्री शेरबहादुर देउवाले पनि लामाको निधनमा दुःख व्यक्त गरे। कलाकार तथा लोकगायक जयनन्द लामाको असामयिक निधनबाट मुलुकले गीतसंगीत, चलचित्र एवं हास्यक्षेत्रका एक असल साधक गुमाएको छ। दिवंगत आत्माप्रति भावपूर्ण श्रद्धाञ्जलि व्यक्त गर्दै शोकसन्तप्त परिवारजनमा समवेदना प्रकट गर्दछु, उनी लेख्छन्। मेरो कला यात्राको सारथि जयनन्द लामाज्यूको निधनले नेपाली कला क्षेत्रले एक होनहार प्रतिभा गुमाउनु परेको छ, अग्रज कलाकार हरिवंश आचार्यले सामाजिक सञ्जालमार्फत दुःख व्यक्त गरेका छन्। कलाकार दीपकराज गिरीले जयनन्द लामाका केही उत्कृष्ट संवादहरू स्मरण गर्दै मन छुने स्टाटस लेखेका छन्। ज्वाईंले बहिनी कुटेछ ! राम्रो, असाध्य राम्रो तर, कुटेको अलि मिलेनछ। त्यही भएर मान्छे कसरी कुट्ने भनेर सिकाउन आएको। यस्तै थुप्रै लोकप्रिय संवादले म उहाँलाई सम्झिरहन्थें, सम्झिरहनेछु, दीपकले लेखे। गायक प्रमोद खरेलले पनि वरिष्ठ लोकगायक, अभिनेता तथा मूर्धन्य स्रष्टा जयनन्द लामाको मृत्युले स्तब्ध बनेको बताएका छन्। राष्ट्रले महान् सर्जक गुमाएको छ, उनले भने। रहेनन् कलाकार जयनन्द लामा लामा भक्तपुर मध्यपुरथिमी१ लोकन्थलीस्थित सचेत मार्गमा आफ्नै घर अगाडि मृत भेटिएका थिए। सिन्धुपाल्चोक बाह्रबिसेमा जन्मिएका लामाले पाँच दशक अघि गायन यात्रा सुरु गरेका थिए। उनको कलकत्ते काइँयो, चुइँचुइँ चुइँकने जुत्ता, मेरा माया छ भने, नक्कलीलाई पातलीलाई लगायतका गीत चर्चामा छन्। गायनमा मात्रै नभएर कलाकारितामा समेत अब्बल अभिनय गर्ने लामाले सयभन्दा बढी चलचित्रमा काम गरेका छन्। पछिल्लो समय उनी हल्का रमाइलो हास्य शृंखलामा पनि सक्रिय थिए। लोकगीतका कुशल संकलक तथा गायक लामा पेसाले कलाकार थिए। सयभन्दा बढी नेपाली चलचित्रमा उनको अभिनय देख्न सकिन्छ। २०३० सालमा मनको बाँध चलचित्रमा पहिलो पटक अभिनय गरेका लामा चरित्र अभिनयमा सक्रिय थिए। कलाकारितासँगै उनको अर्को परिचय हो लोकगायक। लोकसंगीतको क्षेत्रमा अध्ययन, अनुसन्धान पनि गरेका थिए उनले। यसक्रममा विभिन्न जिल्लाका गाउँगाउँमा गएर उनले लोकगीतको भाकाहरू संकलन गरेका छन्। तत्कालीन नेपाल राजकीय प्रज्ञा प्रतिष्ठानमा आबद्ध भएर उनले लोकगीतको अनुसन्धान र संरक्षणमा लामो समय काम गरेका थिए। उनले स्वर दिएका कलकत्ते काइँयो, चट्ट परेको चुलठी, हेर्दैमा राम्रो, चुइँकने जुत्ता, नाच्यो झिल्के नाच्यो, मुलाको चाना, सलल पानीलगायतका गीतहरू आज पनि कर्णप्रिय छन्। सिन्धुपाल्चोकको बाह्रबिसेमा जन्मिएका लामा हुर्केको समाजमा विभिन्न जातजातिको मिश्रित बसोबास थियो। राई जातिले साकेला पनि गाउँथे। गुरुङ मगरले रोदी घन्काउँथे। शेर्पाहरूले बेग्लै स्वादको गीत घन्काउँथे। उनले ब्राह्मण, क्षत्रीको संस्कृतिसँग जोडिएको दोहोरी र रोइला गीतको मिठास पनि थाहा पाएका थिए। सानैदेखि गीत गाउन र क्यारिकेचर गर्न खप्पिस थिए उनी। लोकगीत, अनुसन्धान गर्ने सर्जक र विज्ञहरूको ज्ञानलाई कदर नै नगरेको राज्यप्रति उनको गुनासो जीवनभर रह्यो। गाउन र नाच्न रमाइलो मान्ने जयनन्दलाई गाउँमै जुटेकोे विशेष संयोगले लोकसंगीतमा ल्याएको हो। २०२६ सालमा उनी बाह्रबिसेमा कक्षा ५ मा पढ्ने गर्थे। राजा महेन्द्रको जन्मोत्सवको अवसरमा देशभरमा प्रचलित भाकाहरूलाई समावेश गरे काठमाडौंमा ठूलो कार्यक्रम हुने गथ्र्यो। ठूलाठूला नृत्यविज्ञ, संगीतविज्ञहरू सबै जिल्लाजिल्लामा पुगेर लोकभाकाहरू छानेर काठमाडौं ल्याउने गर्थे। उनले पढ्ने स्कुलमा पनि यो खबर पुग्यो। काठमाडांैबाट लोकभाका खोज्ने मान्छे आएका छन् रे भन्ने उनले सुने। ४ बजे स्कुल छुटेर उनी दौडदै बसपार्क पुगे। काठमाडौंका मान्छेहरू गाउँमा जानको लागि बसपार्कमा भरिया खोजेर बसेका रहेछन्। संगीतकार भैरवबहादुर थापाको नेतृत्वमा सरकारी टोली बाह्रबिसे पुगेको थियो। त्यहीँ टोलीकै भारी बोकेर जयनन्द उनीहरू सँगैसँगै हिँडे। कार्यक्रममा गीत गाए। टोली काठमाडौं फर्कियो। टोलीले जयनन्दलाई काठमाडौं आउनको लागि चिठी पठायो। उनी आएर गीत गाए। सान्त्वना पुरस्कारस्वरूप एक हजार रुपैयाँ प्राप्त गरे। यो एक हजारको पुरस्कार करोडौं बराबरको थियो उनको लागि। सान्त्वना पुरस्कार पाएपछि रेडियो नेपालमा चार वटा गीत रेकर्ड गर्ने मौका पाए। उनले रेडियो नेपालमा रेकर्ड गराएको पहिलो गीत थियो ः पानी परो बलेसी हेर न बैनी झलल रोको मनलाई बुझाउने को छ र ? उनी राजा महेन्द्रको नोटिसमा परेका थिए। पछि दरबारमा नै बसेर पढ्ने मौका पाए। दरबारमै बसेर फाइन आर्टमा ब्याचलर्ससम्म अध्ययन गरेका थिए। प्रज्ञा प्रतिष्ठान जागिरे थिए उनी। प्रतिष्ठानले नै उनलाई इलाहाबाद संगीत विद्यालयमा मास्टर डिग्री पढ्न पठायो। नेपाल फर्केर उनी जीवनभर लोकसंगीतकै विकासमा लागे। लोकगीत नेपालको परिचय हो। लोकधुन नेपाल चिनाउने चिनारी धुन हो भन्ने लामा अहिलेका लोकगीत सुन्दा स्वाद नमेटिने बताउँथे। उनी भन्ने गर्थे, लोकगीतले लोकका कथा बोल्नुपर्छ। रीतिरिवाज, धर्मकर्म, चाडपर्व र संस्कृतिलाई बुझाउने हुनुपर्छ। लोकका जीवनयापनसँग सम्बन्धित लय, भाका र शब्द समेटिएको हुनुपर्छ। लोकगीतमा अश्लील शब्द प्रयोग गरिएकोमा उनको चित्त दुखाइ थियो। उनले भन्ने गर्थे, लोकगीतभन्दा पनि छाडा गीतको बिगबिगी छ यहाँ। लगानी उठाउनको लागि लोकगीतको मौलिकता बेच्ने काम भइरहेको छ। लोकभन्दा पनि लोकको नाममा बिक्ने गीतमात्रै बजारमा आउने गरेको छ। लोकगीतको नाममा कोठेगीत मात्रै बजारमा आउने जानकारी दिँदै ठेट भाकाको बास्ना नै गायब भइसकेको बताउने गर्थे। लोकसंगीतमा जीवनभर लागिपर्ने कलाकार कहिल्यै पनि कसैको महत्वमा नपर्ने र राज्यले पनि बेवास्ता गरेकाले लोकगीत हराउँदै गएकोमा चिन्ता व्यक्त गर्थे। लोकगीत अनुसन्धान गर्ने सर्जक, अनुसन्धानकर्ता र विज्ञहरूको ज्ञानलाई कदर नै नगरेको उनले राज्यप्रति गुनासो जीवनभर रह्यो। जीवनभर लोकगीत उन्नयनमा लागिपर्नेहरू जीवनको उत्तरार्धमा दुःखदायी बन्नुपर्ने अवस्थाप्रति उनको विशेष चासो थियो। उनी भन्ने गर्थे, लालबहादुर खाती, झलकमान गन्धर्व, राम थापा, पाण्डव सुनुवारहरू जीवनभर लोकसंस्कृतिको उन्नयनमा लागे। तर, उनीहरूको जीवन अत्यन्तै दुःखदायी अवस्थामा बित्यो। अन्तिम अवस्थामा आर्थिक समस्यासँग जुध्नु पर्यो। यही अवस्थाको लागि हो त जीवनभर लोकगीत गाएर नेपाली संगीतलाई धनी भएको। उनीहरूका गीत आज पनि उत्तिकै सान्दर्भिक देखिन्छन्। गीतलाई राम्रो भनेर मात्रै भएन नि। सर्जकलाई बचाउनतिर कसैले ध्यान दिएनन् ? जीवनभर लोकगीत गायन र अभिनयमा लागेका जयनन्द लामा सिर्जनाका खानी थिए। उनी बोल्दा मात्रै पनि सँगै भएकाहरू हाँस्ने गर्थे। उनको व्यक्तित्वमै हास्यकला छचल्किन्थ्यो। सयौं पात्रहरूलाई दुरुस्तै आफ्नो कलामा उतार्न सक्ने लामाका अब नयाँ सिर्जना देख्न पाइने छैन। लोकगीतका पारखी र उनको अभिनयको फ्यानहरूलाई सदासर्वदा कमी रहनेछ। नेपाली कला श्रेयमा उनको अभाव सदैव खड्किरहनेछ। सिर्जनाका खानी अग्रज कलाकार जयनन्द लामाप्रति हार्दिक श्रद्धाञ्जलि।"
युक्रेनको सार्वभौमसत्तामाथिको रुसी हस्तक्षेपको विरोध गर्छौं : परराष्ट्र मन्त्रालय,"काठमाडौं : नेपाल सरकारले युक्रेन संकटमाथि आफ्नो धारणा सार्वजनिक गरेको छ । युक्रेनको सार्वभौमसत्तामाथि रुसी हस्तक्षेपको नेपालले विरोध गर्ने परराष्ट्र मन्त्रालयले जनाएको छ । मन्त्रालयले बिहीबार विज्ञप्ति जारी गर्दै युक्रेनको डोनेट्स्क र लुहान्स्क राज्यलाई रसियाले स्वतन्त्र राष्ट्रको रूपमा मान्यता दिनु संयुक्त राष्ट्रसंघको बडापत्रको प्रावधानविपरीत भएको उल्लेख गरेको छ । संयुक्त राष्ट्रसंघको सदस्यको हैसियतमा नेपालले संयुक्त राष्ट्रसंघको बडापत्रमा उल्लेखित सार्वभौमसत्ता र क्षेत्रीय अखण्डताका सिद्धान्तहरू पवित्र छन् र सबै सदस्य राष्ट्रहरूले यसलाई पूर्ण रूपमा सम्मान गर्नुपर्छ भन्ने धारणा राख्छ, विज्ञप्तिमा उल्लेख छ । मन्त्रालयले कुनै पनि परिस्थितिमा सार्वभौमसत्ता सम्पन्न देशविरुद्ध कुनै पनि शक्तिको प्रयोगको नेपालले विरोध गर्ने स्पष्ट पारेको छ । रुसले युक्रेनमा आक्रमण नै सुरु गरेको भन्ने खबरहरु आइरहेका बेला मन्त्रालयले युक्रेनको घटनाक्रमलाई नजिकबाट नियालिरहेको भन्दै तनाव नबढाउन र अधिकतम संयम अपनाउन सबै पक्षलाई आग्रह गरेको छ । कूटनीति र संवादबाट विवादको शान्तिपूर्ण समाधान खोज्न नेपालको अपिल छ । रुसी राष्ट्रपति भ्लादिमिर पुटिनले विद्रोहीका युक्रेनका दुई राज्य स्वतन्त्र राष्ट्रको मान्यता दिएपछि विवाद बढेको छ । नेपाल पनि विरोधमा उत्रिएको हो ।"
रुसमाथि 'विनाशकारी नाकाबन्दी' लगाउन युक्रेनको आव्हान,"बेलायत : युक्रेनले रुसमाथि कडा प्रतिबन्ध लगाउन अन्तर्राष्ट्रिय समुदायसँग आग्रह गरेको छ । रुसले सैन्य आक्रमण सुरु गरेपछि युक्रेनले अन्तर्राष्ट्रिय समुदायसँग यस्तो आग्रह गरेको हो । युक्रेनका विदेशमन्त्री दिमित्रो कुलेवाले आक्रमणको प्रतिक्रियाको रुपमा अन्तर्राष्ट्रिय समुदायले रुसमाथि विनाशकार नाकाबन्दी लगाउनुपर्ने बताएको बीबीसीमा समाचार छ । विदश मन्त्रीले कुलेवाले अफ्नो ट्वीटमा लेखेका छन्, 'अन्तर्राष्ट्रिय समुदायले रुसविरद्ध तुरुन्तै कदम चाल्नुपर्छ,युरोप र विश्वको भविष्य खतरामा छ।'"
राजनीतिक वातावरणमा सदाचारको खोजी,"सर्वदा व्यवहारे स्यात् औदार्यं सत्यता तथा। ऋजुता मृदुता चापी कौटिल्यं च न कदाचन।। व्यवहारमा सधैं उदारता, सत्यता, सरलता र मधुरता हुनुपर्छ। व्यवहारमा करुणा हुनुपर्छ कटुता होइन। जीवन पाउनु जीवनलाई सुसंस्कृत अनि सभ्य वातावरणमा जिउन पाउनु मानिसको आधारभूत आवश्यकता जस्तै हो। घर, संस्था, कार्यालय, विद्यालय, राजनीतिक क्षेत्र सबैको वातावरण अनुकूल व्यवहारले मात्र व्यक्तिको जीवन र राष्ट्र दुवैमा विकासको अनुभूति गर्न सकिन्छ। कसैको घरको वातावरण शान्त, प्रेमिल, एकआपसमा विश्वासको वातावरण महसुस गर्न सकिन्छ। कुनै घरमा परिवारका सदस्यबीच पनि झैं झगडा, लडाइँ भइरहेको भेट्छौं। सरकार र राजनीतिक वातावरण इमान्दार भएका देशहरूका नागरिकहरू पनि इमान्दार, कानुनको पालन गर्ने र सहयोगी भेटिन्छन्। भ्रष्ट वातावरणमा हुर्केका व्यक्तिबाट इमान्दारिताको परिणाम खोज्नु कठिन कुरा हो। आज राजधानीको सडकमा भएका आन्दोलन र अराजकताको परिणाम यही भ्रष्ट संस्कारको परिणाम हो। जबकि अराजकतामा सामेल हुने नागरिक युवा, अधबैंसे या वृद्ध जो होऊन्, राजनीतिक विचारधाराका अनुयायी होऊन् या सामान्य नागरिक, समाजमा हुर्केको अराजकतारूपी संस्कारको फल हो। संस्कृति जहिले पनि उच्चतम तहमा रहन्छ। हामीले कस्तो वातावरण सिर्जना गरेका छौं हाम्रो वरिपरि त्यो महत्त्पूर्ण पक्ष हो। नकारात्मक वातावरणमा सकारात्मक व्यवहारको अपेक्षा गर्न गाह्रो छ। जहाँ असभ्य समाज र व्यवहार हुन्छ त्यहाँ अराजक कानुन बन्छ। इमान्दार नागरिक ठग, बदमाश र चोर बन्छ। त्यसो हो भने, हामी जुन वातावरणमा छौं वा हामीले अरूका लागि जस्तो वातावरण सिर्जना गरेका छौं, त्यसको मूल्यांकन गर्ने बेला आएको छैन ? व्यक्तिमा मनोवृत्ति निर्धारण गर्ने कारकहरू यदि हाम्रो वातावरणको कारण जीवन नकारात्मक दृष्टिकोण र अभ्यासमा अघि बढेको छ भने परिवर्तनको जरुरी रहन्छ। हाम्रो मनोवृत्ति निर्धारण गर्ने मुख्यतया तीनवटा कारकहरू छन्। जसमा वातावरण, अनुभव र शिक्षा प्रमुख रहन्छन्। वातावरण : घर, विद्यालय, कार्यालय, सञ्चार माध्यम, सांस्कृतिक पृष्ठभूमि, धार्मिक पृष्ठभूमि, परम्परा र विश्वासहरू, सामाजिक परिवेशको साथमा राजनीतिक परिवेशको वातावरण महत्त्वपूर्ण छन्। प्राकृतिक वातावरण र संस्कृतिक वातावरण दुवैले मानव जीवनमा महत्त्व राख्छन्। भौतिक वातावरण, प्रकृति, नदीनाला, स्वच्छता, अनि प्रदूषित वातावरणले बाहिरी जीवनमा जसरी प्रभाव पारेको हुन्छ। त्यसैगरी, प्रदूषित सोचले आन्तरिक मन, चेतना र जीवनशैली वातावरणमै प्रभाव पारेको हुन्छ। नकारात्मक सांस्कृतिक वातावरणले व्यक्ति, समाज र राष्ट्रमै अशान्ति सिर्जना गरेको तथ्य प्रष्ट छ। मानसिक सोचको कारणले जसरी मानिसले बाहिरको वातावरण प्रदूषित गराएका छन् त्यसैगरी स्वयंको मानसिकतामा नकारात्मक सोच र अभ्यासले मानसिक अशान्ति सिर्जना गरिरहेको पत्तो नै पाउँदैनन्। सुरक्षा, शान्ति, करुणा, सभ्यताजस्ता गुण आन्तरिक र बाह्य दुवै प्रकृतिको लागि आवश्यक छन्। अनुभव र संस्कार प्रत्येक व्यक्तिले आफ्नो वातावरणअनुसार सँगालेको अनुभव र घटनाहरूले उनीहरूको जीवनशैली र व्यवहार अभ्यासमा आएको हुन्छ। सुन्दर, न्यायमूलक, समतामूलक, करुणावान्, प्रेमल संस्कार र जीवनशैली पाएका व्यक्तिसँग सकारात्मक अनुभव हुन्छ भने, उनीहरूप्रतिको हाम्रो मनोवृत्ति सकारात्मक बन्छ। त्यसैले भन्ने गरिन्छ घरबाट बाल्यकालदेखि नै सुसंस्कृत र सभ्य व्यवहार अभ्यासमा ल्याउन र आफ्ना नानीहरूलाई दिन जान्यो भने मात्र भविष्यमा सभ्य नेतृत्वको निर्माणमा सघाउ पुग्दछ। अन्यथा निमको बीउ रोपेर आँपको फल खोज्नुजस्तै हुन्छ। जीवनमा जस्तो संस्कारबाट जस्तो अनुभव हासिल भएको हुन्छ त्यसअनुरूप व्यक्तिले समाजमा देखाउने व्यवहार र अभ्यासको विकास हुन्छ। आजको राजनीतिक अभ्यासको क्रियाकलाप हिजो सिकाइएको संस्कार र त्यसलाई अनुसरण गर्दै गएको अनुभवको परिणाम मान्न सकिन्छ कि ? संस्कारलाई सुसंस्कृत बनाउन सुध्रिन सकिन्छ, सुधारको आवश्यक पर्छ। सुधारिएको राजनीतिक अभ्यास नै विकासको मापन बन्न सक्छ। त्यसैले अनुभव र संस्कारले हानिकारक अभ्यासमा प्रेरित गर्छ भने त्यसबाट रूपान्तरित भएर माथि उठ्नु जरुरी छ। शिक्षा व्यक्तिको जीवन विकासमा औपचारिक र अनौपचारिक दुवैथरीको शिक्षा आवश्यक रहन्छ। शैक्षिक योग्यता मात्र शिक्षा होइन। व्यक्तिले सिकेका र योगदान पुर्याएका आधारमा उसको विवेक र सभ्यताले शिक्षित व्यक्तिको परिचय दिन्छ। मनोवैज्ञानिक ज्ञानले बुद्धि र विवेकमा सकारात्मक रूपान्तरण ल्याउन सघाएको हुन्छ। जसको माध्यमले सफलता सुनिश्चित गर्दछ। हामीसँग बाहिरी जानकारी र सूचना प्रशस्त छन् तर आन्तरिक ज्ञान, समझ र विवेकको सधैं अभाव र अपूर्णता महसुस हुन्छ। जीवनयापन, दलगत राजनीति र समय सहजतासँग बिताउन मात्र शिक्षा र प्रमाणपत्र होइन कि जीवन कसरी शान्त, संयम, करुणावान् भएर बाँच्न र समाजमा सकारात्मक योगदान दिन सकिन्छ त्यो ज्ञान शिक्षाको रूपमा विकास भएको हुनुपर्छ। संस्कृति जहिले पनि उच्चतम तहमा रहन्छ। हामीले कस्तो वातावरण सिर्जना गरेका छौं हाम्रो वरिपरि त्यो महत्तवपूर्ण पक्ष हो। नकारात्मक वातावरणमा सकारात्मक व्यवहारको अपेक्षा गर्न गाह्रो छ। नकारात्मक मानसिकता, अस्वस्थ शरीर जस्तै नै हुन्छ त्यसैले मनोवृत्ति विकास गर्ने खालको शिक्षाले वास्तविकता र यथार्थतालाई महसुस गराई रूपान्तरण गराउँछ। शिक्षा त्यस्तो होस् जसले उत्पादकत्व वृद्धिमा योगदान देओस्। सकारात्मक नेतृत्व क्षमताको विकास गरोस्। समस्या समाधानको लागि उचित पहल गर्न सकोस्। व्यक्तिगत विकास, सामाजिक विकास र नेतृत्व विकासमा गुणस्तरीयताको विकास गर्न सकोस्। अनुकूल वातावरणको निर्माणसहित बफादारिताको विकास होस्। किनकि नकारात्मक मनोवृत्ति विकासको बाधक बन्दछ। तनाव, क्रोध, लालच, द्वेष सबै नकारात्मक मनोवृत्तिका परिणाम हुन्। त्यसैले पनि आजको समाज कता जाँदैछ सडकमा, आन्दोलनमा, राजनीतिक दलका नेतृत्व र कार्यकर्तामा मात्र खोजेर भेटिन्न। प्रत्येक व्यक्तिको मनोविज्ञान, संस्कार, अभ्यास र जीवनशैली आचरणमा खोज्नु जरुरी छ। सदाचारको गुण सत्आचार मिलेर सदाचार शब्द बनेको छ। सत्यको आचरण गर्नु सदाचार हो। सही आचरण, शिष्ट व्यवहार, अनुशासित जीवनशैली नै सदाचार हो। यसलाई जीवनमा अपनाउन के चिजले बाधा पार्दछ ? किन व्यक्ति सदाचारी बन्न सक्दैन ? जबकि सबैलाई थाहा छ जीवनमा सदाचारको गुण जत्तिको महत्त्वपूर्ण आर्जन अरु हुन सक्दैन। धन, सम्मान, शिक्षा, पदभन्दा ठूलो सम्पत्ति हो सदाचार। किनकि सदाचार व्यक्तिमा नै धैर्य र संवेदनशीलताको विकास भएको हुन्छ। संवेदनशील र धैर्यवान् व्यक्तिले गरेको कार्य सदाचारको गुणले भरिएको हुन्छ अनि त्यही कार्य सफल हुन्छ। र अस्तित्वको अनि समाजको नियम भनेकै सदाचार हो। त्यसैले सफलता प्राप्तिको लागि आन्दोलन, कडा परिश्रम, भ्रष्टाचार जरुरी छैन सदाचार नै महत्त्वपूर्ण छ। आत्मबलको अभाव, आत्मीयताको अभाव, वैरभाव र दुष्ट प्रवृत्ति राजनीति हो भनेर बुझ्न थालिएको आजको दिनमा आफ्नो गुणवत्ता विकास गरी सामाजिक हितमा कार्य गर्नको लागि सदाचारमा स्थित रहन सक्नुपर्छ। झुट, बेइमानी, भ्रष्टाचारले धन मिल्ला, बाहिरी सम्मान पनि मिल्ला तर आत्मसम्मान मिल्दैन। सत्यतामा, सदाचारमा, इमान्दारिताको आचरणमा स्थित व्यक्तिको जीवनमा जतिसुकै सुखदुख र अनुकूलता या प्रतिकूलता आए पनि विचलित हुँदैन। मानसिक रूपले सन्तुष्ट, मानवीय गुणले करुणावान्, व्यक्तिगत रूपमा खुसी, स्वस्थ र आनन्दित रहन धेरै धनसम्पत्ति होइन सदाचारी भए पुग्छ।"
बानेश्वरमा एमसीसीविरुद्ध प्रदर्शन सुरु,काठमाडौं : अमेरिकी सहायता परियोजना (एमसीसी) विरुद्ध विरोध प्रदर्शन सुरु भएको छ। काठमाडौंको बानेश्वरमा प्रदर्शन सुरु भएको हो। बिहीबारको संसद बैठकमा एससीसी सम्झौतामाथि सामान्य छलफलको प्रस्ताव पेश हुँदैछ। एससीसीमाथि छलफल हुने थाहा पाएपछि प्रदर्शनकारीहरु बिहानैदेखि सो क्षेत्रमा भेला भएका थिए। अप्रिय घटना हुन नदिन नयाँ बानेश्वर क्षेत्रमा उच्च सुरक्षा सतर्कता अपनाइएको छ । केहीअघिका प्रदर्शनमा आन्दोलनकारी र प्रहरीबीच झडप समेत भएको थियो। झपडपका क्रममा सयौं प्रदर्शनकारीलाई प्रहरीले नियन्त्रणमा लिएको थियो।
घटेन आयातको आकार,"काठमाडौं : आयातमा कडाइ गर्न भन्दै नेपाल राष्ट्र बैंकले ४७ वस्तु आयातमा ५० देखि शतप्रतिशत मार्जिन राख्नुपर्ने व्यवस्था गरेको छ। तर, कडाइका बाबजुद पनि आयातको चाप घट्न सकेको छैन। भन्सार विभागले सार्वजनिक गरेको तथ्यांकअनुसार चालू आवको ७ महिनामा आयातको आकार ११ खर्ब ४७ अर्ब ४६ करोड ४४ लाख पुगेको छ। यो गत वर्षको भन्दा ४२७८ प्रतिशतले बढी हो। आयात बढ्दा विदेशी मुद्रा सञ्चितिमा परेको दबाब चुनौतीको रूपमा देखिएको पूर्वगभर्नर डा चिरञ्जीवी नेपाल बताउँछन्। अन्तर्राष्ट्रिय स्तरमै पेट्रोलियम पदार्थको मूल्य, डलरको भाउ बढ्दा समग्रमा भएको मूल्यवृद्धि चर्किंदा आयातको आकार बढेको उनको तर्क छ। यसबीच विदेशी मुद्रा सञ्चिति जोगाउन राष्ट्र बैंकले आयातमा गरेको कडाइ उपयुक्त भएको उनले बताए। कम आवश्यक वस्तुमा नियन्त्रण गर्नु स्वाभाविक हो। अझै कडा गर्नुपर्ने देखिन्छ, उनले भने, विनिमय सञ्चिति सहज बनाएर वित्तीय स्थायित्व कायम गर्नुपर्ने देखिन्छ। आयात बढ्नुको अर्को कारण नेपालमा परनिर्भरता बढ्नुले पनि हो। स्वदेशी उत्पादनमा ह्रास आउँदा विदेशी सामानको भर पर्नु परेको छ। अधिकांश उद्योग आयातित वस्तुबाट सञ्चालन हुने भएकाले आयातमा कडाइ हुँदा व्यवसायी मारमा परेको नेपाल चेम्बर्स अफ कमर्सका वरिष्ठ उपाध्यक्ष कमलेश अग्रवाल बताउँछन्। स्वदेशमै उत्पादन हुने कृषि उपजको आयातसमेत उच्च हुँदै गएको छ। ७ महिनामा तरकारी मात्रै २४ अर्ब ५८ करोड १० लाख ६६ हजार रुपैयाँको आयात भएको छ। निर्यात भने ५६ करोड ७३ लाख ७८ हजारको मात्रै छ। माघसम्म समग्र्रमा निर्यात १ खर्ब ३१ अर्ब ६५ करोड ६० लाख बराबरको छ। गत वर्ष ७ महिनामा ६९ अर्ब ९१ करोड ७० लाख रुपैयाँको भएको थियो। निर्यात गत वर्षभन्दा ८८३० प्रतिशतले वृद्धि भएको छ। निर्यात ह्वात्तै बढे पनि त्यसबाट नेपाललाई खासै फाइदा पुग्न सकेको छैन। निर्यातमा तेलको हिस्सा बढी छ। पाम र भटमासको कच्चा पदार्थ ल्याएर भ्यालु एड गरेर भारततर्फ निर्यात हुने गरेको हो। कुल निर्यातको आधा हिस्सा आयातीत वस्तु ल्याएर तयारी वस्तु पठाएकाले स्वदेशी उत्पादन कम देखिएको अर्थविद् डा डिल्लीराज खनालले बताए। बाहिरबाटै ल्याएर निर्यात गर्दा खासै फाइदा नहुने उनको भनाइ छ। निर्यात जतिसुकै वृद्धि भए पनि आयातको हिस्सा अधिक हुँदा व्यापार घाटा ३८४५ प्रतिशतले बढेको छ। गत वर्ष ७ खर्ब ३३ अर्ब रुपैयाँको व्यापार घाटा भएकामा अहिले १० खर्ब १५ अर्ब पुगेको छ। स्वदेशमा उत्पादन हुन नसक्दा व्यापारघाटा दिनप्रतिदिन बढ्दै गएको हो।"
एमसीसी अनुमोदन गर्न खोजे विपक्षमा उभिने कांग्रेसबाहेकका सत्ता गठबन्धनको अडान,"काठमाडौं : नेकपा माओवादी केन्द्र, नेकपा एकीकृत समाजवादी र जनता समाजवादीका शीर्ष नेतृत्वले अमेरिकी सहयोग परियोजना एमसीसी अनुमोदन गर्ने प्रयास भए आफूहरु त्यसको विपक्षमा उभिने समान धारणा बनाएका छन् । बिहीबार बिहान सिंहदरबारमा भएको कांग्रेस बाहेकका सत्ता गठबन्धन तीन दलको बैठकले यस्तो धारणा बनाएको स्रोतले बताएको छ। प्रतिनिधिसभा बैठकमा आजबाट एमसीसीको बारेमा छलफल हुँदैछ । प्रधानमन्त्री शेरबहादुर देउवाले गठबन्धन जोगाएर एमसीसी अनुमोदन गर्न सत्ता गठबन्धन दलहरुलाई आग्रह गरिरहेका छन् भने उनीहरु टेबल भइसकेकाले अनुमोदन गर्न हतार नगर्न प्रधानमन्त्रीलाई आग्रह गरेका छन् । प्रधानमन्त्री देउवा एमसीसी अनुमोदन गर्ने दबाबमा छन्। अमेरिकाले एमसीसी अनुमोदन गर्न दिएको समयसीमा घर्किदै गएको छ ।"
नीति कथा : सत्य लुक्दैन,"एउटा गाउँ थियो। गाउँ सुन्दर र उर्वर थियो। मानिसहरू सहयोगी, इमानदार र सन्तोषी थिए। केही विपत्ति परे एकजुट भएर समाधान गर्थे। त्यो गाउँमा धनीराम र चतुरेको परिवार पनि बसाइँ सरेर आयो। दुईमध्ये धनीराम कुरौटे प्रवृत्तिका थिए। उनले सोझा र इमानदार गाउँलेको मनोविज्ञान बुझे। लगभग एक वर्षपछि गाउँ भाँड्ने काम सुरु गरे। छिमेकी हाँसीखुसी मिलेर, एकअर्कोलाई सहयोग गरेर प्रेमपूर्वक बसेको देख्न सकेनन्। अब उनले हुँदै नभएको कुरा एकअर्कामा लगाएर गाउँले भाँड्ने काम सुरु गरे। जुन कामसँगै आएका चतुरेलाई पनि थाहा थियो। तर, केही बोलेनन्। सोझा गाउँले उनको सबै कुरा पत्याएर एकआपसमा मनमुटाव सुरु गरे। एक वर्षभित्रै धनीराम आफ्नो योजनामा सफल भए। सबै गाउँलेलाई एकआपसमा रुष्ट गराएर र आफू सबैको जाति बने। सज्जन गाउँले ईष्र्यालु, शंकालु र मतलवी बन्न थाले। सम्पूर्ण गाउँको वातावरण नै उल्टो बन्यो। गाउँमा धनीरामका षड्यन्त्र बुझ्न सक्ने मानिस कोही थिएनन्। पढेलेखेका युवा बाहिर थिए। एक दिन पढाइ सकेर हेमप्रसाद नामका युवा छुट्टी मनाउन गाउँमा आए। बदलिएको वातावरण देखेर छक्क परे। त्यस्तो एकअर्काको प्रशंसा गरेर नथाक्ने गाउँले आपसमा द्वेष, आक्रोश, शंका र घृणामा व्यस्त थिए। हेमप्रसादलाई जड कुरो बुझ्न बेर नै लागेन। उनी धनीरामलाई भेट्न गए। धनीरामको बोल्ने शैलीमा नै चरित्र स्पष्ट झल्किन्थ्यो। हेमप्रसादले भोलिपल्ट गाउँका मानिस भेला गरेर रहस्य बुझ्ने निधो गरे। भोलिपल्ट सबै गाउँले भेला गरेर एकएक गरी सोधे। फलानोले मेरो भैंसी भीरबाट धकेल्यो। मेरो घाँस काट्यो। फलानाले कुलो भत्काइदियो। यस्तै सयौं आरोप एकआपसमा लाउन थाले। हेमप्रसादले कसरी थाहा पाउनुभयो भनी सोध्दा सबैले एकै स्वरमा धनीरामले भनेको हो भने। हेमप्रसादले धनीरामतिर पुलुक्क हेरे धनीराम कालो र नीलो भइसकेका थिए। सबै कुरा छर्लंग भयो। रिसको आवेगमा गाउँले उग्र बनेर धनीरामलाई पिट्न जाइलागे तर हेमप्रसादले त्यसो हुन दिएनन्। धनीरामले पछुतो मान्दै अब त्यस्तो काम कहिल्यै नगर्ने कसम खाँदै हात जाडेर माफी मागे। नैतिक शिक्षा : हामीले कसैले भनेको कुरालाई एकै पटकमा विश्वास गरिहाल्नु हुँदैन। सत्य कुरा बुझेर मात्रै निर्णय लिनुपर्छ।"
"सभामुख र प्रमुख राजनीतिक दलहरु आन्तरिक छलफलमा, संसद बैठक अझै सुरु भएन",काठमाडौं: एमसीसीको विषय निर्णय हुन नसक्दा १ बजेका लागि बोलाइएको प्रतिनिधिसभा बैठक अझै सुरु हुन सकेको छैन। नयाँ बानेश्वरस्थित संसद भवनमा सभामुखको आह्वानमा कार्यव्यवस्था समितिको बैठक बसिरहेको छ भने अर्कातिर प्रमुख राजनीतिक दलका नेताहरु पनि आन्तरिक छलफलमा जुटेका छन्। आज बस्ने संसद बैठक एमसीसीको विषय छलफल लैजाने कि नलैजाने भन्ने विषयमा निर्णय हुन नसक्दा बैठक बस्न नसकेको बताइएको छ। गत ८ फागुनमा अमेरिकी सहायता परियोजना एमसीसी संसदमा टेबल भएको थियो। त्यसयता सत्ता गठबान्धन दलहरु नै एमसीसीको विषयमा विभाजित हुँदै आएका छन्।
भन्सार छलेर ल्याएका करिब डेढ करोड मूल्यका कपडा बरामद,"चितवन : भन्सार छलेर भित्र्याउँदै गरेको ठूलो परिमाणको कपडा प्रहरीले बरामद गरेको छ । वीरगंज नाकाबाट ल्याइइएका कपडा पूर्वी चितवनको पर्सा बजारमा बुधबार राती २ बजे प्रहरीले बरामद गरेको हो । इलाका प्रहरी कार्यालय खैरहनिको टोलिले ८६ पोका कपडा बरामद गरेको हो । सुराकीको आधारमा ईलाका प्रहरी कार्यालय चारवटा ट्रकमा ल्याइएको कपडा बरामद गरेको हो । इलाका प्रहरी कार्यालय खैरहनिका प्रहरी निरीक्षक सुवास भट्टको नेतृत्वको टोलिले गस्ति गरेको थियो । फलामको छड ढुवानी गरेको ट्रकमा लुकाएर ल्याएको अवस्थामा बरामद गरेको हो । वीरगंजबाट हेडौडाहुँदै काठमाडौं लैजादै गरेको कपडाको बिलबिजक नरहेकाले बरामद गरेको चितवन प्रहरी प्रमुख नवराज अधिकारीले बताए । करिब डेढ करोड बराबरको कपडा भएको अनुमान गरिएको छ । प्रहरीले ना ६ ख ११६६ , ना६ ख ११३ , ना ७ख ९२३४ , ना६ प ५०६१ नम्बरको ट्रकलाई प्रहरीले नियन्त्रणमा लिएको छ । राप्ति नगरपालिका ४ भन्डाराका बिरबहादुर खुलाल , निरबहादुर लामा , सुकमान गोले , र वडानम्बर पाचका दिपक चौलागाईं लाई प्रहरीले नियन्त्रणमा लिएको छ । प्रहरीले थप अनुसन्धान सहित आवश्यक कारवाहीका लागि बरामद गरेको कपडासहित ट्रक र चालक वीरगन्ज भन्सार कार्यालय पठाउने तयारी गरेको छ।"
"एमसीसी सकस : प्रतिनिधिसभा बैठक स्थगित, भोलि १ बजे बस्ने",काठमाडौं : प्रतिनिधिसभा बैठक स्थगित भएको छ । कार्यव्यवस्था परामर्श समिति बैठकपछि सूचना टाँस गरेर स्थगित गरिएको हो । संसद सचिवालयले प्रधानमन्त्रीको आग्रहमा लि १ बजेसम्मका लागि बैठक स्थगित गरिएको जनाएको छ । आज दिउँसो १ बजे बस्नेगरी बैठक बोलाइएको थियो । बैठकमा अमेरिकी सहायता परियोजना एमसीसी सम्झौता प्रस्तावमाथि छलफल गर्ने तयारी थियो । तर कार्यव्यवस्था परामर्श समितिमा सहमति नजुटेपछि सारिएको बुझिएको छ ।
सुनको मूल्य तोलाको ९९ हजार पुग्यो,"काठमाडौं : नेपाली सुनचाँदी बजारमा सुनको मूल्य प्रतितोला दुई हजार ५०० रुपैयाँले बढेको छ। नेपाल सुनचाँदी व्यवसायी महासंघका अनुसार बिहीबार छापावाल सुनको मूल्य प्रतितोला ९९ हजार रुपैयाँ तोकिएको छ। बुधबार प्रतितोला ९६ हजार ५०० रुपैयाँमा कारोबार भएको थियो। यस्तै, आज चाँदीको मूल्य पनि बढेको छ। चाँदीको मूल्य अघिल्लो कारोबार मूल्यका तुलनामा प्रतितोला ३५ रुपैयाँ बढेको छ। आज प्रतितोला १ हजार ३५५ रुपैयाँमा खरिदबिक्री भइरकेको छ। अघिल्लो दिन एक हजार ३२० रुपैयाँमा कारोबार भएको थियो। रुस र युक्रेनबीचको तनावको समाचारले सुनको भाउ समेत एक वर्ष यताकै उच्च विन्दुमा पुगेको जनाइएको छ। दुई देशबीचको तनावले एसियाली सेयर बजारमा समेत प्रभाव पारेको छ । बीबीसीका अनुसार, एसियाली सेयर बजार २ देखि ३ प्रतिशतसम्म घटेको छ । लगानीकर्ताहरु असुरक्षित महशुस गर्न थालेका छन् । अमेरिकी डलर र जापानी यान बलियो बन्दै गएको समेत समाचारमा बताइएको छ ।"
रुट फेरेर मानव तस्करी,"काठमाडौं : सरकारले भिजिट भिसामा कडाइ गरेपछि रुट परिवर्तन गरेर भारतको बाटो हुँदै मानव तस्करी गरेको पाइएको छ। भारतको बाटो हुँदै खाडी मुलुकमा तस्करी भइरहेको अध्यागमन विभागका महानिर्देशक नारायणप्रसाद भट्टराईले बताए। भिजिट भिसामा कडाइ गरेपछि भारत जाने नेपालीको संख्या ह्वात्तै बढेको छ, उनले भने, तस्करले भारतको बाटो रोज्न थालेका छन्। सेटिङ मिलाएर भिजिट भिसामा खाडीलगायत मुलुक जाने र उतै काम गर्ने गरेको पाइएको छ। आकर्षक रोजगारीको प्रलोभनले तीनचार लाख रुपैयाँसम्म तिरेर भिजिट भिसामा जाने गरेको अध्ययनका क्रममा भेटिएको छ। अध्यागमन कार्यालयले एक महिनायता १ सय ५० बढीलाई फिर्ता गरेको छ। शंकास्पद देखिएकालाई फिर्ता गरिएको विभागका महानिर्देशक भट्टराईले बताए। मापदण्डभित्र परेका बाहेक अरूलाई जान प्रतिबन्ध लगाइएको छउनले भने। भिजिट भिसाका नाममा हुने मानव तस्करी रोक्न सरकारले कार्यदल बनाएर अध्ययन थालेको छ। गृह मन्त्रालयका सहसचिव फणीन्द्रमणि पोखरेलको संयोजकत्वमा कार्यदल गठन भएको छ। कार्यदलले अध्ययन गरिरहेको छ, संयोजक पोखरेलले भने । श्रम मन्त्रालयले पनि भिजिट भिसामा गएर अलपत्र परेकालाई उद्धार गर्न चासो देखाएको छ। संस्थागत भिजिटमा गएका २२ जना र व्यक्तिगत गएका ४३ जनाको उद्धार गरेको मन्त्रालयले जनाएको छ। त्रिपलस्टार इम्पोइमेन्टबाट गएका १२ मध्ये ८ जना स्वदेश फर्काइएको छ। अन्य चार जना स्वच्छाले उतै बसेको मन्त्रालयले जनाएको छ। मन्त्रालयका उपसचिव विष्णु लामिछानेले मानव तस्करी तथा ठगी नै भएकाले कडाइ गरिएको बताए। पीडितलाई फसाउने म्यानपावर, एजेन्ट मात्र नभई नातेदार पनि छन् उनले भने। भिजिट भिसामा गत वर्ष ८१ हजार यूएई गएका छन्। त्यसमध्ये अधिकांश कामकै लागि गएको सरकारी अनुमान छ। उनीहरूलाई उतै व्यवस्थापन गर्ने कि फर्काउने चुनौतीको विषय बनेको छ श्रम प्रवक्ता डण्डुराज घिमिरेले भने। युवालाई प्रलोभनमा पारेर सेटिङ मिलाई भिजिट भिसामा पठाउने गरिएको छ। यसमा तस्कर, म्यानपावर व्यवसायी, प्रहरी तथा अध्यागमन विभागलगायतको मिलेमतो हुने गरेको खुलेको छ। श्रमस्वीकृति नलिई पठाउँदा सहज हुने भएकाले तस्करले यो विधी रोजेका हुन् । वैदेशिक रोजगार ऐन आकर्षित नहुने हुँदा भिजिटमा गएकालाई राहत दिन कठिन हुने श्रम मन्त्रालयले जनाएको छ।"
कर्जाको ब्याजदर १८ प्रतिशत पुग्न सक्छ,"काठमाडौं : अर्थतन्त्र जटिल अवस्थामा पुगेको भन्दै सरोकारवालाहरूले उत्पादनलाई प्राथमिकता दिन जोड दिएका छन्। नेपाल उद्योग वाणिज्य महासंघले बुधबार आयोजना गरेको कार्यक्रममा बोल्दै अर्थविज्ञहरूले अस्वाभाविक ढंगले आयात बढ्दै गएकामा चिन्ता व्यक्त गरेका हुन्। क्रिप्टोकरेन्सी र नेटवर्किङमा लगानी भएका कारण रेमिट्यान्स घट्दै गएको अर्थविद् डा अच्युत वाग्लेले बताए। बैंकिङ प्रणालीबाट अत्यधिक मात्रामा कर्जा प्रवाह हुँदा तरलता अभाव भएको उनको भनाइ छ। १० हजारभन्दा बढी नेपाली क्रिप्टोकरेन्सीमा लागेका छन्, उनले भने, यसले वैदेशिक रोजगारीमा जाने बढे पनि रेमिट्यान्स घटेको हो। अर्थविद् पोषराज पाण्डेले राष्ट्र बैंककै कारण तरलता अभाव भएको बताए। बैंकले कर्जा प्रवाह गर्न नसक्नु राष्ट्र बैंककै दोष रहेको उनको भनाइ थियो। अर्थविद् दीपेन्द्रबहादुर क्षेत्रीले नीति ठीक हुँदा पनि प्रवृत्ति गलत भएको बताए। सरकार परिवर्तन, कर्मचारी सरुवाका कारण पुँजीगत खर्च हुन नसकेको उनको भनाइ छ। नीतिभित्र रहेर लगानी भयो, निक्षेप संकलन भएन उनले भने, अनौपचारिक अर्थतन्त्र मौलाएकाले तरलता अभाव भएको हो। भुक्तानी असन्तुलनले अर्थतन्त्र धराशायी हुने उनको भनाइ छ। अर्थविद् डा गोविन्द नेपालले भ्रष्टाचार मौलाएका कारण अर्थतन्त्र जटिल अवस्थामा पुगेको बताए। योजना छनोटदेखि निर्माण सम्पन्न गर्दासम्म समस्या रहेकाले गुणस्तरीय पूर्वाधार निर्माण हुन नसकेको उनको भनाइ थियो। नेपाल रेमिट एसोसिएसनका पूर्वअध्यक्ष सुमन पोखरेलले दक्ष जनशक्ति पठाउन सके मात्रै रेमिट्यान्स बढ्ने उनले बताए। बैंकविज्ञ परशुराम कुँवर क्षेत्रीले तरलता अभाव हुँदै जाँदा औषधि किन्ने पैसासमेत नहुने बताए। अस्वाभाविक आयातका कारण भुक्तानी सन्तुलन बिग्रिएको हो, उनले भने, सिस्टममा पैसा आउन सके मात्रै आर्थिक संकटबाट जोगिन सकिन्छ। ग्लोबल आईएमई बैंकका प्रमुख कार्यकारी अधिकृत रत्नराज वज्राचार्यले तरलता समस्या समाधान नभए असारमा कर्जाको ब्याजदर १८ प्रतिशत पुग्ने बताए। एकल बिन्दुमा ब्याजदर सम्भव नभएको र कर्जाको माग अत्यधिक भएकाले तत्काल तरलता सहज हुने अवस्था छैन, उनले भने, संस्थागत निक्षेप जोगाउन पनि ब्याजदर बढाउनुपर्ने अवस्था छ । उत्पादन र अनुत्पादक वर्गीकरण गर्र्नै समस्या भएको र निक्षेपमै १५ प्रतिशत ब्याज पुग्ने भएकाले कर्जाको ब्याज बढ्ने उनको भनाइ छ।"
कार्यव्यवस्था तथा परामर्श समितिको बैठक जारी,काठमाडौं : संसदको कार्यव्यवस्था तथा परामर्श समितिको बैठक सुरु भएको छ। नयाँ बानेश्वरस्थित संसद भवनमा बैठक जारी छ । संसद बैठक सुरु हुनुअघि बैठक सुरु भएको हो। संसद बैठक दिउँसो १ बजे बस्दैछ। आजको संसद बैठकको कार्यसूची तय गर्न सभामुख अग्निप्रसाद सापकोटाले कार्यव्यवस्था तथा परामर्श समितिको बैठक बोलाएका हुन्। बैठकमा एमाले भने उपस्थित छैन। सरकारले आजको बैठकमा अमेरिकी सहायता परियोजना एमसीसी सम्झौतामा छलफलका लागि पेश गर्ने तयारी गरेको छ । फागुन १६ को समयसीमा भएको एमसीसी पारित गर्न सरकारले सबै विकल्पमा छलफल गरेर त्यस अगावै पारित गर्ने तयारी गरेको हो।
मेची राजमार्ग जीर्ण,"फिदिम : पूर्वी पहाडको लाइफलाइन मेची राजमार्ग जीर्ण अवस्थामा पुगेको छ। यसले सडक दुर्घटनाको जोखिम बढेसँगै पहाडको आर्थिक गतिविधिमा समेत नकारात्मक प्रभाव परेको छ। ताप्लेजुङदेखि पाँचथरको सदरमुकाम फिदिम, इलाम हुँदै झापाको चारआली जोड्ने २६८ किलोमिटर लामो यस सडक अधिकांश स्थानमा भत्किएको छ। झापाको चारआलीदेखि ७७ किलोमिटर इलामखण्डमा ६० वटाभन्दा बढी गोलाइ छन्। गोलाइ भएको अधिकांश स्थानमा सडक भत्किएको छ। पाँचथरको राँकेफिदिमखण्डको दर्जनांै स्थानमा सडक भत्किएका छन्। फिदिमकाबेलीखण्डमा गाडी गुडाउनै समस्या हुनेगरी सडकको बीच भागमा खाल्डाखुल्डी छन्। कात्तिक पहिलो साता पहिरो झर्दा सयाँै स्थानमा सडक भत्किएकोे छ। पहिरो पन्छाएर तत्कालका लागि सडक सुचारु गरिए पनि पूर्ण रूपमा सडक मर्मत नगरिँदा जोखिम बढेको हो। भिरालो जमिनमा गोलाइ भएको साँघुरो सडक भत्केपछि सवारीसाधन सञ्चालनमै समस्या भएको हो। सडकको अधिकांश स्थानमा ठूल्ठूला खाल्डा परेका छन्। कालोपत्रे भत्किएर हिलाम्मे बनेको सडकमा गाडी भासिएर निकै समस्या हुने गरेको छ। सडक डिभिजन कार्यालय इलामले मेची राजमार्ग संरक्षण र मर्मतको जिम्मा लिएको छ। बिग्रिएको सडक मर्मतमा डिभिजन कार्यालयले चासो नदेखाउँदा जीर्ण अवस्थामा पुगेको राजमार्गमा दुर्घटनाको जोखिम बढेको सवारी चालकहरू बताउँछन्। ज्यान जोखिममा राखेर गाडी चलाइरहेका छौं, पिकअप चालक भीम शंकरले भने, सडकको खराबीका कारण गन्तव्यमा पुग्न धेरै समय लाग्छ। यसले भाडा पनि बढ्छ। सवारीसाधानमा पनि खराबी आउँछ। राजमार्ग नै कच्ची सडक जस्तो बनेपछि दुर्घटनाको जोखिम बढेको ट्राफिक कार्यालय इलामका प्रमुख जनक तिम्सिना बताउँछन्। राजमार्गको दुरावस्थाका कारण दुर्घटनाको जोखिम बढेको हो, तिम्सिना भन्छन् । यो राजमार्गलाई इलाम, पाँचथर, ताप्लेजुङ र तेह्रथुमको उत्तरपूर्वी क्षेत्रको मेरुदण्डका रूपमा लिइन्छ। राजमार्ग जीर्ण बनेपछि पूर्वी पहाडको आर्थिक क्रियाकलापमा समेत समस्या भएको पाँचथर उद्योग वाणिज्य संघका अध्यक्ष दीपक नेपाल बताउँछन्। मेची राजमार्गबाट ढुक्कले सवारीसाधन चलाउने अवस्था छैन, नेपालले भने, हालसम्म पहाडमा मेची राजमार्गको विकल्प छैन। राजमार्ग जीर्ण बनेपछि पहाडका आर्थिक क्रियाकलापमा समेत नकारात्मक प्रभाव परेको छ। अप्ठ्यारो भूगोलमा बनेको राजमार्गमा क्षमताभन्दा धेरै भारवाहन गर्ने गाडी गुडाउनुपर्ने भएकाले सडकमा समस्या थपिएको सडक डिभिजन कार्यालय इलामका सूचना अधिकारी सञ्जय गौतमले बताए।पाँचथरखण्डको मर्मत गर्न गत वर्ष नै ठेक्का लागेको सडक डिभिजन कार्यालयले जनाएको छ। तर, हालसम्म सडक मर्मत भएको छैन।"
नक्कली पूर्जा देखाएर ३३ लाख ठगी,काठमाडौं : नक्कली पूर्जा देखाएर एक व्यक्तिले जग्गाको बैनासमेत गरी ३३ लाख ठगी गरेका छन् । ठगी गर्नेमा ओखलढुङ्गा घर भई हाल बूढानीलकण्ठ नगरपालिका११ कपन बस्दै आएका ३९ वर्षीय हितबहादुर बुढाथोकी रहेका छन् । अन्य व्यक्तिको नाममा भएको जग्गा आफ्नो भनि बैना गर्न लगाई आफूलाई ठगी गरेको भनि पीडितले दिएको जाहेरीको आधारमा महानगरीय अपराध महाशाखा मिनभवनबाट खटिएको प्रहरीले बुढाथोकीलाई कपनबाट पक्राउ गरेको हो। हित बहादुरले काठमाडौं साँखुस्थित साल्खा६ (ख) मा रहेको कित्ता नम्बर ७५९ को २ रोपनी जग्गामध्ये ८ आना जग्गा ३५ लाख रुपैयाँ मै दिन्छु भनि धनीपूर्जा र नक्शाको फोटो कपी दिई ३५ दिनमा राजीनामा पास गरिदिन्छु भनी जग्गाको बैनाको कागज बनाएर पटक पटक गरी बैंक खातामा पीडितबाट ३३ लाख रुपैयाँ जम्मा गर्न लगाएका थिए। उनले विभिन्न बहानामा जग्गा पास नगरी झुलाई राखेपछि पीडितले मालपोत कार्यालय साँखुमा गई बुझ्दा उक्त जग्गा हितबहादुरको नाममा नभएको खुल्न आएको थियो । उनलाई आवश्यक कारबाहीका लागि महानगरीय प्रहरी परिसर टेकु पठाएको छ ।
क्यासिनोको १ अर्ब रोयल्टी बक्यौता,"काठमाडौं : क्यासिनो तथा मिनी क्यासिनोहरूले सरकारलाई १ अर्ब १२ करोड रुपैयाँ रोयल्टी तिरेका छैनन्। सञ्चालनमा रहेका ७ कम्पनीअन्तर्गत सञ्चालित १५ वटा क्यासिनोको रोयल्टी उठ्न बाँकी देखिएको हो। होटल टाइगर वन र होटल सांग्रिला परिसरमा सञ्चालित क्यासिनोबाहेकको लामो समयदेखि बक्यौता रहेको पर्यटन विभागका महानिर्देशक तारानाथ अधिकारीले बताए। सरकारले काठमाडौंस्थित होटल याक एन्ड यती परिसरमा सञ्चालित रोयल क्यासिनो बन्द गर्न निर्देशन दिएको छ। २०७० सालमा जारी भएको क्यासिनो नियमावलीले पुराना इजाजतपत्र पाएको कम्पनीले नियमावली सुरु भएको ९ महिनाभित्र तोकिएका मापदण्ड पूरा गरेर निवेदन दिन भनेको थियो। तर, याक एन्ड यतीले ८ वर्षदेखि निवेदन पनि नदिएको र रोयल्टी पनि नबुझाएको हो। उक्त क्यासिनोले ४२ करोड रुपैयाँ रोयल्टी र नवीकरण शुल्क तिरेको थिएन। २०४८ सालदेखि यो क्यासिनो सञ्चालनमा छ। यस्तै ह्याप्पी आवरलाई पनि होटल तथा त्यसमा सञ्चालित क्यासिनो बन्द गर्न निर्देशन दिइसकेको छ। उक्त कम्पनीले रोयल्टीबापत करिब ३८ करोड तिर्न बाँकी छ। पर्यटनमन्त्री प्रेमबहादुर आलेले रोयल्टी नतिर्ने क्यासिनोको लाइसेन्स नै खारेज गर्ने चेतावनी दिएका थिए। त्यसपछि १७ कम्पनीले बक्यौता बुझाएका छन्। विभागका अनुसार २०७८ फागुनको पहिलो हप्तासम्ममा ८१ करोड रोयल्टी उठेको छ। बैंक जमानतबापत १४ करोड २० लाख रुपैयाँ प्राप्त भएको विभागको तथ्यांकमा छ। हाल इजाजतपत्र प्राप्त २४ कम्पनी सञ्चालनमा छन्। माघ मसान्तसम्म क्यासिनो बक्यौता १ अर्ब ९० करोडभन्दा बढी थियो। हरेक आर्थिक विधेयकमा क्यासिनो सञ्चालनबापत सरकारलाई राजस्व बुझाउने उल्लेख छ। नयाँ आर्थिक वर्षको पहिलो दुई महिनाभित्र राजस्व तिरे जरिवाना नलाग्ने व्यवस्था छ। त्यसपछिको ३ महिनाभित्र १५ प्रतिशत थप र मंसिरसम्म पनि तिर्न नआए ३० प्रतिशत जरिवाना तिर्नुपर्ने व्यवस्था छ। तर, कतिपय क्यासिनोहरूले २०७१ देखि नै राजस्व बुझाएका छैनन्। रोयल्टी तिर्न बाँकी क्यासिनो होटल टाइगर, रुपन्देही होटल सांग्रिला, काठमाडौं होटल ओपेरा, महेन्द्रनगर होटल भिसुवा, वीरगन्ज होटल रत्ना, विराटनगर होटल प्लाटिनम, काठमाडौं होटल स्वीटड्रिम, महेन्द्रनगर होटल लाकौला, भैरहवा होटल ढाका, काँकटभिट्टा होटल याक एण्ड यती, दरबारमार्ग होटल साथी धनगढी होटल सुरज, वीरगन्ज होटल बोकी रेडसन, भैरहवा होटल रियाज, काकटभिट्टा ओरियन्टल होटल (होटल याडिसन)"
युक्रेनको विदेश मन्त्रालयले भन्यो : पुटिनले हामीमाथि हमला सुरु गरे,"लण्डन : युक्रेनको राजधानी कीभसहित देशका विभिन्न भागमा श्रृखलाबद्ध विष्फोट भएको छ। रुसका राष्ट्रपति भ्लादिमिर पुटिनले पूर्वी युक्रेनको डोनबास क्षेत्रमा सैन्य कारबाहीको घोषणा गरेसँगै विस्फोटको आवाज भएको हो। बीबीसीका अनुसार पाँचदेखि छ वटा विस्फोटनको आवाज सुनिएको छ। देशका अन्य विभिन्न भागहरूमा पनि विस्फोटन भइरहेका विवरण आएको बीबीसीले जनाएको छ। राष्ट्रपति पुटिनले युक्रेनको डोनभास क्षेत्रमा सैन्य अभियान चलाउन आफ्ना सेनालाई निर्देशन दिएका हुन्। रुसी राष्ट्रपति पुटिनले पूर्वी युक्रेनमा आफ्ना सेना परिचालन गरिएको त्यहाँ रहेका युक्रेनी सेनालाई तत्काल स्थान छाड्न भनेका छन्। युक्रेनको राजधानी कीभमा कम्तिमा पाँच वटा विष्फोट भएको बीबीसीमा समाचार छ। कीभ नजिकैको विमानस्थलमा समेत गोली चलेको खबर अन्तर्राष्ट्रिय संचारमाध्यममा समाचार छ। रुसी राष्ट्रपति पुटिनले युक्रेन कब्जा गर्ने आफ्नो कुनै योजना नभएको बताएका छन्। टेलिभिजन सम्बोधन गर्दै पुटिनले बिहीबार आफ्नो देशले युक्रेन कब्जा गर्ने कुनै योजना नभएको स्पष्ट पारेका हुन्। राष्ट्रपति पुटिनले भनेका छन्, युक्रेनका जनताले स्वतन्त्र ढंगले आफ्नो मुलुक चलाउन पाउनुपर्छ।युक्रेनको आन्तरिक मन्त्रालयले रुसले आक्रमण सुरु गरेको बताएको छ। रुसका राष्ट्रपति पुटिनद्वारा युक्रेनमाथि सैन्य कारबाहीको घोषणा युक्रेनका विदेश मन्त्री दिमित्रो कुलेबाले पुटिनले युक्रेनमाथि हमला सुरु गरेको बताएका छन्। उनले भनेका छन्, युक्रेनले आफ्नो रक्षा गर्छ। जारी तनावबीच छलफल गर्न संयुक्त राष्ट्रसङ्घको सुरक्षा परिषद्को आपत्कालीन बैठक बसिरहेकै बेला रुसी राष्ट्रपतिले टेलिभिजन सम्बोधनमार्फत् सैन्य कारबाहीको घोषणा गरेका हुन्। पुटिनले पूर्वी युक्रेनस्थित युद्ध क्षेत्रबाट आफ्ना हतियारहरू बिसाउन र घर फर्कन युक्रेनी सेनालाई आग्रह गरेका छन्। यसअघि युक्रेनका राष्ट्रपति भोलोदीमिर जेलेन्स्कीले वार्ताका लागि आफूले गरेको पहलबारे रुसी राष्ट्रपति भ्लादिमिर पुटिनले कुनै जबाफ नदिएको बताएका थिए। उनले राति ढिलो गरी देशवासीलाई सम्बोधन गर्दै यदि रुसले हमला गरे हामी आफ्नो रक्षा आफैँ गर्छौँ भन्ने बाचा गरेका थिए। राष्ट्रसङ्घका महासचिव एन्टोनियो गुटेरसले सेनालाई आक्रमणबाट रोक्न पुटिनलाई आग्रह गरेका छन्।"
रुसमाथि नाकाबन्दी गर्ने अमेरिकी तयारी,"बेलायत : अमेरिकी राष्ट्रपति जो वाइडेनले रुसले युक्रेनमाथि गरेको सैन्य हमलाको निन्दा गरेका छन् । राष्ट्रपति वाइडेनले अमेरिका र उसका पक्षधर मुलुकहरुले रुसमाथि कडा नाकाबन्दी लगाउने समेत घोषणा गरेका हुन् । अमेरिकी राष्ट्रपति वाइडेनले युक्रेनका समकक्षी भोलोदिमिर जेलेन्स्कीलाई टेलिफोन गरी रुसमाथि प्रतिबन्ध लगाउन अन्तर्राष्ट्रिय समर्थन जुटाउन आफू लागि परेको बताएका छन् । युक्रेनमाथि रुसले गरेको आक्रमणलाई राष्ट्रपति वाइडेनले उत्तेजक र अनुचित भन्दै गहिरो निन्दा गरेको बीबीसीमा समाचार छ । राष्ट्रपति वाइडेनले युक्रेनमाथिको आक्रमणको निन्दा गर्दै त्यहाँका जनताको पक्षमा उभिन अन्तर्राष्ट्रिय समुदायलाई आग्रह गरेका छन् । 'हामी युक्रेन र युक्रेनी जनतालाई समर्थन र सहयोग जारी राख्नेछौं,' वाइडेनले भनेका छन् ।"
"प्रतिनिधि सभामा आज एमसीसी सम्झौतामाथि छलफल, अर्थमन्त्री शर्माले प्रस्ताव पेश गर्ने","काठमाडौं : प्रतिनिधि सभाको बैठक आज बस्दैछ। संसद् भवन नयाँ बानेश्वरमा दिउँसो १ बजे बैठक बस्न लागेको हो। प्रतिनिधिसभाको बिहीबारको बैठकका लागि एमसीसी सम्भावित कार्यसूचीमा परेको छ। अर्थमन्त्री जनार्दन शर्माले सम्झौतामाथि सामान्य छलफल गरियोस् भन्ने प्रस्ताव प्रस्तुत गर्ने कार्यसूचीमा उल्लेख छ। २०७४ भदौ २९ मा भएको अनुदान सहायता सम्झौतापत्र पारित गर्न २०७८ फागुन ८ गतेको संसद् बैठकमा एमसीसी सम्झौता सम्बन्धि प्रस्ताव टेबल भएको थियो। अर्थमन्त्री शर्मा उपस्थित नभएपछि सञ्चारमन्त्री ज्ञानेन्द्रबहादुर कार्कीले प्रस्ताव पेश गरेका थिए । संसद्मा बोल्दै कार्कीले भने, यो प्रस्ताव अमेरिकी सहयोग निकाय एमसिसीले नेपाल सरकारलाई ४०० केभी क्षमताको विद्युत् प्रसारण लाइन निर्माण र देशका विभिन्न स्थानका सडकखण्डहरूको मर्मतसम्भारका लागि अमेरिकी डलर ५०० मिलियन अमेरिकी डलर अनुदान सहायताका रूपमा उपलब्ध गराउने विषयसँग सम्बन्धित छ नेपाल सरकार र एमसिसीबीच संवत् २०७४ भदौ २९ गते भएको सम्झौताअनुसार यो सम्झौता कार्यान्वयनमा आएको मितिले ५ वर्षभित्र यस सहयोगबाट सञ्चालन हुने आयोजना सम्पन्न हुनुपर्ने हुन्छ सम्झौता कार्यान्वयनमा जानुपूर्व प्रतिनिधिसभाको सामान्य बहुमतबाट अनुमोदन हुनुपर्ने गरी कानुन, न्याय तथा संसदीय मामिला मन्त्रालयले २०७५ पुस २६ गते राय दिएको हुँदा यो सम्झौता अनुमोदनका लागि प्रस्ताव गरिएको छ ।' सम्झौताबाट विद्युत् प्रसारण लाइनबाट दुई करोड ३० लाख तथा सडक मर्मत कार्य १० लाख जनताले प्रत्यक्ष लाभ प्राप्त गर्ने उल्लेख छ । त्यसैगरी यी परियोजनाबाट ५० लाख घरधुरी लाभान्वित हुने उल्लेख छ । संसदको बैठकअघि बिहान ११ बजे कार्यव्यवस्था तथा परामर्श समितिको बैठक बोलाइएको छ । बैठकमा एमसीसीबारे छलफल हुनेछ। फागुन १६ को समयसीमा भएको एमसीसी पारित गर्न सरकारले सबै विकल्पमा छलफल गरेर त्यस अगावै पारित गर्ने तयारी गरेको छ । कांग्रेस एमसीसीको पक्षमा दृढ भएर उभिएको छ। प्रधानमन्त्री शेरबहादुर देउवाले पहिलो प्राथमिकता गठबन्धनलाई दिएका छन्। कांग्रेसकै डा शेखर कोइराला पक्षधर भने गठबन्धन भत्काएर एक्लै निर्वाचनमा जानुपर्ने पक्षमा देखिन्छ। तर, साझेदार दलहरू माओवादी केन्द्र र एकीकृत समाजवादी गठबन्धन पनि नतोड्ने तर एमसीसीको विपक्षमा उभिने रणनीतिमा छन्। गठबन्धनमा सहमति नभए विपक्षीको सहयोग लिएर भए पनि एमसीसी अनुमोदन गराउने रणनीति प्रधानमन्त्री देउवाको देखिन्छ। प्रमुख प्रतिपक्षी एमालेले भने पक्षविपक्षमा मुख खोलेको छैन। गठबन्धन भत्काए सरकारलाई समर्थन गर्ने वचन एमालेले दिएको स्रोतको दाबी छ। यो कुरामा देउवा भने विश्वस्त हुन सकेका छैनन्। कसका कति सांसद ? प्रतिनिधिसभामा एमालेका ९८ सांसद छन्। कांग्रेस ६३ सांसदमध्ये बिजयकुमार गच्छदार र मोअफ्ताव आलम निलम्बनमा छन्। लोसपाका १३ सांसद छन्। जसपाका २१ सांसद छन्। तर, दुई धार छ। माओवादी केन्द्रको ४९ र एकीकृत समाजवादीको २३ सिट छ। सत्ता गठबन्धनमा रहेको राष्ट्रिय जनमोर्चा सुरुदेखि एमसीसीको विपक्षमा छ। नेमकिपा र राप्रपा पनि एमसीसीको विपक्षमा छन्। राजमो, नेमकिपा र राप्रपा तथा स्वतन्त्रको ११ सिट छ।"
आज के होला बानेश्वरमा ?,"काठमाडौं : नयाँ बानेश्वर क्षेत्रमा आइतबार बिहानदेखि प्रदर्शनकारी र प्रहरीबीच झडप भयो। सडकमा जताततै ढुंगै ढुंगा छरिएको थियो। प्रदर्शनकारीले कतै टायर र डिभाइडर नै बालेका थिए। सडक आसपास रहेका बोटबिरुवा उखेलेर फाले। प्रतिनिधिसभा बैठकमा बिहीबार एमसीसीसम्बन्धी प्रस्तावबारे छलफल हुने भएपछि प्रदर्शनले कस्तो रूप लेला भनेर बानेश्वर र बुद्घनगर आसपासका बासिन्दा त्रसित छन्। प्रदर्शनकारीले हानेका ढुंगा र त्यही ढुंगा लागेर फुटेका सिसाका टुक्रा सम्हाल्दै गरेको अवस्थामा भेटिइन् बुद्धनगरकी जानकी श्रेष्ठ। उनले भनिन्, सडकमा कुदिरहेका प्रदर्शनकारी र प्रहरी आफ्नो पसलभित्र पस्छन् होला भन्ने अलिकति पनि लागेको थिएन। बचाऊबचाऊ भन्दै ४५ जना पुलिस सटरभित्र छिर्नुभयो। म त आत्तिएँ। बानेश्वरको झडप बुद्घनगरसम्मै थियो। प्रहरी र आन्दोलनकारी नै एकअर्काको बचाउ अभियानमा पसलहरूमा छिर्न थाले। सोही क्रममा जानकी पनि सटर तान्न मात्र खोजेको बेला ठूलो भीडबाट उम्केर पाँच प्रहरी सटरभित्र छिरे। उनले भनिन्, अरू दायाँबायाँका पसल सबै बन्द भइसकेका थिए। त्यसपछि प्रदर्शनकारी पनि ह्वारह्वार्ती छिरे। सिसा सबै फुटे। म आपैं घाइते भएँ। कपडा यत्रतत्र थिए। मंगलबार भने जानकी केही हदसम्म खुसी देखिन्थिन्। उनलाई बिहानै गृहमन्त्रीले फोन गरेका थिए। मन्त्रीज्यूले फोन गरेर प्रहरीलाई जोगाइदिएकोमा धन्यवाद दिनुभयो। क्षतिपूर्तिका लागि पनि हेरिने भन्नुभयो, उनले भनिन्। काठमाडौंका प्रमुख जिल्ला अधिकारी गोविन्दप्रसाद रिजाल र प्रहरी वरिष्ठ उपरीक्षक सुदीप गिरीले मंगलबार बुद्घनगर क्षेत्रमा क्षति भएका पसलमा पुगेर क्षतिको विवरण लिएका थिए। आन्दोलनमा उत्रिएका व्यक्ति हुन् वा बाहिर हिँडिरहेका जोकोहीलाई सुरक्षाकर्मीले अन्धाधुन्ध पिटेको देखेको बानेश्वरका तुलसी घिमिरेले बताए। उनले भने, हाम्रो अगाडि पार्कका बिरूवाहरू उखेलेर फालेका छन्। ती बिरूवासँग केको रिस ? बानेश्वरकै रुपसिन बासकोटीले आन्दोलनमा ढुंगामुढा भएको बताए। सुरक्षाकर्मीले धेरै दमन गरे। मैले बाटोमा हिँड्ने एक महिलालाई आफ्नो पसलभित्र ताने। उनीसँग ३ छोराछोरी थिए। सुरक्षाकर्मीले हान्दा पसलका दुईवटा सिसा पनि फुटेका छन्, उनले भने। बुद्धनगरका मुकुन्द आचार्यलाई बाहिर प्रदर्शन भइरहेको थाहा थियो। अलि कम भएको होला भनेर सटर खोलें। त्यही बेला हाम्रो अगाडिको बिरुवा उखेल्दै फाल्दै थिए, उनले भने, म वासरुम जान निस्केको बेला दुई जना प्रहरी मेरो पछाडि थिए। उनीहरूले केही गरेनन् तर अर्को आएर हान्यो। बानेश्वरकै एएसजी अस्पतालमा आन्दोलनकारीभित्र लुक्न आए। उनीहरूभित्र छिरेपछि त्यहाँका कर्मचारी पनि आत्तिए। यस्तो ज्यादती गर्न नहुने हो। यो मानव अधिकारविरुद्धको कार्य हो। कति लखेटीलखेटी कुटिए भनी साध्य छैन, एक कर्मचारीले भने।"
"गए धनको आसमा, फर्किए बाकसमा","काठमाडौं : कञ्चनपुर शुक्लाफाँटा१२ तिल्कीपट्टीका राजेन्द्र चौधरी सात वर्षअघि १९ वर्षकै उमेरमा मलेसिया गएका थिए। उनको उतै माघ १६ गते सवारी दुर्घटनामा निधन भयो। सरकारले राजेन्द्रको शव बुधबार ल्याइदिएको छ। घरको आर्थिक अवस्था मजबुत बनाउँछु भनेर छोरो विदेश गएको थियो। यसरी बाकसमा पो आयो। यसको क्षतिपूर्ति सरकारले देओस्, त्रिभुवन अन्तर्राष्ट्रिय विमानस्थलमा छोराको शव भएको बाकस उठाउँदै चिप्पु चौधरीले भने, हामी गरिबको जीवनको कुनै टुंगो नहुने रहेछ। जहाँ गए पनि दुःखै दुःख। गोरखा गण्डकी गाउँपालिकाका अनिल गुरुङ एक दशकअघि मलेसिया गएका थिए। डेढ महिनाअघि उतै निधन भयो। तर, कम्पनीबाट भागेर अन्तै काम गरेका कारण शव ल्याउन समय लागेको आफन्त टकबहादुर गुरुङले बताए। त्यसका लागि परराष्ट्र मन्त्रालयलाई हारगुहार गर्नुपरेको थियो। टकबहादुर बुधबार दिउँसो अनिलको शव बुझ्न विमानस्थल पुगेका थिए। यी दुई जनासहित मलेसियामा विभिन्न कारणले निधन भएका ९ जनाको शव बुधबार ल्याइएको छ। अन्य मृतकमा रामकुमार प्रजा, यमबहादुर कार्की, छोटन पासवान, बुद्धिराम खत्री, अकबर मियाँ, केन्द्रा राई, भीमबहादुर तामाङ छन्। कतारबाट एक जनाको शव नेपाल ल्याइएको त्रिभुवन अन्तर्राष्ट्रिय विमानस्थल अध्यागमन कार्यालयका एक कर्मचारीले बताए। वैदेशिक रोजगार बोर्डले यीमध्ये आठ जनाको मात्रै तथ्यांक राखेको छ। दुई जनाको श्रमस्वीकृतिको अवधि सकिएको पाइएको बोर्डका अधिकारी बताउँछन्। अवैधानिक भएका श्रमिकको रेकर्ड बोर्डले राख्दैन। यस्ता व्यक्तिका परिवारले बोर्डबाट आर्थिक सहायता पाउँदैनन्। बोर्डका अनुसार २०७८७९ को माघसम्म ४ सय ४० जनाको शव ल्याइएको छ। ५४ वटा ल्याउन बाँकी छ। सबैभन्दा धेरै साउदी र मलेसियामा अड्किएको छ। मलेसियाबाट १ सय ५३, साउदी अरेबियाबाट १ सय २६, कतारबाट ७३, यूएईबाट ४६, कुवेतबाट २५, बहराइनबाट ८ जनाको शव नेपाल ल्याइएको छ। जोर्डन, रोमानिया र कोरियाबाट २२, उज्बेकिस्तान, ओमन र क्रोसियाबाट ११ वटा शव ल्याइएको हो। बोर्डका अनुसार साउदीबाट शव ल्याउन प्रक्रिया सुरु गरेदेखि तीन महिनाभन्दा बढी लाग्ने गरेको छ। कानुन जटिल हुँदा अन्य देशभन्दा साउदीबाट शव ल्याउन सकस पर्ने गरेको छ। मलेसियाबाट पनि शव ल्याउन केही ढिलाइ हुने गरेको पाइएको छ। बोर्डका अधिकृत आशिष भण्डारीका अनुसार साउदीबाट शव ल्याउन तीनदेखि १७ महिनासम्म लाग्ने गरेको छ। सामान्यतः साउदीबाट तीनचार महिनामा शव आउँछ, भण्डारी भन्छन्, हत्याको केस भए धेरै लामो प्रक्रिया पूरा गर्नुपर्ने हुँदा समय लाग्छ। उनका अनुसार हत्या घटनामा पोस्टमार्टम गर्न समय लाग्छ। अरू देशबाट भने सातदेखि २० दिनभित्र शव ल्याइने गरेको छ। २०७७७८ मा १ हजार २ सय ४२ नेपालीले वैदेशिक रोजगारीका क्रममा ज्यान गुमाएको बोर्डको तथ्यांक छ। यस हिसाबले औसतमा दैनिक तीन जनाको मृत्यु हुने गरेको छ। श्रम स्वीकृति नभएका कामदारको निधन भए बोर्डलगायत कुनै पनि निकायले तथ्यांक राख्दैनन्। श्रमस्वीकृति नलिई गएका, ओभरस्टे भएका, कम्पनी छोडेर भागेका, अलेखबद्ध कामदारको पनि दैनिक औसत दुई जनाको मृत्यु हुने गरेको सरोकारवाला बताउँछन्। श्रम स्वीकृति नलिई विदेश गएका नेपालीको उद्धार तथा मृत्यु भइहाले शव ल्याउन सरकारले पहल नगरेको बताउँछन् एनआरएनए उपाध्यक्ष डा बद्री केसी। हामीले गन्तव्य देशका राष्ट्रिय समन्वय समितिसँग सहकार्य गरेर अलपत्र परेका कामदारको उद्धारका साथै पैसा उठाएर शव ल्याउन सहजीकरण गरिरहेका छौं, डा केसी भन्छन्। बोर्डका उपनिर्देशक दिनबन्धु सुवेदी वैदेशिक रोजगारीमा हुने निधनको तथ्य पत्ता लगाउन नसकिएको बताउँछन्। मृत्युका कारणका साथै कुन क्षेत्रका व्यक्तिको मृत्यु भइरहेको छ भन्ने विषयमा बोर्डले अध्ययन गर्ने योजना बनाए पनि सकेको छैन। श्रमविज्ञ डा गणेश गुरुङ सरकारले मृत्युको पहिचान गर्न चासो नदेखाएको बताउँछन्। शव पोस्टमार्टम नगरी स्वदेश पठाइने गरेकाले मृत्युको वास्तविक कारण खुल्न सकेको छैन, डा गुरुङ भन्छन्। पोस्टमार्टमको व्यवस्था गर्न सके मृत्युको वास्तविक तथ्य पत्ता लाग्ने उनी दाबी गर्छन्। बोर्डका कार्यकारी निर्देशक राजनप्रसाद श्रेष्ठ वैदेशिक रोजगारीमा निधनको कारण पत्ता लगाउन मन्त्रालयमार्फत ५ वर्षे कार्ययोजना बन्दै गरेको बताउँछन्।"
अल्टिमेटमसहित यो कस्तो उपहार हो : चीन,"नेपालमा अमेरिकी अनुदान सहयोग परियोजना एमसीसीबारे चिनियाँ विदेश मन्त्रालयले टिप्पणी गरेको छ। चिनियाँ विदेश मन्त्रालयकी प्रवक्ता हुआ चुनयिङले बुधबार नियमित पत्रकार सम्मेलनमा भनिन्, उपहार कहिलेदेखि अल्टिमेटमसहित आउन थाल्यो ? अन्तर्राष्ट्रिय विकास सहकार्य आपसी समानता र सम्मान कायम राखेर हुनुपर्नेमा चीनको विश्वास रहेको उनले बताइन्। एमसीसीका विषयमा चाइना न्युज सर्भिसले सोधेको प्रश्नमा उनको जवाफको नेपाली अनुवाद यहाँ प्रस्तुत छ : चाइना न्युज सर्भिस : खबरहरूका अनुसार अमेरिकासँगको मिलेनियम च्यालेन्ज कर्पोरेसन (एमसीसी) सम्झौता केही दिनअघि संसद्मा पेस गर्ने नेपाल सरकारको निर्णयले विवाद उत्पन्न गराएर काठमाडौंलगायत ठाउँमा व्यापक विरोध प्रदर्शन भयो। कम्प्याक्टलाई नेपालले अनुमोदन गर्न नसक्दा द्विपक्षीय सम्बन्धमा असर पर्ने अमेरिकी विदेश मन्त्रालयले जनाएको छ। एमसीसी सम्झौताले आफैंलाई नेपालको आन्तरिक कानुनभन्दा उच्च अधिकार दिएको, नेपालमा अमेरिकी कार्यक्रमका कर्मचारीको गतिविधि स्थानीय क्षेत्राधिकारको अधीनमा नपर्ने र आयोजनाको लेखा तथा लेखापरीक्षण अमेरिकी पक्षबाटै पर्यवेक्षण, व्यवस्थापन र सञ्चालन हुने कतिपय विश्लेषकले बताएका छन्। एमसीसी स्वीकार गर्नु नेपालको सुरक्षा र सार्वभौमसत्ताका लागि हानिकारक हुने नेपालका विज्ञहरू विश्वास गर्छन्। तपाईंको यसमा कुनै टिप्पणी छ ? हुवा चुनयिङ : एमसीसी कम्प्याक्टलाई नेपालले अनुमोदन गर्न नसक्दा द्विपक्षीय सम्बन्धमा असर पर्नेछ भनेर अमेरिकी विदेश मन्त्रालयका प्रवक्ताले यसअघि भनेको मलाई पनि याद छ। अमेरिकी दूतावासले ५० करोड डलर एमसीसी अनुदानलाई अमेरिकी जनताले नेपालीलाई दिएको उपहार भनेको छ। मलाई आश्चर्य लाग्यो कि उपहारका साथ कहिलेदेखि अल्टिमेटमको पोको आउन थाल्यो ? यस्तो उपहार कसैले कसरी स्वीकार गर्न सक्छ ? के यो उपहार हो कि प्यान्डोराको बक्स ? यो हेर्दा राम्रो तर चपाउँदा गाह्रो मासु भन्ने नेपाली उखानजस्तै होला भन्ने मलाई डर छ। अन्तर्राष्ट्रिय विकास सहकार्यमा पारस्परिक सम्मान र समानताको सिद्धान्तलाई कायम राख्नुपर्छ। सम्बन्धित देशको सार्वभौमसत्ता र जनताको इच्छाको पूर्ण सम्मान गर्नुपर्छ। र, कुनै पनि देशको आन्तरिक मामिलामा हस्तक्षेप हुनुहुँदैन भन्नेमा चीनको दृढ विश्वास छ। राजनीतिक स्वार्थ प्रेरित सम्बन्ध, धम्कीपूर्ण कूटनीति र आफ्नो स्वार्थपूर्तिका लागि अन्य देशको सार्वभौमसत्ता र हितमा निश्चित रूपमा कुनै उल्लंघन गर्नुहुँदैन। नेपालको नजिकको छिमेकी र विकास साझेदारको रूपमा चीनले नेपाली जनतालाई स्वतन्त्रपूर्वक आफ्नो विकासको बाटो रोज्न सहयोग गरिरहनेछ र आफ्नो क्षमताले भ्याएसम्म नेपालको आर्थिक सामाजिक विकासमा सक्दो सहयोग र समर्थन गर्नेछ। एमसीसीबारे चीनको प्रश्न अमेरिकी जनताको उपहार हो कि प्यान्डोराज बक्स?"
कुशलको छलाङ,"काठमाडौं : अन्तर्राष्ट्रिय क्रिकेट परिषद् (आईसीसी) टीट्वेन्टी ब्याट्सम्यानको वरीयतामा नेपालका कुशल भुर्तेल र दीपेन्द्रसिंह ऐरीले छलाङ मारेका छन्। आईसीसीले सार्वजनिक गरेको ब्याट्सम्यानको नयाँ वरीयतामा कुशल ३९औं स्थानमा छन्। उनले नौ स्थान छलाङ मार्दै ३९औं स्थान कब्जा गरेका हुन्। ओमानमा जारी आईसीसी टीट्वेन्टी विश्वकपअन्तर्गत ग्लोबल छनोटमा कुशलले फिलिपिन्सविरुद्ध शतक प्रहार गरेका थिए। यसैगरी दीपेन्द्रसिंह ऐरी पनि ५०औं स्थानमा उक्लिएका छन्। उनले तीन स्थान सुधार गर्दै ५०औं स्थान हासिल गरेका हुन्। टीट्वेन्टी ब्याट्सम्यानको शीर्ष स्थानमा पाकिस्तानका बाबर आजम छन् यस्तै दोस्रो स्थानमा पाकिस्तानकै मोहमद रिजवान, तेस्रो स्थानमा दक्षिण अफ्रिकाका अइडिन मार्कम, चौथो स्थानमा इङ्ल्यान्डका डाविड मालन र पाँचौं स्थानमा न्युजिल्यान्डका डेभोन कनवे छन्। टीट्वेन्टी बलरतर्फ कप्तान सन्दीप लामिछानेले पनि छलाङ मारेका छन्। सन्दीप पछिल्लो वरीयतामा ४३औं स्थानमा उक्लिएका छन्। उनी एकै पटक १६ स्थान माथि उक्लिएका हुन्। उनी यसअघि ५९औं स्थानमा थिए। आईसीसी टीट्वेन्टी विश्वकपअन्तर्गत ग्लोबल छनोटमा उत्कृष्ट प्रदर्शन गरेका कारण सन्दीपले वरीयतामा छलाङ मारेका हुन्। यसैगरी अविनाश बोहरा पनि १२औं स्थान माथि उक्लिँदै ८६औं स्थानमा आइपुगेका छन्। टीट्वेन्टी बलरतर्फ दक्षिण अफ्रिकाका ताबरेज साम्सी शीर्ष स्थानमा छन्। यसैगरी अस्ट्रेलियाका जोस हेजलउड दोस्रो, इङ्ल्यान्डका अदिल रसिद तेस्रो, श्रीलंकाका वाहिन्दु हसरंगा चौथो र अस्ट्रेलियाका एड्म जाम्पा पाँचौं स्थानमा छन्।"
भीडमा कसरी अपनाउने सावधानी ?,"काठमाडौं : अमेरिकी सहयोग (मिलेनियम च्यालेन्ज कर्पोरेसन)को सम्झौताविरुद्ध आन्दोलनरत समूहको मनोविज्ञानले जानकी श्रेष्ठको चैन खोसेको छ। न रातमा निद्रा छ, न दिनको भोक। निरीह अवस्थाका ६ जना प्रहरी दौडदै बुद्धनगरस्थित उनको बुटिकभित्र पसे। पच्छ्याइरहेका आन्दोलनकारी समूहले बाहिरबाटै इँटा ढुंगा प्रहार गरे। बुटिक तोडफोेडको घटनापछि उनको रोजीरोटी खोसिएको छ। गृहमन्त्री बालकृष्ण खाँणले फोनमा सम्झाए पनि उनी त्रसित छिन्। भन्छिन्, मनमा कुरा खेलिरहन्छ। निदाउन पनि धौधौ हुन्छ। टर्चर भइरहेको छ। एमसीसी सम्झौताबारे कुनै जानकारी नै नभएकालाई अनपेक्षित क्षति भोग्नुपर्दा सकस र मानसिक असर पुग्ने बताउँछिन्, मनोविद् करुणा कुँवर। आफूसँग असम्बन्धित विषयमा क्षति भोग्नुपर्ने वा चोट सहनुपर्दा पीडा महसुस हुन्छ। सडक वरपरका पसल सञ्चालक एवं बासिन्दामा आर्थिक क्षति सहनुपर्दा मानसिक असर पर्छ, उनले भनिन्। आइतबार प्रहरीबाट कटबाँसको कुटाइ खाएका आन्दोलनकारी पनि थला परेका छन्। कतिपय स्थानमा एकै व्यक्तिमाथि आधा दर्जनभन्दा बढी प्रहरीले कटबाँसको लठ्ठीले हानेको देखिन्थ्यो। भीडको मनोविज्ञान आक्रामक हुने भएकाले सबै सतर्क हुनुपर्ने सुरक्षा विज्ञको सुझाव छ। वरिष्ठ मनोचिकित्सक डा कपिलदेव उपाध्यायका अनुसार कुनै विषयवस्तुविरुद्ध आन्दोलनमा उत्रेको भीडको मनोविज्ञान खतरनाक हुन्छ। व्यक्तिव्यक्तिबीचको आफ्नो नैसर्गिक मनोविज्ञान समूहमा सहभागी भएपछि फरक हुन्छ, डा उपाध्याय भन्छन्, सामान्य मनोविज्ञान (साइकोलोजी) भन्दा भिन्न देखिन्छ। उक्साउने व्यक्तिको निर्देशनअनुरूप गाली गर्ने, कुटपिट गर्ने वा ढुंगा प्रहार गर्नेतिर उद्धत हुन्छन्। एमसीसीविरुद्ध उत्रेको भीडले आइतबार युवाहरूलाई उत्प्रेरित गर्दै सुरक्षाकर्मीमाथि ढुंगा प्रहार गरेका थिए। आन्दोलनकारीले प्रहरीमाथि गरेको प्रहारले बदलावको भावना सिर्जना हुने मनोचिकित्सकहरू बताउँछन्। कुन व्यक्तिले प्रहार गरेको थाहा हुँदैन। बदलाको भावना राखेर प्रहरीले पनि नजिकमा जो भेटायो त्यसैलाई प्रहार गर्छन्, डा उपाध्यायले भने। मनोविद् कुँवरको तर्क पनि उस्तै छ। भीडमा जाने व्यक्तिले कहाँ जाँदैछु। किन जाँदैछु भन्ने कुराको बुझाइ राख्नुपर्छ। भीडमा जाँदा हुने मुठभेडमा पर्न सकिन्छ भन्ने बुझाइ हुनुपर्छ, भन्छिन्, भीडले बटुवा मात्र होइन प्रदर्शनस्थल वरपरका घरमाथि पनि क्षति पुग्न सक्छ। सर्वसाधारण व्यक्ति भीडको वरपर दौडनु हुँदैन। घरलाई क्षति पुग्ने भएकाले त्यसमा घरधनीले सावधानी अपनाउनुपर्छ। भीडको व्यवहार र विचार प्रक्रियाहरूसँग सम्बन्धित रहेर प्रहरी परिचालन हुनुपर्ने सुरक्षा विज्ञको भनाइ छ। नेपाल प्रहरीका पूर्वडीआईजी हेमन्त मल्लका अनुसार सरकारको मुडमा भरपर्ने बताउँछन्। भीड नियन्त्रणमा खटाइएको कमान्डरको मुडमा पनि धेरै प्रभाव पर्छ। सकेसम्म कम क्षति होस् भन्नेतर्फ ध्यान दिनुपर्छ। धेरै क्षति नहुने साधनको प्रयोग गरेर भीड नियन्त्रण गर्नुपर्छ, उनले भने। प्रहरीले एमसीसीविरुद्ध आन्दोलनरत पक्षलाई पानीको फोेहोरा वा अश्रुग्यास प्रहार गर्दै आएका छन्। पूर्वडीआईजी मल्लका अनुसार खटिएका प्रहरीलाई दिइने लठ्ठीमा पनि ध्यान दिनुपर्ने बताउँछन्। आफूसँग भएको साधनस्रोतको कमी भएको अवस्थामा प्रहरीले क्षति पुर्याउन सक्ने हतियारको प्रयोग गर्ने सम्भावना हुन्छ, उनले भने। सत्तारुढ दलका भ्रातृ संगठनले आन्दोलन गरिरहेका बेला प्रहरीले भीड नियन्त्रणका क्रममा जीउज्यानसहित करिअर दाउमा रहेको महसुस गरिरहेको हुन्छ। प्रहरीलाई पनि कारबाही, कालोसूचीमा पर्ने डर हुन्छ। सरकारले भीडको मनोविज्ञानलाई फेभर गर्ने गरी निर्णय गर्न सक्ने पनि हुन्छ, पूर्वडीआईजी मल्ल भन्छन्, तालिमप्राप्त प्रहरीलाई भीड नियन्त्रणमा खटाउनुपर्छ। टियर ग्यासको प्रयोग जथाभावी गर्नुहुँदैन।"
पक्राउ पूर्जी जारी भएपछि नायक पल शाह फरार,"काठमाडौं : पक्राउ पूर्जी जारी भएपछि नायक पल शाह (पूर्ण विक्रम शाह) फरार भएका छन् । जिल्ला प्रहरी कार्यालय तनहुँले अभिनेता पल शाह (पूर्ण विक्रम शाह)विरुद्ध पक्राउ पूर्जी जारी गरेपछि प्रहरीको सूचीमा उनी फरार रहेका हुन्। उमेर नपुगेकी किशोरीलाई यौन शोषण गरेको उजुरीका आधारमा तनहुँ प्रहरीले जिल्ला अदालतबाट अनुमति लिएर शाहविरुद्ध पक्राउ पूर्जी जारी गरेको हो। प्रहरीले शाहलाई पक्राउ गर्न सर्कूलर जारी गरेपनि उनलाई प्रहरीले भेट्टाउन सकेको छैन। बुधबार कीर्तिपुरमा भएको म यस्तो गीत गाउँछु २को प्रिमियरमा पनि पलले शाह उपस्थित भएका थिएनन्। महानगरीय प्रहरी परिसर काठमाडौं स्रोतले भने पक्राउ पूर्जी तनहुँबाट परिपत्र भएर आइपुगेको र शाहलाई नियन्त्रणमा लिएर तनहुँ पठाइने जानकारी दिएको छ । एक प्रहरी अधिकृतले भने, पल शाहलाई पक्राउ गर्न बुधबारै पक्राउ पूर्जी जारी भएको छ, हामीले खोजी रहेका छौँ, सम्भावित स्थानमा प्रहरी परिचालन गरेका छौँ, तर अहिले सम्म उनी पक्राउ परेका छैनन्। यता शाहले आफूमाथि गरिएको षड्यन्त्र गरिएको बताएका छन्। उनले फेसबुकमार्फत केहि दिन अगाडि प्रसारित अडियो क्लिपमा आफूमाथि सुन्न नसकिने खालको कुरा गरेको उल्लेख गरेका छन्। उनले आफू दोषी भए नेपालको कानुन बमोजिम सजाय भोग्न तयार भएको उल्लेख गरेका छन्। मुलुकी अपराध संहिता २०७४ अनुसार मजुरी लिएर भएपनि अठार वर्षभन्दा कम उमेरको कुनै बालिकालाई करणी गरेमा निजले त्यस्तो महिला वा बालिकालाई जबर्जस्ती करणी गरेको मानिने उल्लेख छ। १६ देखि १८ वर्षसम्म कम उमेरकी महिला भए १० देखि १२ वर्ष कैद सजायको व्यवस्था छ। पीडित किशोरीको उमेर १७ वर्ष रहेको छ। शाहविरुद्ध पीडितका आफन्त प्रहरी कार्यालय पुगेर बुधबार दिउँसो उजुरी दर्ता गराएका थिए । पीडितलाई विवाह गर्ने प्रलोभन देखाएर विभिन्न ठाउँमा पटक पटक जबर्जस्तीकरणी गरेको उजुरीपत्रमा आरोप लगाइएको छ। पल शाहविरुद्ध तनहुँ प्रहरीमा उजुरी पल शाहविरुद्ध पक्राउ पूर्जी जारी, के हुन्छ सजाय ?"
"महिलालाई नरोकौं, सम्झौता पनि गरौं","देशमा रोजगारी छैन। बिदेसिनु बाध्यता छ। हुने खाने अमेरिका, बेलायत, अस्ट्रेलियाजस्ता विकसित देश जान्छन्। हुँदा खाने भने मलेसिया, यूएईलगायतका खाडी मुलुकमा पसिना चुहाउन जान्छन्। केही वर्षयता पुरुष मात्रै होइन, महिलाहरू पनि विदेशमा काम गर्न जान थालेका छन्। अधिकांश महिलाहरू घरेलु कामदारका रूपमा विदेशमा श्रम गर्न जाने गरेको श्रम मन्त्रालयको भनाइ छ। आफ्नै देशमा आफन्त र परिवारसँग बसेर जिउनु कसलाई रहर नहोला। तर के गर्नु ? न राम्रो रोजगारी छ, न त यहाँ हुने कमाइले भविष्य नै सुरक्षित हुने अवस्था छ। त्यसैकारण काखका नानीबाबु, घरपरिवार, आफन्त छोडेर दिदीबहिनीहरू सात समुद्र पार गइरहेका छन। तर, उनीहरूले विदेशमा पाउने सास्ती भने कम्ती हुँदैन। सामान्य लेखपढ मात्र गरेका, सम्बन्धित देशको भाषा नजानेका र त्यहाँ गर्ने कामको सीप नहुँदा उनीहरूले विदेशमा अनेक कष्ट व्यहोरिरहेका छन्। अधिकांश वैदेशिक रोजगारीबारे राम्रो जानकारी नै नभई म्यानपावर कम्पनी र दलालका मीठा कुरा सुनेर बिदेसिने गरेका छन। विदेशमा अनेक कष्ट व्यहोर्नु परेको भन्दै संसद्को उद्योग तथा वाणिज्य र श्रम तथा उपभोक्ता हित समितिले महिला कामदार पठाउन पाँच वर्षअघि रोक लगायो। समितिको उक्त निर्णयले घर बिदामा आएकाहरू पनि स्वदेशमै रोकिए। श्रम स्वीकृति नपाइने डर, त्रासले कैयौं महिला कामदारहरू यसबीचमा स्वदेश पनि आएनन्। घर, परिवार र आफन्तसँग भेटघाट गर्न पाएनन्। सरकारसँग यकिन तथ्यांक त छैन। तर एक लाखभन्दा बढी महिलाहरू विदेशमा घरेलु कामदारमा गएको श्रम मन्त्रालयका अधिकारीहरू बताउँछन्। संसदीय समितिले महिला कामदारका हक, अधिकार सुनिश्चित गरेर मात्र विदेश पठाउन सरकारलाई निर्देशन दिएको थियो। समितिको उक्त निर्णयपछि सरकारले घरेलु कामदारमा महिला पठाउन बन्द गर्यो। तर के गर्नु, देशमा रोजगारी नभएपछि विदेश जानैपर्यो। चोर बाटो र गलत प्रक्रियाबाट महिलाहरू विदेश जान बाध्य भए। स्वदेशको बाटो बन्द भएपछि दलालहरूले मोटो रकम लिएर छिमेकी भारतको राजधानी दिल्ली हुं्ँदै विदेश पठाउन थाले। भिजिट भिसामा महिला कामदार पठाउने क्रम बढ्यो। भिजिट भिसामा जानेलाई सम्बन्धित देशमा रोजगारी वा काम गर्ने अधिकार भने हुँँदैन। वर्क परमिट नहुँदा रोजगारदाताबाट शारीरिक र मानसिक शोषणमा पर्न थाले। राम्रो उद्देश्य का लागि गरिएको समितिको निर्णयले समस्या समाधानभन्दा नयाँ समस्या सिर्जना गर्यो। त्यसैकारण, श्रममन्त्री कृष्णकुमार श्रेष्ठले घर बिदामा आएका महिला कामदारलाई श्रम स्वीकृति दिने निर्णय गरेका छन्। यो निर्णयसँगै पाँच वर्षदेखि यतै रोकिएका महिला कामदार फेरि श्रम गर्न जान पाउनेछन् भने श्रम स्वीकृति नपाइने हो कि भन्ने त्रासले विदेशमै रोकिएकाहरू स्वदेश फर्किने बाटो खुलेको छ। यसले तत्कालका लागि केही राहत पुग्ने विश्वास गरिएको छ। तर, घरेलु कामदारमा जाने महिलाका समस्या भने दीर्घकालीन रूपमै समाधान गर्न जरुरी छ। जुन देशमा महिला कामदार पठाउने हो त्यस देशसँग सरकारले कामदारका हितमा द्विपक्षीय सम्झौता गर्नैपर्छ। कामदारको सेवा, सर्त र सुरक्षा सम्बन्धमा ठोस कानुनी व्यवस्था नभएसम्म विदेशमा हुने दुःख कष्टको समाधान हुन सक्दैन। यस्तै, कामदारको पारिश्रमिक, बिदा, सामाजिक सुरक्षा, व्यवसायजन्य सुरक्षा, स्वास्थ्य सुरक्षा, २४ घण्टे बिमा र अतिरिक्त कामको थप सुविधा सुनिश्चित गरेर मात्रै पठाउने गरियो भने विदेशमा कुनै पनि नेपाली नागरिकले दुःख पाउनु पर्दैन। अर्कोतर्फ विदेशमा जानेलाई तालिम र भाषा सिकाएर मात्र पठाउन सकियो भने पनि कामदारले ठगिनु पर्दैन। विदेशमा कष्ट गरेर पठाएको रेमिट्यान्स यति आयो, उति आयो भनेर मक्ख परेर मात्र हुँदैन। त्यहाँ आफ्ना नागरिकले के कस्ता दुःख पीडा भोगेका छन् । उनीहरूका समस्यामा के कस्तो सहयोग गर्न सकिन्छ भन्नेमा सरकारको ध्यान जान जरुरी छ। बिदामा आएका महिला कामदारलाई श्रम स्वीकृति खुला"
जिम्मेवारीबाट पन्छिदै अर्थमन्त्री शर्मा,"काठमाडौं : अमेरिकी सहयोग निकाय एमसीसी सम्झौताबारे दलहरु विभाजित भएका छन्। यो सम्झौता संसद्बाट अनुमोदन गर्ने कि नगर्ने विषयलाई दलहरूले आआफ्नो स्वार्थसँग जोडेका छन्। कांग्रेस जसरी पनि अमेरिकी अनुदान सहायता सम्झौता अनुमोदन गरी अघि बढ्ने पक्षमा छ। माओवादी केन्द्र, नेकपा एकीकृत समाजवादी तत्काल सम्झौता अनुमोदनको पक्षमा देखिएका छैनन्। प्रमुख प्रतिपक्ष दल एमालेले सत्ता गठबन्धनको स्पष्ट धारणा नआइ आफ्नो धारणा सार्वजनिक नगर्ने भन्दै पछिल्लो समय तठस्थ देखिएको छ। नेताहरुको द्वैध चरित्रले एमसीसीबारे जनतामाझ पनि अन्योल रहेको छ। सभामुख अग्निप्रसाद सापकोटाले नेपाली समाजलाई ध्रुवीकरण हुनबाट रोक्न राष्ट्रिय महत्वका विषयवस्तुलाई कार्यसूचीमा समावेश गरी छलफल गरिन लागेको बताएका थिए। संसद्मा एमसीसी प्रस्ताव पेश गर्नु अगाडि उनले भने,दलका शीर्ष नेताहरु, सांसदहरु, संविधानविद्, कानूनविद्, सञ्चारजगत, बुद्धिजिवी एवं लब्धप्रतिष्ठित व्यक्ति व्यक्तित्वहरुको सार्वभौम संसद्मा छलफल होस् भन्ने भावनाको समेत सम्मान गर्दै नेपाली समाजलाई थप ध्रुवीकरण हुनबाट रोक्न पनि राष्ट्रिय महत्वका विषयवस्तुलाई कार्यसूचीमा समावेश गरी छलफल गरिनु उपयुक्त हुन्छ भन्ने लागेका हुँदा अहम् महत्वका विषयहरुलाई आजको कार्यसूचीमा समावेश गरिएको छ । उनले छलफलको वातावरण बनाउन र कार्यसूचीलाई अगाडि बढाउन सबैको सहयोग हुने विश्वास व्यक्त गरे। तर अर्थमन्त्री जनार्दन शर्मा भने आफ्नो जिम्मेवारीबाट पन्छिएका छन्। फागुन ८ एमसीसी सम्झौता पेश गर्ने कार्यसूची भएपनि उक्त दिन उनी संसद् बैठकमा उपस्थित भएनन्। अर्थमन्त्री शर्मा उपस्थित नभएपछि सञ्चारमन्त्री ज्ञानेन्द्रबहादुर कार्कीले प्रस्ताव पेश गरेका थिए । आज बिहीबारको बैठकका लागि एमसीसी सम्भावित कार्यसूचीमा परेको छ। अर्थमन्त्री जनार्दन शर्माले सम्झौतामाथि सामान्य छलफल गरियोस् भन्ने प्रस्ताव प्रस्तुत गर्ने सम्भावित कार्यसूचीमा उल्लेख छ। तर अर्थमन्त्री शर्मा भने बुधबार साँझ नै पर्वत पुगेका छन्। पर्वत उद्योग वाणिज्य संघको बिहीबार हुने साधारणसभामा भाग लिन उनी पर्वत पुगेका हुन्। एमसीसी सम्झौताबारे उनले सार्वजनिक रुपमा पक्षविपक्ष रुपमा कुनै अभिव्यक्ति दिएका छैनन्। माओवादी नेता शर्माले अर्थ मन्त्रालयको नेतृत्व सम्हालेयता मुलुकको अर्थतन्त्र निरन्तर ओरालो लागेको छ। अर्थतन्त्रका सूचकहरू दिनप्रतिदिन संकट उन्मुख बन्दा पनि अर्थमन्त्री शर्माले विषयप्रतिको गाम्भीर्यता नबुझेर संवेदनशील बन्न सकेका छैनन्। निरन्तर खस्कँदो अर्थतन्त्रलाई कसरी रोक्ने र आर्थिक रूपमा मुलुकलाई कसरी समृद्ध बनाउनेतिर अर्थविज्ञ, उद्योगी व्यवसायी, सरोकारवालासँग एक मिनेट छलफलपरामर्श गर्ने पहलसमेत अर्थमन्त्रीबाट भएको छैन। जुन, मुलुक र जनताका लागि दुर्भाग्य नै मान्नुपर्छ। कोभिडका कारण विश्वकै अर्थतन्त्र थलिएको बेला हाम्रो अर्थतन्त्रले हातखुट्टा छोड्ने हो भने सहारा दिनेहरू भेटिन मुस्किल छ। यस्तो अवस्थामा बेलामै अर्थतन्त्रलाई थप खस्किन नदिन र मुलुकमा आर्थिक मन्दी आउन नदिनेतिर सरकार र अर्थ मन्त्रालयको साँचो हातमा लिएका मन्त्रीले पहल गर्नैपर्छ। अर्थमन्त्रीले लिने नीति, निर्णय, उठबस र हेलमेलले राष्ट्रियअन्तर्राष्ट्रिय रूपमा प्रभाव पार्छ। त्यसको प्रत्यक्ष प्रभाव अर्थतन्त्रमा पर्छ। कोभिडले जर्जर बनेको अर्थतन्त्रलाई चलायमान बनाउनुको सट्टा नियन्त्रणमुखी बनाउने अर्थमन्त्रीको चाहना र योजना देखिन्छ। उत्पादनमा कमी, बढ्दो मूल्यवृद्धि, बैंकहरूको कर्जामा वृद्धितिर अर्थमन्त्रीको पटक्कै ध्यान पुगेको देखिएन। अर्थतन्त्र ओरालो लाग्नुको अर्को कारण हो, अर्थमन्त्रीको व्यवसायी र स्वार्थ समूहसँगको अपारदर्शी उठबस। अर्थतन्त्र बुझ्ने, सिक्ने, बुझेर निर्णय गर्नेभन्दा हल्का रूपमा प्रस्तुत हुने र त्यसैअनुसारका निर्णय गर्ने अर्थमन्त्रीको व्यवहारले अर्थविज्ञहरू चिन्तित छन्। सार्वजनिक खर्चमा मितव्ययिता, स्रोतको किफायती उपयोगमार्फत गुणस्तरीय पूर्वाधार निर्माण र उत्पादन क्षमता विकासमा अर्थमन्त्री शर्मा कमजोर देखिएका छन्। मुलुकको अर्थतन्त्रलाई थप खस्किन नदिने प्रमुख दायित्व र जिम्मेवारी अर्थमन्त्रीकै हो। मुलुकमा लगानीको वातावरण बनाएर उत्पादन र उत्पादकत्व बढाउन अर्थमन्त्रीले जोड दिएका छैनन्। फागुन १६ को समयसीमा भएको एमसीसी पारित गर्न सरकारले सबै विकल्पमा छलफल गरेर त्यस अगावै पारित गर्ने तयारी गरेको छ। कांग्रेस एमसीसीको पक्षमा दृढ भएर उभिएको छ। प्रधानमन्त्री शेरबहादुर देउवाले पहिलो प्राथमिकता गठबन्धनलाई दिएका छन्। कांग्रेसकै डा शेखर कोइराला पक्षधर भने गठबन्धन भत्काएर एक्लै निर्वाचनमा जानुपर्ने पक्षमा देखिन्छ। प्रमुख प्रतिपक्षी एमालेले भने पक्षविपक्षमा मुख खोलेको छैन। गठबन्धन भत्काए सरकारलाई समर्थन गर्ने वचन एमालेले दिएको स्रोतको दाबी छ।"
खेल्दै गरेका बालकको पानीको खाल्डोमा डुबेर मृत्यु,विराटनगर : घरनजिकै खाल्डोमा जमेको पानीमा डुबेर बुधबार साँझ मोरङको जहदा गाउँपालिका७ मझारेस्थित सिर्सियामा एकजना नाबालकको मृत्यु भएको छ । महेश हस्दाका ३० महिनाका छोरा रविन हस्दाको डुबेर मृत्यु भएको मोरङ प्रहरीका प्रवक्ता डीएसपी मञ्जील मुकारुङले जानकारी दिए । उनका अनुसार घरअगाडि रहेको कल (ट्युबेल)को पानी जमेको खाल्डोमा खसेर बेहोस भएको अवस्थामा उद्धार गरी बालकलाई उपचारका लागि विराटनगरको कोसी अस्पताल ल्याइएको थियो । उपचारका क्रममा चिकित्सकले साँझ ५ बजेतिर मृत घोषित गरेका हुन् । प्रहरीका अनुसार आमा बजार गएको र बुवा घरकै काममा व्यस्त भएका बेला खेल्दै जाने क्रममा बालक खाल्डोमा खसेर डुबेको खुलेको छ । डीएसपी मुकारुङले घटनाका बारेमा अनुसन्धान थालिएको बताए ।
दलीय दाउपेचको चंगुलमा एमसीसी,"काठमाडौं : अमेरिकी निकाय एमसीसीसँगको सम्झौता आन्तरिक राजनीतिको चक्रव्यूहमा परेको छ। यो सम्झौता संसद्बाट अनुमोदन गर्ने कि नगर्ने विषयलाई दलहरूले आआफ्नो स्वार्थसँग जोडेका छन्। सरकारले सत्ता गठबन्धनमै अनेक गलफतीबीच सम्झौता अनुमोदनसम्बन्धी प्रस्ताव प्रतिनिधिसभामा पेस गरेको छ। तर, सरकारी प्रस्तावमा गठबन्धन दलहरू नै अझै एकमत छैनन्। कांग्रेस एमसीसीको पक्षमा दृढ भएर उभिएको छ। प्रधानमन्त्री शेरबहादुर देउवाले पहिलो प्राथमिकता गठबन्धनलाई दिएका छन्। कांग्रेसकै डा शेखर कोइराला पक्षधर भने गठबन्धन भत्काएर एक्लै निर्वाचनमा जानुपर्ने पक्षमा देखिन्छ। तर, साझेदार दलहरू माओवादी केन्द्र र एकीकृत समाजवादी गठबन्धन पनि नतोड्ने तर एमसीसीको विपक्षमा उभिने रणनीतिमा छन्। गठबन्धनमा सहमति नभए विपक्षीको सहयोग लिएर भए पनि एमसीसी अनुमोदन गराउने रणनीति प्रधानमन्त्री देउवाको देखिन्छ। प्रमुख प्रतिपक्षी एमालेले भने पक्षविपक्षमा मुख खोलेको छैन। गठबन्धन भत्काए सरकारलाई समर्थन गर्ने वचन एमालेले दिएको स्रोतको दाबी छ। यो कुरामा देउवा भने विश्वस्त हुन सकेका छैनन्। त्यसैले देउवाले एमाले अध्यक्ष केपी शर्मा ओली र गठबन्धनकै दलसँग संवाद जारी राखेका छन्। एमाले प्रमुख सचेतक विशाल भट्टराईले विगतभन्दा फरक कुरा नभएको बताए। हिजो जस्तो हो, त्यही हो। हाम्रा माग सम्बोधन नभएसम्म संसद अबरोध जारी नै रहन्छ, नेता भट्टराईले भने। माओवादी प्रमुख सचेतक देव गुरुङले विपक्षमा मतदान गर्ने निर्णय यथावत् रहेको बताए। सदन खुलेको छैन। सदन खुले पो छलफल गर्ने। अब हाम्रो विपक्षमा मतदान गर्ने अडान कायम छ, नेता गुरुङले भने, अब संसद् बैठकमा अर्थमन्त्रीसहित सम्भव भएसम्म सबै सांसद उपस्थित हुन्छन्। छलफल भयो भने विपक्षमा मतदान गर्छौं। दाहालकै लाइनमा देखिन्छन् एकीकृत समाजवादी अध्यक्ष माधवकुमार नेपाल। दुबैले एमसीसीको विपक्षमा मतदान गर्ने निर्णय गरेका छन्। तर उनीहरू के गर्न भन्ने अझै यकिन भने छैन। उनीहरूले विगतमा टेबल नै गर्न नदिने भन्दै आएका थिए। तर, टेबल गर्न सहमति जनाए। गठबन्धन बचाउने नाममा उनीहरूले जस्तोसुकै कदम चाल्न सक्ने देखिन्छ। गठबन्धन भत्किएमा निर्वाचन ठूलो क्षति हुने डर उनीहरूमा छन्। घरी खुमलटार घरी बालकोट एमसीसी संसद्बाट अनुमोदन गराउने विषयमा प्रधानमन्त्री देउवाले सत्ता साझेदार र विपक्षी दलसँग संवाद बढाएका छन्। प्रधानमन्त्री कुनै नेतासँग आपैँ अनौपचारिक रूपमा भेट्न पुगेका छन् भने कुनै बेला गृहमन्त्री बालकृष्ण खाँण, सञ्चारमन्त्री ज्ञानेन्द्रबहादुर कार्कीलगायत नेतालाई भेटघाटमा पठाउने गरेका छन्। ओलीजीहरूको एउटै माग छ हाम्रा माग पनि सम्बोधन हुनुपर्छ। उहाँले गठबन्धनमा के हुँदैछ भन्नुभयो। हामी सकेसम्म मिलाएरै जान्छौं। तपाईंहरूको पनि सहयोग चाहिन्छ भनेका छौं। बालकृष्ण खाँण, गृहमन्त्री हिजो जस्तो हो, त्यही हो। हाम्रा माग सम्बोधन नभएसम्म संसद्मा अवरोध जारी नै रहन्छ। विशाल भट्टराई, प्रमुख सचेतक, एमाले सदन खुलेको छैन। सदन खुले पो छलफल गर्ने। विपक्षमा मतदान गर्ने हाम्रो अडान कायम छ। देव गुरुङ, प्रमुख सचेतक, माओवादी केन्द्र देउवाले बुधबार बिहानै गृहमन्त्री खाँणलाई ओली निवास बालकोट पठाए। मन्त्री खाँणले भने, म बिहान पुगेको थिएँ। यहि हो समसामयिक राजनीतिका बिषयमै छलफल भयो। ओलीजीहरूको एउटै माग छ। हाम्रा माग पनि सम्बोधन हुनुपर्छ। यति नै हो। गठबन्धनमा के हुँदै छ ? भन्नुभयो हामी सकेसम्म मिलाएरै जान्छौं। तपाईहरूको पनि सहयोग चाहिन्छ भनेका छौं। दाहालसँग पनि भेट्न पुग्नुभएछ भन्ने प्रश्नमा उनले भने, उहाँसँग दैनिकजसो भेट भइराख्छ नि। हामी गठबन्धनकै दल भयौं। प्रचण्डजी एमसीसीको बिषयमा सकारात्मक हुनुहुन्छ। बालकोटको छलफलमा सहभागी कांग्रेसका अर्का एक नेताले भने, गृहमन्त्रीजीले एमसीसीकै कारण देशलाई अल्झनमा कति राख्ने यसलाई निकास दिन पर्यो। यसमा प्रतिपक्ष पार्टीको पनि उत्तिकै भुमिका छ। तपाईहरूले नै सदनसम्म ल्याउनुभयो। हामीले टेबल गर्यौ अब यसलाई निकाश दिन पर्यो भन्नुभयो। ओलीजीले हाम्रा पनि केही माग छन् तिनलाई सम्बोधन गरिदिनुस्। हामी सरकारलाई सहयोग गर्न चाहान्छौं भन्नुभयो। गरिआएकै कुरा हुन् खासै नयाँ केही भएन। मन्त्री खाँण बुधबार बिहानै दाहाल निवास खुमलटार पुगेका थिए। त्यहाँ उनले माओवादी अध्यक्ष दाहाल र अर्थमन्त्री जनार्दन शर्मासँग छलफल गरेका थिए। स्रोतका अनुसार संसद बैठकमा अर्थमन्त्री शर्मा पनि सहभागी हुने भएका छन्। सामान्य छलफलको प्रस्ताव कार्यसूचीमा प्रतिनिधिसभाको बिहीबारको बैठकका लागि एमसीसी सम्भावित कार्यसूचीमा परेको छ। अर्थमन्त्री जनार्दन शर्माले सम्झौतामाथि सामान्य छलफल गरियोस् भन्ने प्रस्ताव प्रस्तुत गर्ने कार्यसूचीमा उल्लेख छ। कांग्रेसको ह्विप कांग्रेसले बिहीबार बस्ने प्रतिनिधिसभा बैठकमा सांसलाई ह्विप जारी गर्दै अनिवार्य उपस्थिति हुन निर्देशन दिएको छ। एमसीसीबारे सैद्धान्तिक छलफल हुने भएकाले बुधबार कांग्रेसले ह्वीप लगाएको हो। कांग्रेस सचेतक पुष्पा भुसालले एमसीसी अनुमोदनको प्रस्ताव बहुमतले स्वीकृत गर्नुपर्ने भएकाले ह्वीप जारी गरिएको बताइन्। अमेरिकाले भन्यो हामीले नेपाली नेतालाई धम्की दिएका छैनौं एमसीसीबारे अमेरिकाले भन्यो विरोधका नाममा हिंसात्मक गतिविधि स्वीकार्दैनौं अमेरिकाले नेपालमाथि दिएको दबाबमूलक कूटनीतिको विरोध गर्छौं : चीन एमसीसी अमेरिकी जनताको उपहार हो, यो नेपालले मात्रै निर्णय गर्न सक्छ चीनलाई कांग्रेसको जवाफ : एमसीसी टेबल गर्न हामीलाई कसैले दबाब दिएको छैन राष्ट्रघात होइन एमसीसी नयाँ समीकरण बनाएर भएपनि एमसीसी पास गरौं : पूर्वप्रधानमन्त्री भट्टराई सुरक्षा खतरा बढेपछि संसद भवनको पर्खालमा काँडेतार लगाइयो एमसीसीबारे चीनको प्रश्न अमेरिकी जनताको उपहार हो कि प्यान्डोराज बक्स? प्रतिनिधिसभामा एमसीसीसम्बन्धी प्रस्ताव आउने र त्यसलाई बहुमतले स्वीकृत गर्नुपर्ने भएकाले सांसदहरूलाई अनिवार्य उपस्थित हुन हामीले भनेका छौं, नेतृ भुसालले भनिन्, संसद् बैठकमा सबैलाई उपस्थित हुन भनिएको हो। जसपामा दुई धार एमसीसी जसरी पनि पास गर्नुपर्छ भन्ने पक्षमा जसपाको डा बाबुराम भट्टराई समूह लागेको छ। डा भट्टराईले गठबन्धन तोडेर भए पनि एमसीसी पास गर्नुपर्ने बताउँदै आएका छन्। जसपामा डा डा भट्टराई पक्षधर सांसद बढी रहेको दाबी प्रवक्ता डम्बर खतिवडाले गरे। जसपाको उपेन्द्र यादव पक्ष मौन छ। तर, दाहाल र नेपालसँग यादवको निरन्तर संवाद भइरहेको छ। दाहाल र नेपाल जता लाग्छन् उतै यादव लाग्ने सम्भावना छ। लोसपा पक्षमा लोसपाले एमसीसीका पक्षमा मतदान गर्ने निर्णय गरेको छ। उक्त पार्टीको संसदीय दलको बैठक बुधबार बसेको थियो। बिहीबार प्रतिनिधिसभा बैठकमा सांसदलाई अनिवार्य रूपमा सहभागी हुन पनि पार्टीले निर्देशन दिएको छ। सांसद डा सुरेन्द्र झाले एमसीसी परियोजनाको सन्र्दभमा सम्पूर्ण निर्णय गर्ने अधिकार पार्टी अध्यक्ष महन्थ ठाकुरलाई दिने निर्णय भएको बताए । भने, एमसीसी पहिला नै सम्झौता नगरेको भए एउटा कुरा हुन्थ्यो। सम्झौता गरिसकेपछि त्यसलाई असफल पार्नु हुँदैन भन्ने लोसपाको स्पष्ट धारणा छ। पार्टी अध्यक्षजीले जे धारणा बनाउनुहुन्छ हामी त्यसैमा हुन्छौं। कसका कति सांसद ? प्रतिनिधिसभामा एमालेका ९८ सांसद छन्। कांग्रेस ६३ सांसदमध्ये बिजयकुमार गच्छदार र मोअफ्ताव आलम निलम्बनमा छन्। लोसपाका १३ सांसद छन्। जसपाका २१ सांसद छन्। तर, दुई धार छ। माओवादी केन्द्रको ४९ र एकीकृत समाजवादीको २३ सिट छ। सत्ता गठबन्धनमा रहेको राष्ट्रिय जनमोर्चा सुरुदेखि एमसीसीको विपक्षमा छ। नेमकिपा र राप्रपा पनि एमसीसीको विपक्षमा छन्। राजमो, नेमकिपा र राप्रपा तथा स्वतन्त्रको ११ सिट छ।"
"रुसले युक्रेनमा सैन्य कारबाही घोषणा गरेसँगै तेलको मूल्य बढ्यो, एसियाली शेयर बजारमा गिरावट","बेलायत : रुस र युक्रेनबीचको तनावका कारण इन्धनको मुल्य बढेको छ । रुसले युक्रेनमाथि सैनिक कारबाही सुरु गरेसँगै तेलको मूल्य प्रति ब्यारेल १०० डलर पुगेको हो । राष्ट्रपति भ्लादिमिर पुटिनले पूर्वी युक्रेनमा सैनिक कारबाही घोषणा' गरेसँगै तेलको मूल्य विगत सात वर्षको तुलनामा पहिलो पटक १०० डलरभन्दा माथि पुगेको बीबीसीमा समाचार छ । रुस र युक्रेनबीचको तनावको समाचारले एसियाली शेयर बजारमा समेत प्रभाव पारेको छ । बीबीसीको समाचार अनुसार, एसियाली शेयर बजार २ देखि ३ प्रतिसत सम्म घटेको छ । लगानीकर्ताहरु असुरक्षित महसुस गर्न थालेका छन् । सुनको भाउ समेत एक वर्ष यताकै उच्च विन्दुमा पुगेको छ । अमेरिकी डलर र जापानी यान बलियो बन्दै गएको समेत समाचारमा बताइएको छ ।"
रुसका राष्ट्रपति पुटिनद्वारा युक्रेनमाथि सैन्य कारबाहीको घोषणा,"रुस : रुसका राष्ट्रपति भ्लादिमिर पुटिनले पूर्वी युक्रेनको डोनबास क्षेत्रमा सैन्य कारबाहीको घोषणा गरेका छन्। जारी तनावबीच छलफल गर्न संयुक्त राष्ट्रसङ्घको सुरक्षा परिषद्को आपत्कालीन बैठक बसिरहेकै बेला रुसी राष्ट्रपतिले टेलिभिजन सम्बोधनमार्फत् पछिल्लो घोषणा गरेका हुन्। पुटिनले पूर्वी युक्रेनस्थित युद्ध क्षेत्रबाट आफ्ना हतियारहरू बिसाउन र घर फर्कन युक्रेनी सेनालाई आग्रह गरेका छन्। यसअघि युक्रेनका राष्ट्रपति भोलोदीमिर जेलेन्स्कीले वार्ताका लागि आफूले गरेको पहलबारे रुसी राष्ट्रपति भ्लादिमिर पुटिनले कुनै जबाफ नदिएको बताएका थिए। उनले राति ढिलो गरी देशवासीलाई सम्बोधन गर्दै यदि रुसले हमला गरे हामी आफ्नो रक्षा आफैँ गर्छौँ भन्ने बाचा गरेका थिए। राष्ट्रपति जेलेन्स्कीले युक्रेनसँगको सीमानजिकै रुसले 'झन्डै २,००,००० सेना र हजारौँ लडाकु गाडी तैनाथ गरेको बताएका छन्। राष्ट्रसङ्घका महासचिव एन्टोनियो गुटेरसले सेनालाई आक्रमणबाट रोक्न पुटिनलाई आग्रह गरेका छन्। रुसी राष्ट्रपति भ्लादिमिर पुटिनले पूर्वी युक्रेनको पृथकतावादी विद्रोही क्षेत्रलाई स्वतन्त्र क्षेत्रको मान्यता दिएका छन्। जसमा स्वघोषित जनगणतन्त्र दोनेत्स्क र लुहान्सक छन्। जुन रूसमर्थित विद्रोहीको पकड क्षेत्र हुन्। जहाँ विद्रोहीले सन् २०१४ देखि युक्रेनी सेनासँग लडिरहेका छन्। रूसले त्यहाँ आफ्नो सेनाले शान्ति स्थापना गर्ने बताएको छ। अमेरिकाले भने यसलाई बकवासको संज्ञा दिएको छ। युक्रेनको स्थानीय समय अनुसार बिहीबार राति १० बजेदेखि एक महिना लामो सङ्कटकालीन अवस्थामा प्रवेश गर्दैछ । इन्डियाले युक्रेनमा रहेका भारतीयलाई फर्काउन विमान पठायो अष्ट्रेलियाले युक्रेनबाट आफ्नो दूतावासका कर्मचारीलाई निकाल्यो युक्रेनरुस युद्धको विपक्षमा युक्रेन विवाद : रूस एकातिर, विश्व अर्कातिर युक्रेनरुस संकट : धेरै देशले लगाए रुसमाथि नाकाबन्दी अमेरिकाले थप हतियार उपलब्ध गराउने वाचा गरेको युक्रेनका विदेशमन्त्रीको भनाइ रुसले २४ घण्टाभित्र युक्रेनमा आक्रमण गर्न सक्ने अष्ट्रेलियाका प्रधानमन्त्रीको चेतावनी रुससँग द्वन्द्व हुन्छ भन्नेमा विश्वास छैन : युक्रेनी राष्ट्रपति परराष्ट्र मन्त्रालयले भन्यो : खतरा बढ्न सक्छ,अत्यावश्यक कामबाहेक युक्रेनमा नबस्नू"
यसकारण एमसीसी अनुमोदन,"संसद्ले एमसीसी स्वीकार गर्नुपर्छ। यसमा राष्ट्रलाई अहित गर्ने कुरा छैन। सडकमा जनता उतार्नु राजनीतिक स्वार्थ मात्रै हो। एमसीसी संसद्मा पेस भएको छ। २०७४ भदौ २९ मा भएको अनुदान सहायता सम्झौतापत्र पारित गर्न २०७८ फागुन ८ मा संसद्मा पेस भयो। सत्ता साझेदार दल नेकपा एसको सचिवालय बैठकले यसको विपक्षमा उभिने निर्णय गरिसकेको छ। नेकपा माओवादी केन्द्रले नेकपा एसको जस्तै निर्णय गर्ने अनुमान गर्न सकिन्छ। यस्तो माहोलका बीच १२ गतेको संसद् बैठकबाट एमसीसी पारित हुने र नहुने भन्न सकिन्न। नेपाल सरकार र एमसीसीबीच औपचारिक सम्बन्धको सुरुआत २०६८ माघ ५ मा प्रधानमन्त्री डा बाबुराम भट्टराई र अर्थमन्त्री वर्षमान पुन रहेका बेला भयो। नेपाल एमसीसी सहायताको लागि थ्रेसहोल्ड कार्यक्रम छनोटबाट भएको हो। २०७० पुसमा नेपालले विकासका अवरोधहरू पहिचान गर्न विज्ञ अर्थशास्त्रीको समूह गठन गर्यो। उक्त समूहको सिफारिसमा विद्युत् प्रसारण लाइन र सडक निर्माणको लागि अनुदान लिन खिलराज रेग्मी नेतृत्वको सरकारले आवेदन पेस गर्यो। एमसीसीले २०७१ मााघमा नेपाललाई अनुदान सहायता कम्प्याक्टको लागि छनोट गरेको हो। त्यसपछि २०७३ साउन ५ मा प्रधानमन्त्री केपी शर्मा ओली नेतृत्वको सरकारले कम्प्याक्टको मस्यौदा तयार पार्यो। मस्यौदासँगै प्राविधिक सहायता स्विकार गर्ने सम्बन्धी सम्झौतामा गरेको थियो। त्यसपछि तत्कालीन प्रधानमन्त्री पुष्पकमल दाहाल प्रचण्ड र अर्थमन्त्री कृष्णबहादुर महरा रहेको बेला २०७४ जेष्ठ १८ मा अनुदान सहायता सम्झौताको अन्तिम रूप दिन द्विपक्षीय वार्ताटोली गठन भयो। सोही वार्ताटोलीले तयार गरेको प्रस्ताव प्रधानमन्त्री शेरबहादुर देउवा नेतृत्वको मन्त्रिपरिषद्मा २०७४ साउन १० मा पेस भएर स्विकृत भयो। त्यसपछि नेपाल सरकारको तर्फबाट अर्थमन्त्री ज्ञानेन्द्रबहादुर कार्की र संयुक्त राज्य अमेरिकाको तर्फबाट एमसीसीका प्रमुख कार्यकारी अधिकृत जोनाथन जी नासबीच वासिङ्टन डीसीमा २०७४ भदौ २९ मा सम्झौतामा हस्ताक्षर भएको हो। एमसीसी सहयोगबाट निर्माण गरिने ३१३ किलोमिटर लामो लप्सीफेदीरातामाटाहेटौंडादमौलीबुटवल ४०० केभी डबल सर्किट प्रसारण लाइन र कपिलवस्तुको चन्द्रौटादेखि दाङको शिवखोलासम्मको ७७ किमि सडक मुख्य हो। नेपाल विद्युत् प्राधिकरणले निर्माण गर्ने बुटवलगोरखपुर ४०० केभी प्रसारण लाइनअन्तर्गतको नेपालभारतसम्मको २२ किमि अन्तरदेशीय प्रसारण लाइन आयोजना सहायक हो। प्रसारण लाइन रूपान्तरणकारी आयोजनाः करिब ८३ हजार मेगावाट विद्युत् उत्पादन सम्भावना भएको नेपालमा अहिलेसम्म २ हजार ७० मेगावाट अर्थात् सम्भावनाको करिब २ प्रतिशतमात्रै विद्युत् उत्पादन भएको छ। अहिले सरकारी क्षेत्रबाट ६१० र निजी क्षेत्रबाट ३५०६ मेवा निर्माणाधीन छन्। निजी क्षेत्रबाट २१४१ मेवा पीपीए गरेर निर्माणको चरणमा छन्। नेपाल सरकारले सीमापार विद्युत् व्यापारको लागि आवश्यक विद्युत् प्रसारण लाइनको निर्माण गर्न नसकेर तीन वर्षदेखि कुनै पनि आयोजनाको पीपीए भएको छैन। निजी क्षेत्रका ७२ मेगावाट आयोजनाले सर्वेक्षण कार्य सम्पन्न गरेर विद्युत् जडान सम्झौताका आवेदन गरे पनि सोही कारणले विद्युत् जडान सम्झौता रोकिएको छ। तथ्यांकमा उल्लेख भएका आयोजनाहरूको पहिचान, अध्ययन, विकासका लागि निजी क्षेत्रले अहिलेसम्म करिब १२ खर्ब लगानी गरेको छ। पाँच वर्षमा थप १३ हजार मेवा विद्युत् उत्पादनसँगै सोको प्रवाहका लागि उत्तरदक्षिण, पूर्वपश्चिम ४००, २२०, १३२ र ३३ केभी लाइन तथा सबस्टेसनहरूको निर्माण र स्तरोन्नतिको लागि करिब ९ खर्बभन्दा बढी लगानी आवश्यक छ। समृद्ध नेपाल, सुखी नेपाली को राष्ट्रिय लक्ष्य प्राप्तिको लागि सरकारको १५औं योजनाआर्थिक वर्ष २०७५।७६२०८०।८१ मा जलविद्युत्को दिगो र भरपर्दो विकासमार्फत मुलुकको समृद्धिमा योगदान गर्ने लक्ष्य छ। सरकारले १० वर्षमा १५ हजार मेवा विद्युत् उत्पादनको लक्ष्य राखेर नेपालको पानी, जनताको लगानी नारासहित जलविद्युत्लाई आर्थिक विकासको संवाहक बनाउने घोषणा गरेको छ। यसअनुसार बन्ने प्रसारण लाइन आयोजना आर्थिक रूपान्तरणकारी आयोजना हो। आर्थिक वृद्धि र रोजगारी सिर्जनाको लागि जलविद्युुत् यो आर्थिक वर्षमा नेपालले भारतबाट २ अर्ब २५ करोडको विद्युत् आयात गरेको छ। ५ वर्षमा १३ मेवा विद्युत् बनेमा आगामी दिनमा विद्युत् निर्यात गरेर सोझै व्यपार घाटा घटाउन सकिन्छ। त्यसैगरी खाना पकाउने ग्यासको विस्थापनको लागि विद्युतीय चुलोको उपयोग, विद्युतीय सवारी साधनको प्रवद्र्धन तथा उद्योगलाई पर्याप्त विद्युत् दिन सके पेट्रोलियम पदार्थको बढ्दो आयातमा नियन्त्रण हुनेछ। प्रसारण लाइन निर्माण र सीमापार विद्युत् व्यापारको सुनिश्चितता भएमा आगामी ५ वर्षमा थप १३ हजार मेवा विद्युत् आयोजना निर्माण हुन्छ। यसबाट बर्सेनि ८ लाखले प्रत्यक्ष रोजगारी पाउँछन्। यसबाट मासिक २५३० हजार कमाउनको लागि खाडी मुलुक जानुपर्ने बाध्यता हट्छ। करिब १ लाख ३० हजार जनाले दीर्घकालीन रोजगगारी पाउनेछन्। सम्झौतामा उल्लेखित आयोजना निर्माण गर्न विभिन्न कानुन अवरोधक हुने देखियो। त्यसैले सम्झौतामा उल्लेखित सर्तको कार्यान्वयनको विधेयक बनाएर संसद्बाट अनुमोदन गर्नु परेको हो। आयोजना निर्माणको समयमा सरकारलाई १ खर्ब ८० अर्ब भ्याट प्राप्त हुनेछ। आयोजना निर्माणपछि १५ वर्षसम्म वार्षिक ९ अर्ब ३० करोड र १६ वर्षदेखि ३० वर्ष ५३ अर्ब रोयल्टी प्राप्त हुनेछ। ३० वर्षपछि यी सबै आयोजना सरकारी हुनेछन्। यसरी आगामी ५ वर्षमा १३ हजार मेवा विद्युत् बनेमा जलविद्युत् क्षेत्रमा करिब २६ खर्ब लगानी हुनेछ। जुन लगानी प्रत्येक वर्ष ५ खर्ब २५ अर्वका दरले पूर्वाधार निर्माणमा खर्च गर्नुपर्छ र यो सरकारको हाल भइरहेको वास्तविक विकास खर्च १ खर्ब ७५८० अर्बको तेब्वर बढी हो। एमसीसीमा विरोधका मुख्य बुँदाहरू एमसीसी अनुदान सहायता अन्य सहायता जस्तै नभएर संसदीय अनुमोदन किन ? प्रसारण लाइन निर्माणमा भारतीय पक्षको सहमति किन ? र एमसीसी सहायता अमेरिकाको हिन्द प्रशान्त रणनीतिअन्तर्गत रहेकोले यो सहायता लिनुहुन्न भन्ने एमसीसी विरोधीको तर्क छ। एमसीसी सहायता सम्झौता संसदीय अनुमोदन गर्ने व्यवस्था अनुरूप ल्याइएको हो। यो अनुदान सहायता कार्यान्ययन सम्झौतामा ओली सरकारले त्यसै समय स्विकार गरेको हो। यो व्यवस्था पाँच वर्षभित्रमा सम्पन्न गर्नेगरी सम्झौतामा उल्लेखित प्रसारण लाइन आयोजना र सडक निर्माण गर्ने सन्दर्भमा नेपालका भूमि, वन, वातावरण, सार्वजनिक खरिद ऐनजस्ता कानुन अवरोधक हुने देखियो। यो भएकोले सम्झौतामा उल्लेखित सर्तको कार्यान्वयनको विधेयक बनाएर संसद्बाट अनुमोदन गर्नु परेको हो। प्रसारण लाइन निर्माणमा भारतीय पक्षको सहमति नेपालभित्र बन्ने ३१३ किमि विद्युत् प्रसारण लाइन निर्माणको लागि होइन। यो नेपाल (बुटवल)भारत (गोरखपुर) ४०० केभी प्रसारण लाइनको नेपाल खण्ड २२ किमि निर्माणको लागि भारतीय सहमति आवश्यक भनिएको हो। जुन नेपालको हितमा छ। यसले नेपालभारत अन्तरदेशीय प्रसारण लाइनको सिंक्रोनाइजेसनको सुनिश्चितता खोजेको छ। एमसीसीको किन भयो विरोध ? सत्तारूढ दल नेपाली कांग्रेस भने सत्तामा हुँदा वा नहुँदा जहिले पनि यो सम्झौता संसद्बाट पारित गरेर कार्यान्वयनका पक्षमा छ। तर, सत्ता साझेदार माओवादी र एकीकृत समाजवादी यसलाई यथास्थितिमा पारित गर्न नहुने बरु फेल पार्नुपर्ने पक्षमा छन्। प्रमुख प्रतिपक्षी दल एमालेले यसलाई सत्ता गठबन्धन टुटाउने अस्त्रका रूपमा लिएको तर्क धेरै छ। संसद्मा प्रतिनिधित्व भएका माओवादी, एकीकृत समाजवादीसँगै साना कम्युनिस्ट पार्टी जनमोर्चा र नेमकिपासँगै संसद्मा नभएका कम्युनिस्ट पार्टीहरू एमसीसी खारेजीको लागि आन्दोलनमा छन्। यसका अलावा संसद्मा प्रतिनिधित्व भएको वर्तमान राजनैतिक संवैधानिक प्रणाली खारेजीको माग गर्ने राप्रपासँगै अहिलेको राजनीतिक प्रणालीले विदेशी हस्तक्षेप बढाएको भन्ने नागरिक अभियन्ताहरूसमेत खारेजीको पक्षमा सडकमा छन्। यसमा एमसीसी अनुदान सहायता सम्झौताका विषयवस्तुमा भन्दा सहायता दिने देश अमेरिकालाई हेर्ने कम्युनिस्ट पार्टीको अमेरिकालाई साम्राज्यवादी भन्ने दृष्टिकोणले काम गरेको छ। उनीहरूका नजारमा साम्राज्यवादी देश अमेरिकाले नेपालको आर्थिक रूपान्तरणका लागि नभएर आफ्नो सामरिक स्वार्थका लागि अनुदान दिएको हो भन्ने छ। सोचलाई परिवर्तन गर्न आवश्यक छ । (लेखक दुलाल ईपानका कार्यसमिति सदस्य हुन्)"
"प्रहरी र तस्करबीच दोहोरो फायरिङ, एकको मृत्यु",सिमरा : अवैध लागुऔषध गाँजा नियन्त्रणमा लिने क्रममा प्रहरीले चलाएको गोली लागी बाराको सिम्रौनगढमा एकजनाको मृत्यु भएको छ । घटनामा अर्का एकजना घाइते भएका छन् । नेपालबाट भारततर्फ गाँजा लैजादै गरेको सूचना पाएपछि सिम्रौनगढस्थित ईलाका प्रहरी कार्यालयबाट प्रहरी टोली खटिएको थियो। बुधबार रातीको समयमा गाँजा लिएर तस्करको समूह महुवानी आएपछि दोहोरो फायरिङ भएको हो । प्रहरीले नियन्त्रणमा लिन खोजेपछि उक्त समूहले गोली चलाएको र प्रहरीले जवाफी कारवाही गरेको प्रहरी प्रवक्ता राजेश थापाले बताए । प्रहरीमाथी गोली चलाएर भाग्न खोजेका उनीहरुमध्ये दुईजनालाई प्रहरीले घाइते अवस्थामा नियन्त्रणमा लिएको थियो । घाइतेमध्ये एकको उपचारका क्रममा मृत्यु भएको हो । मृतकको पहिचान भने खुलेको छैन् । घटनामा संलग्न भारत मोतिहारीका ४० वर्षीय हिरदेश गिरी प्रहरी नियन्त्रणमा छन् । उनीहरुको साथबाट प्रहरीले ७५ केजी गाँजा समेत बरामद गरेको छ । प्रवक्ता थापाका अनुसार ६७ जनाको समूहमा रहेका तस्करले पाँचवटा बोरामा हालेर गाँजा भारततर्फ लैजादै गरेका थिए । पूर्वसूचना पाएको प्रहरीले तस्करको समूहलाई नियन्त्रणमा लिन 'एम्बुस' थापेर बसेको थियो । सोही क्रममा प्रहरीले नियन्त्रणमा लिन खोज्दा घटना भएको हो । प्रहरीले घटनाको थप अनुसन्धान सुरु गरेको प्रवक्ता थापाले बताए ।
रुसले युक्रेनमा क्षेप्यास्त्र हान्यो,"बेलायत : युक्रेनका राष्ट्रपति भोलोदिमिर जेलेन्स्कीले रुसले युक्रेनमाथि क्षेप्यास्त्र प्रहार गरेको पुष्टि गरेका छन् । रुसी सेनाले आफ्नो मुलुकमा पूर्वाधार र सीमा सुरक्षाका लागि खटिएका सुरक्षाकर्मीलाई लक्षित गर्दै क्षेप्यास्त्र प्रहा गरेको बताएका छन् । रुसले समेत युक्रेनको सैन्य पूर्वाधार क्षेत्रमाथि आक्रमण गरेको बताएको छ । तर, रुसले युक्रेनका सहरहरुमा आक्रमण नगरेको बताएको बीबीसीमा समाचार छ । रुसले भनेको छ, 'युक्रेनको सैन्य पूर्वाधार, वायु सेना र सीमा क्षेत्रमा उच्च प्रविधिको हतियारसहित आक्रमण गरिएको छ । '"
वडाध्यक्षले चलाएको मोटरसाइकलको ठक्करबाट पैदलयात्रुको मृत्यु,उदयपुर : वडाध्यक्षले चलाएको मोटरसाइकलको ठक्करबाट उदयपुरमा एक पैदल यात्रुको ज्यान गएको छ । बुधबार बेलुका त्रियुगा नगरपालिका ६ का वडाध्यक्ष ४०वर्षीय निर्मलकुमार चौधरीले चलाएको स१ब८९७ नम्बरको सरकारी मोटरसाइकलको ठक्करबाट स्थानीय ५० वर्षीय रामचन्द्र चौधरीको ज्यान गएको हो । सदरमुकाम गाईघाटबाट घरतर्फ जाने क्रममा गाईघाटकदमाह सडकखण्डको त्रियुगा नपा ६ कुमारीचौकमा दुर्घटना हुँदा चौधरीको ज्यान गएको जिल्ला प्रहरी कार्यालयका एसपी सुवासचन्द्र बोहोराले बताए । दुर्घटना लगत्तै स्थानीयको सहयोगमा उपचारका लागि बिराटनगर लैजानेक्रममा चौधरीको बाटोमा नै ज्यान गएको उनले बताए । दुर्घटनामा परी गम्भीर घाइते भएका वडाध्यक्ष चौधरीलाई उपचारका लागि विराटनगर लगिएको छ । घटनाका प्रत्यक्षदर्शीका अनुसार वडाध्यक्ष चौधरीले मादकपदार्थ सेवन गरी मोटरसाइकल चलाएका थिए ।

शीर्षक,विवरण
मानव बेचबिखनमा संलग्न खड्का पक्राउ,"काठमाडौं : मानव बेचबिखनमा संलग्न एक व्यक्ति पक्राउ परेका छन्। डेनमार्क बेल्जियमको होटलमा हेल्पर काममा लगाइदिने बाहानामा बेचबिखन गर्ने बाग्लुङका राजेन्द्र खड्कालाई प्रहरीले पक्राउ गरेको हो। मानव बेचबिखन अनुसन्धान ब्यूरोका अनुसार सिनामंगलमा लुकीछिपी बसिरहेको अवस्थामा खड्कालाई पक्राउ गरेको हो। खड्कालाई काठमाडौं जिल्ला अदालतबाट चार दिनको म्याद अनुमति लिइ प्रहरीले मानव बेचविखन तथा ओसापसार नियन्त्रण ऐन २०६४ अन्तर्गत थप अनुसन्धान भइरहेको प्रहरी उपरीक्षक अनुराग द्ववेदीले बताए। मासिक एक लाखदेखि डेढ लाख तलब हुन्छ भनी प्रलोभनमा पारी आठ लाख ५४ हजार रुपैयाँ ठगी गरेका थिए। कमल बस्नेतसँगै राजेन्द्र खड्काले २२ मे २०१९ मा भैरहवाबाट भारतको गोरखपुर, कलकत्ता हुँदै थाइल्याण्ड र कम्बोडियासम्म पुर्याइ थाइल्याण्डमा खड्काको कोठामा १५ दिनसम्म राखी भारतीय प्रतिवादी पर्विन्दर सिंह समेतले यौनशोषण गरेको पीडितको भनाइ छ।"
सिके राउतका कार्यकर्ताविरुद्ध कर्मचारी सडकमा (फोटो फिचर),"ढल्केवर(धनुषा) : डा सिके राउत नेतृत्वको जनमत पार्टीको विरोधमा कर्मचारी हातहातमा कालो पट्टी बाँधेर सडकमा उत्रिएका छन्। संघीय खानेपानी तथा ढल निकास आयोजनाको कार्यालय जनकपुरका निमित्त आयोजना प्रमुख इन्जिनियर राजेश्वर कुशवाहालाई जनमत पार्टीका नेता कार्यकर्ताले अर्घनग्न गरी दुर्व्यवहार गरेको घटनाविरुद्ध आइतबार महोत्तरीको बर्दिवासका कर्मचारीले प्रदर्शन गरेका हुन्। सयौंको संख्यामा रहेका कर्मचारीले बर्दिवासमा र्याली निकालेर जनकपुर घटनाको विरोध जनाएका छन्। 'राष्ट्रसेवक कर्मचारीमाथि आक्रमण बन्द गर, जनकपुर घटनाका दोषीलाई कारवाही गर', 'राष्ट्रसेवक कर्मचारीको मानव अधिकार सुनिश्चित गर, कथित जनतामारा जनमत पार्टीलाई प्रतिबन्ध गर', 'जनताको करले बनाएको कार्यालय तिमीले जलायौंतिमीजस्ता देशद्रोही नेताले कर्मचारी विद्रोही बनायौं' जस्ता नारा उल्लेखित प्लेकार्ड बोकेर जनमत पार्टीविरुद्ध चर्को नाराबाजी गर्दै उनीहरुले बर्दिवासको विभिन्न भागमा परिक्रमा गरेका थिए। र्यालीपश्चात कोणसभामा परिणत भएका कर्मचारीले जनकपुर घटनामा संलग्न दोषीलाई कडाभन्दा कडा कारबाहीको माग गरे। दोषीलाई कारबाही र इन्जिनियर राजेश्वर कुशवाहाले न्याय नपाएसम्म आफूहरुको आनदोलन जारी रहने उनीहरुको भनाइ थियो। कर्मचारीहरुले ईलाका प्रहरी कार्यालय बर्दिवास मार्फत महोत्तरीका प्रमुख जिल्ला अधिकारीलाई ज्ञापनपत्र समेत बुझाएका छन्। ज्ञापनपत्रमा उनीहरुले देश र जनताको सेवा प्रवाहमा खटिएका राष्ट्रसेवक कर्मचारीमाथि भएको नृशंस र अक्षम्य अपाराधिक कुकर्म संविधानत नागरिकको मौलिक हकको हनन तथा मानव अधिकारको उल्लंघन समेत भएकोले यस्तो अराजक घटनामा संलग्न व्यक्तिलाई तत्काल गिरफतार गरी कडाभन्दा कडा कारवाही गर्न माग गरेको छ। राष्ट्रसेवक कर्मचारीहरुको कार्यथलोको सुरक्षा, सेवाको सुरक्षा, जीउज्यानको पूर्ण सुरक्षाको सुनिश्चितता गर्न र निर्दोष कर्मचारीमाथि भएका यस्ता घटनाबाट उत्पन्न क्षतिको उचित क्षतिपूर्ति प्रदान गर्न समेत ज्ञापनपत्र मार्फत प्रमुख जिल्ला अधिकारीलाई आग्रह गरेका छन्। गएको बिहीबार जनमत पार्टीका नेता कार्यकर्ताले संघीय खानेपानी तथा ढल निकास आयोजनाका निमित्त प्रमुख कुहवाहालाई कार्यालयबाट निकालेर कुटपिट गर्दै अर्धनग्न पारेर नालाको हिलो दली नगर परिक्रमा गराएका थिए। त्यस घटनाको अहिले चौतर्फी आलोचना भइरहेको छ।"
"सीमा सुरक्षा बलियो पार्न चीनले पारित गर्यो नयाँ कानुन, अमेरिकाले उत्तर कोरियालाई भन्यो, उत्तेजनात्मक परीक्षण अन्त्य गरी वार्तामा आउ","अमेरिकाले उत्तर कोरियालाई आफ्ना क्षेप्यास्त्र परीक्षणका कार्यक्रम अन्त्य गरी वार्तामा बस्न आग्रह गरेको छ। अमेरिकाले उत्तर कोरियाको उत्तेजनात्मक परीक्षण बन्द गरी वार्तामा बस्न आग्रह गरेको हो। आइतबार चीनले आफ्नो सीमा सुरक्षालाई थप मजबुत गर्ने नयाँ कानुन पारित गरेको छ। सो समाचारलाई अन्तर्राष्ट्रिय सञ्चारमाध्यमले प्राथमिकताका साथ प्रकाशित गरेका छन्। प्रस्तुत छ, आइतबार चर्चामा रहेका केही प्रमुख विश्व खबरहरू : ००० सीमा सुरक्षा बलियो पार्न चीनले पारित गर्यो नयाँ कानुन बेइजिङ : चीनले सीमा सुरक्षा बलियो पार्न नयाँ कानुन पारित गरेको छ। भारतसँगको विवादित सीमा सुरक्षा सुल्झिन नपाउँदै चीनले नयाँ कानुन पारित गरेको हो। चीनले पिपुल्स रिपब्लिक अफ चाइना स्थापना भएको ७२ वर्षपछि सीमा सुरक्षा बलियो बनाउन पहिलो पटक सीमा सम्बन्धी नयाँ कानुन पारित गरेको बताइएको छ। नयाँ जमिन सीमा कानुनले सीमा सुरक्षा बलियो बनाउने चीनको विश्वास छ। चीनले छिमेकी मुलुक अफगानिस्तानमा तालिबानले शासन सुरु गरेपछि नजिकबाट नियालिरहेको रोयटर्समा समाचार छ। विभिन्न १४ वटा मुलुकसँग चीनको सीमा जोडिएको छ। ००० कस्मिरमा अफगानिस्तान जस्तै संकट निम्तिने चेतावनी श्रीनगर : भारतीय सैन्य बल प्रमुखले भारत सरकारद्वारा सञ्चालित जम्मु कस्मिर राज्यमा अफगानिस्तान जस्तै संकट निम्तिने चेतावनी दिएका छन्। सैन्य बल प्रमुख जनरल विपिन रावतले आइतबार कस्मिर क्षेत्रमा पनि अफगानिस्तान जस्तो संकट निम्तिने चेतावनी दिएका हुन्। गुहावटीमा आयोजित एक कार्यक्रममा बोल्दै उनले कस्मिर क्षेत्र र त्यहाँको सीमा क्षेत्रको अवस्था खतरनाक हुने चेतावनी दिएका हुन्। सो चेतावनी दिँदै उनले भारतले पूर्व तयारी अपनाउन आग्रह गरेका छन्। तालिबानले अफगानिस्तानमा निम्त्याएजस्तै संकट कस्मिरमा पनि निम्तिने सम्भावना बढी छ, उनले भनेका छन्, त्यसैले भारत सरकारले कस्मिर सीमामा नजर लगाउन, सीमा बन्द गर्न, निगरानी बढाउन र संकटविरुद्ध लड्न तयार बस्न जरुरी छ। केही दिनअघि जम्मु कस्मिर क्षेत्रमा आतंकवादी समूहले आक्रमण गरेका थिए। आक्रमणपछि भारतीय सेनाले आतंककारीविरुद्ध सैन्य अपरेसन थालेको थियो। ००० आसियानको शान्ति योजनामा म्यानमार सेना प्रतिबद्ध बर्मा : म्यानमार सेनाले आइतबार दक्षिणपूर्वी एसियाली संगठन आसियानको शान्ति योजनामा आपू प्रतिबद्ध रहेको बताएको छ। आसियानले गरेको सैन्य आलोचनाका बाबजुद आफु शान्ति योजनामा प्रतिबद्ध रहेको सेनाले बताएको हो। जुन्ता सेनाका प्रमुख मिन आउङ लेइङले आइतबार विज्ञप्ती जारी गर्दै आसियानको शान्ति योजनामा सहकार्य गर्ने बताएका छन्। आसियानले म्यानमार सेनालाई आगामी शिखर सम्मेलनबाट बहिष्कार गरेपनि आसियानको शान्ति योजनामा भने कुनै अवरोध ल्याउने छैन। अन्य मुलुकमा शान्ति कायम गर्न म्यानमार सेनाले आसियानको शान्ति योजनालाई सहयोग गर्नेछ, उनले भनेका छन्। गएको अक्टोबरमा आसियानले आगामी शिखर सम्मेलनमा म्यानमार सेनालाई निम्तो नदिने निर्णय गरेको थियो। आसियानको सो निर्णयपछि म्यानमार सेना रुष्ट बनेको थियो। आसियानको शिखर सम्मेलन यही अक्टोबर अन्तिममा आयोजना गरिएको छ। ००० अमेरिकाले उत्तर कोरियालाई भन्यो, उत्तेजनात्मक परीक्षण अन्त्य गरी वार्तामा आउ वासिङटन : आइतबार संयुक्त राज्य अमेरिकाका वरिष्ठ कुटनीतिज्ञले उत्तर कोरियालाई वार्तामा आउन आग्रह गरेका छन्। उत्तेजनात्मक क्षेप्यास्त्र परीक्षण अन्त्य गरी तत्काल वार्तामा आउन अमेरिकी कुटनीतिज्ञ सुङ किमले उत्तर कोरियालाई आग्रह गरेका हुन्। उत्तर कोरियाली मामिलासम्बन्धी अमेरिकी शीर्ष नेता किमले दक्षिण कोरियाली अधिकारीहरुसँगको छलफलपछि आइतबार सो आग्रह गरेका हुन्। उत्तेजक परीक्षण र अन्य सैन्य गतिविधि गर्नुको सट्टा सिधै वार्तामा आउन हामीले उत्तर कोरियासँग आग्रह गरिसकेका छौँ, किमले रिपोटरहरुसँग भनेका छन्, साथै यदि उत्तर कोरिया तयार भएमा अमेरिका बिना शर्त वार्तामा आउन तयार रहेको पनि हामीले स्पष्ट पारिसकेका छौँ। गएको मंगलबार उत्तर कोरियाले पनडुब्बीबाटै जापानको समुद्र क्षेत्रनजिक दुईवटा नवनिर्मित ब्यालिस्टिक क्षेप्यास्त्र प्रहार गरेको थियो। सो प्रहारले जापान, कोरिया प्रायद्धिप क्षेत्रमा तनाव बढ्ने भन्दै संयुक्त राष्ट्रसंघको सुरक्षा परिषद्ले समेत बैठक बसालेको थियो। ००० टर्कीले अमेरिकासहित १० वटा पश्चिमेली देशका राजदूत फिर्ता गर्ने अंकारा : टर्कीका राष्ट्रपति रेजेप तायियप एद्रोगानले विभिन्न १० वटा पश्चिमेली देशका राजदूतलाई फिर्ता गर्ने निर्णय गरेका छन्। राष्ट्रपति एद्रोगानले विगत चार वर्षदेखि टर्कीले थुनामा राखेको अभियन्ता प्रमुख रिहाईको माग गर्दै आएका अमेरिकासहित १० वटा पश्चिमेली देशका राजदूतलाई फिर्ता गर्ने निर्णय गरेका हुन्। टर्कीले अभियन्ता प्रमुख ओजम्यान कभालालाई सन् २०१७ देखि थुनामा राखेको छ। उनलाई सन् २०१३ को राष्ट्रव्यापाी आन्दोलनमा आर्थिक सहयोग गरेको र सन् २०१६ मा सैन्य कु असफल गराउन भूमिका खेलेको आरोपमा थुनामा राखेको हो। गत हप्ता ओजम्यानको रिहाईको माग गर्दै अमेरिका, जर्मनी, क्यानडा, फिनल्याण्ड, फ्रान्स, नेदरल्याण्ड, न्यूजिल्याण्ड र स्वीडेनसहित १० वटा मुलुकले संयुक्त विज्ञप्ती जारी गरेका थिए। टर्कीको परराष्ट्र मामलामा सो मुलुकहरुले आदेश दिन नसक्ने बताउँदै १० वटा मुलुकका राजदूतलाई हटाउने र फिर्ता गर्ने निर्णय गरेको राष्ट्रपति एद्रोगानले बताएका छन्। टर्कीको सो निर्णयपछि आगामी दिनमा कुटनैतिक सम्बन्ध कस्तो हुने भन्नेबारे अन्योलता छाएको बताइएको छ। राजदूतलाई कहिले फिर्ता पठाउने भन्नेबारे भने टर्कीले हाल सूचना जारी नगरेको बताइएको छ। ००० बंगलादेश हिंसा सम्बन्धमा प्रहरीविरुद्ध ३ हजार मुद्दा दर्ता ढाका : बंगलादेशमा हिन्दू अल्पसंख्यकविरुद्ध भएको धार्मिक साम्प्रदायिक हिंसा सम्बन्धमा करिब ३ हजार मानिसले प्रहरीविरुद्ध मुद्दा दर्ता गराएका छन्। सो हिंसा सम्बन्धमा प्रहरीले लापरबाही गरेको भन्दै स्थानीय करिब ३ हजारले मुद्दा दर्ता गराएका हुन्। गएको अक्टोबर १३ मा बंगलादेशको चादपुरमा हिन्दू अल्पसंख्यकमाथि साम्प्रदायिक हिंसा भएको थियो। हिंसापछि प्रहरीले गरेको फायरिङमा पाँच युवकको मृत्यु भएको थियो भने ३३ मानिस घाइते भएका थिए। सो साम्प्रदायिक हिंसा नियन्त्रणमा प्रहरीले लापरबाही गरेको भन्दै करिब ३ हजार अज्ञात व्यक्तिले प्रहरीविरुद्ध मुद्दा दर्ता गराएको बताइएको छ। सो संख्याका अज्ञात मानिसले करिब ७५ मुद्दा दर्ता गराएको बताइएको छ। ००० ताइवानमा शक्तिशाली भूकम्प ताइपेई : ताइवानको उत्तरपूर्वी क्षेत्रमा आइतबार शक्तिशाली भूकम्प गएको छ। ताइवानको यिलान काउन्टी क्षेत्रलाई केन्द्रविन्दु बनाएर ६५ म्याग्निच्युडको भूकम्प गएको हो। आइतबार दिउँसो गएको सो भूकम्प यस वर्षकै ठूलो रहेको ताइवानको केन्द्रीय मौसम ब्यूरोले जनाएको छ। सो भूकम्प करिब ३० सेकेन्डसम्म महसुस गरिएको स्थानीयले बताएका छन्। भूकम्पले केही भौतिक क्षति पुर्याएको छ। त्यस्तै मानवीय क्षति भयो भएन भन्ने यकिन विवरण आउन बाँकी रहेको बताइएको छ। ००० क्यालिफोर्नियाको डढेलोपछि १० हजारभन्दा बढी सुकेका रुख हटाइने क्यालिफोर्निया : सरकारले क्यालिफोर्नियाको जंगलमा लागेको डढेलोपछि काम नलाग्ने गरी सुकेका हजारौँ रुखहरु हटाइने भएको छ। क्यालिफोर्नियाको राज्य सरकारले डढेलोको कारण सुकेका १० हजारभन्दा बढी रुखहरु हटाउने निर्णय गरिएको हो। कम नलाग्ने गरी सुकेका रुखहरुले सम्भावित दुर्घटना ननिम्त्याओस् भन्दै पहिलो चरणमा राजमार्ग र मानव बस्ती वरिपरीका रुखहरु हटाइने राज्य सरकारको वन विभागले जनाएको छ। अमेरिकाको क्यालिफोर्नियास्थित जंगलमा यस वर्षकै ठूलो डढेलो लागेको थियो। जलवायु परिवर्तनका कारण युरोप र अमेरिकाका विभिन्न जंगलहरुमा तीब्र रुपमा डढेलो लागेको विज्ञहरुले बताएका थिए। ००० पिकासोको उत्कृष्ट रचना ११० मिलियन डलरमा बिक्री लस भेगास : कलाकार इलेभेन पाब्लो पिकासोको उत्कृष्ट कलाकृतिहरु लास भेगस सहरको एक होटलमा बिक्री भएको छ। नाभेडास्थित लास भेगस सहरको एक होटेलमा दुई दशकअघिदेखि प्रदर्शनीमा राखिएको कलाकृतिहरु करिब ११० मिलियन डलरमा लिलामीमा बिक्री भएको हो। एमजीएम रिसोर्टको स्वामित्वमा रहेको होटेल बेलाजियोमा पिकासोका उत्कृष्ट कलाकृतिहरु प्रदर्शनीमा राखिएका थिए। जसमा ९ वटा पेन्टिङ र २ वटा माटोका कलाकृतिहरु राखिएका थिए। सो कलाकृतिहरु करिब ११० मिलियन डलरमा लिलामीमा होटेल सञ्चालकले बिक्री गरेका हुन्। जसमध्ये सन् १९३८ मा पिकासोले बनाएको वुमेन इन अ रेड ओरेन्ज बेरेट सबैभन्दा बढी मूल्य ४०५ मिलियन अमेरिकी डलरमा बिक्री गरिएको छ भने सन् १९४२ मा बनाएको नेचर मोर्ते औ प्यानियर १६६ मिलियन डलरमा बिक्री गरिएको छ। संयोजन : अस्मिता खड्का"
मोहन वैद्य डिस्चार्ज,काठमाडौं :थापाथलीस्थित नर्भिक अन्तर्राष्ट्रिय अस्पताल भर्ना भएका नेकपा (क्रान्तिकारी) माओवादीका महासचिव मोहन वैद्य 'किरण' डिस्चार्ज भएका छन् । दमको समस्या भएपछि नर्भिकमा असोज ३१ गते भर्ना भएका किरण एकहप्तापछि आइतबार डिस्चार्ज भएका हुन् । अहिले उनको स्वास्थ्य अवस्था सामान्य छ। उपचारमा संलग्न चिकित्सकका अनुसार वैद्यको स्वास्थ्यमा सुधार आएपछि डिस्चार्ज गरिएको पारिवारिक स्रोतले जानकारी दिएको छ। मोहन वैद्य अस्पताल भर्ना
पाँच दिनदेखि सुत्केरी ब्यथा लागेकी महिलाको उद्धार,मुगु : पाँच दिनदेखि सुत्केरी ब्यथा लागेर उच्च रक्तश्राप भइ जिल्ला अस्पातल मुगु भर्ना भएकी महिलाको उपचार हुन नसकेपछि थप उपचारका लागि हेलिकप्टरबाट उद्धार गरिएको छ। छायाँनाथ रारा नगरपालिका१० झाकोट निबासी २१ वर्षीया मोनिसा बुढालाई पाँच दिन अगाडिबाट सुत्केरी ब्यथा लागेर अत्याधिक रक्तश्राप भएको थियो । उनलाई जिल्ला अस्पतालमा उपचार गर्न भर्ना गरिएको थियो। बुढाको जिल्ला अस्पातलमा उपचार गर्न सम्भव नभएपछि राष्ट्रपति उत्थान कार्यक्रम अन्तर्गत नेपाली सेनाको हेलिकप्टर मार्फत थप उपचारका लागि प्रदेश अस्पातल सुर्खेतमा लगिएको हो। २१ वर्षीया बुढाको यो पहिलो सन्तान हो। बच्चा उमेर नपुगको र उनको शरीरमा कलान्सिटा फिबिया भइ उच्च रक्तश्राप हुँदा हेमोग्लोबिन घटेको थियो । चार पोका रगत चढाउँदा समेत हेमोग्लोबिन नबढेकाले शल्यक्रिया गरेर आमाको ज्यान बचाउन सकिने भए पनि बच्चाको ज्यान बचाउन नसकिने अवस्था आएकोले जिल्ल प्रशासन कार्यालयको समन्वयमा हेलिकप्टर मार्फत थप उपचारका लागि प्रदेश अस्पताल सुर्खेतमा रिफर गरिएको बुढाको उपचारमा संलग्न डाक्टर मिना काफलेले जानकारी दिइन्। उनको ज्यान बचाउन सकिने भए पनि जिल्ला अस्पातलमा आइसियुको ब्यवस्था नहुँदा आमा र बच्चाको ज्यान बचाउन सुबिधा सम्पन्न अस्पतालमा लैजानु पर्ने भएको जिल्ला अस्पातलका डाक्टर मिना काफलेले उनीहरुलाई बताइन् । त्यसपछि बिहान १० बजे गृह मन्त्रालयमा जानकारी गराइ तत्कालै सुर्खेतबाट हेलिकप्टर झिकाइ थप उपचारका लागि सुर्खेत पठाइएको प्रमुख जिल्ला अधिकारी रोमबहादुर महतले बताए।
सर्वोच्चका १४ न्यायाधीशले फुलकोर्ट बहिष्कार गर्ने,"काठमाडौं : सर्वोच्च अदालतका प्रधानन्यायाधीश चोलेन्द्र शमशेर जबराले भोलि सोमबारका लागि डाकेको फुलकोर्ट (पूर्ण बैठक) सर्वोच्चका १४ न्यायाधीशले बहिष्कार गर्ने भएका छ्न्। प्रधानन्यायाधीश जबराले भोलि सोमबार बस्ने फुलकोर्टको एजेन्डाबारे छलफल नै नगरी बैठक आह्वान गरेको भन्दै न्यायाधीशहरूले आपत्ति जनाएका हुन् । प्रधानन्यायाधीश चोलेन्द्रशम्शेर जबराले सोमबार डाकेको फुलकोर्टमा न्यायाधीश सहभागी नहुने भएका हुन्। प्रधानन्यायाधीश र नेपाल बार एशोसियसनका अधिकारीबीच आइतबार भएको छ्लफलमा प्रधानन्यायाधीश जबराले सोमबार फुलकोर्ट डाक्ने प्रतिबद्धता जनाएका थिए। भोलि बस्ने फूलकोर्टमा वरिष्ठ अधिवक्ता उपाधिको निर्णय गर्ने कार्यसूची राखिएको छ। प्रधानन्यायाधीश जबराले भोलिको बैठकमा न्यायपालिका सुधार कार्यदलको प्रतिवेदन सम्बन्धी एजेन्डा राखेको बारका अध्यक्ष चण्डेश्वर श्रेष्ठले बताए। सर्वोच्चका एक अधिकारीले अधिकांश न्यायाधीशहरू प्रधानन्यायाधीशले मार्ग प्रशस्त गर्नुपर्छ भन्ने मुडमा रहेको बताए। प्रधानन्यायाधीशले भोलि १:३० बजे बैठक डाकेका छन्। थप धारणा बनाउन सर्वोच्चका न्यायाधीशहरूको बैठक भोलि बिहान पुन: बस्ने छ। बैठकमा १४ न्यायाधीशको उपस्थित रहेको थियो। अन्य ५ न्यायाधीशहरू कार्यालयमा उपस्थित थिएनन्। यस्तै प्रधानन्यायाधीश जबरा र बारका अधिकारीबीच आइतबार भेटवार्ता भएको थियो। बैठकमा न्यायाधीश हरिकृष्ण कार्कीको संयोजकत्वमा बनेको सुझाव प्रतिवेदन कार्यान्वयन, पेशी व्यवस्थापन, मन्त्री नियुक्तिमा प्रधानन्यायाधीशको संलग्नतालगायतका विषयमा छलफल भएको थियो।"
"५ सय ५७ जनामा कोरोना संक्रमण, ३ को मृत्यु",काठमाडौं : ७ हजार ६२५ नमूना परीक्षणमा ५ सय ५७ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा ६०६१ नमूनाको पीसीआर र १ हजार ५६४ नमूनाको एन्टिजेन विधिबाट परीक्षण गरिएको थियो। जसमध्ये पीसीआर विधिबाट ५२२ र एन्टिजेन विधिबाट ३५ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पछिल्लो २४ घन्टामा कोरोनाबाट थप ३ जनाको मृत्यु भएको छ। शनिबार कोरोनाबाट ८ जनाको मृत्यु भएको थियो। योसँगै नेपालमा कोरोनाबाट मृत्यु हुनेको संख्या ११ हजार ३४८ पुगेको हो। मन्त्रालयका अनुसार आइतबार थप ८ सय ७७ जना कोरोनामुक्त भएका छन्। कोरोनाका सक्रिय संक्रमितको संख्या १०२०१ पुगेको छ।
"२७ अंकले बढ्यो नेप्से, साढे दुई अर्ब बढीको कारोबार","काठमाडौं : सेयर कारोबारको पहिलो दिन आइतबार नेप्से परिसूचक २७ अंकले बढेर २५ सय ८४५२ विन्दुमा अडेको छ। अघिल्लो कारोबारको अन्तिम दिन बिहीबार नेप्से १४७० अंकले घटेर २५ सय ५६९५ विन्दुमा झरेको थियो। नेप्से बढेसँगै कारोबार रकममा पनि सामान्य वृद्धि भएको छ। आइतबार २२५ कम्पनीको ५८ लाख १८ हजार २५ कित्ता शेयर दुई अर्ब ७७ करोड ३४ लाख मूल्य बराबरमा खरिदबिक्री भयो। यस्तै ठूला कम्पनीको शेयर मापन सेन्सेटिभ इण्डेक्स ७२४ अंकले बढेर ४९०६८ बिन्दुमा पुगेको छ। कारोबारमा आएका १३ समूहमध्ये व्यापार समूहको मात्र शेयर मूल्य घटेको छ। यस समूहको १०७ प्रतिशतले घटेको हो। यस्तै अन्य समूहको परिसूचक भने वृद्धि भएको छ। यसदिन वित्त समूहको परिसूचक सर्वाधिक ४११ प्रतिशतले बढेको छ। अन्यको ३२४, जलविद्युतको २५२, विकास बैंकको १५९, होटल तथा पर्यटनको १४६,व्यापारको १०७, माइक्रोफाइनान्सको १०६ प्रतिशतले शेयर परिसूचक बढेको छ। अन्य बाँकी समूहको परिसूचक पनि बढेको छ। आइतबार दुई कम्पनीको शेयर मूल्यमा सकारात्मक सर्किट लागेको छ। बेस्ट फाइनान्स कम्पनी र रिडी हाइड्रोपावर डेभमलमेन्ट कम्पनीको शेयर मूल्य १० प्रतिशतले बढेको हो। यसैगरी सात कम्पनीको शेयरमूल्य ८ प्रतिशतभन्दा बढीले बढेको छ। यस्तै मेरो माइक्रोफाइनान्सको शेयरमूल्य भने १० प्रतिशत घटेको छ। कारोबार रकमका आधारमा आइसीएफसी फाइनान्स शीर्ष स्थानमा रह्यो। सो कम्पनीको १५ करोड ९१ लाख ८६ हजार रुपैयाँ बराबरको शेयर कारोबार भएको छ।"
वर्तमान सत्ता गठबन्धन विध्वंशकारी : केपी ओली,"झापा : नेकपा एमालेका अध्यक्ष केपी शर्मा ओलीले गठबन्धन बनाउँदैमा अस्थिर र विध्वंशकारी तत्वलाई जनताले निर्वाचनमा भोट नदिने बताएका छन्। झापाको बिर्तामोडमा आज आयोजित पार्टी प्रवेश कार्यक्रममा बोल्दै एमाले अध्यक्ष ओलीले गठबन्धन दलको असली नियत जनताले देखिसकेको बताएका हुन्। कांग्रेस नेतृत्वको गठबन्धन सरकार साढे तीन महिना नपुग्दै ढलपल गरिरहेको बताउँदै एमाले अध्यक्ष ओलीले भने, एमाले नेतृत्वको सरकारलाई चौतर्फी घेराबन्दीमा पारेर पनि हटाउन तीन वर्ष लागेको सबैलाई थाहा छ। आफैँ भन्नुस् यो सरकार कति कमजोर छ। अध्यक्ष ओलीले राजदूत फिर्ता गरेर प्रधानमन्त्री विदेश भ्रमणमा जानु लज्जास्पद भएको टिप्पणी गरे। अध्यक्ष ओलीले एमालेमा प्रवेश गर्न चाहनेको देशव्यापी लहर रहेको बताए। देश र जनताको पक्षमा काम गर्ने भएकाले एमालेमा प्रवेशको लहर छ, अध्यक्ष ओलीले भने, नराम्रो कामलाई एमालेले समर्थन गर्दैन। अनुचित काममा लाग्दैन। राष्ट्रिय आकांक्षा भनेको समृद्ध नेपाल र सुखी नेपाली भएको बताउँदै अध्यक्ष ओलीले यो अभिभारा एमाले नेतृत्वको सरकारले मात्रै पूरा गर्न सक्ने बताए। व्यक्तिगत स्वार्थ र अहंकार लिएर हिँड्ने समय होइन यो, अध्यक्ष ओलीले भने। अध्यक्ष ओलीले एमाले विचारमा मात्र होइन, लोकतान्त्रिक आचरण र अभ्यासमा पनि अगाडि रहेको बताए। सधैँ बसेर कार्यकतालाई सम्वोधन गर्दै आएका एमाले अध्यक्ष ओलीले आज भनेर उठेर भाषण गरेका छन्।"
दसैंमा प्रदेश २ मा सवारी दुर्घटनामा ३१ को मृत्यु,"महोत्तरी : दसैंमा प्रदेश नं २ मा भएको सवारी दुर्घटनामा परी ३१ जनाको मृत्यु भएको छ। यस वर्ष दसैंको फुलपाती असोज २६ गतेदेखि पूर्णिमा कार्तिक ३ गतेको अवधिभित्रमा भएको सवारी दुर्घटनामा उनीहरुको मृत्यु भएको प्रदेश ट्राफिक प्रहरी कार्यालय पथलैयाले जनाएको छ। प्रहरीका अनुसार यसरी मृत्यु हुनेमा सबैभन्दा बढी सप्तरी र बारामा ८८ जना रहेका छन्। त्यस्तै सिरहा, धनुषा, महोत्तरी, रौतहटमा ३३ जनाको मृत्यु भएको छ भने पर्सामा २ र सर्लाहीमा १ जनाको मृत्यु भएको छ। सो अवधिमा प्रदेश नं २ मा १९० वटा सवारी दुर्घटना भएको थियो। दुर्घटनाको क्रममा गम्भीर घाइते हुनेमा ९ र समान्य घाइते हुनेमा २५२ जना रहेको सुचना अधिकृत प्रहरी नायव उपरीक्षक सन्तुलाल जैसवारले जानकारी दिए। सो दुर्घटनाको क्रममा २८४ वटा सवारी साधनको संलग्नता रहेको प्रहरी नायव उपरीक्षक जैसवारले बताए।"
अवरुद्ध सडक तथा पुल तत्काल खुलाउन निर्देशन,"काठमाडौं : प्रतिनिधिसभा, विकास तथा प्रविधि समितिले बाढीपहिरोका कारण अवरुद्ध रहेका सडक तथा पुल तत्काल खुलाउन भौतिक पूर्वाधार तथा यातायात मन्त्रालयलाई निर्देशन गरेको छ। समितिको आइतबार बसेको बैठकले कात्तिकमा परेको वर्षाका कारण अझै मनाङ, बझाङ, बाजुरालगायत जिल्लाका सडक विच्छेद भएकाले अस्थायी रुपमा भए पनि तत्काल यातायात सञ्चालनमा ल्याउन निर्देशन गरेको हो। समितिले पुष्पलाल (मध्यपहाडी) लोकमार्ग आयोजना १४ वर्षमा ५८ प्रतिशत मात्रै सम्पन्न भएकाले सो आयोजना अबको दुई वर्षमा सम्पन्न हुनसक्ने आधार प्रस्ट पार्न पनि निर्देशन गरेको छ। समितिले विसं २०७६ जेठमा ठेक्काको अवधि निर्धारण गर्दा भूगोल, निर्माण सामग्रीको उपलब्धतालगायत विषयमा ध्यान दिन आजको बैठकले सोको कार्यान्वयन गर्न पनि निर्देश गरेको छ। हाल पहाड, हिमाल र तराईमा एउटै अवधि राख्ने गरिएको भए पनि हिमालमा मौसमका कारण चार महिना मात्रै काम गर्न सकिने भएकाले यसलाई ध्यान दिएर समय निर्धारण गर्न भनिएको हो। नेपाल प्राकृतिक प्रकोपको उच्च जोखिममा रहेको र बर्सेनि बाढी पहिराले गर्दा क्षति भइरहेकाले त्यसलाई न्यूनीकरणका लागि दीर्घकालीन कार्ययोजना बनाएर कार्यान्वयन गर्न पनि समितिले सरकारलाई निर्देशन दिएको छ। बाढी प्रभावित क्षेत्रमा तत्काल उद्धार र खोजी गर्न र प्रभावित नागरिकलाई राहत उपलब्ध गराउन समिति गृह मन्त्रालयलाई निर्देशन गरेको छ। समितिको बैठकमा मन्त्रालयले बाढी, पहिराका कारण अवरुद्ध सडक खुलाउन गरिरहेको पहलबारे जानकारी दिँदै भौतिक पूर्वाधार तथा यातायातमन्त्री रेनुकुमारी यादवले द्रुत गतिमा काम गर्न कर्मचारीलाई निर्देशन दिए। ढिलासुस्ती नगरी द्रुत गतिमा काम गर्नुपर्नेमा उनको जोड छ। देशभरका धेरै सडकको अवस्था खराब भएकाले त्यसको समाधानमा ध्यान दिइनुपर्ने उनले बताए। समितिका सभापति कल्याणीकुमारी खड्काले मध्यपहाडी राजमार्गमा १४ वर्षमा ५८ प्रतिशत मात्रै निर्माण सकिएकाले दुई वर्षमा बाँकी काम सकिने नदेखिएको बताए। मध्यपाहाडीलगायत निर्माणाधीन सडकमा सडकको अधिकार क्षेत्र विवादले निर्माणमा ढिलाइ भइरहेको उनको भनाइ छ। उनले भने, 'सबैतिर २५२५ मिटर चौडाइ तोकिएकाले स्थानीयवासीले आफ्नो जग्गामा घर बनाउन वा बैङ्कमा राखेर काम गर्न पाएका छैनन्।' समितिका सदस्य गणेशकुमार पहाडीले सडक निर्माण गर्दा खोलाबाट थोरै मात्रै उचाइमा र धेरै नजिक भएकाले कटानको समस्या आइरहेको बताए। सडक निर्माणको योजना बनाउँदा नै भविष्यमा आउनसक्ने समस्याका बारेमा ध्यान दिनुपर्नेमा उनको जोड छ। समितिका सदस्य गजेन्द्रबहादुर महतले प्रधानमन्त्रीले पूर्वाधार निर्माण गर्दा आफ्नो क्षेत्रमा मात्रै ध्यान दिन नहुने औँल्याए। समितिका सदस्य कमला रोक्काले बेमौसमी बाढी, पहिराका कारण प्रभावित भएका नागरिकलाई सरकारले चाँडो राहत उपलब्ध गराउनुपर्ने औँल्याए।"
सरकार र विप्लवबीच वार्ता,"काठमाडौं : नेपाल सरकार र नेत्रविक्रम चन्द नेतृत्वको नेपाल कम्युनिष्ट पार्टीबीच २०७७ फागुन २० गते भएको तीन बुँदे सहमति कार्यान्वयन गर्ने विषयमा छलफल भएको छ। गृह मन्त्रालयमा भएको छलफलमा तथ्यांक संकलन गरी भेरिफाइ गर्ने र कानुनसम्मत नेकपाका विभिन्न घटनामा पक्राउ परेका बन्दीलाई रिहाइ गर्ने तथा मुद्दा फिर्तालाई अगाडि बढाउन दुवै पक्ष सहमत भएका छन्। बैठकमा सरकारका तर्फबाट गृहमन्त्री खाण, कानुन न्याय तथा संसदीय मामिलामन्त्री दिलेन्द्रप्रसाद बडू र महान्यायाधिवक्ता खम्मबहादुर खाती तथा नेकपाको तर्फबाट पार्टी प्रवक्ता खड्गबहादुर विश्वकर्मा प्रकाण्डसहभागी थिए। महान्यायाधिवक्ता खातीले विभिन्न स्थानमा रहेका कानुनसम्मत फिर्ता लिन मिल्ने मुद्दा फिर्ता लिने र कैदी बन्दीलाई रिहाइ गर्ने विषय सकारात्मक रूपमा अघि बढेको जानकारी दिए। खातीले आजको छलफलमा नेकपाले पार्टीका विभिन्न जेलमा रहेका कैदी बन्दी र मुद्दाको सूची सरकारालाई जानकारी गराउने बताएको पनि उल्लेख गरे। त्यस्तै दुबै पक्षबीच सहमति र सहकार्यमा अघि बढ्ने विषयमा सकारात्मक छलफल भएको उनले जानकारी दिए। बैठकमा नेकपाका तर्फबाट आफूहरू अब संविधान र कानुन बमोजिम पार्टीको संगठन निर्माणमा जुट्ने र त्यसमा सहयोग गर्न सरकारलाई आग्रह भएको महान्यायाधिवक्ता खातीले बताए। नेकपाले सूची उपलब्ध गराउने र सरकारले पनि आफ्नो तर्फबाट सूची खोजेपछि भेरिफाइ गरी अन्तिम सूची तयार हुनेछ। तयार भएको अन्तिम सूचीका आधारमा बाँकी रहेका मुद्दाहरूलाई कसरी किनारा लगाउन र बन्दीलाई रिहा गर्न सकिन्छ, त्यसको प्रशासनिक, कानुनी र प्राविधिक निकास निकाल्ने सहमति पनि दुवै पक्षबीच भएको छ। नेकपाका प्रवक्ता प्रकाण्डले बैठक सकारात्मक रूपमा अघि बढेको र केही दिनमै नतिजा निस्कने जानकारी दिए। यसअघि कात्तिक दुई गते नेकपा र नेपाल सरकारबीच तीन बुँदे सहमति कार्यान्वयनका सन्दर्भमा छलफल भएको थियो। त्यसअघि असोज ३१ गते गृहमन्त्री खाणले सहमति कार्यान्वयनबारे सरकारी पक्षसँग तयारी बैठक गरेका थिए। छलफल मुख्य गरी सहमतिको बुदाँ नम्बर तीनमा रहेको नेपाल सरकार, नेपाल कम्युनिष्ट पार्टीमाथि लगाइएको प्रतिबन्ध हटाउन, कारागारमा रहेका पार्टीका नेता तथा कार्यकर्ताहरूको रिहाइ र सम्पूर्ण मुद्दाहरू खारेज गर्न सहमत भएको छ भन्ने विषयबारे केन्द्रित थियो। ०७७ फागुन २० गते सरकारका तर्फबाट वार्ता टोलीका संयोजक तत्कालीन गृहमन्त्री रामबहादु थापा र सदस्य तत्कालीन प्रधानमन्त्री केपी शर्मा ओलीका विदेश मामिला सल्लाहकार डा राजन भट्टराई तथा नेकपाको तर्फबाट वार्ता टोलीका संयोजक पार्टी प्रवक्ता प्रकाण्ड र सदस्य पार्टी केन्द्रीय समिति सदस्य दिपकले तीन बुँदे सहमतिमा हस्ताक्षर गरेका थिए।"
"अमेरिकाले उत्तर कोरियालाई भन्यो,उत्तेजनात्मक परिक्षण अन्त्य गरी वार्तामा आउ","वासिङटन : आइतबार संयुक्त राज्य अमेरिकाका वरिष्ठ कुटनितिज्ञले उत्तर कोरियालाई वार्तामा आउन आग्रह गरेका छन्। उत्तेजनात्मक क्षेप्यास्त्र परिक्षण अन्त्य गरी तत्काल पुन वार्तामा आउन अमेरिकी कुटनितिज्ञ सुङ किमले उत्तर कोरियालाई आग्रह गरेका हुन्। उत्तर कोरियाली मामिलासम्बन्धी अमेरिकी शीर्ष नेता किमले दक्षिण कोरियाली अधिकारीहरुसँगको छलफलपछि आइतबार आग्रह गरेका हुन्। उत्तेजक परिक्षण र अन्य सैन्य गतिविधि गर्नुको सट्टा सिधै वार्तामा आउन हामीले उत्तर कोरियासँग आग्रह गरिसकेका छौं', किमले रिपोर्टरहरुसँग भने,साथै यदि उत्तर कोरिया तयार भएमा अमेरिका बिना शर्त वार्तामा आउन तयार रहेको पनि हामीले स्पष्ट पारिसकेका छौं। गएको मंगलबार उत्तर कोरियाले पनडुब्बीबाटै जापानको समुद्र क्षेत्रनजिक दुईवटा नवनिर्मित ब्यालिस्टिक क्षेप्यास्त्र प्रहार गरेको थियो। सो प्रहारले जापान, कोरिया प्रायद्धिप आदि क्षेत्रमा तनाव बढ्ने भन्दै संयुक्त राष्ट्रसंघको सुरक्षा परिषद्ले समेत बैठक राखेको थियो।"
"प्रधानन्यायाधीश र बारका अधिकारीबीच भेटवार्ता, के के भयो कुरा ?","काठमाडौं : प्रधानन्यायाधीश चोलेन्द्र समशेर जबरा र बारका अधिकारीबीच आइतबार भेटवार्ता भएको छ । बैठकमा न्यायाधीश हरिकृष्ण कार्कीको संयोजकत्वमा बनेको सुझाव प्रतिवेदन कार्यान्वयन,पेशी व्यवस्थापन, मन्त्री नियुक्तिमा प्रधानन्यायाधीशको संलग्नतालगायतका विषयमा छलफल भएको थियो । बारका अध्यक्ष चण्डेश्वर श्रेष्ठले न्यायापालिकाको सुधारका विषयमा प्रधानन्यायाधीशसँग छलफल भएको बताए । उनले भने, प्रधानन्यायाधीश जबराले पर्सी मंगलबारदेखि केहि मुद्धामा नमूनाको रुपमा गोलाप्रथाबाट पेशी तोक्ने प्रतिवद्धता जनाउनुभएको छ। मंगलबारदेखि परीक्षणका रुपमा गोलाप्रथाबाट पेशी तोक्ने कुरा आएको छ । यस्तै भोली सोमबार फूलकोर्टको बैठक डाक्नु भएको छ । त्यसमा हामीलाई पनि प्रतिनिधिकारुपमा बोलाउने बताउनुभयो।' बैठकमा न्यायापालिका सुधारका विषयमा पनि छलफल भएको छ। उनले भने, न्यायापालिकाका सम्पूर्ण खराबी र सुधार गर्नुपर्नेबारे सोध्यौं । उहाँले न्यायापालिका सुधार्न म तत्पर छु भन्नुभयो । बार अध्यक्ष श्रेष्ठले अहिलेको मुख्य विषय न्यायापालिकामा देखिएको विकृति समाधान गर्नु रहेको बताए । उनले भने,न्यायापालिका सुधार्न बार आन्दोलन गर्न पनि तयार छ । हाम्रो मुख्य माग न्यायापालिका भित्रको विकृति अन्त्य हुनुपर्छ भन्ने हो । न्यायापालीकाभित्र विचौलिया रोक्ने संयन्त्र बनाइनुपर्छ । आफू खुसी इजलास तोकिने काम रोकिनुपर्छ भन्ने हो। बार महासचिव लीलामणी पौडेलले प्रधानन्यायाधीले भोली सोमबार १ :३० मा फूलकोर्ट डाकेको बताए ।"
'परदेशी आयो' मा विपिन कार्की,"काठमाडौं : नेपाली फिल्मका चर्चित नायक विपिन कार्कीको 'परदेशी आयो' गीतको भिडियो सार्वजनिक भएको छ। गायक केतन क्षेत्रीको स्वर रहेको उक्त गीतमा कार्कीसँगै कविता न्यौपाने, सुरविर पण्डित, शर्मिला शर्माको पनि अभिनय रहेको छ। गीतमा विपिन्न मुख्य पात्र रहेका छन्। जसले उनले विदेश गएका युवाको पात्रको रुपमा भूमिका निभाएका छन्। प्रकाश सापकोटाको शब्द रहेको उक्त गीतमा सुवास भुषालको संगीत रहेको छ। देवेन्द्र नेपालको निर्देशनमा तयार भएको भिडियोलाई दिपेश उपाध्याय र दिप्सन डंगोलले छायांकन गरेका छन्। भिडियोको सम्पादन विकास दाहालले गरेका छन्।"
पहिरोले पोखरा दम्सादीको बस्ती र पुल जोखिममा,"पोखरा : बस्ती र पुलमुनि पहिरो जाने क्रम नरोकिएपछि पोखरा महानगरपालिका २१ दम्सादीको बस्ती र झोलुङ्गेपुल जोखिममा परेको छ। यस वर्ष असारको दोस्रो हप्तादेखि दम्सादीको बस्ती र झोलुङ्गेपुल नै जोखिममा पर्ने गरी पुलमुनि पहिरो जान थालेपछि स्थानीयमा त्रास छाएको छ। दसैं लगतै सोमबारदेखि कात्तिकमा पनि ठूलो वर्षा हुन थालेपछि पहिरोले बस्ती नै फुस्रे खोलामा पुर्याउने हो कि भन्ने त्रासमा रहेको स्थनीयले बताए। ६० घर रहेको दम्सादीमा यति बेला पहिरोले दुईवटा रेष्टुरेण्ट सहित २० घर र झोलुङ्गेपुल नै जोखिममा परेको दम्सादी टोल विकास संस्थाका उपाध्यक्ष तोयनाथ आचार्यले बताए। बस्ती र पुलमुनि पहिरो गएपछि स्थानीयमा त्रास छाएको हो। फुस्रेखोलाको किनार दम्सादीको बस्तीमुनिको जमिन कमेरो र गेगरयुक्त रहेकोले पानी नपर्दा पनि भक्कभक्क जमिन खस्ने गरेको आचार्य बताउँछन्। पानी पर्दा बस्ती नै फुस्रे खोलामा खस्छ कि भन्ने त्रासले पहिरो नजिकको स्थानीय घर छाडेर अन्यत्र बस्ने गरेको स्थानीय युवराज आचार्यले सुनाए। पोखरामा आइतबार बिहान ८:४५ बजे अघिको २४ घण्टामा ३४४ मिलिमिटर पानी परेको जल तथा मौसम विज्ञान विभागले जनाएको छ। दम्सादीको बस्ती नजिकै तीनतिरबाट पहिरो गएको छ। दम्सादीको बस्तीदेखि उत्तरपश्चिम फेवा पावर हाउस नजिकै भएर पोखरा १७ जोड्ने झोलुङ्गेपुल पनि दसैं अघिको सुख्खा पहिरोले भत्केको छ। यो पहिरोले पनि बस्ती जोखिममा परेको स्थानीय नवराज आचार्यले बताए। दाम्सादीको बस्तीको दक्षिण पूर्वतर्फ पनि पहिरो गएको छ। पुरानो झोलुङ्गेपुल भत्कनु र नयाँ झोलुङ्गेपुल पनि भत्कने अवस्थामा पुग्दा महानगरको नजिकको बस्ती कर्णाली जस्तो दुर्गम हुने अवस्थामा पुगेकोले बस्ती र पुल संरक्षणका लागि तीनै तहका सरकार लाग्नु पर्ने उनले बताए। दम्सादीमा पहिरो जान थालेपछि पोखरा महानगरपालिकाले त्यस क्षेत्रको भौर्गभिक अध्ययन र जमिनमुनिको माटोको अवस्थाको बारेमा अध्ययन गर्न भूर्गवविद्धको टोली नै खटाएको थियो। दम्सादीको बस्तीमा सानासाना भ्वाङ रहेको र वर्षाको पानी पर्दा त्यही भ्वाङ भएर पानी बस्ती हुँदै फुस्रे खोलातर्फ खस्दा जमिन भित्रको कमेरो माटो पनि घुलेर पानीसँगै बाहिर निस्कन्छ। त्यही भएर बस्तीको डिलमा पहिरो गएको अध्ययन टोलीका सदस्य सुवास आचार्यले बताए। बस्ती र पुल पहिरोबाट जोगाउन पानीको उचित निकास, नियन्त्रण र पहिरो गएको क्षेत्रको डिल संरक्षणको काम गर्नु पर्ने अध्ययन टोलीको सुझाव छ। बस्ती जोखिममा पर्ने गरी दम्सादीमा पहिरो गएपछि बस्ती र पुल संरक्षणका लागि तत्कालल वडाले ४ लाख रुपौयाँ छुट्याएको पोखरा महानगरपालिका वडा नम्बर २१ का वडा अध्यक्ष खगराज आचार्यले बताए। बस्ती अनुगमन गर्न गण्डकी प्रदेशका अर्थमन्त्री रामजी बराल पनि पुगेका थिए। पहिरो नियन्त्रण गरी बस्ती र झोलुङ्गेपुल जोगाउन प्रदेश सरकारले तत्कालका लागि ४८ लाख रुपौयाँ बजेट छुट्याएको अर्थमन्त्री बरालले बताए। कात्तिक महिनामा पनि पानी नरोकिएपछि स्थानीयमा त्रास छाएको छ। पानी रोकिएला र शान्तिको शास फेर्न पाइएला भन्ने अवस्था सृजना भएको स्थानीय मीना आचार्यले बताइन्। पुलमुनि पहिरो गएपछि पहिले पुल जोगाउनु पर्छ भन्ने थियो अहिले तीनतिर गएको पहिरोले बस्ती कसरी जोगाउने भन्ने चिन्तामा रहेको स्थानीय युवराज आचार्यले सुनाए। प्रदेश सरकार र नगरपालिकाले छुट्याएको बजेट एउटा पहिरो नियन्त्रण गर्न पनि अपुग हुने प्राविधिकले बताएको उनले सुनाए। तीनतिरबाट गएको पहिरोबाट बस्ती जोगाउन प्रदेश, स्थानीय र संघ सरकारले एक एक वटा पहिरो गएको क्षेत्र संरक्षणका लागि आवश्यक बजेट उपलब्ध गराउन स्थानीयको माग छ।"
"सुन चाँदीको मूल्य बढ्यो, तोलाका कति?",काठमाडौं : नेपाली बजारमा छापावाल सुनको मूल्य प्रतितोला तीन सयले बढेको छ। आज छापावाल सुनको मूल्य ३ सयले बढेर ९२ हजार ४०० रुपैयाँ कायम गरिएको छ। आइतबार प्रतितोला रु ९२ हजार १०० मा कारोबार भएको थियो। नेपाल सुनचाँदी व्यवसायी महासङ्घले जनाएअनुसार आज तेजाबी सुनको मूल्य प्रतितोला रु ९१ हजार ९०० रहेको छ। आइतबार तेजाबी सुन प्रतितोला रु ९१ हजार ६०० कारोबार भएको थियो। महासङ्घका अनुसार आज चाँदीको मूल्य अघिल्लो कारोबार मूल्यका तुलनामा प्रतितोला रु ५ ले बढेर एक हजार २६५ पुगेको छ। चाँदी आइतबार प्रतितोला रु एक हजार २६० मा कारोबार भएको थियो।
केपी ओलीको अहंकारले बहुमतको सरकार गर्ल्यामगुर्लुम ढल्यो : रामचन्द्र पौडेल,"गुलरिया : केपी ओलीको अहंकारले बहुमतको सरकार गर्ल्यामगुर्लुम ढलेको नेपाली काँग्रेसका वरिष्ठ नेता रामचन्द्र पौडेलले बताए। कर्णाली नदीको बाढीले प्रभावित बर्दियाको बाढीग्रस्त क्षेत्र अवलोकनमा आएका पौडेलले नेपाली काँग्रेस गुलरिया नगर कार्य समितिद्वारा आयोजित कार्यकर्ता भेटघाटका क्रममा ओलीले आफैंलाई सर्बेसर्वा ठान्दा सरकार ढलेको बताए। जनताले चुनेर निर्धक्क शासन गर्न चाहिँदो बहुमत दिएको कम्युनिष्ट सरकार ओलीको आफ्नै खटन पटन लगायत हैकममा चल्नुपर्ने प्रवृत्ति मौलाएपछि सरकार ढल्न पुगेको उनले दोहोर्याए। उनले नेतृत्वकर्ता ओलीकै कारण नेकपाभित्र असन्तोष उत्पन्न भइ विग्रह उठ्दा ओली सरकार ढलेको जिकिर गरे। कर्णालीको बाढीले खेती भित्र्याउने बेलाको अन्नबालीमा गरेको नोक्सानी प्रति चिन्ता व्यक्त गर्दै दीर्घकालीन, अल्पकालीन राहत योजना बनाउन सरकारलाई सुझाव दिए। जनतालाई परेको आपत्तिको बेलामा सहानुभुति व्यक्त गर्दै नदी नियन्त्रण र राहत दिन सरकार तम्तयार हुनुपर्नेमा जोड दिए। जनताको सुख दुःखमा सरकारले सहभागिता जनाइ तत्काल समस्या समाधान गर्न नेता पौडेलले अनुरोध गरेका छन्। नेपाली काँग्रेस पार्टीका नेता कार्यकर्ताले फरक राजनितिक दलको मात्र नभइ नेपाली काँग्रेस पार्टीको पनि आलोचना गर्नुपर्ने भन्दै १३ औं महाधिवेशनपछि नेपाली काँग्रेस पार्टी भित्र भए गरेका कामको आलोचना गर्न नेता कार्यकर्तालाई सुझाए। उनले भने, ' हालसम्म पार्टीको अवस्था, भातृ संगठनहरुको अवस्था, पार्टीका तल्लो निकायहरुको अवस्था लगायत पार्टीको अधिवेशनका बारेमा कार्यकर्ताहरु पनि चनाखो हुनुपर्छ। असाधारण परिस्थितिमा समय थप गर्दा समेत अधिवेशन किन हुन सकेन भनी कार्यकर्ताहरुले प्रश्न गर्नुपर्छ।' कार्यक्रममा नेपाली काँग्रेसका केन्द्रीय सदस्य, बर्दिया सभापति लगायत नेता कार्यकर्ताको सहभागिता रह्यो। नेता पौडेलले बर्दियाको राजापुर, मधुवन, गुलरिया नगरपालिका तथा बढैयाताल गाउँपालिकामा कार्यकर्ता भेटघाट गरेका छन्।"
पुन : मतगणनामा हारेका व्यक्तिले जीते,जनकपुरधाम : महोत्तरीको एक स्थानीय तहको वडामा पुनःमतगणना हुँदा पराजित व्यक्ति विजयी भएका छन्। उच्च अदालतको आदेशलाई सर्वोच्चले सदर गरेपछि आज भएको मतगणनामा स्वतन्त्रबाट उम्मेद्वारी दिएका रमेशकुमार रायको पक्षमा २६८ मत आएर विजयी भएको हो। उनका निकटतम प्रतिद्वन्दी नेपाली कांग्रेसका अरुणकुमार चौधरीको पक्षमा २६६ मत आएको छ। जिल्लाको मनरा शिस्वा नगरपालिका १० मा वडाध्यक्ष पदका लागि पुनःमतगणना गर्ने उच्च अदालत जनकपुरका न्यायाधीशद्वय हरिप्रसाद बगाले र रामेश्वर रेग्मीको संयुक्त इजलासले दिएको आदेशलाई सर्वोच्चले ४ वर्षपछि गरेपछि मतगणना भएको छ। अदालतल ०७५ आषाढ २१ गते विवादित मतगणनाको विषयमा दोहोर्याएर मतगणना गर्न आजको समय निर्धारण गरेको थियो। ०७४ असोज २ गते भएको स्थानीय तहको निर्वाचनमा मनरा सिस्वा नगरपालिकामा ८ गते नतिजा प्रकाशित गरियो। राजपाले टिकट नदिएपछि स्वतन्त्रबाट उम्मेद्वारी दिएका रमेशकुमार राय र नेपाली कांग्रेसका अरुणकुमार चौधरीले समान २६७ मत ल्याएका थिए। दुवैको मत बराबर भएपछि गोलाप्रथाबाट अरुण चौधरीलाई निर्वाचित गरिएको थियो। निर्वाचन अधिकृत आमबहादुर बानियाँले बदर मतमध्येबाट ३ मत चौधरीको पक्षमा पारेको भन्दै रमेश रायले अदालतमा मुद्दा दिए। सोही मुद्दामा उच्च अदालतले ०७५ असार २१ गते १५ दिनभित्र पुनःमतगणना गर्न आदेश दिएको थियो। उच्च अदालतको आदेशपछि चौधरी सर्वोच्चसम्म पुगेका थिए। सर्वोच्चले मुद्दाको सुनुवाई गर्दै ०७७ चैत ६ गते उच्च अदालत जनकपुरको आदेशलाई सदर गर्यो। त्यसपछि पुनःमतगणनाको मिति निर्धारण गर्नुपर्नेमा कोरोना महामारीका कारण लकडाउन भएपछि मिति तोक्न सकिएको थिएन। अन्ततः दोहोर्याएर मतगणना गर्न आजको समय निर्धारण गरिएको थियो।
बाढीप्रहिरो प्रभावितका लागि सरकारले विशेष प्याकेज ल्याउँछ: प्रधानमन्त्री देउवा,"फिदिम : प्रधानमन्त्री शेरबहादुर देउवाले बाढीपहिरो प्रभावितका लागि सरकारले विशेष कार्यक्रम ल्याउने बताएका छन् । पाँचथर र इलामको बाढीप्रहिरो प्रभावित क्षेत्रको निरीक्षणपछि पाँचथरको फाल्गुनन्द गाँउपालिका ३ स्थित जलसिंह माध्यमिक विद्यालयमा आयोजित कार्यक्रममा पीडितई सम्बोधन गर्दै देउवाले यस्तो बताएका हुन् । प्रदेश नम्बर एकमा सबैभन्दा धेरै क्षति पाँचथरमा भएको भन्दै देउवाले तत्काल मन्त्रिपरिषद्को बैठक बसेर पीडितहरुको दीर्घकालिन व्यवस्थापनका लागि विषेशष कार्यक्रम ल्याउने बताएका हुन् । सरकारले यसअघि नै आपतकालिन राहतका कार्यक्रमहरु ल्याएको छ,' पीडितहरुलाई सम्बोधन गर्दै देउवाले भने,'त्यो आपतकालिन कार्यक्रम हो । अब सरकारले पीडितहरुको उचित व्यवस्थापनका लागि दीर्घकालिन कार्यक्रम ल्याउँछ। पाँचथरमा बाढिपहिरोबाट मृत्यु हनेको संख्या ३० पुगेको छ । देउवाले मोरङ, सुनसारीहुँदै पाँचथर र इलामको पहिरो प्रभावित क्षेत्रको हेलिकोप्टरबाट निरीक्षण गरेका हुन् । इलामको फाकफोकथुम, माङ्सेबुङ, चुलाचुली गाउँपालिकासहित पाँचथरको मिक्लाजुङ र फाल्गुनन्द गाँउपालिकाको निरीक्षण गरेका हुन् । मिक्लाजुङ गाउँपालिकाको चिसापानीमा केही समय देउवाले पहिरो पीडितहरुको गुनासो सुनेका थिए। चिसापानीबाट हेलिकोप्टरबाट फाल्गुनन्द ३ मा अवतरण गरेका देउवाले पीडितहरुलाई सम्बोधन गरेका हुन् । उक्त कार्यक्रममा पाँचथर र इलामका प्रमुख जिल्ला अधिकारीले दुई जिल्लाको पहिरो प्रभावितको रिपोर्ट प्रधानमन्त्री देउवालाई बुझाएका थिए । निरीक्षणका लागि देउवासँग सूचना, सञ्चार तथा प्रविधिमन्त्री ज्ञानेन्द्रबहादुर कार्की, उर्जा जलस्रोत तथा सिंचाइमन्त्री पम्फा भुसाल र स्वास्थ्य तथा जनसंख्या राज्यमन्त्री भवानीप्रसाद खापुङ पनि सहभागी छन्।"
ढकमक्क फुल्यो सयपत्री (फोटोफिचर),"स्याङ्जा : कालीगण्डकी गाउँपालिका अहिले सयपत्रीमय बनेको छ। जिल्लामै पहिलो पटक यो गाउँपालिकाले ठूलो मात्रामा फूल खेतीको शुभारम्भ गरेको हो। सयपत्री फुलेर ढकमक्क भएपछि गाउँ नै सुन्दर देखिएको छ। गाउँघरमा सयपत्रीको बासना छाएको छ। तिहारको झल्को बढाएको छ। बर्सेनि हजारौं रुपैयाँका माला खरिद गर्ने गाउँलेले यस वर्ष भने आफैंले फुलाएको फूल उपयोग गर्ने भएका छन्। गाउँपालिकाले फूलमा आत्मनिर्भरसहित आयआर्जन गर्न सिकाउने उदेश्यले सयपत्री रोपण सुरु गरेको जनाएको छ। कालीगण्डकी गाउँपालिका ७ स्थित लालीगुराँस होमस्टेलाई फूलैफूलको घरवास बनाउने उदेश्यले नमूना बारीचौरमा ५ रोपनीमा व्यवसायिक फूलखेती गरिएको हो। यसैगरी, वडा न ४ स्थित ड्रागन खेतीभित्र १५ रोपनी क्षेत्रफलमा फूलखेती गरिएको गाउँपालिकाका अध्यक्ष खिमबहादुर थापाले जानकारी दिए। उनले भने, गाउँपालिकाले असार महिनामा २० रोपनी क्षेत्रफलमा १३ हजारभन्दा बढी सयपत्री फूलका बिरुवा रोपेको हो। फूलखेतीमा स्थानीयलाई जागरुक बनाउने लक्ष्य भएको उनले सुनाए। सबैले आआफनै पालिकामा यसरी नै फूलखेती गरी फूलमालाका नाउँमा बर्सेनि लाखौं रुपैयाँ विदेश निर्यात गर्ने काम अब रोकिनुपर्छ। सीप र जाँगर भराउन पालिकाले सहयोग गरे त्यो सम्भव छ। सयपत्री फूलबाट कम समयमा राम्रो आम्दानी लिन सकिन्छ। सयपत्री सबैका लागि अत्यावश्यक फूल हो। विभिन्न चाडपर्व, पूजाआजा, कर्मकाण्ड र विवाहमा पनि सयपत्रीको अत्याधिक माग बढी हुने भएकाले यसतर्फ पालिकाले चासो बढाएको गाउँपालिकाका कृषि अधिकृत अनुप पौडेल। गत वर्षसम्म खाली र उपयोगबिहीन जग्गा अहिले फूलले रंगीन बनेको छ। व्यवसायीकतर्फ ध्यान खिचेको छ। फूलरोपणसम्बन्धी ज्ञान पाएका छन्। बेरोजगार युवालाई आयआर्जन र होमस्टेका लागि प्रयोग हुने फूल उत्पादन गर्न सहज बनेको छ। चिसो हावापानी र घमाइलो ठाउँ भएकाले फूलखेती निकै राम्रो भएको छ। प्रति बोटबाट सामान्यतयाः २ वटा माला बन्ने फूल फुलेका जुनकुमारी थापा भन्छिन्। पालिकाले सिकाएको फूल रोपणखेतीबाट निकै खुशी भएको र आउदो वर्ष आफूले पनि खेती गर्ने इच्छा जागेको थापाको भनाइ छ। सयपत्री फूलेर पहेलै भएपछि स्थानीयबासीले फूल टिपेर माला गास्ने काम गरिरहेका छन्। यहाँ उत्पादित फूल र माला बुटवल, काठमाडौं, पोखरा र स्थानीय बजारमा बिक्री गरिने कृषि प्राविधिक गम्बरसिंह थापा भन्छन्। पालिकाले कर्मा ५५५ जातको सयपत्रीको बीउ ल्याएर जमाएर रोपेको जनायो। करिब ४ लाखको लगानीमा गरिएको सयपत्रीबाट २० देखि २५ लाखसम्म आम्दानी हुने पालिकाको अनुमान रहेको अधिकृत पौडेलले बताए। सयपत्री फूलको बहुउपयोग हुन्छ। फूलले त्याग र माया दर्शाउँछ। सौन्दर्य प्रशाधनका रुपमा पनि प्रयोग गरिन्छ। सेवनले विभिन्न प्रकारका स्वास्थ्य लाभ लिन सकिन्छ भने यसको लेपनले छालासम्बन्धी रोगबाट बचाउछ भन्ने मान्यता छ। असोजदेखि टिप्न सुरु गरिएको फूल मंसिर महिनासम्म राख्न सकिन्छ। गाउँपालिकाले सुरुवात गरेको फूलखेती आउदो वर्ष ज्ञान, सीपसहित स्थानीयलाई नै हस्तान्तरण गर्ने जनाएको छ।"
आमाकै संलग्नतामा छोरी बलात्कृत : मुद्दा कमजोर बनाउन प्रहरी नै लागेको आरोप,"विराटनगर : आफ्नै आमामाथि शरीर बन्धक तथा जबरजस्ती मुद्दा दर्ता गराएकी पीडित युवतीले प्रहरीले मुद्दा कमजोर बनाएको आरोप लगाइएकी छिन् । आफूले प्रहरीमा बुझाउन गएको प्रमाण प्रहरीले नबुझिदिएको आरोप ती युवतीको छ। विराटनगर १० की मन्जुविरुद्ध जिल्ला प्रहरी कार्यालय मोरङमा २२ वर्षीया छोरीले बन्धक बनाइ जबरजस्ती करणी गराउन खोजेको भन्दै मुद्दा दिएकी थिइन्। उनले न्यायका लागि प्रहरीमा मुद्दा दर्ता गराउन खोज्दा प्रहरीले लिन नमानेको आरोप लगाएकी छिन्। प्रहरीमा मैले बुझाइको प्रमाणको सिडि प्रहरीसमक्ष चल्यो उनले भनिन्, अदालतमा चल्दैन।' आफ्नो साक्षीको बकपत्र समेत नगराएको उनको आरोप छ । लामो समयसम्म बकसपत्र गर्न नबोलाएपछि आफूहरु मिडिया आएपछि मात्रै बकपत्र गराएको उनले बताइन्। आमाले अदालतमा गलत र झुठो बयान दिएपछि आफूले त्यसबेलाको प्रमाण प्रहरीमा बुझाउन जाँदा प्रहरीले बुझ्न नमानेको बताउँदै उनले भनिन्, 'त्यसपछि कुरियर गरेर पठाए।' आमाले घटना भएको दिन काठमाडौंस्थित बीएनबी अस्पताल भर्ना भएको फर्जी पूर्जा पेश गराएपछि आफू त्यहाँ सबै प्रमाण पेश गर्दा प्रहरीले लिन अस्वीकार गरेको उनले बताइन् । उनले मात्र २०७७ फागुन ६ देखि २१ सम्म भर्ना रहेको भन्दै अदालतमा लिखित बुझाए पनि अस्पतालको डिस्चार्ज कार्डमा २०७६ फागुन ६ गते भर्ना भइ हातको औंलाको सामान्य शल्यक्रिया गरेको अर्को दिन डिस्चार्ज गरेको उल्लेख छ। तर, आमाले सबै प्रमाणलाई नै झुठो बनाएर बुझाएको पीडित युवतीको गुनासो गरिन् । केहि महिनाअघि आफ्नै छोरीलाई अपहरण गरी दुईजना युवकसँग जबरजस्ती करणी गराउन खोज्ने आमाले पीडित युवतीसहित सांक्षी र आफन्तलाई विभिन्न माध्यमबाट मुद्दा फिर्ता लिन प्रलोभन दिँदै दबाब दिने गरेकी थिइन्। आमाविरुद्ध शारीरिक बन्धक तथा जबरजस्ती मुद्दा दिएकी पीडित युवतीले आफूलाई प्रलोभन दिँदै मुद्दा फिर्ता लिन आमा र आमाकी दिदी रन्जु सिङ पौडेलले विभिन्न माध्यमबाट दबाब दिने गरेको बताउँदै आएकी छिन् । पौडेलले २२ वर्षीय युवतीका बुवा श्यामकुमार बम, जबरदस्ती करणीबा जोगाएका भाइ रोहन भगतलाई मुद्दा फिर्ता लिन प्रलोभन र धम्की दिने गरेको बताइन् । छोराले आफूलाई आमाले नागरिकता नबनाइ दिने र सम्पती पनि नदिने भनेर धम्की दिने गरेको बताए । रोहनले भने, 'आफू कामले विराटनगरमा गएको बेला आमाले तँलाई नागरिकता नबनाइ दिन र सम्पती पनि दिने भनेर धम्की दिने गरेको छ ।' पूर्वपतिबाट जन्मेकी छोरी विराटनगरमा भेट्न आएको बेला पौडेलले आफ्ना केटा साथीसँग कोठामा थुनेर जबरजस्ती यौनसम्बन्ध कायम गराउन लगाएकी थिइन्। पौडेलका एक छोराले कोठाको ढोका खोलेर उनलाई उद्धार गरेपछि जिल्ला प्रहरी मोरङमा उजुरी दिएकी छन्। जुन मुद्दा जिल्ला अदालतमा चलिरहेको छ । पीडित युवतीले आमा पौडेल, सुनसरीको इनरुवा ९ बवियाका अजय साहु र विराटनगर १० शान्ती टोलका सुरज रायविरुद्ध प्रहरीमा उजुरी दर्ता गराएकी हुन् । जिल्ला प्रहरी मोरङले छानबिनपछि तीनैजनाविरुद्ध जिल्ला अदालत मोरङमा शरीर बन्धक तथा जबरजस्ती मुद्दा दर्ता गराएका थिए । मोरङ प्रहरी प्रमुख जनार्दन जिसिले आफूलाई त्यस विषयमा थाहा नभएको बताए । पहिलाको मुद्दा भएकाले आफूले बुझेर जवाफ दिने उनले बताए । प्रहरीले प्रमाणबिना मुद्दा नचलाउने भएकाले लगाएको आरोप गलत हुनसक्ने उनले बताए । उक्त मुद्दामा अदालतले कोरोनाको कारण देखाउँदै पौडेल र अजयलाई ११ लाख र सुरजलाई ५० हजार धरौटीमा छाडेको छ । उक्त मुद्दामा पौडेललाई जोगाउन अहिले यहाँका केही राजनीतिक दलका अगुवाहरु लागिपरेको पीडितले गुनासो छ। सुनसरीको भण्टाबारी माइती भएकी पौडेलको तरहराका एक युवकसँग विवाह भएको र एको एक छोरी पनि छन् । आमा ताराले भण्टाबारीमा सञ्चालन गर्दै आएको मदिरा होटेलमा बस्दै आएकी पौडेलको कोशी परियोजनाका ठेक्केदार भारतको विरपुरका बब्लु भगतसँग प्रेम बस्यो । उक्त प्रेम १५ वर्षअघि ववाहमा परिणत भएर ४ छोरा र १ छोरी पनि जन्मिए । तर छोरीलाई बुवासँगै छोडेर पौडेलले भगतसँग विवाह गरेपनि छोरीसँग उनको भेटघाट हुँदै आएको थियो । भगतसँग प्रेममा बस्दा एक सन्तान जन्मेपछि भगतले कानुनी रुपमा श्रीमती स्वीकार गरेका थिए । अहिले भारतीय पतिबाट जन्माएको छोराहरु बुवासँगै बस्दै आएका छन् । ठेक्केदार भगतले पौडेलको नाममा विराटनगर १० मा घरजग्गाका साथै अन्य ठाउँमा पनि १० करोड बढीको सम्पति जोडि दिएका छन् । भगतले सासू आमा ताराको नाममा पनि सुनसरीमा जग्गा खरिद गरिदिएका छन्। पौडेलको पछिल्लो समय अजय र सुरजसँबग सम्बन्ध गाँसिएको थियो । भगतले अजय र सुरजसँगको सम्बन्धको बारेमा जानकारी पाएपछि समस्या हुने डरले पौडेलले पूर्वपतिसँग भएको छोरीको विवाह अजयसँग गराइदिने प्रस्ताव राखिन् । तर छोरीले नमानेपछि अपहरण गरेर बन्धक बनाइ जबरजस्ती अजयसँग यौन सम्बन्ध कायम गराउने षडयन्त्र रचेको पीडित परिवारले सुनाए । तरहराबाट पीडित युवतीकी आमालाई विराटनगर भेट्न आएको बेला पौडेल, अजय र सुरजले पार्टी आयोजना गरेरसँगै जाँड रक्सी खाए । रक्सीको मात लागेपछि पौडेलले छोरी र अजयलाई कोठामा थुनेर बाहिरबाट ताल्चा लगाइदिइन् । पीडित युवतीले रोइकराइ गरेको सुनेर भगत पक्षका पौडेलकै एक छोराले कोठाको ताल्चाखोलेर उद्धार गरेका थिए । उक्त घटनाको बारेमा भगतलाई समेत जानकारी भयो । त्यसपछि पीडित युवतीले सौतेनी बुवाको सहयोगमा जिल्ला प्रहरी मोरङमा उजुरी दर्ता गराएकी थिइन् । छोरीमाथि जबरदस्ती करणीको प्रयास असफल भएपछि पौडेल एक्कासी त्यही दिन श्रीएयर लाइन्सको विमानबाट काठमाडौं फरार भइन्। सुरुमा घटनाका बारेमा कसैलाई भनेपछि कहिले आउन नदिने, ज्यान मार्ने र अघिको भिडियो सार्वजनिक गरिदिने भन्दै धम्काएकी थिइन्। पौडलले छोरीलाई घरमा छोडेर भागेपछि छोरीले छिमेकीलाई सुनाएपछि आमाले गर्दै आएको काम बाहिर आएको थियो । छिमेकीले घटनाबारे श्रीमानलाई सुनाउँदा छोरीले आट गरेर आमाविरुद्ध प्रहरीमा उजुरी दिएकी हुन्। न्यायका लागि आफ्नै आमाविरुद्ध मुद्दा हालेकी छोरीले मुद्दा कमजोर बनाउन राजनीतिक दलका नेताहरु समेत खटाएको भन्दै प्रमाण नष्ट गर्न लागेकाले न्याय पाउन ढिलाइ हुनेमा आशंका व्यक्त गर्न थालेकी छिन्। न्यायका लागि अदालत पुगेकी उनले आफूलाई धम्की दिएर मानसिक तनाव दिने आमालाई हदैसम्म कारबाही हुनुपर्ने माग गरेकी छन्।"
सर्वोच्च अदालतमा मंगलबारदेखि गोलाप्रथाबाट पेशी तोकिने,"काठमाडौं: प्रधानन्यायाधीश चोलेन्द्र शमशेर जबरा र नेपाल बार एसोसियसनको टोलीबीच भेटघाट भएको छ। भेटका क्रममा प्रधानन्यायाधीश जबराले सोमबार फूलकोर्ट बोलाउने र मंगलबार गोलाप्रथाबाट पेशी तोक्ने जानकारी दिएका छन्। प्रधान्यायाधीशले भोलि फूलकोर्ट र पर्सी गोलाप्रथाबाट पेशी तोक्ने जानकारी दिएको अधिवक्ता कृतिनाथ शर्मा पौडेलले अन्नपूर्णलाई जानकारी दिए। उनले भने,' प्रधानन्यायाधीशसँग भेट भयो। उहाँले सोमबार फूलकोर्ट र मंगलबार गोलाप्रथाबाट पेशी तोक्ने प्रतिवद्धता जनाउनु भएको छ। फूलकोर्टमा बारको टोली पनि बोलाइएको छ।' प्रधानन्यायाधीश जबरा भेट्न बारको टोली आइतबार सर्वोच्च पुगेको थियो। पछिल्ला दिनमा प्रधानन्यायाधीशको भूमिका निष्पक्ष नभएको भन्दै चौतर्फी विरोध हुन थालेको छ। नेपाल बार एसोसियसनका अध्यक्ष चण्डेश्वर श्रेष्ठले न्यायाधीश हरिकृष्ण कार्की नेतृत्वको समितिले बुझाएको प्रतिवेदन कार्यन्वयनका लागि १५ दिने अल्टिमेटिम दिने तयारी भएको बताएका छन् । यस्तै बारले पेसी तोक्ने प्रणाली स्वचालित बनाउन पनि माग गरेको छ । बारका अध्यक्ष अध्यक्ष चण्डेश्वर श्रेष्ठले शनिबार एक कार्यक्रममा बोल्दै आफूहरुले प्रधानन्यायाधीश जबराको राजीनामा नमागेको बताएका थिए । श्रेष्ठले विगतमा भागबण्डाको आधारमा न्यायाधीश नियुक्ति गरिएको हुनाले अहिले समस्या उत्पन्न भएको टिप्पणी गरेका छन्।"
प्रवासीले भित्र्याए साढे दुई करोड सहयोग,"बेनी : प्रवासी म्याग्देलीहरुबाट सामाजिक कार्यका लागि दुई करोड ६० लाख रुपैयाँभन्दा बढी सहयोग भित्रिएको छ। रोजगार, व्यापार, व्यवसाय र अध्ययनको सिलसिलामा बिदेशीएकाहरुले म्याग्दी प्रवासी नेपाली संघ (मोना) मार्फत पछिल्लो दुई वर्षको अवधिमा सहयोग जन्मथलोमा भित्र्याएका हुन्। मोनाका निवर्तमान अध्यक्ष ओमनारायण जुग्जालीले सन २०१९ देखि २०२१ को हालसम्म रु दुई करोड ६० लाखभन्दा बढी नगद तथा जिन्सी सहयोग भित्रिएको जानकारी दिए। २८ वटा देशमा पुगेका म्याग्देलीहरुले पहिरो पीडितको घर पुननिर्माण, कोरोना महामारी नियन्त्रणका लागि स्वास्थ्य सामग्री र उपकरण खरिद गरेर उपलब्ध गराएका छौं, उनले भने प्रवासमा समस्यामा परेका म्याग्देलीहरुको उद्धारका साथै आपतकालिन कोष स्थापना गरेका छौं। मोनाले दुई करोड रुपैयाँ जुटाएर विस २०७७ को वर्खामा पहिरोले भत्काएका ४० वटा घर पुननिर्माण गरेर गत असारमा सम्बन्धित पालिकामार्फत पीडितलाई हस्तान्तरण गरेको थियो। धवलागिरीमा १४, मालिकामा १०, अन्नपूर्ण, मंगला, रघुगंगा गाउँपालिका र बेनी नगरपालिकामा चारचार वटा तीन कोठे, शौचालय र खानेपानी सुविधासहितको घर बनाइदिएका हुन्। तत्कालीन अवस्थामा पहिरो प्रभावितहरुलाई २० बोरा चामल, १५०१५० थान पाल र कम्बल वितरण गरेको थियो। २० लाख २९ हजार ५११ रुपैयाँ जुटाएर मालिका गाउँपालिका६ दिच्यामका राजकुमार निउरेलाई साउदीको जेलमुक्त बनाई जहाज भाडाको समेत व्यवस्था गरी घर पठाएको मोनाले बिदेशमा समस्यामा परेका म्याग्देलीलाई सघाउन स्थापना गरेको 'आपतकालिन राहत कोष'मा हालसम्म रु १६ लाख ६६ हजार २०८ संकलन भएको छ। कतारमा निधन भएका मालिका२ रुमका निरप्रसाद कामी, मङगल दर्जी र नेदरल्याण्डमा दिवंगत भएकी लक्ष्मी भट्टचनका परिवारलाई ५०५० हजार रुपैयाँका दरले सहयोग गरेको छ। दक्षिण कोरियामा ज्यान गुमाएका तीन म्याग्देलीको दाहसंस्कारका लागि पचास हजार खर्च र साउदीमा रोजगारी गुमाएर समस्यामा परेका पुर्णचन्द्र जुग्जालीलाई ५६ हजार ३०४ रुपैयाँ सहयोग गरेको छ। कोरोना महामारी नियन्त्रणका लागि स्वास्थ्यकर्मी, सुरक्षाकर्मी र पत्रकारहरुका लागि ७० थान थर्मल गन र एक हजार थान केएफ ९४ मास्क बितरण गरेको मोनाले १४ लाख ७९ हजार २७० जुटाएर कोरोना संक्रमितको उपचारमा प्रयोग हुने २२ थान अक्सिजन कन्टनट्रेटर उपलब्ध गराएको थियो। हिंसा प्रभावित महिला तथा बालबालिकालाई सघाउन एक करोड रुपैयाँको अक्षयकोष स्थापना गरेको छ। बेनी नगरपालिका र म्याग्दी उद्योग बाणिज्य संघको लागत साझेदारीमा ८० लाख लगानीमा बेनी देखि पर्यटकीय स्थल लभ्लीहिल जोड्ने पदमार्ग बनाएका र ४० वटा शैक्षिक संस्थामा बिद्युतीय पुस्तकालय स्थापना गरेका थिए। म्याग्दीका पर्यटकीय स्थलमा होटल, जलबिद्युत आयोजना, फलफुल र जडिबुटी खेती तथा पशुपालन ब्यवसायमा प्रवासीको लगानी भित्र्याउन मोना इन्भेष्टमेन्ट कम्पनी स्थापना गर्ने तयारी भएको मोनाका नवनिर्वाचित अध्यक्ष अमर छन्त्यालले बताए। प्रवासी म्याग्देलीहरुको अगुवाइमा मालिका गाउँपाकिलामा २५ मेगावाट क्षमताको दरवाङ म्याग्दीखोला जलबिद्युत आयोजना निर्माणाधिन छ। रघुगंगा गाउँपालिकाको चिमखोलामा ५ मेगावाट क्षमताको मोना बगरखोला जलबिद्युत आयोजनाको बिद्युत खरिद बिक्री सम्झौताको प्रक्रियामा छ।"
"सल्यानमा जीप दुर्घटना: एकको मृत्यु, ७ जना घाइते",दाङ : सल्यानमा जीप दुर्घटना हुँदा एकजनाको मृत्यु भएको छ । दुर्घटनामा परी बागचौर नगरपालिका १ थारमारेका १८ वर्षीय आशिष बस्नेतको मृत्यु भएको हो । दुर्घटनामा गम्भीर घाइते भएका बस्नेतको उपचारका लागि राप्ती प्रादेशिक अस्पताल तुलसीपुरमा ल्याउँदै गर्दा बाटोमै मृत्यु भएको जिल्ला प्रहरी कार्यालय सल्यानका प्रवक्ता प्रहरी निरिक्षक अर्जुन पौडेलले जानकारी दिए । थारमारेबाट तुलसीपुरतर्फ आउँदै गरेको भे १ च १८९० नम्बरको जीप आइतबार कपुरकोट गाउँपालिका३ मुलपानीमा दुर्घटना भएको हो । दुर्घटनामा परी अरु ७ जना घाइते भएका छन् । घाइतेमध्ये बबिता रावललाई थप उपचारका लागि नेपालगन्ज रिफर गरिएको प्रहरीले जनाएको छ। अन्य घाइतेहरुको राप्ति प्रादेशिक अस्पताल तुलसीपुरमा उपचार भइरहेको छ । जीप तिव्र गतिका कारण अनियन्त्रित भइ दुर्घटना भएको हुनसक्ने प्रहरीले जनाएको छ ।
सामाजिक सुरक्षा भत्ता लिनै सास्ती,"दैलेख : जिल्लाको गुराँस गाउँपालिका४ का ७७ वर्षीय धर्मबहादुर खड्काले आईतबार सामाजिक सुरक्षा भत्ता लिन जानुपर्छ भन्दै शनिवार नै योजना बनाएका थिए। बैंकमा पुग्न ढिला भयो भने भत्ता पाउन पनि ढिला हुने डरले शनिवार राती २ बजे नै बैंकतर्फ हिँडेका थिए। उनी आईतबार बिहान ९ बजेमात्र बैंक आईपुगेका थिए। बैंक खुल्नुअघि नै आएर लाइनमा बसेका खड्काले दिउँसो १ बजेसम्म पनि भत्ता पाउन सकेका थिएनन्। वडाबाटै भत्ता पाउँदै आएका उनका लागि बैंकसम्म पुगेर भत्ता लिन सकस भयो। बैंक पुग्दासम्म एक मुठ्ठी सास मात्रै बाँकी रहन्छ, पहिलापहिला वडामै भत्ता पाउँथ्यौ, सजिलो हुन्थ्यो,अहिले यसरी दुःख पाउनु परेको छ, उनले भने भत्ता दिएकै छौँ भन्ने भएपनि दुर्गम गाउँमा हामीजस्ता वृद्धवृद्धाले पाएको सास्तीबारे सरकार अनविज्ञ छ। भत्ता लिनको लागि नयाँ नियम लागु गरेकोले धेरै सास्ती भोग्नुपरेको उनले बताए। उनीजस्तै गुराँस गाउँपालिका५ गोगनपानीका ८८ बर्षीय डिलबहादुर रामजालीले सामाजिक सुरक्षा भत्ताको नाममा सरकारले जेष्ठ नागरिकलाई दुःख दिएको बताए। सरकारले भत्ता दिने हो भने घर छेउमै दिने वातावरण मिलाउनुपर्छ, उनले भने, भत्ता बुझ्न घण्टौंसम्म हिँडेर बैंक पुगेपनि लामो समयसम्म लाइनमा बस्न हामी बुढापाका सक्दैनौं । उनले पहिलेभन्दा भत्ता लिनको लागि निकै झन्झटिलो प्रकृया भएको बताए। गुराँस गाउँपालिका५ का ७८ वर्षीय रणबहादुर रानामगरले बैंकमार्फत भत्ता बुझ्ने प्रकृया निकै झन्झटिलै रहेको बताए। उनी भन्छन् सरकारले सुविधा दिने बहानामा झन् वृद्धवृद्धालाई दुःख मात्र दियो। नेपालीहरुको महान पर्व बडादसैँ सकिएको छ। दोस्रो महान पर्व शुभदिपावली अर्थात तिहार नजिकीदै छ। चार्डपर्वमा खर्चको जोहो गर्न अधिकाँश वृद्धवृद्धाहरु सामाजिक सुरक्षा भत्ताको आशमा गुराँस गाउँपालिकाको केन्द्र रानीमत्तामा रहेको प्रभु बैंकमा घण्टौं लाइनमा बसिरहेको देखिन्छन्। गाउँपालिकाका अधिकाँश वडाहरु विकट क्षेत्रमा पर्ने भएकाले भत्ता लिनको लागि जेष्ठ नागरिकहरुले सास्ती भोग्नुपरेको हो। जेष्ठ नागरिकसँगै अपाङ्गगता भएका व्यक्तिहरुले पनि भत्ता लिन सास्ती खेप्नु परेको छ। गुराँस गाउँपालिकाको गोगनपानी गाउँका ५९ वर्षाीय प्रेमबहादुर रानामगर भन्छन् घरबाट बिहान ६ बजे हिड्नुपर्छ, म जस्ता दृष्टिविहिनलाई झनै सास्ती छ, पहिले पहिले वडा कार्यालयबाटै भत्ता पाउँथ्यौ, अहिले रानीमत्तास्थित प्रभु बैंकमा आउनुपर्दा धेरै नै दुःख भएको छ। भत्ता लिनकै लागि भोकभोकै दिन बिताउनुपर्ने भन्दै बिरामी, वृद्धवृद्धा तथा अपाङ्गता भएका व्यक्तिहरुले थप सास्ती भोग्नुपरेको उनको भनाई छ। वडावडामा भत्ता वितरण गर्ने हो भने कसैलाई पनि सास्ती हुँदैन, उनले भने ।"
प्रदेश १ को प्रदेशसभा बैठक कात्तिक १५ सम्म स्थगित,"विराटनगर : प्रदेश १ को प्रदेशसभा बैठक कात्तिक १५ गतेसम्म स्थगित भएको छ। प्रदेशसभा सचिवालयले सूचना टाँस गरी स्थगितबारे जानकारी गराएको हो। प्रदेशसभा बैठक रोक्न नेपाली कांग्रेस र सत्तारुढ एमालेले माग गरेपछि प्रदेशसभा बैठक स्थगित भएको हो। मुख्यमन्त्री भीम आचार्यले विश्वासको मत लिने प्रयोजनका लागि आइतबार १२ :३० बजे लागि बैठक आह्वान गरिएको थियो। फ्लोर क्रस गरेर आफ्ना सांसदले मुख्यमन्त्री आचार्यलाई विश्वासको मत दिन लागेको सूचना पाएपछि सत्तारुढ दलले प्रदेशसभा बैठक रोक्न माग गरेकाे थियाे । दुवै दलले सभामुखलाई पत्र लेखेर बैठक स्थगन गर्न माग राखेपछि अन्योलता बढेको थियो। प्रदेश १ सरकारको नेतृत्व एमाले सचिव आचार्यले गरिरहेका छन्। उनी गत भदौ १० गते मुख्यमन्त्री बनेका हुन् । एमाले विभाजन भएपछि आचार्यले संसदबाट विश्वासको लिन लागेका थिए । नेकपा एमालेको दशौँ महाधिवेशनअन्तर्गत कात्तिक ९ गते पालिका अधिवेशन, १० र ११ गते स्थायी कमिटी बैठक, १२ र १३ गते केन्द्रीय कमिटी बैठक भएको हुँदा १४ गते बाटोको म्याद राखेर कात्तिक १५ गते बैठक बस्न उचित हुने दाबी एमालेको छ । ९२ सदस्यीय प्रदेशसभामा बहुमत पुर्याउन ४७ मत आवश्यक पर्छ । तर सत्तारुढ एमालेसँग ४१ जना मात्रै सांसद छन् । विपक्षी गठबन्धनमा ५० सांसद छन् । जसमा कांग्रेसका २१, नेकपा (माओवादी केन्द्र)का १५, नेकपा (एकीकृत समाजवादी)का १०, जसपाका ३ र संघीय लोकतान्त्रिक मञ्चका १ जना सांसद छन् । तटस्थ रहेको राप्रपासँग पनि १ जना सांसद छन् । दसैंपछि विश्वासको मत लिने प्रदेश १ का मुख्यमन्त्री आचार्यको तयारी प्रदेश १ का मुख्यमन्त्री आचार्यले आइतबार विश्वासको मत लिने प्रदेश १ : विश्वासको मतका लागि प्रस्ताव पेस, आइतबार मतदान"
प्रधानन्यायाधीश भेट्न नेपाल बारको टोली सर्वोच्चमा,"काठमाडौं : सर्वोच्च अदालतमा नेपाल बार एसोसियसनको टोली पुगेको छ। प्रधानन्यायाधीश चोलेन्द्र शमशेर जबरालाई भेट गर्न बारको टोली सर्वोच्च पुगेको हो । प्रधानन्यायाधिशको भूमिका निष्पक्ष नभएको भन्दै प्रश्न उठेको छ । बारले शनिबार आफूहरुले प्रधानन्यायाधीशको राजीनामा माग नगरेको बताएको थियो । नेपाल बार एसोसियसनका अध्यक्ष चण्डेश्वर श्रेष्ठले न्यायाधीश हरिकृष्ण कार्की नेतृत्वको समितिले बुझाएको प्रतिवेदन कार्यन्वयनका लागि १५ दिने अल्टिमेटिम दिने तयारी भएको बताए । यस्तै बारले पेसी तोक्ने प्रणाली स्वचालित बनाउन पनि माग गरेको छ । बारका अध्यक्ष अध्यक्ष चण्डेश्वर श्रेष्ठले शनिबार एक कार्यक्रममा बोल्दै आफूहरुले प्रधानन्यायाधीश जबराको राजीनामा नमागेको बताएका थिए । श्रेष्ठले विगतमा भागबण्डाको आधारमा न्यायाधीश नियुक्ति गरिएको हुनाले अहिले समस्या उत्पन्न भएको टिप्पणी गरेका छन्। उनले भने,उच्चतम योग्यताको आधारमा न्यायाधीश नियुक्ति भएन, भागबण्डाको आधारमा न्यायाधीश नियुक्ति गरिने काम भए, त्यो बेलादेखि नै हामीले यस किसिमको नियुक्ति ठिक भएन भनेर पटकपटक भन्दै आएका थियौं। त्यसको परिणाम न्याय सम्पादनमा असर पर्ने नै भयो। हामीले न्याय परिषद् सुधारका लागि, न्यायाधीश नियुक्तिको सम्बन्धमा हामीले सुझाव दिएका थियौं, यही बीचमा न्यायाधीश नियुक्तिको विषय, न्यायापालिकाभित्र विसंगति, विकृति, विचौलियाहरु मौलाएको विषय, भ्रष्टाचार नियन्त्रणको विषय, न्यायाधीशहरुको सम्पत्ति रातारात बढ्दै जाने विषयको सम्बन्धमा, सम्पत्ति विवरण सार्वजनिक गर्नुपर्नेलगायतका विषय र कुराहरु उठाउँदै आएका थियौं।"
खोलामा भेटियो पुरुषको शव,"विराटनगर : मोरङको केराबारीमा रहेको सिँदुरे खोलामा आइतबार एक पुरुषको शव फेला परेको छ। मोरङ प्रहरी प्रमुख एसपी जनार्दन जीसीका अनुसार केराबारी गाउँपालिका३ रामपुरका ३५ वर्षीय इन्द्रबहादुर तामाङ मृत फेला परेका हुन्। खोलामा डुबेको अवस्थामा तामाङको शव भेटिएको प्रहरीले जनाएको छ। उनी शनिबार दिउँसो २ बजेतिर घरबाट निस्किएका थिए। घर नफर्किएपछि परिवारका सदस्य, आफन्त र स्थानीयले खोजी गर्दा खोलामा डुबेर मृत्यु भएको अवस्थामा भोलिपल्ट शव भेटिएको हो। घटनाको जानकारी पाएपछि इलाका प्रहरी कार्यालय केराबारीको टोली घटनास्थलमा पुगेको छ। प्रहरीले तर्ने क्रममा खोलाले बगाएर तामाङको मृत्यु भएको हुनसक्ने जनाएको छ। एसपी जीसीले घटनाका बारेमा अनुसन्धान थालिएको जानकारी दिए।"
प्रदेश १: प्रदेशसभा बैठक रोक्न कांग्रेस र एमालेको माग,"विराटनगर : प्रदेश १ का मुख्यमन्त्री भीम आचार्यले विश्वासको मत लिने प्रयोजनका लागि आइतबार आह्वान गरिएको प्रदेशसभा बैठक रोक्न नेपाली कांग्रेस र सत्तारुढ एमालेले माग गरेका छन् । कांग्रेस गठबन्धनमा आवद्ध दल हो । प्रदेश १ सरकारको नेतृत्व एमाले सचिव आचार्यले गरिरहेका छन्। उनी गत भदौ १० गते मुख्यमन्त्री बनेका हुन् । एमाले विभाजन भएपछि आचार्यले संसदबाट विश्वासको लिन लागेका थिए । मुख्यमन्त्री आचार्यले विश्वासको मत लिने प्रयोजनका लागि प्रदेशसभा बैठक आज १२ :३० बजे आह्वान गरिएको थियो । तर कांग्रेस र एमाले दुवै दलले लिखित निवेदन दिएर बैठक रोक्न माग गरेका हुन् । दुवै दलको निवेदन परेपछि सभामुख प्रदीपकुमार भण्डारीले बैठकका बारेमा निर्णय लिन परामर्श थालेका छन् । तोकिएको समयमा बैठक बस्न सकिरहेको छैन । एक सांसदका अनुसार सत्तारुढ र विपक्षी दुवै दलले सभामुखलाई पत्र लेखेर बैठक स्थगन गर्न माग राखेपछि अन्योलता बढेको छ । फ्लोर क्रस गरेर आफ्ना ३ सांसदले मुख्यमन्त्री आचार्यलाई विश्वासको मत दिन लागेको सूचना पाएपछि कांग्रेसले प्रदेशसभा बैठक रोक्न माग गरेको बताइएको छ । कांग्रेसका प्रमुख सचेतक केदार कार्कीले भने प्रधानमन्त्री शेरबहादुर देउवा प्रदेश १ को भ्रमणमा रहेका कारण समय अभाव भएकाले बैठक रोक्न माग गरिएको बताएका छन् । त्यस्तै, एमालेले पनि बैठक स्थगनको माग गर्दै सभामुखलाई पत्र लेखेको छ । एमाले प्रदेश १ का प्रमुख सचेतक बुद्धिकुमार राजभण्डारीद्वारा हस्ताक्षरित पत्रमा कात्तिक १५ गते बैठक बस्दा उपयुक्त हुने सुझाव दिइएको छ । नेकपा एमालेको दशौँ महाधिवेशनअन्तर्गत कात्तिक ९ गते पालिका अधिवेशन, १० र ११ गते स्थायी कमिटी बैठक, १२ र १३ गते केन्द्रीय कमिटी बैठक भएको हुँदा १४ गते बाटोको म्याद राखेर कात्तिक १५ गते बैठक बस्न उचित हुने दाबी एमालेको छ । ९२ सदस्यीय प्रदेशसभामा बहुमत पुर्याउन ४७ मत आवश्यक पर्छ । तर सत्तारुढ एमालेसँग ४१ जना मात्रै सांसद छन् । विपक्षी गठबन्धनमा ५० सांसद छन् । जसमा कांग्रेसका २१, नेकपा (माओवादी केन्द्र)का १५, नेकपा (एकीकृत समाजवादी)का १०, जसपाका ३ र संघीय लोकतान्त्रिक मञ्चका १ जना सांसद छन् । तटस्थ रहेको राप्रपासँग पनि १ जना सांसद छन् ।"
"बाढीपहिरोबाट सुदूरपश्चिममा मृत्यु हुनेको संख्या, ३५ पुग्यो, २३ अझैं बेपत्ता","बैतडी : बैतडीसहित सुदूरपश्चिम प्रदेशमा बाढीपहिरो तथा प्राकृतिक विपत्तिबाट मृत्यु हुनेको सङ्ख्या ३५ पुगेको छ । गत असोज ३१ गतेदेखिको अविरल वर्षासँगै भएको विपद्का घटनामा परी हालसम्म ३५ जनाको मृत्यु भएको हो । बाढीपहिरो, डुबानमा परी सुदूरपश्चिममा सबैभन्दा बढी डोटीमा मानवीय क्षति भएको छ । डोटीमा १६ जनाको मृत्यु भएको छ । बझाङमा १०, बैतडीमा चार, डडेल्धुरामा तीन, अछाम र कैलालीमा एकएक जनाको मृत्यु भएको सुदूरपश्चिम प्रदेश प्रहरी कार्यालयले जनाएको छ । विपद्मा परी यस प्रदेशमा अझै २३ जना बेपत्ता छन् । बेपत्ता हुनेमा बझाङमा २० र बैतडी, डोटी, कैलालीमा एकएक छन् । यस्तै विपद्मा परी १७ जना घाइते छन् । डोटीमा ११, डडेलधुरामा दुई, बैतडीमा दुई र बझाङ र बाजुरमा एकएक जना घाइते भएका हुन् । विपद्मा परी बाजुरा, डोटी, डडेल्धुरा, बझाङ, जिल्लामा गरी १०० बढी पशु चौपाया मरेका छन् भने ६० बढी बेपत्ता छन् । पहिराका कारण बझाङमा १२, डोटीमा छ र डडेल्धुरामा दुई गरी २० घरमा पूर्णरूपमा क्षति पुगेको छ । बाढीका कारण यहाँका २१६ घरधुरी डुबानमा परेकामा ४३० जनाको नेपाल प्रहरी, सशस्त्र प्रहरी र नेपाली सेनाले उद्धार गरेको जनाइएको छ । रासस"
मुस्ताङ र डोल्पाको सीमाना याकखर्कमा अलपत्र परेका विदेशीको उद्दार,"जोमसोम : मुस्ताङ र डोल्पाको सीमावर्ती क्षेत्र याकखर्कमा कार्तिक ४ गतेदेखि अलपत्र परेका विदेशी पर्यटकको शनिबार प्रहरीको रोहबरमा उद्दार गरिएको छ । उनीहरुको कैलाश एयरको हेलिकोप्टरबाट उद्दार गरिएको जिल्ला प्रहरी कार्यालय मुस्ताङले जनाएको छ । कार्तिक ४ गते मुस्ताङ र डोल्पाको सीमानामा बाक्लो हिमपात परेका कारण जर्मनका दुई पुरुष, दुई महिला र दुईजना नेपाली पथप्रर्दशक गाइड अलपत्र परेका थिए । समून्द्री सतहदेखि ५ हजार ३ सय मिटर अग्लो उचाइको अग्लो पहाड क्रस गरेर मुस्ताङ आउने क्रममा पदमार्ग पहिल्याउन नसक्दा उनीहरु बीच बाटोमै अलपत्र परेको जिल्ला प्रहरी कार्यालय मुस्ताङका सूचना अधिकारी प्रहरी निरीक्षक प्रताप पौडेलले जानकारी दिए । उनका अनुसार याकखर्कमा पर्यटक अलपत्र परिरहेको सूचना स्थानीयबासीबाट प्रहरीलाई खबर प्राप्त भएपछि विदेशी पर्यटकसहित पर्यटक गाइडको समेत हेलि मार्फत जोमसोम ल्याएर उद्दार गरिएको हो । यसअघि अपलपत्र परेका विदेशी पर्यटकले नेपालस्थित जर्मन दूतावासमा आफूहरु पदमार्गमा अलपत्र परेको सूचना जानकारी गराएको प्रहरी निरीक्षक पौडेलको भनाइ छ । डोल्पाबाट मुस्ताङको मुक्तिनाथहुँदै पदमार्ग गरेर फर्किने योजनासहित गत असोज १७ गते डोल्पाको दुनैबाट पदयात्रामा हिँडेका उनीहरुले आवश्यक बन्दोबस्तीका सामान करिब ७८ वटा घोडामा बोकाएर ल्याएका थिए। पर्यटक मुस्ताङ र डोल्पाको सीमानाकामा हराएको दुई दिपछि मात्र सम्पर्कमा आएका थिए। उनीहरुलाई कैशाल एयरको हेलिकोप्टरले ४ टिप गरेर जोमसोम ल्याइ पुर्याएको प्रहरी निरीक्षक पौडेलले उल्लेख गरे । उनका अनुसार दुनैबाट सामान बोकाएर ल्याइएका घोडाहरु सो स्थानबाट पुनः दुनै फिर्ता पठाइएको थियो । भारी हिमपातका कारण अलपत्र परेका विदेशी पर्यटकको टोली शनिबार नै मुक्तिनाथ पुगेर पदयात्रामा निस्किएको जनाइएको छ ।"
कोलम्बियाका कुख्यात लागुऔषध कारोबारी पक्राउ,"बोगोटा : कोलम्बियाका कुख्यात लागुऔषध कारोबारी पक्राउ गरेको छ। कोलम्बियाका कुख्यात कारोबारी डायरो एन्टोनियो उसुगा उर्फ ओटोनियललाई सुरक्षाकर्मीले पक्राउ गरेको हो । ड्रग्स कार्टेल समूह गल्फ क्लानका नायक ओटोनियलको पक्राउका लागि अमेरिका र बेलायतले गुप्तचर समूह खटाएको थियो भने कोलम्यिाले करिब ५ सयभन्दा बढि विशेष सुरक्षाकर्मी खटाएको थियो । करिब २२ वटा हेलिकोप्टरले जंगलमा छापा मारेपछि उनी पक्राउ परेका थिए । राष्ट्रपति इभान डकले ओटोनियलको पक्राउलाई विजय प्राप्तिको रुपमा स्वागत गरेका छन् । राष्ट्रपतिले उनलाई तीन दशकअघिका कुख्यात कोलम्बियन लागुऔषध कारोबारीका नायक मानिने पाव्लो एस्कोबारलाई गरेको पक्राउसँग तुलना गरेका छन् । देशमा लागुऔषध तस्करविरुद्ध ठूलो जित हाँसिल गरेको बताउँदै राष्ट्रपति इभानले भनेका छन्,यो जीत सन् १९९० को दशकका लागुऔषध नायक पाव्लो एस्कोबारसँगको पतनसँग मात्र तुलना गर्न मिल्छ ।' कोलम्बियन सरकारले सन् २००९ देखि कुख्यात कारोबारी ओटोनियल पक्राउका लागि खोजी जारी गरेको थियो । ५० वर्षीय उनीमाथि विदेशमा कोकिन तस्कर, हत्या र अन्य थुप्रै लागुऔषध कारोबारसम्बन्धी अपराधको मुद्धा लागेको थियो । ओटोनियलबारे विवरण दिनेलाई कोलम्बिया सरकारले ८ लाख अमेरिकी डलर पुरस्कार दिने घोषणा गरेको थियो भने अमेरिकाले ओटोनियलको टाउकोको इनाम स्वरुप प्रतिव्यक्ति ५० लाख डलर दिने घोषणा गरेको थियो ।"
सामूहिक बलात्कार प्रकरण: पीडितलाई मुद्दा फिर्ता लिन दबाब,"बेनी : म्याग्दीको बेनी नगरपालिका५ मा सामूहिक बलात्कृत भएकी महिलाका आफन्तले मुद्दा फिर्ता लिन पीडकपक्षलाई दबाब दिएको गुनासो गरेका छन् । पीडकले आर्थिक प्रलोभनमा पारेर जाहेरी फिर्ता गराउन दबाब दिएको पीडितका आफन्तले गुनासो गरेका हुन् । कात्तिक २ गते (मंगलबार) राति भएको घटनाका पीडितले चार दिनपछि शुक्रबार जिल्ला प्रहरी कार्यालयमा उजुरी जाहेरी दिएकी थिइन्। सुतिरहेको अवस्थामा झ्यालबाट छिरेर तीनजनाले डरधम्की देखाएर बलात्कार गरेको पीडितको जाहेरीमा उल्लेख छ । जाहेरीका आधारमा पीडितको स्वास्थ्य परीक्षण गरि अदालतमा मुद्दा दर्ताका साथै घटनास्थलमा पुगेर अनुसन्धान थालिएको प्रहरी नायब उपरीक्षक श्यामकुमार राइले बताए । पीडितको जाहेरी आउने वित्तिकै अनुसन्धान प्रक्रियासँगै अघि बढाएको छौं,' उनले भने, 'संलग्नहरुको खोजीमा प्रहरी परिचालन भएको छ। घटनालाई संवेदनशील र गम्भीररुपमा लिएर प्रहरीले अनुसन्धान गरिरहेको बताउँदै प्रनाउ राइले अपराधीलाई उम्कन नदिने र पीडितलाई न्याय दिलाएरै छाडिने विश्वास दिलाए। अनुसन्धान प्रभावित हुने भएकाले सामूहिक बलात्कारमा संलग्नको नाम प्रहरीले सार्वजनिक गरेको छैन्। पीडित र प्रत्यक्षदर्शीको सुरक्षातर्फ पनि प्रहरी सचेत तथा संवेदनशिल रहेको प्रनाउ राइले बताए । पीडितलाई दबाब र आर्थिक प्रलोभनमा पारेर कानुनी र अनुसन्धानलाई प्रभावित बनाउन तथा विषयान्तर गराउन खोजिएको भन्दै अधिकारकर्मीहरुले ध्यानाकर्षण गराएका छन्।"
बाढीपीडितलाई प्रधानमन्त्रीको ढाडस : विदेशीसँग मागेर भएपनि राहत दिन्छु,"इटहरी : प्रधानमन्त्री शेरबहादुर देउवाले विदेशीसँग सहयोग मागेर भएपनि बाढीपीडितलाई राहत दिने बताएका छन् । इटहरीस्थित सशस्त्र प्रहरी बलको परिसरमा आइतबार बिहान आयोजित कार्यक्रमलाई सम्बोधन गर्दै प्रधानमन्त्री देउवाले उपलब्ध स्रोत साधन कम भए विदेशीसँग मागेर भएपनि राहत प्याकेज उपलब्ध गराउने बताएका हुन् । प्रदेश १ मा बाढीपहिरोबाट प्रभावितहरुको अवस्था बुझ्न प्रदेश १ मा आएका देउवाले आफू काठमाडौं फर्किनासाथ बाढीपीडितका लागि केही न केही काम गर्ने बताए । हेलिकोप्टरबाट इटहरी आइपुगेका देउवासँगै सञ्चारमन्त्री ज्ञानेन्द्रबहादुर कार्की, पम्फा भुषालसमेत सहभागी छन् । कार्यक्रममा कोसी गाउँपालिका, धरान उपमहानगरपालिका र दुहबी नगरपालिकाले बाढी तथा डुबानबाट क्षति भएको भन्दै राहतका लागि प्रधानमन्त्रीको ध्यानाकर्षण गराएका थिए ।"
स्वास्थ्य सेवा विभागको महानिर्देशकमा डादीपेन्द्ररमण सिंह,काठमाडौं : स्वास्थ्य सेवा विभागको महानिर्देशकमा डा दीपेन्द्ररमण सिंहले जिम्मेवारी पाएका छन् । स्वास्थ्य तथा जनसंख्या मन्त्रालयको प्रमुख विशेषज्ञका रुपमा कार्यरत डासिंहले महानिर्देशकको जिम्मेवारी पाएका हुन् । डा सिंहलाई आइतबार विभागको महानिर्देशकको जिम्मेवारीको पत्र दिइएको छ । यसअघि निमित्त महानिर्देशक डाआरपी बिच्छाको सेवा अवधि सकिएको छ ।
मोटरसाइकलको ठक्करबाट महिलाको मृत्यु,विराटनगर : मोरङको लेटाङमा मोटरसाइकलको ठक्करबाट आइतबार एक महिलाको मृत्यु भएको छ । लेटाङ नगरपालिका९ मा मे ८ प १९२६ नम्बरको मोटरसाइकलले पैदल हिँडिरहेकी ५० वर्षीया अम्बिका ढकाललाई बिहान ९ : ३० बजेतिर ठक्कर दिएको थियो । दुर्घटनामा गम्भीर घाइते भएकी उनको उपचारका क्रममा विराटनगरको न्युरो अस्पतालमा मृत्यु भएको प्रदेश १ प्रहरी कार्यालय विराटनगरका प्रवक्ता एसपी नवीनराज राईले बताए । उनका अनुसार घटनाका बारेमा थप अनुसन्धान थालिएको छ ।
प्रधानन्यायाधीशले भनेः गजेन्द्र हमाललाई मैले मन्त्री बनाउनू भनेकै होइन,"काठमाडौं : प्रधानन्यायाधीश चोलेन्द्र शमशेर जबराले कांग्रेस नेता गजेन्द्र हमाललाई मन्त्री बनाउन आफूले सिफारिस नगरेको बताएका छन् । नेपाल बार एशोसियसनका प्रतिनिधिसँगको छलफलमा प्रधानन्यायाधीश जबराले हमाललाई मन्त्रीका लागि आफूले सिफारिस नगरेको बताएका हुन् । प्रधानन्यायाधीश जबराले हमाल नातेदार पर्ने र उनलाई मन्त्री नबनाउन कांग्रेस नेतृत्वलाई पटकपटक भनेको बारका अधिकारीसँग गुनासो गरेका थिए। प्रधानन्यायाधीश जबरालाई उदृत गर्दै बैठकमा सहभागी बारका महासचिव लीलामणी पौडेलले भने,' मैले गजेन्द्र हमाललाई मन्त्री नबनाइदिनुस् भनेको थिएँ। उनी मेरा नातेदार हुन् । मैले मन्त्रीका लागि सिफारिस गरेकै होइन। नगर्नु भन्दाभन्दै प्रधानमन्त्रीज्यूले मन्त्री बनाइदिनुभयो।' सर्वोच्च अदालतमा मंगलबारदेखि गोलाप्रथाबाट पेशी तोकिने"
बाढीले बिल्लिबाठ,"विराटनगर : घरमा बाढी पसेपछि विराटनगर१६ की ७० वर्षीया सुदामा कामतको परिवारका ६ जना विस्थापित बने। शरीरमा लगाएका कपडा र ज्यानबाहेक केही पनि जोगिएन। अन्नपात, लत्ताकपडादेखि महत्वपूर्ण कागज सबै बाढीसँगै बगे, आँखाभरि आँसु पार्दै सुदामाले भनिन्, बुढेसकालमा परिवार नै विस्थापित हुनुपर्ने अवस्था आयो। उनीहरू व्यावसायिक प्रयोजनका लागि बनाइएको सटरमा बसिरहेका छन्। विराटनगर१६ कै ७१ वर्षीया सन्तमाया विकको पनि बाढीले बेहाल बनाइदिएको छ। मंगलबारदेखि उनको ५ जनाको परिवार दुर्गा मन्दिरको शरणमा पुगेको छ। बाढीले सबै सकिदियो, विगतको समेत पीडा सुनाउँदै उनले भनिन्, यसअघि सरकारले घोषणा गरेको राहत पनि पाइएन। डुबेको ठाउँमा फर्किएर जानसक्ने अवस्था छैन। बर्खाका बेला त सधैं हामीले पीडा भोग्नैपर्छ। केसलिया खोलाको बाढी बस्तीमा पसेपछि भागदौड गरेर ज्यान बचाएको विराटनगर१२ बखरीकी अनितादेवी कामतले बताइन्। ज्यान बचाउनलाई भए पनि सबै कुरा छाडेर भाग्यौं, उनले भनिन्, केही सामान झिक्न नपाएको घरमा अहिले पानी पसेर जलमग्न भएको छ। बाढीबाट बर्सेनि प्रभावित भइरहने स्थानको बसोबासलाई व्यवस्थित बनाउन सरकारले ध्यान नदिएको स्थानीय सत्रुघन राउतले बताए। बाढी र डुबानका कारण विराटनगर१६ को दरैया, दक्षिण गेट, सुगर मिल्स, मुसहरी टोल लगायतबाट मात्रै ३ सयभन्दा बढी परिवार विस्थापित भएका छन्। उनीहरू मन्दिर, सामुदायिक भवन र विद्यालयमा बसिरहेका छन्। कतिपय त्रिपालमुनि छन्। बाढीले ज्यालामजदुरी र बनिबुतो गरेर परिवार धान्दै आएकाहरूको बिल्लिबाठ बनाइदिएको छ, स्थानीय मनोज खड्काले भने, पीडितहरू भोकभोकै पर्ने अवस्था आउँदा पनि राज्यबाट सहयोग मिलिरहेको छैन। स्थानीय सरकारलेसमेत बाढी पीडितलाई नहेरेको उनले सुनाए। डुबानले विराटनगर१२, १५, १६, १७ र १८ नम्बर वडा सबैभन्दा बढी प्रभावित बनेका छन्। पूर्वतर्फबाट सिंघिया र पश्चिमबाट केसलिया खोलामा आएको बाढी ओभरफ्लो भएर विराटनगर पसेको थियो। पानीको निकास थुनिँदा विराटनगरको दक्षिण क्षेत्र डुबानको चपेटामा परेको हो। बाढीका कारण मोरङमा हालसम्म ३ जनाको मृत्यु भइसकेको छ। खोलाले बगाएर ल्याएका २ वटा शवको पहिचान हुन बाँकी छ। २ जना बेपत्ता भएको प्रमुख जिल्ला अधिकारी काशीराज दाहालले बताए। क्षतिको विवरण संकलन गर्न नेपाल प्रहरी, जनप्रतिनिधि, कर्मचारी र रेडक्रसकर्मी परिचालित रहेको प्रजिअ दाहालले जानकारी दिए। धान, तरकारीसहितका बालीनालीमा पुगेको क्षतिको विवरण संकलन कृषि कार्यालयले गरिरहेको छ। प्रारम्भिक विवरणअनुसार मोरङमा ६ हजारभन्दा बढी घर डुबानमा परेका छन्। ३ हजार परिवारका २४ हजारभन्दा बढी मानिस प्रभावित भएको अनुमान गरेका छौं, प्रजिअ दाहालले भने, विराटनगर महानगरपालिका, सुनवर्षी र रंगेली नगरपालिका तथा जहदा, कटहरी र धनपालथान गाउँपालिकामा सबैभन्दा बढी क्षति पुगेको छ। विराटनगरभित्र १ हजार ३ सय ५६, धनपालथानमा १ हजार ३ सय ६०, कटहरीमा १ हजार २ सय, जहदामा १ हजार ७ सय ४२, रंगेलीमा २ सय ४४ र सुनवर्षीमा ४ सयभन्दा बढी घर डुबानमा परेको प्रारम्भिक विवरण छ। विस्थापित भएकाहरू कष्टकर जीवन बिताउन बाध्य छन्, प्रजिअ दाहालले भने, उनीहरूलाई पुनस्र्थापनका लागि स्थानीय प्रशासनले पहल गरिरहेको छ। बाढीबाट प्रभावित बनेकालाई जिल्ला विपद् व्यवस्थापन समितिमार्फत खाद्यान्न लगायतका राहत सामग्री वितरण गर्न थालिएको छ। विराट व्यापार संघ, मोरङ व्यापार संघ र उद्योगी व्यवसायीसँगको समन्वयमा खाद्यान्न एवं उपभोग्य वस्तुसहितको राहत सामग्री संकलन गरेर पीडितहरूका लागि वितरण गरिएको हो। सुनवर्षीका मेयर कालीप्रसाद दासका अनुसार तटबन्ध भत्काएर बक्राहा खोलाको बाढी गाउँमा पसेपछि घरहरू डुबानमा परेका हुन्। वर्षा रोकिएसँगै जमेको पानी सुक्न थालेको छ, दासले भने, बाढी पीडितहरू केही दिनभित्रमै घर फर्किने अवस्था बन्नेगरी सरसफई गरिरहेका छौं। विस्थापितलाई नगरपालिकाले खानाको प्रबन्ध गरेको छ। बाढी प्रभावित क्षेत्रमा फैलनसक्ने विभिन्न रोगको संक्रमणलाई ध्यानमा राखेर प्राथमिक उपचारका औषधिहरू पठाइसकिएको उनले बताए। नेपाली सेना र सशस्त्र प्रहरीले बक्राहा नियन्त्रणका लागि अस्थायी तटबन्ध निर्माणको काम गरिरहेका छन्। बक्राहाको बाढी बर्सेनि गाउँ पसेर वितण्डा मच्चाउने गरेको छ। बाढीले खेतहरू बगरमा परिणत भएका छन्। पाक्न लागेको र थन्क्याउने तयारी गरिएको धान स्वाहा बनाएको छ। ठाउँठाउँमा सडक बगाएको छ। विभिन्न खोलाले कटान जारी राखेको छ।"
दोस्रो बच्चा कहिले ?,"सुनसरी इटहरी उपमहानगरपालिकाकी ३६ वर्षीया सावित्री भण्डारी (नाम परिवर्तन) को यो तेस्रो गर्भ थियो। श्रीमान् श्रीमती नै जागिरमा रहेका भण्डारी दम्पतीको ११ वर्षीया छोरी छन्। विवाह त २० वर्षमै भयो, स्नातक तहको पढाइ नसकिँदै छोरी पाएँ, त्यसको तीन वर्ष नपुग्दै गर्भ रह्यो। जागिर सुरु गर्नेबित्तिकै भएकाले छोरीलाई हुर्काउन गाह्रो थियो। त्यस्तो बेलामा अर्को गर्भलाई निरन्तरता दिन सकिनँ र गर्भपतन रोजें। श्रीमती भण्डारीले बाध्यता बताइन्। जागिर र कामको व्यस्तताले अर्को सन्तानको रहर गरिनँ। तर आफन्त, साथीभाइ र छोरीले पनि भाइको रहर गर्न थालिन्, त्यसैले रहर गरियो डाक्टर साब भनेर दोस्रो सन्तानको चाहना स्पष्टसँग राखेकी उनको ३६ वर्षको उमेरमा दोस्रो गर्भ रहेको थियो। दोस्रो गर्भको सन्दर्भमा उनी एउटी पात्र मात्र हुन्। गर्भका भू्रण (बच्चा) खेर जाने कारण धेरै हुन्छन्। समान्यतया: कुनै पनि किसिमका संक्रमणहरू तथा क्रोमोजममा भएका खराबीहरूले भ्रूण खेर जाने हुन्छ। नेपाल डेमोग्राफी एन्ड हेल्थ सर्भे २०१६ का अनुसार नेपालमा औसत महिलाको विवाह १७९ अर्थात् १८ वर्ष नपुग्दै हुने गरेको देखाएको छ। पछिल्लो समयमा भने ढिला विवाह गर्ने संस्कृति बढ्दै गएको छ। अझ राष्ट्रका कानुन र सामाजिक अभियानहरूले बिहेवारी २० वर्ष पारिको चरितार्थ गर्दै लगेकाले अवस्था राम्रो हुँदै गएको अनुमान गर्न सकिन्छ। विवाहलगतै पहिलो सन्तान पाउनेको संख्या धेरै हुन्छ। तर पहिलो सन्तानको प्राप्ति पछि त्यही सन्तानको लालनपालन र कार्यव्यस्तताले विशेषगरी सहरी क्षेत्रमा अर्को सन्तानको चाहनामा घट्दै गएको पाइन्छ। विभिन्न अध्ययनले नेपालको प्रजनन दर अर्थात् प्रतिमहिला सन्तानको संख्यामा कमी आएको देखाएको छ। सन् २०१९ अनुसार नेपालको प्रजनन दर १९ छ। श्रीमती भण्डारी जस्तै औसत नेपाली महिलाको रहर दुई सन्तान नै देखिन्छ। पहिलो गर्भकै बेला गर्भको योजना र पर्याप्त समय, स्याहार दिन नसकेका दम्पतीहरू पनि अधिकांशले दोस्रो गर्भलाई समय र स्याहारमा कमी हुन दिएका हुँदैनन्। भण्डारी दम्पतीले पनि यस पटकको गर्भलाई राम्रोसँग हेरचाह र स्याहार गर्न जागिर, समय र व्यवहार सबैलाई व्यवस्थापन गरेका थिए। त्यसैले उनीहरू निकै खुसी थिए। नियमित गर्भजाँच, चिकित्सकीय निर्देशनअनुसार परीक्षणहरू र औषधि सेवन गरेर २७ सातासम्म गर्भलाई राम्रोसँग हुर्काउन सफल भए। तर गर्भको २८ साता पुग्नेबित्तिकै उनको खुसीमा आँखा लाग्यो। एक्कासि उनलाई पेट दुख्न थाल्यो। पेटको दुखाइ कम नभएपछि आत्तिएर अस्पताल आएकी सावित्रीको गर्भ परीक्षण गर्दा गर्भे बच्चाको मृत्यु भएर व्यथा लागेको थाहा भयो। गर्भका भ्रूण (बच्चा) खेर जाने कारण धेरै हुन्छन्। समान्यतया: कुनै पनि किसिमका संक्रमणहरू तथा क्रोमोजममा भएका खराबीहरूले भ्रूण खेर जाने हुन्छ। तापनि २८ सातापछि गर्भ खेर जानुका पछाडि क्रोमोजमका खराबीहरू भन्दा पनि अन्य कारण बढी रहने गरेको अध्ययनहरूले देखाएका छन्। हुन त गर्भको बच्चा खेर गएको सबै अवस्थामा कारण पत्ता लगाउन सकिँदैन। उच्च रक्तचाप र उच्च रक्तचापका जटिलताहरू, मोटोपन, मधुमेह, धूमपान तथा मद्यपानको सेवन, वायुप्रदूषणजस्ता कारणले गर्भका बच्चाको वृद्धि कम हुने र मृत्यु हुने गरेको देखिएको छ। विभिन्न अध्ययनले यी कारण आमाको उमेरसँग गहिरो सम्बन्ध राख्ने गरेको देखाएको छ। आमाको उमेर बढी भएपछि गर्भका जटिलताहरू बढ्ने सँगै गर्भ नरहने, गर्भ खेर जाने, अपांगता भएका बच्चा जन्मिने सम्भावना पनि बढी हुने अध्ययनहरूले देखाएका छन्। टर्कीको सुकुरोभा विश्वविद्यालय स्कुल अफ मेडिसिनमा जनवरी २०११ देखि जुलाई २०१५ सम्ममा वेकिर काहभेकी र उनका साथीले विभिन्न उमेरका ९ सय ५७ गर्भवतीमा गरेको लामो अध्ययनले १८ वर्षदेखि ३४ वर्षका उमेरसमूहभन्दा ३५ देखि ३९ वर्षको उमेरसमूहका र ४० वर्ष पार गरेका महिलामा गर्भका जटिलता बढी भएको देखाएको छ। सो अध्ययनले गर्भवतीको उमेर १८ देखि ३४ वर्षसम्मभन्दा ३५ वर्ष पार गरेकामा गर्भावस्थाको मधुमेह (जेस्टेसनल डायबेटिज), गर्भावस्थाको उच्च रक्तचाप (जेस्टेसनल हाइपरटेन्सन), एबप्र्टो प्लासेन्टा (समय नै नपुगी सालनाल छुट्टिनु) जस्ता जटिलता दुई गुणाले बढी भएको देखाएको छ। अध्ययनले ३५ वर्ष पार गरिसकेका गर्भवतीको गर्भको बच्चा अवधि नपुगेर (३४ हप्ता अगाडि) नै जन्मिनेको संख्या बढी रहेको, बच्चाको तौल कम रहेको र सिजरियन दर बढी भएको देखाएको छ। युनाइटेड स्टेट सेन्टर फर डिजिज कन्ट्रोल एन्ड प्रिभेन्सनका अध्ययनले पनि २५ देखि २९ वर्षको उमेरमा गर्भवती भएको तुलनामा ३० देखि ३४ वर्ष र ३५ देखि ३९ वर्षको उमेरमा गर्भवती हँुदा फरक अवस्था हुने देखिएको हो। अध्ययनले गर्भवतीको उमेर ४० वर्ष पार गरेपछि अझ यो सम्भावना तीन गुणाले बढेको देखाएको छ। अधिकांश दम्पतीको चाहना दुई सन्तान हुन्छ, अझ एउटा छोरा र अर्को छोरी भइदिए उत्तम। तर सधैं त्यसो हुन्छन् भन्ने छैन। गर्भको सन्तान छोरा वा छोरी बनाउने कुनै सूत्र वा उपायहरू छैनन्। स्वास्थ्य, तन्दुरुस्त र राम्रो सन्तान पाउने उपायहरू भने अवश्य छन्। दोस्रो सन्तान कहिले ? पहिलो स्कुल जान्छ जहिले भनेझैं पहिलो र दोस्रो सन्तानबीचको फरक ३ देखि ५ वर्ष राख्नु उपयुक्त हुन्छ। (लेखक प्रसूति तथा स्त्रीरोग विशेषज्ञ हुन्।)"
विकासमा सूचनाको शक्ति,"पन्ध्रौं योजनाले पनि नेपालको अबको विकासको कार्यसूचीमा सुशासन, विकास र समृद्धि राखेको छ। समृद्ध नेपाल : सुखी नेपालीको अवधारणा कार्यान्वयनको चरणमा छ। हरेक दिन हरेक राष्ट्रका लागि विकास र परिवर्तनका लागि एक मौकाका रूपमा आउँछ र त्यो हामीले मनाउनु पर्छ। देशको विकास र विकास गर्ने लक्ष्य लिएर जसरी पनि योगदान गरौं। हरेक देशले विकास गर्ने हैसियत राख्छ र देश विकासको हकदार पनि हुन्छ त्यसैले हरेक विकसित देशले अविकसित देशलाई सहयोग गर्नुपर्छ। हामी हरेकले यस संसारलाई बस्नका लागि उत्तम ठाउँ बनाउन सक्छौं जसका लागि हामी हाम्रा देशलाई नयाँ उचाइमा लैजान सक्छौं। यसरी आजका दिन विश्व विकास सूचना दिवस मनाउँदै यस्ता शुभकामना आदानप्रदान गर्ने चलन छ। आज संयुक्त राष्ट्रसंघ दिवस हो। राष्ट्रसंघको महासभाले सन् १९७२ मा विश्व विकास सूचना दिवस मनाउने निर्णय गरेको हो। विश्वका विकसित मुलुकले यसलाई अपनाएका छन्। नेपाललगायत विकासोन्मुख र विकासशील राष्ट्रहरू भने विकाससूचनामा अझ पनि यथेष्ट मात्रामा खुल्न सकेका छैनन्। राष्ट्रसंघले यो दिन विश्वको ध्यानाकर्षण गर्दै विकासका समस्याहरू र तिनका समाधानका लागि अन्तर्राष्ट्रिय सहयोगलाई बलियो बनाउने आवश्यकताका लागि आह्वान गरेको थियो। सन् १९७० को दशकलाई राष्ट्रसंघले दोस्रो राष्ट्रसंघ विकास दसकका लागि अन्तर्राष्ट्रिय विकास रणनीति तय गरेको थियो। उक्त महासभाले सूचनाको प्रवाह र खासगरी युवामाझ सार्वजनिक धारणालाई बढावा दिने निर्णय गरेको थियो जसले विकासका सन्दर्भमा अधिक जागरुकता ल्याओस् र विकास लागि अन्तर्राष्ट्रिय क्षेत्रको प्रयासमा वृद्धि होस् भन्ने चाहना राखेको थियो। राष्ट्रसंघले सन् १९६०७० मा सुरु गरी यूएन डेभलपमेन्ट डिकेडस् मनाउन थालेको हो। यी सबै सन्दर्भबीच विकासमा देखिएको विश्वव्यापी सूचनाको खाडल नै विकासको प्रमुख अवरोधक हो। विश्वव्यापी स्वीकार्य यो यथार्थ नेपालका लागि पनि मुख्य चुनौती बनिरहेको छ। परिवर्तनका लागि मात्र होइन, अस्तित्वका लागि पनि हामीले विकास र परिवर्तन गर्न अब ढिलो गर्नु हुँदैन। सूचना र सञ्चार प्रविधिले विकासमा नयाँ समाधान दिने सम्भावना बढेर गएका छन्। विकासमा प्रतिस्पर्धा गर्नेदेखि दु्रत गतिमा आर्थिक विकास गर्नेसम्ममा यसको प्रभाव बढ्न थालेको छ। विश्व सन्दर्भमा हेर्ने हो भने सूचनाको पहुँचले विकासका चुनौतीलाई सामना गर्ने बलसमेत प्रदान गरेको पाइन्छ। विकासका क्रममा लिइने सूचनाले गरिबी उन्मूलन र सामाजिक समावेशितामा पनि योगदान दिइरहेको छ। सूचना र सञ्चार प्रविधिले पछिल्लो समय अवसर र चुनौती दुवै दिइरहेको छ। समयअनुसार यसको बुझेर सही प्रयोग गर्ने राष्ट्रहरूले विकासमा फड्को मारिरहेका थुप्रै उदाहरण विश्वभर छन्। प्रमाणित भएकै छ, सिकाइबिना विकास असम्भव प्राय: छ। अविकसित देशहरूले विकसित देशहरूबाट सिक्न जरुरी पनि छ। किनकि २१औं शताब्दीको सूचनाप्रविधिको यो युगमा हामी विश्ववासी ग्लोबल भिलेजको अवधारणामा अघि बढेका छौं। त्यसैले बिना सूचना र त्यसलाई सम्प्रेषण गर्न सञ्चारप्रविधि अपरिहार्य छ। परिवर्तनका लागि मात्र होइन, अस्तित्वका लागि पनि हामीले विकास र परिवर्तन गर्न अब ढिलो गर्नु हुँदैन। विश्व विकास सूचना दिवसले कम्तीमा सबैलाई एकआपसमा विकासका लागि सहयोग गर्नुपर्छ भन्ने धारणा आदानप्रदानका लागि घच्घच्याइरहेको छ। अरू देशका विकास नमुना हेर्ने, बुझ्ने र अनुसरण गर्ने दिनका रूपमा मात्र लिन सके पनि विकासप्रेमी सबैलाई परिणामको बाटो खुल्नेछ। यो दिवसको एक विशेष उद्देश्य भनेको युवालाई विश्वविकासबारे जानकारी दिनु र विकासका लागि उत्प्रेरित गर्नु रहेको छ जसले परिवर्तनका लागि सदा बाटो खोल्छ। नेपालले डिजिटल नेपाल फ्रेमवर्क कार्यान्वयनमा ल्याएको छ भने डिजिटाइजेसनमार्फत सामाजिक, आर्थिक र शासकीय व्यवस्थामा सुधार गर्ने भएको छ। नेपालले पनि अब विकासमा युवालाई केन्द्रबिन्दुमा राख्नुपर्छ। विकासमा प्रत्यक्ष अप्रत्यक्ष सहभागी गराउनु पर्छ। उनीहरूलाई सूचनाको पहुँचमा अभ्यस्त गराउनुपर्छ अनि यसको प्रयोगमार्फत विकासको अभ्यासमा पोख्न बनाउनुपर्छ। जसरी राष्ट्रसंघले विकासका समस्याहरू खोतल्ने, तिनमा विकसित देशले गरेका उदाहरणहरू अवलोकन गर्ने र तिनबाट सिकाइ गरी आफ्नो देशअनुकूल विकास गर्नेमा युवालाई अभिप्रेरित गरिरहेछ, त्यसरी नै नेपालमा अब बन्ने हरेक सरकारले नेपाली युवालाई त्यही बाटोमा उभ्याउनु पर्छ। भूमण्डलीकरणको सन्दर्भमा सूचना तथा सञ्चारप्रविधिको माध्यमबाट युवाले विकासका समस्याहरू पहिचान र नयाँ ढंगले समाधान गर्नुपर्ने बेला आएको छ। अन्यथा विकासमा सूचनाको खाडल रहिरहने छ। नेपाल सरकारले चालू आर्थिक वर्षको बजेटमा गतवर्ष प्रतिव्यक्ति कुल गार्हस्थ्य उत्पादन ११२६ अमेरिकी डलर रहेको यस वर्ष ११९१ पुर्याउने र प्रतिव्यक्ति खर्चयोग्य आय १४८६ पुर्याउने लक्ष्य लिएको छ। विकासका लागि सरकारले लिएको यो लक्ष्य एउटा संकेत हो। जीवनोपयोगी एवं सीपयुक्त शिक्षाका लागि योजना र पूर्वाधारमा लगानी गर्न नसक्दा र नगर्दा विकासले गति लिन सकेको छैन। विकासका थुप्रै अन्तरसम्बन्धित क्षेत्र छन् जसले एकातिर एउटा काम नहुँदा अरूमा बाधा पर्ने हुन्छ भने अर्कोतिर एउटा कामले अर्को कामलाई सहयोग र अभिप्रेरित गरिरहेको हुन्छ। शिक्षा, स्वास्थ्य, कृषि, उद्योग, विज्ञान, सूचनाप्रविधि, संस्कृति, जीवनशैली आदि थुप्रै क्षेत्रको समग्र विकासले मात्र नेपाल को विकास सम्भव हुन्छ। विकासमा जे जे जोडिए पनि त्यसमा सूचना जोडिएकै हुन्छ र त्यही सूचनाले समग्र विकासमा भूमिका खेलिरहेको हुन्छ भन्ने मूलमन्त्र भने सबैले बुझ्नु र चिन्तन गर्नु आजको आवश्यकता हो। हरेक दिन हरेक राष्ट्रका लागि विकास र परिवर्तनका लागि एक मौकाका रूपमा आउँछ र त्यसको हामीले उपयोग गर्नु पर्छ। यसका लागि नेपालले विश्वव्यापी दिगो विकास लक्ष्यहरूलाई पछ्याउनै पर्छ। नेपाल सरकारले तय गरेअनुसार हरेक क्षेत्रमा रहेका सबै स्वरूपमा गरिबी अन्त्य गर्ने, भोकमरी अन्त्य गर्ने, खाद्य सुरक्षा र उन्नत पोषण प्राप्त गर्ने र दिगो कृषिको प्रवद्र्धन गर्ने, सबै उमेर समूहका लागि राम्रो स्वास्थ्य र समृद्ध जीवनस्तर बनाउने, गुणस्तरीय शिक्षा प्रदान गर्ने, लैंगिक समानता हासिल गर्दै महिला र बालबालिकालाई सशक्त बनाउने काम लक्ष्यअनुरूप समयमै सम्पन्न हुनुपर्छ। यसका लागि सन् २०३० सम्म अर्थात् २०७८ सालसम्ममा नेपालले आफूलाई अति कम विकसित देशबाट विकासशील देशमा स्तरोन्नति गरी मध्यम आय भएको मुलुकको स्तरमा पुर्याउनु पर्नेछ। यस्तै सबैका लागि स्वच्छ खानेपानी र सरसफाइ, दिगो र आधुनिक ऊर्जामा सबैको पहुँच सुनिश्चित, मर्यादित र दिगो आर्थिक वृद्धि पनि सरकारका लक्ष्य हुन्। यसैगरी, दिगो विकास लक्ष्य पूरा गर्न नेपालले उत्थानशील पूर्वाधारहरू निर्माण गर्दै समावेशी तथा दिगो औद्योगिकीकरण गर्ने, देशभित्र र देशहरूबीचको असमानता हटाउने, सहरहरू र मानवबस्तीहरूलाई समावेशी, सुरक्षित, उत्थानशील र दिगो बनाउने, दिगो उपभोग र उत्पादन ढाँचाहरू सुनिश्चित गर्ने, जलवायु परिवर्तन र यसका प्रभावहरूसँग जुध्न तयार हुनेलगायत काम गर्नेछ। अर्कोतर्फ प्रजातन्त्र आएसँगै नेपालले २०१३ सालदेखि व्यवस्थित ढंगले पञ्चवर्षीय योजना कार्यान्वयनमा ल्याएको छ। यस अवधिमा नौवटा पञ्चवर्षीय र पाँचवटा त्रिवर्षीय योजना कार्यान्वयनमा आएका छन्। अहिले पन्ध्रौं योजना कार्यान्वयनमा छ। यस अवधिमा राजनीतिक उथलपुथलहरू भए। यद्यपि नेपाली नागरिकले सोचेअनुरूप सामाजिकआर्थिक विकास हुन सकेन। सोचेअनुरूप हुन नसके पनि नेपालमा संविधान सभामार्फत २०७२ सालमा नेपालको संविधान बनेको छ। जसको जगमा टेकेर मुलुकमा संघीयता लागू भएको छ। जसअनुसार एउटा सिंहदरबार मुलुकभर ७६१ सिंहदरबार बनेर नागरिकको सेवामा जुटेका छन्। पन्ध्रौं योजनाले पनि नेपालको अबको विकासको कार्यसूची सुशासन, विकास र समृद्धि रहेको उल्लेख गरेको छ। जसमा सबैलाई समान अधिकार, अवसर, सुरक्षा र सम्मानको प्रत्याभूति हुने भनिएको छ। दीर्घकालीन सोच राखी समृद्ध नेपाल : सुखी नेपालीको अवधारणा कार्यान्वयनको चरणमा छ। यसका लागि सूचना तथा सञ्चारप्रविधिको भूमिका अहम् हुनेमा कसैको दुईमत छैन। नेपालको नयाँ संविधानले पनि पूर्ण प्रेस स्वतन्त्रता, वाक् तथा प्रकाशन स्वतन्त्रता, सञ्चार र सूचनाको हकलाई मौलिक हकका रूपमा राखेको छ। पछिल्लो तथ्यांकले नेपालमा कुल जनसंख्याको ७२ प्रतिशतमा टेलिभिजन, ८६ प्रतिशतमा रेडियो, ६५९ प्रतिशतमा इन्टरनेटको पहुँचमा र ४० प्रतिशत डिजिटल साक्षरता भएको देखाएको छ। तर यो प्रयोग विकासका सन्दर्भमा कति प्रतिशत भएको छ ? यकिन तथ्यांक छैन। यसको विकासमा पूर्ण प्रयोगले मात्र देशमा परिवर्तन देखिने छ। संयुक्त राष्ट्रसंघमा अहिले १९३ देश सदस्य छन्। संघले विशेषगरी विश्वव्यापीकरणको सन्दर्भमा विकासमा नयाँ समाधान खोज्न सदस्य राष्ट्र सबैमा जागरुकता ल्याएको छ। स्थापनाको ७६ वर्षपछि सन् २०२१ को आजको दिन सदस्य सबै राष्ट्रले रिकोभरिङ बेटर फर एन इक्विटेबल एन्ड सस्टेनेबल वल्र्ड भन्ने नाराका साथ संयुक्त राष्ट्रसंघ दिवस मनाइरहेका छन्। पन्ध्रौं योजनाले पनि नेपाललाई सूचनाप्रविधियुक्त राष्ट्र बनाउने सोच राखेको छ। यस्तै आमसञ्चार, दूरसञ्चार तथा सूचना प्रविधिमा सबै नागरिकको पहुँच तथा उच्चतम उपयोग सुनिश्चित गरी आमनागरिकको जीवनस्तरमा गुणात्मक परिवर्तन ल्याउने लक्ष्य पनि सोही योजनामा छ। नेपालले डिजिटल नेपाल फ्रेमवर्क कार्यान्वयनमा ल्याएको छ भने डिजिटाइजेसनमार्फत सामाजिक, आर्थिक र शासकीय व्यवस्थामा सुधार गर्ने भएको छ। यो योजनाको अन्त्यसम्ममा ८० प्रतिशत नेपालीको इन्टरनेट सेवामा पहुँच पुगेको हुनेछ भनिएकाले पनि नेपालको विकासमा सूचना तथा सञ्चारप्रविधिको माध्यम जोडिनेमा विश्वस्त हुन सकिने देखिन्छ।"
संसद् चलाउन सरकार नै दोधारमा,"काठमाडौं : संसद्को नवौंं अधिवेशन सुरु भएको झन्डै एक महिनामा सरकारले असोज १९ गते शपथसम्बन्धी विधेयक दर्ता गर्यो। तर, वर्षौंदेखिको छलफलपछि पारित हुने चरणमा पुगेका निजामती सेवासम्बन्धी र रेलवे विधेयक भने फिर्ता लियो। पुराना महत्वपूर्ण विधेयक फिर्ता लिने र नयाँ दर्ता गर्नेे शैलीले संसद् चलाउने कि बन्द गर्ने भनेर सरकार अन्योलमा देखिन्छ। सरकारको दोधारकै कारण संसद्ले गति लिन सकेको छैन। संसदीय समिति पनि क्रियाशील छैनन्। एमालेले अधिवेशन प्रारम्भ भएकै दिन भदौ २३ गते सुरु गरेको अवरोध कायमै छ। उक्त अवरोध फुकाउन देखिने गरी सरकारले कुनै प्रयाससमेत गरेको छैन। भटाभट विधेयक फिर्ता लिएर सरकारले अध्यादेश ल्याउने तयारी गरिरहेको विपक्षी दलको आरोप छ। त्यसका लागि विपक्षीको भूमिकामा भर पर्ने सत्तासीन कांग्रेसकी सचेतक पुष्पा भुसाल बताउँछिन्। बजेट त अत्यावश्यक भएकाले अवरोधबीच पनि पारित भयो, भुसाल भन्छिन्, अरू विधेयक त त्यसरी पारित हुँदैनन्। तर, विपक्षीले संसद चलाउन नदिए सरकारसँग अध्यादेशको बाटो रोज्नुको विकल्प के हुन्छ र ? एमालेको अवरोधबीच असोज ४ गते बजेट पारित गरिएको थियो। यसबीच बसेका प्रतिनिधिसभाका नौ बैठकमा एमालेले अवरोध गरे पनि सरकारका बिजनेस रोकिएनन्। तर, मिनि पार्लियामेन्ट (संसदीय समितिहरू) निष्क्रियजस्तै छन्। विपक्षीले संसद् चलाउन नदिए सरकारसँग अध्यादेशको बाटो रोज्नुको विकल्प के हुन्छ र ? पुष्पा भूसाल, कांग्रेस सचेतक संसदीय समितिले टुंग्याएका विधेयक सरकारले फिर्ता लिएर संसद्को अपमानगरेको छ । विशाल भट्टराई, एमाले प्रमुख सचेतक सरकारको बिजनेसबिना एक मिनेट पनि संसद् अघि बढ्न सक्दैन। तर, चालु अधिवेशनलाई सरकारले पर्याप्त बिजनेस दिएको छैन। उल्टै अन्तिम चरणमा पुगेका महत्वपूर्ण विधेयक भटाभट फिर्ता लिएको छ। विधेयकलाई टुंगोमा पुर्याउन संसद् र सांसदले गरेको मेहनत त्यसै खेर गएको छ। विधेयक फिर्ता लिएसँगै सांसद र संसद् सचिवालयको सबै लगानी र उपलब्धि शून्यमा झरेका छन्। संसदीय समितिले त्यत्रो मेहनत गरेर टुंग्याएका विधेयक सरकारले फिर्ता लिएर संसद्को अपमान गरेको छ, एमाले प्रमुख सचेतक विशाल भट्टराई भन्छन्, संसद छलेर अध्यादेश ल्याउन खोजिएको भए त्यो संसदीय प्रणालीमाथि नै मज्जाक हुनेछ। सत्तासीन माओवादी केन्द्रका राष्ट्रियसभा सदस्य एवं संविधानविद् रामनारायण विडारी भने एमालेले सदन अवरुद्ध गरेका कारण सरकारले अध्यादेशको बाटो रोज्नुपरेको बताउँछन्। मुख थुन्यो भने नाकले पानी खानुपर्छ, सांसद बिडारी भन्छन्, अध्यादेश आयो भने त्यसको सम्पूर्ण दोष प्रमुख प्रतिपक्षीलाई जान्छ। संसद् चल्न दिइएन भने अध्यादेश ल्याएर भए पनि जनतालाई सुविधा दिनुपर्ने विडारी बताउँछन्। ०७५ माघ २७ गते संसद्मा दर्ता भएको निजामती सेवासम्बन्धी विधेयक झन्डै दुई वर्ष लगाएर राज्य व्यवस्था समितिबाट पारित भएको थियो। समितिले अन्तिम रूप दिएर प्रतिनिधिसभामा पठाएको थियो। तर, सरकारले विधेयक फिर्ता लिइदियो। त्यसले संघीय संरचना अनुसारको कर्मचारी प्रशासनको बनावट र खटनपटन गर्न बाधा पुग्यो। विधेयक फिर्तासँगै स्थायी सरकार भनेर चिनिने कर्मचारी संयन्त्र अस्तव्यस्त छ। राष्ट्रियसभाले पारित गरेर प्रतिनिधिसभामा पुगेको रेलवेसम्बन्धी विधेयक पनि सरकारले फिर्ता लियो। रेल किने पनि ऐन नभएका कारण त्यसको सञ्चालनमा अप्ठ्यारो परेको भन्दै सरकारले उक्त विधेयक चाँडो पारित गरिदिन संसद्सँग आग्रह गर्दै आएको थियो। राष्ट्रियसभाले पारित गरी प्रतिनिधिसभामा पुगेको विधेयक एकाएक फिर्ता लिँदा सत्तापक्षकै सांसद पनि आश्चर्य व्यक्त गर्छन्। असोज २५ गतेको प्रतिनिधिसभा बैठकमा सरकारले रेल्वे विधेयक फिर्ता लिएको थियो। अर्कोतर्फ अघिल्लो एमाले सरकारले जारी गरेका अध्यादेशलाई प्रतिस्थापन गर्ने २ वटा नयाँ विधेयक भने दर्ता गरेको छ। फौजदारी कसूर तथा फौजदारी कार्यविधि र यौनहिंसाविरुद्धका केही नेपाल ऐनमा संशोधन विधेयक सरकारले भदौ ३१ गते संसद्मा दर्ता गरेको छ। शपथसम्बन्धी नयाँ व्यवस्था नभएका कारण त्यससम्बन्धी विधेयक भने सरकारले असोज १९ गते संसद्मा दर्ता गरेको छ। लोकतान्त्रिक समाजवादी पार्टीका सांसद एवं संविधानविद् लक्ष्मणलाल कर्ण संसद्को अवरोध फुकाउने काम सभामुखको भए पनि त्यसतर्फ पहल नगरेको बताउँछन्। सरकार र सभामुखले संसद्को अवरोध फुकाएर संसद्बाटै कानुन निर्माण गर्ने प्रक्रियालाई निरन्तरता दिनुपर्छ, कर्ण भन्छन्।"
ढकाल अन्तर्राष्ट्रिय निर्णायकमा छनोट,"काठमाडौं : दीपेन्द्र ढकाल पाकिस्तानको इस्लामावादमा कात्तिक १८ देखि २३ गतेसम्म हुने चिफ अफ आर्मी स्टाफ ओपन अन्तर्राष्ट्रिय तेक्वान्दो प्रतियोगिताको निर्णायकमा छनोट भएका छन्। यस्तै कात्तिक २६ देखि २८ गतेसम्म फ्रान्समा हुने फ्रेन्च इकोपेन विश्व वरीयता तेक्वान्दो प्रतियोगिताको पनि निर्णायकमा छनोट भएका छन्। एसियन तेक्वान्दो युनियन र युरोपियन तेक्वान्दो युनियनबाट उक्त प्रतियोगिताका लागि निर्णायक मण्डलमा ढकालको छनोटको गरिएको जानकारी नेपाली सेनाको सैनिक शारीरिक तालिम तथा खेलकुद केन्द्रका प्रमुख शशिकिरण रायमाझीले दिए। चीनको वुहानमा २०७६ कात्तिकमा सम्पन्न सातौं। विश्व सैनिक खेलकुद प्रतियोगिता र आर्मी ओलम्पिकमा समेत उनी निर्णायक मण्डलमा थिए। चीनकै उसी शहरबाट २०७४ सालमा अन्तर्राष्ट्रिय रेफ्री कोर्स प्राप्त गरेका ढकाल काभ्रे कुशादेवीका स्थायी बासिन्दा हुन्। स्थानीय लालीगुराँस तेक्वान्दो डोजाङबाट यस विधामा प्रवेश गरेका उनले काठमाडौंमा भएको दक्षिण एसियाली खेलकुद (साग) र जर्मनीको ह्याम्बर्गमा भएको जर्मन ओपनमा विश्व वरीयता खेलकुद जी टु प्रतियोगितामा रेफ्रीको भूमिका निभाइसकेका छन्। खेलकुदमा सफल हुन सानैदेखि परिवारको साथ सबैभन्दा महत्वपूर्ण हुन्छ। त्यसमा आफूभित्र लगाव र उच्च मेहनत गर्ने बानी भयो भने झन् सजिलो हुन्छ, ढकालले सफलताको रहस्य खोल्दै भने, म भाग्यमानी थिएँ। मलाई परिवारले राम्रो साथ दियो। ढकालको रेफ्री यात्रा खेलाडीबाटै सुरु भएको हो। ढकालले २०५८ सालदेखि नै निरन्तर रूपमा तेक्वान्दो खेल्न थालेका हुन्। उनले जिल्लाका विभिन्न प्रतियोगिता हुँदै राष्ट्रिय तथा अन्तर्राष्ट्रिय खेलमा सहभागी हुने अवसर पाए। यसै क्रममा २०६९ सालमा नसोचेको दुर्घटनामा परे। जसले गर्दा उनले आफ्नो खेलाडी करियरबाटै बिदा लिनुपर्ने बाध्यता आयो। तेक्वान्दो खेल्दै गर्दा आँखाअघि देखिने ती सपनाहरू एकाएक टाढा भए। उनी भन्छन्, २०६९ सालमा रंगशालामा ट्रेनिङ गर्ने क्रममा खुट्टामा लागेको चोटका कारण मेरो देब्रे खुट्टामा ठूलै समस्या देखियो। खुट्टाको समस्याले गर्दा मैले खेलाडी जीवनबाट बिदा लिएँ। त्यतिबेला उनको खुट्टाको ठूलै शल्यक्रिया गर्नुपर्ने अवस्था आयो। हल्का ब्यायाम गर्न मिल्ने भएपछि रेफ्री गरौं भन्ने हिसाबमा उनी अघि बढे। २०७० सालबाट रेफ्रीका रूपमा उनी तेक्वान्दोका विभिन्न खेलहरूमा देखा पर्न थाले। उनको त्यही निर्णयले उनलाई अन्तर्राष्ट्रिय रेफ्रीको उचाइमा पुर्यायो। सायद यो मौका खेलाडी हुँदा पाउने थिइनँ होला, उनले भने। कुनै पनि खेलमा सेकेन्डमै निर्णय गर्नुपर्ने हुँदा रेफ्री पेशा त्यसै पनि कठिन रहेको उनको अनुभव छ। रेफ्री अपजसी काम हो। यसलाई निभाउनु निकै कठिन हुन्छ, उनले भने, आफू सहनशील, सभ्य र साहसी हुनुपर्छ। एरिनामा तटस्थ भएर निर्णय गर्नुपर्छ। उनले दोस्रो श्रेणीको अन्तर्राष्ट्रिय निर्णायक बन्न थप चार अंक मात्रै जोड्न बाँकी छ। यसका लागि आठ अंक जोड्नुपर्नेमा चार अंक उनले पहिल्यै जोडिसकेका छन्। हालसालै मात्रै दीपेन्द्रले विश्व तेक्वान्दोअन्तर्गत दोस्रो विश्व तेक्वान्दो अनलाइन अन्तर्राष्ट्रिय ग्योरोगी रेफ्री रिफ्रेसर कोर्स उत्तीर्ण गरेका थिए। ओलम्पिक खेलमा निर्णायकको भूमिका निभाउने ढकालको लक्ष्य छ। यसका लागि धेरैभन्दा धेरै खेलमा निर्णायक बन्नु आवश्यक छ। तर, कोरोना महामारीले खेल जगतमा पुर्याएको प्रभावले आफ्ना लक्ष्य हासिल गर्न केही समय लाग्ने उनले बताए।"
न्यायालय किन यति विघ्न विवादमा ?,"काठमाडौं : एक दशकयता जो प्रधानन्यायाधीश भए, अधिकांश विवादित बन्दै बिदा भए। किन त ? न्यायालय नियालिरहेकाहरू भन्छन्, कोही कार्यपालिकाका गोटी बने। कसैमा उच्च महत्वाकांक्षा पलायो। कोही आर्थिक प्रलोभनमा परे। हालका प्रधानन्यायाधीश चोलेन्द्रशमशेर जबरा पनि कार्यपालिकासँग भागबन्डा गरेको भनेर विवादमा तानिएका छन्। न्यायालयको गरिमा, सम्मान रसातलमै पुगेको छ, संवैधानिक कानुन व्यवसायी मञ्चका अध्यक्ष दिनेश त्रिपाठी भन्छन्, नेपालको न्यायिक इतिहासमा न्यायपालिका यति धेरै विवादमा परेको पनि थिएन। विश्वसनीयतामा ह्रास पनि आएको थिएन। लोकतन्त्रको जगका रूपमा लिइन्छ, स्वतन्त्र न्यायपालिकालाई। २००७ सालअघि हुकुमी शासन थियो। न्यायपालिका, व्यवस्थापिका र कार्यपालिका श्री ३ महाराजमा सीमित थियो। विसं २००८ यता हरिप्रसाद प्रधानदेखि २९ जना प्रधानन्यायाधीश भइसकेको सर्वोच्च अदालतले जनाएको छ। नियुक्तिमा भागबन्डासहितको विसंगतिविकृति न्यायपालिकामा छिर्यो। संविधान उल्लंघन गर्दै पाँच सदस्यीय न्याय परिषद्ले सिफारिस गर्नुपर्नेमा तीन जनाबाट सिफारिस भयो। बलराम केसी, पूर्वन्यायाधीश, सर्वोच्च अदालत हामी (सत्तारुढ नेताहरू)ले जे अह्रायो न्यायाधीशले त्यहीँ मान्छन् भन्ने सोच तयार भयो। त्यसपछि कार्यपालिकाको छायामा न्यायपालिका पर्यो। टीकाराम भट्टराई, पूर्वउपाध्यक्ष, नेपाल बार एसोसिएसन संसदीय सुनुवाइको सुरुवातले राजनीतिक र न्यायिक नेतृत्वबीच सहवास सुरु भयो। न्यायाधीश पार्टीगत सम्पर्कमा बसे। राजनीतिक व्यक्तिको सीधासम्पर्क न्यायाधीशसँग हुन थाल्यो। सुनील पोखरेल, पूर्वमहासचिव, नेपाल बार एसोसिएसन न्यायालयको गरिमा, सम्मान रसातलमै पुगेको छ। नेपालको न्यायपालिका यति धेरै विवादमा परेको पनि थिएन। विश्वसनीयतामा ह्रास पनि आएको थिएन। दिनेश त्रिपाठी, अध्यक्ष, संवैधानिक कानुन व्यवसायी मञ्च सर्वोच्च अदालतका पूर्वन्यायाधीश बलराम केसी पञ्चायतकालमा न्यायालय स्वन्त्र नहुँदा पनि रत्नबहादुर विष्ट, नयनबहादुर खत्री, धनेन्द्रबहादुर सिंहको कार्यकाललाई स्वर्णिम मानिने बताउँछन्। बहुदलीय व्यवस्था सुरु भएपछि विश्वनाथ उपाध्यायको स्वर्ण युग थियो, पूर्वन्यायाधीश केसी भन्छन्, सडकको दोबाटो र मोडमा यी चार जनाको सालिक राख्न लायक काम भएको छ। उनीहरूले क्रमशः २०२७ पछि २०५२ सालसम्म न्यायालयको नेतृत्व गरेका थिए। २०५२ असोजपछि प्रधानन्यायाधीश भएका सुरेन्द्रप्रसाद सिंहदेखि रामप्रसाद श्रेष्ठ (२०६८) सम्मको कार्यकालमा पनि न्यायपालिका विवादमा तानिएको थिएन। उक्त अवधिमा १३ जना प्रधानन्यायाधीश भएका थिए। २०६८ पछि प्रधानन्यायाधीश र न्यायालय बढी विवादमा परेको कानुन व्यवसायी बताउँछन्। खिलराज रेग्मीदेखि पछिका प्रधानन्यायाधीशसँगै न्यायालय नै विवादमा तानिएको हो। रेग्मी २०६८ वैशाख २३ गते प्रधानन्यायाधीश बनेका थिए। नेपाल बार एसोसिएसनले प्रायः सबैको कार्यकालमा विरोध गरेको छ। नेपाल बारका पूर्वउपाध्यक्ष टीकाराम भट्टराई भन्छन्, सीमित प्रधानन्यायाधीश मात्र आर्थिक रूपमा बिचलनमा पर्दैनन्। प्रायः आर्थिक अनियमिततामा जोडिएको आरोप लाग्ने गरेको छ। न्यायाधीश नियुक्तिमै चलखेल नेपाल अधिराज्यको संविधान, २०१५ ले प्रधानन्यायाधीश र सर्वोच्चका न्यायाधीशको नियुक्ति राजाको तजबिजी अधिकारमा सीमित गरेको थियो। २०४७ सालको संविधानपछि प्रधानन्यायाधीशको नियुक्ति संवैधानिक परिषद्को सिफारिसमा हुन थाल्यो। अन्य न्यायाधीशको नियुक्ति न्याय परिषद्को सिफारिसमा राजाले गरे। नेपाल बारका पूर्वमहासचिव सुनील पोखरेल अन्तरिम संविधान २०६३ को व्यवस्थाले न्यायाधीश नियुक्तिमा चलखेल सुरु भएको बताउँछन्। अन्तरिम संविधानले प्रधानन्यायाधीशको नियुक्ति संवैधानिक परिषद्को सिफारिसमा राष्ट्रपतिबाट र सर्वोच्चका न्यायाधीशको नियुक्ति न्याय परिषद्को सिफारिसमा प्रधानन्यायाधीशले गर्ने व्यवस्था गरेको थियो। त्यसकै परिणाम स्वरूप न्यायालय संवैधानिक एवं कानुनी रूपमा राजनीतिसँग जोडिन पुगेको पूर्वमहासचिव पोखरेल बताउँछन्। पोखरेलका अनुसार अन्तरिम संविधानमार्फत संसदीय सुनुवाइको व्यवस्था गरिएपछि न्यायाधीश नियुक्ति विवादमा परेको हो। संसदीय सुनुवाइको सुरुवातले राजनीतिक नेतृत्व र न्यायिक नेतृत्वबीच सहवास सुरु भयो, उनी भन्छन्, त्यहींबाट राजनीतिक नेतृत्वले संवैधानिक रूपमा न्यायालयमा प्रवेश गर्यो। न्यायाधीश पार्टीगत सम्पर्कमा बसे। राजनीतिक व्यक्तिको सीधासम्पर्क न्यायाधीशसँग हुन थाल्यो। दामोदरप्रसाद शर्माका पालामा नियुक्त न्यायाधीशले पार्टी कार्यालयमा पुगेर नेताहरूलाई धन्यवाद नै भनेका थिए। पूर्वन्यायाधीश केसी भन्छन्, नियुक्ति गरेकोमा धन्यवाद भन्दै पार्टी कार्यालयमा पुग्ने न्यायाधीश भए। त्यसपछि रामकुमार प्रसाद शाहका पालामा नियुक्ति गरिएन। कल्याण श्रेष्ठका पालामा भएको नियुक्ति पनि विवादित बन्यो। पूर्वन्यायाधीश केसी भन्छन्, नियुक्तिमा भागबन्डासहितको विसंगति र विकृति न्यायपालिकामा छिर्यो। संविधानको ठाडो उल्लंघन गर्दै पाँच सदस्यीय न्याय परिषद्ले सिफारिस गर्नुपर्नेमा तीन जनाबाट सिफारिस भयो। २०७२ असोज ३ मा जारी नेपालको संविधानले पनि न्यायाधीश नियुक्तिको सिफारिस गर्न न्याय परिषद्को व्यवस्था गरेको छ। संवैधानिक परिषद्को सिफारिसमा प्रधानन्यायाधीशको र न्याय परिषद्को सिफारिसमा सर्वोच्चका न्यायाधीशको नियुक्ति राष्ट्रपतिबाट हुने व्यवस्था छ। उच्च अदालतका मुख्य न्यायाधीश र न्यायाधीश अनि जिल्ला अदालतका न्यायाधीशको नियुक्ति न्याय परिषद्कै सिफारिसमा प्रधानन्यायाधीशले गर्ने व्यवस्था संविधानले गरेको छ। न्यायपरिषद् प्रधानन्यायाधीशको अध्यक्षतामा पाँच सदस्यीय हुन्छ। जसमध्ये एक जना सर्वोच्चका वरिष्ठतम् न्यायाधीश, संघीय कानुनमन्त्री, राष्ट्रपतिले प्रधानमन्त्रीको सिफारिसमा नियुक्त गरेका एक कानुनविद् र नेपाल बारको सिफारिसमा राष्ट्रपतिद्वारा नियुक्त अधिवक्ता सदस्य रहन्छन्। परिषद्को बैठकमा नियुक्तिको विषयमा चर्काचर्की हुने गरेको छ। परिषद्का एक सदस्य भन्छन्, अदालतका कर्मचारीलाई न्यायाधीश बनाउने कि वकिललाई भन्नेमा चर्काचर्की पर्छ। सिफारिसको सूची फेरबदल भइरहन्छ। नियुक्तिका विषयमा राजनीतिक दलका नेताहरू परिषद्का पदाधिकारीलाई भेट्छन्। नियुक्तिपछि न्यायाधीशहरू धन्यवाद दिन पार्टी कार्यालयसम्म पुग्ने गरेका छन्। नेपाल बारका पूर्वउपाध्यक्ष भट्टराई सत्तारुढ दलका नेताहरूले प्रधानन्यायाधीश र न्यायाधीशलाई आफूमातहतका कर्मचारी वा कार्यकर्ताजस्तो व्यवहार गर्न थालेको बताउँछन्। हामीले जे अह्रायो न्यायाधीशले त्यहीँ मान्छन् भन्ने सोच तयार भयो। त्यसपछि कार्यपालिकाको छायामा न्यायपालिका पर्यो, उनी भन्छन्। जुन रेग्मीको पालामा छताछुल्ल भएको र अहिलेसम्म निरन्तरता पाइरहेको उनी बताउँछन्। रेग्मीको कार्यकाल २०६८ देखि २०७० माघ २८ गतेसम्म रह्यो। उनी न्यायपालिका र कार्यपालिका प्रमुख भएका एकै व्यक्ति हुन्। उनी २०६९ चैत १ देखि २०७० माघ २८ गतेसम्म मन्त्रिपरिषद् अध्यक्ष बनेका थिए। रेग्मीपछि दामोदरप्रसाद शर्मा प्रधानन्यायाधीश बने। शर्माको कार्यकाल २०७० चैत २८ देखि २०७१ असोज २४ गतेसम्म रह्यो। उनी जति बेला मन लाग्यो त्यति बेला पेसी सूची तयार पार्थे। उनी पनि स्थायी न्यायाधीश नियुक्तिबाट पन्छिए। अस्थायी सिफारिस पनि विवादित बन्यो। प्रकाश वस्ती, भरतराज उप्रेतीजस्ता न्यायाधीशलाई स्थायी बनाउन पहल गरेनन्। केशरीराज पण्डितलगायत वरिष्ठ न्यायाधीश सर्वोच्च छिर्न पाएनन्। ती अब्बल न्यायाधीशलाई सर्वोच्चबाट अस्थायीबाट बहिर्गमन नगरेको भए विवादित व्यक्तिहरू प्रधानन्यायाधीश हुने नै थिएनन्, भट्टराई भन्छन्। रामकुमार प्रसाद शाहको कार्यकाल २०७१ असोज २४ देखि २०७२ असार २३ गतेसम्म रह्यो। उनी विवादित बनेनन्। त्यसपछि श्रेष्ठ २०७३ वैशाख २ गतेसम्म प्रधानन्यायाधीश भए। श्रेष्ठको कार्यकालमा न्याय परिषद्का तीन सदस्य मात्रै बसेर ११ न्यायाधीश नियुक्तिको सिफारिस गरे। सुशीला कार्कीको अवधि पनि विवादित बन्यो। कार्कीका पालामा २०७३ पुस २८ गते उच्च अदालतमा ८० न्यायाधीशको नियुक्ति राति १२ बजे गरियो। उक्त नियुक्तिमा राजनीतिक लेपन लाग्यो। जन्ममितिलाई लिएर गोपाल पराजुली विवादमा तानिए। संविधान उल्लंघन गरी न्यायाधीश नियुक्तिमा सिफारिस गर्ने, भागबन्डा खोज्नेहरूलाई महाभियोग लगाएको भए यति धेरै विकृति आउने थिएन, पूर्वन्यायाधीश केसी भन्छन्, सुरुमै महाभियोग नलगाउँदा त्यसपछिका प्रधानन्यायाधीशले न्यायालय सुधार्ने काम गरेनन्। प्रधानन्यायाधीशका रूपमा झन्डावाल गाडी चढ्न मै रमाए। कार्कीविरुद्ध महाभियोग प्रस्ताव दर्ता गरिए पनि सर्वोच्चका तत्कालीन न्यायाधीश जबराको इजलासले त्यसलाई फुकुवा गरेको थियो। मञ्चका अध्यक्ष त्रिपाठी प्रधानन्यायाधीशमा संवैधानिक दायित्व निर्वाह गर्ने क्षमताको अभाव रहेको जिकिर गर्छन्। भन्छन्, राजनीतिक भागबन्डाको आधारमा गलत व्यक्तिले न्यायाधीशको नियुक्ति पाए। योग्यसक्षमभन्दा पनि राजनीतिक दलका कार्यकर्ता भएका र सुटकेश दिन सक्ने व्यक्ति न्यायाधीश हुन पुगे। जसका कारण न्यायपालिकाको गरिमा, सम्मान खस्किँंदै गयो।"
भारतपाकिस्तान : बहुप्रतिक्षित भिडन्त,"दुबई : आईसीसी टीट्वेन्टी विश्वकप क्रिकेटअन्तर्गत भारत र पाकिस्तानबीचको बहुप्रतिक्षित भिडन्त आइतबार हुँदैछ। दुबई इन्टरनेसनल क्रिकेट स्टेडियममा हुने यी दुई राष्ट्रबीचको खेललाई हेभिवेट भिडन्तका रुपमा हेरिएको छ। समूह २ मा रहेका भारत र पाकिस्तानबीचको खेल राति ७ :४५ बजे सुरु हुनेछ। भारत र पाकिस्तानबीच लामो समयदेखि राजनीतिक तनाब, सीमा विवाद र विभिन्न विषयमा खिचातानी हुँदै आएको छ। त्यसको प्रत्यक्ष असर खेलकुद क्षेत्रमा पनि देखिने गरेको छ। यी दुवै राष्ट्रले क्रिकेटका भिडन्तलाई एक अर्काको प्रतिष्ठासँग जोडेर समेत हेर्ने गरेका कारण पनि अरु खेलले भन्दा भारतपाकिस्तान भिडन्तप्रति धेरैको चासो रहने गरेको छ। यी दुवै टोलीले अन्तर्राष्ट्रिय क्रिकेट परिषद् (आईसीसी) र एसियाली क्रिकेट काउन्सिल (एसीसी)को प्रतियोगिता बाहेक अन्य प्रतियोगितामा भने सहभागी हुँदैनन्। सन् २०१९ को एकदिवसीय विश्वकपपछि भारत र पाकिस्तानबीच पहिलो पटक प्रतिस्पर्धा हुन लागेको हो। यसैगरी सन् २०१६ को टीट्वेन्टी विश्वकपपछि यी दुई टोलीले पहिलो पटक सीमित ओभरका खेल खेल्न लागेका हुन्। सन् २०१६ को विश्वकपमा भारतले पाकिस्तानलाई ६ विकेटले पराजित गरेको थियो। यसैगरी सन् २०१९ को एकदिवसीय विश्वकपमा पनि भारत नै विजयी भएको थियो। चिरप्रतिद्वन्द्वीका रुपमा रहे पनि एकदिवसीय विश्वकप र टीट्वेन्टी विश्वकपमा नै किन नहोस् पाकिस्तानले भारतलाई पराजित गर्न सकेको छैन। पाकिस्तानले भारतविरुद्ध आईसीसीको कुनै प्रतियोगितामा जित निकालेको छ भने त्यो च्याम्पियन्स ट्रफीमा हो। च्याम्पियन्स ट्रफीमा पाकिस्तानले भारतविरुद्ध तीन पटक जित हात पारेको छ। पछिल्लो पटक पाकिस्तानले भारतलाई सन् २०१७ को आईसीसी च्याम्पियन्स ट्रफीको फाइनलमा पराजित गरेको थियो। भारतले पाकिस्तानलाई टीट्वेन्टी विश्वकपअन्तर्गत अहिलेसम्म खेलेका सबै पाँच खेलमा पराजित गरेको छ। यस पटक पाकिस्तानले भारतसँगको हारको यात्रामा पूर्णविराम लगाउने रणनीति लिएर मैदान उत्रने क्रिकेट विश्लेषकहरुले बताएका छन्। पाकिस्तानका कप्तान बाबर अजाम भने यस पटक नतिजा आफ्नो पक्षमा पार्नेमा विश्वस्त देखिएका छन्। उनको विश्वासको एउटा कारण हो, पाकिस्तानले पछिल्लो एक दशकमा टीट्वेन्टी क्रिकेटमा गरेको प्रदर्शन। पछिल्लो समय पाकिस्तानले सीमित ओभरका खेलमा राम्रै प्रदर्शन गर्दै आएको छ। पाकिस्तानले खेलेका एक सय २९ खेलमध्ये ७७ खेलमा जित हात पारेको छ। यसैगरी ४५ खेलमा पराजय भोग्दा दुई खेल बराबरीमा टुंगिएको छ भने पाँचवटा खेलको नतिजा भने आउन सकेन। यसैगरी भारतले पछिल्लो एक दशकमा खेलेका एक सय १५ खेलमध्ये ७३ मा जित हात पारेको छ। ३७ खेलमा पराजय भोगेको भारतले खेलेका तीन खेलमा कुनै परिणाम निस्किएन। तर पछिल्ला दुई विश्वकपमा भने पाकिस्तानले खासै राम्रो छाप छाड्न सकेको छैन। सन् २०१६ को विश्वकपमा सुपर १० चरण पार गर्न पनि सकेन। चारमध्ये केवल एक खेल जित्दा पाकिस्तानले तीन खेलमा पराजय भोगेको थियो। सन् २०१४ मा पनि पाकिस्तान सेमिफाइनल पुग्न सकेन। सन् २००७ मा भएको पहिलो विश्वकपको उपाधि उचालेको भारत सन् २०१४ मा उपविजेता तथा सन् २०१६ मा सेमिफाइनलसम्मको यात्रा तय गरेको थियो।"
फेरि फर्किंदै कोरोना,"विश्वमा केही दिनयता कोरोना संक्रमण पुनः बढ्दै गएको छ। बेलायतमा गत बिहीबार पछिल्लो तीन महिनायता पहिलो पटक ५० हजारभन्दा बढी नयाँ संक्रमित भेटिएका छन्। जुलाइ १७ तारिखयताको यो सबैभन्दा उच्च संक्रमण हो। त्यहाँ थप प्रतिबन्धको माग भइरहँदा बेलायती प्रधानमन्त्री बोरिस जोनसनले जनतालाई पालो आउनासाथ बुस्टर डोजको खोप लगाउन आग्रह गरेका छन्। बेलायतमा बिहीबार ५२ हजार ९ जना नयाँ संक्रमित देखिएका छन्। संक्रमण भएको २८ दिनभित्र करिब १ सय १५ जनाको मृत्यु भएको छ। उच्च संक्रमणका बाबजुद पनि सरकारले आफ्ना योजनालाई पहिलो वर्षभन्दा प्रभावकारी रूपमा अघि बढाइरहेको दाबी गरेको छ। गत जुलाइ १७ मा ५४ हजार ६ सय ७४ संक्रमित थिए। बेलायतमा लगाइएका प्रतिबन्धमा फुकुवा गरेपछि परिवारहरू एकआपसमा घुलमिल हुन थाले र आतिथ्य पुनः सुरु भएको धेरै सातापछि यो अवस्था आएको थियो। चिकित्सकहरूले त्यहाँका मन्त्रीहरूलाई प्लान बी को अबलम्बन गर्न आग्रह गर्दैछन्। जसअन्तर्गत सरकारले अनिवार्य मास्क लगाउने र घरबाटै काम गर्ने जस्ता नियमलाई पुनः लागू गर्नुपर्नेछ। बेलायती प्रधानमन्त्री जोनसनले १२१५ वर्ष उमेर समूहका बालबालिकालाई पहिलो खोप लगाउन आग्रह गरेका छन्। आपूर्तिको कमी नभएको र ठूलो मात्रामा खोप उपलब्ध भएकाले पनि उनले यस्तो अपिल गरेका हुन्। खोपको दोस्रो मात्रा लगाएको कम्तीमा ६ महिनापछि आउने अनुमानित ४७ लाख बुस्टर खोप बेलायतमा आइसकेको छ। खोपका सम्बन्धमा सरकारका एक सल्लाहकार प्राध्यापक जेरेमी ब्राउनका अनुसार कोभिडको गम्भीर संक्रमणमा परी अस्पताल आउने, सघन उपचार कक्षमा हेरचाह गराउने र मृत्यु हुनेमा खोप नलगाएका व्यक्ति बढी छन्। जाडो मौसममा बेलायतमा कोभिडको सामना गर्ने रणनीतिअन्र्तगत हाल बेलायत सरकारको प्लान ए संचालनमा छ। यसमा करिब ३ करोड जनतालाई बुस्टर डोज प्रदान गर्ने, १२१५ वर्षका स्वस्थ बालकलाई पहिलो खोप लगाउने, साथै भीडभाड हुने ठाउँहरूमा बन्द भेला नगर्ने, हात धुने र मास्क लगाउन प्रेरित गर्ने रहेका छन्। हाल १०१९ वर्ष उमेर समूहमा संक्रमण बढी रहेको पाइन्छ भने ८० वर्षमाथिकामा कम रहेको पाइन्छ। अन्य उमेर समूहमा पनि संक्रमण फैलन सक्ने सम्भावना छ। त्यसैले वैज्ञानिकहरूले आगामी केही साताभित्र अवस्था कस्तो हुन्छ भन्ने अनुमान लगाउन गाह्रो पर्ने बताएका छन्। त्यहाँका स्वास्थ्य सचिव साजिद जाभिदले संक्रमण चाँडै नै १ लाख पुग्न सक्ने बताएका छन्। रुसले एक साता बिदा दिने कोरोनाबाट मृत्यु हुनेको संख्या बढ्न थालेपछि एक सातालाई काम नगर्ने साताका रूपमा घोषणा गर्ने रुसी क्याबिनेटको प्रस्तावलाई त्यहाँका राष्ट्रपति भ्लादिमिर पुटिनले समर्थन गरेका छन्। त्यहाँको सरकारी तथ्याकंका अनुसार विगत २४ घण्टामा कोरोना भाइरसका कारण १०२८को मृत्यु भएको छ। जुन महामारीको सुरुआतपछि सबैभन्दा धेरै संख्या हो। यसले रुसको कुल मृत्यु संख्या २२६३५३ मा थप बढाएको छ। यो युरोपमा अहिलेसम्मकै सबैभन्दा उच्च हो। रुसमा अक्टोबर ३० बाट काम नहुने अवधि सुरु गरी अर्को सातासम्म विस्तार गरिने भएको छ। त्यहाँ ३२ प्रतिशत जनसंख्याले पूर्ण खोप लगाइसकेका छन्। सन् २०२०को अगस्टमा विश्वमै पहिलोपटक खोपलाई मान्यता दिने पहिलो राष्ट्र रुस बनेको थियो। रुसका ८५ राज्यहरूमध्ये धेरैले ठूला सार्वजनिक कार्यक्रमहरूमा उपस्थित हुन, सिनेमा, रेस्टुराँ र अन्य ठाउँमा जान प्रतिबन्ध लगाएका छन्। कतिपयले केही सरकारी कर्मचारी र ६० वर्ष उमेरमाथिका जनतालाई खोप अनिवार्य गरेका छन्। रुसमा हाल ८० लाखभन्दा बढी संक्रमित छन्। न्युयोर्क टाइम्सका अनुसार अमेरिकामा पनि सेप्टेम्बरको सुरुआतदेखि नै प्रत्येक दिन करिब आधाभन्दा बढी नयाँ संक्रमितको संख्या थपिँदै गएको छ। त्यस्तै, भारतमा पनि २४ घण्टामा संक्रमितको संख्या १५६५ बढेको छ। केन्द्रीय स्वास्थ्य मन्त्रालयले बुधबार बिहान १४,६२३ नयाँ संक्रमण पुष्टि गरेको थियो। मंगलबार उक्त संख्या १३,०५८ थियो। त्यस्तै, मंगलबार मृत्यु हुनेको संख्या १६४ रहेकोमा बुधबार बढेर १९७ पुगेको थियो। शुक्रबारको तथ्यांकअनुसार यो संख्या बढेर १५,७८६ पुगेको छ। युक्रेनमा विद्यालय बन्द कोरोनाबाट मृत्यु हुनेको संख्या एक्कासि बढेपछि युक्रेनका विद्यालयहरू बन्द गरिएका छन्। राजधानी सहर किभमा रहेका विद्यालयहरूलाई दुई साता बन्द गर्न निर्देशन दिइएको छ। शिक्षक शिक्षिकाले पूर्ण खोप लगाइसकेपछि मात्र विद्यालय खोल्न निर्देशन जारी गरिएको छ। युरोपको एक गरिब राष्ट्रमध्येको युक्रेनको ४ करोड १० लाख जनसंख्यामा ६८ लाखले मात्र खोप लगाएका छन्। युक्रेनमा बिहीबार कोरोनाबाट मृत्यु हुनेको संख्या ६१४ पुगेको आधिकारिक तथ्यांक छ। बेइजिङमा सामूहिक परीक्षण सुरु चीनको बेइजिङमा ४ जना नयाँ संक्रमित भेटिएपछि शुक्रबारदेखि हजारौंको संख्यामा सामूहिक परीक्षण सुरु गरिएको छ। नयाँ प्रकोपको सुरुसँगै त्यहाँका विद्यालय र उडान रद्द गर्ने संकेत देखिएको छ। चीनले कडा सीमा बन्द, लामो क्वारेन्टाइन र लक्षित लकडाउनका साथ कट्टर शून्य कोभिड रणनीति कायम राखेको छ।"
लक्ष्य नाघ्यो राजस्व,"वीरगन्ज : लगातार ६ वर्षदेखि सरकारले दिएको राजस्वको लक्ष्य पूरा गर्न असफल हुँदै आएको वीरगन्ज भन्सार कार्यालयले चालू आर्थिक वर्षमा भने हरेक महिनामा लक्ष्यभन्दा बढी नै राजस्व संकलन गर्न सफल भएको छ। मुलुकको प्रमुखस्थल नाकामा रहेको वीरगन्ज भन्सार कार्यालय यसअघि मधेस आन्दोलन, नाकाबन्दी र कोरोना महामारी र लकडाउनका कारण ६ वर्ष लगातार राजस्वको लक्ष्य पूरा गर्न असफल हुँदै आएको थियो। तर चालू आर्थिक वर्षका साउन, भदौ र असोजमा वीरगन्ज भन्सारले लक्ष्यभन्दा बढी नै राजस्व संकलन गरेको छ। चालू आर्थिक वर्षको गत असोज महिनामा वीरगन्ज भन्सारले लक्ष्यभन्दा २२ प्रतिशत बढी अर्थात् लक्ष्यभन्दा ३ अर्ब ७६ करोड ५९ लाख ६० हजार रुपैयाँ बढी राजस्व संकलन गरेको छ। गत असोज महिनाका लागि वीरगन्ज भन्सारलाई भन्सार विभागले १६ अर्ब ७५ करोड १ लाख ९७ हजार रुपैयाँ राजस्व संकलनको लक्ष्य दिएको थियो। तर वीरगन्ज भन्सार कार्यालयले असोजमा २० अर्ब ५१ करोड ६१ लाख ५७ हजार रुपैयाँ राजस्व संकलन गरेको हो। गत भदौ महिनामा पनि वीरगन्ज भन्सारले लक्ष्यभन्दा १३ प्रतिशत बढी अर्थात् लक्ष्यभन्दा १ अर्ब ९९ करोड ६३ लाख १२ हजार रुपैयाँ बढी राजस्व संकलन गरेको छ। भदौ महिनाका लागि १५ अर्ब ७० करोड ९४ लाख ३४ हजारको लक्ष्य पाएकोमा वीरगन्ज भन्सारले १७ अर्ब ७० करोड ५७ लाख ४६ हजार रुपैयाँ राजस्व संकलन गरेको हो। चालू आर्थिक वर्षको सुरुकै महिना साउनमा पनि वीरगन्ज भन्सारले लक्ष्यभन्दा २५ प्रतिशत बढी अर्थात् लक्ष्यभन्दा ३ अर्ब १ करोड ८३ लाख २३ हजार रुपैयाँ बढी राजस्व उठाउन सफल भएको छ। गत साउनमा भन्सार विभागले ११ अर्ब ८२ करोड ७५ लाख ५ हजारको लक्ष्य दिएकोमा वीरगन्ज भन्सारले १४ अर्ब ८४ करोड ५८ लाख २८ लाख रूपैया राजस्व संकलन गरेको हो। यसअघि आर्थिक वर्ष २०७२०७३ देखि गत आर्थिक वर्ष २०७७०७८ सम्म लगातार ६ वर्षसम्म वीरगन्ज भन्सार राजस्व संकलनको लक्ष्य पूरा गर्न असफल हुँदै आएको थियो। वीरगन्ज भन्सार कार्यालयका प्रमुख भन्सार अधिकृत हरिहर पौडेलले मालवस्तु ( नयाँ सवारीसाधन, इन्धन इत्यादि) को आयात बढेका कारण राजस्व बढेको हो। नयाँ सवारीसाधनको आयात गत वर्षको सोही अवधिको भन्दा ३१ प्रतिशतले बढेको छ। इन्धन (पेट्रोल, डिजेल, हवाई इन्धन, एलपी ग्यास) को आयात पनि ३१५३ प्रतिशतले बढेको छ।"
लुक्दैन क्षमता,"बादशाह अकबर प्राय:जसो वीरबलसित प्रसन्न रहन्थे। तर एकदिन कुनै कुरामा उनी रिसाए। रिसको झोकमा बादशाहले वीरबललाई देशनिकाला गरे। वीरबल एउटा गाउँमा कोही किसानको घरमा लुकेर रहन लागे। यस्तै किसिमले केही समय बित्यो। अकबरको रिस पनि शान्त भयो। सभामा वीरबलको अनुपस्थितिले गर्दा पूरा सभा नै सुनसान र खल्लो जस्तो उनलाई लाग्न थाल्यो। उनले वीरबललाई खोज्न मानिस खटाए, तर उनीहरूले वीरबललाई भेट्टाउन सकेनन्। त्यसपछि बादशाहले देशभरि झ्याली पिटाए, तर वीरबलको कुनै अत्तोपत्तो लागेन। उनी मरेको बाँचेको केही थाहा हुन सकेन। अन्तमा बादशाहलाई एउटा युक्ति आयो र उनले घोषणा गर्दै भने, जो व्यक्ति मकहाँ आधा घाम र आधा छायामा हाजिर हुन्छ, उसलाई म एक हजार रुपैयाँ इनाम दिनेछु। यो कुरा सबैतिर झ्याली पिटाउन लगाए। खबर सबैतिर फैलियो। एक हजारको पुरस्कार त सबै जित्न चाहन्थे, तर उपाय कसैलाई थाहा थिएन। कोही मानिस छाता कोल्टो पारेर ओढ्दै आए, कोही खास्टो ओढेर आए र कतिले त आफ्नो शरीरलाई छाताको छायाबाट बाहिर राखेर जान्थे तर कसैको जुक्ति काम लागेन। यो कुरा थाहा पाएपछि वीरबलले आफूलाई सहारा दिने किसानको भलो गर्ने उद्देश्यले किसानलाई भने, डोरीले बुनेको यो खाट आफ्नो टाउकोमा राखेर सरासर बादशाह भएको ठाउँमा जाऊ र उनीसित बिन्ती गर कि हे जगत्का मालिक, सरकारको झ्यालीअनुसार सबै शरीर आधी घाम र आधी छायामा हुँदै सरकारको सामु उपस्थित भएको छु। कृपा गरेर पुरस्कार मैले पाउनुपर्छ भन्नु । किसानले पनि वीरबलले भनेअनुसार नै गरे। ती किसानलाई अकबर बादशाहले शिरदेखि पाउसम्म नियाले र सोधे, साँचो साँचो भन, तिमीलाई टाउकोमा खाट राखेर यहाँ आउन कसले सिकायो ? तिमीले आफ्नो बुद्धिले त यस्तो गरेको लाग्दैन। साँचो भनेनौं भने सजाय दिनेछु। बादशाहको कुरा सुनेर विचरा ती गरिब किसान थरथर काम्दै भन्न थाले, सरकार ममाथि दया राख्नुहोस्। केही महिना भयो, एकजना ब्राह्मण मकहाँ आएर बसेका छन्, बेलुकी बेलुकी आफ्ना उट्पट्याङ कुराले सबैलाई मुग्ध पार्छन्। उनी धेरै हँसिलो र राम्रो स्वभावका छन्। उनले नै मलाई यो युक्ति बताएर हजुरसित यस्तो भन्नु भनेर सिकाएका हुन् । यति भन्दै उनी हात जोडेर चुप लागे। किसानका कुरा सुनेर बादशाहलाई विश्वास भयो कि यो जुक्ति पक्का नै वीरबलको हो। उनी बाहेक यस्तो युक्ति बताउने अरू कोही हुनै सक्दैन। यस्तो सोचेर बादशाहले त्यो गरिब किसानलाई एक हजारको इनाम दिई बिदा गरे। साथै आफ्नो एउटा सेवकलाई वीरबललाई बोलाउन उनको पछिपछि पठाए। केही छिनमै वीरबल आफ्नो सामु उपस्थित भएको देखेर बादशाह धेरै खुसी भए। वीरबललाई उनले आफ्नो अँगालोमा हाले। नैतिक शिक्षा : हामीमा क्षमता छ भने हामी जहाँ जस्तो अवस्थामा भए पनि त्यो क्षमता हराउँदैन। आफूसँग भएको क्षमतालाई सही सदुपयोग गरे सधैं सकारात्मक नतिजा आउँछ।"
स्थानीय तहमा लेखापरीक्षण,"पाल्पाका स्थानीय तहको लेखापरीक्षण सकेर २०७६ वैशाखमा महालेखापरीक्षकको डोर नवलपरासी पश्चिम जाँदै थियो। बर्दघाट क्षेत्रमा गाडी दुर्घटना भयो। घाइते कर्मचारीलाई काठमाडौं लगियो। उपचार गर्ने क्रममा टोली सदस्यलाई कोरोना संक्रमण पुष्टि भयो। त्यही कारण नवलपरासी पश्चिमका ७ स्थानीय तहमध्ये पाल्हिनन्दन, प्रतापपुर, सुस्ता र सरावल गाउँपालिका गरी चारको आर्थिक वर्ष २०७६०७७ को लेखापरीक्षण हुन सकेन। प्रतापपुर गाउँपालिकाका लेखा शाखा प्रमुख दिनानाथ ढकाल भन्छन्, हामी आउँदैछौं। सबै तयारी गर्नु भने पनि टोली आएन, लेखापरीक्षण हुन सकेन। वैशाखकै पहिलो सातादेखि बर्दियामा महालेखाको दुई टोली लेखापरीक्षणमा खटियो। एउटा टोलीलाई चार स्थानीय तहको लेखापरीक्षण गर्ने जिम्मा थियो। ११ वैशाखमा लकडाउन घोषणा भयो। बर्दिया पुगेको हाम्रो टोली एम्बुलेन्स चढेर काठमाडौं फर्कियो, महालेखापरीक्षकको कार्यालयका सूचना अधिकारी निर्देशक नेत्रप्रसाद पौडेल भन्छन्, यातायात, हवाईसेवा सबै ठप्प भएको थियो। एम्बुलेन्समा भए पनि फर्कायौं। जिल्लाको ठाकुरबाबा, मधुवन नगरपालिका र गेरुवा गाउँपालिका गरी तीन स्थानीय तहको लेखापरीक्षण भएन। ठाकुरबाबा नगरपालिकाका लेखा प्रमुख युवराज अधिकारी भन्छन्, टोली आउँदैछ भनेर खबर आयो। कोरोनाको कारण हामीसँग भेट नै नगरेर फर्कियो। अब दुई आर्थिक वर्षको लेखापरीक्षण एकैपटक हुनेछ। बाँकेका आठ स्थानीय तहमध्ये चारको मात्र लेखापरीक्षण भएको छ। कोहलपुर नगरपालिका, खजुरा, जानकी र राप्ती सोनारी गाउँपालिकाको लेखापरीक्षण भएको छैन। कोहलपुरका प्रमुख प्रशासकीय अधिकृत टोपेन्द्रबहादुर केसी कोरोनाका कारण अन्तिम लेखापरीक्षण सम्पन्न हुन नसकेको बताउँछन्। उनी भन्छन्, लेखापरीक्षण नभएकै कारण नगरको कामकाज गर्न कुनै बाधा हुँदैन। त्यत्ति मात्र हो, अघिल्लो वर्षको समेत गरी दुई वर्षको लेखापरीक्षण अनिवार्य रूपमा गर्नुपर्छ। लेखापरीक्षण गर्नुको विकल्प भने हुँदैन। नवलपरासी पश्चिम, बर्दिया र बाँके मात्र होइन, लुम्बिनी प्रदेशका ६ जिल्लाका १४ स्थानीय तहले आर्थिक वर्ष २०७६०७७ को लेखापरीक्षण गरेका छैनन्। २०७७७८ को लेखापरीक्षणमा एक वर्ष बक्यौता थपिएको छ। पाल्पा जिल्लामा १० स्थानीय तहमध्ये रामपुर नगरपालिकाको मात्र लेखापरीक्षण बाँकी छ। प्युठानको स्वर्गद्वारी नगरपालिका र रोल्पाको दुईखोली गाउँपालिकामा लेखापरीक्षण गर्न बाँकी छ। महालेखापरीक्षकको ५८औं वार्षिक प्रतिवेदन २०७८ मा देशभरका ७ सय ५३ स्थानीय तहमध्ये अघिल्लो आर्थिक वर्षमा बक्यौता रहेका ५ स्थानीय तहसहित ६ सय ९९ वटा स्थानीय तहले आव २०७६०७७ को लेखापरीक्षण गरिएको उल्लेख छ। देशभरका लेखापरीक्षण नगर्ने स्थानीय तहको झन्डै एक चौथाइ हिस्सा लुम्बिनी प्रदेशको छ। लुम्बिनी प्रदेशमा ४ उपमहानगरपालिका, ३२ नगरपालिका र ७३ गाउँपालिका गरी १०९ स्थानीय तह छन् जसमध्ये ९५ वटाले मात्र लेखापरीक्षण गरेका छन्। बाँकी १४ वटाको लेखापरीक्षण हुन सकेन। जुन देशभर लेखापरीक्षण नगर्ने स्थानीय तहको २३७२ प्रतिशत हिस्सा लुम्बिनी प्रदेशको हुन जान्छ। प्रदेशमा भने लेखापरीक्षण नगर्ने स्थानीय तह १२८ प्रतिशत छन्। प्रतिवेदनमा कोभिड महामारी एवं सीमित जनशक्तिका कारण यसवर्ष संघ, प्रदेश र स्थानीय तहका समेत १३३ को लेखापरीक्षणको बक्यौता रहेको उल्लेख गरेको छ। महालेखापरीक्षकको कार्यालयका प्रवक्ता नायब महालेखापरीक्षक महेश्वर काफ्ले भन्छन्, लेखापरीक्षण हुन नसक्नु कोभिडको असर मुख्य कारण हो। बक्यौता रहे पनि लेखापरीक्षण अनिवार्य रूपमा गराउनुपर्छ। लेखापरीक्षण गर्न गएको महालेखाको डोर फिल्डमै संक्रमणको सिकार भएपछि त्यही क्वारेन्टाइन र आइसोलेसनमा बसेर पनि फर्केको थियो। प्राविधिक समस्याबाहेकको अवस्थामा लगातार अटेर गरेर दुईदुई वर्षको लेखापरीक्षण नगर्ने स्थानीय तहलाई भने महालेखाले अनुदान रोक्काका लागि मन्त्रालयमा पत्राचार पनि गरेको कार्यालयका सूचना अधिकारी निर्देशक नेत्रप्रसाद पौडेलले जानकारी दिए। लेखापरीक्षण गर्ने जिम्मा महालेखापरीक्षकको कार्यालयलाई तोकिएको छ। यो तीनवटै तहका सरकारका लागि बाध्यकारी हो। स्थानीय तहले चाहेको बेलामा वा महालेखापरीक्षकको कार्यालयलाई डाकेर गर्ने होइन। महालेखापरीक्षकको कार्यालयको वार्षिक कार्यसूची अनुसार हुन्छ, पौडेल प्रष्ट पार्छन्। सामान्यतः स्थानीय तहले आन्तरिक लेखापरीक्षण सम्पन्न गरेपछि महालेखापरीक्षकको कार्यालयले लेखापरीक्षण गर्छ। महालेखाले एउटा जिल्लामा कम्तीमा पाँच सदस्यीय टोली खटाउँछ। पर्याप्त जनशक्तिको अभाव भएकाले पनि समयमै लेखापरीक्षण सम्पन्न गर्न ढिलाइ भएको महालेखापरीक्षकको कार्यालयले पनि स्वीकार गरेको छ। सामान्यतः भदौदेखि माघ महिनाभित्र लेखापरीक्षणको काम हुन्छ। यो आर्थिक वर्षमा भने भदौमा मात्र महालेखापरीक्षकको वार्षिक प्रतिवेदन राष्ट्रपति कार्यालयमा पेस गरिएको छ। त्यसैले भदौको १८, १९ र २० गतेबाट महालेखाको डोर ३३ जिल्लाको लेखापरीक्षण गर्न खटिएको छ। असोजको दोस्रो सातामा संघीय मामिला तथा सामान्य प्रशासन मन्त्रालयले अन्तिम लेखापरीक्षण गर्न देशभरका स्थानीय तहलाई पत्राचार गरेको छ। स्थानीय तहमा जनप्रतिनिधिले कानुनविपरीतको पारिश्रमिक, भत्ता, यातायात, सञ्चार र इन्धन खर्चका नाममा राज्यकोषको अर्बौं रकम दोहन गरेको महालेखापरीक्षकको वार्षिक प्रतिवेदनमा छ। प्रतिवेदनपछि मन्त्रालयको आर्थिक प्रशासन शाखाले २०७७०७८ को लेखापरीक्षण, बक्यौता लेखापरीक्षण र विगतको बेरुजुको सम्परीक्षण गर्न खटेको डोर टोलीलाई आवश्यक कागजात तथा आर्थिक विवरण राखी समयमा आर्थिक वर्ष २०७७०७८ को आन्तरिक लेखापरीक्षण गराउनुपर्ने र सोको प्रतिवेदनसमेत संलग्न गरी अन्तिम लेखापरीक्षण गराउनुपर्ने उल्लेख छ। समयमै लेखापरीक्षण गर्न सकेमा स्थानीय तह हिसाबकिताब दुरुस्त राखेर सुशासन कायम गर्न मद्दत पुग्छ। समयमै लेखापरीक्षण नगर्दा बेरुजु असुल गर्न अप्ठ्यारो हुनसक्छ, सूचना अधिकारी पौडेल भन्छन्, कर्मचारीको सरुवा हुन्छ। यो वर्ष फागुनमा जनप्रतिनिधिको पनि कार्यकाल सकिँदैछ।"
दीपिकारणवीरको आईपीएल टिम,"मुम्बई : भारतीय चलचित्र उद्योग बलिउडका चर्चित जोडी दीपिका पादुकोण र रणवीर कपुरले इन्डियन प्रिमियर लिग (आईपीएल) टिम किन्ने भएका छन्। आईपीएल खेल्ने टोलीको संख्या अर्को वर्ष बढाइन लागेपछि दीपिका र रणवीरले नयाँ टोलीको फ्रेन्चाइज किन्न लागेका हुन्। अर्को वर्षदेखि आईपीएलमा १० टोलीबीच प्रतिस्पर्धा हुने भएको छ। यसअघि आठ टोलीबीच प्रतिस्पर्धा हुँदै आएकोमा अर्को वर्षदेखि दुई टिम थपेर १० टोलीबीच प्रतिस्पर्धा गराइन लागिएको हो। दीपिका र रणवीरले नयाँ दुई टिममध्ये एउटा टिम किन्ने भारतीय सञ्चार माध्यमले जनाएका छन्। नयाँ टोली खरिदका लागि भारतका ठूला ब्यावसायिक घरानाका साथै चर्चित सेलिब्रिटीहरू पनि इच्छुक देखिएका छन्। भारतीय क्रिकेट कन्ट्रोल बोर्ड (बीसीसीआई) ले नयाँ दुई फ्रेन्चाइज टोलीका लागि बोलकबोल आह्वान गरेको थियो। यसमा ठूला ब्यावसायिक घरानासँगै दीपिकारणवीरले पनि चासो देखाएको जनाइएको छ। नयाँ दुई टोलीका लागि बोलकबोल सोमबारबाट सुरु हुँदैछ। आईपीएल टोली खरिद गर्न दीपिकारणवीरसँगै ग्लेर फेमिली, अरबिन्दो फर्मा, टारेट फर्मा, आरपीसञ्जीव गोयन्का ग्रुप, नवीन जिन्दलको जिन्दल ग्रुप, रोनी स्क्रुरवाला, कोटक ग्रुप, अडानी ग्रुपलगायत थुप्रै कपोर्रेट हाउस पनि इच्छुक देखिएका छन्। आईपीएलमा यसअघि नै बलिउड स्टार जोडिएका छन्। शाहरूख खान र जुही चावलाले कोलकाता नाइट राइडर्सको स्वामित्व लिएका छन्। यसैगरी प्रिति जिन्टाले पनि पञ्जाव किङ्सको स्वामित्व लिएकी छन्। यस्तै शिल्पा सेट्टीले आफ्ना पति राज कुन्द्रासँग मिलेर राजस्थान रोयलको स्वामित्व लिएकी थिइन्। पछि उनीहरूले आफ्नो सेयर बेचेका थिए। आईपीएलको यस सिजनको उपाधि चेन्नई सुपर किङ्सले जितेको छ। फाइनलमा शाहरूख खान र जुही जावलाको कोलकाता नाइट राइडर्सलाई पराजित गर्दै चेन्नईले चौथो पटक आईपीएलको उपाधि जितेको हो।"
किसानलाई कष्टै कष्ट,"काठमाडौं : जनसंख्याको दुईतिहाइ अर्थात् ६५५ प्रतिशत नेपाली कृषिमा निर्भर छन्। तर, सरकारबाट पाउने अनुदान, ऋण, सिँचाइ, बिमा, बीउबिजन, मललगायतका आधारभूत सुविधाबाट किसान सधैं बञ्चित छन्। जसोतसो सबैको जोहो गरेर लगाएको खेती पनि खडेरीदेखि बेमौसमी वर्षाले स्वाहा गरिदिन्छ। हालैको बेमौसमी वर्षाले २५ जिल्लामा धानबाली नष्ट गरिदिएको छ। किसानले यति ठूलो क्षति व्यहोर्नुपर्दा पनि सरकारका तर्फबाट राहत र अनुदानको गुञ्जायससम्म छैन। सरकारले दिएको अनुदान लगायतका सुविधा पनि अहिलेसम्म करिब १२ प्रतिशत किसानले मात्रै उपभोग गरेको कृषिविज्ञ कृष्ण पौडेल दाबी गर्छन्। यस्ता सुविधा उपभोग गर्न नपाउँदा वास्तविक किसान पीडित हुने गरेको उनको भनाइ छ। कृषिविज्ञ पौडेलका अनुसार एकदुई जना झोले किसानले मात्रै अनुदान पाउँछन्। अझ पार्टीका कार्यकर्ता किसान, दलाल किसानले किसानको नाममा अनुदान लैजान्छन्। ९० प्रतिशत अनुदान दुरुपयोग भएको छ, उनले भने। अनुदानको पहुँच र सदुपयोग शतप्रतिशत नभएको गुनासो सरोकारवालाले गर्दै आएका छन्। कृषि तथा पशुपन्छी विकास मन्त्रालयले अनुदानबारे थाहा भएकामध्ये सय जनाले आवेदन दिँदा १० जनाले मात्रै पाउने भएकाले सबैलाई सुविधा दिन नसकेको उनी बताउँछन्। सुविधा नपाएका ९० जनाले गुनासो गर्छन्। सबैले सबै खालका अनुदान पाउने सम्भावना हुँदैन। अनुदानका लागि जसले प्रक्रिया पुर्याउँछन्, उसले पाउँछ। प्रक्रिया नै नगर्नेले पाएन भन्न त मिलेन नि !, मन्त्रालय स्रोतले भन्यो। कहिले तरकारी तथा अन्नबालीले उचित मूल्य पाउँदैन। व्यवस्थित बजारीकरण पनि छैन। यद्यपि सरकारले किसानलाई बर्सेनि विभिन्न शीर्षकमा अनुदान दिँदै आएको छ। रासायनिक मलमा मात्रै १५ अर्ब रुपैयाँको अनुदान छ। बिमामा वार्षिक १ अर्ब रुपैयाँ अनुदान छ। उखुमा १ अर्ब रुपैयाँ अनुदान सरकारले दिन्छ। यी सरकारले दिने ठूला अनुदान हुन्। प्रदेश, स्थानीय सरकारदेखि प्रधानमन्त्री कार्यालयमार्फत मल, बीउ, यान्त्रीकरण लगायतका विभिन्न अनुदान दिइरहेका छन्। यस्ता अनुदानबारे आम किसान जानकार नहुँदा यसबाट वञ्चित भएको राष्ट्रिय किसान आयोगका अध्यक्ष प्रेम दंगाल स्वीकार गर्छन्। अनुदानबारे किसानलाई आवश्यक सूचना पुगेको छैन। यसलाई सञ्चार माध्यमबाट प्रचारप्रसार गर्न जरुरी छ, अध्यक्ष दंगालले भने, किसानले पाउने हकअधिकारबारे सुसूचित हुन जरुरी छ। कतिपयलाई थाहा भए पनि वास्ता गर्दैनन्। कतिपय अनुदानको सीमाभित्रै पर्दैनन्। वास्तविक किसान अनुदानबाट वञ्चित छन्। किसानले अनुदानमात्र होइन समयमा मल तथा बीउसमेत पाउँदैनन्। सरकारका सम्बद्ध निकायले समयमा उपलब्ध गर्न सरोकारवालाले पटकपटक माग गरिरहेका छन्। सबै प्रकारका कृषि बिमा गरिनुपर्छ पशु बिमा सुरु भएको छ। तर, पनि ठूला फर्मको मात्रै गरिन्छ। त्यस्ता फर्मको घुस ख्वाएरै भए पनि पशुबिमा गर्ने देखिएकाले यसप्रत्ति कृषि विज्ञ पौडेल आपत्ति जनाउँछन्। अझ नेपालमा बाली बिमालाई प्राथमिकता नदिएको उनको भनाइ छ। सहरका वरिपरि भेगमा मात्रै तरकारी, गाईवस्तुकको बिमा गर्छन् तर गाउँ दूरदराजमा बिमाको पहुँच छैन, उनले भने, धानको बिमा गरेको भए, कटानी धानको डुबान भए पनि रोइकराई गर्नुपर्दैन थियो। सबैखाले अन्नबालीको बिमा प्रडक्ट अनुदानका रूपमा आमकिसानलाई दिन जरुरी भएको उनले औंल्याए। बिमा समितिको तथ्यांकअनुसार गत आवसम्म अनुदानमा आधारित पशुपन्छी तथा माछालगायतका कृषि बिमामा १ लाख ८७ हजार ३३७ बिमालेख संख्या पुगेको छ। उक्त बिमालेखलाई सरकारले आर्थिक वर्ष २०७७७८ सम्ममा १ अर्ब ४२ करोड ६६ लाख ८२ हजार रुपैयाँ अनुदान दिएको बिमा समितिले जनाएको छ। बिमा गरेका किसानको खेती नष्ट हुँदा सो अवधिसम्म २१ हजार ६ सय ७६ जना किसानले ६७ करोड ५ लाख ९४ हजार रुपैयाँ दाबी भुक्तानी पाएका छन्। तर, कृषि बिमामा सीमित मात्रै प्रडक्ट जारी गरेकाले सबैखाले बाली बिमा गर्न कठिनाइ भएको छ। सहुलियत ऋणबाट किसान वञ्चित सरकारले ६ प्रतिशत ब्याज अनुदानमा बैंक तथा वित्तीय संस्थाबाट ऋण लिन पाउने सुविधा दिएको छ। तर, यस्तो खाले ऋण सामान्य किसानले लिन नसकेको कृषि विज्ञ पौडेलले बताए। यद्यपि नेपाल राष्ट्र बैंकको गत साउन मसान्तसम्मको तथ्यांकअनुसार सहुलियत ब्याज अनुदानको व्यावसायिक कृषि तथा पशुपन्छी व्यवसाय कर्जा ४८ हजार ४ सय ९८ ऋणीले उपभोग गरेका छन्। सो ऋणीको यस शीर्षकमा १ खर्ब १२ अर्ब ७४ करोड रुपैयाँ लगानी भएको छ। पुगेन सिँचाइ पहुँच खेतीपातीमा गर्ने सिँचाइको नाममा ३० वर्षअघि कुलो बनेका छन्। तीनैलाई मर्मत गर्ने नाममा पैसा खर्च भएको छ। नेपालमा करिब २० प्रतिशत मात्रै सिँचाइ हुने गरेको कृषि विज्ञ पौडेल बताउँछन्। सरकारले सन् २०१५ मा कृषि विकास रणनीति बनाएको थियो। यसअनुरूप सन् २०३५ सम्म ८० प्रतिशत क्षेत्रमा सिँचाइ पुर्याउने भनिएको छ। तर, सन् २०२२ मा लक्षित सिँचाइको कम अंश अर्थात् करिब २० प्रतिशतसम्म मात्रै भएको कृषि विज्ञ पौडेलले बताए। सिँचाइमा थुप्रै बजेट छुट्ट्याइए पनि मर्मतमा मात्रै सीमित भएको उनले बताए। बबई सिँचाइ जस्ता ठूला सिँचाइ आयोजना पूरा हुन सकेको छैन। कतिपय पुराना सिँचाइ आयोजना मर्मत नभएर सञ्चालनमा छैनन्। बजेट छ, कार्यक्रम भएको छ तर पानीको थोपा खेतमा नपुगेको अवस्था छ।"
लिभरपुलमै बस्ने सलाहको चाहना,"लन्डन : इजिप्टका स्टार स्ट्राइकर मोहमद सलाहले ब्यावसायिक खेल जीवनको अन्त्य इङ्लिस प्रिमियर लिग क्लब लिभरपुलमै गर्ने चाहना व्यक्त गरेका छन्। स्काई स्पोर्ट्ससँग कुरा गर्दै २९ वर्षीय सलाहले ब्यावसायिक खेल जीवन लिभरपुलबाटै अन्त्य गर्ने चाहना व्यक्त गरेका हुन्। यो विषय मेरो इच्छामा मात्र निर्भर गर्दैन। तर, मलाई सोधेमा मेरो ब्यावसायिक फुटबल करियरको अन्तिम दिनसम्म पनि लिभरपुलकै जर्सीमा खेल्न चाहन्छु, सलाहले स्काई स्पोर्ट्ससँग भनेका छन्, यो सबै मेरो हातमा छैन। यो सबै कुरा क्लब के चाहन्छ भन्नेमा निर्भर रहन्छ। सलाहले आफू लिभरपुलका विरुद्ध मैदान उत्रिएको कल्पना पनि गर्न नसकिने बताए। म आफूलाई लिभरपुलविरुद्ध खेलेको देख्न पनि सक्दिनँ। यसका बारेमा कुरा पनि गर्न चाहन्नँ, उनले भनेका छन्, यो सम्झँदा पनि यसले मलाई दुखी तुल्याउँछ। सन् १९९२ मा इजिप्टको नागरिगमा जन्मिएका सलाहले ब्यावसायिक फुटबलको सुरुवात आफ्नै देशको अल मोकाबोलुनबाट गरेका थिए। यो क्लबमा अनुबन्ध भएको छोटो समयपछि नै उनी स्विस क्लब बसेल पुगेका थिए। बसेलमा उत्कृष्ट प्रदर्शन गरेपछि सन् २०१४ मा इङ्लिस क्लब चेल्सीको नजर उनीमाथि परेको थियो। त्यतिबेला सलाह ११ मिलियन पाउन्डमा चेल्सीमा आवद्ध भएका थिए। ड्रिबिङ, स्पिड र उत्कृष्ट फिनिसिङका लागि चर्चित सलाहले रेड्स, रोमा र फिरओन्टिनाबाट पनि ब्यावसायिक फुटबललाई अगाडि बढाएका थिए। उनी सन् २०१७ मा रोमाबाट लिभरपुलमा आवद्ध भएका थिए। २९ वर्षीय स्ट्राइकर सलाहले लिभरपुलका लागि दुई सय १४ खेलमा एक सय ३७ गोल गरेका छन्। यस सिजनमा मात्र उनले १२ गोल गरिसकेका छन्। लिभरपुलसँग सलाहको सम्झौता अझै बाँकी छ। उनको सम्झौता आगामी सिजनमा मात्रै सकिने छ।"
विदेश नीतिमा गठबन्धनको गाँठो,"सरकारले सीमा विवादका विषयमा छलफल गरेर भूभागहरू फिर्ता ल्याई समस्याको समाधान गर्न सक्नुपर्छ। सरकार गठनको सय दिन नाघिसकेको छ। यसबीचमा सरकारले गरेका कतिपय निर्णय, नियुक्ति तथा फैसला विवादमा तानिएका छन्। सरकारको आलोचना भइरहेको छ। सरकारको सर्वत्र आलोचना भइरहेको समयमै प्रधानमन्त्री शेरबहादुर देउवाले परराष्ट्र मन्त्री डा नारायण खड्कालाई नियुक्त गरेका थिए। जुन राहतको विषय थियो। देउवाले खड्कालाई परराष्ट्र मन्त्रीमा नियुक्त मात्र गरेनन्, मन्त्री भएलगत्तै संयुक्त राष्ट्रसंघको महासभामा सरकारका तर्फबाट भाग लिनसमेत पठाए। खड्काजस्तो व्यक्तिलाई परराष्ट्रमन्त्रीमा नियुक्त गर्नु प्रधानमन्त्रीको प्रशंसनीय कार्य थियो। उनी लामो समय प्रजातन्त्रका लागि योगदान गरेका व्यक्ति हुन्। देश विदेशका विभिन्न काम कारबाही, जिम्मेवारी र अनुसन्धानका अनुभव सँगालेका खड्का परराष्ट्र मामलामा विशेष दक्खल राख्छन्। योजना आयोगका उपाध्यक्ष भइसकेका खड्का अर्थशास्त्रका ज्ञाता पनि मानिन्छन्। सहरी विकास मन्त्री भइसकेका उनीसँग मन्त्री पदमा बसेर काम गरेको लामो अनुभव छ। खड्का मुलुक सुहाउँदो भूराजनीति, मित्र राष्ट्रहरूसँगको राम्रो सम्बन्ध र देशको तटस्थ परराष्ट्र नीति कायम गर्न सक्ने सक्षम व्यक्ति हुन्। उनले देशको परराष्ट्र मन्त्रालयको जिम्मेवारी पाउनु मुलुकलाई मात्र नभएर र आम सर्वसाधारणका लागि समेत आश जाग्ने कुरा हो। कूटनीतिक अर्थतन्त्रमा जानकार भएका व्यक्ति परराष्ट्र मन्त्री भए मुलुकको हित र अन्तर्राष्ट्रिय सम्बन्धका लागि सेतुको काम गर्न सक्छन्। अहिले हाम्रो देश नेपाल विदेशीहरूसँग राम्रो सम्बन्ध राख्न चुकिरहेको छ। बेलाबेलामा छिमेकीहरू रुष्ट हुँदा कहिले नाकाबन्दी त कहिले सीमा विवादहरू निम्तिने गरेका छन्। यस्तो अवस्थामा परराष्ट्र मन्त्रीबाट नेपालीले धेरै कुराको आशा गरेका छन्। सरकारले गति लिन सकेको छैन। विकास निर्माणका कामको प्रगति शून्य छ, ठप्प छ। गठबन्धनका दलहरूशत्तिा बाँडफाँटमा झगडा गर्न अभ्यासरत छन्। आउने दिनमा परराष्ट्र मामिला, विदेशी तथा छिमेकी देशहरूसँगको सम्बन्ध, दाताहरूसँगको सम्बन्ध, संयुक्त राष्ट्रसंघसँगको सम्बन्धजस्ता विषयमा विशेष योगदान दिनुपर्ने देखिन्छ। यी सम्बन्धलाई विस्तार गरेर खड्काले विदेश नीतिको राम्रो नमुना दिनुपर्छ भन्ने सरोकारवालाहरूको धारणा छ। अहिले सरकार अत्यन्त अप्ठ्यारो अवस्थामा छ। सरकारका वामघटकहरूले सरकारलाई कमजोर तुल्याइरहेका छन्। कमजोर बनाइराखेका छन्। सरकारले गति लिन सकेको छैन। विकास निर्माणका कामको प्रगति शून्य छ, ठप्प छ। गठबन्धनका दलहरूशक्ति बाँडफाँटमा झगडा गर्न अभ्यासरत छन्। सरकार गठनको झन्डै तीन महिना पुग्न लाग्दा मात्रै मन्त्रिमण्डलले पूर्णता पाएको छ। सरकारले पूर्णता पाए पनि आमनेपालीलाई गठबन्धनको सरकारप्रति निराशा छाएको छ। जनता यी सबै कुराले आक्रान्त भएका छन्। त्यस्तो समयमा पनि परराष्ट्र मन्त्री खड्कालाई संयुक्त राष्ट्रसंघमा पठाउने काम भयो जुन असाध्यै राम्रो कार्य हो। यस्तो परिस्थितिमा यस्तो व्यक्तिको छनोट सबैको चित्त बुझ्दो छनोट हो। जे जस्तो भए पनि एउटा पक्ष मात्र राम्रो र बलियो भएर पुग्दैन। सबै पक्ष राम्रो हुनुपर्छ। तर, त्यस्तो देखिएको छैन। अन्य पक्षमा भने सरकार असफल भएको लगभग निश्चित छ। यो बडो दुःख लाग्ने कुरा हो यो। यसको मूल कारण गठबन्धन नै हो। त्यसका घटकहरूकै कारण सरकार यस्तो अवस्थासम्म आइपुगेको हो। अन्य मन्त्रीहरू सरकारमा रहेर राम्रो काम गरे मात्र छोटो समयमा नै मुलुकले सही दिशा समात्न सक्ने निश्चित छ। हामीले भन्दैमा हुने कुरा नभए पनि आस गर्नु बाहेक कुनै विकल्प पनि त छैन ? अहिले नेपाली जनता पर्ख र हेरको स्थितिमा छन्। उसो त खड्काले राष्ट्रसंघमा बोलेका कुरालाई लिएर केही नागरिक अगुवाहरूले आपत्ति जनाएका समाचार पनि बाहिर आएका थिए। सम्बोधन गर्दै गर्दा उनले झुटो तथ्य प्रस्तुत गरेका कुरा औंल्याएका छन्। उनको व्यक्तित्वले नेपालको कद उच्च भएको सहजै महसुस गर्न सकिन्थ्यो। हुन त अमेरिकामा उनले एमसीसीका विषयमा बोलेका कुरालाई लिएर यहाँका सञ्चारमाध्यम र नागरिक अगुवाले शक्ति मुलुकको आडमा बोलेको भन्न भ्याए। जे होस्, अहिलेको नेपालको परिवेशमा, विदेश मामिलाका लागि उनी अनुपयुक्त पात्र होइनन् जस्तो लाग्छ। ठीक ठाउँमा ठीक मान्छे परेको कुरालाई अन्यथा भन्न मिल्दैन। संसद्मा उनको प्रस्तुति, विदेश नीतिमा उनको अध्ययन र बुझाइ निकै नै सटिक थियो। नेपाली कांग्रेसको स्थापना कालदेखिको मर्म भावना नेपाली कांग्रेसले विदेश नीतिमा लिएको विचार सही रूपमा बुझ्ने र कार्यान्वयन गर्न र गराउन सकेकाले उनलाई सही मान्न सकिन्छ। कृष्णप्रसाद भट्टराई उर्फ किसुनजीसँगको लामो संगत र उहाँको अगुवाइ र विकसित मुलुकको प्रकृति बुझेका छन् उनले। अल्प विकसित देशहरू कसरी विश्वसामु प्रस्तुत हुने र कसरी विश्वको ध्यान आकर्षण गर्ने, दाताका सामु सहयोगको याचना कसरी गर्ने भन्ने विषयमा पनि उनको दक्षता छ। आउने दिनमा पनि यस्तै र थप क्षमतावान् व्यक्तित्वहरूलाई समेटेर मुलुकको शासन, सुशासन र विकास निर्माणमा सरकार र सरकारहरूले उल्लेखनीय भूमिका खेल्नुपर्छ। नेपाल दुई ठूला राष्ट्रहरूले घेरिएको मुलुक भएर पनि होला विभिन्न चरणमा सीमा विवाद देखिने गरेका छन्। त्यसमा पनि कालापानी लिम्पियाधुराको विषयले अहिले विशेष स्थान लिएको छ। हामीले सो भूभागलाई नेपालको नक्सामा समेटे पनि भारतसँग वार्ता गर्न सकिरहेका छैनौं। भारतीय सेनालाई त्यस स्थानबाट हटाउन सकेका छैनौं। नेपालका अन्य स्थानमा पनि सीमाहरू मिचिएका छन्। भारतले मात्र नभएर चीनले पनि सीमा मिच्यो भन्ने सूचना पनि आइरहेका छन्। यस्तो अवस्थामा दुवै देशहरूसँग सीमा विवादका विषयमा छलफल गरेर नेपाली भूभागहरू फिर्ता ल्याउन समस्याको समाधान गर्न र उदार हृदय देखाउन सक्नुपर्छ। परराष्ट्र मन्त्रीको काँधमा विभिन्न जिम्मेवारी हुन्छन्। देशको परराष्ट्र विदेश नीति कस्तो रहने, अरू देशसँगको सम्बन्धलाई कसरी अगाडि बढाउने आदि। तर, यो गठबन्धनको सरकार हो। गठबन्धन पाँच दलको छ तर त्यहाँ वाम घटक बढी छन्। मधेसी एक दल गरेर गठबन्धनमा तीन वटा वाम दल समेटिएका छन्। गठबन्धनमा भएका दलहरूले आआफ्नो घोषणापत्र लिएर चुनाव लडे। सोहीअनुसार नीति कार्यक्रम लिएर चुनाव जिते। सबैका विदेश नीतिहरू पनि फरक छन्। यस्तोमा नेपालले कस्तो विदेश नीति लिने भन्ने पनि एउटा समस्याको विषय बन्न जान्छ। कसको विदेश नीति हावी हुने भन्ने विषयमा दलबीच टकराव हुने पनि देखिन्छ। गठबन्धन सरकारले कस्तो विदेश नीति लिने भन्ने कुराले नै पनि समस्या ल्याउन सक्छ। विदेश नीति के हो र कस्तो हुनुपर्छ ? सामान्यतया विदेश नीति एउटै हुनुपर्छ। अर्थात् हरेक दलले राज्यको हितलाई हेरेर एउटै नीति बनाउनुपर्ने हो। केही विषयमा पार्टीको दृष्टिकोण फरक पर्ने भए पनि मूलरूपमा परराष्ट्र नीति एउटै हुनुपर्ने हो। थोरै यता उता पर्ने कुरा अलग हुने गरेको छ। तर, हाम्रोमा त्यस्तो देखिँदैन। यहाँ कम्युनिस्टहरूको एउटा विचारधारा छ भने कांग्रेस आदिको अर्कै विचारधारा देखिन्छ। त्यसैले यसमा केही समस्या हुनसक्छ जस्तो लाग्छ। तर, परराष्ट्र मन्त्रालयमा नयाँ नेतृत्व आएपछि धेरैले नेपाली कांग्रेसकै विदेश नीतिमा गठबन्धनका केही आधारभूत कुरा समेटेर निरन्तरता दिइन्छ भन्ने अनुमान गरिरहेका छन्। तर, जसको नीति लागू भए पनि त्यो देशको हितमा हुनुपर्छ। यदि देशको गौरव, मान र प्रतिष्ठा उच्च हुन्छ भने त्यहाँ यसको र त्यसको विदेश नीति भनिरहनु पर्दैन। तर, देशलाई चोट पुर्याउने खालको नीति लिइयो भने त्यो राष्ट्र घात हो। त्यसैले यस विषयमा सरकार सजग रहनुु आवश्यक छ। सरकारले पहिला देश त्यसपछि मात्र अन्य पक्षलाई अगाडि सार्नुपर्छ।"
मुख्यमन्त्री आचार्यले विश्वासको मत लिँदै,"विराटनगर : प्रदेश १ का मुख्यमन्त्री भीम आचार्यले आइतबार (आज) प्रदेशसभाबाट विश्वासको मत लिँदै छन्। नेकपा एमालेका सचिव आचार्य गत भदौ १० गते मुख्यमन्त्री नियुक्त भएका थिए। आचार्य नेतृत्वको सरकार अहिले अल्पमतमा छ। उनले गत शुक्रबार प्रदेशसभामा विश्वासको मतका लागि प्रस्ताव पेश गरेका थिए। उक्त प्रस्ताव असोज २५ गते नै संसद सचिवालयमा दर्ता भएको थियो। प्रस्तावमाथि आज दिउँसो १२ः३० बजे बस्ने प्रदेशसभा बैठकमा छलफल हुनेछ। छलफलपछि आजै मत विभाजन हुने जनाइएको छ। मुख्यमन्त्री आचार्यसँग बहुमत पुर्याउनका लागि सांसद संख्या पर्याप्त नभएका कारण उनले विश्वासको मत पाउने सम्भावना नरहेको बताइन्छ। उनले विश्वासको मत नपाए मंगलबारसम्ममा प्रदेश १ ले नयाँ मुख्यमन्त्री पाउने छ। विपक्षी गठबन्धनले नेकपा (एकीकृत समाजवादी)का नेता राजेन्द्र राईलाई प्रदेशको नयाँ मुख्यमन्त्रीका रूपमा अघि सारेको छ। आइतबार संसदमा विश्वासको मतदानपछि गठबन्धनको तर्फबाट नयाँ मुख्यमन्त्री नियुक्तिका लागि प्रक्रिया अघि बढ्ने नेकपा (माओवादी केन्द्र) प्रदेश संसदीय दलका नेता इन्द्रबहादुर आङ्बोले बताए। वर्तमान मुख्यमन्त्रीले विश्वासको मत नपाएमा प्रदेश प्रमुखले नयाँ सरकार गठनका लागि आह्वान गर्नेछन्। गत शुक्रबार मुख्यमन्त्रीले प्रदेशसभामा विश्वासको मत सम्बन्धी प्रस्ताव पेश गरेपछि सभामुख प्रदीपकुमार भण्डारीले आजसम्मका लागि संसद बैठक स्थगित गरेका थिए। ९२ सदस्यीय प्रदेशसभामा एमालेका सभामुखसहित ४१ सांसद छन्। कांग्रेस, माओवादी केन्द्र, एकीकृत समाजवादी, जसपालगायतको विपक्षी गठबन्धनमा ५० सांसद छन्। प्रदेशसभामा बहुमत पुर्याउन ४७ सांसद आवश्यक पर्छ।"
पृथ्वी जोगाऔं,"जलवायु सन्तुलित रहे मात्र मानव, वन्यजन्तु र बोटबिरुवाको जीवनचक्र सहज हुन्छ। यो यथार्थ पृथ्वीमा रहने सचेत प्राणी मानिसले बुझेका छन्। तर मानव क्रियाकलापकै कारण जलवायु तथा वातावरणमा नकारात्मक प्रभाव पार्ने काम घटेको छैन। पृथ्वीको सतही तापमान दिनानुदिन बढिरहेको छ। जसकारण अकल्पनीय महामारी र प्राकृतिक प्रकोपले निरन्तर सताउँदैछ। हामी बाँचेको पृथ्वीको हावापानी अघिल्लो पुस्ताले भोगेको भन्दा फरक छ। २५ वर्ष पहिले जस्तो विश्व अहिले छैन। यस्तै अवस्था रहँदा आगामी पुस्ता त के युवा पुस्ताले नै अहिले भोगेको भन्दा भिन्न हावापानी भएको पृथ्वी पाउनेछन्। जलवायु परिवर्तनका कारण सधैं हिउँले भरिएर टल्कने हिमाल काला बन्दैछन्। कयौं हिमनदीले आफ्नो भौगोलिक गति र स्थान फेरबदल गरिरहेका छन्। फुट्न लागेका र फुटेर लोप भएका हिमनदीको तथ्यांक बढ्दैछ। जलवायु परिवर्तनले समुद्र तटदेखि हिमालको चुचुरासम्मलाई आफ्नो प्रभाव क्षेत्रका रूपमा ताण्डव मचाएको छ। यस्तै अप्राकृतिक वातावरणीय परिवर्तनको सामना भौतिक विकासको दौडमा सहभागी विश्वका सबै राष्ट्रका लागि चुनौतीको विषय बनेको छ। विश्व जनसंख्याको ११ प्रतिशत अर्थात् ८० करोड जना जलवायु परिवर्तनका कारण जोखिममा छन्। औद्योगिक राष्ट्रबाट निरन्तर भइरहेको प्रकृतिमाथिको अनियन्त्रित हस्तक्षेपको परिणाम सिंगो पृथ्वी नै प्रताडित हुनु परेको छ। जलवायु परिवर्तनले प्रकृतिको स्वभाव परिवर्तनसँगै मानवीय जीवनयापनमा समस्या खडा गरेको छ। विश्वमा बढ्दै गएको अत्याधुनिक जीवनशैली र औद्योगिक क्षेत्रको विकासले जलवायुमा असर पार्यो। सांग्रिला बाँचिरहेका देश र क्षेत्रका नागरिकलाई पनि यसले प्रत्यक्ष प्रभाव पारेको छ। अत्यधिक कार्बन उत्पादन गर्ने विकसित भनिएका देशले गरेको गल्तीको सजाय सबै देशले भाग्ने अवस्था छ। जलवायु परिवर्तनसम्बन्धी उच्चस्तरीय मुद्दामा दुई प्रकारका देश भेटिन्छन्, ती हुन् जलवायु परिवर्तनका कारक ग्यासहरू उत्सर्जन गर्ने र नगर्ने। तर, यसको असर भने दुवै वर्गका देशमा परेकै हुन्छ। धनी देशहरूले यसबाट जोगिन हरित गृह ग्यास उत्सर्जन गर्दै प्रभाव र क्षति कम बेहोरिरहेका छन्। हरित गृह ग्यास उत्सर्जन नगण्य मात्रामा उत्पादन गर्ने गरिब देशहरूले यसको उच्च प्रभाव र क्षति भोगिरहेका छन्। यो सूचीमा नेपाल पनि पर्छ। नेपालको संविधान, २०७२ को मौलिक हकअन्तर्गत स्वच्छ वातावरणको उपभोग गर्न पाउनुपर्ने उल्लेख छ। भाग ३ को मौलिक हकअन्तर्गत धारा ३० मा स्वच्छ वातावरणको हक तोकिएको छ। जसको उपधारा १ मा प्रत्येक नागरिकलाई स्वच्छ र स्वस्थ वातावरणमा बाँच्न पाउने हक हुनेछ भनिएको छ। उपधारा २ मा वातावरणीय प्रदूषण वा ह्रासबाट हुने क्षतिबापत पीडितलाई प्रदूषकबाट कानुनबमोजिम क्षतिपूर्ति पाउने हक हुनेछ भन्ने उल्लेख छ। तर, उपधारा ३ मा राष्ट्रको विकाससम्बन्धी कार्यमा वातावरण र विकासबीच समुचित सन्तुलनका लागि आवश्यक कानुनी व्यवस्था गर्न यस धाराले बाधा पुर्याएको मानिने छैन लेखिएको छ। यस कारण पनि नेपालको पनि कानुन वातावरणमैत्री बन्न सकेको छैन। नेपालको वातावरण संरक्षण ऐन, २०५३ नै संविधानको मर्मविपरीत छ। ऐनमा क्षतिपूर्तिको प्रावधान कमजोर छ। अन्तर्राष्ट्रिय कानुनले बढीभन्दा बढी क्षतिपूर्ति तिराउनुपर्ने भने पनि यहाँ निकै न्यून क्षतिपूर्तिको व्यवस्था उल्लेख छ। यस्ता कुरालाई सुधार गरेर नेपालमा ऐन कानुन बलियो बनाउनु पर्छ। वातावरण जोगाउन योजना कार्यान्वयनसँगै बलियो कानुन बनाएर लागू गर्नुपर्छ। त्यसको कार्यान्वयन गर्नुपर्छ। कानुन टेकेर वातावरणमा असर गर्ने कुरालाई रोक्न सबै मुलुक लाग्नुपर्छ। सन् २०२० देखि विकसित मुलुकले विकासोन्मुखहरूलाई प्रत्येक वर्ष सय बिलियिन जलवायु वित्त उपलब्ध गराउने निणय थियो। तर, त्यो प्रतिबद्धता अझै पूरा भएको छैन। धनी मुलुकहरूले प्रतिबद्धता पूरा गर्नुपर्छ। यति गरे मात्रै पृथ्वी जोगाउन सकिन्छ। नत्र प्रलय जतिबेला पनि निम्तिन सक्छ।"
बाढी पीडितको अवलोकन गर्न प्रधानमन्त्री देउवा प्रदेश १ जाँदै,"काठमाडौं : बाढी पीडितको अवस्था अवलोकन गर्न प्रधानमन्त्री शेरबहादुर देउवा प्रदेश १ जाने भएका छन्। आइतबार बिहान उनी प्रदेश १ का चार जिल्ला जान लागेको बताइएको छ। प्रधानमन्त्री देउवाले सुनसरी, मोरङ, इलाम र पाँचथरका जिल्लामा बाढीले पुर्याएको क्षति तथा हालको अवस्थाको अवलोकन गर्ने छन्। त्यस्तै उनले चारै जिल्लाका पीडितहरूसँग भेटघाट समेत गर्ने बताइएको छ। उनी बिहान ८ बजे गएर साँझ काठमाडौं फर्कने कार्यक्रम रहेको छ। यसअघि उनी सुदूरपश्चिम र कर्णाली प्रदेशमा बाढीले पुर्याएको असरको अवलोकन गरेर फर्किएका थिए।"
बनेन स्थानीय पाठ्यक्रम,"गोरखा : गोरखाका पालिकाहरू स्थानीय स्तरको पाठ्यक्रम बनाएर पठनपाठन गराउन असक्षम भएका छन्। स्थानीय जनजीवन, ऐतिहासिक, सांस्कृतिक, राजनीतिक, सामाजिक, प्राकृतिक सम्पदाको महŒवबारेमा बोध गराउने उद्देश्यले सरकारले स्थानीय स्तरको पाठ्यक्रम बनाउन अनिवार्य गरेको छ। तर, यहाँका पालिकाहरूले पठनपाठन गराउन असमर्थ भएका हुन्। पालिका गठन भएको चार वर्ष बितिसक्दा पनि स्थानीय पाठ्यक्रम बनाएर पठनपाठन गराउन नसकिएको पालिकाहरूले जनाएका छन्। ११ वटा पालिकामध्ये भीमसेन थापा, गण्डकी, आरुघाट, धार्चे, बारपाक सुलीकोट र चुमनुब्री गाउँपालिकाले अहिलेसम्म पाठ्यक्रम नबनाएको स्वीकार गरेका हुन्। पाँचवटा पालिकाले कक्षा १ देखि ३ सम्मको पाठ्यक्रम तयार गरे पनि पठनपाठन गर्न नसकेको जनाएका छन्। हाम्रो पालिकामा शिक्षा शाखा प्रमुख नै छैनन्, कसरी बनाउने पाठ्यक्रम ?, धार्चे गाउँपालिका प्रमुख सन्तोष गुरुङ भन्छन्, गर्छु भनेको काम पनि कर्मचारी अभावका कारण गर्न नपाई कार्यकाल बित्यो। गण्डकी गाउँपालिकाले पाठ्यक्रम बनाउन सुरु नै नगरेको जनाएको छ। अहिलेसम्म पाठ्यक्रम बनाउने प्रक्रिया अघि बढेको छैन, शिक्षा शाखा प्रमुख सुदीप पन्त भन्छन्, अब छिट्टै सुरु गर्नेछौं। स्थानीय पाठ्यक्रम बनाउन धेरै कोसिस गरे पनि बनाउन नसकिएको भीमसेन थापा गाउँपालिकाका प्रमुख प्रशासकीय अधिकृत विजयराज वाग्लेको भनाइ छ। बारपाक सुलीकोट गाउँपालिकाले पनि पाठ्यक्रमको खेस्रा तयार भएको जनाएको छ। मस्यौदा समिति, विज्ञ टोलीसित छलफल गरी त्यसलाई अन्तिम रूप दिन बाँकी रहेको प्रमुख प्रशासकीय अधिकृत गौतम भण्डारीले बताए। कार्यकाल सुरु भएको चार वर्ष बितिसक्दा पनि स्थानीय पाठ्यक्रम बनाएर पढाउन नसकिएको आरुघाट गाउँपालिकाका प्रमुख पूर्ण दाहालले जनाए। गोरखा र पालुङ्टार नगरपालिका, अजिरकोट, सिरानचोक र सहिद लखन गाउँपालिकाले कक्षा १ देखि ३ सम्मको पाठ्यक्रम तयार गरेको जनाएका छन्। पाठ्यक्रम बनाए पनि ती पालिकामा अहिलेसम्म पाठ्यपुस्तक बनेको छैन। कक्षा १३ सम्मको पाठ्यक्रम तयार भएको छ। तर, त्यसअनुसार पठनपाठन भएको छैन, गोरखा नगरपालिकाका शिक्षा शाखाका कर्मचारी ध्रुव अर्यालले भने, बाँकी कक्षाको पाठ्यक्रम चालू वर्ष बनाउने तयारीमा छौं। सिरानचोक गाउँपालिकाले कक्षा १ देखि ५ सम्मको पाठ्यक्रम बनाएको छ। तर, सोअनुसार पठनपाठन भने हुन नसकेको शिक्षा शाखाका कर्मचारी कृष्ण पोखरेलले जानकारी दिए। पालुङ्टार नगरपालिका र अजिरकोट गाउँपालिकाले भने कक्षा १ को पाठ्यपुस्तक छाप्ने तयारीमा रहेको जनाएका छन्। कक्षा १ देखि ८ सम्मको पाठ्यक्रम तयार गरिसकेको पालुङ्टार नगरपालिकाका शिक्षा शाखा प्रमुख बाबुराम काराखेतीले बताए।"
टी२० विश्वकप : वेस्ट् इन्डिजमाथि इङ्ल्यान्डको जित,"दुबई : इङल्यान्डले आईसीसी टीट्वेन्टी विश्वकप क्रिकेटमा विजयी सुरुआत गरेको छ। दुबईमा शनिबार राति भएको खेलमा साविक विजेता वेस्ट इन्डिजलाई ६ विकेटले पराजित गर्दै इङ्ल्यान्डले सुखद् सुरुआत गरेको हो। वेस्ट इन्डिजले दिएको ५६ रनको सामान्य लक्ष्य इङ्ल्यान्डले ८२ ओभरमा चार विकेट गुमाएर पूरा गरेको थियो। इङ्ल्यान्डको जितमा जस बटलरले अविजित २४ रन बनाए। यस्तै जासन रोयले ११ रनको योगदान दिए। वेस्ट इन्डिजका अकिल हुसेनले दुई तथा रवि रामपालले एक विकेट लिए। यसअघि टस हारेर पहिले ब्याटिङ गरेको वेस्ट इन्डिज १४२ ओभरमा ५५ रनमा अलआउट भएको थियो। वेस्ट इन्डिजका लागि क्रिस गेलले सर्वाधिक १३ रन जोडे। उनी बाहेक अरु ब्याट्सम्यानले दोहोरो अंकमा रन बनाउन सकेनन्। वेस्ट इन्डिजलाई सस्तैमा समेट्न इङल्यान्डका आदिल रसिदले चार विकेट लिए। यस्तै मोइन अली र टाइमल मिल्सले दुईदुई विकेट लिए। यस जितसँगै इङ्ल्यान्डले दुई अंक जोडेको छ। यसैगरी शनिबार साँझ नै भएको सुपर १२ को पहिलो खेलमा अस्ट्रेलियाले बलियो प्रतिद्वन्द्वी दक्षिण अफ्रिकालाई पाँच विकेटले पराजित गरेको छ। दक्षिण अफ्रिकाले दिएको एक सय १९ रनको मध्यम लक्ष्य अस्ट्रेलियाले १९४ ओभरमा पाँच विकेट गुमाएर पूरा गरेको थियो। अस्ट्रेलियालाई जित दिलाउन स्टिभ स्मिथले सर्वाधिक ३५ रन बनाए। यसैगरी मार्कुस स्टोइनिसले २०, ग्लेन म्याक्सवेलले १८, विकेटकिपर ब्याट्सम्यान म्याथु वेडले १५, प्रारम्भिक ब्याट्सम्यान डेभिड वार्नरले १४ र मिचेल मार्सले ११ रन बनाए। कप्तान एरोन फिन्चले भने खाता खोल्न सकेनन्। दक्षिण अफ्रिकाका एनरिच नार्टजेले दुई विकेट लिए। यस्तै कागिसो रबाडा, केशव महाराज र ताबरेज साम्सीले एकएक विकेट हात पारे। यसअघि दुबईको शेख जायद स्टेडियममा टस हारेर पहिले ब्याटिङ गरेको दक्षिण अफ्रिकाले निर्धारित २० ओभरमा नौ विकेट गुमाएर एक १८ रनको मध्यम योगफल बनाएको थियो। लगातार विकेट गुमाउँदा दक्षिण अफ्रिका दबाबमा परेको थियो।"

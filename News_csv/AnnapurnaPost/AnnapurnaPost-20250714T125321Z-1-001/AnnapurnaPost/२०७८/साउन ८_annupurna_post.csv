शीर्षक,विवरण
ऐतिहासिक तिर्थस्थल शैल्य मलिकार्जुनमा भक्तजनको घुइँचो,"दार्चुला: दार्चुलाको मालिकार्जुन गाउँपालिका३ स्थित देशकै सातौँ धाम मालिकार्जुनको शिखर जात्रा आज शुक्रबार भयो । हिन्दू धर्मग्रन्थ अनुसार जिल्लाको प्रमुख धार्मिक पर्यटकीय तीर्थस्थल माल्लिकार्जुन धाममा हरेक वर्ष असार शुक्ल चतुर्दशीका दिन मालिकार्जुन देवताको पूजन जात्रा लाग्ने गर्दछ। हिन्दू धर्मावलम्बीको आस्थाको धरोहर मानिने शैल्यशिखर धामको दर्शन गर्न विवाहित महिला तथा व्रतबन्ध गरेका युवकले १५ दिनअघि नै चोखोनितो भएर जाने प्रचलन छ। शिवलिङ्गका रूपमा परिचित शिखर धाममा मालिकार्जुन तथा भागाश्री अर्थात् शिवपार्वतीको मुख्य बासस्थान रहेको जनविश्वास रहेको मालिकार्जुन गाउँपालिका अध्यक्ष नरेन्द्रसिंह धामीले बताए । उनले भने ""यो जात्राले आस्था आशा, भरोसा हुने तिर्थालु आउन सक्छ्न् । यो एउटा बरदान ढोका भएकाले देश बिदेशबाट भक्तजनहरु आउने गर्छन् । निसन्तानलाई सन्तान दिने, बेरोजगारलाई रोजगारी दिने जनविश्वास पनि यस तिर्थस्थलमाथि छ । शिखर जात्राको महत्त्व पनि यसैले बढ्ने गरेको छ ।"" शिखर धामको दर्शन गर्नाले सम्पूर्ण पाप नष्ट भइ पुण्य प्राप्ति हुने, मनोकामना पूरा हुने र सन्तान सुख प्राप्त हुने जनविश्वास रहेको मालिकार्जुन मन्दिर व्यवस्थापन समितिका सचिव जनकसिंह धामीले बताए । उनका अनुसार यस वर्ष भक्तजनको निकै भीड रहेको छ । भीडले गर्दा भक्तजनहरुलाई व्यवस्थापन गर्न निकै समस्या भएको बताइएको छ । यस वर्ष भारतको उत्तराखन्ड बङगाल, पिथौरागढ, धार्चुला, बलुव कोट, अल्मोडा लगायत नेपालका विभिन्न जिल्लाहरुबाट झन्डै ३ हजार भन्दा बढी भक्त्जनहरु पूजा पाठ गर्न आएका थिए । मालिकार्जुन३ मडस्थित भण्डारी घरदेखि शुक्रबार सुरु हुने शिखर जात्रा मालिकार्जुन मन्दिर हुँदै शिखर क्षेत्रमा पुग्ने गर्दछ। यस वर्षको शिखर धामको दर्शन गर्न श्रद्धालु मालिकार्जुन पुगेर शिखर लागेका छन्। शिखर धामको दर्शन गर्न बिहीबारदेखि नै अधिकांश जिल्लाका साथै भारतको उत्तराखण्डबाट समेत ठूलो सङ्ख्यामा श्रद्धालु मालिकार्जुन आएका छन्। वर्षेनी हजारौँ श्रद्धालु भक्तजनले पूजन जात्रामा शिखर धामको दर्शन गर्ने गरेको मालिकार्जुन गाउँपालिका ३ का स्थानीय सबिर धामी बताउँछन्। यो जात्रा मालिकार्जुन गाउँपालिका र शैल्यशिखर नगरपालिकाको सीमा क्षेत्रमा मनाइन्छ। मालिकार्जुनबाट सुरु हुने जात्रा बिहानै शिखर धुरा पुगेर पूजापाठ गर्ने चलन छ। पूजापाठपछि उनीहरु पुनः मालिकार्जुन मन्दिरमा पुगेर जात्रा विर्सजन गर्ने गर्छन्। यस्तै शिखर जात्राको अवसरमा लटिनाथ उमावि चौपाताले निःशुल्क गाडीको व्यवस्थापन गरेको लटिनाथ मावि चौपाकाका प्रधानाध्यापक केशव विष्टले बताए । उनका अनुसार शैल्यशिखरको ग्वानीदेखि मालिकार्जुन क्षेत्रका विभिन्न ठाउँमा विद्यालयको स्कारपिओमार्फत भक्तजनलाई निःशुल्क गाडीको व्यवस्था गरिएको छ भने जिल्लाको शैल्य शिखर नगरपालिका र मालिकार्जुन गाउँपालिकाले जात्राक लागि १ दिनको सार्वजनिक बिदा समेत दिइएको छ । त्यस्तै भक्तजनहरुका लागि निशुल्क फलफूलको पनि व्यवस्थापन गरिएको छ । सबै भक्तजनलाई फलफूल वितरण गरेको जिल्ला प्रहरी कार्यालय दार्चुलाका प्रमुख डिएसपी मनोहर प्रसद भट्टले बताए ।"
काभ्रेभीरमा पहिरो जाँदा मोटरसाइकल चालक घाइते,जोमसोम: म्याग्दी र मुस्ताङको सिमाना काभ्रेभीर सडक खण्डमा शुक्रबार दिउँसो अचानक पहिरो जाँदा मोटरसाइकलमा सवार एक युवा घाइते भएका छन् । म्याग्दीको बेनीदेखि मुस्ताङतर्फ आउँदै गरेको लु ३४ प ५०८ नम्बरको मोटरसाइकलका चालक सडक माथिबाट पहिरो आएपछि दुर्घटनामा परेको बेनीजोमसोम सडकका सुपरभाइजर ईन्द्रसिंह शेरचनले जानकारी दिए । राष्ट्रिय गौरवको ७६ किमी बेनीजोमसोम सडकखण्डको काभ्रेभीरमा पहिरो जाँदा मोटरसाइकलमा सवार रोल्पाका २८ वर्षीय विशाल घर्ती घाइते भएका हुन् । दुर्घटनामा घाइतेको टाउकोमा गम्भीर चोट लागेको छ भने टाउकोबाट समेत नियमित रगत बगेको सुपरभाइजर शेरचनले बताए । सडक माथिबाट आएको पहिरोको कारण मोटरसाइकलमा सवार घाइते घर्तीको म्याग्दीको अन्नपूर्ण३ दाना प्रहरी चौकीका सुरक्षाकर्मी र सुपर भाइजर शेरचनको सहयोगमा उद्धार गरी बेनी अस्पताल पठाइएको छ । बर्खायामको अविरल वर्षाका कारण राष्ट्रिय गौरवको बेनीजोमसोम सडकमा बाढीपहिरो र नदी कटनाले सडक अवरुद्ध हँदै आएको छ ।
मुस्ताङको सीमा क्षेत्रमा पुगेन कोरोना खोप,"जोमसोम: चीनको स्वशासित क्षेत्र तिब्बतसँग सीमा जोडिएको उपल्लो मुस्ताङका दुई स्थानीय तहमा कोरोना बिरुद्ध खोपको पहुँच पुग्न नसकेको स्थानीयहरु बताउँछन् । खोपको ब्यग्र पर्खाइमा बसेका सीमावर्ती क्षेत्रका बासिन्दा यतिबेला कहिले खोप आउला र लगाउन पाइएला भन्दै बसेका छन्। हिमाली जिल्ला मुस्ताङमा गत श्राणण ३ गते एकपटक मात्र लगाए पुग्ने अमेरिकन अनुदानको ६ हजार ५ सय डोज जोन्सन एण्ड जोन्सन खोप भित्रिएको थियो । गण्डकी प्रदेशको सामाजिक विकास मन्त्रालय मार्फत जिल्ला स्वास्थ्य कार्यालय मुस्ताङलाई जोन्सन एण्ड जोन्सन खोप पठाएको थियो । कोरोना कहरका कारण लामो समयदेखि पोखराजोमसोम हवाई सेवा संञ्चालन नभएको र बेनीजोमसोम ७६ किमी सडकको म्याग्दी खण्डमा ठाउँठाउँमा बाढी, पहिरो र नदी कटानले सडक अवरुद्ध हुँदा मुस्ताङलाई उपलब्ध कोरोना बिरुद्धको खोप निकै कष्ठ गरी व्यक्तिलाई बोकाएर मुस्ताङसम्म ढुवानी गरिएको थियो । कालिगण्डकी करिडोरका सुपरभाइजर ईन्द्रसिंह शेरचनसहित केही मजदुरको सहायताबाट उक्त खोप जेनतेन मुस्ताङसम्म आइपुगेको थियो । अमेरिकन जोन्सन एण्ड जोन्सन ६ हजार ५ सय थान कोरोना बिरुद्धको खोप अहिले जिल्ला स्वाथ्य कार्यालय मुस्ताङमा राखिएको छ । मुस्ताङ भित्रिएको पाचौँ दिन पुग्दा समेत सरोकारवाला निकायले कोरोना बिरुद्धको जोन्सन एण्ड जोन्सन खोप लगाउने कार्यक्रम अघि बढाउन नसक्दा उपल्लो मुस्ताङस्थित सीमावर्ती क्षेत्रका बासिन्दा चिन्तित बनेका हुन् । मुस्ताङको लोघेकर दामोदरकुण्ड गाउँपालिका२ घमीका झ्याम्पा गुरुङले कोरोनाको खोप लगाउने आशामा बसेका नागरिकलाई छिटोछरितो खोप उपलब्ध गराइनुपर्ने बताए । मुस्ताङमा ६ हजार ५ सय खोप आइपुगेको भन्ने सुनिएको छ, तर यहाँ कुनै खोपको चालचुल छैन,"" उनले थपे आएको खोप जिल्लामा राखेर फाइदा हुँदैन, नागरिकलाई छिटो भन्दा छिटो खोप दिलाउदा बरु राम्रो हुन्छ ।"" सीमावर्ती क्षेत्रका ५५ वर्षदेखि माथिका नागरिकले मात्र कोभिशिल्ड र भेरोशिल्ड खोप लगाए पनि अझै दुई तिहाइ नागरिकले खोप लगाउन बाँकी रहेको उनले बताए । मुस्ताङमा यसअघि कर्मचारी, जनप्रतिनिधि, पत्रकार, सुरक्षा निकाय र ५५ वर्ष भन्दा माथि उमेर समूहकाले कोरोना बिरुद्धको पहिलो र दोश्रो डोज कोभिशिल्ड लगाइसकेका छन् । तर, शिक्षण संस्था, बैंक तथा बित्तिय संस्था, पर्यटन व्यवसायी, कृषक र सर्वसाधारण नागरिकले कोरोना बिरुद्धको खोप लगाउने अवसर नपाएको जनहित माविकी शिक्षिका प्रमिता थकालीले बताइन् । उनले जतिसक्दो छिटोछरितो खोप उपलब्ध गराएर जनजीवन सहज बनाउन पहल गर्नुपर्ने बताइन् । यता जिल्ला स्वास्थ्य कार्यालय मुस्ताङले १८ वर्षदेखि माथि उमेर समूह नागरिकलाई खोप लगाउने तथ्याङ्क संकलन गरिएको भए पनि सरकारको निर्देशनले जिल्ला आइपुगेको खोप नागरिकलाई लगाउन ढिलो भएको स्पष्ट पारे । उनले सरकारले ५० वर्षदेखि ५४ वर्ष उमेरका नागरिकलाई खोप लगाउन निर्देशन गरेकाले खोप कार्यक्रम रोकिन पुगेको जानकारी दिए । उनले मुस्ताङलाई उपलब्ध खोपले ९० प्रतिशत नागरिकलाई पुग्नसक्ने दावी गरे । उनले भने प्राविधिक कारणले खोप कार्यक्रम ढिलो भएको हो, केही दिनभित्रै सबै पालिकामा खोप पुर्याउँछौँ। सीमित जनसंख्या रहेको हिमाली जिल्ला मुस्ताङमा अब करिव ६ हजारदेखि ७ हजार नागरिकले मात्र कोरोना बिरुद्धको खोप लगाउन बाँकी रहेको लोघेकर दामोदरकुण्ड गापा अध्यक्ष लोप्साङ छोम्फेल बिष्टले उल्लेख गरे ।उनले उपल्लो मुस्ताङको लोमान्थाङ र लोघेकर दमोदरकुण्डमा अब करिव १८ सय डोज कोरोना बिरुद्धको खोपले पुग्ने बताए ।उनले स्वास्थ्य कार्यालय मार्फत स्थानीय तहलाई खोप हस्तान्तरण भए २४ घण्टाभित्र उपल्लो मुस्ताङमा सबै नागरिकलाई खोप प्रदान गर्ने दावी गरे । उनले खोप लगाउने कार्यक्रम अझै ढिला भएमा कोरोना संक्रमण बढ्न सक्ने उल्लेख गरे । उनले मुस्ताङमा आईपुगेको खोप त्यसै थन्क्याएर राख्न नहुने सुझाए ।"
भूमिसम्बन्धी समस्या समाधान आयोग खारेज गरेकोमा अधिकार मञ्चको विरोध,"गोरखाः सरकारले भूमिसम्बन्धी समस्या समाधान आयोग खारेज गर्ने निर्णय गरेकोप्रति राष्ट्रिय भूमि अधिकार मञ्चले बिरोध जनाएको छ । मञ्चले गोरखा लगायत सबै जिल्लाका प्रमुख जिल्ला अधिकारीलाई ज्ञापनपत्र बुझाउँदै नयाँ सरकारको सुरुकै निर्णयले सम्पूर्ण भूमिहीन, सुकुम्बासी तथा अव्यवस्थित बसोबास गरेकाहरुलाई आहत बनाएको उल्लेख गरेको छ । यस निर्णयले पुस्तौँदेखि भूमिसम्बन्धी समस्या भोगिरहेका भूमिहीन दलित, भूमिहिन सुकुम्बासी र वर्षौँदेखि भोगचलन गर्दैआएको जग्गालाई आफ्नो भन्न नपाएका अव्यवस्थित बसोबासीहरुको आशा, अपेक्षा निराशामा बदलिएको छ, ज्ञापन पत्रमा भनिएको छ, स्थानीय तहमार्फत लगत संकलनदेखि जग्गा नापजाँचको कामसमेत भइरहेको अवस्थामा आयोग खारेजको निर्णयले भूमि अधिकारबाट बञ्चित भएका १७ लाख नागरिकलाई सरकारबाट विभेद भएको महशुस भइरहेको छ । देशभर लगत संकलनको कार्य अन्तिम चरणमा पुगेको र नापनक्शाको कार्य भइरहेको अवस्थामा आयोग बिघटन गर्नु उचित नहुने व्यहोरा अवगत गराउँदै हाल भइरहेको कामलाई असर नपर्ने गरी निर्णय लिनुहुन अनुरोध गरेका छौँ । मञ्चले सबै जिल्लाका प्रमुख जिल्ला अधिकारी, भूमि व्यवस्था, सहकारी तथा गरिवी निवारण मन्त्रालय र प्रधानमन्त्रीलाई ज्ञापन पत्र पेश गरेको मञ्चका प्रेम प्रकाश नेपालीले जानकारी दिए । भूमिहीन दलित, भूमिहीन सुकुम्बासी र अव्यवस्थित बसोबासीलाई जग्गा उपलब्ध गराउने बारे संविधानमा उल्लेख भएकाले संविधानप्रदत्त व्यवस्था खारेज नगरी निरन्तरता दिन मञ्चले माग गरेको छ ।"
खोलामा करेण्ट लगाएर माछा मार्ने क्रममा एकको मृत्यु,विराटनगर: खोलामा विद्युत प्रवाह गरेर माछा मार्ने क्रममा करेन्ट लागेर शुक्रबार दिउँसो मोरङमा एक पुरुषको मृत्यु भएको छ । बेलबारी नगरपालिका३ को कयार खोलामा करेन्ट लगाएर माछा मार्ने क्रममा ६३ वर्षीय पदमबहादुर गुरुङको मृत्यु भएको मोरङ प्रहरीका प्रवक्ता डीएसपी दीपक श्रेष्ठले बताए । श्रेष्ठका अनुसार माछा मार्नलाई खोलामा विद्युत प्रवाह गर्ने क्रममा दिउँसो ३:४० बजे तिर करेन्ट लाग्दा गुरुङको घटनास्थलमै मृत्यु भएको हो । घटनाको अनुसन्धान सुरु गरिएको प्रहरीले जनाएको छ । नदी वा खोलामा करेण्ट लगाएर माछा मार्ने काम प्रतिबन्धित छ ।
"प्रतिनिधिसभा बैठक बस्दै, के छन् एजेन्डा ?","काठमाडौं : प्रतिनिधिसभा बैठक बस्दै छ । दिउँसो १ बजे बस्ने बैठकमा नवनियुक्त प्रधानमन्त्री शेरबहादुर देउवालाई दलका नेताहरुले बधाई एवं शुभकामना दिने कार्यसूची रहेको छ। बैठकमा प्रधानमन्त्री शेरबहादुर देउवाले महालेखा परीक्षकको ५७ औं वार्षिक प्रतिवेदन पेस गर्ने र राज्य व्यवस्था तथा सुशासन समितिका अध्यक्ष शशी श्रेष्ठले कारागार विधेयक सम्बन्धी समितिको प्रतिवेदन, २०७८ पेस गर्ने कार्यसूची पनि छ।"
राप्रपाका अध्यक्ष कमल थापा र विप्लवबीच भेटवार्ता,"काठमाडौं : भूमिगत राजनीतिबाट खुला राजनीतिमा आएका नेकपा महासचिव नेत्रविक्रम चन्द 'विप्लव' पछिल्लो समय राजनीतिक भेटघाटमा व्यस्त छन् । विशेष गरी निर्वतमान प्रधानमन्त्री केपी शर्मा ओलीको बर्हिगमनसँगै विप्लवले अन्य राजनीतिक दलका नेतासँग भेट्ने क्रम तीव्र बनाएका हुन् । सोही क्रममा शुक्रबार राष्ट्रिय प्रजातन्त्र पार्टी राप्रपाका अध्यक्ष कमल थापासँग भेटवार्ता गरेका छन् । शुक्रबार बिहानै पार्टी प्रवक्ता खड्गबहादुर विश्वकर्मा 'प्रकाण्ड'सहित थापा निवास बुढानिलकण्ठ पुगेका विप्लवले अध्यक्ष थापासँग भेटवार्ता गरेका हुन् । भेटमा उनले आफ्नो भूमिगतकालमा राप्रपाले गरेको बैचारिक सहयोगको खुलेर प्रशंसा गरे । भेटका क्रममा उनले देश कठिन अवस्थामा पुगेको र बैदेशिक हस्तक्षेप अत्यन्त तीव्र भइरहेकाले सबै दलहरु मिलेर राष्ट्रियता र स्वाधीनताको पक्षमा लड्र्नु पर्नेमा जोड दिए । विप्लवले तत्कालीन प्रम केपी शर्मा ओली सँगको तीन बुँदै सहमति पछि खुल्ला राजनीतिमा आएपनि अझै कार्यान्वयन नभएकोमा चिन्ता व्यक्त गरे । आफ्ना १२५ भन्दा धेरै कार्यकर्ता अझै जेलमा रहेको भन्दै ओलीको बर्हिगमन भएपनि सम्झौता व्यक्तिसँग नभई राज्यसँग भएकाले अहिलेको सरकारले पनि सहमति कार्यान्वयन गरोस् भन्नेमा लागि परेको बताए । यसमा राप्रपाको सहयोगको समेत अपेक्षा गरेका उनले बताए । जवाफमा राप्रपा अध्यक्ष थापाले सरकारले विप्लव सँगको सहमित कार्यान्वयन हुनुपर्छ भन्ने राप्रपाको धारणा रहेको बताए । भेटमा प्रवक्ता प्रकाण्डले दश वर्षे जनयुद्धपछि जनताको शासन चाहेपनि अहिले पनि पूँजीपति र दलालहरुकै सत्तामा हालीमुहाली रहेको बताए।पछिल्लो समय विप्लव सक्रिय हुँदै नेकपा माओवादी केन्द्रका अध्यक्ष पुष्पकमल दाहाल 'प्रचण्ड' नेकपा एमाले अध्यक्ष केपी शर्मा ओली, वरिष्ठ नेता माधवकुमार नेपाल, जसपा संघीय परिषद अध्यक्ष डाबाबुराम भट्टराई तथा प्रधानमन्त्री शेरबहादुर देउवासँग भेटवार्ता गरेका छन् ।"
"निषेधाज्ञा खुलेसँगै बढ्यो सङ्क्रमण, कुन जिल्लामा कति सक्रिय संक्रमित ?","काठमाडौं : निषेधाज्ञा खुलेसँगै कोरोना भाइरस सङ्क्रमणको ग्राफ पनि उकालो लागको छ । पछिल्लो एक हप्ताको तथ्याङ्क हेर्दा सङ्क्रमणदर उकालो लागेको स्वास्थ्य तथा जनसङ्ख्या मन्त्रालयको तथ्याङ्कले देखाउँछ । सरकारले निषेधाज्ञालाई क्रमशः खुकुलो बनाउँदै लगेसँगै सङ्क्रमणको दर पनि बढ्दै गएको पाइएको हो । निषेधाज्ञा खुलेसँगै भीडभाड तथा जनस्वास्थ्यमा मापदण्ड लागू नगर्नेजस्ता कारणले सङ्क्रमणको दर बढेको पाइएको हो । मन्त्रालयका सहप्रवक्ता डा समीरकुमार अधिकारीले साउन लागेपछि मानिसको आउजाउ बढेपछि सङ्क्रमणदर पनि बढिरहेको बताए । निषेधाज्ञा खुकुलो भएसँगै जनस्वास्थ्यमा मापदण्ड लागू गर्न, भीडभाड नगर्न र सामाजिक दूरी दुई मिटर कायम गर्न पटकपटक आग्रह गरे पनि मानिसले लत्याएका छन् । यसबाट सङ्क्रमण दर क्रमशः बढ्दै गएको पाइएको छ । 'खुकुलो भएसँगै सङ्क्रमण हुने दर बढिरहेको छ । विगत एक हप्तादेखि सङ्क्रमित हुने दर बढ्दो रहेको छ,' उनले भने, 'सङ्क्रमणको रोकथाम र नियन्त्रण गरे पनि भीडभाड गर्ने र जनस्वास्थ्यमा मापदण्ड लागू नगर्दा सङ्क्रमण जति घट्नुपर्ने हो त्यति घट्न सकिरहेको छैन ।' सरकारले गत असार २२ गतेदेखि सबै प्रकारका व्यवसाय खुला र जोरबिजोर हटाउँदै सबै सवारी साधन सञ्चालन गर्ने गरी निषेधाज्ञालाई खुकुलो बनाएको हो । कोभिड१९ को सङ्क्रमण बढेसँगै गत वैशाख १६ गतेदेखि उपत्यकामा निषेधाज्ञा लागू गरिएको थियो । मन्त्रालयले निषेधाज्ञा खुकुलो भएको अवस्थामा अझै पनि बुझी नबुझी लुकीछिपी वा खुल्लमखुला जनस्वास्थ्यमा मापदण्ड उल्लङ्घन भइरहेको जनाएको छ । उनका अनुसार अहिले दैनिक परीक्षण गरिएकामध्ये २२ प्रतिशतमा सङ्क्रमणदर रहेको छ । नेपालमा सुरुदेखि अहिलेसम्मको सङ्क्रमणदर भने १९३ प्रतिशत रहेको छ । सङ्क्रमणको दोस्रो लहर आएसँगै दैनिक एक हजार ८०० मा झरे पनि अहिले त्यो क्रमशः बढ्दै गइरहेको छ । अहिले त्यो सङ्ख्या बढेर तीन हजार पुगेको छ । साउन १ गते १४ हजार १८२ जनाको परीक्षण गर्दा दुई हजार ९३६ मा सङ्क्रमण देखिएकामा बिहीबार साउन ७ गतेसम्म आइपुग्दा दुई हजार ७१४ पुगेका छन् । यस्तै साउन २ गते १० हजार ६६ परीक्षण हुँदा एक हजार ८७५, ३ गते नौ हजार ६२८ परीक्षण गर्दा एक हजार ८०१, ४ गते ११ हजार ६६४ परीक्षण हुँदा दुई हजार ४४५, ५ गते १३ हजार १३५ परीक्षण हुँदा तीन हजार १०८ र साउन ६ गते दुई हजार ८३८ जना सङ्क्रमित भएका छन् । मन्त्रालयका अनुसार मृत्यु हुने सङ्ख्या १८ सम्ममा झरे पनि बिहीबार २४ जनाको सङ्क्रमणबाट निधन भएको छ । यसैगरी सबभन्दा बढी सङ्क्रमणदर हुने प्रदेशमा प्रदेश नं १, गण्डकी, लुम्बिनी र सुदूरपश्चिम रहेका छन् । ती प्रदेशमा परीक्षण गरिएकामध्ये दुई जनामा एक जना सङ्क्रमित पुष्टि भएको मन्त्रालयका सहप्रवक्ता डा अधिकारीले बताए। जनस्वास्थ्यविद् डा सागरराज भण्डारीले निषेधाज्ञा खुकुलो पारेसँगै जोखिम बढेको बताए। उनले परीक्षणको दायरा कम र खुकुलो भएसँगै मानिसको भीडभाड भएकाले नेपालमा सङ्क्रमणको जोखिममा अझै रहेको बताए । 'मानिस घरमै बसेर सङ्क्रमणलाई लुकाइरहेका छन् । सङ्क्रमण भए पनि आइसोलेशनमा बसेका छैनन्,' उनले भने, 'जसले गर्दा घरपिच्छै सबै मानिसमा सङ्क्रमण हुने डर छ ।' उनले खोप लगाएका मानिसबाट पनि सङ्क्रमण सार्ने जोखिम उत्तिकै रहेको बताए। 'खोप लगाएका मानिस केही हुँदैन भन्दै जनस्वास्थ्यमा मापदण्ड लागू गरिएको देखिएको छैन,' उनले भने, 'खोपले सङ्क्रमणलाई नै रोक्ने होइन । सङ्क्रमणको लक्षणलाई मात्र कमी गराउने हो ।' नेपालमा पहिलो लहर सकिए पनि गत चैतको दोस्रो हप्तादेखि सङ्क्रमणको दोस्रो लहर आएको थियो । दोस्रो लहरले मानिसको जनजीवन असामान्य बनाएको थियो । सङ्क्रमणको दोस्रो लहरले फोक्सोमा असर पुर्याएर अक्सिजनको मात्रा घटाउने र निमोनियाजस्ता रोग लागेका थिए । जनस्वास्थ्यविद् भण्डारीका अनुसार भारतमा सङ्क्रमणको दर बढिरहेकाले नेपालमा जोखिम रहेको बताए । भारतको खुला सीमाका कारण भारतबाट सङ्क्रमण फैलने डर रहेको छ । शुक्रराज ट्रपिकल तथा सरुवा रोग अस्पतालका निर्देशक डा अनुप बाँस्तोलाले खुकुलो भएसँगै मानिसले जनस्वास्थ्यमा मापदण्ड प्रयोग नगर्दा जोखिम रहको बताउनुहुन्छ । 'खोपले लगाएको चारदेखि छ हप्तासम्म काम गर्दछ, उनले भने, 'खोप लगाएकाले पनि स्वास्थ्यमा मापदण्ड लागू नगर्दा त्यो बीचमा जोखिम नै हुन्छ ।' उनले केही समय अस्पतालमा सङ्क्रमित बिरामी कमी आए पनि अहिले उपचार गर्नेको सङ्ख्या पनि बढेको बताए। १० जिल्लामा ५०० भन्दा बढी अहिले ५०० भन्दा बढी सङ्क्रमित भएका जिल्ला १० वटा रहेका छन् । तिनमा मोरङ, सुनसरी, झापा, काठमाडौँ, भक्तपुर, ललितपुर, चितवन, कास्की, नवलपरासी (पूर्व) र रुपन्देही रहेका छन् । यही साउन ६ गते मात्र ५०० भन्दा बढी सङ्क्रमति हुने नवलपरासी (पूर्व), रुपन्देही र कास्की जिल्ला थपिएका हुन् । यसैगरी २०० भन्दा बढी सङ्क्रमति हुने जिल्ला २६ पुगेका छन् । मन्त्रालयले अघिल्लो हप्ताको तुलनामा यस हप्ता २०० भन्दा बढी सङ्क्रमण हुने जिल्ला धेरै थपिएको जनाएको छ । तेस्रो लहर आउन सक्छ : स्वास्थ्य मन्त्रालय सरकारले तेस्रो लहर आउनसक्ने चेतावनी दिइसकेको छ । नेपालमा असोज वा कात्तिक महिनातिर तेस्रो लहर आउनसक्ने बताइएको छ । अस्पतालका निर्देशक डा बाँस्तोलाले तेस्रो लहरका रूपमा डेल्टा प्लस भेरियन्ट नेपालमा देखिइसकेकाले जोखिम सुरु भइसकेको बताए । उनले डेल्टा प्लस भेरियन्ट निकै सङ्क्रामक रहेकाले बच्नुपर्ने बताए। मन्त्रालयका सहप्रवक्ता डा अधिकारीले बिहीबार विज्ञप्ति जारी गर्दै सङ्क्रमणको बढ्दो अवस्थाले तेस्रो लहर आउन सक्ने बताए। उनले तेस्रो लहर आउनसक्ने भएकाले सबै स्वास्थ्य सङ्घसंस्थालाई अक्सिजन, श्ययालगायतका पूर्वाधार तयारी अवस्थामा राख्न अनुरोध गरेका छन्। उनले तेस्रो लहर आएर भयाभह स्थिति नआओस् भन्नका लागि सबै स्वास्थ्य संस्थालाई तयारी अवस्थामा राख्न अनुरोध गरिएको बताए । 'सबै अस्पताललाई अक्सिजन भर्न र श्यया तयारी अवस्थामा राख्न निर्देशन दिएका छौं, उनले भने, 'तेस्रो लहरले बालबालिकालाई बढी प्रभाव पार्ने भएकाले बालबालिकाका लागि सघन उपचारकक्ष र भेन्टिलेटर तयारी अवस्थामा राख्न भनेको छौँ ।' उनले तेस्रो लहर बालबालिकाका लागि बढी जोखिम रहेकाले सबै स्वास्थ्य संस्थालाई बालबालिकाका लागि २० प्रतिशत श्यया छुट्याउन निर्देशन दिइसकेको जानकारी दिए। उपत्यकामा पनि बढ्यो सङ्क्रमण काठमाडौँ उपत्यकामा पनि सङ्क्रमणदर बढ्दो रहेको छ । उपत्यकामा भीडभाड र सवारी साधन चलेसँगै सङ्क्रमण पनि बढिरहेको मन्त्रालयले जनाएको छ । साउन १ गते उपत्यकामा सङ्क्रमित सङ्ख्या ५४१ पुगेकामा साउन ७ गते ७५१ पुगेको छ । साउन १ गते उपत्यका काठमाडौँमा ३४३, ललितपुरमा १३६ र भक्तपुरमा ६२ जनामा सङ्क्रमण देखिएको थियो । साउन ७ गते काठमाडाँैमा ५३६, ललितपुर १३० र भक्तपुर ८५ जनामा सङ्क्रमण देखिएको छ । काठमाडौँ जिल्लामा सङ्क्रमित दुई लाख १२ हजार १५२ तथा पाँच हजार ९१६ सक्रिय सङ्क्रमित रहेका छन् । त्यसगरी ललितपुरमा ३९ हजार ५९६ सङ्क्रमित र एक हजार ६१ सक्रिय सङ्क्रमित तथा भक्तपुरमा २३ हजार ४४२ सङ्क्रमित र ९३५ सक्रिय सङ्क्रमित रहेका छन् । निको हुने पनि स्थिर सङ्क्रमण बढेसँगै निको हुने दर पनि स्थिर रहेको छ । साउन १ गते निको हुने दर ९४५ प्रतिशत रहेको थियो । साउन ७ गते पनि निको हुने दर साउन १ गतेकै जस्तो ९४५ रहेको छ । अहिले निको हुने दर बढ्न सकेको छैन । साउन २ गतेदेखि साउन ४ गतेसम्मको ९४७ प्रतिशतमा स्थिर रहेको थियो । साउन २ गते ९४७ प्रतिशत, ३ गते ९४७ प्रतिशत, ४ गते ९४७ प्रतिशत, ५ गते ९४६ प्रतिशत ६ गते निको हुने दर ९४६ प्रतिशत रहेको छ । खोप छ नियमित नेपालमा अहिलेसम्म भारत, चीन र अमेरिकाबाट कोरोना भाइरसविरुद्धको खोप आएको छ । ती खोप प्राथमिकतानुसार मन्त्रालयले नियमितरूपमा नागरिकलाई लगाइरहेको छ । कोभिशिल्ड, भेरोसेल र जोन्सन एन्ड जोन्सन खोप नेपालमा लगाइएका छन् । अहिलेम्म नेपालमा ६५ लाख ८२ हजार ८५० मात्रा खोप आइसकेको छ । सरकारले साउन १५ गतेभित्र ३२ लाख मात्रा कोरोना भाइरसविरुद्धको खोप भेरोसेल चीनबाट ल्याउने भएको छ । पहिलो मात्रा लगाउने ३३ लाख आठ हजार ७३० र दोस्रो मात्रा लगाउने १२ लाख ८१ हजार २४० जना पुगेका छन् । नेपालमा अहिलेसम्म सात लाख २७ हजार १६९ सङ्क्रमित पुगेका छन् । अहिले सघन उपचारकक्षमा ६३५ र भेन्टिलेटरमा १७२ जना रहेका छन् । यस्तै सङ्क्रमणमुक्त हुनेको सङ्ख्या छ लाख ३७ हजार ६९० पुगेको छ । यस्तै सङ्क्रमणबाट हालसम्म नौ हजार ६६१ जनाको निधन भइसकेको छ । रासस"
गण्डकीमा कांग्रेस र माओवादीबाट ६ मन्त्री थपिए,"पोखरा : गण्डकी प्रदेश सरकारमा ६ जना मन्त्री थपिएका छन् । माओवादीबाट ३ र कांग्रेसबाट ३ जना सांसद मन्त्री नियुक्त भएका हुन् । कांग्रेसका मेखलाल श्रेष्ठ, मणिचन्द्र शर्मा र विन्दुकुमार थापा मन्त्री नियुक्त भएका हुन्। यस्तै , माओवादीका रामजी बराल, दीपक चर्तीमगर र चन्द्रबहादुर बुढा मन्त्री नियुक्त भएका हुन्। यससँगै गण्डकी मन्त्रीपरिषद ११ सदस्यीय भएको छ । उनीहरूलाई प्रदेश प्रमुख सीताकुमारी पौडेलले सपथ खुवाएकी हुन्। यसअघि सामाजिक विकास मन्त्री रहेका कुमार खड्काको जिम्मेवारी हेरफेर भएको छ । उनलाई भौतिक पूर्वाधार विकास मन्त्रालयको जिम्मेवारी परेको छ । मुख्यमन्त्री कृष्णचन्द्र नेपाली पोखरेलले २९ जेठमा नियुक्ति र सपथ लिँदा नै कांग्रेसका कुमार खड्का, माओवादीकी मधु अधिकारी, जसपाका हरिशरण आचार्य र स्वतन्त्र सांसद दीपक मनाङे मन्त्री नियुक्त भएका थिए ।"
पैसाको लागि आफ्नै साथीको हत्या गर्ने सैनिक जवान पक्राउ,"चितवन: नेपाली सेनामा कार्यरत जवानले आर्थिक प्रलोभनले आफ्नै साथीको हत्या गरेको खुलासा भएको छ । दि फेमस महिन्द्र दल गण शिवपुरीमा कार्यरत जवान भरतपुर महानगरपालिका २१ का २६ वर्षीय गंगाधर ढकालले पैसाका लागि सोही गणमा कार्यरत हवल्दार भरत गुरुङको हत्या गरेको चितवन प्रहरीको अनुसन्धानबाट खुलेको हो । ढकाललाई घटना भएकै दिन अपराह्न ४ बजे पश्चिम चितवनको चनौलीबाट पक्राउ गरिएको जिल्ला प्रहरी कार्यालय चितवनका प्रमुख एसपी ओमप्रकाश अधिकारीले बताए । पैसाका लागि साथीको सोझोपनको फाइदा उठाएर हत्या गरेको प्रारम्भिक अनुसन्धानबाट खुलेको छ उनले भने रातभर मादक पदार्थ सेवन गराएर विहानपख हत्या भएको हो । हामी अझै अनुसन्धान गर्दै छौँ। प्रहरीका अनुसार गुरुङको वडा नं १७ मानसिंह चोक नजिक सिमलडाँडा खेतको कुलोमा हत्या गरी फालेको अवस्थामा शव फेला परेको हो । धादिङको नीलकण्ठ१३ का ३६ वर्षीय गुरुङले जग्गा पासको लागि चितवन आउनुपर्ने भएकोले ढकाललाई फोन गरी काठमाडौँमा लिन बोलाएका थिए । साउन ५ गते गंगाधरको मोटरसाइकल चढेर बुधवार चितवन आएका थिए । भरतपुर १९ शारदानगर टाउनस्थित भरतको माइला बुवाको छोरा रविन गुरुङको घरमा झोला राखेर ढकालसँग खाजा खाने भनेर निस्केका थिए । प्रहरीका अनुसार अत्याधिक मादक पदार्थ सेवन गराएर रातभर मोटरसाइकलमा डुलाएर विहान ५ बजे घर नभएको एकान्त स्थानमा पिसाब फेर्ने वाहनामा दायाँ कानमा गोली हानेका थिए । आरोपित ढकालले गुरूङको ग्लोबल आईएमई बैंकको खाली चेकमा आफैँले हस्ताक्षर गरेर चेक साटी ९ लाख रुपैयाँ झिकेका थिए । त्यसमध्येको एक लाख राखेर बाँकी परिवारलाई आफ्नो कमाइ भनेर दिएका थिए । घटनास्थलबाट गोलीको एक थान खोकाबरामद भएको थियो । ढकालसँगको सोधपुछ गर्दा बिसहजारी ताल गेट नजिकबाट एसएमजी बन्दुक फेला पारेको थियो । त्यस्तै सौराहा चोकस्थित ढकालको दिदीको घरमा लुकाइराखेको सात राउण्ड गोली, परिवारको सदस्यलाई दिएको आठ लाख रुपैयाँ बरामद गरेको छ । मुलुकी अपराध संहिता, २०७४ परिच्छेद १२ ज्यान सम्बन्धी कसूर अन्तर्गत दफा १७७ मा जन्म कैदको व्यवस्था अनुसार मुद्दा दायर गरिने प्रहरीले जनाएको छ ।"
समाधान सधैं समस्याको नजिक हुन्छ,"शनिबारको दिन थियो । दसैंको समय भएकाले बिहानैदेखि दिन सुन्दर देखिन्थ्यो । यस्तो दिनमा सन्तोषजीको मन बिहानैबाट फुरुङ थियो । उनी सबेरैदेखि आफ्नो घरको बरन्डामा बसेर पत्रिका पढिरहेका थिए । उनको ६ वर्षको छोरो बिहानसम्म सुतिरहेको थियो । श्रीमती घरको कुनै काममा व्यस्त थिइन् । ८ बजेको थियो, सन्तोषजीको छोरो ब्युँझियो । ओछ्यानमा आफ्ना बुबाआमा कसैलाई देखेन । ऊ सरासर बरन्डामा आयो । कुर्सीमा बसेर पत्रिका पढिरहेका सन्तोषजीको काखमा बस्न खोज्यो । सन्तोषजीले उठाएर काखमा राखे तर, छोरो त्यत्तिमा अडिएन । ऊ सन्तोषजीले पढिरहेको पत्रिका चलाउन थाल्यो । घरी यताबाट तान्थ्यो, घरी उताबाट । बिहानै पत्रिका पढ्ने मुडमा सन्तोषजीलाई छोराले राम्रैसँग बाधा पुर्याइरहेको थियो । सन्तोषजीले छोरालाई भुलाएर आफू पत्रिका पढ्ने कोशिस नगरेका होइनन् तर छोरो भुलाउन दिएको कुराबाट तत्कालै अलग हुन्थ्यो र फेरि पत्रिका तान्न थाल्थ्यो । सन्तोषजीले छोरोलाई आमातिर पठाउन नखोजेका पनि होइनन् तर आमालाई शनिबारको दिन बिहानैदेखि भ्याइनभ्याइ थियो । सन्तोषजीले उपाय लगाए । उनले पत्रिकाको एउटा पन्नामा भएको विश्वको नक्सा च्यातेर छुट्याए । त्यसलाई अझ सानो सानो १० वटा जति टुक्रा पारे । छोरालाई दिँदै भने, यो नक्सा जोडेर पहिले जस्तो थियो, त्यस्तै बनाउ ल । सन्तोषजीलाई ढुक्क थियो, भर्खर कक्षा १ मा पुगेको आफ्नो छोरोले कुनै पनि हालतमा यो मिलाउन सक्दैन । कथंकदाचित मिलाइहाले पनि दिनभरका लागि त पक्कै पुग्छ । त्यति बेलासम्म उनले पत्रिका पढिसक्ने मात्र होइन, अरू धेरै कुरा गर्न छोराको चकचकबाट छुट्टी पाउन सक्थे । छोरो खुसी भयो । नहोस् पनि किन, उसलाई भर्खरै उसका बुबाले खेल्न गजबको कुरा बनाइदिएका थिए । लगभग ५ मिनेट हुँदै थियो । छोरोले खुट्टामा कोट्याउँदै भन्यो, बुबा हेर्नु त मैले मिलाएँ । पत्याउने कुरै थिएन । ६ वर्षको छोरोले च्यातेर दर्जन जति टुक्रा बनाइएको विश्वको नक्सा कसरी मिलाओस् ? बाबु ! एकैछिन अझै मिलाउ । अनि म हेर्छु ल । सन्तोषजीले जोडिएको नक्सातिर हेर्दै नहेरी विश्वासका साथ छोरोलाई भनें । मैले मिलाई त सकें, छोरोले जिद्धी गर्यो । सन्तोषजीले पढ्दै गरेको पत्रिकाबाट आँखा हटाएर नक्सामा आँखा डुलाए । मुसुक्क हाँसेर छोरो उनीतिर हेर्दै थियो । सन्तोषजीका आँखा चम्किला भएर आए । उनको छोरोले विश्वको नक्साका टुक्राहरू उचित स्थानमा जोडेको छ । विश्वको पूरा नक्साको छेउमा बसेर अझै छोरो उसरी नै मुस्कुराइरहेको छ । सन्तोषजीलाई अझै पत्यार भएन । सानो छोरोलाई हेर्दै उनले भने, कसरी यति चाँडै नक्सा ठ्याक्कै मिलायौ त ? नक्सामा मात्रै हेरेर त मैले मिलाउनै सकिनँ, छोरोले भेद खोल्यो, नक्सा छापिएको पन्नाको अर्कोतिर मान्छेको फोटो छ । मैले त्यो फोटो जोडें । नक्सा आफैं मिल्यो । साँच्चै नै, देख्न सक्यो भने समस्याको कति नजिकै समाधान हुँदोरहेछ भन्ने सन्देश कथाले दिएको छ । मात्र हेर्ने दृष्टिकोण फरक हो ।"
"सदनमा दुई प्रतिवेदन पेश, अर्को बैठक १२ साउनमा","काठमाडौं : प्रतिनिसभा बैठकमा दुई प्रतिवेदन पेश भएका छन्। महालेखा परीक्षको ५७ औँ वार्षिक प्रतिवेदन २०७७ र कारागार विधेयकसम्बन्धी समितिको प्रतिवेदन, २०७८ सभा समक्ष पेश गरिएको हो । महालेखा परीक्षको ५७ औँ वार्षिक प्रतिवेदन २०७७ प्रधानमन्त्री शेरबहादुर देउवाले सदनसमक्ष पेश गरेका हुन् भने कारागार विधेयकसम्बन्धी समितिको प्रतिवेदन, २०७८ राज्यव्यवस्था तथा सुशासन समितिका सभापति शशी श्रेष्ठले सदनमा पेश गरेकी हुन्। प्रतिनिधिसभाको अर्को बैठक यही साउन १२ गते मङ्गलबार दिनको १ बजे बस्नेछ ।"
ऋण लिएर भएपनि जनतालाई खोप उपलब्ध गराउँछौं : प्रधानमन्त्री देउवा,"काठमाडौं : प्रधानमन्त्री शेरबहादुर देउवाले नेपाली जनतालाई ऋण खोजेर भएपनि खोप उपलब्ध गराउने प्रतिवद्धता व्यक्त गरेका छन्। शुक्रबारको प्रतिनिधिसभा बैठकमा प्रधानमन्त्री देउवाले यस्तो बताएका हुन्। खोप पहिलो प्राथमिकतामा रहेको भन्दै प्रधानमन्त्री देउवाले ऋण लिएर भए पनि जति महंगो भए पनि किनेर जनतालाई खोप पुर्याउने प्रतिवद्धता व्यक्त गरे। उनले भने,' ऋण लिएर भएपनि,जति महंगो भएपनि नेपाली जनतालाई खोप दिलाउने प्रतिवद्धता पूरा गर्छौं।' उनले आफूलाई सहयोग गर्ने सबै सांसदहरुलाई धन्यवाद व्यक्त गर्दै सबै मिलेर काम गर्ने प्रतिवद्धता जनाए। प्रधानमन्त्री देउवाले आफूलाई विश्वासको मत दिन कुनै पनि पार्टीलाई अनुरोध गरेको तर ह्वीप नलगाएको स्पष्ट पारे। 'हामीले ह्वीप लगाएनौं। हामीले अनुरोध मात्र गरेका हौं, एमालेकै पार्टीका नेतालाई पनि अनुरोध गरेका हौँ ' उनले भने। प्रधानमन्त्री देउवाले संयुक्त सरकारले मिलेर काम गर्ने बताए।' अनुभवी नेताहरु हुनुहुन्छ, सबै साथीहरु मिलेर काम गर्छौं,' उनले भने।"
दुईतिहाइको सरकारले विधि पालना नगर्दा कांग्रेस सत्तामा आयो : नेता सिंह,"काठमाडौं : नेपाली कांग्रेसका नेता प्रकाशमान सिंहले दुई तिहाइ मत प्राप्त सरकारले विधिको शासन पालना नगर्दा कांग्रेस सत्तामा आएको बताए। शुक्रबार प्रधानमन्त्री शेरबहादुर देउवलाई बधाइ दिँदै नेता सिंहले विधिको शासन पालना नगरेर ओली सरकार सत्ताबाट बाहिरिनु परेको बताए। 'व्यवस्थापन गर्न नसक्ने, पार्टीलाई पनि व्यवस्थित गर्न नसक्ने, विधि मिचेर हुकार देखाएर साढे ओली सरकार तीन महिनामा आफैले छोडेर जानुपर्यो,'उनले भने,' त्यसपछि देउवा प्रधानमन्त्री भएका हुन्।' प्रतिपक्षले अहिलेको प्रधानमन्त्री जनादेशले होइन, परमादेशले बनेको भनिरहेको भन्दै आपत्ती जनाए। उनले भने, प्रधानमन्त्री शेरबहादुर देउवा संविधानको धारा ७६ (५)अनुसार प्रधानमन्त्री हुनुभएको हो। निर्वाचित प्रधानमन्त्री भएको प्रधानमन्त्रीले संसदबाट विश्वासको मत पनि लिइसक्नुभएको छ। संसदबाट निर्वाचित हुनुभएको हो। उहाँ संविधानको मर्म र भावनाअनुरुप प्रधानमन्त्री हुनुभएको हो।' विधि नियम पालना नगर्ने अहिले आएर जनताको जनादेश होइन र परमादेशबाट प्रधानमन्त्री भयो भनेर पाउनुहुन्छ भनेर के गर्नुहुन्छ। धारा ७६ (५) अनुसार देउवा प्रधानमन्त्री नियुक्त भएका हुन्। नेता सिंहले जबरजस्तीरुपमा चुनावमा लग्न प्रयास गरेपछि मुलुक दुर्घटनाबाट बचाउन कांग्रेस अगाडि बढेको बताए। उनले कोरोनासँगै भ्रष्टाचारको भाइरसलाई पनि सरकारले नियन्त्रण गर्नुपर्ने बताए । उनले विधिको शासन पालना गरेर आफ्नो काम अघि बढाउन प्रधानमन्त्री देउवालाई आग्रह गरे।"
भारतको बिहारमा कोसी बाँध भत्किँदा हजारौँ परिवार विस्थापित,"सप्तरी: भारतको बिहारस्थित सप्तकोसी नदीको तटबन्ध भत्किएपछि त्यहाँका हजारौँ नागरिकहरु विस्थापति भएका छन् । बिहार राज्यको सुपौल जिल्ला अन्तर्गत सिकरहाटामा सप्तकोसी नदीको तटबन्ध शुक्रबार बिहान भत्किएपछि सुपौल र मधुवनी जिल्लाका झण्डै २ हजार मानिस विस्थापित भएका छन् । सुपौल जिल्लाका डिएम महेन्द्र कुमारका अनुसार बाढीले दूधैला, दिघिया, बैला, सतोखर्ड लगायत गाउँ जलमग्न भएको छ । उनका अनुसार बाढीका कारण झन्डै २ हजार परिवार विस्थापित भएका छन् । विस्थापित परिवारहरु भारतीय राष्ट्रिय राजमार्ग(एनएच ५७) सहित अग्लो स्थानमा आश्रय लिइरहेका डिएमले जानकारी दिए । घटनापछि तत्काल तटबन्ध पुनर्निर्माणको कार्य थालिएको छ उनले भने उद्वारको काम पनि सुरु गरिएको बताइएको छ । भारतीय अधिकारीहरुका अनुसार उपलब्ध स्रोतसाधनको अधिकतम प्रयोग गरी पुनर्निर्माणको काम भइरहेको छ । १३ वर्षअघि नेपालमा पनि भत्किएको थियो कोसीको तटबन्ध कोसीको तटबन्ध १३ वर्षअघि नेपालमा पनि भत्किएको थियो । २०६५ भदौ २ गते एक लाख ६८ हजार क्यूसेक पानीको वहाव हुँदा सप्तकोसी नदीले पूर्वी तटबन्ध भत्किएको थियो । त्यसबेला कोशीले पूर्वी तटबन्ध भत्काउँदा कोसी गाउँपालिकाका चारवटा मानव वस्तीमा बाढी पसेको थियो । जसले गर्दा ७ हजार ५ सय ६३ परिवार विस्थापित भएका थिए । २०६५ सालअघि कोशी पूर्वको बराहक्षेत्र क्षेत्रका थुप्रै परिवार कोशीबाट पीडित भएका छन् । नेपाल सरकारको तथ्यांक अनुसार २०२२ सालयता वराहक्षेत्र क्षेत्रका मात्र ३ हजार ९ सय परिवार बाढीबाट पीडित छन् । तथ्यांकअनुसार ८ हजार ६ सय बिघा खेतीयोग्य उर्वर भूमि कोसीले कटान गरेको छ ।"
स्याङ्जामा १५ दिन थपियो निषेधाज्ञा,"स्याङ्जा : जिल्लामा बिहीबार रातिदेखि पुनः १५ दिने निषेधाज्ञा थप भएको छ। बिहीबार मध्यरातसम्म कायम निषेधाज्ञालाई थप गर्दै साउन २२ गतेसम्म लम्ब्याइएको प्रमुख जिल्ला अधिकारी दिपकराज नेपालद्वारा जारी आदेशमा उल्लेख छ। स्याङजा प्रशासनले कोभिड १९ को संक्रमणदर र मृत्युदरमा केहि कमि आएको भएता पनि सक्रिय संक्रमित पूर्णरुपमा निको नभइसकेकाले निषेधाज्ञाको समायावधि लम्ब्याइएको जारी आदेशमा छ। त्यसो त स्याङ्जामा केही दिनअघि मात्र कोरोना संक्रमितमा नयाँ भेरियन्ट फेला परेको थियो। कालीगण्डकी गाउँपालिकाका १४ र ६० वर्षीय दुई पुरुषमा कोरोनाको डेल्टा भेरियन्ट देखिएको हो। गत वैशाख २१ देखि सुरु निषेधाज्ञा पटकपटक साता, दश र १५ दिन थप गर्दै आएको छ। हाल जारी निषेधाज्ञामा प्रायजसोमा भीडभाड नगर्नै गरी संचालन गर्न सकिने गरी केही खुकुलो बनाइएको छ। जिल्लामा संचालित सबै पसल बिहान ५ बजेदेखि साँझ ७ बजेसम्म खुल्ला राख्न भनिएको छ ।तर, अत्यावश्यक काममा बाहेक कोही पनि व्यक्ति घरबाट ननिस्कन जारी आदेश पत्रमा उल्लेख छ। विवाह, व्रतबन्ध जस्ता धार्मिक कार्यक्रम तोकिएको स्वास्थ्य मापदण्ड पालना गरी २५ जनाको सहभागितामा घरमै गर्नुपर्ने र मठ, मन्दिर तथा विभिन्न धार्मिकस्थलमा नित्य पूजाबाहेक अन्य पूजा गर्न पाइने छैन। प्रशासनले अझै पनि सिनेमा हल, पार्टी प्यालेस, होटल, रेष्टुरेन्ट, मोटेल, नाँचघर, क्लब, ब्यूटीपार्लर, शैलुन, गोष्ठी, सेमीनार, सभा, सम्मेलन, सेमिनार र मानिसहरु भेला भइ कार्यक्रम तथा अन्य गतिविधि संचालन गर्न नपाइने जनाएको छ। कोभिडको नयाँ भेरियन्ट बालकमा समेत देखिएकाले विद्यालय, क्याम्पस र सबै प्रकारका शैक्षिक संस्थाको पठनपाठन अनलाइन माध्यमबाट गर्नुपर्ने छ। यसैगरी, गण्डकी प्रादेशिक कार्यालय पोखराको अनुसार स्याङजाका ४ हजार ८ सय ६ जनामा संक्रमण पुष्टि भएको छ। ती मध्ये ४ हजार ५ सय ३८ जना निको भएका छन् भने सक्रिय संक्रमितको संख्या १ सय ४६ छ। कोरोनाका कारण १ सय २२ जनाको मृत्यु भएको प्रादेशिक कार्यालयले जनाएको छ।"
"हतियार देखाएर लुटपाट प्रयास, घटना भएको एक सातासम्म पक्राउ परेनन् लुटेरा","विराटनगर : मास्क लगाएर आएका दुई पुरुष सरासर सुनचाँदी पसलमा छिर्छन् । दोस्रो व्यक्तिको दाहिने हातले झोला (ब्याग) च्यापेको छ । उनीहरु छिर्नेवित्तिकै पसलबाट बाहिर निस्कँदै गरेकी महिलालाई भित्रै तान्न खोजे पनि उनी भाग्न सफल हुन्छिन् । वरपरका महिलाहरु बच्चा च्यापेर दौडिन्छन् । त्यहीँ आइपुगेका तेस्रो व्यक्तिले पसलअगाडि उभिएर रेकी गर्दै कम्मरबाट पेस्तोल निकालेर तेस्र्याएपछि वरपर भेला भएकाहरुबीच भागदौड मच्चिन्छ । लगभग आधा मिनेटपछि दुई व्यक्ति पसलबाट निस्कन्छन् । एक जना एसएमजी र दुई जना पेस्तोल देखाउँदै उत्तरपश्चिमतिर लाग्छन् । हतियार देखेपछि छेउछाउ पर्ने आँट कसैले गर्दैनन् । मोरङको सुन्दरहरैँचा नगरपालिका१० विराट चोकको त्रिवेणी टोलमा रहेको सुनचाँदी पसलको सीसी क्यामेरामा कैद भएको यो दृष्ट एक मिनेटजतिको छ । फुटेजमा हतियारधारी तीनजना र उनका गतिविधि देख्न सकिन्छ । अघिल्लो शुक्रबार दिउँसोको यो घटना खगेन्द्र थापाले घरमै सञ्चालन गरेको शिव पञ्चायन ज्वेलर्समा दिनदहाडै भएको लुटपाटको असफल प्रयाससँग सम्बन्धित छ । सुरक्षाकर्मीको विशेष टोलीले मात्रै बोक्न पाउने अत्याधुनिक एवं स्वचालित हतियार एसएमजी (मेसिनगन)सहित सुनचाँदी पसल लुट्नलाई दुईवटा मोटरसाइकलमा चार जनाको समूह आएको प्रहरीले बताएको छ । एक जनाले भने केही पर बसेर माहोल विचार गरिरहेको खुलेको छ । असफल भएसँगै अपरिचित समूह हतियार प्रदर्शन गर्दै मोटरसाइकलमा चढेर उत्तरपश्चिमतिरै लागेको प्रहरीको भनाइ छ । घटनास्थलबाट लगभग पाँच सय मिटरजति दक्षिणमा रहेको पूर्वपश्चिम लोकमार्ग नछोएको समूहले भित्री सडकखण्ड प्रयोग गरेको प्रहरी बताउँछ । विराटचोकको मुख्य बजार रहेको उक्त स्थान २४ घण्टा नै प्रहरीको सुरक्षामा हुन्छ । तर नजिकै भएको सनसनीपूर्ण घटनाको अनुसन्धानमा भने प्रहरीले लापरबाही र ढिलासुस्ती गरिरहेको गुनासो व्यवसायी एवं स्थानीयको छ । लुटेरा को हुन् र कसरी अत्याधुनिक हतियार ल्याउन सफल भएभन्नेमा प्रहरी सुराकविहीन र अनभिज्ञ छ । हतियारका विषयमा नेपाली सेनाले चासो व्यक्त गरेको छ । आतंक खडा गरेर दिनदहाडै भएको लुटपाट प्रयासमा प्रहरी अनुसन्धान सफल हुन सकिरहेको छैन । इलाका प्रहरी कार्यालय बेलबारीका प्रहरी निरीक्षक सरोज खनालको नेतृत्वमा घटनाको अनुसन्धान भइरहेको हो । लुटेराको पहिचान, खोजी एवं अनुसन्धानका लागि प्रहरीको छुट्टै टोली पनि परिचालित छ । तर यति ठूलो र सुरक्षा संवेदनशीलातामा गम्भीर प्रश्न उब्जाएको यस घटनामा एक साता बितिसक्दा पनि उपलब्धी शून्य छ । प्रहरी प्रधान कार्यालयबाट अघिल्लो वर्ष अर्थात ६५ औँ प्रहरी दिवसका अवसरमा उत्कृष्ट अनुसन्धानकर्ताका रूपमा पुरस्कृत भएका खनालले यो घटनाको अनुसन्धानमा भने सफलता प्राप्त गर्न सकिरहेका छैनन् । मोटरसाइकल र लुटेरा समूहको पहिचान नभएकाले पक्राउ गर्न सकिएको छैन , प्रहरी स्रोतले भन्यो, अनुसन्धान नै अलमलमा परिरहेका बेला हतियारका बारेमा त झन् केही खुलेकै छैन । प्रहरीले मास्कले छोपिएको अनुहारबाहेक सबै हुलिया खुल्ने सीसी क्यामेरा फुटेज अनुसन्धानका लागि लगिसकेको छ । त्यतिबेला पसलभित्र पसल सञ्चालक थापा, उनकी श्रीमती टीकादेवी र ६ वर्षका नाति थिए । टीकादेवी बाहिरिएको केही बेरमै ६ वर्षे बालक पनि आत्तिँदै पसलबाट निस्किएर भागेको फुटेजमा देख्न सकिन्छ । टीकादेवीले होहल्ला गर्न थालेसँगै स्थानीय भेलाजम्मा हुन थालेपछि लुटेरा समूह हतियार देखाउँदै भागेको हो । कुनै अप्रीय घटना नभए पनि त्यस दिनदेखिको डर र त्रास कायमै रहेको थापाले बताए । सुनको कारोबार गर्न मान्छे डराउन थालेकाले घटना भएका दिनदेखि पसल खोले पनि चलेको छैन, उनले भने, ठूलो धक्का लागेर व्यापारमा असर पयो । दिनदहाडैको घटनामा संलग्नलाई प्रहरीले पक्राउ नै गर्दैन । सीसी क्यामेरा फुटेजबाट धेरै कुरा खुल्ने भए पनि पहिचान र पक्राउमा प्रहरी चुकिरहँदा झन् तनाव थपिएको थापाको गुनासो छ । स्थानीय व्यवसायीहरुले लुटेरा पक्राउ नपर्नुले गम्भीर शंका उब्जिएको बताएका छन् । अनुसन्धान भइरहेको भनेर रेडिमेड जवाफ दिनेबाहेक प्रहरीले प्रगति हाँसिल नगर्दा व्यवसायिक असुरक्षा बढेको उनीहरुको गुनासो छ । सामान्य व्यापार गर्नेहरुसमेत असुरक्षित भइरहँदा राज्य संवेदनशील हुन सकेन, एक व्यवसायीले भने, प्रहरीको कमजोरीका कारण लुटेरा पक्राउ नपर्दा अर्कोतिर यहि घटना हुनसक्ने सम्भावना पनि रहन्छ । घटनामा प्रहरीको गम्भीर लापरबाही भएको सुन्दरहरैँचा उद्योग वाणिज्य संघका अध्यक्ष कृष्ण रिजालले बताए । प्रहरी असंवेदनशीलताकै कारण त्रसित र आतंकित एवं असुरक्षित भएर बस्नु परिरहेको छ, उनले भने, लुटेराको खोजी, पक्राउ र सबै क्षेत्रमा निगरानी बढाउन स्थानीय प्रशासनलाई दबाब दिँदै व्यवसायीलाई सुरक्षित रहन आह्वान गरिएको छ । अध्यक्ष रिजालले एक साता बितिसक्दासम्म लुटेरा पक्राउ नपर्दा र प्रहरी सफल नहुँदा सुरक्षा चिन्ता बढेको बताए । संघका निवर्तमान अध्यक्ष नवराज चापागाईंले प्रहरी र प्रशासनलाई घचघच्याउने काम भइरहेको बताए । व्यवसायीमा ठूलो आतंक खडा भइरहँदा प्रहरीले काम गरेजस्तै त देखिन्छ, उनले भने, तर प्रहरी सफल नभएकैले होला नतिजा शून्य छ । मोरङ प्रहरीका प्रवक्ता डीएसपी दीपक श्रेष्ठले घटनाको अनुसन्धान जारी राखिए पनि हालसम्म सफलता प्राप्त गर्न नसकिएको स्वीकार गरे । जसले जे भने पनि प्रहरीले अनुसन्धान गर्न छाडेको छैन, उनले भने, तर उपलब्धी हात नपरिसकेकाले घटनाको नजिक पुग्न समय लाग्नसक्छ । प्रमाण जुटाउँदै प्राविधिक पक्षहरुलाई आधार बनाएर काम भइरहेकाले केही समयभित्र नतिजा निस्कनसक्ने डीएसपी श्रेष्ठको भनाइ छ ।"
दाजुसँग बिहे गर्न नपाएपछि सुजिताले आत्महत्या गरेको खुलासा,"चितवन : अपरहणमा परेकी भनिएकी पूर्वी चितवनको राप्ती नगरपालिका ३ की सुजिता भण्डारीले दाजुसँग विवाह गर्न नपाएपछि आत्महत्या गरेको रहस्य खुलेको छ । आफ्नै ठुलोबावुको छोरासँग प्रेममा रहेकी सुजिताले विवाह गर्न नपाएपछि आत्महत्या गरेको प्रहरीको अनुसन्धानबाट खुलेको हो। सुजिताको आफ्नै ठूलोबुवाको छोरा झापाको झापा गाउँपालिका ६ शरणमतिका २३ वर्षीय सचिन भन्ने सुकदेव भण्डारीसँग प्रेम सम्बन्ध रहेको थियो । विवाह नभएपछि उनले आत्महत्या गरेको प्रहरीले जानकारी गराएको छ । लामो समयदेखिको एकअर्काको आकर्षणपछि सुजिताले सकुदेवलाई विवाहको लागि दबाब दिएकी थिइन् । सुजिताले असारको ९ गते सुकदेवसँग विवाहको प्रस्ताव गरेकी थिइन् । सुकदेवले नमानेपछि दुईजना बीच विवाद भएको थियो । सुजिताले विवाह नगरे मर्ने धम्की दिएकी थिइन् । सुकदेवले जे गर्छस् गर भनेपछि दुई जनाबीच सम्पर्क नभएको प्रहरीको भनाइ छ । घटनाबारे जिल्ला प्रहरी कार्यालय चितवनले शुक्रबार पत्रकार सम्मेलन गरी जानकारी गराएको हो । समाजिक तथा नैतिक कठिनाइका कारण सकेसम्म विदेश जाने योजना बनाएका थिए । संभव नभए एकआपसमा अपहरणको बाहना बनाइ कसैले थाहा नपाउने ठाँउमा गएर बस्ने योजना बनाएको अनुसन्धानबाट खुलेको छ । सुकदेवलाई काठमाडौंबाट पक्राउ गरी जिल्ला प्रहरी कार्यालय चितवनले अनुसन्धान अघि बढाएको जिल्ला प्रहरी कार्यालय चितवनका प्रमुख एसपी ओमप्रकाश अधिकारीले बताए । सुजितासँग खिचेको फोटो सुकदेवले डिलिट गरेका थिए । प्रहरीले मोबाइलबाट सबै फोटो रिकभर गरेर झिकेको छ । सुकदेव र सुजिता काठमाडौंमा एकैसाथ बस्ने योजना बनाएका थिए । दिदीको घर गएकी सुजिताले सुकदेवलाई काठमाडौंमा तुरुन्त कोठा खोज्न दबाब दिएको अनुसन्धानबाट खुलेको छ । हाम्रो अनुसन्धानबाट सुजिताको एक विशेष व्यक्तिसँगको सम्बन्ध पत्ता लगायो । दाजुबहिनीको भन्दा पनि शंकास्पद रहेको परिवार स्रोतबाटै थाहा भयो, 'अनुसन्धान अधिकारी डिएसपी इन्द्रबहादुर रानाले भने ,'सबै प्रमाण र तथ्यबाट हामीले पत्ता लगाउन सफल भयौं। सुजिता बुद्धशान्ति कलेजमा बीबीएस चौथो वर्ष परीक्षा सकेर विदामा बसेकी थिइन् । गत असार २० गते ब्रह्मास्थान सामुदायिक वनको भीरमा सुजिताको शव भेटिएको थियो । सुजिता असार ११ गते साथीको घरमा जान्छु भनेर हिँडेकी थिइन् । पहिला परिवारले हत्याको आशंका गरेर जाहेरी दिएका थिए । अहिले घटनाको विषयमा आमा अम्बिका भण्डारीले सुकदेव विरुद्ध आत्महत्या दुरुत्साहनको जाहेरी दिएकी छिन् । सुकदेवलाई पक्राउ गरी चितवन जिल्ला अदालतबाट ७ दिन म्याद थप गरेर अनुसन्धान गरेर अगाडि बढाइएको प्रहरीले जनाएको छ ।"
"२९ सय ७७ जना कोरोना संक्रमित थपिए, १८ को मृत्यु",काठमाडौं : २९ सय ७७ जना कोरोना संक्रमित थपिदा १६ सय ७८ जना कोरोनामुक्त भएका छन्। पछिल्लो २४ घन्टामा १७ हजार ३०८ नमूनाको परीक्षण गरिएको थियो। जसमा ९९५ जना एन्टिजेन विधिबाट र १९ सय ८२ जनाको पीसीआर विधिबाट संक्रमण पुष्टि भएको हो। स्वास्थ्य तथा जनसंख्या मन्त्रालयका अनुसार नेपालमा शुक्रबार १६ सय ७८ जना कोरोनामुक्त भएसँगै निको हुनेको संख्या ६ लाख ३९ हजार ३६८ पुगेको छ। यस्तै पछिल्लो २४ घन्टामा कोरोनाबाट १८ जनाको मृत्यु भएको छ। यो सहित कोरोनाबाट मृत्यु हुनेको संख्या ९ हजार ६७९ पुगेको छ।
भीम रावलले फिर्ता लिए सांसदबाट दिएको राजीनामा,"काठमाडौं : एमाले नेता भीम रावलले प्रतिनिधिसभा सदस्य पदबाट दिएको राजीनामा फिर्ता लिएका छन् । सिंहदरबारस्थित संसद सचिवालयमा सभामुख अग्नि सापकोटालाई भेटेर उनले राजीनामा फिर्ता लिएका हुन् । प्रधानमन्त्री शेरबहादुर देउवालाई विश्वासको मत दिने कि नदिने विवादकै बीच साउन ३ गते प्रतिनिधिसभा सदस्यबाट राजीनामा दिएका थिए।२०७४ सालको प्रतिनिधि सभामा अछामबाट प्रत्यक्ष निर्वाचित भएका रावलले अनैतिक राजनीतिक खेलमा सहभागी नहुने भन्दै राजीनामा दिएका थिए। तर, राजीनामा फिर्ता लिन एमालेका दुबै पक्षले रावललाई आग्रह गर्दै आएका थिए । एमाले अध्यक्ष केपी ओलीले केन्द्रीय समिति बैठकमै रावललाई राजीनामा फिर्ता लिन आग्रह गरेका थिए भने माधव नेपालले पनि आग्रह गर्दै आएका थिए।"
"देउवालाई बधाइ दिँदै नेम्वाङले भने प्रधानमन्त्री ज्यू, निर्वाचन नसार्नुहोला","काठमाडौं : प्रमुख प्रतिपक्ष दल नेकपा (एमाले) संसदीय दलका उपनेता सुवासचन्द्र नेम्वाङले प्रधानमन्त्री शेरबहादुर देउवलाई निर्वाचन नसार्न आग्रह गरेका छन्। शुक्रबार प्रतिनिधिसभा बैठकमा नवनियुक्त प्रधानमन्त्री देउवालाई बधाइ दिँदै नेता नेम्बाङले यस्तो बताएका हुन्। उनले निर्वाचन सारे देशमा अप्ठ्यारो परिस्थिति सृजना हुने बताए। 'प्रधानमन्त्री ज्यू, निर्वाचन नसार्नुहोला, फेरि अप्ठ्यारोमा पर्ला,' उनले भने। नेता नेम्वाङले कांग्रेससँग हार्दिक सम्बन्ध राखेर अघि बढ्ने बताए। उनले भने, 'एउटा कल्चर स्थापित गर्न हामी लागिपरेका छौं। हामी तपाईंको पार्टीसँग सम्बन्ध विस्तार गर्छौं। तपाइको पार्टीभित्र कोही छुट्दै गठबन्धन बनाउँदैनौं । २०४८ देखिकै संसद्मा प्रधानमन्त्री देउवासँग एमालेको मित्रता र उठबस रहेको स्मरण गर्दै पूर्वसभामुख नेम्वाङले भने,' हामी जिम्मेवार प्रतिपक्षको भूमिका खेल्छौँ, कस्तो संस्कृतिको विकास गर्ने भन्नेमा हामीले हेक्का गर्नुपर्छ ।' कार्यपालिका, व्यवस्थापिका र न्यायपालिकाबीच शक्तिपृथकीकरण कायम गर्ने सन्दर्भमा सर्वोच्च अदालतको फैसलाले कमजोर तुल्याएको जनाउँदै तत्कालीन संविधानसभाका अध्यक्ष नेम्वाङले निर्वाचनमार्फत जनप्रतिनिधि चुन्न पाउने र ताजा जनादेशमा जाने कुरालाई निरङ्कुश भन्न नमिल्ने धारणा व्यक्त गरे। उनले सर्वोच्च अदालतको फैसलाले धेरै कुरा भत्काएको बताए । 'फैसलाले धेरै कुरा भत्कायो । धेरै प्रश्न उठायो । प्रधानमन्त्री पदलाई कमजोर बनायो,' उनले भने ,'यो सरकार जनादेशबाट होइन अदालतको आदेशबाट आएको हो भनिरहँदा धेरै कुरा उठ्छ ।' 'अदालतको फैसलाले राज्यका तीन अंग कार्यापालिका, व्यवस्थापिका र न्यापालिकाबीच सन्तुलन मिलने कि भन्ने लागेको छ,'उनले भने,' त्यसतर्फ सम्मानित प्रधानमन्त्रीको ध्यानाकर्षण गराउन चाहन्छु।'"
कांग्रेसको महाधिवेशन कार्यतालिका हेरफेर गर्ने तयारी,"काठमाडौं : नेपाली कांग्रेसले पार्टीको आसन्न १४ औँ महाधिवेशनको कार्यतालिका हेरफेर गर्नेबारे छलफल प्रारम्भ गरेको छ । कांग्रेस पदाधिकारी र पूर्वपदाधिकारीको शुक्रबार बसेको बैठकमा महाधिवेशन निर्धारित समयमै गर्ने गरी अन्य अधिवेशनको तालिका हेरफेर गर्ने सम्बन्धमा छलफल भएको पार्टीका सहमहामन्त्री डा प्रकाशशरण महतले जानकारी दिए। कांग्रेस सभापति एवं प्रधानमन्त्री शेरबहादुर देउवाको बूढानीलकण्ठस्थित निजी निवासमा भएको बैठकमा पार्टीको केन्द्रीय निर्वाचन समिति र क्रियाशील सदस्यता छानबिन समितिका संयोजकले प्रारम्भिक प्रतिवेदन पेश गरेका थिए। दुवै प्रतिवेदनमाथि छलफलपश्चात शनिबार पुनः बस्ने पदाधिकारी बैठकले महाधिवेशन कार्यतालिका हेरफेर गर्ने सम्बन्धमा आवश्यक निर्णय लिन सक्ने उनले बताए। कांग्रेसले क्रियाशील सदस्यताको सूचीमा केन्द्रीय सभापतिबाट हस्ताक्षर भई केन्द्रीय निर्वाचन समितिलाई बुझाउने अवधि गत असार ३० गतेभित्र तोकेको थियो । केही जिल्लाको विवादका कारण उक्त कार्य अहिलेसम्म सम्पन्न हुन नसकेकाले पनि महाधिवेशन तालिका प्रभावित हुने निश्चित छ । कांग्रेसको गत असार ४ गते सम्पन्न केन्द्रीय कार्यसमिति बैठकले पार्टीको १४ औँ महाधिवेशन आगामी भदौ १६ देखि १९ गतेसम्म काठमाडौँमा गर्ने संशोधित कार्यतालिका पारित गरेको छ । संशोधित कार्यतालिकाअनुसार गाउँनगर वडा अधिवेशन यही साउन १२ गते, गाउँनगरपालिका अधिवेशन साउन १६ गते, प्रदेशसभा क्षेत्रीय अधिवेशन साउन २० गते हुनेछ । यसैगरी प्रतिनिधि सभा क्षेत्रीय अधिवेशनएक मात्र प्रतिनिधि सभा निर्वाचन क्षेत्र भएको जिल्ला अधिवेशन साउन २३ गते, एकभन्दा बढी प्रतिनिधि सभा निर्वाचन क्षेत्र भएको जिल्ला अधिवेशन साउन २६ गते र प्रदेश अधिवेशन भदौ १ र २ गते निर्धारण गरिएको छ । रासस"
शनिबारदेखि लामो दूरीका यातायात सञ्चालन गर्न दिने काठमाडौं प्रशासनको निर्णय,काठमाडौं : जिल्ला प्रशासन कार्यालय काठमाडौंले शनिबारदेखि मध्यम तथा लामो दूरीका सार्वजनिक यातायात सञ्चालन गर्न दिने निर्णय गरेको छ । शुक्रबार काठमाडौं जिल्लाका प्रमुख जिल्ला अधिकारी कालीप्रसाद पराजुलीको संयोजकत्वमा बसेको बैठकले यस्तो निर्णय गरेको हो। प्रशासनले यातायात सञ्चालनको व्यवस्था मिलाउन यातायात व्यवसायीलाई आग्रह समेत गरेको छ ।बैठकले गत साउन ५ गतेको गृहमन्त्रालयको पत्रअनुसार नेपाल सरकार मन्त्रिपरिषद्को निर्णय बमोजिम काठमाडौं उपत्यकाबाट मध्यम तथा लामो दूरीका सार्वजनिक सवारी साधनले स्वास्थ्य मापदण्डको पूर्ण परिपालना भने गर्नुपर्नेछ। कोरोना भाइरसको दोस्रो संक्रमण बढेसँगै गत वशाख १६ गतेदेखि निषेधाज्ञा जारी भएसँगै सार्वजनिक यातायात क्षेत्र पूर्ण प्रभावित भएको थियो।जिल्ला प्रशासन कार्यालय काठमाडौंले शुक्रबार विज्ञप्ति जारी गर्दै त्रिभुवन विश्वविद्यालय तथा लोक सेवा आयोग लगायतका परीक्षालाई समेत मध्यनजर गर्दै सरकारले तोकेको मापदण्ड पालना गरी सार्वजनिक यातायात चलाउन अनुमति दिएको हो । यस्तै प्रशासनले यात्रा गर्ने यात्रुलाई अनिवार्य रुपमा टिकट काउण्टरबाट टिकट काटेर मात्र यात्रा गर्न अनुरोध गरेको छ ।
नेदरल्यान्डमा टिकटकलाई साढे ७ लाख युरो जरिवाना,"हेग : नेदरल्यान्डका तथ्यांक सुरक्षा अधिकारीले साना बच्चाको गोपनीयता उल्लंघन गरेको भन्दै बिहीबार टिकटकविरुद्ध ७ लाख ५० हजार युरोबराबरको जरिवाना घोषणा गरेका छन्। नेदरल्यान्ड तथ्यांक संरक्षण प्राधिकरणले टिकटकको एप स्थापनासम्बन्धी जानकारी अंग्रेजीमा रहेको र डच बच्चाहरूले यसलाई सजिलै नबुझ्ने भएकाले उनीहरू झुक्किएको बताइएको जनाएको छ। टिकटकको व्यवस्थापनले गोपनीयतासम्बन्धी सूचना डच भाषामा नदिएकाले उनीहरूको व्यक्तिगत तथ्यांक कसरी एपले संकलन गर्छ भन्ने आवश्यक जानकारी नपाएको देखिएको छ, डीपीएद्वारा जारी विज्ञप्तिमा लेखिएको छ। डीपीएका अधिकारीले यो गोपनीयता कानुनको उल्लंघन भएको बताए। जुन यो सिद्धान्तमा आधारित छ कि मानिसहरूलाई उनीहरूको व्यक्तिगत तथ्यांक के भइरहेको छ भन्नेबारे स्पष्ट जानकारी दिनुपर्दछ, ती अधिकारीले भनेका छन्। तथ्यांक संरक्षणसम्बन्धी अनुगमनकारी संस्थाले नेदरल्यान्ड्समा ३ करोड ५० लाख टिकटक प्रयोगकर्ता रहेको लोकप्रिय सामाजिक सञ्जालमाथि गत वर्ष अनुसन्धान आरम्भ गरेको थियो। यद्यपि, डीपीएले तोकेको जरिवाना तिर्न टिकटकले अस्वीकार गरेको छ। एएफपीलाई दिइएको बयानमा टिकटकले यसको गोपनीयता नीति र युवा प्रयोगकर्ताका लागि छोटो र बढी पहुँचयोग्य सारांश जुलाई २०२० देखि डच भाषामा उपलब्ध गराएको उल्लेख गरेको छ। डच तथ्यांक संरक्षण प्राधिकरणले यो कुराको समाधानका लागि यसअघि नै सहमति गरेको दाबी टिकटकले गरेको छ।"
मास्क एक फाइदा अनेक,"चाबहिलमा बस्ने गीताले सुकेधारा बस्ने हरिलाई फोन गरी लकडाउनले घरमा बस्दा दिक्क भएकाले भित्रीबाटो तिमीलाई भेट्न आउँछु भनिन्। मास्क त छ नि यहाँ चोकमा प्रहरीले देख्यो भने एक हजार जरिवानासहित एउटा मास्क दिएर दिनभर चोकमै उभ्याइदिन्छ नि। हरि भन्दै थिए। यो यथार्थ आममानिसकै बनेको छ यतिबेला। प्रहरीलाई देखाउन मास्क बोक्ने होइन, आफ्ना र अरूको जीवनका लागि लगाउने हो भन्ने बुझाइ हुनु सबैका लागि खुसीको कुरो हो। इतिहास सामाजिक दूरी कायम गर्ने सिद्धान्तको पछाडि सन् १९३४ मा सरसफाई प्रविधिका वैज्ञानिक बिल वेल्सद्धारा विकसित एउटा काल्पनिक ग्राफ वेल्स ग्राफ हो। उनको विचारमा मानिसले खोक्दा वा हाँच्छ्यु गर्दा तिनले असंख्य मात्रामा श्वास थोपा पैदा गर्छन् र निस्केको रेस्पीरेटोरी ड्रपलेट भुइँमा खस्नलाई एक गुरुत्वाकर्षण र अर्काे बाष्फीकरणले असर पार्दछ। सन् २००७ मा हङकङ विश्वविद्यालयमा स्याओच्यान सिएको टोलीले गरेको एक प्रयोगमा सामान्यत यस्तो थोपा दुई मिटर परसम्म पुग्न सक्छ। पछिल्लो पटक सन् २०२० मा म्यासाचुसेटस इन्स्टिच्युट अफ टेक्नोलोजीका लिदिया बुरैबाको खोजमा जोडले हाँच्छ्यु गर्दा थोपाहरू ८ मिटर परसम्म पुग्छन्।भाईरल ज्वरोबाट जोगिन सामान्य अवस्थामा दुईमिटरको सामाजिक दूरीले काम गरे पनि संक्रमित मानिसले खोक्दा हाँच्छ्यु गर्दा दूरी पुग्दैन।साथै रोगीको सेवामा खट्नेले दूरी कायम गर्न सम्भव नभएकाले नाक मुख छोप्ने गरी लाउने फेसियल मास्क सुझाइएको हो।अस्पतालहरूमा मास्क लगाउने चलन मन्चुरियन फ्लू सन् १९१०११ ताका र स्पेनिस फ्लू सन् १९१८१९ देखि भएको देखिन्छ।युरोपतिर बुबोनिक प्लेग सन् १३४६५३ का बेला पनि चराको ठुँडजस्तो बास्नादार तेल राखिएको मास्क लगाउने गरेको चित्र संग्रहालयहरूमा देख्न पाइन्छ।श्वासका थोपाबाट रोगका कीटाणु सर्छन् भन्ने कुरा सन् १८९० पछिको विज्ञान हो। महामारीबाट छुट्कारा पाउन मास्क कत्तिको सहयोगी भन्नेमा जुन २०२० मा अमेरिकाको मिसौरीमा कपाल बनाउने दुई जना कर्मचारी र तिनका परिवारमा कोभिड पोजेटिभ देखिँदा पनि ग्राहक बचेछन्। किनभने ती कर्मचारीले दुईवटा मास्क लगाएर काम गर्दा रहेछन्।नेचर जर्नलमा प्रकाशित यो सानो समाचारले ठूलो संकेत दियो। थुप्रै खोजमध्ये एक अन्तर्राष्ट्रिय जर्नलमा प्रकाशित ८४ वटा खोजपत्रको समीक्षामा मास्कले संक्रमण घटाउँछ जुन कुरा अधिकांश मानिसलाई थाहा छ तर पनि लाउन अल्छी र लाएपनि सही तरिकाले लगाउँदैनन्।तथापि पछिल्लो समय मास्कको विज्ञान कोरोनाकालमा राजनीतिसँग जोडियो। अमेरिकी राष्ट्रपतीय निर्वाचनमा रिपब्लीकनहरू मास्क नलगाउने,डेमोक्रेटिकहरू मास्क लगाउने गरे। मास्कका प्रकार सुरुआती समयका सर्जिकल मास्क एक पत्रको गज कपडाबाट बनाइने भएकाले मास्क खुकुलो हुन्थ्यो। त्यसैलेश्वासप्रश्वासका माध्यमबाट सर्ने रोग, वातावरण प्रदूषणका कारण हावामा भएका सूक्ष्म तथा जैविक विषाक्त कणजस्ता वस्तुहरूबाट बचावट गर्न सक्दैनथ्यो।पछिल्लो समयमा यावत समस्याहरूलाई सम्बोधन गर्न बनाउने र लगाउने प्रचलनको विकास सन् १९६० को दशकतिर भएको हो।बाहिरी वातावरणमा रहेका सूक्ष्म जैविक कणहरूबाट मास्क लगाउने व्यक्तिलाई सुरक्षा प्रदान गर्ने मास्क फिल्टरि फेसपीस रेस्पिरेटर्स एफएफआर भनिन्छ। एफएफआर अनुहारको आकारअनुसार राम्रोसँग कस्सिने गरी लगाउन सके रोगको महामारीमा खटिने स्वास्थ्यकर्मी स्वास्थ्य आकस्मिकताका समयमा हावामा भएका सूक्ष्मजीवहरू,विषाक्त कणहरू छिर्नबाट ९४ देखि ९५ प्रतिशतसम्म बच्न सक्छन्। प्रयोगको तरिका मास्क लगाउँदा मास्कमा भएको डण्डीको भाग नाकको डाँडीमाथि पर्नेगरी लगाउने,लगाइसकेपछि मास्कको डण्डीको भागलाई बाहिरबाट अलिकति थिच्नुपर्छ,जसले किटाणुलाई सजिलै छिर्न दिँदैन।मास्क लगाउनुपूर्व साबुनपानी वा अल्कोहलयुक्त स्यानीटाइजरले हात धुने,मास्क लगाउँदा नाकमुख पूर्णरूपमा छोपिने गरी लगाउनुपर्छ।टम्म मिलाएर मास्क लगाउनुपर्छ।लगाएको मास्कलाई हातले नछुने,यदि छोइएमा तुरुन्त साबुनपानी वा अल्कोहलयुक्त स्यानीटाइजरले हात धुनुपर्छ। मास्क लगाउँदा न त शरीरमा अक्सिजनको कमी हुन्छ न त कुनै बेफाइदा हुन्छ। तसर्थ सधैं मास्क लगाऔं।कोरोनाको दीर्घकालीन खोप र ओखती भनेकै मास्क हो। मास्क भिजेपछि छिटोभन्दा छिटो नयाँ मास्क फेर्नुहोस्,यसो गर्दा मास्कको डोरीमा समाएर खोल्नुपर्छ अनि सुरक्षित तरिकाले उचित स्थानमा बिसर्जन गरी हात धुनुपर्छ। मेडिकल मास्क ६ देखि ८ घण्टा मात्रै प्रयोग गर्ने र मास्क मिलाउने बहानामा पटक पटक हात नाक र मुखमा लैजानहँुदैन।यदि लैजानपरे साबुनपानीले हात धोएर वा स्यानीटाइजरको प्रयोग गर्न जरुरी छ। प्रभावकारिता कोभिड १९ का बिरामीको थुक, र्याल, खोकी र हाँच्छ्युका छिटा हावा,हात हँुदै नाक,मुख र आँखाका माध्यमबाट सर्ने भएकाले बिरामीको सम्पर्कमा आउँदा संक्रमण रोक्न प्रभावकारी सबैभन्दा सजिलो,सस्तो र वैज्ञानिक उपाय अनिवार्य मास्क हो। मास्क बिरामीले मात्र होइन, सबैले लगाउनुपर्छ किनभने कसको शरीरमा रोग छ भनेर सहजै अनुमान लगाउन सकिँदैन।मास्कले सर्ने माध्यम रोक्ने भएकाले सार्स,मर्स,ईन्फ्लुएन्जाजस्ता संक्रमणका बेला चीन,हङकङ,कोरिया,जापान, ताईवान, सिंगापुर र पाकिस्तानमा भएका सयभन्दा बढी खोजले ८५ प्रतिशत कम गरेको देखाएका छन्।मास्क लगाउँदा मुखबाट भाइरसयुक्त छिटा कम निस्की अरू संक्रमित हुने संभावना निकै कम हुन्छ।यदि कोही संक्रमित भइहाले पनि थोरै मात्रामा भाइरसयुक्त छिटा शरीरभित्र प्रवेश गरेका कारण हल्का बिरामी र छिट्टै निको हुने संभावना हुन्छ।प्रदूषण नियन्त्रण गर्न धँुवा निकाल्ने चिम्नीको प्रतिबन्ध जस्तै हो मास्कको प्रयोग।मास्क हावाबाट सर्ने रोगहरू जस्तै क्षयरोग,सार्स,मर्स,एभियन ईन्फ्लुएन्जा,स्वाईन फ्लू र कोभिड १९ रोकथाममा प्रयोग गरिन्छ।सबैले मास्क प्रयोग गर्नुपर्ने कानुन,सांस्कृतिक मान्यताको खाँचो पर्छ। तसर्थ मेरो मास्कले तिमीलाई सुरक्षा दिन्छ र तिम्रो मास्कले मलाई भन्ने नीति अवलम्बन गर्नुपर्छ। मास्क माउथ सिन्ड्रोम कोरोना महामारीभन्दा अगाडि दैनिक र लामो समयसम्म कहिल्यै मास्क नलगाएकाहरूले मास्क लगाउँदा केही अप्ठ्यारो हुन्छ नै। त्यस्ता अप्ठ्याराहरूमा सामान्यतः मास्क लगाएको केहीछिनमै टाउको भारी भएजस्तो हुन्छ। सास फेर्न अलि कठिन भएजस्तो हुन्छ। नाकबाट भन्दा मुखबाट सास फेर्न सजिलो लाग्छ,मास्कभित्र मुख प्रायः आफ्नै बस्छ। मास्कले ढाकेको भाग चिलाएजस्तो लाग्छ।आँखा पोलेजस्तो लाग्छ र मास्कको तुनाले कान दुखाउँछ।निरन्तर प्रयोगले दन्तस्वास्थ्यमा पार्ने नकारात्मक प्रभाव बढी छ।महामारी लम्बिरहँदा लामो समय मास्क लगाउँदा आइपर्ने दाँत तथा मुख स्वास्थ्य समस्यालाई मास्क माउथ सिन्ड्रोम भनिन्छ। सामान्य लक्षणहरूमा मुख सुख्खा हुन्छ, जसले गर्दा मुख खोल्न,बोल्न,खान र निल्न अप्ठ्यारो हुन्छ। समस्या लामो समय रहे दाँतमा कीरा लाग्नुका साथै मुखभित्र घाउ,खटिरा र संक्रमण देखिनसक्छ। मास्क एक फाइदा अनेक मास्क लगाएपछि कोभिड १९ भाइरस एक व्यक्तिबाट अर्काे व्यक्तिमा सर्नसक्ने संभावना कम गर्छ। धेरैलाई संक्रमित हुनबाट बचाउँदै संक्रमण चक्र तोड्छ।एक अर्काप्रतिको सम्मान भाव झल्किन्छ,सामाजिक शिष्टाचार झल्काउँछ। जीवन नवसामान्यीकरण बनाउँछ। आर्थिक गतिविधि सहज भई बढ्छ। कोभिड १९ मात्र नभई अन्य सरुवा रोग धुलो,धँुवाबाट पनि बचिने भएकाले शारीरिक स्वस्थता बढ्छ। मास्क लगाउँदा न त शरीरमा अक्सिजनको कमी हुन्छ न त कुनै बेफाइदा हुन्छ। तसर्थ सधैं मास्क लगाऔं।कोरोनाको दीर्घकालीनखोप र ओखती भनेकै मास्क हो।अहिलेको बेला मास्क नलगाई बाहिर निस्किनेलाई कुरी कुरी गर्दै कम्मरमुनि निर्वस्त्र बाहिर निस्कनुभन्दा गम्भीर मानौं र भनौं।केहीबेर छुच्चो हँुदा घरसमाज बच्छ भने छुच्चो भई आफू बचौं र अरूलाई बचाऔं।  लेखक नेपाल चिकित्सक संघकाकोषाध्यक्ष हुन्।"
नेपाल प्रहरीका ९८ जना सईको इन्स्पेक्टरमा बढुवा सिफारिस (सूचीसहित),काठमाडौं : नेपाल प्रहरीका ९८ जना प्रहरी नायव निरीक्षक (सई) को प्रहरी निरीक्षक (इन्स्पेक्टर) मा बढुवा गर्न सिफारिस गरिएको छ । बिहीबार बसेको बढुवा समितिको बैठकले उनीहरुलाई बढुवा सिफारिस गरेको प्रहरी अतिरिक्त महानिरीक्षक एवम् बढुवा समितिका सदस्य सचिव निरजबहादुर शाहीले जानकारी दिए । बढुवा समिति सचिवालयले शुक्रबार बढुवा सिफारिस भएका व्यक्तिको नाम सार्वजनिक गरेको हो। हेर्नुहोस् सूची
खोपको दुरूपयोग रोकौं,"प्रदेश १ मा मन्त्रीलाई क्वाटरमा खोप लगाउने व्यवस्था मिलाइयो। त्यत्तिबेला मन्त्रीका आसेपासेले पनि फाइदा उठाए। मन्त्रीको तोक आदेशमा कार्यकर्ताले पनि खोप पाएका छन्। पहुँचवाला दलका नेता र उद्योगी व्यवसायीलाई पनि खुसी पार्न घरमै खोप लगाइयो। उनीहरूका परिवारका सदस्य र आफन्त खोप पाउने भाग्यमानी बने। प्रदेश २ मा लक्षित वर्गका लागि निःशुल्क खोप स्वास्थ्यकर्मीले चर्को मोलमा बिक्री गरेको खबर सार्वजनिक भएको छ। शिक्षकको नामको खोप निजी शिक्षकका नाममा गैरशिक्षकले र चालकका लागि आएको खोप लाइसेन्स भएका तर गाडी नचलाउने लगाएका छन्। लक्षित वर्गभन्दा बाहिरका व्यक्ति हावी भएपछि देशका धेरै ठाउँमा खोप कार्यक्रम नै स्थगित भएका छन्। देशैभर खोप दुरूपयोग भएको छ। जेष्ठ नागरिक लगायतका लक्षित वर्ग भने घन्टौं लाम लागे पनि खोप नपाएर घर फर्कन बाध्य छन्। चीन र भारतबाट अनुदान र खरिद गरेर नेपालमा कोभिसिल्ड, भेरोसेल र जोन्सन एन्ड जोन्सन खोप ल्याइएको छ। सरकारले अर्डर गरेको खोप आउने क्रम जारी छ। पहिलो चरणमा कोरोनाको फ्रन्ट लाइनमा काम गर्ने स्वास्थ्यकर्मी, सुरक्षाकर्मी र सञ्चारकर्मीलाई लक्षित गरेर खोप लगाइएको थियो। पछि क्रमशः लक्षित वर्गको क्षेत्र फराकिलो बनाइँदै गइयो। जेष्ठ नागरिक, शिक्षक र चालक र सहचालकलाई पनि खोपको लक्षित वर्गमा समेटिएको छ। उमेर, वर्ग र पेशाका आधारमा लक्षित समूह तोकेर कोरोना भाइरसविरुद्धको खोप अभियान सञ्चालन जारी छ। प्र्रधानमन्त्री, मन्त्री र सरकारी अधिकारीले क्रमशः सबै नागरिकलाई खोपमा समेट्ने प्रतिबद्धता जनाइरहेका छन्। ढिलो चाँडो पक्कै सबैले खोप लगाउने पालो आउँछ। त्यसैैले अलिकति धैर्यताको खाँचो छ। संयमित बन्न जरुरी छ। सरकारले सुरु गरेको अभियानमा शतप्रतिशत प्रभावकारी बनाउन सघाउनु पनि हामी नागरिकको दायित्व हो। खोपमा तछाडमछाड गर्नेभन्दा कोरोनाबाट जोगिनका लागि स्वास्थ्य सुरक्षाका मापदण्ड पालना गर्नसक्छौं। नियमित मास्क लगाऔं, बेला बेलामा साबुनपानीले हात धुने गरौं, स्यानीटाइजर प्रयोग गरौं, कम्तीमा पनि दुई मिटरको भौतिक दूरी पालना गरौंर रोगप्रतिरोधात्मक क्षमता बढाउने पोसिला खानेकुरा खाने हो भने कोरोना खोप नै लगाउनु पर्ने अवस्था आउँदैन। सहर बजारमा अनावश्यक भीड बढाउने अनि खोप मात्र खोज्नुको कुनै औचित्य हुँदैन। लक्षित वर्गका लागि आएको खोप सोर्स, फोर्सका आधारमा लगाउनु पक्कै बुद्धिमत्ता होइन। खोप केन्द्रमा मापदण्ड पालना नगरेको बारेमा स्वास्थ्य तथा जनसंख्या मन्त्रालय र स्वास्थ्य सेवा विभाग जानकार छन्। यति हुँदाहुँदै पनि एकपछि अर्को दुरूपयोगका खबर सार्वजनिक हुनु दुर्भाग्य नै हो। मन्त्रालय र विभागका अधिकारी पद र शक्तिका आडमा खोपमा भइरहेको मनोमानी रोक्न नसक्नु दुःखद् कुरा हो। सरकारले सक्ने भए सबै नागरिकलाई खोप सुनिश्चित गर्नुपर्छ। होइन भने नीतिगत व्यवस्था गरेर लक्षित वर्ग भनिसकेपछि उनीहरूलाई छुट्याएर पहुँचका आधारमा भइरहेको बेथिति रोक्न सक्नुपर्छ। त्यसका लागि आवश्यक छ भने नीतिगत र कानुनी व्यवस्था गरेर दोषीलाई कारबाही गर्न जरुरी छ। खोप आयोखोप आयो, पहुँचवालैले लायो"
"एक वर्षमा ५६ हत्या, ४६ महिला","विराटनगर : प्रदेश १ मा एक वर्ष अवधिमा परिवारिक हत्याका ५५ वटा घटना भएका छन्। उक्त घटनामा ५६ जना मारिएका छन्। आर्थिक वर्ष २०७७७८ मा भएका घटनामा ज्यान गुमाउने अधिकांश गृहिणी महिला छन्। पारिवारिक विवादमा ४६ महिला मारिएको प्रदेश १ प्रहरी कार्यालय विराटनगरका प्रवक्ता एसपी नवीनराज राई बताउँछन्। सामान्य पारिवारिक विवादले हत्याको रूप लिँदा परिवारका सदस्यबाटै मारिनेमा अधिकांश गृहिणी महिला छन्, प्रवक्ता राई भन्छन्, चार जना १८ वर्षमुनिका छन्। झापा गौरादह१ मा उत्तिम ऋषिदेवको कुटपिटबाट अघिल्लो बिहीबार ४० वर्षीया संगीता टुडूको ज्यान गयो। झापाकै कमल४ का ४३ वर्षीय नैनकुमार श्रेष्ठले जेठ २६ गते कुटपिट गरी श्रीमती ४१ वर्षीया विमला श्रेष्ठको हत्या गरेको झापा प्रहरी प्रवक्ता डीएसपी राकेश थापाको भनाइ छ। मोरङ बेलबारी७ का ५४ वर्षीय अम्बिका घिमिरेले असार १९ गते मुंग्रोले कन्चटमा हानेर श्रीमती ४८ वर्षीया सीता घिमिरेको हत्या गरे। मोरङकै रंगेली३ का १९ वर्षे विनोद यादवले बाम्फोक (दाउ)ले घाँटीमा हानेर भाउजू २४ वर्षीया अनिता यादवको जेठ ४ गते हत्या गरेको मोरङ प्रहरी प्रमुख एसपी जनार्दन जीसी बताउँछन्। सोलुखुम्बुबाहेक प्रदेश १ का १३ जिल्लामा पारिवारिक विवादमा हत्याका घटना भएका छन्। एसपी राईका अनुसार झापामा १२, सुनसरीमा ११, मोरङ र ताप्लेजुङमा पाँचपाँच, इलाम र उदयपुरमा चारचार, खोटाङमा तीन, ओखलढुंगा, तेह्रथुममा, धनकुटा, पाँचथर र संखुवासभामा दुईदुई तथा भोजपुरमा एउटा हत्याका घटना भएका छन्। झापामा ११, सुनसरीमा १०, ताप्लेजुङमा पाँच, मोरङ र इलाममा चारचार, उदयपुर, खोटाङ, पाँचथर र धनकुटामा दुईदुई, ओखलढुंगा, संखुवासभा, तेह्रथुम र भोजपुरमा एकएक जना महिलाले ज्यान गुमाएको उनको भनाइ छ। प्रदेश १ प्रहरी प्रमुख डीआईजी अरुणकुमार बीसीका अनुसार एक वर्ष अवधिमा परिवारभित्र ८२ प्रतिशतभन्दा बढी महिलाको हत्या भएको छ। अपराधको तथ्यांकले महिला आफ्नै घर र परिवारभित्र असुरक्षित बनिरहेको पुष्टि हुन्छ, डीआईजी बीसी भन्छन्, सामान्य पारिवारिक विवाद र अत्याचार अपराधमा परिणत हुँदा महिला हत्याको डरलाग्दो अवस्था उजागर भएको छ। समाजशास्त्री डिल्ली प्रसाईं पितृसतात्मक समाजबाट विकसित गलत सोचका कारण परिवारभित्रै हेर्ने नजर भिन्न भएर आपराधिक एवं विकृत मानसिकताको विकास हुँदा महिलाको ज्यान जोखिममा परिरहेको बताउँछन्। हिंसाविरुद्ध महिलाहरू खुलेर बोल्न नसक्दा त्यसको फाइदा परिवारभित्र अरुले उठाउँछन्, उनी भन्छन्, अझ तराई क्षेत्रमा दाइजो प्रथा महिला हत्याको मुख्य कारण बन्ने गरेको छ। मनोविद् महेश खत्री जीवनलाई सहज ढंगले अपनाउन नसक्दा मान्छेले बाटो भुल्न थालेको बताउँछन्। परिवारभित्र महिलाको हत्या धेरै भएको घटनाले समाज र परिवारलाई सही बाटोमा हिँडाउन उत्तरदायित्व वहन गर्ने कार्यक्रम आवश्यक देखाएको खत्रीको भनाइ छ।"
फोन नम्बर लिक भएपछि विदेश गएँ,"मुम्बई : बलिउड अभिनेत्री शिल्पा सेट्टीका श्रीमान् तथा व्यवसायी राज कुन्द्रा पोर्न भिडियो बनाउने र बेच्ने गरेको आरोपमा पक्राउ परेपछि उनका विषयमा विभिन्न कलाकारहरूले प्रतिक्रिया जनाउन थालेका छन्। यसैक्रममा मोडल तथा बलिउड नायिका पुनम पाण्डेले पनि राज कुन्द्राले आफूलाई शारीरिक तथा मानसिक शोषण गरेको खुलासा गरेकी छन्। राज कुन्द्रा र उनको कम्पनीले भने अनुसार काम गर्न नमान्दा उनको निजी फोन नम्बर लिक गरिदिएका कारण पुनमले निकै ठूलो झन्झट बेहोर्नु परेको उनले दाबी गरेकी छन्। उनलाई एक कम्पनीसँग जबरजस्ती सम्झौता गर्न भनिएको थियो। त्यसलाई पुनमले नमानेपछि उनको फोन नम्बर लिक गरिएको थियो। त्यसपछि उनले प्रहरीमा उजुरी दिए पनि त्यतिबेला केही पनि कारवाही भएन। उनीहरूले मलाई जबरजस्ती सम्झौता गर्न लगाएका थिए। काम गर्ने क्रममा आफूमाथि गलत भइरहेको थाहा पाएपछि मैले सम्झौता रद्द गर्न खोजेको थिएँ। तर, उनीहरूले सम्झौता रद्द गर्न दिएनन्, पुनमले भारतीय सञ्चारमाध्यमसँग कुरा गर्दै भनेकी छन्, मलाई धम्की दिएर अर्को सम्झौतामा पनि हस्ताक्षर गर्न बाध्य पारियो। जहाँ मैले उनीहरूको इच्छा अनुसार भिडियो सुट गर्न र पोज दिनुपर्ने थियो। मैले त्यस्तो काम नगरेमा मेरो सम्पूर्ण गोप्य कुराहरू लिक गरिदिने धम्की दिइएको थियो। मैले सम्झौतामा हस्ताक्षर गर्न नमानेपछि एउटा एपमार्फत मेरो निजी नम्बर लिक गरिदिएका थिए।आफ्नो फोन नम्बर सार्वजनिक भएपछि यौन प्रस्तावलगायत थुप्रै फोन र एसएमएस आउन थालेको बताएकी छन्। लगातारको फोन र एसएमएसबाट मुक्ति पाउन उनले तीन महिना देश नै छाड्नु परेको बताएकी छन्। भारत फर्किएपछि पनि यस्तै समस्या आएपछि मोबाइल नम्बर नै परिवर्तन गरेको पुनमले बताएकी छन्। राज कुन्द्रालाई सोमबार राति मुम्बई प्रहरीको क्राइम ब्रान्चले पक्राउ गरेको थियो। लामो समयदेखि विभिन्न व्यवसायमा संलग्न राजलाई अश्लिल चलचित्र बनाएर एपमार्फत सार्वजनिक गरेको आरोपमा पक्राउ गरिएको हो। यही वर्षको फेब्रुअरीमा अश्लिल चलचित्र बनाउने र त्यसलाई एपमार्फत सार्वजनिक गरेको विषयमा प्रहरीमा उजुरी परेको थियो। यस विषयमा छानविन गर्दा राज कुन्द्रा मुख्य दोषी पाइएको मुम्बई प्रहरीले जनाएको छ।"
आममाफी दिन ओली तयार,"काठमाडौं : नेकपा (एमाले) ले वरिष्ठ नेता माधवकुमार नेपालसहित बाटो बिराएका नेतालाई आममाफी दिने घोषणा अनुमोदन गरेको छ। केन्द्रीय कमिटीको १० औं बैठकले अध्यक्ष तथा संसदीय दलका नेता केपी शर्मा ओली हदैसम्म लचिलो हुँदै आममाफीको प्रस्ताव अनुमोदन गरेको हो। पुष्पलाल स्मृति दिवसको अवसरमा आममाफी दिने घोषणा गरेका अध्यक्ष ओलीले केन्द्रीय कमिटीको बैठक प्रस्ताव नै गरे। केन्द्रीय सदस्य लक्ष्मण ज्ञवालीले अध्यक्ष ओलीको बाटो बिराएका साथीहरूलाई आममाफी गर्ने प्रस्ताव सर्वसम्मतले अनुमोदन गरेको जानकारी दिए। अध्यक्ष ओलीले बैठकमा विगतमा आफूबाट भएका कमी कमजोरीलाई पनि स्वीकार गरेका थिए। समयमा निश्कर्षमा पुग्न नसक्नु मेरो पनि कमजोरी हो, ममा यो कमजोरीको महसुस भएको छ, उनले भने। अध्यक्ष ओलीले पार्टीको एकताको रक्षाका लागि आफ्नो तर्फबाट हरसम्भव कोसिस हुने बताउँदै पार्टीमा सकारात्मक योगदान गर्ने सबैलाई विगतका गल्तीहरूप्रति उन्मुक्ति दिँदै काम गर्ने वातावरण निर्माण गरिने स्पष्ट पारे। उनले अन्तरघात र आन्दोलनलाई अन्तरध्वंश गर्ने प्रवृत्ति भने क्षम्य नहुने बताए। अध्यक्ष ओलीले उच्च मनोबलका साथ देश, जनता र आन्दोलनको हितलाई सर्वोपरि राखेर क्रियाशील हुन आह्वान गरे। बैठकमा पछिल्लो समयमा पार्टीमा ठूलो क्षति भए पनि १० बुँदे सहमतिको कार्यान्वयनले पार्टीको थप क्षति बचाउन सक्ने निश्कर्ष निकालिएको छ। नेकपा एमालेको केन्द्रीय कमिटी बैठकले पार्टी एकताको प्रयासलाई निरन्तरता दिन र पार्टी एकताका लागि आममाफी दिएर भए पनि धेरैलाई समेट्न अध्यक्ष केपी शर्मा ओलीलाई जिम्मेवारी दिएको छ। प्रवक्ता प्रदीपकुमार ज्ञवालीले पार्टी एकताको लागि अधिकतम प्रयास राख्ने भन्दै अनुशासन उल्लंघनका घटनालाई पनि माफी दिन सकिने निष्कर्ष निकालेको बताए। १० बुँदे प्रस्तावको कार्यान्वयनसँगै पार्टीको संगठनात्मक व्यवस्थापन गर्ने निर्णय पनि बैठकले गरेको छ। भूमिसम्बन्धी समस्या समाधान आयोगका कामलाई राजनीतिक पूर्वाग्रहका कारण अवरोध गर्ने तयारी भइरहेको पूर्वसूचना प्राप्त भएकाले यसो गर्नु देशैभरिका लाखौं भूमिहीन, सुकुम्बासी र अव्यवस्थित बसोवासीहरूको भावनामाथि घात हुने निष्कर्ष एमालेको छ। एमालेले यस्ता कुनै पनि निर्णय या गतिविधि नगर्ने गम्भीर ध्यानाकर्षण गराएको छ। साउन ४ गतेबाट सुरु भएको बैठक चार दिनपछि सकिएको छ। मिलेर जाऔं : ओली पुष्पलाल श्रेष्ठको ४३ औं स्मृति दिवसमा बोल्दै ओलीले नेपाल पक्षलाई सँगै मिलेर पार्टीमा काम गर्न आह्वानसमेत गरेका छन्। ओलीले भने, बाटो बिराएका र भड्किएका साथीहरूलाई पनि आग्रह गर्न चाहन्छु, यस पार्टी र आन्दोलनको एकताका लागि पुष्पलाललाई सम्झिएर भन्न चाहन्छु, सबैलाई एम्नेष्टी इज ग्रान्टेड, आउनुहोस् मिलेर काम गरौं। एकता अभियानका तेस्रो तहका नेता एमालेका तेस्रो तहका नेताले पार्टी एकता अभियान सुरु गरेका छन्। संस्थापन र नेपाल दुवै पक्षका तेस्रो तहका नेताले एकता दबाब अभियान सुरु गरेका हुन्। अभियानमा संस्थापन तर्फबाट कृष्णप्रसाद दाहाल, डा सूर्य पाठक, लालप्रसाद साँवा (एलपी), राजेन्द्र राई, शान्ति पाख्रिन, यज्ञ बोगटीलगायत छन्। नेपालतर्फबाट यज्ञराज सुनुवार, झपट रावल, जयकुमार राई, डा दीपकप्रकाश भट्ट, नारायण खतिवडा, पवित्रा खरेल, राजबहादुर बुढालगायत सामेल छन्। स्पष्टीकरणको जवाफ एमाले वरिष्ठ नेता माधवकुमार नेपालले पार्टीले सोधेको स्पष्टीकरणको जवाफ दिएका छन्। नेपाललगायत २२ जना प्रतिनिधिसभा सदस्यलाई पार्टी अध्यक्ष एवं संसदीय दलका नेता केपी शर्माले बुधबार २४ घण्टे स्पष्टीकरण सोधेका थिए। वरिष्ठ नेता नेपालले सर्वोच्चको फैसला र लोकतन्त्रको रक्षाका लागि आफूले प्रधानमन्त्री शेरबहादुर देउवालाई विश्वासको मत दिएको स्पष्ट पारेका छन्। प्रतिनिधिसभा पुनःस्थापना भएपछि र विश्वासको मत नपाएपछि ओलीले संसदीय दलको नेताबाट राजीनामा दिनुपर्नेमा नदिइ आफैं प्रधानमन्त्री बन्न खोजेकाले देउवाको पक्षमा उभिन परेको नेपालले बताएका छन्। नेपालको चारबुँदे स्पष्टीकरणको जवाफमा पार्टी अध्यक्ष ओलीले नै विधानको गम्भीर उल्लंघन गरेकाले आफू विपक्षमा उभिएको बताइएको छ।"
जसका आफन्त नै यमराज,"अजवी पौड्यालकाठमाडौं, शिवराज भट्टधनगढी : घटना१ कैलाली टीकापुर१ का साढे तीन वर्षीय एक बालक असार २४ गते वडा नम्बर ४ बाघमारास्थित जमरा नदीमा मृत भेटिए। ती बालक तीन दिनदेखि बेपत्ता थिए। प्रहरीले उक्त घटनामा दिदी नाता पर्ने १५ वर्षीया किशोरीको संलग्नता रहेको निष्कर्ष निकाल्यो। अभियुक्तले पारिवारिक रिसइवीका कारण जामुन खाने निहुँमा बालकको हत्या गरेको बयान प्रहरीसमक्ष दिइन्। घटना२ महोत्तरी लोहारपट्टी७ की सुजिता ठाकुर हराएको भनिएको २५ दिनपछि उनको शव घरबाट डेढ किलोमिटर पर रहेको खेतमा गाडिएको अवस्थामा भेटियो। उनी जेठ २० गतेदेखि बेपत्ता थिइन्। सुजिताको हत्या आरोपमा देवर रूपेश ठाकुरसहित चार जनालाई प्रहरीले नियन्त्रणमा लिएको छ। घटना३ दैलेख नारायण११ टाटामाखुकी ३२ वर्षीया सुशीला मल्ल श्रीमान् खगेन्द्र मल्लको हत्या आरोपमा साउन १ गते पक्राउ परिन्। किला ठोक्ने मुडाले हानेर श्रीमान्को हत्या गरेको आरोप उनलाई लगाइएको छ। घटना४ मोरङ रंगेलीमा २३ वर्षीया खुश्बु मण्डलले नवजात शिशुको हत्या गरिन्। श्रीमान् विदेश भएका बेला अरूसँगको शारीरिक सम्बन्धबाट गर्भ बसेपछि उनले जन्मनासाथ बच्चाको हत्या गरेको अनुसन्धानबाट खुलेको प्रहरीले जनाएको छ। घटना५ काठमाडौं टोखा३ स्थित ग्रिनभिल्ला हाउजिङमा सुदीक्षा गिरी र उमेश केसी दम्पती गत पुस २५ गते मृत भेटिए। अमेरिका बस्दै आएका उमेश केही समयअघि मात्रै नेपाल फर्किएका थिए। उमेश बेडरुममा लडिरहेको अवस्थामा र सुदीक्षा कोठाभित्रै झुन्डिएको अवस्थामा फेला परेका थिए। घटनास्थलमा बरामद भएका प्रमाण र अन्य अनुसन्धानबाट प्रहरी सुदीक्षाले उमेशको हत्या गरी आफूले आत्महत्या गरेको निष्कर्षमा पुग्यो। घटना६ भक्तपुर मध्यपुर थिमी९ निकोसेरास्थित एक घरमा गत भदौ २६ गते एकै परिवारका तीन जना मृत भेटिए। ३६ वर्षीय सुदीप अधिकारी, ३४ वर्षीया सम्झना र १५ वर्षीय सुशान्त मृत अवस्थामा भेटिएका हुन्। घरमै पालेको कुकुरसमेत मृत भेटियो। सुदीपले श्रीमती, छोराको हत्या गरी आफूले आत्महत्या गरेको निष्कर्ष निकालियो। बढ्दो ऋणको बोझका कारण परिवारमा भएको तनाव भएकाले घटना भएको प्रहरी अनुसन्धानले देखायो। घटना७ काठमाडौं गोंगबुस्थित एक घरमा अघिल्लो साउन २५ गते दाङका कृष्णबहादुर बोहराको हत्या भयो। उनका टाउको र शरीरका अन्य भाग अलगअलग अवस्थामा सुटकेसमा प्याक गरेर फालेको अवस्थामा भेटियो। सुरुमा प्रहरीले हत्या गरिएका व्यक्तिको पहिचान नै गर्न सकेन। अनुसन्धानमा खटिएको प्रहरीले एक महिलालाई पक्राउ गयो। उनले नै आफूले हत्या गरेको स्वीकार गरिन्। अहिले उनी जिल्ला अदालत काठमाडौंको आदेशपछि पुर्पक्षका लागि थुनामा छिन्। घटना८ ललितपुर सानेपामा २०७६ माघ २७ गते पूर्वसचिव अर्जुन कार्कीकी पत्नी ४९ वर्षीया मुना र घरेलु कामदार २२ वर्षीय विजय चौधरी मृत भेटिए। प्रहरीले पोस्टमार्टम रिपोर्ट र अन्य अनुसन्धानपछि विजयले मुनाको हत्या गरी डोरीको पासो लगाएर आत्महत्या गरेको निष्कर्ष निकाल्यो। ००० यी जघन्य अपराधका केही प्रतिनिधि घटना मात्रै हुन्। पछिल्ला समय भइरहेका जघन्य अपराधमा परिवार, आफन्त, नातागोता, चिनेजानेका र नजिककै व्यक्तिको संलग्नता देखिएको छ। प्रहरी अनुसन्धानले बाहिरी पक्षभन्दा नजिककै व्यक्तिबाट घटना हुने गरेको देखाएको छ। महोत्तरी लोहारपट्टी७ भ्रमरपुरामा परिवारका सदस्यबाटै हत्या गरी गायव पारेको सुजिता ठाकुरको शव बरामद गर्दै प्रहरी । नेपाल प्रहरीका प्रवक्ता एसएसपी बसन्तबहादुर कुँवर पारिवारिक र नातागोताबाट हुने अपराधका घटना बढ्दो रहेको बताउँछन्। कोरोना महामारीले पनि यस किसिमका घटना बढेका छन्। मानिसको आम्दानी घटेको र रोजगारी गुमेको छ, प्रवक्ता कुँवर भन्छन्, यसले घरेलु हिसांसहित अन्य अपराध बढाएको छ। प्रहरीको आर्थिक वर्ष (आव) २०७५७६ देखि २०७७ चैतसम्मको तथ्यांक हेर्ने हो भने सातै प्रदेशमा १ हजार ७ सय ४३ जनाको हत्या भएको छ। तथ्यांकअनुसार आव २०७५७६ मा ६ सय ५९ जना मारिएकामा २ सय ९ घटनामा आफन्त तथा परिवारकै सदस्यको संलग्नता देखिएको छ। यस्तै, आव २०७६७७ मा ५ सय ५५ जनाको हत्या हुँदा परिवार तथा आफन्तबाट २ सय १ जना मारिए। २०७७ साउनदेखि चैतसम्म ५ सय २९ जनाको हत्या भएको छ, जसमा २ सय ९ वटा घटना पारिवारिक सम्बन्धभित्र नै भएका छन्। ३० महिने तथ्यांक हेर्दा श्रीमान्बाट मारिने महिलाको संख्या अत्यधिक देखिन्छ। जसमा आव २०७५७६ मा ८९ जना श्रीमान्बाट मारिएका छन्। १५ जना पुरुष श्रीमतीबाट मारिएका छन्। बाबुआमाबाट नौ छोराछोरीको हत्या भएको छ। छोराबाट मारिने आमा वा बाबुको संख्या १४ देखिन्छ। १३ नवजात शिशु जन्मनासाथ मारेको तथ्यांकले देखाउँछ। यस्तो हत्यामा धेरैजसो आमाको संलग्नता देखिन्छ। काकाकाकीबाट सात जना भतिजभतिजा मारिएका छन्। आव ०७६७७ मा ७० महिला श्रीमान्बाट मारिएका छन्। १७ जना पुरुषको हत्या श्रीमतीबाट भएको छ। ६ जना बाबुआमाले बच्चाको हत्या गरेका छन्। २६ जना आमाबाबुको हत्या छोराबाट भएको देखिएको छ। उक्त वर्ष आठ नवजात शिशु मारिएका छन्। आव ०७७७८ को चैतसम्मको तथ्यांक हेर्दा अघिल्ला वर्षभन्दा धेरै महिला श्रीमान्बाट मारिएका छन्। यो अवधिमा ९५ जना महिलाको हत्या श्रीमान्बाटै भएको देखिन्छ। सात जना पुरुष श्रीमतीबाट मारिएका छन्। ११ बाबुआमाले सन्तानको हत्या गरेको देखिएको छ। १६ आमाबाबु छोराबाट मारिएका छन्। ६ नवजात शिशुको हत्या भएको छ। प्रहरीको तथ्यांक केलाउँदा श्रीमान्ले श्रीमती, श्रीमतीले श्रीमान्, बाबुआमाले छोराछोरी, छोराले आमाबाबु, छोराबुहारीले आमाबाबु, छोरीले आमा, बाबु, सासूससुरा, आमाले नवजात शिशु, आमाले छोराछोरी, सौतेनी आमा र बाबुले छोराछोरीको हत्या गरेको देखिएकोे छ। यस्तै, आफन्तले ज्वाइँजेठान, घरपरिवारले घरपरिवारका सदस्य, मामाले भान्जाभान्जी, भान्जाले मामा, काकाकाकीले भतिजभतिजी, दाजुले भाइबहिनी, भाइले दाजु, दिदी, बहिनी, बहिनीले दाजुभाइ, दिदी भिनाजुले भाइ, बहिनी, सालोसाली, भतिजले काका, काकी र आफन्त, भतिजीले काका, काकी र आफन्त, जेठाजुजेठानीले भाइबुहारीको हत्या गरेको पनि देखाएको छ। यस्तै, बुहारीले सासूससुरा, जेठानी, जेठाजु, देवरले भाउजू, दाजुभाउजूले भाइ, दिदीबहिनी, छोरीज्वाइँले ससुरा, हजुरबाहजुरआमाले नातिनातिना, नन्दले भाउजू, सालाले भिनाजु, नातिनातिनाले हजुरबा, हजुरआमा, भिनाजुले सालासाली, सासूससुराले ज्वाइँ, छोरी, बुहारी, ज्वाइँले सासूससुरा, सौताले सौता, धर्मबाबुआमाले छोराछोरीको हत्या गरेको घटना प्रहरी तथ्यांकमा उल्लेख छ। पारिवारिकबाहेक गणना गर्ने हो भने हत्याका घटना अझ बढी भएका छन्। २०७५७६ मा सबैभन्दा धेरै प्रदेश २ मा हत्याका घटना ४६ वटा भएका छन्। लुम्बिनीमा ४५ वटा पारिवारिक हत्याका घटना भएका छन्। २०७६७७ मा प्रदेश २ मा ४७ र प्रदेश १ मा ३७ वटा हत्याका घटना भएको देखिन्छ। २०७७ चैतसम्मको तथ्यांक हेर्दा प्रदेश १ मा ५० र लुम्बिनीमा ३६ वटा हत्याका घटना भएको देखिन्छ। प्रहरीको तथ्यांक हेर्दा धेरैजसो पारिवारिक हत्याका घटना प्रदेश २, लुम्बिनी र प्रदेश १ मा भएको देखिन्छ। पीडित परिवारले अधिकांश घटनाको अनुसन्धानमा प्रहरीले राम्रोसँग अनुसन्धान नगरेको गुनासो गर्ने गरेका छन। परिवारका सदस्यबाट मारिने महिलाको हकमा गहन अनुसन्धान नभइरहेको देखिन्छ। परिवार नै मिलेर हत्यालाई आत्महत्या करार गर्न दबाब दिने गरेको सुन्न पाइन्छ। तराईका जिल्लामा दाइजोका नाममा बुहारीलाई मार्ने, प्रमाण लुकाउने र आत्महत्या देखाउने गरेको देखिएको छ। प्रहरी प्रवक्ता कुँवर ९८ प्रतिशत अनुसन्धान सफल भएको र २ प्रतिशत समाधान नभएको अवस्था हुन सक्ने बताउँछन्। बढ्दो बेरोजगारी, मानसिक समस्यालगायतले पनि झैझगडा हुने, त्यसले कर्तव्य ज्यानसम्मकै घटना हुने गरेको कुँवर सुनाउँछन्। भन्छन्, परिवार मिलेर गरिएको हत्यामा अनुसन्धानमा सहयोग मिल्दैन। परिवार मिलेर प्रमाण नष्ट गर्नतिर लागेको हुन्छ। कहीँकहीँ त समाजले पनि अपराध लुकाइरहेको हुन्छ। समाजले सहयोग नगरेको अवस्थामा निपक्ष अनुसन्धान गर्न अफ्ठ्यारो पर्ने गर्छ। मनोविद् करुणा कुँवर आपसी द्वन्द्वले आवेशमा आएर हत्याजस्तो जघन्य अपराध गर्ने गरेको बताउँछिन्। परिवारमा हुने हत्यामा ८० प्रतिशत पिडक प्रायः पुरुष हुन्छन्। यसमा ५० प्रतिशतले आत्महत्याको कोसिस गरेको हुन्छ। यसका पछाडि सामाजिक, मानसिक र आर्थिक कारण जोडिएको छ, कुँवर भन्छिन्, धेरैजसो हिंसा महिलामाथि हुने गरेको छ। यसलाई पितृसत्तात्मक समाजले पनि पश्रय दिइरहेको हुन्छ। जन्मेको घरमा भन्दा पनि बिहे गरेर गएको घरमा हिंसा भोग्न बाध्य भएको हो। प्रहरी प्रवक्ता कुँवर पारिवारिकदेखि अन्य अपराधका घटना रोक्न समाज सचेत हुनुपर्ने बताउँछन्। कानुन छ तर त्यसको प्रभावकारी कार्यान्वयनका लागि सबैको सहयोग आवश्यक हुन्छ। कडा कानुन हुँदैमा अपराध नहुने भन्ने हुन्न, उनी भन्छन्, अपराधको दर घटाउन सकिएला तर अपराध नभएको ठाउँ, समाजको परिकल्पना गर्न सकिँदैन। उनी नेपाल प्रहरीले उपलब्ध स्रोत, साधन र प्रविधिको परिचालन गरी निष्पक्ष अनुसन्धान र दोषीलाई कानुनी दायरामा ल्याउने काम गर्दै आएको बताउँछन्। सुदूरपश्चिममा ५३ प्रतिशत हत्या आफन्तबाटै सुदूरपश्चिम प्रदेशमा आर्थिक वर्ष २०७७७८ मा ५३ प्रतिशत हत्याका घटनामा आफन्तै संलग्न पायइएका छन्। पछिल्लो एक वर्षमा सुदूरपश्चिमका नौ जिल्लामा कर्तव्य ज्यानका ७० वटा मुद्दा दर्ता भएका छन्। यीमध्ये ३७ मुद्दामा नजिकका आफन्तको संलग्नता देखिएको सुदूरपश्चिम प्रदेश प्रहरी प्रमुख प्रहरी नायब महानिरीक्षक (डीआईजी) पुरुषोत्तम कँडेल बताउँछन्। श्रीमान्श्रीमती, बाबुछोरा, आमाछोरा, काका र भतिजाजस्ता नातामै हत्याका अधिकांश घटना भएका छन्, डीआईजी कँडेल भन्छन्। बैतडी पुर्चौडी१० का ६९ वर्षीय धनबहादुर महराले गत माघ २४ गते छोरी २६ वर्षीया बेलमती महरा (धामी)को गोली हानी हत्या गरे। श्रीमती पार्वती महरासँग विवाद भइरहेका बेला बेलमतीले सम्झाउन खोज्दा धनबहादुरले भरुवा बन्दुकबाट गोली प्रहार गरेका थिए। बैतडीकै दोगदाकेदार७ का एक किशोरले गत माघ २१ गते काकाकी छोरी १८ वर्षीया भागरथी भट्टको बलात्कारपछि हत्या गरे। भागरथी विद्यालयबाट घर फर्किरहेका बेला स्थानीय लवलेक वनमा ती किशोरले हत्या गरेका हुन। उक्त मुद्दा अदालतमा विचाराधीन छ। यस्तै, डडेलधुरा परशुराम७ साधनीका करणबहादुर पुन मगरले ४० वर्षीया श्रीमती पार्वती पुन मगरको हत्या गरे। बूढाबूढीबीच मदिरा सेवनका विषयमा विवाद भएपछि करणले श्रीमतीलाई कुटपिट गरेका थिए। दार्चुला दुहु३ चौपातीकी नारुदेवी बमको कान्छा छोरा नरबहादुर बमले हत्या गरे। मानसिक सन्तुलन बिग्रेपछि औषधि खाएर निको भएका नरबहादुरले आमाको हत्या गरी नजिकै खोलामा फालेका थिए। आमाले खाना पकाई छोरालाई खुवाइसकेपछि उनले आमाको हत्या गरेको भन्दै अर्का भाइ देवबहादुर बमले प्रहरीमा उजुरी दिएका थिए। डडेलधुराकै नवदुर्गा२ का सेरुवा भुलले ३५ वर्षीया श्रीमती र १३ दिनको नवजात शिशुको गत मंसिर ८ गते हत्या गरे। श्रीमती र नवजात शिशुलाई धामीझाँक्रीकहाँ लैजाने भनेर बिहानै घरबाट लगेका उनले आधा बाटो भीरमा खसालेका थिए। प्रदेश प्रहरीले अधिकांश हत्याका घटनामा मनोवैज्ञानिक असर देखेको छ। हत्या नजिककै व्यक्तिबाट हुन्छ। त्यसका लागि पीडक र पीडित नजिक हुनुपर्छ। क्लोज कन्ट्याक्टमै हत्या हुने हो, डीआईजी कँडेल भन्छन्, पहिचान नभएका व्यक्तिका बीचमा कर्तव्य हुनै सक्दैन। उनका अनुसार कोरोना, गरिबी, अरूसँगको प्रतिस्पर्धाका कारण डिप्रेसन हुँदा पनि हत्याको संख्या बढिरहेको छ। भन्छन्, कोभिडले धेरै नेपालीको आर्थिक अवस्था कमजोर बनाइदियो। उनीहरूमा डिप्रेसन सुरु भयो। अनि, डिप्रेसन भएको मानिस या त आफू मर्छ वा अरूलाई मार्छ। प्रहरीको तथ्यांकमा घरभित्रका सदस्यबाहेक दोस्रो नम्बरमा छिमेकीले कर्तव्य ज्यान गरेका छन्। गत वर्षका ७० कर्तव्य ज्यानका मुद्दामा १९ घटनामा छिमेकीको संलग्नता देखिएको छ। हत्याका तीन घटना साथीले, ४ घटना गाउँलेले र ६ वटा चिनजानका व्यक्तिले गरेका छन्। नजानेका व्यक्तिले गरेको हत्याको संख्या एक मात्र छ।"
नेपालले दिए स्पष्टीकरणको जवाफ,"काठमाडौं : एमाले वरिष्ठ नेता माधवकुमार नेपालले पार्टीले सोधेको स्पष्टीकरणको जवाफ दिएका छन्। नेपाललगायत २२ जना प्रतिनिधिसभा सदस्यलाई पार्टी अध्यक्ष एवं संसदीय दलका नेता केपी शर्माले बुधबार २४ घण्टे स्पष्टीकरण सोधेका थिए। वरिष्ठ नेता नेपालले सर्वोच्चको फैसला र लोकतन्त्रको रक्षाका लागि आफूले प्रधानमन्त्री शेरबहादुर देउवालाई विश्वासको मत दिएको स्पष्ट पारेका छन्। पार्टीले सोधेको स्पष्टीकरणमा वरिष्ठ नेता नेपालले सर्वोच्चको असार २८ गते प्रतिनिधिसभाको पुनःस्थापना गर्दा संविधानको धारा ७६ को उपधारा ५ अनुसार विशिष्ट प्रकृतिको अधिकार दिएकोले कुनै किसिमको कारबाही गर्न नमिल्ने उल्लेख गरेका छन्। प्रतिनिधिसभाको पुनःस्थापना गर्दा संविधानको धारा ७६ को उपधारा ५ को प्रक्रियामा सहभागी भई मतदान गर्न पाउने प्रतिनिधिसभाका सदस्यहरूको एक विशिष्ट प्रकृतिको अधिकार भएकाले सो मतदानलाई लिएर कुनै किसिमको कारबाही गर्न नमिल्ने आदेश जारी गरको छ, स्पष्टीकरण पत्रमा भनिएको छ, अतः हाम्रो उक्त कार्य नेपालको संविधान, पार्टीको विधान, सर्वोच्चको फैसला र लोकतान्त्रिक मूल्य, मान्यता अनुकुल रहेको छ। प्रतिनिधिसभा पुनःस्थापना भएपछि र विश्वासको मत नपाएपछि ओलीले संसदीय दलको नेताबाट राजीनामा दिनुपर्नेमा नदिइ आफैं प्रधानमन्त्री बन्न खोजेकाले देउवाको पक्षमा उभिन परेको नेपालले बताएका छन्। प्रतिनिधिसभा पुनःस्थापनापछि प्रधानमन्त्रीले संसदीय दलको नेताबाट राजीनामा दिई अन्इ कुनै सदस्यलाई संसदीय दलको नेतामा चयन गरी संविधानको धारा ७६(३) को सरकार बनाउनु पथ्र्यो। तर त्यसो नगरी तत्कालिन प्रधानमन्त्री नै धारा ७६(३) अन्र्तगत प्रधानमन्त्री नियुक्त हुनु भयो, स्पष्टीकरणको जवाफमा भनिएको छ, बैशाख २७ गते विश्वासको मत प्राप्त गर्न नसकेपछि प्रधानमन्त्रीले तत्काल राजीनामा दिनु पथ्र्याे। राजीनामा नदिई पार्टी र दलको निर्णयबिना नै संविधानका विभिन्न प्रावधानअन्तर्गत आफै प्रधानमन्त्री बन्न खोज्नु पार्टीको विधान र राजनीतिक नैतिकता विपरीत हो। त्यसैले त्यस्तो कार्यको विरोध स्वरूप विभिन्न क्रियाकलापहरू भएका हुन्। त्यस्ता क्रियाकलापलाई विधान विपरीत भन्न मिल्दैन। नेपालको चारबुँदे स्पष्टीकरणको जवाफमा पार्टी अध्यक्ष ओलीले नै विधानको गम्भीर उल्लंघन गरेकाले आफू विपक्षमा उभिएको बताइएको छ। अध्यक्षले गरेका गैर संवैधानिक, विधान विपरीत, सर्वोच्च अदालतको आदेशको वर्खिलाप र अलोकतान्त्रिक कार्यको प्रतिवाद स्वरूप गरिएको एक लोकतान्त्रिक अभ्यासलाई वैचारिक र राजनीतिक अन्तरविरोधका रूपमा बुझ्दै सोही अनुसार वार्ता, छलफल र सहमतिमा पार्टीलाई एकताबद्ध बनाउनु आवश्यक छ, स्पष्टीकरणको जवाफमा भनिएको छ। एमाले एकता जोगाउन ओली लचिलो हुन तयार ओलीले भने  माफी दिन्छु, आउनुहोस्, एकजुट भएर काम गरौं पार्टी विभाजन रोक्न एमालेका तेस्रो पुस्ताका नेताहरुले सुरु गरे अभियान पिपल्स भोलन्टियर घोषणा गर्दै माधव नेपालले भने: पार्टी जीवन रेल यात्रा जस्तै हो आममाफी दिन ओली तयार"
योजनाको रकममा जनप्रतिनिधिको मनोमानी,"दैलेख : दैलेखको भैरवी गाउँपालिका१ का वडाध्यक्ष वडाध्यक्ष कासीराम कार्कीले योजनाको रकम लिएको आरोप लागेको छ । वडाध्यक्ष कार्की र वडासदस्य कृष्णा थापाले योजनाको रकम लिएको आरोप समितिको छ । आर्थिक वर्ष २०७७०७८ मा भैरवी गाउँपालिका१ स्थित जनता प्राथमिक विद्यालयमा घेरबारको काम भएको थियो । जनता प्रावि घेरबार उपभोक्ता समितिले घेरबारको काम सकिएपछि पाएको भुक्तानी वडाध्यक्ष र वडासदस्यले लिएको आरोप लगाएको हो । घेरबारका लागि गाउँपालिकाबाट ५ लाख रुपैयाँ विनियोजन भएको थियो । तर, गाउँपालिका र उपभोक्ता समितिबिच ३ लाख ७६ हजार रुपैयाँमा योजनाको सम्झौता भएको समितिका अध्यक्ष केसबहादुर विष्टले बताए । योजनाको काम सकिएपछि गाउँपालिकाबाट रकम भुक्तानी भयो, हामीले दुल्लुका व्यापारी दिनेश हमाललाई घेरबारको लागि जाली लगाएत खरिदको १ लाख ९३ हजार तिर्नुपर्ने थियो, सोहि अनुसारको चेक काटेर उहाँलाई दियौं, 'विष्टले भने, बाँकी रकम सिमेन्ट खरिद, फर्निचर खरिद, कामदारको ज्याला लगायत विभिन्न शिर्षकमा तिर्नुपर्ने थियो तर, सबै रकम वडाध्यक्ष र वडासदस्य लिनुभएको छ । वडाध्यक्षले १ लाख ७२ हजार रुपैयाँको चेकमा जर्बजस्ती हस्ताक्षर गर्न लगाएर बैंकमा गई चेक साटेर रकम लिएको विष्टले बताए । कामदारको ज्याला, फर्निचर, सिमेन्ट खरिद गरेको पैसा तिर्नुपर्ने छ, वडाध्यक्ष र वडासदस्यले सबै रकम लिएपछि अब हामीले कसरी तिर्ने ? विष्ट भन्छन् सामान्य खेती किसानी गरेर जीविकोपार्जन गर्ने म जस्ता गरिबले योजनामा चाहिने सामान खरिद गरेको रकम र कामदारको ज्याला कसरी तिर्ने ? यता वडाध्यक्ष कासीराम कार्कीले १ लाख ७२ हजार रुपैयाँ वडासदस्य कृष्णा थापालाई राख्न दिएको बताएका छन् । योजना अन्तरगर्त धेरै ठाउँमा तिर्नु पर्नेछ, उपभोक्ता समितिको रकम नतिर्ने नियत देखेपछि सबै हिसाब किताब गरेर तिरौँला भनेर वडासदस्यलाई राख्न दिइएको हो, वडाध्यक्ष कार्कीले भने, गलत नियतले रकम लिएको होइन् ।"
विकासमा बेथिति,"बाटो बन्द छ। निर्माण कार्य हुँदैछ। यस्तो लेखिएको बोर्ड बीच बाटोमा तेर्स्याइएको यो असार महिनाभरि सहरी क्षेत्रमा जताततै देखिन्छन्। कतै खानेपानी अथवा ढल निकासको पाइप बिछ्याउन सडक खनेर अलपत्र छोडिएको हुन्छ। कतै सडक मर्मत गर्दै गरिएको हुन्छ। कतै सडक नै खन्दै गरिएको हुन्छ। बर्खाको बेला छ,, पानी त पर्छ नै। पानी परेपछि त्यसरी खनेर छोडिएको बाटोको बिजोग कस्तो हुन्छ, त्यो हामी धेरैले देखेभोगेकै छौं। आखिर वर्षभरि नहुने विकासको काम असार महिनामै किन हुन्छ ? यो प्रश्नको उत्तर खोज्न र यसको अन्तर्य बुझ्न त्यति गार्हो छैन र सजिलो पनि छैन। असारे विकास बेथितिको एउटा ज्वलन्त नमूना हो। पुँजीगत खर्च बढाउन सरकारले समयसमयमा बजेटमार्फत् नीतिगत व्यवस्थाहरू घोषणा गर्ने गरेको छ। तर कार्यान्वयन प्रक्रिया फितलो भइदिँदा पुँजीगत खर्च अपेक्षितरूपमा हुन सकेको छैन। महालेखा नियन्त्रण कार्यालयको तथ्यांकअनुसार जेठ मसान्तसम्मको पुँजीगत खर्च ४०५४ प्रतिशत मात्रै छ। असारमसान्तसम्ममा भने पुँजीगत खर्च ६४६९ प्रतिशत पुगेको छ। यसअनुसार असार महिनामा मात्रै २४१५ प्रतिशत पुँजीगत खर्च भएको देखिन्छ। यसरी कुल पुँजीगत खर्चको एृक तिहाइ असार महिनामा मात्रै हुनुले बेथितिको संकेत गर्दछ। असार महिनामा मात्रै धेरै पुँजीगत खर्च हुनुको अर्थ असारे विकासको निरन्तरता हो भन्न हिचकिचाउनु पर्दैन। सरकारी नीतिनियमले नै असारे विकासलाई प्रश्रय दिंदै आएको छ। प्रभावकारी अनुगमनको कमीले असारे विकासको गुणस्तरमाथि ठूलो प्रश्नचिह्न खडा हुँदै आएको छ। पुँजीगत खर्च बढाउनकै लागि बजेट कार्यान्वयन कार्यतालिकादेखि आयोजनाको पूर्वतयारी, डीपीआर निर्माण, कार्यविधिनिर्देशिका तर्जुमा गर्नुपर्छ। संशोधन एवं ठेक्का प्रक्रिया र सम्झौता गर्नेसम्मको समय तोकी सचिव, विभागीय प्रमुख र आयोजना प्रमुखलाई बजेट कार्यान्वयनमा जिम्मेवार बनाउने प्रावधानहरू कडाइका साथ लागू गर्नुपर्छ। वार्षिक खरिद योजना, कार्यसम्पन्न भएको दस दिनभित्र बिल तयार गरी पेस गर्ने र त्यसको पन्ध्र दिनभित्र भुक्तानी दिने व्यवस्था गरिएको छ। तापनि असार लागेपछि मात्रै काम थाल्ने र असारभित्रै काम सक्ने परिपाटीमा अझै सुधार आउन सकेको छैन। असारे विकासले कामको गुणस्तरमा मात्रै होइन आर्थिक अनुशासनमा पनि प्रश्न खडा गरेको छ। असारे विकासको मूल उद्देश्य हो आर्थिक अनियमितता। त्यसैले असारे विकासलाई अनियमितताको पर्यायको रूपमा बुझ्न सकिन्छ। गुणस्तरको विषयमा कहीँकतैबाट कुनै प्रश्न उठाइने गरेको छैन। सबैलाई भाग पुर्याइने र सबैले मिलीजुली खाने हुँदा असारे विकासको बेथिति नियन्त्रण असम्भव जस्तै देखिएको छ। बजेट फ्रिज हुन नदिई हतारमा खर्च गर्नु भनेको अनियमितता गर्नु वा अनियमिततालाई प्रश्रय दिनु नै हो। विनियोजित बजेट असारमसान्तभित्र खर्च गरिसक्नुपर्ने र ठेकेदार कम्पनीहरूले पनि असारमसान्तभित्रै योजना सम्पन्न गरी भुक्तानी स्वीकृत गरिसक्नुपर्ने नियमले गर्दा असारमा रोपाइँको भन्दा बढी विकासको चटारो पर्छ। असार लागेपछि विकाससँग सम्बन्धित मन्त्रालय र त्यसअन्तर्गतका निकायहरूलाई विकासको हतारो हुन्छ भने अन्य सरकारी निकायहरूलाई विनियोजित बजेट खर्च गर्ने चटारो हुन्छ। तर भुक्तानी पाउन र विनियोजित बजेट फ्रिज हुनबाट जोगाउनकै लागि मात्रै निकै हतार र लतरपतर पाराले अनावश्यक ठाउँमा गरिने विकासको कामले दिगो विकासलाई पटक्कै सघाएको छैन। यसले बजेटको दुरूपयोग मात्रै र आर्थिक अनियमिततालाई मात्रै बढाउँदै आएको छ। योजना सम्पन्न भएको प्रतिवेदन र बिलभर्पाई पेश गरी भुक्तानी स्वीकृत गराउन असार महिनाभरि सरकारी अड्डाहरूमा लाग्ने ठेकेदार कम्पनी, उपभोक्ता समिति र स्थानीय जनप्रतिनिधिहरूको भिडले नै आर्थिक अनियमितताको संकेत गरिरहेको देखिन्छ। असारे विकास भनेको टालटुले कामको पर्याय हो। अझै यसो पनि भन्न सक्छौं असारे विकास भनेको वर्षाको खहरे हो, जुन आज छ भोलि छैन। टालटुले काम गरेर बजेट सिद्ध्याउने प्रवृत्तिले गर्दा एउटै कामका लागि पटकपटक बजेट विनियोजन गर्नुपर्ने बाध्यता पनि दोहोरिँदै आएको छ। यस्तो प्रवृत्तिले आम उपभोक्ताले कुनै सुविधा नपाउने, तर ठेकेदार कम्पनी र तिनका मतियारहरूले मात्रै लाभ हासिल गर्ने परिपाटीले गर्दा वास्तविक विकासले नभई असारे विकासले प्रश्रय पाउँदै आएको छ। असारे विकासले प्रश्रय पाउनु भनेको भ्रष्टाचारले प्रश्रय पाउनु हो। असारे विकास पहुँचवाला ठेकेदार र तिनका मतियार अर्थात् अनियमितता गर्न पल्केका सरकारी पदाधिकारीका लागि अनियमितता गर्ने एउटा सजिलो माध्यम बनेको छ। निर्माण र खरिद प्रक्रियामा सरकारी अनुगमन निकै फितलो छ। सरकारी निकायका विभिन्न तहबाट मातहत निकायमा बजेट कार्यान्वयनको त्रैमिासिक रूपमा अनुगमन गर्ने व्यवस्था भए पनि त्यस्तो हुन सकेको छैन। न्यूनतम मापदण्ड नै पूरा नगरिएका गुणस्तरहीन कामलाई समेत स्वीकृत गरेर भुक्तानी दिनु गलत भए पनि दवाव र प्रभावका कारण भक्तानी रोक्न सकिएको छैन। यस्तो गलत कार्यमा स्थानीय जनप्रतिनिधिदेखि, राजनीतिक दलका नेता, कार्यकर्ता र कर्मचारीहरूको समेत प्रत्यक्ष वा अप्रत्यक्ष संलग्नता हुने हुँदा गुणस्तरको विषयमा कहींकतैबाट कुनै प्रश्न उठाइने गरेको छैन। सबैलाई भाग पुर्याइने र सबैले मिलीजुली खाने हुँदा असारे विकासको बेथिति नियन्त्रण असम्भव जस्तै देखिएको छ। असारे विकासको चटारोमा देखिएको स्थानीय जनप्रतिनिधिसमेतको संलग्नताले भ्रष्टाचारलाई संकेत गरिरहेको देखिन्छ।"
अंकमा अडिएको राजनीति,"भनिरहनु परेन, नेपालको राजनीति विगत ७१ वर्षदेखि अस्थिरताको पर्यायवाची भएको छ। अलि अघिका हिन्दी फिल्ममा एउटा अन्तिम फाइट हुन्थ्यो। त्यहाँ फिल्मका भएभरका ल्याउन सकिनेजति पात्रलाई एकै ठाउँमा ल्याएर लड्ने प्लट बनाइन्थ्यो। र अन्त्यमा लामो संघर्षपछि हिरो पक्षले जित्थ्यो। भिलेन पक्षको सर्वनाश हुन्थ्यो कि उसले ज्यान गुमाउँथ्यो कि पछुतो र माफीमा उसको रोल टुंगिन्थ्यो। हाम्रो अवचेतनमा यस्ता कथाहरूका सुखान्त उदाहरणले यति जरो गाडेका छन् कि हामी वास्तविक समाजका हरेक घर्षणहरूलाई यसैगरी कालो र सेतोमा बुझ्छौं। त्यस्तै गरी प्लट विकसित भएको हेर्ने चाहना राख्छौं। कता कता अहिलेको नेपाली बौद्धिक समाजले त्यस्तै कालो र सेतोमा राजनीतिलाई हेरिरहेको छनक देखाएको छ भने कन्सेन्सस बाएसको कारण त्यो एकतर्फी हेराई अकाट्य सत्य जस्तै गरी स्थापित भएको मान्न थालिएको छ। यसै साता संसद्मा रोमाञ्चक नाटक मञ्चन भएको छ। ६१ सिट मात्र ल्याएर प्रतिपक्षको स्वीकृति पाएको नेपाली कांग्रेसका संसदीय दलका नेता शेरबहादुर देउवाले झन्डै झन्डै उपस्थितमध्ये दुईतिहाईको समर्थनमा विश्वासको मत प्राप्त गरेका छन्। देउवा पाँचौंपटक प्रधानमन्त्री भएका हुन्। र यो उथल पुथलको केन्द्रमा छन्, सशस्त्र द्वन्द्वको माध्यमबाट राजनीतिमा स्थापित भएका माओवादी नेता प्रचण्ड। नेपालको राजनीतिले विगत ३१ वर्षमा २८ पटक सरकार फेरेको छ। यही अवधिमा भारतमा मात्र सातपटक सरकार फेरियो भने मात्र ५ जना प्रधानमन्त्री भए। मोदी, मनमोहन सिंह र अटल विहारी वाजपेयीको दुई कार्यकाल प्रधानमन्त्रीको रूपमा भएको छ। यही अवधिमा अमेरिकाले मात्र ६ वटा राष्ट्रपति पाएको छ। भनिरहनु परेन, नेपालको राजनीति विगत ७१ वर्षदेखि अस्थिरताको पर्यायवाची भएको छ। जंगबहादुर राणाले वंश आधारित श्री ३ प्रमुख प्रशासकको व्यवस्था सुरु गर्नुअघि राजा प्रभावशाली भएको बेला वर्षेनी पजनी गरिन्थ्यो र मुख्तियार, सेना प्रमुखलगायत अन्य काजीहरू फेरिन्थ्यो। यसरी श्रीपेचका लागि आफ्नो अधिकार र प्रभाव जमाइराख्ने माध्यम हो बनेको थियो भने सत्तामा नजिक हुन चाहनेहरूका लागि यो षड्यन्त्रको मुख्य कारण बन्ने गथ्र्यो। राणाकालको अन्त्यपछि आएको नयाँ शासन व्यवस्थामा लोकतन्त्र संस्थागत हुन पाएन। समाज सामन्ती व्यवस्थाको अवशेषमा नै रिंगिरह्यो भने राजाले जनताबाट निर्वाचित संसद्लाई कूमार्फत अन्त्य गरेर आफ्नो प्रभाव बढी रहने गरी पञ्चायतको नाममा निर्दलीय प्रजातन्त्रको अभ्यास गर्ने प्रयास गरे। राजाको आशय स्पष्ट थियो : निर्दलीय निर्वाचनले समाजका टाठाबाठालाई नियन्त्रण बाहिर जान सक्ने गरी संगठित हुन कहिल्यै दिँदैन। त्यसले गर्दा श्रीपेचको प्रभाव जारी राख्न मद्दत पुग्छ। एक हिसाबले यो राणाहरूको प्रभावको युगभन्दा अगाडिका शाह प्रभावको समयमा फर्काउने धोकोले प्रेरित थियो। भाइभारदार शैलीमा गरिने शासन ब्युत्याइएको जस्तै भयो र आधुनिक युगको सत्ताको लडाइँ फेरि उस्तै घिनलाग्दो हुन थाल्यो। पञ्चायतको ३० वर्ष पनि एक्का दुई प्रधानमन्त्रीको कार्यकालबाहेक पूर्ण स्थिर थिएन। यसले संस्थागत अभ्यासको कमी राजकाजमा रहिरह्यो। जनआन्दोलनमार्फत स्थापित भएको संवैधानिक राजतन्त्रको पहिलो संसद्मा जब नेपाली कांग्रेसको बहुमतको सरकारको नीति तथा कार्यक्रम सदनबाट पारित हुन नदिएर नेपाली कांग्रेसले आफ्नै सरकार तीन वर्षमै ढलायो अस्थिरताको कडी सुरु भयो। त्यहीँबाट हुँदै ३१ वर्षमा २८ वटा सरकारको चरम अनुत्पादक र चरम अस्थिरतामा देशको तीन दशक खेर गयो। गहिरिएर हेर्ने हो भने यो तीन दशकमा तीन फरक फरक चरण देखिन्छन्। पहिलो चरणमा कांग्रेसभित्रको सत्ता संघर्षले राजनीतिलाई दिशाविहीन बनाएको देखाउँछ भने दोस्रो चरणमा माओवादीको सशस्त्र सत्ता संघर्षले गर्दा राज्य संयन्त्र रक्षात्मक भएको देखिन्छ। अनिर्णायक अलमलमा रहेको समयलाई दरबार हत्याकाण्डले नयाँ निर्णायक मोडमा धकेलेको देखिन्छ। तेस्रो चरणमा संक्रमणकालको अवस्था छ जहाँ क्षेत्रीयताको आन्दोलनले माओवादी अवसरवादिता भन्दा बाहिर आफ्नो छुट्टै भूमिका बनाउँदै संविधानसभामा उल्लेख्य शक्ति आर्जन गर्दै नेपालको राजनीतिको मुख्य निर्णायक घटकमध्ये एक भएर स्थापित हुन सफल भएको थियो। ओलीको चरम लोकप्रियताको छनक स्थानीय निर्वाचनको नतिजाले नै देखाएको थियो। त्यसैलाई हतियार बनाउने र आफ्नो निख्रिन लागेको राजनीतिक प्रभावलाई जोगाउनका लागि बाटो निकाल्ने क्रममा प्रचण्डले पार्टी एकताको सूत्र निकालेका थिए। पहिलो संविधानसभाको निर्वाचनमा सबैभन्दा ठूलो दलको हैसियतमा पुगेपछि नेपालको राजनीतिमा मियो पात्र बनेका प्रचण्डको दोस्रो संविधानसभासम्म तेस्रो दलका नेताको हैसियत बन्यो। तर राजनीतिमा उनको प्रभाव भने कम भएन। संविधान निर्माणपछि भएको पहिलो स्थानीय निर्वाचनमा नेपाली कांग्रेससँग चुनावी गठबन्धन गर्दा पनि नजित्ने भएपछि मतपत्र च्यात्ने तिकडम गरेर छोरीलाई भरतपुरको मेयर बनाएका उनले लगत्तै चार महिनामा एमालेसँग गठबन्धन र बामएकताको चमत्कार फ्याँकेका थिए। ओलीको चरम लोकप्रियताको छनक स्थानीय निर्वाचनको नतिजाले नै देखाएको थियो। त्यसैलाई हतियार बनाउने र आफ्नो निख्रिन लागेको राजनीतिक प्रभावलाई जोगाउनका लागि बाटो निकाल्ने क्रममा प्रचण्डले पार्टी एकताको सूत्र निकालेका थिए। तर उनको ध्येय एमालेमा गएर ओलीको सेकेन्ड म्यान भनेर बस्ने थिएन। एमालेमा शीर्ष तीन नेताहरूको फाटोलाई मलजल गर्दै आफू बलियो हुँदै एमाले नेतृत्व कब्जा गर्ने उनको रणनीति थियो। उता ओलीलाई भने बाम एकताको नाममा आउन सक्ने पूर्ण बहुमतको लोभ थियो। यसरी बनेको समीकरणमा उनले आधाआधा अवधि सरकार चलाउने गोप्य सत्ता साझेदारीसमेत गर्न भ्याए। दुई तिहाईको बलियो सरकार बाहिरबाट देखियो। तर भित्र भित्रै भने प्रचण्डले आफ्ना चाल चलिरहेका थिए। सुरुकै दिनदेखि प्रचण्डको प्रभावमा रहेका भनिएका दुई मिडिया हाउस कान्तिपुर र नयाँ पत्रिकाले अप्रत्यक्ष प्रोपोगान्डा सुरु गरिसकेका थिए। प्रचण्डको रणनीति पार्टी बलियो बनाउने, सरकारको लोकप्रियता नियन्त्रणमा राख्ने र उचित मौका आउँदा प्रहार गर्न मिल्ने गरी जनमत प्रभावित पार्ने साधनहरू तैयार राखेर ओली सरकारलाई अप्ठ्यारो पार्ने नै रहेको देखियो। यो लडाईंको समीकरण राम्ररी बुझेका ओली पहिलो दिनदेखि नै प्रतिक्रियात्मक भए। एकातिर प्रचण्डकै उक्साहटमा शीर्ष दुई नेतालाई नजरअन्दाज गर्ने खालको रवैया पार्टीमा बन्नुका कारण उनीहरू रुष्ट हुन थाले। अर्कोतिर तिनैलाई प्रयोग गरेर प्रचण्डले दबाब बनाउन थाले। तर प्रचण्डले सोचेअनुरूप सरकार वा पार्टीको नेतृत्व कसैगरी पनि नछाड्ने अड्डी कसेका ओलीले त्यही लडाईंमा एकपछि अर्को गल्ती गर्दै गए। यो अवस्थासम्म मिडियाको अप्रत्यक्ष प्रभावले सुस्तसुस्त म्यानीपुलेट हुन थालेको स्वतन्त्र बौद्धिक समूह पूर्णतः ओलीविरुद्ध खनिन थाल्यो। दुई पटकसम्म सर्वोच्च अदालतले संसद् विघटन बदर गरेर एकातिर ओलीको नयाँ जनादेशमा जानु नै उचित राजनीतिक समाधान हो भन्ने कुरालाई कमजोर बनाइदियो भने हिंसाहत्या, जालझेल र मतपत्र च्यात्ने र निर्वाचनको नतिजा नमानेर मतादेश र जनादेशको व्याख्या अगाडि सार्ने प्रयास गरेका हिजोका गल्तीहरूलाई बिर्संदै अहिलेको नेपाली समाजले लोकतन्त्रको रक्षकका रूपमा प्रचण्डलाई उभ्याउन खोजेको छ। संसद्मा बोल्दै प्रचण्डले हरेक दल हत्याहिंसाको पृष्ठभूमिबाट आएको तर्क गरेका छन् तर बिर्सन नहुने कुरा के हो भने हिजो राज्य संयन्त्र निरंकुश भएको अवस्थामा कुनै पनि लोकतान्त्रिक संघर्षको विकल्प नै नहुँदा गरिएको शक्ति संघर्ष र लोकतान्त्रिक समयमा गरिएको हिंसाउद्यमलाई सँगै राखेर दाँज्न मिल्दैन। यसरी हेर्दा अहिले नेपालको राजनीतिको विगत दुई दशकमा कुनै न कुनै हिसाबले प्रचण्डको खलनायकी उपस्थिति रहेको देखिन्छ। लोकतान्त्रिक राजनीतिमा अंकको खेल, जनमत प्रभावित पार्ने साधन, धनको प्रभाव र प्रोपोगान्डा मसिनको प्रयोगमा माहिर प्रचण्ड जनताको आँखामा धुलो फ्याँकेर आफूलाई नायकको रूपमा प्रतिस्थापित गर्ने प्रयासमा निरन्तर छन्। तर इतिहास युद्धमैदानको तात्कालिक धुलो बसेपछि समयले लेख्नेछ। त्यतिबेला लोकतान्त्रिक पद्धतिबाट कहिल्यै निर्वाचन सामना नगरी पार्टी नेतृत्वमा तीन दशक हैकम जमाएका प्रचण्डको चातुर्यभन्दा भित्र पसेर समयले उनको लोकतान्त्रिक मूल्य मान्यताहरूको निर्मम समीक्षा गर्नेछ।"
एमालेमा लडाकु दस्ता खोल्ने जुहारी,"काठमाडौं : एमाले अध्यक्ष केपी ओली प्रधानमन्त्रीबाट हटेकै भोलिपल्ट पार्टीको युवा संघले लडाकु दस्ता युथ फोर्स ब्युँताएको घोषणा गयो। सर्वोच्चको असार २८ को आदेशबाट ओली प्रधानमन्त्रीबाट हट्न बाध्य भएपछि ५ सय १ सदस्यीय युथ फोर्स कमान्ड घोषणा गरियो। क्षितिज थेबेको नेतृत्वमा पुर्नगठनपछि युथ फोर्सले प्रधानमन्त्रीको सरकारी निवास बालुवाटारदेखि बाल्कोटसम्म ओलीलाई मोटरसाइकल र गाडीको लावालस्करसहित स्कर्टिङ गयो। त्यसको नेतृत्व युथ फोर्सका पूर्वकमान्डर महेश बस्नेतले गरेका थिए। पार्टीभित्र तीव्र विवाद चर्किरहेकै बेला वरिष्ठ नेता माधवकुमार नेपाल पक्षधर विद्यार्थीले पनि असार २९ गते तपेन्द्रजंग शाहीको नेतृत्वमा अखिल फोर्स गठन गरे। ओली समूहलाई काउण्टर दिन अखिल फोर्स गठन गरेका हौं, घोषणासभामा नेपाल पक्षधर अनेरास्ववियुका अध्यक्ष सुदेश पराजुलीले भने, अब देशभरका क्याम्पस र जिल्लाहरूमा गठन गरेर अघि बढ्छौं। ओली पक्षको युथ फोर्सलाई काउन्टर दिनै नेपाल पक्षले बिहीबार अर्को दस्ता पिपुल्स भोलेन्टियर (पीभी) पुनर्गठन गरेको छ। १२ वर्षअघि विघटन गरिएको पिपुल्स भोलेन्टियर १ हजार एक सदस्यीय बनाइएको छ। ओली पक्षतर्फ पूर्वमाओवादी नेताहरूले समेत लडाकु दस्ताकै रूपमा आइटी आर्मी घोषणा गरिसकेका छन्। त्यसको नेतृत्व चन्द्रभूषण साहले गरेका छन्। एकातिर एमालेमा पार्टी एकताको पहल भइरहेको छ भने अर्कातर्फ दुवै पक्षले भटाभट लडाकु दस्ता गठन गरिरहेका छन्। पार्टीमा युवा र विद्यार्थीका वैधानिक र जनवर्गीय संगठन हुँदाहँंदै सैन्य संरचनाका लडाकु दस्ता निर्माण गर्दै जानुले एमालेका नेताहरू (भिडन्त) तर्फ अग्रसर भइरहेको राजनीतिक विश्लेषकहरू बताउँछन्। प्राध्यापक डालोकराज बराल यो होडबाजीलाई एकले अर्कालाई शक्ति देखाउन र तर्साउन युवा, विद्यार्थीका दस्ता गठन गर्दै लगेको ठान्छन्। अहिले नै एमाले एकता हुन्छ जस्तो लाग्दैन, डा बराल भन्छन्, ओलीको इगो झर्दैछ भने माधव नेपाल ओलीको नाडी छाम्दैछन्। २०६३ मा सशस्त्र विद्रोह त्यागेर माओवादी शान्ति प्रक्रियामा आए लगत्तै पार्टीका युवा, विद्यार्थी समेटेर वाईसीएल गठन गर्यो। वाईसीएलले देशव्यापी चन्दा, अपहरणलगायतका आतंक मच्चाएपछि एमालेले काउण्टर दिन बस्नेतको संयोकत्वमा २०६५ मा युथ फोर्स गठन गरेको थियो। एमालेको आठौं महाधिवेशनले युथ फोर्स विघटन गरेको थियो। तर, ओलीको सत्ता बर्हिगमनसँगै पुनः यसलाई ब्युँताइएको छ। ओलीलाई पार्टीभित्र र बाहिरबाट घेराबन्दी गरिएकाले नेतृत्व र जनताको सुरक्षा गर्न भन्दै युथ फोर्स ब्युँताइएको पूर्वकमाण्डर बस्नेतले बताएका छन। एमालेमाथि भइरहेको चौतर्फी घेराबन्दीको प्रतिरोध गर्न युथ फोर्स पुनर्गठन गरिएको हो, बस्नेतले घोषणा सभामा भनेका थिए, विपक्षी गठबन्धन र बौद्धिक अराजकवादीका नाममा एमालेमाथि घेराबन्दी गरिएको छ। युथ फोर्सले त्यसको प्रतिरोध गर्छ। पहिलेको विपक्षी (हालको सत्तापक्षीय) गठबन्धनमा नेपाल पक्ष सम्मलित छ। युथ फोर्सले अग्रपंक्तिका नेताहरूको सुरक्षा र पार्टीका कार्यक्रमहरूमा स्वयंसेवाको भूमिका निर्वाह गर्ने बस्नेतको भनाइ छ। पार्टी विवाद मिल्नेभन्दा चर्किंदै गएपछि नेता नेपाल पक्षधर युवा, विद्यार्थीले पनि लडाकु दस्ताको घोषणा गर्दै गएका छन्। उनीहरूले विद्यार्थीको अखिल फोर्स र युवाहरूको पिपुल्स भोलिण्टीयर्स गठन गरेका छन्। ओली प्रधानमन्त्री भएका बेला सरकारको बचाउ गर्न (साइबर सेना) नामक युवा, विद्यार्थीको अनौपचारिक समूह सक्रिय थियो। युवा, विद्यार्थीको ठूलो पंक्ति आफूसँगै रहेको जवाफ दिन ओलीले सत्ताबाट हटेसँगै लडाकु दस्ता निर्माण गर्दै गएको नेपाल पक्षधर नेताहरूको आरोप छ। यता ओलीलाई काउण्टर दिन नेपालकै उपस्थितिमा १२ वर्षअघि विघटन भएको पिपुल्स भोलेण्टियर (पीभी ) घोषणा गरिएको छ। ओली पक्षकै शैलीमा बिहीबार मोटरसाइकलको तामझाम र सडक अवरुद्ध गरी पीभी ब्युँताएको घोषणा गरिएको थियो। शिव श्रेष्ठ अध्यक्ष र मनोज खत्री सचिव रहेको पीभीलाई युवा संघ मातहत रहने गरी क्रियाशील बनाइने नेताहरूले बताए। अध्यक्ष ओली निकट पूर्वमाओवादी प्रभु साह, टोपबहादुर रायमाझीले पनि लडाकु दस्ता आईटी आर्मी घोषणा गरेका छन्। साउन ५ गते चन्द्रभूषण साहको संयोजकत्वमा १ सय ५१ सदस्यीय आइटी सेनाको केन्द्रीय कमिटी गठनको घोषणा गरिएको थियो। आममाफी दिन ओली तयार नेपालले दिए स्पष्टीकरणको जवाफ"
आफ्नो हात जगन्नाथ !,"काठमाडौं : नेपाल टेलिकमका कर्मचारीहरू केही दिनयता एउटा फरक विषयले आन्दोलनरत छन्। यही क्रममा प्रबन्ध निर्देशक डिल्लीराम अधिकारीलाई एक रात कार्यकक्षमै थुनेका छन्। आन्दोलनको कारण छ कार्यसम्पाद कमजोर सावित भएर बर्खास्तीको स्थितिमा पुगेका प्रबन्ध निर्देशकले उल्टै वर्षौं पदमा बस्न अनुकूल बनाउँदै कर्मचारी बिनियमावली संशोधन गर्नु। तीन वर्षअघि प्रबन्ध निर्देशक नियुक्त भएका अधिकारीको कार्यकाल ६ महिना मात्रै बाँकी छ। तर, उनले टेलिकममै जीवन बिताउने गरी आफूअनुकुल कर्मचारी विनियमावली संशोधन गरेका छन्। टेलिकम लाग्यो ओरालो एउटा उदाहरण हेरौं। यसअघिकी प्रबन्ध निर्देशक राजभण्डारीको कार्यकाल (आर्थिक वर्ष २०७४०७५) मा टेलिकमको १७ अर्ब ४० करोड नाफा भएको थियो। २०७५ मा अधिकारी आएपछि यसको आर्थिक जीवन ओरालो लाग्न थाल्यो। उनको पहिलो वर्षै २०७५०७६ मा ७ अर्ब २० करोडले घटेर १० अर्ब २० करोडमा झर्यो। ०७६०७७ मा अझ तल ८ अर्ब ५५ करोडमा आइपुग्यो। २०७७०७८ मा ८ अर्ब ९० करोडमा सीमित रह्यो। अधिकारीले नाफा वृद्धि गर्न सकेको भए २२५ अंक पाउँथे। तर, त्यो उल्टो झर्यो, नम्बर पनि मिलेन। उनले प्रबन्ध निर्देशकको नियुक्ति लिँदा कार्यसम्पादन सम्झौता गरेका थिए। त्यसमा ईबीआईटीडीए (अर्निङ्स बिफोर इन्टरेस्ट, ट्याक्सेस, डिप्रिसिएसन एन्ड एमोर्टाइजेसन) वृद्धवापत २५ अंक राखिएको थियो। त्यस्तै राजश्व वृद्धिमा २५, ग्राहक वृद्धिमा ३७५ र सम्पत्ति वृद्धिमा भारित अंक १ तोकिएको थियो। ती सबैको औसतमा उनले ५० प्रतिशत पनि अंक ल्याउन सफल नभएको टेलिकमले जनाएको छ। यस्तै कमजोर कार्यसम्पादनमा यसअघि कामिनी राजभण्डारीले प्रबन्ध निर्देशकबाट हट्नु परेको थियो। झ्यालबाट विनियमावली सञ्चारमन्त्री तथा सचिव नभएको बेला प्रबन्ध निर्देशक अधिकारीले विनियमावली संशोधन गराएका छन्। यसमा कर्मचारीहरूले असन्तुष्टी जनाएका छन्। एमडी भइसकेको मान्छे १० औं तहमा फर्किेने योजना बनाउनुभएको छ, नेपाल टेलिकम वकर्स युनियनका अध्यक्ष राजेन्द्रप्रसाद जोशीले भने, यसले विकृति निम्त्याउँछ। विनियमावलीको दफा १३७ (२) मा अन्ठाउन्न वर्षे प्रावधान हटाएर ६० वर्ष बनाइएको छ। प्रबन्ध निर्देशक अधिकारीले १० औं तहको कर्मचारीमै पुनः फर्कने उद्देश्यसाथ उक्त प्रावधान राखिएको कर्मचारीको गुनासो छ। जोशीले आफ्नो अनुकुल विनियमावली संशोधन गर्दा टेलिकममा कार्यरत ४ हजार २ सय कर्मचारीको वृतिविकास रोकिने बताए। उनले विनियमवली संशोधन गर्दा कर्मचारी युनियनसँग कुनै छलफल नगरिएको बताए। प्रबन्ध निर्देशकले युनियनसँग गरिएका प्रतिवद्धताहरू पूरा गर्नुभएको छैन, उनले भने,त्यसकारण हामीले धर्ना दिएका हौं। २०७४ सालदेखि उठाएका विषय संशोधन नभएको उनले बताए। माथिल्लो निकायका विषय सम्बोधन हुने तर तल्लो तहका कर्मचारीको वृतिविकासमा ध्यान दिइएको छैन, उनले भने। टेलिकम व्यवस्थापनको अवरोधका कारण आधिकारिक ट्रेड युनियनको निर्वाचन समेत डेढ वर्षदेखि प्रभावित हुन पुगेको नेपाल दुरसञ्चार राष्ट्रिय कर्मचारी संगठनका अध्यक्ष तेजबहादुर शाहीले बताए। २०७५ मा प्रवन्ध निर्देशकमा नियुक्त हुुनुअघिसम्म अधिकारी नेपाल टेलिकममै इलेक्ट्रोनिक्स इन्जिनियर रुपमा कार्यरत थिए। टेलिकममा १६ वर्षअघि प्रवेश गरेका उनी विनियमावली संशोधन गरेर आफू टेलिकममै टिकिरहने दाउ गरेका छन्। प्रबन्ध निर्देशक, उप प्रबन्ध निर्देशक, निर्देशक जस्ता सिनियर तहका कर्मचारी स्वतः अवकाश हुने पुरानै व्यवस्थालाई निरन्तरता दिनुपर्ने कर्मचारीहरूको माग छ। उप प्रबन्ध निर्देशक ५ वर्ष पुगेपछि तथा निर्देशक ८ वर्ष पछि स्वतः अवकासमा जानुपर्ने व्यवस्था लत्याउँदै सीमित व्यक्ति पोस्न विनियमावली संशोधन गरिएको संगठनका अध्यक्षले बताए। अधिकारीले विनियमावली संशोधन गरी क्यापिङ हटाएका छन्। अनन्तकालसम्म एउटै पदमा बसिरहेपछि अरु कर्मचारीले कहिले अवसर पाउने ? कर्मचारी प्रश्न गर्छन्। तल्लो तहका कर्मचारीको वृत्ति विकासमा अवरोध हुने भन्दै कर्मचारी युनियनहरूले त्यसको विरोध गर्दै मंगलबार प्रबन्ध निर्देशकलाई रातभर कार्यालयमै थुनेका थिए। बिहीबार पनि उनीहरू टेलिकम भ्रदकाली परिसरमा धर्नामा थिए। अन्य निकायमा ९ तहसम्म ट्रेड युनियन राख्न छुट दिएपनि टेलिकममा ट्रेड युनियनमा क्याप लगाइएको कर्मचारीको गुनासो छ। प्रबन्ध निर्देशक भइसकेको मान्छे तल फर्किदा अस्थिरता निम्तिने भन्दै कर्मचारीहरूले त्यसको विरोध गरिरहेका छन्। अधिकारी प्रवेश गर्दा प्रत्येक वर्ष १० प्रतिशत राजस्व बढाउने प्रतिवद्धता जनाएपनि उल्टै राजस्व घटिरहेको तथ्यांकले देखाउँछ। टेलिकममा तीनवटा ट्रेड युनियन छन्। उनीहरूले राजस्वमा सुधार, कर्मचारीको वृति विकास तथा सेवामा गुणस्तरीयता सुधारका विषयमा सुझाव दिएपनि व्यवस्थापनले चासो नदेखाएको गुनासो गरेका छन्। लामो समयमा विनियमावली पास हुन नसक्दा धेरै कर्मचारीको पदोन्नति सहितको नियुक्त प्रक्रिया रोकिएको छ। टेलिकमले तीन वर्षदेखि कर्मचारी बढुवाका लागि सूचना प्रकाशित गरेको छैन। ११ औं तहमा ११ कर्मचारी ९ जनालाई १० तहका कर्मचारीलाई निमित्त दिइएको छ। ९ औ तहमा कार्यरत कर्मचारीहरू १० औं तहमा बढुवा हुनबाट बञ्चित भए पनि उनीहरूका लागि सहज बनाइएको छैन। कार्मचारी बिनियम लागू नगरेकै कारण ११ औं तहमा बढुवा नभई अवकाश पाएका थिए। नेपाल दुरसञ्चार राष्ट्रिय कर्मचारी संगठनका अध्यक्ष यादवप्रसाद पनेरुले कर्मचारी विनियमावली संशोधन नगर्दा दरबन्दी हुदाहुँदै निमित्त दिइएको बताए। माथिल्लो तहको क्याप हटाउँदा तल्लो तहका कर्मचारीको जाम भएर बढुवा नभई अवकासको स्थिति सिर्जना भएको उनले बताए। अध्यक्ष पनेरुले कर्मचारीको वृतिविकाससँगै राजस्व, अधुरा आयोजनालगायतका विषयमा तीन संगठनले संयुक्त रुपमा आन्दोलनको घोषणा गर्ने बताए। अधिकारी नियुक्त हुनुअघि प्रबन्ध निर्देशकको जिम्मेवारीमा कामिनी राजभण्डारी थिइन्। तत्कालीन सरकारले चित्तबुझ्दो कार्य नभएको भन्दै उनलाई हटाएको थियो। तर अधिकारीले नेतृत्व सम्हालेपछि झन् टेलिमकको गुणस्तर खस्किरहेको छ।"
"कांग्रेस पदाधिकारी बैठक सुरु, महाधिवेशन मुख्य एजेन्डा",काठमाडौं : नेपाली कांग्रेसको पदाधिकारी तथा पूर्वपदाधिकारीको बैठक सुरु भएको छ। पार्टी सभापति एवं प्रधानमन्त्री शेरबहादुर देउवाको निजी निवास बूढानीलकण्ठमा बैठक भर्खरै सुरु भएको हो। बैठकमा क्रियाशील सदस्यता छानविन समितिले गरेको कामका बारेमा जानकारी लिनुका साथै पार्टीको आगामी १४ औँ महाधिवेशनका बारेमा छलफल हुने पार्टी केन्द्रीय कार्यालयका मुख्यसचिव कृष्णप्रसाद पौडेलले जानकारी दिए। कांग्रेसले यसअघि नै आगामी भदौ १६ देखि भदौ १९ गतेसम्म पार्टीको १४औँ महाधिवेशन सम्पन्न गर्नका लागि यही साउन १२ गतेदेखि वडा तहको निर्वाचन गर्ने मिति तय गरेको छ । पार्टी सरकारमा सहभागी भएका कारण र क्रियाशील सदस्यता समयमा नटुङ्गिएका कारण निर्वाचनको मिति हेरफेर हुने बुझिएको छ ।
सीमापारि रुईगाउँको कथा,"पत्रकारिता जीवनमा अहिलेसम्मकै सम्झन लायक गतिला रिपोर्टिङको नाम लिनुपर्ने अबस्थामा ६० वर्षदेखि तिब्बततिर नेपाली गाउँ शीर्षकको समाचार सम्झन्छु। गोरखाको साम्दोभन्दा सीमापारिको रुईगाउँको कथा हो त्यो। जतिबेला कालापानी, लिपुलेक, लिम्पियाधुरामा भारतले गरेको अतिक्रमणको चर्चाले शिखर चुमिरहेको थियो, त्यतिबेला लेखेको थिएँ त्यो समाचार (७ असार २०७७)। भोलिपल्ट फेरि छापियो, रुई लिएवापत चीनले दियो भीर र बञ्जर शीर्षकको समाचार। यस्तैयस्तै तीन दिनसम्म समाचार फलोअप प्रकाशित भए। प्रतिनिधिसभा र राष्ट्रियसभामा यी समाचार बहसको बिषय बन्यो। तत्कालीन परराष्ट्रमन्त्री प्रदीप ज्ञवालीले चीनले कहीँ पनि नेपाली भूभाग अतिक्रमण नगरेको वक्तव्य जारी गरेका थिए। सिंहदरबारको यो जवाफ यथार्थ धरातलभन्दा सात दिन टाढा थियो। वास्तवमा रुई गाउँ ६० वर्षअघि चीनले लिएकै हो। त्यसअघि करिब एक सय घरधुरीको बसोबास रहेको सुक्चेखोला वारिको रुईगाउँ नेपालकै थियो। रुई चीन शासित भएपछि त्यहाँ बस्न नसकेर धर्मसंस्कृतिप्रेमी २८ घरका बासिन्दा भागेर गोरखाको साम्दो भन्ने गाउँमा आई बसेका थिए। त्यो गाउँमा घरसंख्या थपिएर हाल ४० भन्दा धेरै भएका छन्। अहिले पनि साम्दोवासीको रुईमा घर छ, जग्गा छ तर प्रयोग अरूले गरिरहेका छन्। यो बिषय साम्दो ग्राउण्ड जीरोको यथार्थ हो। यो विषयमा रिपोर्टिङ गरेर धित मरेको थिएन। त्यसैले त्यसको एक वर्षपछि पुनः साम्दोका लागि साइत गरें। साम्दोमा कम्तिमा दुई दिन बस्ने मनसाय थियो। हिमाली भेगमा एक्लाएक्लै डुल्ने पुरानै बानी हो। सम्दोसम्म पुग्न पहिले त सात दिन पैदल हिँडेको अनुभव छ तर अहिले केही बाटो सडकले चेपेको छ। सदरमुकामबाट हिँड्ने नेपाली पदयात्रीका लागि पहिलो बास आरुघाट, दोस्रो वास लापुवेशी, तेस्रो वास तातोपानी। अहिले हिउँदमा तेस्रोवाससम्म सवारीसाधन चल्छ। त्यही योजनामा निस्किएको थिएँ। संयोगले धार्चे गाउँपालिकाको गाडी भेटियो। चार जना कर्मचारी नै थिए। म थपिएपछि कोचिएर यात्रा गर्नुपर्यो, माछाखोलासम्म। संयोग अर्को पनि मिल्यो, जब माछाखोलामा उत्रिएँ। पत्रकार मित्र विकास मरहठ्ठाको फोन आयो, म पनि जान्छु पर्खनुस्। गतवर्ष रुई गाउँको समाचार प्रकाशनलगत्तै परराष्ट्रमन्त्रीको वक्तव्य आएपछि केही सहकर्मीले शिव चिप्लियो भनेका थिए। अब दुई जनाले त्यहाँको धरातलीय यथार्थ देख्दा र लेख्दा फेरि चिप्लियो भन्ने सम्भावना रहन्न। यसमा भित्रभित्रै प्रसन्न थिएँ। दोस्रो दिनदेखि पैदल यात्रा सुरु भयो। त्यसदिन फिलिममा बास बस्यौं। हाम्रो उत्तरी गोरखाको पत्रकार आउनुभयो भनी चुमनुब्री गाउँपालिकाकी उपप्रमुख कुमारी गुरुङ परिवारले स्वागत गर्दा असीम खुसी लाग्यो, दिनभरको थकाइ छिनमै मेटियो। गरेको कामको सही ठाउँमा, सही समयमा, सही पक्षबाट मूल्यांकन अवश्य हुन्छ, जुन अनपेक्षित हुँदा झन् सन्तुष्टि प्राप्त हुन्छ। पाइला राख्न मात्र मिल्ने भीरको पहिरो, पहिरोकै बीच उकालो अनि ओरालो बाटो, तल र माथि पहिरो हेर्दै दौडिनु पर्ने, पाइला भूलवश गलत ठाउँमा परे झन्डै सय मिटर तल बूढीगण्डकीमा पुगिने। कोरोनाको बेला भएकाले शंका, डर मान्छन् कि ? संशय थियो तर त्यस्तो भएन। बिही फेदीबाट भिजम, बुर र गप खण्डको बाटो कति कठिन र डरलाग्दो थियो। म अभ्यस्त थिएँ तर विकासका लागि कहालीलाग्दो। पाइला राख्न मात्र मिल्ने भीरको पहिरो, पहिरोकै बीच उकालो, ओरालो बाटो, तल र माथि पहिरो हेर्दै दौडिनु पर्ने, पाइला भूलवश गलत ठाउँमा परे झन्डै सय मिटर तल बूढीगण्डकीमा पुगिने। अवस्था शब्दमा कुद्दा भाव दुरुस्तै हुनै सक्दैन। त्यही बाटोमा दिनहुँ मेलापात, घाँसदाउरा गर्नुपर्ने स्थानीय र पर्यटकको भारी बोकेर हिँड्नुपर्ने ढाक्रेको जीवन कति कष्टकर छ, कल्पना गर्नै सकिन्न। त्यही बाटोमा जस्तापाता, रड, पाइप जस्ता बडेमाका भारी बोकेर यात्रा गर्ने खच्चडको बाध्यता। जहाँ वर्षेनी सयौंको संख्यामा खच्चड गण्डकीमा हाम्फाल्छन् यस्तो सन्दर्भलाई प्रकट गर्ने शव्द नेपाली शव्दकोषमा छैन। त्यसदिनको वास लोङ्गछ्योद (जंगल) मा भयो। वडाअध्यक्ष पेमा डुण्डुप लामाको होटल थियो त्यो। लोकगीत (तिब्बती) का गायकसितको वास भोटे पोशाकमा फोटो सेसनले पनि सार्थक बन्यो। अर्को दिनको वास ल्होमा भयो। स्याला त्यो ठाउँ हो, जहाँ झन्डै दुई दसकसम्म खम्पा विद्रोहीको वास थियो। त्यहाँको घनाजंगलले तिब्बत छोपेको थियो। अर्को दिन सामागाउँका वडाध्यक्ष वीरबहादुर लामा (फुर्बु)को होटलमा वास बस्न पुगियो। त्यहाँबाट गन्तव्य साम्दो पुगियो। हामी पुग्दा गाउँका मान्छे धमाधम तिब्बत जोड्ने सडक खन्दै थिए। सडक निर्माणका लागि गण्डकी प्रदेशबाट प्राप्त बजेट तीन पटकसम्म फ्रिज भएपछि यसपटक पदमार्ग भनेर (ढाँटेर) सडक निर्माण गर्दै थिए। बेनीघाट, आरुघाट, लार्के सडकको तातोपानीसम्म सेनाले सडक खनेर पनि गाडी चल्न सक्ने बनाएको थियो भने घट्टेखोलासम्म ट्रयाक मात्र खनेको थियो। तर त्यहाँबाट तीनदिन हिँडेपछि पुगिने साम्दोसम्म सडक निर्माण हुने कहिले ? जेहोस्, साम्दोबाट तिब्बततिर सडक खन्न पाउँदा स्थानीय उत्साहित थिए। कम्तिमा बोर्डरसम्म आएको गाडी गाउँसम्म ल्याउन सकियो भने पनि तिब्बती सामान सस्तोमा उपभोग गर्न पाउने खुसी देखें। सबैजना पदमार्ग निर्माणमा गएकाले गाउँमा कुराकानी गर्ने मान्छे पाइएन। त्यस भेगमा घरभन्दा बाहिर अजंगको पर्खाल हुन्छ। पर्खाल पार गरेपछि मात्र भित्र घर हुन्छ। पर्खालमा ढोका ढप्काइएको हुन्छ। ढोकामा आग्लो लगाइएको हुन्छ। नचिनेको मान्छेले नचिनेको मान्छेलाई कसरी बोलाउने ? बोलाएर पनि भेटिने बुढाबुढी मात्र हुन्। बुढाबुढी रोङ्बासँग बोल्न चाहँदैनन्, चाहे पनि रोङ्वाको भाषा बुझ्दैनन्, बुझे पनि फर्काउन जान्दैनन्। यत्तिका रहर पालेर साम्दो पुगियो, व्यर्थ फर्कनु पर्ने त्रास मनभित्र झ्याँगिँदै जान थाल्यो। धेरै काम संयोगले सल्टिन्छ। बल्लतल्ल रोङ्वाको भाषा जान्ने ज्येष्ठनागरिक भेटिए। नेपाल, चीन सीमा निर्धारण गर्दाको सबै कथा उनको शब्दमा सुन्न पाइयो। सुक्चेखोलामा पिलर गाड्न तयार भएका स्थानीयलाई रुईको डाँडामा पिलर गाड्न बाध्य पारेको घटना उनले विस्तारपूर्वक सुनाए। एकैदिनमा सीमा निर्धारण भएको थिएन। विवादबीच करिब २५२६ दिनपछि सुक्चेखोलाको सिमाना रुईला भञ्ज्याङमा सारिएको थियो। हावाबाजे भनिने ८१ वर्षे वृद्धले चिनियाँ पक्षको चियापत्ति लिएर उनीहरूको शब्द बोले, जुन शब्दलाई सबैभन्दा ज्येष्ठले भनेको मान्ने भन्ने मापदण्ड बनाएर पालना गरिएको थियो। उनले खोला सिमाना नबनाउने, डाँडा सिमाना बनाउने भनेर बोलेका थिए। नेपालबाट खटिएका कर्मचारीको लाचारीपन, अल्छीपन, दृढता नभएका कारण एउटा गाउँ, उर्वर जमिन गुमेको कथा सुनाएका थिए। आफूहरूले विरोध गरेर कसैले नसुन्ने दुःख पोखेका थिए। उनकै अडियो, भिडियोले तृप्त भएर हामी फर्किएका थियौं। रुई गाउँ जब पराईको भयो"

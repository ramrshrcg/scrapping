शीर्षक,विवरण
विश्वको सर्वश्रेष्ठ शिक्षा,"दृश्य नं एक काठमाडौंकी कृति (नाम परिर्वतन) बल्ल ४ वर्षको भएकी छन्। उनी अढाई वर्षको उमेरमा नै एक प्राइभेट स्कुलको मन्टेस्वरी नामको क्लासमा भर्ना भएकी हुन्। उनी हरेक दिन स्कुल जाने बेलामा कुक्काइकुक्काइ रुन्छिन्। अनि उनका आमाबाबाले उनलाई जबरजस्ती गाडीमा हालेर स्कुल पठाउँछन्। उनले झोला बोकेर स्कुल जानुपर्छ। अनि स्कुलमा पढ्नुपर्छ, घोक्नुपर्छ र झोलाभरि होमवर्क लिएर फर्किनुपर्छ। नेपाललाई पनि फिनल्याण्ड जस्तै शान्त, सुन्दर र समृद्धशाली बनाउने हो भने नेपालको वर्तमान आर्थिक ढाँचा नै परिवर्तन गर्नुपर्छ। शिक्षा र स्वास्थ्यलाई सर्वसुलभ र गुणस्तरीय बनाउनुपर्छ। उनी घर फर्किंदा जेलबाट छुटेका कैदी जस्तो खुसी हुन्छिन्। तर घर आएर फेरि उनलाई होमवर्क गर्नुपर्छ। झोलाभरि होमवर्क देखेर उनी ओइलाएकी फूलजस्तो हुन्छिन्। दृश्य नं दुई कृतिकी अंकलकी छोरी कृपा (नाम परिर्वतन) ७ वर्षकी भइन्। उनी अहिले आमाबाबासँग फिनल्यान्डमा छिन्। सात वर्षको उमेरमा बल्ल उनी एक सरकारी स्कुलमा १ कक्षामा भर्ना भएकी छन्। उनले न त झोला नै बोक्नुपर्छ, न त स्कुलमा पढ्नु र घोक्नुपर्छ। होमवर्क त हुँदै हुँदैन। उनी स्कुलमा खेल्छिन्, खेल्दै पढ्छिन्, खुसीखुसी लेख्छिन्, चित्र कोर्छिन्। स्कुल उनका लागि यति रमाइलो छ कि शनिबार र आइतबार अर्थात् छुट्टिका दिनमा पनि उनी स्कुल जान खोज्छिन्। घरमाभन्दा पनि उनलाई स्कुलमा बढी आनन्द मिल्छ। दृश्य नं तीन रूपन्देहीकी सात वर्षकी लक्ष्मी (नाम परिवर्तन) मजदुरकी छोरी हुन्। उनी बस्ने घरनजिकै एउटा भव्य प्राइभेट स्कुल छ। बिहान गाडीका ताँती लागेर टाढा टाढाबाट विद्यार्थी त्यहाँ पढ्न आउछन्। पुरानो कपडा लगाएकी फाटेको झोला बोकेकी लक्ष्मी भने सुकिलामुकिला ती विद्यार्थीलाई फर्की फर्की हेर्दै तीन किलोमिटर टाढाको सरकारी स्कुलमा पढ्न जान्छिन्। (यस्तै यस्तै दृश्य नेपालको हरेक जिल्लामा देखिन्छ।) दृश्य नं चार फिनल्याण्डको हेलसिन्कीमा एउटा सुविधासम्पन्न आकर्षक सरकारी स्कुल छ। बिहान ९ बजेतिर उताबाट मन्त्रीकी सात वर्षीय छोरी तथा किसानको छोरो खुसीखुसी स्कुल पढ्न आउँछन्, यताबाट मजदुरको छोरा तथा व्यापारीको छोरी, अर्कोतिरबाट चिकित्सकको छोरा पढ्न आउँछन्। के धनी के गरिब, सबैका छोराछोरीले एउटै स्कुलमा पढ्छन्। फिनल्याण्डको गाउँका होस् वा सहरका, हरेक स्कुलहरूमा एउटै वातावरण र ठीक यस्तै दृश्य देखिन्छन्। गुणस्तरका हिसाबले पनि फिनल्याण्डको शिक्षा विश्वकै सर्वश्रेष्ठ मानिन्छ। अन्तर्राष्ट्रिय स्तरमा १५ वर्षीय स्कुले विद्यार्थीको गणित, विज्ञान तथा भाषा योग्यताको लागि गरिने परीक्षण, प्रोग्राम फर इन्टरनेसनल ऐसेस्मेन्ट (पिसा) मा फिनल्याण्ड लगातार नम्बर एकमा छ। फिनल्याण्डको शिक्षा र नेपालको शिक्षाको बीचमा त आकाशजमिनको फरक छ। फिनल्याण्डको शिक्षामा एकरूपता तथा समानता छ, कुनै विभेद छैन, शिक्षा सबैका लागि सर्वसुलभ छ। पढ्न चाहने र पढ्न सक्ने विद्यार्थीले जुनसुकै विषय जति पढे पनि निःशुल्क छ। तर नेपालमा दुईथरि शिक्षा छ, सरकारी शिक्षामा पनि चर्को विभेद छ। सरकारी स्कुलमा पढाइ निःशुल्क भने पनि विद्यार्थीले धेरैथोरै शुल्क तिर्नुपर्ने हुन्छ। राजधानी तथा सहरका सरकारी स्कुल र दुर्गम गाउँका सरकारी स्कुलको भौतिक सुविधा आदिमा समेत ठूलो असमानता छ। फिनल्याण्डले शिक्षामा सबैभन्दा बढी लगानी गरेको छ। फिनल्याण्डले शिक्षा र स्वास्थ्यलाई समृद्धिको जगको रूपमा लिएको छ। फिनल्याण्ड एक समृद्ध राष्ट्र मात्र होइन, सुखी देश पनि हो। सन् २०१६ मा प्रकाशित संयुक्त राष्ट्रसंघको वल्र्ड हैप्पिनेस रिपोर्टअनुसार फिनल्याण्ड संसारको पाँचौं सुखी देश हो। फिनल्याण्ड संसारकै एक शान्त, सुखी र समृद्ध राष्ट्रका रूपमा स्थापित हुनुका पछाडि शिक्षा, स्वास्थ्य, रोजगार, आर्थिक, समाजिक तथा मनोवैज्ञानिक पक्षलाई समटेर बनाइको सरकारी नीतिको ठूलो हात रहेको हेलसिन्की विश्वविद्यालयमा सामाजिक मनोविज्ञानकी प्राध्यापक डा किस्र्टी लोन्काको भनाइ छ। फिनल्याण्डको शैक्षिक मोडेल त अहिले विश्वमा नै चर्चित छ। यस मोडेल धेरैको चासोको विषयसमेत बनेको छ। फिनल्याण्डमा औपचारिक स्कुल शिक्षा सात वर्षको उमेरबाट सुरु हुन्छ। नौ वर्षको स्कुले शिक्षा आवश्यक छ। नौ कक्षापछि विद्यार्थीसँग पढाइका तीन विकल्प हुन्छन्। एक, हायर सेकेण्डरी पढ्ने, अर्को, व्यावसायिक शिक्षा लिने। तेस्रो, कुनै रोजगार गर्ने। औषत ५ प्रतिशत विद्यार्थीले तेस्रो विकल्प छनौट गर्छन् भने ४० प्रतिशत छात्रा तथा ५५ प्रतिशत छात्रले व्यावसायिक शिक्षा रोज्छन्। तर मजाको कुरा के छ भने व्यावसायिक शिक्षा पढेको विद्यार्थीले पछि विश्वविद्यालयको शिक्षा पढ्न पाउने बाटो पनि खुला रहन्छ। जस्तो कि नौ कक्षा पढेर कार्पेन्टरको व्यावसायिक तालिम गरेको विद्यार्थीले पछि इन्जिनिरिङ पनि पढ्न पाउने सुविधा छ। फिनल्याण्डमा स्कुलहरू ९ देखि ९४५ बजेदेख सुरु हुन्छन्। र, २ देखि २४५ बजे नै बन्द हुन्छन्। हप्ताको ५ दिन औषत ७५ मिनेटका तीनचार कक्षा हुन्छन्। पिरियडहरूका बीचबीचमा थुप्रै इन्टरभल्स हुन्छन्। फिनल्याण्डको स्कुलमा ६ कक्षासम्म कुनै परीक्षा हुँदैन। १६ वर्षको उमेरमा नौ कक्षामा मात्र परीक्षा दिनुपर्छ। ६ कक्षासम्म विद्यार्थीलाई पढाउने शिक्षक एउटै हुन्छन्। एउटै शिक्षकले नै सबै विषय पढाउँछन्। विद्यार्थीलाई यसरी एउटै शिक्षकले पढाउँदा विद्यार्थीको सम्पूर्ण मनोविज्ञान तथा कमीकमजोरी शिक्षकलाई थाहा हुने र यसबाट उनीहरूको शैक्षिक तथा व्यक्तित्व विकासमा सुधार ल्याउन सकिने भनाइ फिनल्याण्डकी न्युरोसाइकोलोजिस्ट प्रा डा रित्वालाक्सोनेनको छ। शिक्षकले विद्यार्थी लेक्चर दिएर होइन, विद्यार्थीको सहयोगी बनेर सिकाउँछन्। विद्यार्थीलाई गृहकार्य पनि निकै कम दिन्छन्। कमजोर विद्यार्थीलाई बढी ध्यान दिन्छन्। फिनल्याण्डमा छोराछोरी पढाउन आमाबाबाले कुनै टेन्सन छैन, शिक्षा पूरा निःशुल्क छ। स्कुलमा दिनको खानाको पनि व्यवस्था हुन्छ। धनी गरिब सबैलाई समान शिक्षाको व्यवस्था छ। शिक्षामा यस्तो सुविधाका कारणले गर्दा ९३ प्रतिशत फिनल्याण्डवासीले हाइस्कुलको शिक्षा पूरा गरेका हुन्छन् भने ६६ प्रतिशतले विश्वविद्यालयको शिक्षा। फिनल्याण्डमा शैक्षिक पेसा चिकित्सा जस्तै वा त्यो भन्दा पनि बढी सम्मानित छ। शिक्षकको तलब तथा सुविधा पनि निकै बढी छ। स्कुलका औसत शिक्षकले प्रतिमहिना ५ लाख १० हजार नेपाली रुपैयाँबराबरको तलब पाउँछन्। १५ वर्ष सेवा गरेपछि त शिक्षकको तलब दुईगुणा नै हुन्छ। फिनल्याण्डमा स्कुल शिक्षक बन्न पनि स्नातकोत्तर हुनुपर्छ। विश्वविद्यालयका १० प्रतिशत मेधावी विद्यार्थीलाई शिक्षकका लागि छनौट गरिन्छ। स्नातकोत्तर र शिक्षक तालिम नगरिकन एक कक्षालाई पनि पढाउन पाइँदैन। शिक्षकलाई कक्षामा पाठ्यक्रम पूरा गर्ने कुनै दबाब हुँदैन, अरू देशको तुलनामा पाठ्यक्रम पनि थोरै हुन्छ। शिक्षकको जोड पढाउनुभन्दा पनि सम्झाउनुमा केन्द्रित रहन्छ, यसका लागि उनीहरूले अनेक शैक्षिक प्रविधि अपनाउने गर्छन्। नाचगान पनि फिनल्याण्डको एक शैक्षिक प्रविधि हो। फिनल्याण्डका हरेक स्कुलहरूमा बिनाविभेद विद्यार्थीलाई दिवाखानाको व्यवस्था, शैक्षिक सामग्रीको व्यवस्था, मेडिकल सुविधालगायत मानसिक तथा व्यक्तित्व विकासका लागि मनोवैज्ञानिक सेवा पनि उपलब्ध हुन्छन्। प्राध्यापक डा किस्र्टी लोन्काको कथन छ, फिनल्याण्डको शैक्षिक प्रणालीको सफलताको रहस्य यहाँको आर्थिक ढाँचा नै हो, जसले पालनपोषण तथा सामाजिक न्यायलाई बढुवा दिन्छ। यस मोडलअनुसार निःशुल्क शिक्षा, निःशुल्क स्वास्थ्य सेवा, आवासको व्यवस्था, पुरुषलाई बढी छुट्टिको व्यवस्था जसले गर्दा आफ्ना बालबालिकामा ध्यान पुर्याउन सकुन्। फिनल्याण्डको यस नीतिको प्रभाव नै क्लासरुममा देखिएको हो। हो, शिक्षा जीवनको उज्यालो हो। मानव सभ्यताको आँखा हो, सारा संसारलाई उज्यालो बनाउने नानी हो, नानीभित्रको ज्योति हो। राष्ट्र विकासको जग हो। शिक्षाबिना कुनै पनि देश विकास पथमा अगाडि बढ्न सक्दैन। त्यो किनभने सामाजिक कार्यमा मानिसको सहभागिता उनीहरूको शिक्षादीक्षामा निर्भर रहन्छ। शिक्षित नागरिक नै सामाजिक कार्यमा उत्साहका साथ सहभागी भएर देशप्रति आफ्नो निष्ठा व्यक्त गर्छन्। शिक्षाले नै नागरिकलाई राष्ट्र सर्वप्रथमको भावना सिर्जित गर्छ। वास्तवमा शिक्षित नागरिकको देश नै संमृद्धिशाली बन्छ। त्यसैले हरेक नागरिकका लागि गुणस्तरीय शिक्षा आवश्यक छ। शिक्षा र स्वास्थ्य सर्वसुलभ भयो भने नै देश सुखी र समृद्ध बन्न सक्छ। तर, २१ औं शताब्दीमा पनि नेपालले संघर्ष गरिरहेको छ, गरिबीसँग, गुलामी राजनीति एवं गुलामी मानसिकतासँग, अन्धविश्वाससँग, अज्ञानता र रूढिवादी मनस्थितिसँग, थरिथरिका लुटहरूसँग।"
जोखिममा स्कुले विद्यार्थी,"कोरोनाले रूप फेरेसँगै अहिले बालबालिकाप्रति पनि यो घातक हुनसक्ने देखिएको छ कोरोना नियन्त्रणमा नआएसम्म कोभिड१९ संक्रमणको जोखिममा सबैजसो व्यक्ति रहेका छन्। समग्रमा कुनै व्यक्ति जति धेरै सामाजिक सम्पर्कमा छ, रोगीको संसर्गमा जति बढी आउँछ, रोगप्रतिरोध शक्ति जति कम छ, जसमा मुटु, मिर्गौला र श्वासप्रश्वासका समस्या छन् र जसको उमेर ढल्केको छ, ती त्यति बढी जोखिममा हुन्छन्। ठूलो समूहमा जमघटमा हुने, लामो समयसम्म कक्षाकोठामा रहने हुनाले विद्यार्थी जोखिम समूहमा हुने नै भए। सुरुका अध्ययनले बालबालिकामा कोभिड१९ को असर कम देखिएको तर उनीहरूमार्फत कोरोना फैलिन सक्ने देखाएका थिए। तर कोरोनाले रूप फेरेसँगै अहिले बालबालिकाप्रति पनि यो घातक हुनसक्ने देखिएको छ। स्कुले बच्चाकै कुरा किन ? बन्दाबन्दीले गर्दा लामो समयसम्म स्कुले शिक्षा प्रभावकारी रूपमा सञ्चालन हुन नसक्दा अभिभावक आफ्ना बालबच्चाको शिक्षा र मानसिक स्वास्थ्यप्रति चिन्तित भइसकेका थिए। नेपालमा २०७७ सालको तिहारपछि कोरोनाको संक्रमण साँच्चै कम देखियो र अन्तर्राष्ट्रिय क्षेत्रमा खोपको सफलताका खबर आउन थाले। नेपाल खोप भित्र्याउन सफल भयो। विद्यालयहरूले दुई मिटरको भौतिक दूरी कायम राखेर भौतिक कक्षा सञ्चालन गर्ने विकल्प दिए।सीमित अभिभावक र शिक्षक मात्र बोलाइएका भेलाले विद्यालयहरूमा भौतिक दूरी, सरसफाइ र अन्य सुरक्षा उपाय अपनाइएको देखे। केही राष्ट्रिय स्तरका परीक्षा पनि सफलतापूर्वक सञ्चालन भए, बिहेबारी र तिनका भोज पनि तामझामका साथ सञ्चालन भए, कोरोना सक्रमण दरमा वृद्धि देखिएन। समग्र प्रभाव, सबै तहका विद्यालयहरू खुल्न थाले। तर यसै बीचमा कोरोनाको दोस्रो लहर आएको छ। वयस्क व्यक्ति आफ्नो सुरक्षाको बारेमा सोच्न सक्छन्, जोखिम हुने जस्तो देखे भीडभाडमा नजान सक्छन्, परिस्थिति अनुसार तत्काल आफ्नो पाइला मोड्न सक्छन्, सँगै वा आसपासमा रहेको व्यक्तिको जोखिमपूर्ण व्यवहारप्रति विरोध जनाउन सक्छन्। तर सानो उमेरका कलिला केटाकेटी त्यसो गर्न सक्दैनन्। उनीहरू घरबाट निस्केर नफर्किएसम्म असुरक्षित रहन्छन्। विद्यालयका बसमा दुई मिटरको भौतिक दूरी कल्पनै नगरे हुन्छ, अझ प्राथमिक तहका विद्यार्थी बोक्न रोजाइमा परेको साँघुरो भ्यानमा त बच्चालाई ठेलमठेल नै गरेर राखिन्छ। स्कुल पुगेपछि गेटदेखि, भवनको ढोका, भर्याङ, बाटो सबैतिर आपसमा ठोक्किने वातावरण रहन्छ। बेन्चमा बस्दा पनि दूरी कायम हुने कुरा भएन। आधा विद्यार्थी बिहान आधा दिउँसो, सानो समूहमा कक्षा सञ्चालन जस्ता उपाय पनि सुल्झाइन्छ, तर मुखले मात्र। कहाँबाट आउँछन् अतिरिक्त शिक्षक, अतिरिक्त गाडी, अतिरिक्त कक्षाकोठा ? स्वास्थ्य मन्त्रालयले परिस्थिति बुझेरै सहरी क्षेत्रमा विद्यालय बन्द गर्न सुझाव दिएको हो। नेपाली जनसंख्यामा कोरोनाको कुन खोपको प्रभावकारिता र सुरक्षा कस्तो रहन्छ, सोको तुलनात्मक अध्ययन गरी उपलब्धमध्ये सबैभन्दा उपयुक्त खोप पहिचान गरिनुपर्छ। आफ्नो सुझाव कार्यान्वयनमा सम्बन्धित निकायले चासो दिने लक्षण नदेखेपछि स्वाथ्य मन्त्रालयले सीधै अभिभावकलाई केटाकेटी विद्यालय नपठाउन आह्वान गर्यो। शिक्षा मन्त्रालयले परिस्थितिअनुसार गर्ने जिम्मा जिल्लालाई दियो, स्थानीय निकायले आफ्नै विवेक प्रयोग गरी बेग्लाबेग्लै नीति अवलम्बन गरे। काठमाडौँ महानगरपालिकाले भन्यो विद्यालयको कुनै विद्यार्थीमा कोरोना पोजिटिभ देखिएमा उक्त विद्यालय एक हप्ता बन्द गर्नू महानगरपालिकाले कुनकुन विद्यालयमा कोरोना परीक्षण कत्तिको भइरहेको छ, परीक्षणको व्यवस्था कसरी मिलाइएको छ भन्नेमा विचार पुर्याएको देखिएन। विद्यमान प्रावधानअन्तर्गत आधारभूत शिक्षा स्थानीय निकायले सञ्चालन र नियमन गर्छन्। सायद यही आधारमा स्थानीय निकायलाई विद्यालय खोल्ने वा बन्द गर्नेसम्बन्धी निर्णय गर्न दिइएको होला। स्वास्थ्य परीक्षण र व्यवस्थापनको भरपर्दो व्यवस्था नभएका स्थानीय निकायलाई कोरोनामा कक्षा सञ्चालन गर्नेनगर्नेसम्बन्धी निर्णय गर्ने जिम्मा दिएपछि यस्तै खालको नतिजा आउने भयो। यसरी कोभिड१९ जस्तो रोगको मुकाबिला गर्ने क्रममा चालिनुपर्ने कदमबारे अन्यौल सिर्जना हुन पुगेको छ। अभिभावक आफ्ना बच्चाको शैक्षिक वर्ष गुमाउन चाहँदैनन्, स्कुल खुल्दा बच्चा घरमा राख्न डराउँछन्, बिचरा केटाकेटी आफ्नो स्वास्थ्यप्रति भइरहेको चौतर्फी हेलचेक्र्याइँप्रति असन्तुष्ट हुँदाहुँदै पनि स्कुल नजान सक्दैनन्, बसमा भीड भो भन्न सक्दैनन्, कक्षाकोठामा भौतिक दूरीको कुरा उठाउन सक्दैनन्, नत्र अरू साथी कक्षा चढ्दा आफू फेल भइने डर छ। खोप कत्तिको प्रभावकारी होला ? औषधि विकास र प्रयोगमा कडा नियामक संयन्त्र रहेका देशका अनुसन्धानबाट आएका सूचनाले कोरोना खोप सतप्रतिशत नभई ५० देखि ९५ प्रतिशतसम्म प्रभावकारी रहेको देखिएका छन्। खोपको निर्दिष्ट एक मात्रा लिएको दुई हप्तापछि वा दुई मात्रा पूरा गरेपछि सो खोपको प्रभावकारिता सुरु हुने देखिएको छ भने त्यसको प्रभावकारिता कहिलेसम्म रहन्छ भन्ने निश्चित भइसकेको छैन। हुन त फाइजरले हालै १२ देखि १५ वर्ष उमेर समूहमा उसको खोप सुरक्षित र प्रभावकारी रहेको पाइएको जनाएको छ, अमेरिकी नियामक संस्था एफडीएले अहिलेसम्म १६ वर्षमुनिका उमेर समूहमा कोरोना खोप प्रयोगको अनुमति दिएको छैन। छ महिनादेखि १२ वर्ष उमेर समूहमा पनि खोपबारे अध्ययन हुँदैछ। केही समयमा केटाकेटीमा प्रयोग गर्न मिल्ने कोरोना खोप उपलब्ध हुने विश्वास गर्न सकिन्छ। शिक्षामा तत्काल के गर्न सकिन्छ ? बन्दाबबन्दीमै जान नपरेको अवस्थामा विश्वविद्यालयका कक्षा भौतिक रूपमै सञ्चालन गर्न सकिन्छ। स्वास्थ्य मन्त्रालयले यसका लागि सुरक्षाको मापदण्ड बनाएर जारी पनि गरिसकेको छ। मापदण्ड लागू भएनभएको हेर्ने काम शिक्षा मन्त्रालय र विश्वविद्यालयहरूको हो। उमेर पुगेका विद्यार्थी, शिक्षक कर्मचारी पनि सचेत हुन्छन्। हेलचेक्र्याइँ कसैबाट हुन भएन, कक्षा सुचारु हुन सक्छ। ठूलो संख्यामा परीक्षार्थी सहभागी हुने राष्ट्रिय स्तरका परीक्षा तत्काल नगरी स्थितिमा सुधार आएपछि गर्ने व्यवस्था मिलाउन सकिन्छ। बाह्र कक्षासम्मको परीक्षा समूह छुट्याएर वा स्थानीय स्तरमै लिने व्यवस्था मिलाउन पनि सकिन्छ। चिकित्सा शिक्षा आयोगले लिने प्रवेश परीक्षा जस्ता एकैपटक भौतिक उपस्थितिमा लिइन पर्ने राष्ट्रिय स्तरका परीक्षा उपयुक्त समयमा भौतिक दूरी कायम हुने गरी लिन सकिन्छ। माध्यमिक तहसम्म संक्रमणको जोखिम नदेखिएका भौगोलिक क्षेत्रमा भौतिक कक्षा सञ्चालन गर्न सकिन्छ। संक्रमणको जोखिम रहेका र उपमहानगरपालिकासम्म र अन्य सबै सहरी क्षेत्रमा भौतिक कक्षा सञ्चालन बन्द गरी वैल्कल्पिक शिक्षण पद्धति अपनाउन सकिन्छ। इन्टरनेट सेवा प्रदायकले कागजमा भने जति स्पिडमा सेवा नदिएका र जुमलगायत एपबाट सञ्चालन हुने कक्षाका प्रभावकारिता भरपर्दो नरहेको पहिलेको अनुभवलाई समेटेर सरकारले भरपर्दो इन्टरनेटको व्यवस्थामा ध्यान दिनु आवश्यक छ। यति गर्दा पनि विद्यार्थीलाई न्यूनतम शैक्षिक उपलब्धि प्रदान गर्न सकिएन भने शैक्षिक वर्ष (क्यालेन्डर) लाई थप केही समय पछिसम्म थप्न अप्ठेरो मान्न हुँदैन। विद्यार्थीले खासमा हासिल गरेको शैक्षिक उपलब्धिलाई विचार नगरी छिटोछिटो कक्षा चढाउँदा कमजोर जग भएका विद्यार्थीलाई माथिल्ला कक्षा पढाउन झन् कठिन हुनसक्छ। यहाँनेँर एउटा कुरामा ध्यान दिन आवश्यक छ, भौतिक रूपमा कक्षा सञ्चालन नगर्दा निजी क्षेत्रका स्कुलको विद्यार्थीबाट शुल्क उठ्दैन, उनीहरूले शिक्षक कर्मचारीलाई तलब दिनैपर्ने हुन्छ। यसर्थ निजीक्षेत्र स्कुल खोल्न लालायित हुन्छ, फलतः जोखिममा विद्यार्थी पर्छन्। निजी सञ्चालकको यस्तो मर्कालाई ध्यानमा राखी सरकारले उनीहरूका आर्थिक कठिनाइबारे सोचिदिन आवश्यक छ। संरचना विकासमा ध्यान दिने कि ? कोरोनाको मुकाबिला गर्दै बितेको एक वर्षाधिक समयमा नेपालले स्वास्थ्य क्षेत्रमा ठूलो संरचनागत प्रगति गरेको छ। पीसीआर परीक्षण गर्न नमुना विदेश पठाउन पर्ने अवस्थाबाट नेपाल अहिले कोरोनासम्बन्धी अधिकांश परीक्षण देशमै गर्नसक्ने भएको छ, उपलब्ध भेन्टिलेटर र आईसीयूको संख्यामा उल्लेख्य वृद्धि भएको छ। अहिले कोरोनाको प्रकृति पनि चिनिएको छ, सक्रमणको आशंकामा एम्बुलेन्सका चालक भाग्ने अवस्था छैन। सीमा व्यवस्थापन र क्वारेन्टिन व्यवस्थापनमा पनि अनुभव मिलेको छ। यस हिसाबले हाम्रो अन्तरिक तयारीमा उल्लेख्य सुधार आएको छ। स्वास्थ्य सुरक्षाको आवश्यक सावधानी र प्रावधान अपनाएर प्राथमिक र औद्योगिक उत्पादन क्षेत्रलाई निरन्तरता दिन सकिने प्रष्ट भइसकेको छ। सेवा क्षेत्रको हकमा स्वास्थ्य, सुरक्षा जस्ता अत्यावश्यक सेवा जसरी पनि नियमित गर्नैपर्ने हुन्छ। अन्य सेवाको हकमा कोरोना सक्रमणको आधारमा भौगोलिक क्षेत्र छुट्याई सोअनुसार गर्नपर्ने देखिन्छ। सबैले बुझेको कुरा हो, जति बढी आवतजावत र सम्पर्क, संक्रमणको उति बढी जोखिम । यसर्थ तत्काल पर्यटन सेवा बन्द गरिनुपर्छ र सीमामा स्वास्थ्य सुरक्षाका सबै उपाय अवलम्बन गरिनुपर्छ। तर पहिलाको गल्ती दोहोरिन नपाओस् भनी पैदल हिँडेर देश फर्किन लागेका नेपालीलाई छेकबार गरिन हुँदैन, उनीहरूलाई सुरक्षित क्वारेन्टिन र घरसम्म पुग्ने यातायातको प्रबन्ध मिलाइनु पर्छ। अहिलेको स्थिति हेर्दा कोरोनाको जोखिम आउँदो केही समयसम्म रहने देखिन्छ। नेपाली जनसंख्यामा कोरोनाका कुन खोपको प्रभावकारिता र सुरक्षा कस्तो रहन्छ, सोको तुलनात्मक अध्ययन गरी उपलब्ध खोपमध्ये सबैभन्दा उपयुक्त खोप पहिचान गरिनुपर्छ, र देशकै पहलमा सो खोप सहुलियत मूल्यमा प्राप्त गर्ने र सम्भव भए निर्माता कम्पनीसितको सहकार्यमा नेपालमै उत्पादन गर्नेतिर ध्यान जान आवश्यक छ। कोरोना खोपको प्रसंगमा यसरी देशमै खोप उत्पादन गर्ने सामथ्र्य विकास गरियो भने पछि अन्य रोगविरुद्धका खोप उत्पादनमा पनि त्यही संरचना काम लाग्न सक्छ।"
भोजपुर गोल्डकप : खोटाङको विजयी सुरुवात,"भोजपुर : चौथो अन्तर्राष्ट्रिय आमन्त्रण मेयर भोजपुर गोल्डकप फुटबल प्रतियोगिता आइतबार सुरु भएको छ। मोफसलकै सर्वाधिक धनराशि रहेको प्रतियोगिताअन्र्तगत भगवती स्पोर्टस् क्लब खोटाङले विजयी सुरुवात गरेको छ। स्थानीय टुँडिखेलको मैदानमा भएको पहिलो खेलमा भगवती स्पोर्टस्ले धरान फुटबल क्लब सुनसरीलाई ट्राईबेकरमा ३१ गोलअन्तरले हराउँदै विजयी सुरुवात गरेको हो। निर्धारित समयसम्म ११ गोलको बराबरी भएपछि खेलमा समय थप गरिएको थियो। थपिएको समयमा पनि दुवै टिमबाट गोल हुन नसकेपछि खेलको नतिजा ट्राईबेकरमा पुगेको थियो। निकै प्रतिस्पर्धात्मक खेलको पहिलो हाफको २१ औँ मिनेटमा धरानका तपन कार्कीले गोल गर्दै टिमलाई अग्रता दिलाए पनि पहिलो हाफकै २८ औँ मिनेटमा खोटाङका शरद राईले गोल गरेर खेल बराबरीमा ल्याएका थिए। बराबरीपछि ट्राईबेकरमा खोटाङले ३१ को नतिजा आफ्नो पोल्टोमा पार्यो। यस्तै दोस्रो खेलअन्र्तगत सोमबार सगरमाथा युथ क्लब मोरङ र आयोजक भोजपुर फुटबल क्लबबीच प्रतिस्पर्धा हुनेछ। नकआउट चरणबाट खेलाइने प्रतियोगितामा अफ्रिकन रुट्स एसोसियसन, धनकुटा फुटबल क्लब, धरान फुटबल क्लब, रेडहर्स फुटबल क्लब इलाम, सगरमाथा युथ एसोसियसन मोरङ, गोर्खा ब्वाइज रूपन्देही, भगवती स्पोर्टस् क्लब खोटाङ र आयोजक भोजपुर फुटबल टिम गरी ८ टिमको सहभागिता छ। भोजपुर जिल्ला फुटबल संघको आयोजना, भोजपुर नगरपालिकाको मुख्य प्रायोजन तथा चौधरी ग्रुपको सहप्रायोजन छ।"
त्रिदेशीय टी२० क्रिकेट : मलेसियालाई हराउँदै नेपालको सानदार जित,"काठमाडौं : त्रिकोणात्मक टीट्वान्टी क्रिकेट सिरिजमा नेपालले मलेसियालाई ९ विकेटले पराजित गर्दै प्रतियोगितामा दोस्रो जित दर्ता गराएको छ। कीर्तिपुरस्थित त्रिवि अन्तरराष्ट्रिय क्रिकेट मैदानमा आज भएको खेलमा कुशल भुर्तेलको अर्धशतकीय प्रहारमा नेपालले मलेसियालाई सहजै पराजित गरेको हो। यसअघि शनिबार भएको पहिलो खेलमा नेपालले नेदरल्यान्ड्सलाई पराजित गरेको थियो। दुई खेल खेलेको नेपाल ४ अङ्कका साथ शीर्ष स्थानमा रहेको छ। यता मलेसियाको भने यो लगातार दोस्रो हार हो। हिजो भएको पहिलो खेलमा मलेसिया नेदरल्यान्ड्ससँग पराजित भएको थियो। खेलमा मलेसियाले दिएको ११० रनको सामान्य लक्ष्य नेपालले १२ दशमलव १ ओभरमा एक विकेट गुमाउँदै लक्ष्य पूरा गर्यो। नेपालको जीतका कुशलले अविजित रहँदै ६१ रनको अर्धशतकीय इनिङ्स खेले। उनले ४१ बलमा ३ चौका र ५ छक्का प्रहार गर्दै ६१ रनको योगदान दिएका हुन्। त्यस्तै नेपालका अर्का ओपनर आसिफ शेखले ४२ रन जोडे। उनले २९ बलमा ४ चौका र एक छक्का प्रहार गर्दै ४२ रन जोडेका हुन। त्यस्तै उपकप्तान दिपेन्द्र सिंह ऐरी ६ रनमा अविजित रहे। मलेसियाका लागि विरन्दीप सिंहले १ विकेट लिए। यसअघि टस हारेर पहिले ब्याटिङ थालेको मलेसियाले १६ दशमलव ५ ओभरमा सबै विकेट गुमाउँदै १०९ रनको योगफल बनाएको थियो। मलेसियाका साद अजिजले सर्वाधिक २७ रनको योगदान दिए। उनले २४ बलमा ४ चौका र १ छक्का प्रहार गरेका थिए। त्यस्तै शारभिन मुनियान्दीले २० तथा शाफिक शारिफले १५ रन जोड्नुबाहेक अन्य खेलाडीले दोहोरो अङ्क जोड्न सकेनन्। मलेसियालाई सस्तैमा समेट्ने क्रममा नेपालका करण केसी एक्लैले ३ विकेट लिए भने सन्दीप लामिछानेले दुई, सोमपाल कामी, दीपेन्द्र सिंह ऐरी, शाहब आलम र कुशल मल्लले ११ विकेट लिए। नेपालले आफ्नो तेस्रो खेल भोलि नेदरल्याण्ड्ससँग खेल्नेछ। रासस"
अफ्रिकन रुट्ससँग आर्मी स्तब्ध,सिमरा : साविक उपबिजेता त्रिभुवन आर्मी फुटबल क्लबलाई स्तब्ध पार्दै क्यामरुनको अफ्रिकन रुट्स एशोसियशन विश्वकर्मा ११ औं जीतपुरसिमरा गोल्डकपको सेमिफाइनलमा प्रवेश गरेको छ। सिमरा रंगशालामा आइतबार भएको खेलमा आर्मीलाई २१ ले पराजित गर्दै पहिलो पटक सहभागिता जनाएको पाहुना टोली अफ्रिकन रुट्सले अन्तिम चारको यात्रा तय गरेको हो। अफ्रिकन रुट्सको जितमा नजिमिले दुई गोल गरे। आर्मीका लागि जर्ज प्रिन्स कार्कीले एक गोल गरे। खेलमा आर्मीविरुद्ध अग्रता लिएको अन्तिम समयसम्म जोगाउन नसक्दा अफ्रिकन रुट्सले अतिरिक्त समयको खेलमा जित निकालेको थियो। खेलको सुरुवातदेखी आक्रामक देखिएको अफ्रिकन रुट्सले पहिलो हाफमा बनाएको थुप्रै अवसर सदुपयोग गर्न नसक्दा गोलका लागि दोस्रो हाफसम्म संघर्ष गर्नुपर्यो। खेलको १३ औं मिनेटमा अफ्रिकन रुट्सका आर एम्बाकोपले गोल गर्ने उत्कृष्ट अवसर गुमाए। आर्मीका गोलरक्षक महेश्वर श्रेष्ठले बल नियन्त्रणमा लिने क्रममा हातबाट फुक्किएको बललाई एम्बाकोपले ठम्याउन सकेनन्। वीरगन्ज युनाईटेड क्लबलाई ४१ ले पराजित गर्दै अफ्रिकन रुट्ससँगको भेट पक्का गरेको आर्मी सुरुवातदेखी दवावमा देखियो। आर्मीले पहिलो हाफमा खासै अवसर बनाउन सकेन्। घरेलु दर्शकको समर्थन पाएको आर्मीको केही प्रयासलाई अफ्रिकन रुट्सका रक्षापंक्तीले विफल तुल्याएका थिए। १९औं आहा रारा गोल्डकपको उपबिजेता बन्दै बारा आएको अफ्रिकन रुट्सले दोस्रो हाफमा भने आर्मीविरुद्ध अग्रता लियो। खेलको ६१औं मिनेटमा नजिमिले अफ्रिकन रुट्सलाई अग्रता दिलाए। डिबक्स भित्र पाएको बललाई उनले सहजै जाली चुमाए। उनको प्रहारलाई आर्मीका गोलरक्षक महेश्वर श्रेष्ठले नियन्त्रणमा लिन सकेनन्। आर्मीको तुलनामा शारीरिक रुपमा बलियो देखिएको अफ्रिकन रुट्सले विभागीय टोली आर्मीलाई दवावमा राख्न सफल भयो। दोस्रो रोजाइका खेलाडीसहित मैदानमा उत्रिएको आर्मीले सोचेअनुरुप खेल प्रदर्शन गर्न सकेन। रक्षामत्क अफ्रिकन रुट्सविरुद्ध गोल फर्काउन नसकेको आर्मीले खेलको ८९औं पेनाल्टी प्राप्त गर्यो। ए फेब्रिकले डिबक्स भित्र हातले बल रोकेपछि फिफा रेफ्रि प्रकाशनाथ श्रेष्ठले आर्मीलाई पेनाल्टीको अवसर दिए। खेल सकिन एक मिनेट बाँकी छँदा पाएको पेनाल्टीमा जर्ज प्रिन्स कार्कीले गोल गर्दै टिमलाई खेलमा फर्काए। उनको गोलसँगै खेल अतिरिक्त समयमा धकेलियो। जित नजिक पुगेको अफ्रिकन रुट्स अन्तिम समयमा सम्हालिन नसक्दा जितका लागि अतिरिक्त समयसम्म संघर्ष गर्नुपर्यो। निर्धारित ९० मिनेटको समय सकिएपछि थपिएको अतिरिक्त ३० मिनेटको पहिलो हाफमा अफ्रिकन रुट्सले गोल गरेको थियो। अतिरिक्त समयको पाचौं मिनेटमा नजिमिले दोस्रो गोल गर्दै टिमलाई विजयी गोल गरे। स्मेलको कर्नर बललाई हेडमार्फत गोल गर्दै नजिमिले टिको जित सुनिश्चित पारेका हुन्। जितसँगै सेमिफाइनलमा प्रवेश गरेको अफ्रिकन रुट्सले फाइलन प्रवेशका लागि आयोजक नव जनजागृति क्लबसँग खेल्नेछ। खेलको म्यान अफ दि म्याच नजिमि घोषित भए। उनले नगद पाच हजार हात पारे। प्रतियोगिता अन्तर्गत सोमबार विभागीय टिम एपिएफ क्लब र बाग्मती युवा क्लब सर्लाहीबीच खेल हुनेछ।
त्रिदेशीय टी२० सिरिज : नेपालले आज मलेसियाविरुद्ध खेल्दै,"काठमाडौं : नेपाल, नेदरल्यान्ड र मलेसिया सम्मिलित त्रिदेशीय टी२० क्रिकेट सिरिज अन्तर्गत आज नेपाल र मलेसिया भिड्दैछन् । त्रिवि त्रिकेट मैदानमा हुने खेल दुबै टिमको दोस्रो खेल हो । यसअघि दुबै टोलीले नेदरल्यान्डविरुद्ध खेलिसकेका छन् । जसमा नेपालले नेदरल्यान्डमाथि ९ विकेटको शानदार जित दर्ता गरेको थियो भने मलेसिया १५ रनले पराजित हुन पुगेको थियो । डबल राउन्ड रोबिनका आधारमा शीर्ष दुई टोलीले फाइनल खेल्ने सिरिजमा नेपालविरुद्ध जित निकाल्दै मलेसिया फाइनलका लागि आधार तयार गर्न चाहन्छ । त्यस्तै नेपालले पनि मलेसियालाई घरेलु मैदानमा पराजित गर्दै फाइनलको यात्रा सजिलो बनाउन चाहन्छ । यसअघि डेब्यु खेलमा उत्कृष्ट ब्याटिङ गरेका कुशल भुर्तेल र आशिफ शेखको ओपनिङ जोडीले मलेसियाविरुद्ध पनि सोही लय दोहोयाउने आशा गरिएको छ । प्रतियोगिताकै बलियो मानिएको नेदरल्यान्डविरुद्ध कुशलले ६२ तथा आशिफले नटआउट ५४ रन बनाएका थिए । खेल दिउँसो १ : १५ बजे सुरु हुनेछ ।"

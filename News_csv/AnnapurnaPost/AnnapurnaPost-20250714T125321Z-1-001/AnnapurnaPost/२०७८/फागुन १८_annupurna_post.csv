शीर्षक,विवरण
"भिजिट भिसामा कडा शर्त: पूर्वस्वीकृति अनिवार्य, फर्किने सुनिश्चितता, अंग्रेजीमा दख्खल","काठमाडौं: भिजिट भिसामा खाडी मुलुक र मलेसिया जानका लागि अध्यगामन विभागबाट पूर्व स्वीकृत लिनुपर्ने भएको छ। मानव तस्करहरुको प्रमुख 'रुट' खाडी मुलुक र मलेसिया रहेको भन्दै अध्यागमन विभागले पूर्व स्वीकृति लिने व्यवस्था अनिवार्य गर्न लागेको हो। भिजिट भिसा र सोबाट सिर्जित समस्या तथा समाधानका उपायहरू सम्बन्धमा सिफारिस गर्न गठित कार्यदलले संस्थागतरुपले भिजिट भिसामा खाडी मुलुक र मलेसिया जान चाहनेले अध्यागमन विभागमा पूर्व स्वीकृतिका लागि आवेदन दिनुपर्ने सुझाव दिएको हो। गृह मन्त्रालयका प्रवक्ता फणिन्द्रमणि पोखरेल संयोजक रहेको कार्यदलले बुधबार गृहमन्त्रीलाई ५३ पृष्ठको प्रतिवेदन बुझाएको छ। भिजिट भिसामा जानसक्ने यात्रुहरुबारे प्रतिवेदनमा उल्लेख भएअनुसार प्रचलित कानुन बमोजिम स्थापित संगठित संस्थाको नेतृत्व वा प्रायोजनमा आफ्ना सदस्यहरुकर्मचारीहरु समूह बनाई खाडी राष्ट्र र मलेसिया भ्रमण कार्यक्रममा जान अध्यागमन विभागबाट पूर्व स्वीकृति प्राप्त गरेको व्यक्ति हुनुपर्ने उल्लेख छ। त्यस्तै ट्राभल एजेन्सीले पनि खाडी मुलुक र मलेसियामा टूर प्याकेजमा पठाउँदा फर्काउने प्रतिबद्धता लिनुपर्ने प्रतिवेदनमा उल्लेख छ। 'ट्राभल एजन्सीको घोषित टूर प्याकेजमा निर्धारित भ्रमण कार्यक्रम सम्पन्न भएपछि फर्काउने प्रतिवद्धता र जिम्मेवारी स्वघोषणा गरेका सूचीमा संलग्न व्यक्ति तर खाडी मुलुक र मलेसियाको हकमा अध्यागमन विभागको पूर्व स्वीकृति आवश्यक पर्ने,' प्रतिवेदनमा उल्लेख छ। त्यस्तै पटकपटक विदेश यात्राको अभिलेख भएकालाई बढी ग्राहयता दिने र न्युनतम २ वर्षभन्दा बढी समय विदेशी मुलुकमा व्यतित गरेका र अंग्रेजी वा गन्तव्य मुलुकमा बोलिने अन्तर्राष्ट्रिय भाषाको राम्रो सिप भएकालाई भिजिट भिसामा रोक नलगाइने प्रतिवेदनमा उल्लेख छ। विदेश भ्रमणमा जाँदा होटल बुकिङ भएको हुनुपर्ने र हवाई टिकटसमेत दुई तर्फी हुनुपर्ने प्रतिवेदनमा उल्लेख छ। बुधबार गृह मन्त्रालयमा आयोजित कार्यक्रममा कार्यदलका संयोजक गृह मन्त्रालयका प्रवक्ता पोखरेलले यो प्रतिवेदन कार्यविधि बनाएपछि कार्यान्वयनमा आउने बताए। कार्यविधि बनाउन अध्यागमन विभाग, वैदेशिक रोजगार विभाग र सम्वद्ध निकायका प्रतिनिधिहरू सम्मिलित समिति बनाउने उनले बताए। प्रतिवेदनमा भिजिट भिसासम्बन्धी मौजुदा मापदण्ड तथा कार्यविधिलाई परिमार्जन गरी लागु गर्ने, श्रम स्वीकृति प्रक्रियामा रहेका जटिलता सुधार गरी अधिकतम सरलीकृत, पारदर्शी र छिटो बनाउने, भिजिट भिसामा पठाउँदा सहजीकरण गर्ने व्यक्तिसंस्थाहरूलाई कानुनी दायरामा ल्याइ जिम्मेबार बनाउन सुझाव दिइएको छ। त्यस्तै वैदेशिक रोजगारीका लागि इजाजत लिएका वैदेशिक रोजगार व्यवसायी संस्थाहरूले श्रम अनुमति नलिइ भिजिट भिसामा वा अन्य तरिकाले व्यक्तिहरूलाई विदेश पठाएको पाइएमा त्यस्ता संस्था र सञ्चालकलाई वैदेशिक रोजगार ऐन २०६४ को दफा ४४ बमोजिम कारबाही गरी रोजगारीका लागि भिजिट भिसामा विदेश पठाउने कार्यलाई निरुत्साहित गर्ने सुझाव प्रतिवेदनमा समेटिएको छ। कार्यदलमा सस्कृति पर्यटन तथा नागरिक उड्डयन मन्त्रालयका सहसचिव बुद्धिसागर लामिछाने, श्रम रोजगार तथा सामाजिक सुरक्षा मन्त्रालयका सहसचिव शेषनारायण पौडेल, परराष्ट्र मन्त्रालयका सहसचिव हरिषचन्द्र पौडेल, प्रहरी वरिष्ठ उपरीक्षक भिमप्रसाद ढकाल, अध्यागमन विभागका उपसचिव प्रकाशचन्द्र अधिकारी, र वैदेशिक रोजगार प्रवद्धन बोर्डका उपसचिव दीनबन्धु सुवेदी सदस्य छन्।"
हतियारसहित ३ जना पक्राउ,"दाङ : लुम्विनी प्रदेश प्रहरी कार्यालयले हतियारसहित तीन जनालाई पक्राउ गरेको छ। बाँकेको डुडुवा गाउँपालिका४ राप्ती पुल नजिकैबाट हतियारसहित ३ जना व्यक्ति पक्राउ परेको प्रदेश प्रहरी कार्यालय तुलसीपुर दाङले जनाएको छ। पक्राउ पर्नेमा बाकेको नेपालगञ्ज उपमहानगरपालिका वडा नं १८ कारकाँदोका २९ वर्षिय सुसान्त केसी, वडा नं १२ कोरियनपुरका २८ वर्षिय दिपेन्द्र अधिकारी र कैलाली लम्किचुहा नगरपालिका३का ३२ वर्षिय द्धारीका उपाध्याय रहेका छन्। उनीहरुलाई ईलाका प्रहरी कार्यालय बनकट्टी बाँकेले नियन्त्रणमा लिएको हो। उनीहरुको साथबाट बाग्मती प्रदेश ०१०२५ च ३०९७ नंको गाडी, गाडीको सिट पछाडीको ब्यागमा लुकाई छिपाई राखेको मेडिन युएसए अटोमेटिक पेस्तोल थान १९, गोली ९ राउण्ड, खुडा थान १, नोक थान २बरामद गरिएको हो। बरामद गरिएको हतियार र निज व्यक्तिहरुलाई पक्राउ गरी थप अनुसन्धान कार्य भईरहेको प्रदेश प्रहरी कार्यालयले जनाएको छ।"
"माओवादीभित्र नारायणकाजीको त्यो आक्रामक मुभ, जसले प्रचण्डलाई झस्कायो","काठमाडौं: अमेरिकी अनुदान सहायता एमसीसी सम्झौता अनुमोदन भएसँगै सत्ता घटक नेकपा माओवादी केन्द्र विभाजनको संघारमा पुगेको छ। सम्झौता अनुमोदनलाई राष्ट्रघात भन्दै असन्तुष्ट समूहले पार्टीबाट अलग हुन पार्टी पंक्तिमा छलफल चलाएको छ। आठौं महाधिवेशनको एकताबद्ध पार्टी म्याण्डेट विपरीत अधुरो (२९९ सदस्यीयमा २४६ जना) केन्द्रीय समितिले पूर्णता नपाउँदै र पदाधिकारी चयन नहुँदै चुनावको मुखैमा पार्टी फेरि विभाजनको दिशातिर गएपछि नेता कार्यकर्ता चिन्तित बनेका छन्। विगतमा वैचारिकराजनीतिक कार्यदिशा, सामाजिक क्रान्ति, साम्यवाद र गुटगत कारणले पटकपटक फुटेको माओवादी अहिले फेरि एमसीसीमा नेतृत्वले लिएको निर्णयले संकटमा परेको हो। असन्तुष्ट समूहको नेतृत्व गर्दै नेता नारायणकाजी श्रेष्ठले पार्टीमा छलफल र परामर्श तीव्र पारेपछि मंगलबार अध्यक्ष पुष्पकमल दाहाल प्रचण्ड हात्तीवन पुगे। श्रेष्ठ निवासमा प्रचण्डले एमसीसीमा जेजे मतभेद भए पनि अब पार्टीलाई एकताबद्ध गरेर लानुपर्नेमा जोड दिए। नारायणकाजीले पनि तपाईंले निस्केर जा भनेपछि सोच्न बाध्य भएँ भनेर जवाफ दिए। नारायणकाजीको भनाइमा प्रचण्डसँग उनको कुरा मिलेको छैन। नेतृत्व र पार्टीभित्रको छलफललाई निरन्तरता दिने जवाफ उनले अध्यक्षलाई दिएका छन्। दुबै आआफ्नो तर्फबाट समीक्षा गर्ने भनेर छुट्टिए। बुधबार पनि अध्यक्ष प्रचण्डले पार्टी जोगाउन दौडधुप थालेका छन्। उनले असन्तुष्ट नेताहरुसँग परामर्श थालेका छन्। प्रधानमन्त्री एवं सत्ता गठबन्धनका नेता शेरबहादुर देउवालाई समेत यस विषयमा जानकारी गराएका छन्। प्रचण्डको अभिव्यक्तिले आगोमा घिउ थप्ने काम गर्यो। नारायणकाजीले आक्रामकरुपमा मुभ लिए। देशभर विभिन्न केन्द्रीय सदस्यसँग कुराकानी गरे। जसले प्रचण्डलाई झस्कायो। गम्भीर बनायो। हल्कारुपमा लिएर नारायणकाजीलाई जवाफ दिँदा उनलाई सोच्न बाध्य पार्यो। विवादको पृष्ठभूमि पछिल्ला वर्षहरुमा माओवादीको नेतृत्वदेखि तल्लो तहसम्मले एमसीसी राष्ट्रघाती भन्ने भाष्य तयार पार्यो। पटकपटक खारेज गर्नुपर्ने भनेर आन्दोलन नै गर्यो। संसदमा टेबल भइसकेपछि पनि विपक्षमा मतदान गर्ने, सरकार छोड्नेसम्मको निर्णय गरियो। भ्रातृ संगठनले सडकमा टायर बाल्नेदेखि बिरुवा उखेल्नेसम्म आक्रामक प्रदर्शन गरे। तर अन्तिम समयमा व्याख्यात्मक घोषणाका नाममा नेतृत्वले सम्झौता अनुमोदनको निर्णय गरेपछि पार्टीभित्र आक्रोश बढ्यो। आक्रोशलाई लिड गर्ने नेतृत्व चाहिएको थियो। पार्टीभित्र अन्य विषयमा पनि असन्तुष्ट रहँदै आएका नारायणकाजी श्रेष्ठ यसमा मुभ भए। पार्टीले अनुमोदनको निर्णय गर्दा नै महाधिवेशनको 'स्पिरिट' विपरीत भन्दै गम्भीर असहमति राखेका श्रेष्ठले पार्टीकै सहयोगमा संसदबाट अनुमोदन भएपछि राष्ट्रघाती सम्झौता अनुमोदनलाई कालो दिनको रुपमा लिनुपर्ने भनेर कडा टिप्पणी गरे। एमसीसीमा उठेको राष्ट्रियताको सबालका साथै पार्टीको आन्तरिक राजनीतिका अन्य विषय समेटेर श्रेष्ठले विभाजनसम्मको आधार तयार पारे। अब पनि नेतृत्व नसच्चिने हो भने अघि बढ्ने मनस्थिति बनाएर पार्टीमा छलफल थाले। यसको सुरुवात उनले असन्तुष्टहरुबाट गरे। गिरिराजमणि पोखरेल, लिलामणि पोखरेल, शशी श्रेष्ठ, रेखा शर्मा, जयपुरी घर्ती, यशोदा गुरुङ, अञ्जना विशुंखे, कृष्णबहादुर महरालगायतले आक्रामकरुपमा धारणा राखे। छलफलमा सहभागी एक सांसदका अनुसार यीमध्ये केहीले तत्कालै अलग भएर नयाँ ढंगले जानुपर्ने धारणा राखेका थिए। त्यसपछि श्रेष्ठले प्रमुख सचेतक देव गुरुङलगायत देशभरका केन्द्रीय सदस्यहरुसँग छलफल चलाएका थिए। छलफलबारे जानकार श्रेष्ठ निकट एक केन्द्रीय सदस्यले पार्टी विभाजनभन्दा पनि नेतृत्वलाई खबरदारी गर्दै सच्याउने दिशातिर अघि बढ्न अधिकांश सुझाव आएको बताए। एकातिर अहिले नै त्यो (विभाजन)को निर्णयमा नपुग्न कमरेड प्रकाशलाई बलियो सुझाव आयो भने अर्को अध्यक्ष प्रचण्डलाई पनि फुट्न नदिन पहल गर्न दबाब सिर्जना भयो, उनले अन्नपूर्णसँग भने, त्यसैको परिणाम हो हिजो कमरेड प्रकाश र अध्यक्ष प्रचण्डको भेटघाट। भेटले तत्काल दुर्घटना टरेको महसुस गरेका छौं। उनका अनुसार नारायणकाजीले एमसीसीको असन्तुष्टिमा पार्टीभित्र समानान्तर छलफल चलाएको सूचना खुमलटार पुगेपछि प्रचण्डले आक्रामक अभिव्यक्ति दिएका थिए। आफूमाथि उठेका प्रश्नलाई बेवास्ता गर्ने, आलोचना गर्नेमाथि इगो राख्ने र बोल्दा आवेशमा आउने अध्यक्ष कमरेडको खराब बानी हो, उनी भन्छन्, त्यो दिन पनि उहाँ एकदमै आवेगमा आउनुभयो। विभाजनको रेखा कोरिनेगरी त्यो कुरा बोल्न हुन्थेन। प्रचण्डले नारायणकाजीको नामै किटेर राष्ट्रवादको नारा लाउँदैमा सबै नेता कार्यकर्ताले साथ नदिने र महाकाली सन्धिमा वामदेव गौतमले जसरी पार्टी छोडेर गए आफूले नरोक्ने अभिव्यक्ति दिएका थिए। असन्तुष्ट नेताहरु यो भड्काउ अभिव्यक्तिले वातावरण थप विगार्ने बताउँछन्। नेता गिरिराजमणि पोखरेल पार्टी अध्यक्ष प्रचण्डको मात्रै नभएको र मतभेद राख्ने अधिकार सबैलाई भएको बताउँछन्। पार्टी जोगाउन र गतिशील बनाउन अध्यक्षले आत्मसमीक्षा गर्नुपर्ने उनको धारणा छ। हुन पनि प्रचण्डको अभिव्यक्तिले आगोमा घिउ थप्ने काम गर्यो। नारायणकाजीले आक्रामकरुपमा मुभ लिए। देशभर विभिन्न केन्द्रीय सदस्यसँग कुराकानी गरे। जसले प्रचण्डलाई झस्कायो। गम्भीर बनायो। हल्कारुपमा लिएर नारायणकाजीलाई जवाफ दिँदा उनलाई सोच्न बाध्य पार्यो। अर्कोतिर नारायणकाजीले सम्पर्क गरेका नेता कार्यकर्ताले प्रचण्डलाई विवाद मिलाउन दबाब दिन थाले। महाधिवेशनबाट नयाँ ऊर्जा साथ अघि बढिरहेको पार्टीलाई जोगाउन आग्रह गरे। पूर्वस्थायी कमिटी सदस्यहरुले पनि समाधानमा जोड दिए। अनि प्रचण्ड पश्चताप गर्न हात्तीवन पुगे। नारायणकाजीले सञ्चारमाध्यमलाई बताएअनुसार प्रचण्डले आफू नकारात्मक नभएको र चित्त दुखेको भए अभिव्यक्ति सच्याउन तयार रहेको भनेका थिए। तपाईं पार्टी छोड्दै हुनुहुन्छ भन्ने कोणबाट कुरा आएपछि त्यस्तो भन्न पुगेछु। तर मैले नकारात्मक ढंगले भन्न खोजेको होइन। यसले अफ्ठेरो पारेको वा अपमानित भएको छ भने त्यसबारे फेरि बोल्न सक्छु। मेरो मनसाय तपाईँ पार्टी छाडेर जानुस् वा गइदिए हुन्थ्यो भन्ने होइन, प्रचण्डको भनाइ उद्धृत गर्दै श्रेष्ठले भने। राष्ट्रियताको एजेण्डामा नेतृत्व लिँदै आएको कम्युनिस्ट पार्टी देशभक्त अडानमा चुक्ने भएपछि समस्या हुने भयो त्यसले पनि पिरोलेको छ नारायणकाजी नारायणकाजीको तयारी एमसीसीमा नेतृत्वले गरेको निर्णयमा असन्तुष्ट नेता श्रेष्ठले यसअघिका असन्तुष्टिहरुलाई समेत समेटेर वारपारकै मनस्थिति बनाएको सञ्चारमाध्यममा उनले व्यक्त गरेका धारणाले देखाएको छ। मंगलबार साँझ बीबीसी नेपाली सेवासँगको कुराकानीमा श्रेष्ठले आफूले निस्किने गरी नै तयारी गरेको सन्देश दिए। अध्यक्षले पत्रकार सम्मेलनमा बाहिर गए हुन्छ भनेपछि हामी पार्टीमा बस्न नपर्ने, यहाँबाट बाहिर जानुपर्नेजस्तो स्थिति आयो। सोच्न बाध्य पार्यो, उनले भने। उनले कुराकानीमा अरु असन्तुष्टि पनि पोखे। पार्टी वैचारिकसांस्कृतिकरुपमा स्खलन हुँदै गइरहेको छ। क्रान्तिकारी कम्युनिस्ट पार्टी बन्छ कि बन्दैन? चिन्ता त्यहाँ हो। बन्दैन भने त अनैतिक भइन्छ। कम्युनिस्ट भन्दै के भनेर जाने भन्ने हो? उनले भने, राष्ट्रियताको एजेण्डामा नेतृत्व लिँदै आएको कम्युनिस्ट पार्टी देशभक्त अडानमा चुक्ने भएपछि समस्या हुने भयो त्यसले पनि पिरोलेको छ। राष्ट्रियताको सबालमा आफूलाई निकै गम्भीर बनाएको उनले खुलाए। भन्दाभन्दै जुन निर्णय गरियो, एकदम ठूलो भूल हो। पटकपटक एमसीसीको विपक्षमा निर्णय गर्ने भनियो। अन्तिममा पक्षमा गयो। यो राष्ट्रघाती निर्णय हो। यसले मलाई एकदमै पीडा भयो। कसरी सच्याउने भनेर गम्भीर छलफल आफैँसँग र पार्टीका साथीहरुसँग भइराखेको सत्य हो, उनले भने, समग्र देशको व्यवस्था र आन्दोलनको अवस्थामा अब के गर्न सकिन्छ भनेर उपाय मैले पनि सोचिरहेको छु। पार्टीका सबै कमरेडसँग छलफल गरिरहेको छु। कुनै निष्कर्षमा पुगिसकेको स्थिति छैन। अरु साथीहरुसँग छलफल पनि गर्छौं। उनले कार्यकर्तालाई काखापाखा गरिएको, व्यक्तिवाद र गुटगत हाबी भएको पनि असन्तुष्टि पोखे। वैचारिक अस्पष्टताले सामाजवादमा पुग्न सकिँदैन। पार्टीलाई विधि पद्धति र संस्थागत ढंगले चलाउने कुरा भएन। पार्टी नै भ्रष्टीकरण र अनियमिततामा संलग्न भयो। दलाल पुँजीवादीसँग सम्बन्ध बढाउने र सर्वहारा वर्गसँग सम्पर्क कमजोर बनाउने काम भयो, नारायणकाजीले असन्तुष्टि धाराप्रवाह गरे। यी कुरामा गुणात्मक रुपान्तरण नगरेसम्म यथास्थितिमा अघि बढ्न नसकिने अडान उनले राखेका छन्। यो दिशातिर जान हामी तयार छौं कि छैनौं? यो कुराहरुमा छलफल गरेर विश्वस्त हुनुपर्यो, उनले माग गरे।"
राप्रपा केन्द्रीय कार्यसमितिमा निर्वाचन तयारी सम्बन्धी प्रतिवेदनमाथि छलफल,"काठमाडौं : राष्ट्रिय प्रजातन्त्र पार्टीको केन्द्रीय कार्यसमिति बैठकमा तीन प्रतिवेदनमाथि छलफल गरिएको छ । धुम्बाराहीस्थित एसआर बैङ्क्वेटमा बुधबारदेखि सुरु भएको बैठकमा अध्यक्ष राजेन्द्र लिङ्देनले समसामयिक राजनीतिक प्रतिवेदन, उपाध्यक्ष हेमजङ्ग गुरुङले सचिवालय सम्बन्धि प्रतिवेदन र महामन्त्री भुवन पाठकले स्थानीय तहको निर्वाचन तयारी सम्बन्धी प्रतिवेदन प्रस्तुत गरेका थिए । प्रस्तुत सबै प्रतिवेदन माथि छलफल प्रारम्भ भएको प्रवक्ता मोहन श्रेष्ठले जानकारी दिए । उनकाअनुसार आज २५ जनाले प्रतिवेदनमाथि आफ्नो धारणा राखेका छन् । बैठक भोलि ८ बजे बस्ने र बाँकी सदस्यले धारणा राख्ने प्रवक्ता श्रेष्ठले बताए ।"
फलफूल पसलमा गाँजा बिक्री गर्ने पक्राउ,जनकपुरधाम : फलफूल पसलको आवरणमा लागूऔषध गाँजा बिक्री गर्ने एक युवकलाई धनुषा प्रहरीले पक्राउ गरेको छ। पक्राउ पर्नेमा धनुषाको क्षिरेश्वरनाथ नगरपालिका ५ बस्ने १९ वर्षिय अरुण कुमार साह रहेका छन्। फलफूल पसलमा प्रतिबन्धित लागूऔषध गाँजा बिक्री बितरण हुने गरेको गोप्य सूचनाको आधारमा बुधबार बिहान ईलाका प्रहरी कार्यालय महेन्द्रनगरबाट खटेको प्रहरी टोलीले उनलाई पक्राउ गरेको जिल्ला प्रहरी कार्यालय धनुषाका प्रवक्ता प्रहरी नायव उपरीक्षक जितेन्द्र बस्नेतले जानकारी दिए। क्षिरेश्वरनाथ नगरपालिका५ दुधमती चौक स्थित रवि साह तथा निजका छोराले सञ्चालन गरेको पसलमा प्रहरी टोलीले खानतलासी गर्दा सुगापंखी रङको डिस्पोजल झोला भित्र कागजको पुरिया बनाई बिक्री वितरण गर्न तयारी अवस्थामा राखिएको गाँजाको १३ थान पुरीया बरामद गरिएको उनले बताए। पक्राउ परेका साहमाथि लागूऔषध नियन्त्रण ऐन अनुसार पहिलो पटक ७ दिनको म्याद लिई थप अनुसन्धान कार्य भईरहेको प्रहरीले जनाएको छ।
मोबाइल पसल फुटाएर चोरी गर्ने पक्राउ,"काठमाडौं : मोबाइल पसल फुटाएर चोरी गर्ने पक्राउ परेका छन्। पक्राउ पर्नेमा गोरखाका सुरेस गिरी र बाकेका गणेश क्षेत्री रहेका छन्। उनीहरुले काठमाडौं महानगरपालिका४ बिशालनगरस्थित सुरज इलोक्टोनिक्स मोबाइल पसलको झ्याल फुटाई सिलप्याक मोबाइल चोरी गरेको महानगरिय अपराध महाशाखाले जनाएको छ। उनीहरुले सिलप्याक ३७ वटा विभिन्न कम्पनीका मोबाइल तथा मर्मतका लागि आएका १५ वटा मोबाइल, एक गितार तथा २७ वटा स्मार्ट घडि गरी अन्दाजी १६ लाख १२ हजार ५ सय रुपैयाँ बराबरको धनमाल चोरी गरेको प्रहरीले जनाएको छ। महानगरिय अपराध महाशाखाका प्रवक्ता कृष्ण कोइरालाका अनुसार उनीहरुले गत माघ १८ गते राति पसल फुटाएर उक्त सामान चोरी गरेका थिए। अपराध महाशाखाबाट खटीएको विशेष अनुसनधान टोलीले उनीहरुलाई गोंगबु चोकबाट पक्राउ गरेको हो। चोरी भएको सामान पनि बरामद गरिएको प्रवक्ता कोइरालाले बताए। थप कानुनी कारबाहीको लागि महानगरिय प्रहरी बृत महाराजगन्जमा पठाइएको कोइरालाले जानकारी दिए।"
"म्यानपावर धेरै, ठगी अचाक्ली","विदेश नगई सुख छैन। तर विदेश पठाउने म्यानपावर कम्पनीका बदमासी भनिसाध्य छैन। दुई, चार पैसाका लागि जे पनि गर्न तयार हुन्छन् भन्ने आरोप उनीहरूमाथि लागिरहन्छ। त्यही कारण यो व्यवसायप्रतिको गरिमा र सम्मान बेखाबखत धर्मराइरहन्छ। यस्तो हुनुमा अरू नभई व्यवसायी नै बढी जिम्मेवार छन्। २०६२०६३ सालको दोस्रो जनक्रान्तिपछि विदेश जानेको संख्या घट्नुपर्ने हो। शान्ति स्थापनासँगै देशमा उद्योग, कलकारखानाको स्थापना भई स्वदेशमा रोजगारीका अवसर सिर्जना हुने आम सर्वसाधारणको अपेक्षा थियो। तर भयो उल्टो। न त ठुला कलकारखाना स्थापना भए, न त स्वदेशमै केही गरेर जीविकोपार्जन गर्न सक्ने विश्वास र जाँगर युवाहरूमा देखियो। झन्, विदेश जाने युवाहरूको संख्या ह्वात्तै बढ्यो। राजनीतिक अस्थिरता, दलीय झैझगडा, सत्ताको खेलले वाक्कदिक्क भएर स्वदेशमा कुनै विकल्प नदेखेपछि युवा जनशक्ति बाहिरियो। पढे, लेखेकाहरू सम्पन्न र विकसित मुलुकतिर लागे, साक्षर युवाहरू खाडीतिर पसिना बगाउन गए। यो क्रम अझै रोकिएको छैन। विश्वव्याधी कोभिडका कारण बीचमा केही समय अलि कम भए पनि अहिले फेरि अन्तर्राष्ट्रिय विमानस्थलमा युवाहरूको लर्को लाग्न थालिसकेको छ। यसरी युवा जनशक्ति कहिलेसम्म बिदेसिइरहने हो भन्ने चिन्ता र चासो न सरकारलाई छ, न त राजनीतिक दललाई नै। आफूले जिते वा आफ्नो पार्टी सरकारमा आए यतिलाई रोजगारी दिने, यस्तो विकास गर्ने, उस्तो विकास गर्ने भन्ने कोरा नारा मात्र बाँडिरहेका छन्। जुन मुलुककै विडम्बना हो। विदेश जाने लहर चलेकै बेला झन्डै सात वर्षअघि अख्तियार दुरुपयोग अनुसन्धान आयोगले राजधानीको नेपाल निक प्रेसमा छापा मार्यो। यो २०७१ सालको घटना हो। अख्तियारले उक्त प्रेसबाट म्यानपावर कम्पनीले बनाउन दिएका नक्कली कागजात फेला पार्यो। नक्कली कागजात बनाउन विभागका कर्मचारी संलग्न रहेको भन्दै विशेष अदालतमा मुद्दा हाल्यो र म्यानपावर कम्पनीलाई कारबाही गर्न वैदेशिक रोजगार न्यायाधिकरणमा मुद्दा दायर गर्यो। त्यतिबेलाको यो चर्चित घटना धेरैले बिर्सिसकेका पनि थिए। तर, हालैमात्र वैदेशिक रोजगार न्यायाधिकरणले त्यो बेला नक्कली कागजात बनाउने ५३ म्यानपावर कम्पनीका सञ्चालकलाई कैद तथा जरिबानाको निर्णय गर्यो। वैदेशिक रोजगार न्यायाधीकरणका अध्यक्ष रमेशकुमार खत्री तथा सदस्यद्वय निशा बानियाँ र डा गोपीचन्द्र भट्टराईको इजलासले नक्कली कागजात बनाएर विदेश पठाएको ठहर गर्यो। म्यानपावर व्यवसायीलाई ६ महिना कैद र रु एक लाख जरिबाना हुने फैसला गर्यो। यो निर्णयले वैदेशिक रोजगारको क्षेत्रमा नयाँ तरंग नै पैदा गरेको छ। वैदेशिक रोजगारसम्बन्धी मुद्दामामिला हेर्ने विशेष अदालत भनेकै वैदेशिक रोजगार न्यायाधिकरण हो। ढिलै भए पनि न्यायाधिकरणले यस क्षेत्रका लागि एउटा महत्वपूर्ण फैसला गरेको छ। किनकि, विगतमा एकैपटक यति धेरै म्यानपावर कम्पनीमाथि कारबाही भएको थिएन। न्यायाधिकरले वैदेशिक रोजगार ऐन, २०६४ को दफा ४७ (१) अनुसार म्यानपावर कम्पनीका सञ्चालकलाई कैदकै सजाय सुनाएको छ। रोजगार विभागका अनुसार हाल ८ सय बढी म्यानपावर कम्पनी सञ्चालनमा छन। कुनै न कुनै बदमासी गरेको भन्दै अधिकांशविरुद्ध विभागमा उजुरी परेका छन्। विभागले ती उजुरीमाथि छानबिन र अध्ययन गरिरहेको बताउँदै आए पनि देखिने र महसुस हुने गरी कारबाहीको प्रक्रिया अघि बढाउन सकेको छैन। विभागले अलमल गर्दा बदमासी गर्ने व्यवसायीको मनोबल बढ्दै जाने र पीडित सर्वसाधारण झन् पीडित बन्दै जाने हुन्छन्। ढिलो न्याय दिनु पनि अन्याय हुने कानुनी सिद्धान्तको पालनामा विभाग अडिग रहनुपर्ने आवश्यकता छ। अर्कोतिर, यो क्षेत्रको इज्जत, प्रतिष्ठा र सान जोगाउन व्यवसायीले पनि त्यसअनुसारको आचरण, व्यवहार र कर्म गर्न जरुरी छ। व्यवसायलाई सम्मानित, मर्यादित र व्यावसायिक बनाउन सकेका दिन यस क्षेत्रप्रतिको सामाजिक दृष्टिकोण पनि फरक बन्ने निश्चितै छ।"
एमसीसीमा एमालेलाई भागलिने अवसरबाट बन्चित गरियो : योगेश भट्टराई,"खाँदबारी : नेकपा (एमाले)लाई राष्ट्रिय मुद्धाको अमेरीकी सहयोग परियोजना(एमसीसी) अनुमोदनको प्रकृयामा भागलिने अवसरबाट बन्चित गरिएको एमाले सचिव योगेश भट्टराईले बताए। सङ्खुवासभाको खाँदबारी आएका सचिव भट्टराईले राष्ट्रिय बहस भएको मुद्धामा संसद्को सबभन्दा ठूलो दल नेकपा(एमाले)लाई प्रकृयामा भाग लिने अवसरबाट बन्चित गरेकामा असन्तुष्ट प्रकट गरेका छन्। एमालेलाई सहभागी नगराई जबरजस्त प्रतिनिधि सभामा यो प्रकृया अगाडि बढाएको प्रति एमालेले खेदप्रकट गरेको उनको भनाई छ। प्रधानमन्त्री शेरबहादुर देउवाले यस्तो महत्वपूर्ण राष्ट्रिय मुद्धा जो दुई देश बीचको सम्बन्धसँग जोडिएको मुद्धा हो, त्यो मुद्धामा राष्ट्रिय सहमति जुटाउन असफल हुनुभयोभट्टराईले भने। गम्भिर मुद्धामा संसद् भित्र सहज वातावरण बनेन् भने त्यसलाई सभामुखले सहज वातावरण बनाउनु पर्ने उनको धारणा छ। तर सभामुख यस दायित्वबाट च्युत भएको आरोप लगाउँदै उनले मार्ग प्रसस्त गर्नुपर्ने बताए । अमेरीकन सहयोग नेपालको आर्थिक विकास, पूर्वाधर विकासका लागि वित्तीय सहयोग भएकाले यो अनुदान नेपालले लिन सन् २००४ देखि सुरु गरेको र हामीले २०१७ र २०१९ मा हस्ताक्षर गरेका थियौं। त्यो बेला देखि नै एमालेको बुझाई यो नितान्त आर्थिक सहयोग रहेको उनले बताए। यस्ता सहयोगहरु नेपालले चीन, भारत, बेलायत, जापान तथा वर्लड बैंक लगायतका दातृ निकायसँग लिएको उनको भनाई छ। सचिव भट्टराईले भनेहाम्रो पार्टीको भनाई के हो भने यस्ता अन्र्तराष्ट्रिय मुद्धाहरुमा सिंगो नेपाल एकमत हुनपर्छ, जो सरकारमा छ उसले बनाउँनु पर्छ। व्याख्यात्मक टिप्पणीको अन्र्तराष्ट्रिय मान्यता के हो? कही पनि प्रष्ट नभएको उनले बताए। दुई पक्षिय सम्झौता हुँदा त्यस्तो सम्झौताको थप व्याख्या गर्नु पर्ने भएमा दुवै पक्षको सहमतिमा मात्र गर्न सकिने उनको भनाई छ। एक पक्षको व्याख्या अर्को पक्षले मान्नुपर्छ भन्ने बाध्यकारी स्थीति नरहेको उनी बताउँछन्।"
विद्यार्थीलाई शैक्षिक सामाग्री र पोशाक,"नुवाकोट : विद्यार्थीलाई शैक्षिक सामाग्री र पोशाक वितिरण गरिएको छ। गाउँमा शिक्षाप्रति जागरक गराउने उद्धेश्यले नुवाकोटको दक्षिणी भेगमा रहेको दर्शनटारको विद्यालयमा अध्ययनरत विद्यार्थीहरु शैक्षिक सामग्रीका साथै विद्यालय पोशाक वितरण गरिएको हो। यसबाट विद्यार्थीहरु निकै खुसी भएका छन्। लायन्स क्लब अफ काठमाडौं ग्लोबल टाउनको आयोजनामा तारकेश्वर गाउँपालिका४ दर्शनटारमा रहेको गौरेश्वर आधारभूत विद्यालयमा विद्यार्थीहरुलाई विद्यालय पोशाक तथा स्टेसनरी सामाग्री वितरण गरिएको छ। सो विद्यालयमा अध्ययनरत ६० जना विद्यार्थीहरुलाई पोशाक तथा शैक्षिक सामग्री वितरण गरिएको क्लबका अध्यक्ष लायन बैकुण्ठ रिमालले जानकारी दिए। कार्यक्रममा लायन्स क्लब इन्टरनेशनल डिस्ट्रिक ३२५ बि १ का क्लस्टर चिफ अनुजकुमार श्रेष्ठ, रिजन चेयरपर्सन टेकनाथ पौडेल, सिनियर एओजी श्रीकान्त आचार्य तथा विद्यालय व्यवस्थापन समितिका पदाधिकारी तथा अभिभावकको सहभागीता रहेको थियो। गाउँमै पहिलो पटक विद्यार्थीहरुले पोशाक तथा शैक्षिक सामग्री प्राप्त गर्दा निकै खुसी भएका छन्।"
जनकपुर साहित्य महोत्सव बिहिबारदेखि,"जनकपुरधाम : मिथिला, मैथली, मधेश र मधेशको संस्कार, संस्कृति र साहित्य बुझाउने, देशभरी फैलाउने जनकपुर साहित्य महोत्सव बिहिबारदेखि जनकपुरधाममा सुरु हुने भएको छ। देशभरिका मानिसलाई जनकपुरमा आमन्त्रण गरेर यहाँको कला, संस्कृति, लोकभाका सुनाउने, बोलाउने र जनकपुर चिनाउने उदेश्यले जनकपुर साहित्यस महोत्सवको आयोजना गरिएको हो। मिथिला फाउण्डेशन नेपालको आयोजन, नविल बैंकको प्रायोजनमा हुन लागेको त्रिदिवसिय जनकपुर साहित्य महोत्सवको तेश्रो संस्करणमा राजनीति, साहित्य, चिन्तन, भाषा र अध्यात्ममा चर्चा गरिने महोत्सवका स्थानीय कोर्डिनेटर राकेश विक्रम साहले जानकारी दिएछ। प्राचीन उद्गमस्थल मिथिलानगरी जनकपुरधामको साहित्य, यहाँको संस्कृति विरासत, कला र जनकपुरलाई देशैभर चिनाउने मानिससंग जोड्ने सेतुकोरुपमा जनकपुर साहित्य महोत्सव आयोजना गर्न लागिएको होराकेश विक्रमले भने। फरकफरक विचारका व्यक्तिहरुलाई छलफलको अवसरबाट जनकपुरको पर्यटन प्रवद्र्धनका साथै जनकपुर साहित्य महोत्सवको तेश्रो संस्करणले मधेश र मिथिलाको खानकी पस्कने महोत्सवकी संयोजक प्रियंका झाले बताईन्। उनले भनिन, मुख्यतः पूर्व मेचीदेखि पश्चिम महाकालीसम्मको मानिसलाई समग्र जनकपुर बुझाउने हाम्रो प्रयास रहन्छ। जसमा तपाईहरुको साथ र सहयोग आवश्यक छ। साहित्य महोत्सवको उद्दघाटन विहिवार दिउँसो २ बजेदेखि जानकी मन्दिर परिसरमा हुनेछ। उद्घाटनमा प्रमुख अतिथि मधेश प्रदेशका मुख्यमन्त्री लालबाबु राउत, नेपाल पर्यटन बोर्डका सीईओ, उद्योगपति विनोद चौधरी, नबिल बैंकका कार्यकारी प्रमुख अनिल शाहलगायत अन्य स्थानीय, प्रादेशिक र राष्ट्रियस्तरका व्यक्तित्वको सहभागिता रहने छ। तीन दिने महोत्सवमा १२ वटा सत्र समावेश गरिएको छ। पहिलो दिन माई जनकपुरधामविषयमा विद्यार्थीहरुबीच वक्तृत्वकला प्रतियोगिता राखिएको छ। प्रतियोगिका लागि पाँच विद्यार्थी छनोट भइसकेका छन्। बिहीबार उद्घाटन सत्रपछि उनीहरुले आफ्नो प्रस्तुत गर्ने समय तालिका तोकिएको छ। बिहीबार दिउँसो मधेसमा साहित्य लेखनमा विश्लेषक रोशन जनकपुरी, लेखक गोपाल अस्क र रेणु गुप्ता सहभागि हुनेछन्। ततपश्चात साँझ मिथिलाको लोक संस्कृति झरीझरी र कुटुम्बको सांस्कृतिक प्रस्तुती जानकी मन्दिरमा हुनेछ। त्यस्तै दोस्रो दिन समाजमा विभेद, मधेसमा उद्यमी र मधेसको उद्योग र शिक्षा संस्कारजस्ता विषयमाथि विमर्श हुने कार्यक्रम रहेको छ। तेस्रो दिन महिला र राजनीति : कति सहज, कति सकस, कसको लोकतन्त्र, कस्तो लोकतन्त्र विषयमाथि विमर्श हुनेछ। जसमा राजनीतिबाट सरिता गिरी, विश्लेषक सिके लाल र हरिशर्मा वक्ताको रुपमा हुनेछ। मधेस एक अवसर विषयको सत्रमा व्यवसायी तथा नेता विनोद चौधरी सहभागी हुनेछन्। मधेस साहित्य र मसत्रमा साहित्यकार तथा लेखक खगेन्द्र संग्रौला सहभागी हुनेछन्। परिर्वतनको सिद्धान्तविषयमा कांग्रेसका महामन्त्री गगन थापाले सम्बोधन गर्नेछन्। पहिलो दिन भोलि चर्चित लेखक खगेन्द्र संग्रौलाको मधेश साहित्य र म भन्ने विषयमा एउटा सत्र पनि रहेको छ। फागुन २० र २१ गते पनि जानकी मन्दिर परिसरमै दिउँसो २ बजेदेखि कार्यक्रम सञ्चालन हुनेछ।"
सिंगापुर एयरलाइन्सबाट उड्न लागेका यात्रु १६ लाख अवैध जापानी येनसहित पक्राउ,"काठमाडौं : प्रहरीले त्रिभुवन अन्तर्राष्ट्रिय विमानस्थलबाट करिब १६ लाख अवैध जापानी येन (जापानी पैसा) एक जनालाई पक्राउ गरेको छ । पक्राउ पर्नेमा स्याङ्जा मिर्मी६, पालिचौर घर भएका राहदानी नम्बर ०७६४२१४८ बाहक ४८ वर्षीय यात्रु रेश्मराज भट्टराई रहेका छन् । विमानस्थल प्रहरी सुरक्षा गणले मंगलबार सिंगापुर एयरलाइन्सको उडान नम्बर एसक्यू ४३९ बाट सिङ्गापुर हुँदै जापान हिँडेका भट्टराईले बोकेको कालो रंगको हाते झोला अन्तर्राष्ट्रिय उडानतर्फको प्रस्थान ह्याण्ड ब्यागेज चेकिङ एरियाको एक्सरे मेसिनमा जाँच गर्दा १५ लाख ९० हजार जापानी ऐन फेला परेको हो । विदेशी मुद्रा अवैध रुपमा प्रशासनलाई छलेर बाहिरी मुलुकतर्फ लैजान लागेको अवस्थामा भट्टराईलाई नियन्त्रणमा लिएर अनुसन्धान एवं कारबाहीको लागि राजश्व अनुसन्धान विभाग पठाइएको विमानस्थल सुरक्षा प्रमुख एसएसपी भीमप्रसाद ढकालले जानकारी दिए ।"
नियन्त्रणमा ल्याएको नरभक्षी बाघ चितवन पठाइयो,"नेपालगन्ज : बाँकेको राप्तीसोनारी गाउँपालिकाको सामुदायिक वनबाट नियन्त्रणमा ल्याइएको नरभक्षी पाटे बाघलाई बुधबार चितवन राष्ट्रिय निकुञ्जमा पठाइएको छ। बाँके राष्ट्रिय निकुञ्जका वार्डेन श्यामकुमार शाहले बुधबार अपरान्हतिर बाघलाई चितवन राष्ट्रिय निकुञ्जमा पठाइएको जानकारी दिए। चितवन लगेर निकुञ्जमा छोड्ने होइन। निकुञ्ज परिसरमा नै संरक्षण गरेर राख्ने हो, शाहले प्रष्ट पारे। राष्ट्रिय प्रकृति संरक्षण कोषको प्राविधिक टोलीले बुधबार बिहान राप्तीसोनारी६ स्थित राप्ती पीडित सामुदायिक वनबाट बाघ नियन्त्रणमा लिएको कोषका प्राविधिक फिरुलाल थारुले जानकारी दिए। पाडो राखेर बाघ नियन्त्रणको प्रयास गरिएकोमा बाघले मंगलबार राति नै पाडो खाएको थियो। बिहान ७ बजेतिर बाँकी रहेको पाडोको मासु खान आएको बेलामा पहिलो डार्कको प्रयास विफल भएको थियो। ९ः४५ बजेतिर दोस्रो पटकको प्रयासमा डार्क सफल भएको थियो। प्राविधिक थारुले नियन्त्रणमा लिइएको बाघ ८ वर्षको भाले रहेको बताए। झन्डै २ हप्तादेखि कोषको टोली बाघ नियन्त्रणका लागि काम थालेको थियो। बाघ नियन्त्रण अभियानमा राष्ट्रिय प्रकृति संरक्षण कोषका भेटनरी डा चित्रबहादुर खड्का, प्राविधिक थारुसहितको टोली २ वटा ठाउँमा खटेको थियो। राप्तीपारी मात्र एक वर्षको अवधिमा बाघको आक्रमणबाट अहिलेसम्म ५ जनाको ज्यान गइसकेको छ। नरभक्षी बाघ नै नियन्त्रणमा आएको बाँके निकुञ्जले जनाएको छ।"
राजर्षि जनक विश्वविद्यालयमा तोडफोड,"जनकपुरधाम : राजर्षि जनक विश्वविद्यालयमा नियमित परीक्षा सञ्चालनको माग गर्दै विद्यार्थीले तोडफोड गरेका छन्। परीक्षा दिन पुगेका बीबीए प्रमथ वर्ष पहिलो सत्रान्तका विद्यार्थीले बिना सूचना परीक्षा सारिएको भन्दै बुधबार दिउँसो कलेजमा तोडफोड गरेका हुन्। विश्वविद्यालयले पटकपटक सूचना निकालेर परीक्षा नलिएपछि आक्रोशित भएर तोडफोड गरेको विद्यार्थी आनन्द सहनीले बताए। ६ महिना भित्रै हुनुपर्ने सत्रान्तको परीक्षा १ वर्ष बित्न लागेपनि आफूहरुले दिन नपाएको भन्दै गुनासो गरे। ११ बजे परीक्षा दिन कलेज पुग्दा स्थगित भएको सूचना टाँसिएको थियो। पहिले परीक्षा नियन्त्रक कार्यालयका सरलाई खोज्यौं, प्रशासनमा कोही थिएन, त्यहाँ पनि खोज्यौं तर कोही भेटिएन त्यसपछि नारबाजी गर्यौं। आक्रोशमा आएर तोडफोड गर्यौं, मेन्टली प्रेसरले कहाँ गएर पोख्ने उनले भने। विद्यार्थीले प्रशासन शाखामा दराज, टेबल तथा डेस्क, बेन्च तोडफोड गरेको प्रहरीले जनाएका छन्। तोडफोड गरेको आरोपमा प्रहरीले चार जना विद्यार्थीलाई पक्राउ गरेको छ। चारै जनालाई नियन्त्रणमा लिई अनुसन्धान भइरहेको धनुषाका डिएसपी जितेन्द्र बस्नेतले जानकारी दिए। यता विद्यार्थी पक्राउको विरोधमा अन्य विद्यार्थीहरुले जिल्ला प्रहरी कार्यालय अगाडी पक्राउ विद्यार्थीलाई छोडनुपर्ने माग राख्दै नारावाजी गरेका थिए।"
भिजिट भिसामा विदेश जान दश लाख आम्दानी र पाँच लाख बचत अनिवार्य,"काठमाडौं: भिजिट भिसामा विदेशमा जान कम्तिमा पनि वर्षको दश लाख आम्दानी हुनुपर्ने प्रावधान अगाडि सारिएको छ। भिजिट भिसा र सोबाट सिर्जित समस्या तथा समाधानका उपायहरू सम्बन्धमा सिफारिस गर्न गठित कार्यदलले कम्तिमा पनि दश लाख आम्दानी हुनुपर्ने प्रावधान प्रतिवेदनमा उल्लेख गरेको छ। बुधबार गृह मन्त्रालयमा आयोजित कार्यक्रममा कार्यदलका संयोजक गृह मन्त्रालयका प्रवक्ता फणिन्द्रमणि पोखरेलले यो प्रतिवेदन कार्यविधि बनाएपछि कार्यान्वयनमा आउने बताए। प्रतिवेदनमा आम्दानी सँगसँगै कम्तिमा ५ लाख नगद मौजदात हुनुपर्ने प्रावधानसमेत राखिएको छ। यसले न्युन आय भएका नेपालीहरु भिजिट भिसामा विदेश जानबाट वञ्चित हुने देखिन्छ। 'वार्षिक न्युनतम १० लाख रुपैँया कर आय भइ कम्तिमा सोको आधा रकम बैंक खातामा बचत भएका र नेपालको कर प्रणालीमा आबद्धता भएका व्यक्तिहरु,' प्रतिवेदनमा भनिएको छ। भिजिट भिसामा कडा शर्त: पूर्वस्वीकृति अनिवार्य, फर्किने सुनिश्चितता, अंग्रेजीमा दख्खल त्यस्तै कागजात सामान्यरुपमा शंकास्पद देखिएको तर फर्जी हो भन्ने यकिन गर्न नसक्ने भएका यात्रुलाई प्रस्थान अनुमति दिई छानबिनका लागि कागजान विभागमा पठाउनुपर्ने प्रतिवेदनमा उल्लेख छ। अस्पताल वा शिक्षण संस्थाको कार्यक्रमको अनुभव आदानप्रदान वा ट्राभल एजन्सीले प्रस्थान हुनुअघि अध्यागमन विभागमा लिखित अनुरोध गरी फर्काउने कब्बुलियतनामा गरी सम्बन्धित निकायले जिम्मेवारी लिने भएमा टुर प्याकेज, शैक्षिक भ्रमण कार्यक्रम अथवा यस्तै प्रकृतिको अन्य कार्यक्रमको सन्दर्धमा विभागको निर्णयअनुसार हुने प्रतिवेदनमा भनिएको छ।"
महोत्तरीमा ४ हजार १ सय गाँजाको बोट नष्ट,"महोत्तरी : महोत्तरी प्रहरीले अवैधरुपमा लगाईएको गाँजाको बोट फडानी गरी नष्ट गरेको छ। बुधबार दिउँसो एकडारा गाँउपालिका३ अजमरपट्टीमा ८ कट्ठा क्षेत्रफलमा लगाईएको ४ हजार एक सय गाँजाको बोट फडानी गरी नष्ट गरिएको हो। गंगा मण्डल, चेतन मण्डल, श्यामसुन्दर मण्डल, दिनेश मण्डल, नागेन्द्र मण्डल र गणेश मण्डलको खेतमा लगाईएको सो गाँजाको बोटहरुलाई आगो लगाई नष्ट गरिएको जिल्ला प्रहरी कार्यालय महोत्तरीले जनाएको छ। गाँजाको बोटलाई फडानी गरी स्थानीयहरुको रोहबरमा नष्ट गरिएको महोत्तरीका प्रहरी प्रवक्ता डिएसपी प्रकाश विष्टले बताए। गाँजा खेती गर्ने खेतधनीहरु फरार रहेकोले उनीहरुको खोजतलाश तथा अनुसन्धान गरिरहेको डिएसपी विष्टले जानकारी दिए।"
सन्धिखर्क प्रवेश गर्ने मुख्य नाकामा प्रहरी चौकी स्थापना,"सन्धिखर्क : अर्घाखाँचीको सदरमुकाम सन्धिखर्क७स्थित सन्धिखर्क प्रवेश गर्ने मुख्य नाका फुदवाङ्गमा अस्थायी प्रहरी चौकी स्थापना गरिएको छ। सन्धिखर्कगोरूसिंगे सडक तथा सालझण्डीढोरपाटन सडकको मुख्य नाकामा हुने विभिन्न अपराधीक घटना नियन्त्रण गर्न सहज हुने भएकोले फुदवाङ्गमा अस्थायी प्रहरी चौकीको स्थापना गरिएको जिल्ला प्रहरी कार्यालय अर्घाखाँचीका प्रहरी नायब उपरिक्षक अम्मर बहादुर थापाले जानकारी दिए। अस्थायी प्रहरी चौकी निर्माणका लागि स्थानीय प्याराडाईज युवा क्लबले नि:शुल्क जग्गा उपलब्ध गराएको थियो। भवनको एक कार्यक्रमकाबीच प्रमुख जिल्ला अधिकारी हरिप्रसाद घिमिरेले उद्घाटन गरेका हुन्। उद्घाटन कार्यक्रममा बोल्दै घिमिरेले राष्ट्रिय प्रसारण लाइन, महत्वपूर्ण सडकको क्षेत्रमा प्रहरी चौकी निर्माण गरेको बताए। उनले स्थानीय नागरिकको शान्ति सुरक्षा कायम गर्नको लागि टेवा पुग्ने बताए।"
अबको संसद् बैठकमा महाभियोगबारे छलफल हुने : कानुन मन्त्री बडू,"काठमाडाैं : कानुन, न्याय तथा संसदीय मामलामन्त्री दिलेन्द्रप्रसाद बडूले अब बस्ने प्रतिनिधिसभा बैठकमा प्रधानन्यायाधीश चोलेन्द्र शमशेर जबरामाथिको महाभियोग प्रस्तावका विषयमा छलफल हुने बताएका छन्। प्रतिनिधिसभाको आजको बैठकपछि संसद् भवनमा पत्रकारसँगको कुराकानीमा मन्त्री बडूले नियमावलीमा भएको व्यवस्थानुसार प्रस्ताव अघि बढ्ने जानकारी दिए। उनले हाम्रो नियमावलीको व्यवस्थानुसार महाभियोग प्रस्ताव दर्ता भइसकेपछि सात दिनपछिको कुनै पनि बैठकमा राख्ने भन्ने रहेको पनि जानकारी दिए। त्यसका लागि ११ जनाको महाभियोग सिफारिस समिति बन्ने कानुनी व्यवस्था छ। यसको बस्तुगत आधारसमेत तयार गरेर पुनः संसद्मा निर्णयार्थ ल्याउनका लागि तीन महिनाको समय पाउने पनि उनले जानकारी दिए। उनले भने, प्रतिनिधिसभाको आउने बैठकमा महाभियोग प्रस्ताव अगाडि बढ्छ, यसबारे सल्लाह भइरहेको छ, किन भने समितिमा सबै दलको प्रतिनिधित्व हुने भएकाले सबैसँग सल्लाह गर्नका लागि अहिल समय लिइरहेका छौँ, अबको बैठकमा यसबारे छलफल हुन्छ। प्रतिनिधिसभाको अर्को बैठक यही फागुन २२ गतेका लागि बोलाइएको छ। सत्तारुढ गठबन्धन दलले फागुन १ गते प्रधानन्यायाधीश जबराविरुद्ध संसद्मा महाभियोग प्रस्ताव दर्ता गरेको थियो। नेकपा (एमाले)का उपाध्यक्ष सुवासचन्द्र नेम्वाङ्ले महाभियोग प्रस्तावका विषयमा सुरुमा पनि कुनै जानकारी नदिइएको र अहिलेसम्म पनि कुनै छलफल नभएको बताए। उनले आजको संसद् बैठकपछि पत्रकारसँगको कुराकानीमा सो कुरा बताएका हुन्।"
अर्घाखाँचीमा ट्याक्टर दुर्घटना हुँदा एक जनाको मृत्यु,सन्धिखर्क : अर्घाखाँचीको मालारानीमा भएको ट्याक्टर दुर्घट्नामा एक जनाको मृत्यु भएको छ। मालारानी गाउँपालिका४ नुगाली टोलामा लु ४ प २७९१ नम्बरको ट्याक्टर दुर्घटना हुँदा स्थानीय २७ वर्षिय कमल विकको मृत्यु भएको जिल्ला प्रहरी कार्यालयका सूचना अधिकारी गणेश खनालले जानकारी दिए। ट्याक्टर दुर्घटनामा घाइते भएका उनको उपचारको क्रममा बुटवलस्थित लुम्बिनी प्रादेशिक अस्पतालमा मृत्यु भएको जिल्ला प्रहरी कार्यालय अर्घाखाँचीले जनाएको छ। ट्याक्टरमा चालकसहित ३ जना सवार रहेकोमा एक जना घाइतेको जिल्ला अस्पतालमा उपचार भइरहेको छ। सामान्य घाइते भएका चालक प्रहरी नियन्त्रणमा रहेका छन्। दुर्घटनाका विषयमा थप अनुसन्धान भइरहेको प्रहरीको भनाइ छ।
"सेयर बजारमा दोहोरो अंकको गिरावट, नेप्से २५ सयमा झर्यो","काठमाडौं : सेयर बजार फेरि ओरालो लागेको छ। सेयर बजारमा गिरावट आउनेक्रम नरोकिएपछि लगानीकर्ता थप अन्योलमा छन् । बजार ओर्लिएपछि लगानीकर्ताहरुको अर्बौं रकम गुमेको छ। अब बजार कुन दिशामा जाला भन्नेमा लगानीकर्ता अन्योलमा छन्। उनीहरु 'पर्ख र हेर' को अवस्थामा पुगेका छन्। अस्वभाविक रुपमा बजार घटबढ हुँदा कतिपय लगानीकर्ताहरु सेयर बिक्री र खरिद गर्न सकिरहेका छैनन्। सेयर बजारमा उतारचढाव आउनु सामान्य मानिन्छ। तर, अस्वभाविक रुपले घट्दै गएपछि भने लगानीकर्ता निराश छन्। घाटा व्योहोर्नु परेपछि लगानी सुरक्षित गर्ने उपायको खोजिमा उनीहरु छन्। आज नेप्से परिसूचक ६३५४ अंकले घटेर २५४७०४ विन्दुमा अडिएको छ। मूल्य घटेका बेला लगानीकर्ताहरु आत्तिएर बिक्री गर्ने भएकाले पनि सूचक ओरालो लागेको यस क्षेत्रका जानकारहरु बताउँछन्। तर, सेयर बजारमा उतारचढाव आउनु सामान्य मानिन्छ। बुधबार २२८ कम्पनीको सेयर कारोबार भएको छ। २२८ कम्पनीको ७६ लाख ५२ हजार २०४ कित्ता सेयर ३ अर्ब ६२ करोड ११ लाख ४३ हजार ९७९ रुपैयाँमा खरिद बिक्री भयो। यसदिन सेन्सेटिभ इण्डेक्स पनि दोहोरो अंकले घटेको छ। इण्डेक्स ११३८ अंकले घटेर ४८८८३ विन्दुमा पुगेको छ। यस्तै यसदिन कारोबारमा आएका १३ वटै समूहको सूचक घटेको छ। फाइनान्सको सर्वाधिक ३६५ प्रतिशतले सूचक घट्दा मुन एन्ड प्रोको ३६३, हाइड्रो पावरको ३३९, डेभलपमेन्टको ३४२ र लाइफ इन्स्युरेन्सको ३२८ प्रतिशतले घटेको छ। यसदिन कुनै पनि कम्पनीको सेयर सकारात्मक सर्किट लेभलमा कारोबार भएन। कारोबार रकमका आधाराम नेपाल लाइफ इन्स्युरेन्स अग्रस्थानमा रह्यो। यो कम्पनीको १६ करोड १८ मूल्य बराबरको सेयर कारोबार भयो। रसिया र युक्रेनबीचको तनाव बढ्दै गएपछि त्यसको प्रभाव अन्तराष्ट्रिय बजारमा पर्न थालेको छ। दुई देशबीचको तनावको आम लगानीकर्तामा मनोवैज्ञानिक त्रास बढेको छ।"
"त्रिवि छात्रबासको बिजोग: भर्ना एउटाको, बस्ने अर्कै","काठमाडौं: त्रिभुवन विश्वविद्यालयको छात्रबास व्यवस्थित नभएको पाइएको छ। जिम्मेवार निकायले बेवास्ता गर्दा त्रिविको छात्रबास अस्तव्यस्त बन्दै गएको छ। छात्रबासमा न भौतिक पूर्वाधार पर्याप्त छन्, न खानेपानीको उचित सुविधा छ। शौचालय पनि राम्रो छैन। सुरक्षाको दृष्टिकोणले पनि छात्रबास अस्तव्यस्त देखिन्छ। छात्रबास वरपर तारबार नहुँदा सुरक्षामा प्रश्न उठ्ने गरेको छ। समग्रमा भन्ने हो भने छात्रबास गौचरणमा परिणत भएको देखिन्छ। त्यहाँका कर्मचारीहरु नै बजेट अभावमा छात्रबासको अवस्था नाजुक भएको बताउँछन्। छात्रबास रंगरोगन गर्नुपर्ने तर बजेटको अभाव छ। तारबार नहुँदा जोकोही आएर बसिदिन्छन्। झ्याल ढोकाको पनि बिजोग छ। पानी बोकेर ल्याउनुपर्ने अवस्था छ। कसैले वास्तै गर्दैनन्, भने पनि सुन्दैन,' ती कर्मचारीले भने। छात्रबास व्यवस्थित गर्न विश्वविद्यालयले पनि पर्याप्त बजेट नछुट्याएको आरोप लाग्ने गरेको छ। कुनै समय छात्रबासबाटै कार्यालय सञ्चालन हुन्थ्यो। तर, अहिले त्रिवि प्रिन्सिपल कार्यालयबाट छात्रबास सञ्चालन हुँदै आएको छ। छात्रबास व्यवस्थित नहुँदा त्यहाँ बस्ने विद्यार्थीहरु धेरै मारमा परेका छन्। छात्रबासभित्र बस्ने वातावरण नै नभएको उनीहरुको गुनासो छ। त्रिवि अखिल क्रान्तिकारीका इन्चार्ज अनिल केसीले छात्रबास व्यवस्थित बनाउनका लागि पटकपटक आग्रह गरिए पनि सुनुवाई नभएको बताए। छात्रबासका समस्या समाधानका लागि हामीले प्रिन्सिपल कार्यालयलाई मौखिकरुपमा ध्यानाकर्षण गरायौं। सरसफाई र सुरक्षाको माग गर्यौं। तर, उहाँहरुले बहानाबाजी मात्रै गर्नुहुन्छ, उनले अन्नपूर्णसँग भने। भर्ना हुने एउटा, बस्ने अर्कै छात्रबासमा भर्ना भएकाहरुले आफू भर्ना भएर अन्य विद्यार्थीहरुलाई राख्ने गरेको पाइएको छ। छात्रबासमा नाम नै नभएक विद्यार्थीहरु पनि बस्ने गरेको ती कर्मचारीले बताए। 'एउटाको भर्नामा अर्कै व्यक्ति बसेको आशंका लागेपछि बेला बेलामा अनुगमन हुन्छ। अनुगमनमा जाँदा ताल्चा लगाएर हिँड्छन्, उनले भने। विश्वद्यालयको छात्रबास ब्लक क, ग र घ मा विद्यार्थीहरु बस्दै आएका छन् । ख ब्लक भने जीर्ण अवस्थामा छ। छात्रबास कार्यालयका अनुसार क र ग ब्लकमा स्नातकोत्तर तहको दोस्रो वर्षमा अध्ययनरत विद्यार्थीहरु बस्दै आएका छन्। घ ब्लकमा स्नातकोत्तर तहमा नयाँ भर्ना भएका विद्यार्थीहरु बस्छन्। होस्टेल बस्नको लागि पिछडिएको जिल्ला हुनुपर्ने र स्नातक तहमा प्राप्त पूर्णाङकलाई आधार लिइन्छ। प्रत्येक डिपार्टमेन्टबाट विद्यार्थीहरु छनौट गरिन्छन्। त्रिबि छात्रबास कार्यालयका अनुसार नाम निस्किएमा वर्षको ४ हजार दुई सय २४ रुपैँया तिर्नुपर्ने प्रावधान छ। प्रत्येक वर्ष होस्टेल बस्नका लागि सार्वजनिक सूचना आह्वान गर्ने गरिएको र वर्षमा ८० देखि ८५ जनालाई छात्रबासमा बस्ने व्यवस्था मिलाइएको छ। हालः छात्रबासमा दुई सय विद्यार्थीहरु रहेको त्रिवि छात्रबास कार्यालयले जनाएको छ। कर्मचारी अभाव, कार्यकक्ष अस्तव्यस्त कुनै समय छात्रबासलाई पूर्ण अख्तियारीसहित कार्यालय नै बनाएर होस्टेलका गतिविधिहरु सञ्चालन हुन्थ्यो। २४ जना कर्मचारी रहेको छात्रबास अहिले ५ जनाको भरमा चलिरहेको छ, त्यो पनि प्रिन्सिपल कार्यालयका कर्मचारीलाई ल्याएर काम चलाइएको छ। विसं २०६८ अघि वार्डेन,शाखा अधिकृत, सुब्बा, कार्यालय सहयोगी, स्वीपर, पलम्बर, इलेक्ट्रिसियन, माली लगायतका पदमा कर्मचारी थिए। तर, अहिले दरबन्दी प्राप्त कर्मचारी नै छैनन्। वार्डेन एक जना, सुब्बा एक जना र स्वीपर २ जनाको भरमा छात्रबास चलिरहेको छ। ती सबै प्रिन्सीपल कार्यालयबाट तानिएका कर्मचारीहरु हुन्। कोही कर्मचारीको अवकास भए नयाँ दरबन्दी खोलिँदैन। छात्रबासका वार्डेन नारायणप्रसाद तिमल्सेनाले छात्रबासलाई व्यवस्थित गराउन लागिपरेको बताए। खानेपानीका लागि इनार पनि बनाइँदैछ। सुरक्षाका लागि पोस्ट बस्दैछ। हामी छात्रबासलाई व्यवस्थित बनाउँदैछौं। के छ छात्रबासको इतिहास? त्रिवि छात्रबास विसं २०२६ सालमा स्थापना भएको हो। तत्कालीन राजा महेन्द्र वीर विक्रम शाहले २०२६ साउन ८ गते स्वर्गीय श्री ५ त्रिभुवन वीर विक्रम शाहको जन्म जयन्तीको उपलक्षमा तत्कालीन श्री ५ सरकार र भारतीय सहयोग मिशनको संयुक्त सहयोगबाट छात्रबासको उद्घाटन भएको हो। छात्रबासमा २०४७ सालसम्म खानापनि गराइन्थ्यो। २ रुपैँया ५० पैसामा खाना खुवाइँदै आएकोमा ३ रुपैँया पुर्याएपछि त्यतिबेला विद्यार्थीले चर्को विरोध गरे। सो समयपछि विद्यार्थीहरुलाई छात्रबासमा खाना खुवाउन छोडियो।"
स्वास्थ्य शिविर संचालन,"भैरहवा : रुपन्देहीको ओमसतिया गाउँपालिकामा स्वास्थ्य शिविर संचालन गरिएको छ। स्वास्थ्य शाखाको नियमित कार्यक्रम अन्र्तगत गाउँपालिकामा स्वास्थ्य शिविर संचालन गरिएको हो। बुधवारदेखि सुरु गरिएको शिविर गाउँपालिकाको ६ वटै वडामा संचालन गरिने ओमसतिया गाउँपालिकाका स्वास्थ्य शाखाका प्रमुख दीपक ज्ञवालीले जानकारी दिए। शिविरमा गाउँपालिकाका ४० वर्ष उमेर समूह माथिका नागरिकहरुको सुगर (मधुमेह), ब्लड प्रेसर (रक्तचाप) तथा समान्य स्वास्थ्य जाँच गरिने उनले बताए। उनले शिविरमा गाउँपालिकामा रहेका मधुमेह र रक्तचापका विरामी पहिचान गर्न र सम्बन्धित स्वास्थ्य संस्थाबाट नै निःशुल्क औषधी उपलब्ध गराउनका लागि शिविर संचालन गरिएको बताए। फागुन १८ गते छोटकीरामनगर स्वास्थ्य चौकीबाट सुरु गरिएको स्वास्थ्य शिविर २२ गते पट्खौली स्वास्थ्य चौकी, २३ गते बसन्तपुर प्राथमिक स्वास्थ्य केन्द्र, २५ गते हाटिफर्साटिकर स्वास्थ्य चौकी, २६ गते सामुदायिक स्वास्थ्य इकाई ठुटिपिपल र २७ गते पडसरी स्वास्थ्य चौकीकमा संचालन हुने गाउँपालिकाको स्वास्थ्य शाखाका हेल्थ एस्सिटेन्टमाधव पौडेलले बताए। बधुबार छोटकीरामनगर स्वास्थ्य चौकीबाट संचालन गरिएको शिविरको उद्घाटन कार्यक्रमका प्रमुख अतिथी गाउँपालिका अध्यक्ष हिरा केवट (राहुल) गरेका थिए। उनले गाउँपालिकामा संचालन गरिएको स्वास्थ्य शिविरले गाउँपालिकावासीको स्वास्थ्यमा सुधार ल्याउने विश्वास व्यक्त गरे।"
भूपू ब्रिटिस गोर्खाको विषयमा बेलायतसँग वार्ता गर्न सरकारले बनायो समिति,"काठमाडौंः सरकारले भूतपूर्व ब्रिटिस गोर्खा सैनिकहरुका सम्बोधन हुन बाँकी रहेका मागहरुबारे बेलायत सरकारसँग वार्ता गर्न प्रतिनिधिमण्डल गठन गर्ने निर्णय गरेको छ। सोमबार बसेको मन्त्रिपरिषद् बैठकले संयुक्त अधिराज्यका राजदूतको प्रतिनिधित्वमा नेपाली वार्ता कमिटीको गठन गर्ने निर्णय गरेको हो। त्यस्तै विशेष अदालतको अध्यक्षमा उच्च अदालत पाटनका न्यायाधीश श्रीकान्त पौडेल, सदस्यमा उच्च अदालत जनकपुर विरगञ्जका न्यायाधीश रमेश कुमार पोखरेल, उच्च अदालत विराटनगरका न्यायाधीश यमुना भट्टराई, उच्च अदालत पोखरा बागलुङ इजलासका न्यायाधीश सालिकराम कोइराला, उच्च अदालत तुलसीपुर बुटवल इजलासका न्यायाधीश बलभद्र बास्तोला र उच्च अदालत पाटनका न्यायाधीश खुसी प्रसाद थारु तथा राजश्व न्यायाधीकरण काठमाडौंको कानुन सदस्य एमवं अध्यक्ष पदमा उच्च अदालत पाटनका न्यायाधीश टेकप्रसाद ढुंगानालाई तोकेको छ। खानेपानी महसुल निर्धारण आयोगको अध्यक्ष एवं सदस्य सिफारिस समितिको सदस्यमा कपिलबस्तुका भुपेन्द्रप्रसाद अर्याललाई नियुक्त गर्ने निर्णय गरेको छ। प्रोफेसर यदुनाथ खनाल प्रोफेसन श्रृङ्खलासम्बन्धी अवधारणा पत्र स्वीकृत गरी प्रदर्शनको मिति रुपरेखा शीर्षक तथा मुख्य वक्ता प्रवचनकर्ता छनोटलगायत विषयमा आवश्यक निर्णय गर्न परराष्ट्रमन्त्रीको अध्यक्षमा निर्देशक समिति गठन गर्ने निर्णय गरेको छ। नेपाल सरकार र इजरायल सरकारबीच सांस्कृतिक शिक्षा विज्ञान र खेलकुदको क्षेत्रमा सहयोगसम्बन्धी सम्झौतामा हस्ताक्षर गर्न परराष्ट्रमन्त्रालयलाई अख्तियारी प्रदान गर्ने निर्णय गरेको छ। टर्कीको अन्तालियामा आयोजना हुने अन्तालिया डिप्लोमेसी फोरम तथा अंकारामा हुने दुईपक्षीय बैठकमा भाग लिन परराष्ट्रमन्त्रीको नेतृत्वमा प्रतिनिधिमण्डल गठन गर्ने निर्णय गरेको छ। परराष्ट्रमामिला अध्ययन प्रतिष्ठान विकास समितिको सदस्यमा दुर्गाप्रसाद भट्टराई, प्राध्यापक डाक्टर कुसुम शाक्य, प्रज्ञा घिमिरे, बालानन्द शर्मा, शेखर गोल्छा, प्रेमप्रसाद लिम्बुलाई मनोनयन गर्ने निर्णय गरेको छ। नेपाल र दक्षिण अफ्रिकाको परराष्ट्र मन्त्रालयबीच दुई पक्षीय परामर्श संयन्त्रको फागुन २६ र २७ मा हुने प्रथम बैठक तथा नेपाल र ओमानको परराष्ट्रमन्त्रालयबीच दुई पक्षीय परराष्ट्र संयन्त्रको यही चैतमा हुने प्रथम बैठकमा भाग लिन परराष्ट्र मन्त्रालयका सचिव नेतृत्वको प्रतिनिधिमण्डल गठन गर्ने निर्णय गरेको छ।"
सेयर बजारमा ल्याउन बुक बिल्डिङ प्रणाली लागू गर्न अर्थमन्त्रीको निर्देशन,"काठमाडौं: अर्थ मन्त्रालयले धितो बोर्ड र नेपाल स्टक एक्सचेन्ज लिमिटेड (नेप्से) को नवनियुक्त प्रमुखहरूलाई पुँजीबजार सुधार गर्न ११ बुँदे निर्देशन दिएका छन्। उनले बोर्ड अध्यक्ष रमेश हमाल र नेप्सेका प्रमुख कार्यकारी अधिकृत (सिइओ) कृष्णबहादुर कार्कीलाई यस्तो निर्देशन दिएका हुन्। उनले उत्पादन र पूर्वाधारका क्षेत्रमा लगानी गर्न चाहिने रकम पुँजीबजारबाट आउने वातावरण सिर्जना गर्न र दबाब र प्रभावमा नपर्न निर्देशन दिए। पुँजीबजारको समस्या समाधान गर्ने र सर्वसाधारणको लगानीको सुरक्षा गर्ने मुख्य उद्देश्यले दुवै निकायमा नयाँ नेतृत्व छनौट गरेको उनले प्रस्ट पारेका थिए। जनतामा भएको पैसा पुँजीबजारमा त आयो। अब यो पैसालाई पूँजी निर्माणमा लगाउन सक्नुपर्यो। ठूला परियोजनामा पुँजी लगानी गर्ने बिषयमा तपाईँहरू (धितोबोर्ड र नेप्सेका अधिकारी) ले ध्यान दिनुपर्छ,' उनले भने। राष्ट्रिय महत्वका आयोजनामा कसरी लगानी व्यवस्थापन गर्न सकिन्छ भन्ने कुरामा ध्यान दिनु अहिलेको पुँजी बजारको आवश्यकता रहेको उनले बताएका थिए। उनले पुँजीबजारमा राजनीति नगर्न पनि आग्रह गरे। पुँजी बजारमा राजनीति गर्नु हुँदैन। यसलाई स्वचालित ढंगले चल्न दिनुपर्छ। फलानो मन्त्री यस्तो भयो भन्दै चलखेल गर्नु हुँदैन, उनले भने। उनले इन्साइडर ट्रेडिङ, पम्प एड डम्प र सर्कुलर कारोबार जस्ता विकृत क्रियाकलाप आउँदो दिनमा पुँजी बजारमा नदेखिन गरी काम गर्न निर्देशन दिए। म मन्त्रालयमा आउनासाथ सर्कुलर कारोबार, पम्प एड डम्प र इन्साइडर ट्रेडिङजस्ता विकृत कारोबारका विषयमा कसैले आधिकारिकरूपमा केही भनेको थिएन। म आएपछि यो विकृतिबारे बोलिएको र छानबिन गरी कारबाहीको दायरामा ल्याइएको छ, उनले भने। उनले साना लगानीकर्ताको पुँजी बजारमा प्रवेश गराउने, अहिले कारोबार गरिरहेका साना लगानीकर्तालाई सुरक्षित गर्ने, ओटिसी बजारलाई प्राथमिकता दिने, नेप्से र धितोपत्र बोर्डबीच आसपसी तालमेल गर्ने, सेयर सूचीकरणमा आउन नसकेका कम्पनीलाई सहजीकरण गर्ने, ब्रोकरको क्षमता बढाउने, सफ्टवेयरको क्षमता विकास गर्ने, टिएमएस बाट थप सेवा सुचारु गर्नेलगायतका निर्देशन दिएका थिए।"
"व्याख्यात्मक घाेषणा न्यानो थाङ्नो हो, त्यो थाङ्नोमा अहिले साथीहरु सुत्नु भएको छ : झलनाथ खनाल","विराटनगर : नेकपा एकीकृत समाजवादीका सम्मानित नेता एवं पूर्वप्रधानमन्त्री झलनाथ खनालले संसदभित्र सांसदहरुलाई राम्रो वातावरणमा छलफल गर्न नदिई जबरजस्ती एमसीसी पारित गरिएको बताए। उनले संसदीय प्रक्रिया मिचेर एमसीसी पास हुनु नेपालकै इतिहासमा दु:खद दिन भएको दावी गरे। उनले भनेजस्तो प्रक्रियामा भयो त्यो नेपालको इतिहासमै दुःखद कुरा हो, लज्जाजनक कुरा हो। उनले भने, व्याख्यात्मक टिप्पणी न्यानो थाङ्नो बाहेक केहि पनि होइन, नेपालका नेताहरु आनन्दपूर्वक सुत्नु भनेर बनाइएको न्यानो थाङ्नो हो, त्यो थाङ्नोमा अहिले साथीहरु सुत्नु भएको छ। खनालले एमसीसीसंगै पारित गरिएको व्याख्यात्मक घोषणालाई कथित घोषणाभन्दै आलोचना गरे। घोषणा प्रस्ताव नै भएको खण्डमा पनि संसदमा दुवैलाई अलगअलगरुपमा पास गर्नुपर्ने जिकिर गरे। एसमसीसी अनुमोदन भएपनि अब मुलुकभित्र त्यसले नयाँ परिणामहरु समस्याका रुपमा जन्माउदै जाने दाबी गरे। नेता खनालले समाज, राजनीतिक पार्टी, संसद सवै विभाजित भएकोले एमसीसीका कारण नेपालको भाग्य भविष्यमाथि दुरगामी असर पर्ने बताए। उनले उक्त व्याख्यात्मक टिप्पणीको कुनैपनि कानुनी आधार नरहेको बताए। उनले भने, हामीले त मान्ने कुरै छैन, सुरुदेखि भनिरहेका छौं, अनेकन राष्ट्रघाती कुराहरु छन्, एउटा सिन्को जति पनि सम्झौता सच्चिएको छैन। उनलाई आफ्नै पार्टीले एमसीसी पारित गर्न समर्थन गरेको विषय प्रश्न गर्दा पार्टीभित्र विरोध पनि भइरहेको बताए। साथै सदनभित्र प्रक्रिया समेत नपुर्याई एमसीसीलाई अघि बढाइएको नेता खनालले बताए। खनालले एससीसी पास गर्नका लागि गठबन्धन नबनेको बताए। तर एमसीसीको कारणले गठबन्धन टुट्नुपर्छ भन्ने पनि आफ्नो धारणा रहेको प्रष्ट पारे।"
राप्रपा नेपालका अध्यक्ष कमल थापाले गरे १६ पदाधिकारी मनोनित,"काठमाडौं : राष्ट्रिय प्रजातन्त्र पार्टी (राप्रपा) नेपालका अध्यक्ष कमल थापाले पदाधिकारी मनोनित गरेका छन् । पार्टीको विधान बमोजिम केन्द्रीय पदाधिकारीहरु मनोनयन गरेको जनाएका छन् । जसअन्तर्गत् पर्साका राजीव पराजुली, काठमाडौंका उद्धव पौडेल, जयकुमार खड्का, बाँकेका राजेन्द्रवीर राय तनहुँका विष्णु भण्डारी, धनकुटाका लाक्पा तामाङ उपाध्यक्षमा मनोनित भएका छन् । यस्तै, ललीतपुरका भाष्कर भद्रा,महोत्तरीका सुशिल श्रेष्ठ, काठमाडौंका इन्द्र चित्रकार, मकवानपुरका राजाराम बौला महामन्त्रीमा मनोनित भएका छन् । सुनसरीका हरिकृष्ण श्रेष्ठ, पर्वतका धर्म गुरुङ, भोजपुरका अम्बिका प्रसाद ढकाल, कास्कीका शिव कुमार बास्तोला, झापाकी ममता राई, र महोत्तरीका शशिरञ्जन यादव सहायक महामन्त्रीमा नियुक्त भएको राप्रपा नेपालका प्रवक्ता सुरेश आचार्यले जानकारी दिए ।"
१० वर्षमा मुलुकले समृद्धिको गति लिन्छ : शाक्य,"स्याङ्जा : सकारात्मक सोचका अभियन्ता कर्ण शाक्यले अबका १० वर्षमा मुलुकमा समृद्धिसहित सकारात्मक परिवर्तन हुने बताएका छन्। उनले धेरै युवापंक्ति अहिले मुलुकमै केही गर्नुपर्छ भनेर लागीपरेको बताए। पुतलीबजार नगरपालिका ११ स्थित करेण्डाडास्थित रोड साइड क्याफेमा मंगलबार आयोजित सकारात्मक सोच अभियन्ताबीच भेटघाट कार्यक्रममा बोल्दै उनले अबको पुस्ता धेरै जानेबुझेका र ब्यवहारिक भएकाले आउँदा दिनमा मुलुकमा विकास र सम्मृद्धीले गति लिने बताए। मुलुक बिगारेको म बाटै हो। राजाले पनि होइन र कुनै नेताले पनि बिगारेका होइनन्। जबसम्म हामी सुनको थाली लिएर माग्न हिड्छौ, तबसम्म हामी परजीवी बनिरहनेछौं। उनले भने, सकारात्मक सोच लिएर अघि बढौं समृद्ध मुलुक निर्माण कार्य आफैंबाट सुरु गरौं। अब तपाईं हामीले नचाहेर पनि परिवर्तन अवश्य हुन्छ। आशावादी छु। अबको १० वर्षमा मुलुकले कोल्टे फेर्नेछ उनले भने। उनले थपे, हिजो जस्तो आज छैन। नेपाली जनता बुझ्ने भएका छन्। पढेका छन्। विदेश पुगेका छन्। सूचना र प्रबिधिले विश्वलाई एउटै गाउँ बनाएको छ। सबैले देख्नेगरी विकासका काम भएको देख्न चाहन्छन। सोही कार्यक्रममा सकारात्मक सोचका अर्का अभियन्ता राजेन्द्रकुमार श्रेष्ठले ५ जनाबाट सुरु गरेको अभियान विश्वका ८० मुलुकमा पुगेको र झण्डै ५ लाखभन्दा बढी सदस्य रहेको बताए। जिल्ला समन्वय समितिमा प्रमुख सीता सुन्दास, भीरकोट नगरपालिका प्रमुख छायाराम खनाल, सोही वडाका उद्योग ब्यवसायी पृथ्वीप्रसाद अर्याल, पुतलीबजार नगरपालिका ५ का सुरेश रेग्मी लगायतले जुनसुकै कार्यका लागि पनि सकारात्मक सोचबाट सुरुवात गर्नु जरुरी रहेको बताए। कार्यक्रम सकारात्मक सोच सम्बन्धी रुची राख्ने युवाहरुको उल्लेख्य सहभागीता थियो। कार्यक्रमको संयोजन सकारात्मक सोच स्याङ्जाका अभियन्ता कृष्णजंग केसीले गरेका थिए। सकारात्मक सोच पुस्तकबाट प्रेरित भएर केसीले कर्ण शाक्यलाई आर्दश मान्दै आफनै घरमा उत्पादित कफीबाट क्याफे हाउस संचालन गरेका छन्।"
मुस्ताङमा सशस्त्र प्रहरीलाई बन्यजन्तु अपराध नियन्त्रण सम्बन्धी तालिम,"जोमसोम : संरक्षित बन्यजन्तुको अवैध चोरीशिकारी, ब्यापार तथा अपराध नियन्त्रणमा सशस्त्र प्रहरी बलको क्षमता विकास गर्ने उद्देश्यले हिमाली जिल्ला मुस्ताङमा एकदिने अभिमुखिकरण कार्यक्रम गरिएको छ। केन्द्रीय बन्यजन्तु अपराध नियन्त्रण ईकाई (डब्लुसीसीबी) सचिवालयको आयोजना तथा डब्लुडब्लुएफको सहयोग र सशस्त्र प्रहरी बलको बन्यजन्तु संरक्षण ईकाई केन्द्रीय कार्यालय हलचोक काठमाडाैको समन्वयमा बुधबार बन्यजन्तु अपराध नियन्त्रणबारे क्षमता विकास तालिम दिईएको हो। सशस्त्र प्रहरी बल नेपाल ३३ नम्बर गुल्म हेडक्वाटर जोमसोममा आयोजित बन्यजन्तु अबैध ब्यापार तथा अपराध नियन्त्रण सम्वन्धि क्षमता विकास कार्यक्रममा गुल्मका कुल ५० जना जवानले सहभागी जनाएका छन्। शसस्त्र प्रहरीलाई दिईएको बन्यजन्तु अपराध नियन्त्रण सम्वन्धि क्षमता विकास तालिममा डब्लुडब्लुएफ नेपालका प्रतिनिधि दिलिप सुवेदीबाट बन्यजन्तु अपराधको परिचय, अन्नपूर्ण संरक्षणक्षेत्र आयोजनाको सम्पर्क कार्यालयका सरक्षण अधिकृत (एसीएएल) लोकेन्द्र अधिकारीबाट बन्यजन्तु सरक्षणको र्ईतिहाँसबन्यजन्तु संरक्षण र बन्यजन्तु अपराध नियन्त्रणमा कानुनी प्रावधान,अन्नपूर्ण संरक्षणक्षेत्र आयोजना एक्याप जोमसोमका संरक्षण अधिकृत ऋषि बरालबाट अन्नपूर्ण संरक्षणक्षेत्रमा चोरी शिकारीको वर्तमान अवस्था र संवेदनशील बन्यजन्तुर सशस्त्र प्रहरी बल नेपाल केन्द्रीय कार्यालयका सशस्त्र प्रहरी निरीक्षक रविन्द्र दाहालबाट बन्यजन्तु अपराध नियन्त्रणमा सशस्त्र प्रहरी बलको भूमिका बिषयमा तालिम दिईएको हो। सो अवसरमा सशस्त्रका प्रशिक्षार्थीहरुलाई ५ सेसनमा तालिम दिईएको हो। सशस्त्र प्रहरी बल ३३ नम्बर गुल्मका प्रहरी जवानलाई बन्यजन्तु अपराध नियन्त्रण तालिम दिन डब्लुडब्लुएफका तर्फबाट दिलिप सुवेदी, अन्नपूर्ण संरक्षणक्षेत्र सम्पर्क कार्यालयबाट संरक्षण अधिकृत लोकेन्द्र अधिकारी, राष्ट्रिय निकुञ्ज तथा बन्यजन्तु सरक्षण विभागबाट रेन्जर प्रमिला न्यौपाने र सशस्त्र प्रहरी बल केन्द्रीय कार्यालयबाट सशस्त्र प्रहरी निरीक्षक रविन्द्र दाहाल मुस्ताङ आएका हुन्। उनीहरुसंग एक्याप जोमसोम र डिभिजन बन कार्यालय मुस्ताङलेसमेत सहभागी जनाएको गुल्मपति मोहनजंग कार्कीले जानकारी दिए। बन्यजन्तु अपराध नियन्त्रण ईकाईको सचिवालयले मुस्ताङ जिल्ला बन्यजन्तु अपराधका दृष्ट्रिकोणले संवेदनशील जिल्ला भएकाले यहाको बन्यजन्तु अवैध ब्यापार तथा अपराध नियन्त्रणमा जोडदिन कार्यक्रम आयोजना गरिएको डब्लुडब्लुएफका प्रतिनिधि दिलिप सुवेदीले जानकारी दिए। उनका अनुसार मुस्ताङमा जिल्ला स्तरीय बन्यजन्तु अपराध नियन्त्रण ईकाई गठन भईसकेको र उत्तरी चीनसंग सीमाना जोडिएको बोर्डर आउट पोस्टसमेत स्थापना भएकाले मुस्ताङलाई केन्द्रमा राखेर कार्यक्रम सञ्चालन भएको हो। यस्तै अन्नपूर्ण संरक्षणक्षेत्र सम्पर्क कार्यालयका संरक्षण अधिकृत लोकेन्द्र अधिकारीले नेपालमा बन्यजन्तु अपराध सम्वन्धमा सरोकारवालालाई सुसूचित गर्दै लैजान सके सांगठनिक अपराध नियन्त्रण न्यूनिकरणमा सहयोग पुग्ने बताए। एक्याप जोमसोमका प्रमुख ऋषि बरालले बन्यजन्तु अपराध नियन्त्रणमा कार्यालय सचेत रहेको बताए। उनले बन्यजन्तु संरक्षणका लागि नियमित बन गस्ती गर्ने काम भईरहेको जानकारी दिए।"
आमाले आत्महत्या गरेपछि ६ छोराछोरीको बिचल्लि : अपाङ्गता भएकी दिदीको भरमा भाईबहिनी,"चितवन : पाँच सन्तान मध्येका कान्छा चार वर्षका प्रमेश चेपाङ आमा खोज्दै रुन्छन्। बेलाबेलामा सम्झिएर टोलाउछन्। राति सुत्दा अनि विहान उठेपछि आमा खोजि हाल्छन्। आमा कहाँ छिन् भन्दै खौज्न थाल्छन्। उनको अनुहारमा हाँसो भेटिदैन। आफू माथिका दाईदिदीले खानेकुरा दिएर फकाउँछन्। आमाले आत्महत्या गरेको उनलाई थाहा छैन। आमा विना उनी सुत्न पनि मान्दैनन्। जेठी दिदी करुणा उनलाई सम्झाउदै बसेकी छिन्। आमा खोज्ने भाइलाई अनेक वाहना गरेर भुलाउँछिन्। प्रमेशसहित पाँच भाइबहिनी उनकै पछि लाग्छन्। भाइबहिनीलाई सम्हाल्ने उनको दैनिक हो। ज्याला मजदुरी गर्न गएकी आमासंग छोराछोरीको भेट भएन। राति फर्किदा भेट भएन। विहान उठ्दा आमालाई रुखमा झुण्डिएको अवस्थामा मात्रै देख्न पाए। एक साता अघि कालिका नगरपालिका १० सुन्दराङकी ३६ वर्षिय विष्णुमाया चेपाङले आत्महत्या गरेपछि उनका ६ जना बालबच्चाको विचल्ली छ। नगरपालिका भएपनि सुन्दराङ विकट भेगमा पर्छ। यत्रो भाइबहिनी कता लैजानी, थाहै छैन, करुणाले भावुक हुँदै भनिन्, घरमा केही छैन, आमाले कमाएर दिने आमै मरेपछि कहाँ जानी के गर्नी भको छ। बा'ले आफै कमाउने आफै खाने हो। कता पढाउनी हो, कहाँ लानि हो? भन्ने अप्ठ्यारो भाको छ। करुणा अपाङ्ग छिन्। आगोले खुट्टा पोल्दा पैतला छैन। गरिबीले पढ्न नपाएपछि रत्ननगर ११ स्थितगाँमवेशीको चेपाङ संरक्षण केन्द्रमा बसेर नजिकैको विद्यालयमा पाँच कक्षामा पढ्छिन्। भाइबहिनीलाई कसरी पालन पोषण गर्ने भन्दै अहिले चिन्तित छिन्। १० वर्षकी बहिनी अपर्णा, सात वर्षका भाई रमेश उनीसंगै केन्द्रमा आश्रित छन्। १३ वर्षिय बहिनी नमिना गाँउमै छिन्। काम गर्न गको आमा झुण्डेर मरेको देख्यो। अरु त केही थाहा छैन करुणाको सात वर्षिय भाई रमेशले भने,हामीले त केही थाहा पाउँछ। भाइ त सधै रोएर आमा खोज्छ। विष्णुमायाले आफै कमाएर छोराछोरी पाल्दै आएकी थिइन्। पाखो बारीमा लगाएको मकैले मुस्किलले दुई महिना पनि खान पुग्दैनथ्यो। श्रीमान गमबहादुर ज्याला मजदुरीका लागि नवलपुर छन्। उनले परिवारलाई वास्ता गरेका थिएनन्। गरिबीको चरम अभाव सहन नसकेर आत्महत्या गरेको स्थानीय बताउँछन्। आर्थिक हिसाबले निकै कमजोरी परिवार हो, बालबच्चा पाल्न पनि गारो थियो, वडाध्यक्ष दिलबहादुर गुरुङले भने, बालबच्चाको पालनपोषण कसले गर्ने भन्ने समस्या छ। गामवेशी चेपाङ संरक्षण केन्द्रका अध्यक्ष केपी किरण शर्माले गरिबीको कारण विचल्ली भएको बताए। आमाले आत्महत्या गरेपछि यिनीहरुको विचल्ली छ, उनले भने अन्नको गेडोसमेत नभएको विजोग अवस्थाको देखेपछि मैले ल्याएर होस्टेलमा राखेको हो। नियमित स्रोत नभएको कारण बच्चा थपेर राख्न सक्ने अवस्था जटिल छ। कसैले सहयोग गरे यिनीको पालनपोषण सहज हुन्थ्यो कि भन्ने हो।"
युक्रेनमाथि रुसले गरेको आक्रमण अनुचित : डाराजन भट्टराई,"काठमाडौंः नेकपा (एमाले) का नेता तथा विदेश विभाग प्रमुख डा राजन भट्टराईले रसियाले युक्रेनमाथि गरेको आक्रमण अनुचित रहेको बताएका छन् । राजधानीमा आयोजित एक कार्यक्रममा बोल्दै नेता भट्टराईले जुनसुकै कारणले भएपनि रुसले युक्रेनमाथि आक्रमण गर्नु अनुचित भएको बताएका हुन् । '२१औं शताब्दीमा यो आक्रमण र सैन्य हस्तक्षेप मान्न पनि सक्दैनौं । हामी अहस्तक्षेपको सिद्धान्तमा छौं । विश्व शान्तिपूर्ण माध्यमबाट नै सबै समस्याको समाधान हुनुपर्छ । अहिले माइट इज राईटको समय होइन । शक्तिको बलमा जाने कुराको हामी विपक्षमा छौं, उनले भने,' हामी शान्तिपूर्ण पक्षमा छौं । यो युद्ध छिटो अन्त्य होस् । नेपालीहरुको उद्धार होस् ।' उनले आफ्ना नागरिकको उद्दार गर्न सरकार उदासिन रहेको बताए। नेता भट्टराईले सरकारी तवरबाट यथाशीघ्र नेपाली नागरिकको उद्दारको पहल हुनुपर्ने जोड दिए। उनले भने,'सरकारमा अहिले वक्तव्यमा तत्तपरता देखियो । तर, आफ्नो नागरिकको उद्धार गर्न उदासिन देखियो । यो सरकारको यस्तो संवेदनशीलतामा सक्रियता देखिएन । युक्रेनको मामिलामा होस् या अरु मामिलामा यो सरकार आफूलाई असक्षम दर्ज गरिरहेको छ ।' रसिया र युक्रेनबीच तनाव सृजना भएपछि ३ सय बढी नेपालीले युक्रेन छोडेको जनाइएको छ।"
पशुपति परिसरमा भत्किएको पुल तीन सय वर्ष पुरानो,"काठमाडौं: महाशिवरात्रिको अवसरमा मंगलबार पशुपतिनाथ मन्दिर परिसरमा दर्शनार्थीको चाप बढ्दो थियो। सोही क्रममा आर्यघाट छेउको पुलको पर्खाल भत्किँदा दुई जना घाइते भए। पर्खाल भत्किँदा उनीहरु नदीमा खसेका थिए। तत्कालै काठमाडौं मेडिकल कलेज पुर्याइएको उनीहरुको अवस्था सामान्य रहेको पशुपति विकास कोषले जनाएको छ। पुलको पर्खाल भत्किएपछि धेरै प्रश्नहरु उब्जिए। के उक्त पुल जीर्ण अवस्थामा छ? कति पुरानो हो त्यो पुल? पशुपति विकास कोषका कार्यकारी निर्देशक डा घनश्याम खतिवडाले उक्त पुल तीन सय वर्ष पुरानो रहेको बताए। तर पुलको अवस्था अझै बलियो भएको उनले दाबी गरे। 'पुल तीन सय वर्ष पुरानो हो। बेला बेला हामीले पुलको अवस्था पनि हेर्नेबुझ्ने गरेका छौं। पुल राम्रो 'कन्डिसन'मा रहेको छ,' उनले अन्नपूर्णसँग भने। उसो भएर पर्खा कसरी भत्कियो? खतिवडाले थपे, 'पर्खालचाहिँ सय वर्ष पुरानो हो। अत्यधिक भीडभाडले भत्किएको हाम्रो प्रारम्भिक अनुमान छ।' पुल भत्काउन नमिल्ने भएकाले आगामी दिनमा उक्त पुल क्षेत्रमा सावधानी अपाउने उनले बताए। 'पुल भत्काउन मिल्दैन। पशुपति विकास कोषले आगामी दिनमा त्यस क्षेत्रको विशेष सावधानी अपनाउँछ,' उनले भने। उनले आवतजावत बन्द गरेर पर्खाल पुनर्निर्माण गर्ने काम सुरु भइसकेको बताए।"
एनआरएनए साउदीद्वारा १ सय ५० पीडितलाई सहयोग,"साउदी : एनआरएनए साउदीले बैदेशिक रोजगारको क्रममा साउदी आएर विभिन्न कारणले अलपत्र परेका १ सय ५० जनाभन्दा बढी नेपालीलाई एक महिनाको लागि खाधान्न सहयोग गरेको छ। एनआरएनए साउदीका अनुसार कोरोना भाइरसलगायत विभिन्न कारणले अलपत्र परेका, रोजगार गुमेर स्वदेश फिर्ताका लागि समस्यामा रहेका १९ जनाको लागि हवाई टिकटको व्यवस्थासँगै ५ सय ३ जना नेपालीलाई निःशुल्क स्वास्थ्य शिविर तथा श्रमिक सचेतना कार्यक्रमद्वारा सहयोग गरिएको हो। यस्तै नेपाली श्रमिकहरुलाई पैरवी पहल, कानुनी परामर्शसहित साउदी अरेबियाका विभिन्न शहरहरुमा आउटेज क्यामपिङ एवम् पासपोर्ट सहजीकरणमा सहयोग गरेको छ। पीडित नेपालीको लागि स्थायी तथा अस्थायीरूपमा साउदीका विभिन्न शहरमा सेल्टर व्यवस्था, पीडित नेपालीको लागि यातायात व्यवस्थासमेत गरेको छ भने हाल अलपत्र परेका ३२ जना नेपालीलाई सेल्टरमा राखिएको छ। हालसम्म साउदी एनआरएनएमा २ हजार ९ सय ५८ पंजीकृत सदस्य रहेका छन्।"
भूमि आयोग र सन्धिखर्क नगरपालिकाबीच सम्झौता,"सन्धिखर्क : सन्धिखर्क नगरपालिकामा भएको भूमि सम्बन्धि समस्या समाधान गर्न राष्ट्रिय भूमि आयोगमा आयोग र नगरपालिका बिच सम्झौता भएको छ। भूमि आयोग काठमाण्डौमा आयोगका सदस्य बासुदेव बास्तोला र सन्धिखर्क नगरपालिकाका नगरप्रमुख कमलप्रसाद भुसालले सम्झौता पत्रमा हस्ताक्षर गरेका हुन्। भूमिहिन तथा सुकुम्वासी र अब्यबस्थित बसोबासको समस्या समाधान गर्न सम्झौता गरिएको हो। कार्यक्रममा सन्धिखर्क नगरपालिकाका प्रमुख प्रशासकीय अधिकृत नारायण अर्याल, योजना शाखाका नारायण पोख्रेल, प्राविधिक हरि बोहरा लगायतको उपस्थिति रहेको थियो।"
मोरङ कारागारमा न्यायिक शिविर,"विराटनगर : क्षमताभन्दा ३ गुणा बढी कैदीबन्दीलाई राखिएको जिल्ला कारागार मोरङमा ३ दिने न्यायिक शिविरको आयोजना गरिएको छ। उच्च अदालत विराटनगरले आफ्ना कर्मचारी परिचालन गरेर बुधबारदेखि आयोजना गरेको शिविर शुक्रबारसम्म सञ्चालन हुने छ। मुख्य न्यायाधीश तिलप्रसाद श्रेष्ठको सक्रियतामा कैदीबन्दीलाई लक्षित गरेर पहिलो पटक शिविरको आयोजना गरिएको हो। अदालतका सूचना अधिकारी ओमराज सुवेदीले कारागारका कैदीबन्दीले भोग्नु परिरहेको न्यायिक समस्याका बारेमा बुझ्न र समाधानको उपाय पहिल्याउन शिविरको आयोजना गरिएको बताए। उनले मोरङ कारागारका लागि शिविर नौलो र विशेष महत्वको रहेको जानकारी दिए। कारागारमा बेलाबेला हुने अनुगमनबाट मात्रै निकास निस्कने अवस्था नबनेका कारण शिविरमार्फत कैदीबन्दीका गुनासा र समस्याका बारेमा प्रत्यक्ष जानकारी लिन खोजिएको हो,सुवेदीले भने, कैदीबन्दीले व्यक्तिगत तरिकाले समस्याका बारेमा लिखित जानकारी दिएपछि न्यायिक निरुपणतर्फ अघि बढ्ने अदालतको योजना छ। कैदीबन्दीका न्यायिक समस्या र गुनासा संकलन गर्नलाई कर्मचारी नै परिचालन गरेर शिविरको आयोजना गरिएको उनको भनाइ छ। मुख्य न्यायाधीश श्रेष्ठका अनुसार यहीँ खालको शिविर तीन वर्षअघि पहिलो पटक सप्तरीको राजविराज कारागारमा आयोजना गरिएको थियो। उक्त शिविर प्रभावकारी भएकाले त्यसबाट उत्प्रेरित भएर मोरङ कारागारमा पनि सञ्चालन गरिएको उनको भनाइ छ। बारम्बार मुद्दा स्थगित हुँदा सुनुवाइ प्रभावित हुने, मुद्दाको फैसला समयमै नआउँदा कारागारमा बन्दी जीवन बिताइरहनुपर्ने, न्यायिक निरुपणमा ढिलासुस्ती हुँदा त्यसको असर कैदीबन्दीले भोग्नुपर्ने, मुद्दाको फैसला हुँदा पनि थाहा नपाउने लगायतका समस्याको चिरफार एवं समाधान गर्ने लक्ष्य शिविरको रहेको जानकारी श्रेष्ठले दिए। हामी न्यायिक समस्याका कुरा गर्छौँ। तर न्याय सम्पादन किन प्रभावकारी भइरहेको छैन भनेर हेर्दैनौं,उनले भने, आवश्यकता अनुसार सेवा नपाइरहेको पनि हुनसक्छ। सामान्य न्यायिक सेवाबाटसमेत कैदीबन्दी बञ्चित नहुन् भनेर अदालत सक्रिय भएको हो। कानुनले दिएको सुविधा उपलब्ध गराउन अदालत प्रतिवद्ध रहेको श्रेष्ठको भनाइ छ। कैदीबन्दीलाई निःशुल्क न्यायिक सेवा उपलब्ध गराउन सरकारले नै वैतनिक कानुन व्यवसायीको व्यवस्था गरिदिएको उनले बताए। यसअघि कैदीबन्दीका सबै समस्या वैतनिक कानुन व्यवसायीबाट मात्रै बुझ्ने काम भइरहेको थियो, मुख्य न्यायाधीश श्रेष्ठले भने, आवश्यकता अनुसार कैदीबन्दीलाई कानुनी सेवा पुगेको छ कि छैन भनेर बुझ्न अहिले अदालत आफैँ कारागार आइपुगेको हो। श्रेष्ठका अनुसार वैतनिक कानुन व्यवसायीले मात्रै सेवा दिनसक्ने अवस्था नभएकाले बार र उच्च अदालतको समन्वयमा २७ जना कानुन व्यवसायीले निःशुल्क कानुनी सहायता प्रदान गरिरहेका छन्। कानुनी सेवाका नाममा न्यायाधीशलाई मिलाउनुपर्छ भनेर वा अरु कुनै कारण देखाएर कसैले पैसा उठाएको भएमा त्यसको जानकारी तत्काल दिन पनि उनले कैदीबन्दीलाई आग्रह गरेका छन्। कारागारभित्र कैदी र बन्दी जीवन बिताइरहनु भएका तपाईंहरुसँग मुद्दा मिलाइदिन्छु भनेर कसैले पैसा उठाउने प्रयास गर्न सक्छ। त्यस्ता भ्रममा कोही पनि नपर्नु होला, श्रेष्ठले भने, मुद्दालाई जोडेर कसैले पैसा मागेमा कुरो बाहिर ल्याउनु होला। न्यायाधीशसँग सेटिङ गरेर मुद्दा मिलाइदिन्छु भन्नेलाई तत्काल कारबाही हुन्छ। मुख्य न्यायाधीश श्रेष्ठका अनुसार नौलो अभियानका रूपमा सञ्चालन गरिएको शिविरले न्यायमा सबैको पहुँच पुर्याउन र अदालतको सेवालाई थप प्रभावकारी बनाउन महत्वपूर्ण भूमिका खेल्ने अपेक्षा गरिएको छ। उनले आफ्ना समस्या नलुकाइकन खुलस्तसँग राखिदिन पनि सबै कैदीबन्दीलाई आग्रह गरेका छन्। मैले कुरा राख्दा मुद्दामा प्रभाव पर्छ कि भन्ने कसैले नठान्नु होला। हामी तपाईंहरुकै समस्या राम्ररी बुझौँ र समाधान खोजौँ भनेर आएका हौँ,श्रेष्ठले भने, शिविर नै कैदीबन्दीका समस्या र कुरा पोख्नलाई आयोजना गरिएको हो। खुलस्त एवं प्रष्टसँग समस्या आएपछि मात्रै समाधानको बाटो पहिल्याउन सकिन्छ। शिविरको उद्घाटन कार्यक्रममा उच्च अदालत विराटनगरका उपरजिष्ट्रार मणिराम पोखरेल, मोरङ कारागारका जेलर महेन्द्र खड्का लगायतको उपस्थिति थियो। जेलर खड्काका अनुसार ३ सय जना क्षमताको कारागारमा अहिले ९ सय ६९ जना कैदीबन्दी छन्।"
राजस्व असुलीमा विराटनगर भन्सार कमजोर,"विराटनगर : लक्ष्यअनुसार राजस्व संकलन गर्ने विषयमा विराटनगर भन्सार कार्यालय कमजोर देखिएको छ। चालु आर्थिक वर्ष २०७८०७९ को पछिल्लो ७ महिनाको तथ्यांकले भन्सारबाट लक्ष्यअनुसार राजस्व उठ्न नसकिरहेको देखाएको हो। पुसदेखि माघसम्मको कुनैपनि महिनामा भन्सारले लक्ष्यअनुरुप राजस्व संकलन गर्न सकेन। ७ महिनाको अवधिमा लक्ष्यभन्दा लगभग ४ अर्ब कम राजस्व उठाइएको छ। साउनदेखि माघसम्म २८ अर्ब ८० करोड ७७ लाख ५२ हजार रूपैयाँ संकलनको लक्ष्य राखिएकोमा २४ अर्ब ८४ करोड ४१ लाख रूपैयाँ मात्रै संकलन गर्न सकिएको विराटनगर भन्सार कार्यालयका प्रवक्ता रामचन्द्र ढुंगानाले बताए। उनका अनुसार लक्ष्यभन्दा ३ अर्ब ९६ करोड ३६ लाख ५२ हजार रूपैयाँ कम राजस्व उठेको हो। भारतको मीरगञ्ज पुलका कारण आयातमा देखिएको समस्या, कोरोना महामारी, सडकको अवस्था, आयातमा सरकारको कडाइ लगायतका कारण निर्धारित लक्ष्य पूरा गर्न नसकिएको ढुंगाना बताउछन्। भन्सार कार्यालयले साउनमा ३ अर्ब ३४ करोड ९६ लाख ९८, भदौमा ३ अर्ब ८६ करोड ९७ लाख १३ हजार, असोजमा ३ अर्ब ७९ करोड २४ लाख १९ हजार रुपैयाँ र कात्तिकमा ३ अर्ब ५६ करोड ५ लाख १२ हजार रुपैयाँ मात्र राजस्व उठाएको छ। त्यस्तै मंसिरमा ३ अर्ब ९४ करोड ४० लाख ७४ हजार, पुसमा ३ अर्ब २७ करोड ६१ लाख ७० हजार रुपैयाँ र माघ महिनामा ३ अर्ब ५ करोड १५ लाख ६६ हजार रुपैयाँ राजस्व संकलन भएको ढुंगानाले बताए। उनका अनुसार साउनमा ३ अर्ब ४३ करोड ९१ लाख ६१ हजार, भदौमा ४ अर्ब १६ करोड ८ लाख ८१ हजार, असोजमा ४ अर्ब ९ करोड ४७ लाख २८ हजार संकलनको लक्ष्य लिइएको थियो। कात्तिकमा ४ अर्ब २३ करोड २३ लाख २५ हजार, मंसिरमा ४ अर्ब १७ करोड ५६ लाख ३६ हजार, पुसमा ४ अर्ब ३० करोड ५ लाख ६८ हजार र माघमा ४ अर्ब ४४ लाख ५३ हजार रुपैयाँ संकलनको लक्ष्य थियो। धेरै कुराले साथ नदिँदा राजस्व संकलनले लक्ष्य भेट्न सकेन, ढुंगानाले भने, लक्ष्यअनुसार राजस्व संकलनको प्रयास भने जारी छ।"
गृहमन्त्री खाँण र अमेरिकन राजदूत बेरीबीच एमसीसीका विषयमा छलफल,"काठमाडौं: गृहमन्त्री बालकृष्ण खाँणसँग नेपालका लागि अमेरिकी राजदूत र्याण्डी बेरीले शिष्टाचार भेट गरेका छन्। गृह मन्त्रालयमा उनीहरुबीच भएको भेटमा दुई देशबीचको सम्बन्ध तथा अमेरिकी सहयोग निकाय मिलेनियम च्यालेञ्ज कर्पोरेसन (एमसीसी) सदनबाट अनुमोदन विषयमा केन्द्रित रही छलफल भएको थियो। गृहमन्त्री खाँणले अमेरिकी सहयोग निकाय मिलेनियम च्यालेञ्ज कर्पोरेसन (एमसीसी) कार्यान्वयन गरी अघि बढाउने सन्दर्भमा राजदूत बेरी र अमेरिकी सरकारको साथ र सहयोगप्रति आभार व्यक्त गरे। गृहमन्त्री खाँणले प्रधानमन्त्री शेरबहादुर देउवा एमसीसी अनुमोदन गराउन सत्तामा हुँदा मात्र नभई प्रतिपक्षीमा हुँदासमेत दृढ र स्पष्ट विचार राख्दै आएको जानकारी गराएका थिए। 'प्रधानमन्त्री देउवा एमसीसी पास गराउन दृढ हुनुहुन्थ्यो। उहाँ प्रतिपक्षमा रहँदा पनि एमसीसी पास गर्न स्पष्ट विचार राख्दै आउनुभएको हो। सबै राजनीतिक दललाई साथमा लिएर अगाडि बढ्न र एमसीसीको विषयले वर्तमान सरकारलाई असर नगरोस् भन्नेमा प्रधानमन्त्री चिन्तित रहनुभएकाले सफलता प्राप्त भयो। सबै नेपाली जनता र नेपाल सरकार खुसी छौं,' उनले भने। गृहमन्त्री खाँणले नेपाल र अमेरिकाबीच रहँदै आएको सम्बन्ध अझै गाढा र सदभावपूर्ण रहोस् भन्नेमा नेपाल सरकार रहेको विषय बताएको मन्त्री खाँणका प्रेस संयोजक मधुसुधन भट्टराईले जानकारी दिए। राजदूत बेरीले प्रधानमन्त्री, नेपाल सरकार र राजनीतिक दलको स्पष्ट भूमिकाले एमसीसी अनुमोदन भएको जनाउँदै प्रतिनिधिसभाको व्याख्यात्मक घोषणामा आफूले पहिल्यैदेखि भन्दै आएका विषय समेटिएको राजदूत बेरीले बताए। 'एमसीसीबारे सरकार र प्रतिनिधिसभाको व्याख्यात्मक घोषणाबारे हामी पहिल्यैदेखि जानकार थियौं। व्याख्यात्मक घोषणामा हामीले भन्दै आएका विषय समेटिएका छन्,' उनले भने। शरणार्थीलाई कोभिड१९ विरुद्धको खोप दिने सरकारको निर्णय प्रशंसनीय भएको बताउँदै नेपालको विकास, समृद्धि र शान्तिमा अमेरिका सधैं साथमा रहने विश्वास व्यक्त गरे।"
नेपाल भारत सीमा ४८ घण्टाका लागि बन्द,"कपिलवस्तु : कपिलवस्तुको सिमावर्ती जिल्ला भारतको सिद्धार्थनगरमा शुक्रबार हुन लागेको निर्वाचनलाई मध्यनजर गर्दै मंगलबार साँझ ६ बजेदेखि ४८ घण्टाको लागि नेपाल भारत सीमा बन्द गरिएको छ। जिल्लाको कृष्णनगर, मर्यादपुर, चाकरचौडा, सिवलवा लगायतका नाकामा यातायात तथा मानिसको आवतजावतलाई पूर्ण रुपमा बन्द गरिएको छ। भारतको सिद्धार्थनगर जिल्ला र कपिलवस्तु तर्फका जिल्लाका प्रमुख जिल्ला अधिकारी, सुरक्षा निकायका प्रमुखहरुको आपसी बैठक र सहमतिबाट ४८ घण्टासम्म सीमा क्षेत्रलाई पूर्ण रुपमा ठप्प पार्ने निर्णय भएको हो। यस अवधिमा औषधी उपचारका लागि अति आवश्यक काम पर्ने सर्वसाधारणले सीमा क्षेत्रमा खटिएका सुरक्षा अधिकारीसँग समन्वय गरी सीमा पार गर्न सकिने प्रमुख जिल्ला अधिकारी दिर्घनारायण पाण्डे बताए।"
"राप्रपा केन्द्रीय कार्यसमितिको बैठक सुरु, तीनवटा प्रतिवेदनमाथि छलफल हुने","काठमाडौं : राष्ट्रिय प्रजातन्त्र पार्टी (राप्रपा)को केन्द्रीय कार्यसमिति बैठक सुरु भएको छ। धुम्बाराहीस्थित एसआर बैङ्क्वेटमा देशभरबाट १९३ सदस्यीय (कुल १९९मनोनीत हुन बाँकी ६ जना) केन्द्रीय सदस्य उपस्थित भएर बैठक बुधबार दिउँसो पौने २ बजेबाट सुरु भएको प्रवक्ता मोहन श्रेष्ठले जानकारी दिए। बैठकमा अध्यक्ष राजेन्द्र लिङ्देनले समसामयिक राजनीति सम्बन्धी, उपाध्यक्ष हेमजंग गुरुङले सचिवालय सम्बन्धी, महामन्त्री भुवन पाठकले स्थानीय तहको निर्वाचन सम्बन्धी प्रतिवेदन पेश गर्ने कार्यसूची छ । प्रस्तुत प्रतिवेदनमाथि बुधबारबाटै छलफल प्रारम्भ हुनेछ ।"
विप्लवसहित ६ पार्टीद्वारा एमसीसीविरुद्ध आन्दोलनको घोषणा,"काठमाडौंः अमेरिकी सहयोग परियोजना(एमसीसी) संसदबाट पारित भएपछि साना बामपन्थी दलले आन्दोलनका कार्यक्रम सार्वजनिक गरेका छन् । बुधबार संयुक्त विज्ञप्ति जारी गर्दै आन्दोलनका कार्यक्रमहरु सार्वजनिक गरेका हुन् । ६ कम्युनिस्ट पार्टी र २ वटा मोर्चाले आगामी चैत्र ६ गते सम्म जनसंघर्षका कार्यक्रमहरू घोषणा गरेका छन् । जसअन्तर्गत् फागुन २० गते काठमाडौं उपत्यकामा विरोध प्रदर्शन र संयुक्त विरोध सभा, फागुन २२ गते बुद्धिजिवीहरूको अन्तरक्रिया गरिने जनाएको छ। फागुन २४ गते ८ मार्च मनाउन देशव्यापी विरोध प्रदर्शन र सभा, फागुन २६ गते विद्यार्थीहरूको देशव्यापी क्याम्पस र विद्यालयमा विरोध प्रदर्शन र सभा, फागुन २८ गते युवकहरुको देशव्यापी विरोध प्रदर्शन र सभा फागुन ३० गते मजदुरहरूको विरोध प्रदर्शन र सभा गरिनेछ । यस्तै, चैत्र २ गते किसानहरू देशव्यापी विरोध प्रदर्शन र सभा, चैत्र ४ गते श्रमिक र दलित समुदाय मोर्चाको देशव्यापी विरोध प्रदर्शन र सभा, चैत्र ६ गते राष्ट्रिय मुक्ति (जातीयक्षेत्रीय) मोर्चाहरूको देशव्यापी विरोध प्रदर्शन र सभा गरिने संयुक्त वक्तव्यमा उल्लेख छ । वक्तव्यमा नेपाल कम्युनिस्ट पार्टीका महासचिव नेत्रविक्रम चन्द्र (विप्लव), मसालका महामन्त्री मोहन विक्रम सिंह, नेपाल कम्युनिस्ट पार्टी (क्रान्तिकारी माओवादी) महासचिव मोहन बैद्यकिरण,राष्ट्रिय जनमोर्चाका अध्यक्ष चित्रबहादर केसी, देशभक्त जनगणतान्त्रीक मोर्चा नेपालका अध्यक्ष सीपी गजुरेल, नेपाल कम्युनिस्ट पार्टीका अध्यक्ष ऋषि कट्टेलको हस्ताक्षर छ ।"
बुढासुब्बा गोल्डकप चैत २६ देखि,"धरान : २३औं अन्तर्राष्ट्रिय आमन्त्रण बुढासुब्बा गोल्डकप प्रतियोगिता आगामी चैत २६ गतेदेखि बैखाख ३ गते सम्म आयोजना हुने भएको छ। बुधवार आयोजक धरान फुटवल क्लवले पत्रकार सम्मेलन गरी प्रतियोगिताको तयारी सुरु गरिएको जानकारी दिएको छ। प्रतियोगिता धरान १६ स्थित सुविधा सम्पन्न रंगशालामा आयोजना गरिने भएको छ। २०५५ सालदेखि नियमित संचालन हुँदै आएको प्रतियोगिता मोफसलकै उत्कृष्ट फुटबल प्रतियोगिता मानिन्छ। गत साल कोरोना माहामारीका कारण स्थगित भएको प्रतियोगिता यसवर्ष कोरोना कम भएकाले संचालन गर्न लागिएको धरान फुटवल क्लवका अध्यक्ष किशोर राईले पत्रार सम्मेलनमा जानकारी गराए। उनले प्रतियोगिता सम्पन्न गर्नका लागि आर्थिक संकलन गर्न थालिएको समेत बताएका छन्। अध्यक्ष राईका अनुसार प्रतियोगितामा भारतका उत्कृष्ट तीन टिम, ए डिभिजन लिग विजेता, उपविजेतासहित उत्कृष्ट तीन टिम, आयोजक धरान फुटवल क्लव र मोफसलका उत्कृष्ट अन्य दुई टीमलाई सहभागि गराईने छ। धरान फुटवल क्लवका कोषाध्यक्ष घनश्याम बुढाथोकीले प्रतियोगिता सम्पन्न गर्न जम्मा ६६ लाख नगद खर्च लाग्ने बताए। उनले प्रतियोगिताको विजेतालाई नगद १० लाख र उपविजेतालाई पाँचलाख पुरस्कार उपलब्ध गराईने बताए। प्रतियोगिताको उत्कृष्ट खेलाडीले नगद एकलाख ५० हजार र सर्बाधिक गोलकर्ताले नगद २० हजार प्राप्त गर्नेछन्। प्रतियोगिताको उत्कृष्ट गोलरक्षक, डिफेन्स, मिड फिल्डर, स्ट्राईकर र प्रशिक्षकले जनही १५ हजार रुपैयाँ पुरस्कार प्राप्त गर्ने कोषाध्यक्ष बुढाथोकीले बताएका छन्। प्रतियोगितालाई सबैभन्दा बढी आर्थिक सहयोग धरान उपमहानगरपालिका र टुबोर्ग वियरले गर्ने भएको छ। प्रतियोगिता सम्पन्न गर्नका लागि धरान उपमहानगरले १८ लाख र १५ लाख रुपैयाँ सहयोग गर्ने क्लवका सदस्य सतिस केसीले जानकारी दिएका छन्। त्यस्तै प्रदेश १ सरकारले १० लाख र राष्ट्रिय खेलकुद परिषदले ५ लाख रुपैयाँ सहयोग गर्ने पनि उनले बताए। कोरोना भाईरसको संक्रमण नियन्त्रणमा नआएका कारण धरान १६ स्थित रंगशालामा प्राथामकि उपचार सेवा प्रदान गर्नुका साथै भारतबाट आउने खेलाडीहरुलाई पिसिआर परिक्षण गर्ने र सबै खेलाडीको स्वास्थ्य बिमासमेत गर्ने व्यबस्था गरिएको धरान फुटवल क्लवका सदस्य हिमाल दाहालले बताएका छन्। उनले प्रतियोगिता अवलोकन गर्न आउने दर्शकहरुको सुविधाको लागि सुविधा सम्पन्न प्यारापिटसंग्ैं बाँसको अस्थायी प्यारापिट निर्माण गरि १० हजार दर्शक अटाउने गरी तयारि थालेको बताए।"
संसद भवन अगाडि प्रेसर कुकर बम राख्ने विद्यार्थी नेता पक्राउ,काठमाडौं : प्रहरीले नयाँ बानेश्वरस्थित संसद भवन अगाडि प्रेसर कुकर बम राख्ने एक जनालाई पक्राउ गरेको छ । एमसीसी सम्झौता अनुमोदनको विरोधमा नेत्रविक्रम चन्द विप्लवसहित ६ कम्युनिस्ट पार्टी र दुई मोर्चाले सोमबार आयोजना गरेको बन्दका क्रममा संसद भवन अगाडि सडकमा नो एमसीसी लेखिएको रातो तारले बेरिएको अवस्थामा प्रेसर कुकर फेला परेको थियो । दिउँसोमात्रै नेपाली सेनाको डिस्पोज टोलीले डिस्पोज गरेको थियो । कुकरभित्र विस्फोटक पदार्थ भने भेटिएको थिएन । जनमानसमा भय त्रास सिर्जना गरी आतंकित बनाउने उद्देश्यले प्रेसर कुकर राखिएको निष्कर्ष प्रहरीले निकालेको थियो । घटनाको भोलिपल्ट मंगलबार बम राख्ने काभ्रे घर भई चावाहिल बस्ने २१ बर्षीय सुवास महतलाई महानगरीय अपराध महाशाखाको विशेष अनुसन्धान टोलीले पक्राउ गरेको हो । प्रहरीकाअनुसार महत अनेरास्ववियु क्रान्तिकारी पशुपति बहुमुखी क्याम्पस कमिटी अध्यक्षसमेत हुन् । घटनामा प्रयोग गरेको मोटरसाइकलसहित महतलाई नियन्त्रणमा लिएर थप अनुसन्धान भइरहेको महाशाखाले जनाएको छ ।
"आईओसीले बढायो पेट्रोलियमको भाउ, नेपालमा मूल्य बढ्ने संकेत","काठमाडौं : भारतीय आयल कर्पोरेसन (आईओसी)ले ग्यास, पेट्रोल, डिजेल र मट्टीतेलको मूल्य बढाएर पठाएको छ । डिजेल, पेट्रोल र मट्टीतेलमा प्रतिलिटर चारचार रुपैयाँ र खाना पकाउने ग्यासमा प्रतिसिलिन्डर सय रुपैयाँले बढेर नयाँ मूल्य आएको नेपाल आयल निगमले जनाएको छ। निगमका सहप्रवक्ता पुष्कर कार्कीद्वारा जारी विज्ञप्तिमा अन्तर्राष्ट्रिय बजारमै मूल्य बढिरहेकाले नेपालमा पनि मूल्य बढाउनुको विकल्प नभएको संकेत गरिएको छ। बढेको मूल्यका कारण निगम १५ दिनमा ३ अर्ब ९ करोड रुपैयाँ नोक्सानीमा जाने जानकारी दिएको छ। मूल्य नबढाए आईओसीलाई इन्धनको पैसा तिर्न नसक्ने निगमले बताएको छ। १५ दिन अगाडिको मूल्यअनुसार पेट्रोलमा १६५९, डिजेल र मट्टीतेलमा १२५८ रुपैयाँ घाटा रहेको निगमको दाबी छ। अब पेट्रोलमा प्रतिलिटर घाटा २०५२ र १६८ रुपैयाँ पुगेको निगमको भनाइ छ। खाना पकाउने ग्यासमा प्रतिसिलिन्डर घाटा ५ सय ६५ बाट ६ सय ६५ रुपैयाँ पुगेको निगमले जनाएको छ। रुसयुक्रेन युद्धका कारण अन्तर्राष्ट्रिय बजारमा इन्धनको मूल्य बढिरहेको छ। त्यसको प्रभाव नेपालमा पनि परेको हो। पछिल्लो समय निगमले धेरैपटक मूल्य बढाइसकेको छ। अहिले पेट्रोलमा १ सय ४५ र डिजेल, १ सय २८ रुपैयाँमा बिक्री गर्दै आएको छ।"
"एमसीसी मुख्यालयले भन्यो कार्यान्वयनपछि उर्जा, पूर्वाधार निर्माण र रोजगारीमा सहयोग","काठमाडौं : वासिङ्टन डीसीस्थित एमसीसी मुख्यालयले अमेरिकी सहायता परियोजना एमसीसी अनुमोदन भएसँगै अब यो कार्यान्वयनतर्फ अघि बढेको बताएको छ । एमसीसी मुख्यालयले विज्ञप्ति निकाल्दै एमसीसी कार्यानवयन पछि बिजुलीको भरपर्दो आपूर्ति, रोजगारी सिर्जना र पूर्वाधार विकासमा थप सहज हुने स्पष्ट पारेको हो । संसद्बाट अनुमोदन भएसँगै सम्झौता बमोजिमको काम अघि बढेको एमसीसी मुख्यालयले जनाएको छ । नेपालको उर्जा र यातायात क्षेत्रलाई थप आधुनिकीकरण बनाउन एमसीसी परियोजनाले मद्दत गर्ने विज्ञप्तिमा उल्लेख छ । नेपालले सन् २०१७ मा एमसीसी अनुदानमा हस्ताक्षर गरेको थियो । एमसीसीका कतिपय बुँदाहरु विवादास्पद भएको भन्दै सरकारले त्यसबारे व्याख्यात्मक घोषणा गरी फागुन १५ गते संसद्बाट अनुमोदन गरेको हो । व्याख्यात्मक घोषणाबारे एमसीसी मुख्यालयले कुनै प्रतिक्रिया दिएको छैन । एमसीसी मुख्यालयले एमसीसी अब कार्यान्वयनको दिशामा गएको र त्यसले नेपालको उर्जा र पूर्वाधार निर्माणमा सहयोग पुग्ने दावी गरेको छ ।"
"नारायणकाजी र विप्लवबीच भेटवार्ता, सहकार्यको प्रस्ताव","काठमाडौं : नेकपा माओवादी केन्द्रका नेता नारायणकाजी श्रेष्ठ र नेकपाका महासचिव नेत्रविक्रम चन्द 'विप्लव' बीच भेटवार्ता भएको छ। एमसीसी अनुमोदनको विषयमा प्रचण्डसँग मतभेद राखेका श्रेष्ठ र विप्लवबीच बुधबार बिहान भेट भएको हो। पार्टीभित्र अन्तरद्वन्द्व चर्किएको समयमा दुई नेताबीच भएको भेटलाई अर्थपूर्ण रुपमा हेरिएको छ। श्रेष्ठ निवास हात्तिवन पुगेका विप्लवले भेटवार्तामा एमसीसीको विषयमा प्रचण्डले जबर्जस्ती गरेको भन्दै राष्ट्रियताका पक्षधर एकजुट हुनुपर्ने बताए। भेटमा विप्लवले श्रेष्ठलाई पार्टी एकता गरेर अगाडि बढ्न आग्रह गरेका छन्। श्रेष्ठले पार्टी फुटाउने लक्ष्य नभएपनि अध्यक्ष कमरेडको अभिव्यक्तिपश्चात सोच्न बाध्य भएको जवाफ दिएको स्रोतले जनाएको छ। स्रोतका अनुसार केन्द्रीय कमिटी बैठक शुक्रबार भएकाले पार्टीमा छलफल गरेका अगाडि बढ्ने श्रेष्ठले बताएका छन्। संसद्बाट एमसीसी पास गरेपछि प्रचण्डप्रति चौतर्फी आक्रोस बढेपछि उनले पत्रकार सम्मेलन गरेरै स्पष्टीकरण दिएका थिए। एमसीसीका विषयमा माओवादी नेता श्रेष्ठले आक्रामकरुपमा विरोध जनाइरहेका बेला प्रचण्डले सार्वजनिक रुपमा नै नारायणकाजीको नाम लिएर वामदेव गौतमबाट पाठ सिक्नुपर्ने अभिव्यक्ति दिएका हुन्। नारायणकाजी कमरेडलाई मैले भने तपाइँलाई मतभेद राख्ने अधिकार छ। सबै एकै मत हुनुपर्छ भन्ने छैन। तपाईँको विचारलाई सम्मान पनि गरिन्छ। केन्द्रीय कमिटीको बैठक आउँदै छ। कमिटीमा आफ्नो कुरा राख्नुस्, बाहिरचाहिँ नबोल्नुस्।महाकालीमा सन्धिमा राष्ट्रघात भयो भनेर एमालेका आधा केन्द्रीय कमिटी लिएर वामदेवजी गएको स्मरण गर्दै प्रचण्डले भने, तर भोट आयो शून्य, उहाँको पार्टीले एक सिट पनि जित्न सकेन। त्यसैले कोही सेन्टिमेन्टमा आउनु हुँदैन भन्ने हो। राजनीति भोलेन्टियर्स कर्म हो कोही कसैलाई जबर्जस्ती गर्नु हुँदैन। कसैलाई जबर्जस्ती बस भन्न पनि सकिँदैन। असन्तुष्ट पक्षलाई लिएर श्रेष्ठले पार्टी फुटाउने तयारी गरेको सूचना पाएपछि मंगलबार प्रचण्ड उनलाई हात्तीवनमा पुगेका थिए। पत्रकार सम्मेलनमा यस्तो बताएपछि श्रेष्ठ थप छलफलमा जुटेका छन्।"
सदाबहार सद्भाव,"भगवान् कृष्ण र सुदामा बाल्यकालका साथी थिए। कृष्ण समृद्ध भए तर सुदामा गरिब। सुदामा झुपडीमा पत्नी र सन्तानसँग गरिब जीवनमै रमाइरहेका थिए। सुदामा भिक्षा मागेर जीवन चलाउन बाध्य थिए। एक दिन उनका सन्तानले खान पाएनन्। पत्नीले सुदामालाई बाल्यकालका साथी कृष्णलाई केही मद्दत गर्नका लागि सोध्न सुझाव दिइन्। पत्नीले भने पनि सुदामा भने यसरी अनुग्रह गर्न हिच्किचाउँथे। छोराछोरीलाई दुःख दिन पनि चाहँदैनथिए। यद्यपि पत्नीले छिमेकीसँग चामल उधारो मागिन् र कृष्णलाई मनपर्ने नास्ता बताइन्। सुदामालाई कृष्णसँगको भेटमा दिन अनुरोध पनि गरिन्। सुदामा पत्नीले तयार पारेको उपहार लिएर द्वारकातर्फ लागे। कृष्ण बस्ने सहर बनाउन सुनको प्रयोग गरेको देखेर सुदामा छक्क परे। सुदामा कृष्णको दरबारको ढोकामा पुगे। तर, त्यहाँ पहरेदारहरूले उनलाई चिनेनन् र ढोकामै रोके। पहरेदारले सुदामाको च्यातिएको धोती र गरिबी स्पष्ट देखेपछि सोहीअनुसार व्यवहार गरे। सुदामाले बाल्यकालको साथी कृष्ण भेट्न आएको बताए। अनिच्छुक भए पनि पहरेदारले कृष्णसम्म खबर पुर्याए। कृष्ण खाली खुट्टै सुदामा भेट्न दौडिए। अँगालो मारे र निवासमा स्वागत गरे। सुदामा आफूले ल्याएको उपहारमा लज्जित हुँदै लुकाए। कृष्णले बाल्यकालका कुरा गर्दै हाँसोमा समय बिताए। सुदामा पनि साथीले देखाएको दया र करुणले अभिभूत भए। मद्दत माग्न पनि असमर्थ भए। जब उनी घर फर्किए तब उनले आफ्नो झुपडीको ठाउँमा ठूलो महल बनाइएको र पत्नी अनि सन्तान राम्रा लुगा लगाएका थिए। सुदामाले कृष्णजस्तो सच्चा मित्र पाएकोमा आफूलाई भाग्यमानी ठाने। कृष्णले नसोधी सुदामा के चाहन्छन् भन्ने बुझेर दिए। नैतिक शिक्षा : साँचो अर्थमा बनेका साथी हुन् भने आपसमा धनी र गरिबमा भेद हुँदैन। सधैं सदाबहार माया, प्रेम र सद्भाव रहिरहन्छ।"
प्रतिनिधि सभा बैठक (लाइभ),काठमाडौं : प्रतिनिधि सभा बैठक सुरु भएको छ। बैठकमा प्रधानमन्त्री शेरबहादुर देउवाले आर्थिक वर्ष २०७७७८ को राष्ट्रिय सूचना आयोगको वार्षिक प्रतिवेदन पेश गर्दैछन्।
बाँकेमा नरभक्षी बाघ समातियो,"नेपालगन्ज : बाँकेको राप्तीसोनारी गाउँपालिकामा रहेको नरभक्षी बाघ नियन्त्रणमा आएको छ। राष्ट्रिय प्रकृति संरक्षण कोषको प्राविधिक टोलीले बुधबार बिहान राप्तीसोनारी६ स्थित राप्ती पीडित सामुदायिक वनबाट बाघ नियन्त्रणमा लिएको कोषका प्राविधिक फिरुलाल थारुले जानकारी दिए। पाडो राखेर बाघ नियन्त्रणको प्रयास गरिएकोमा बाघले मंगलबार राति नै पाडो खाएको थियो। बिहान ७ बजेतिर बाँकी रहेको पाडोको मासु खान आएको बेलामा पहिलो डार्कको प्रयास विफल भएको थियो। बिहान ९:४५ बजेतिर दोस्रो पटकको प्रयासमा डार्क सफल भएको थियो। प्राविधिक थारुले नियन्त्रणमा लिइएको बाघ १५१६ वर्षको भाले रहेको बताए। उनले भने, अहिले बाँके राष्ट्रिय निकुञ्जको खैरी पोष्टमा बाघ लगेर राखिँदै छ। त्यसपछि बाघ कहाँ राखिने भन्नेबारे निर्णय हुनेछ। झन्डै २ हप्तादेखि कोषको टोलीले बाघ नियन्त्रणका लागि काम थालेको थियो। बाघ नियन्त्रण अभियानमा राष्ट्रिय प्रकृति संरक्षण कोषका भेटनरी डाचित्रबहादुर खड्का, प्राविधिक थारुसहितको २ वटा टोली खटेको थियो। बाँके राष्ट्रिय निकुञ्जका वार्डेन श्यामकुमार शाहले पनि बाघ नियन्त्रणमा लिएकाले कहाँ राखिने भन्नेबारे टुंगो नभएको बताए। राप्तीपारी मात्र एक वर्षको अवधिमा बाघको आक्रमणबाट अहिलेसम्म ५ जनाको ज्यान गइसकेको छ।"
रुसले गर्यो युक्रेनको अर्को सहरमा मिसाइल प्रहार : आवाशीय क्षेत्र निशानामा,"किभ : युक्रेनले रुसको मिसाइल आक्रमणमा कम्तीमा दुई सर्वसाधारणको मृत्यु भएको जनाएको छ। राजधानी किभको पश्चिममा रहेको जोटेमारमा यो आक्रमण भएको हो। अधिकारीहरूका अनुसार आक्रमणको लक्ष्य सहरको एयरबेस थियो, तर नजिकैका आवासीय घर निशानामा पर्यो। युक्रेनको आन्तरिक मन्त्रालयले ट्वीट गर्दै उक्त हमलामा दुई जनाको मृत्यु भएको र १६ जना घाइते भएको जानकारी दिएको छ। टेलिग्राममा सरकारी अधिकारी एन्टोन गेराश्चेन्कोले मृत्यु हुनेको संख्या बढी हुन सक्ने बताए। एक बालकसहित चार जनाको मृत्यु भएको उनको भनाइ छ। युक्रेनी सरकारको एकाउन्टबाट विष्फोटपछिको भिडियो फेसबुक र टेलिग्राममा शेयर गरिएको छ। भिडियोमा उद्धारकर्मीले भग्नावशेषबाट बाँचेकालाई बाहिर निकाल्ने प्रयास गरिरहेको देखिन्छ। युक्रेनको विदेश मन्त्रालयले रुसले आक्रमण गरेको भवनमध्ये एउटा प्रसूति गृह रहेको बताएको छ। बीबीसी युक्रेन भन्छ : यो युद्ध हामी जित्छौं, न आत्मसमर्पण गर्छौँ न झुक्छौँ युद्धमा ५ हजार बढी रुसी सैनिक मारेको युक्रेनको दाबी युक्रेन रुस युद्ध जारी : ३५० युक्रेनीको मृत्यु, अहिलेसम्म केके भयो ? आफ्ना नागरिकलाई युक्रेनको राजधानीबाट तुरन्त निस्कन भारतको आदेश युक्रेनको राजधानीतर्फ अघि बढ्दै रुसी सैनिक : ६४ किलोमिटर लामो लाइन युक्रेनमा भारतका एक विद्यार्थीको मृत्यु रसियायुक्रेन द्वन्द्व : किएभमा टेलिभिजन टावरमाथि हमला, कम्तिमा पाँचजनाको मृत्यु युक्रेनको राजधानीतर्फ अघि बढिरहेको रुसी सेनाको लस्कर कहिले पुग्ला किभमा? रुसयुक्रेन तनाव : ३०२ जना नेपालीले युक्रेन छोडे"
सभामुख सापकोटालाई जोडेर गरिएको प्रचार राजनैतिक पूर्वाग्रहबाट प्रेरित : सचिवालय,"काठमाडौं : प्रतिनिधि सभाका सभामुख अग्निप्रसाद सापकोटालाई जोडेर गरिएको प्रचार राजनैतिक पूर्वाग्रहबाट प्रेरित देखिएको उनको सचिवालयले बताएको छ। सभामुख सापकोटाका प्रेस विज्ञ श्रीधर न्यौपाने बुधबार प्रेस नोट जारी गरेर लोकतन्त्र र संवैधानिक सर्बोच्चताको पक्षमा उभिएका सभामुखलाई जोडेर गरिएको प्रचार राजनैतिक पूर्वाग्रहबाट प्रेरित देखिएको दाबी गरेका हुन्। सभामुख अग्निप्रसाद सापकोटाको नाम जोडेर अफवाह फैलाउन खोजिएको उनको सचिवालयले जनाएको छ। सभामुख सापकोटाका प्रेस विज्ञ श्रीधर न्यौपाने बुधबार प्रेस नोट जारी गर्दै लोकतन्त्र र संवैधानिक सर्वोच्चको पक्षमा उभिएका सभामुखलाई जोडेर गरिएको प्रचार राजनैतिक पूर्वाग्रहबाट प्रेरित देखिएको उल्लेख छ। देशको जिम्मेवार राजनीतिक दलको लेटरहेडमा उहाँले बोल्दै नबोलेको विषयमा काल्पनिक कथ्य बनाई सोही विषयलाई जोडेर गलत भाष्य निर्माण गर्न खोजिएकोप्रति सचिवालयको गम्भीर ध्यानाकर्षण भएको छ। जारी विज्ञप्तिमा भनिएको छ, लोकतन्त्र र संवैधानिक सर्बोच्चताको पक्षमा उभिनु भएका सम्माननीय सभामुखलाई जोडेर गरिएको प्रचार राजनैतिक पूर्वाग्रहबाट प्रेरित देखिन्छ। सचिवालयले विज्ञप्तिमा एमालेको नाम नलिई प्रचार गरिएका विषयको पुष्टि गर्न ध्यानाकर्षण गराइएको छ। उनले आफ्नो राजनैतिक अभीष्ट पूरा गर्न अमर्यादित एवं अशोभनीय तवरले सिर्जना गर्न खोजिएको भ्रममा नपर्न सचिवालयले आग्रह गरेको छ। मंगलबार एमालेले विज्ञप्ति जारी गर्दै एमालेका सांसदको अवरोधलाई बलमिच्याइँ गर्ने सभामुखको व्यवहार आपत्तिजनक भएको जनाएको थियो। सरकारले दिएको विजनेस सदनमा प्रस्तुत नगर्नेजस्ता पदीय दायित्व प्रतिकुल व्यवहार गर्दै आउनुभएका सभामुखले कुनै समय एमसीसीसम्बन्धी प्रस्ताव टेबल गर्नुपरेमा आत्महत्या गर्छ भन्नेजस्ता आवेगपूर्ण अभिव्यक्ति दिनुभयो। षड्यन्त्रको पटकथा तयार भएपछि भने 'सभामुख भनेको अम्पायर हो' भन्नेजस्ता शब्दावली प्रयोगमा ओर्लिनु भयो। यसले उहाँको यो व्यवहार पदीय कर्तव्यको पालनाभन्दा पनि दल विशेषको आज्ञापालन गर्ने देखिन्छ। उहाँ नै दलहरूले कारबाही गरेका अनुशासनहीन सांसदलाई जोगाएर दल विभाजनको मतियार बन्नुभयो। अहिले राष्ट्रिय राजनीति लिकबाट बाहिरिएको छ। एमाले विज्ञप्तिमा भनिएको छ, लोकतन्त्रको आधारभूत मूल्य, मान्यता र दलीय प्रणालीको मर्मलाई स्थापित गर्न र त्यसलाई अझ सुदृढ गर्नका लागि हो। संसद् जननिर्वाचित प्रतिनिधिमार्फत् लोकतन्त्रको अभ्यास गरिने थलो हो। चार वर्षअघिको जनादेश अहिले खण्डित भएको छ। त्यसैले संसद् प्रभावकारी हुन सकिरहेको छैन। त्यसमाथि सभामुखको भूमिकाले थप गतिरोध सिर्जना भएको छ। यी सबै घटनाक्रमले सभामुख यस गरिमामय पदका लागि योग्य हुनुहुन्न भन्ने थप पुष्टि भएको छ।"
सभामुखको राजीनामा माग गर्दै एमालेले गर्यो संसद अवरुद्ध,"काठमाडौं : प्रतिनिधि सभाको बैठक सुरु हुनासाथ एमालेका सांसदहरुले संसद अवरोध गरेका छन् । उनीहरुले सभामुख अग्निप्रसाद सापकोटको राजीनामा माग गर्दै नाराबाजी सुरु गरेका छन्। 'पदीय मर्यादा कायम गर, हाम्रो विरोध जारी गर भन्दै' नाराबाजी गरे। एमसीसी संसदबाट पारित भएपछि पहिलोपटक बुधबार संसद बैठक बसेको हो।"
५३ म्यानपावर कारबाहीमा,"काठमाडौं : नक्कली कागजात बनाई सर्वसाधारणलाई ठगी गर्ने ५३ म्यानपावर कम्पनी कारबाहीमा परेका छन्। वैदेशिक रोजगार न्यायाधिकरणले म्यानपावर सञ्चालकलाई १ लाख जरिबाना र ६ महिना कैद सजाय सुनाएको हो। न्यायाधिकरणका सूचना अधिकारी दुर्गादत्त लम्सालका अनुसार ती मेनपावरले २०७१ सालमा नक्कली कागजात बनाएर कामदारलाई ठगी गरेको खुलेको थियो। अख्तियार दुरुपयोग अनुसन्धान आयोगले नेपाल निक प्रेसमा छापा हान्ने क्रममा ती म्यानपावरको कागजात फेला पारेको थियो। प्रेसमा भेटिएका कागजात आधारमा वैदेशिक रोजगार विभागका कर्मचारीको पनि मिलेमतो हुनसक्ने भन्दै आयोगले गम्भीर अनुसन्धान गरेको थियो। २०७४ देखि पेन्डिङमा रहेको मुद्दा असारदेखि न्यायाधिकरणले प्रक्रियामा लगेको थियो। रोजगार सम्झौता, मागपत्र, श्रम स्टिकरलगायत कागजात नक्कली बनाएर ठगी गरेको न्यायाधिकरणले ठहर गरेको हो। प्रेस सञ्चालक शेरबहादुर महर्जनलाई भने आधा सजाय तोकिएको छ। उताको प्रक्रिया पूरा भएपछि असारबाट मुल्तबी (पुनःजगाएर) फैसला गरिएको हो। न्यायाधिकरण उच्च स्रोतले भन्यो। एउटा केडियन आउँदा पनि फोटोकपी गरेर धेरै बनाउने, एउटा भिसाको नम्बरमा धेरैको श्रम स्वीकृति निकाल्ने गरेको पाइएको थियो । श्रमविज्ञ पूर्णचन्द्र भट्टराई भन्छन्, अनलाइन प्रणाली र दूतावासबाट प्रमाणीकरण प्रक्रिया सुरु भएपछि नक्कली कागजातमा पठाउने क्रम रोकिएको छ उनले भने, म्यानपावर व्यवसायीको गन्तव्य मुलुकमा पहुँच हुँदैन। बिचौलियाबाट डिमान्ड किनेर कमिसनका नाममा जथाभावी कागजात बनाएर ठगी गर्थे। कारबाहीमा परेका म्यानपावर डिलक्स ह्युमन रिसोर्स, गल्फ इनोभेसन, गल्फ म्यानेजमेन्ट, साउदी नेपाल इम्पोइमेन्ट, लिबर्टी, मर्साक कम्पनी, मेरीगोल्ड, मोबिरा ओभरसिज, आरएनआर ग्लोबल जब, आरके म्यानपावर, सार्क मेनपावर, पर्फेक्ट म्यानपावर, सिग्नल ओभरसिज, स्वस्तिक, स्टार रे, जस्मिन म्यानपावर, एस इम्प्लोइमेन्ट, अञ्जली ओभरसिज दीप गेट वे, सिटिजन ओभरसिज, इम्पाएर इन्टरनेसनल, मादी ओभरसिज, लक्की ओभरसिज, प्रदेशी ओभरसिज, पर्फेक्ट, स्वस्तिक ओभरसिज, मिराकल ओभरसिज, ड्रिम एन्ड गाइड, सलमानी ओभरसिज, एमकन ओभरसिज, जब सर्च, अल नासिर, योङ ओभरसिज, ट्र्याक अनएसपीएम, अरोरा ह्युमन रिसोर्स, नाइल इन्टरनेसनल, रिजन ओभरसिज, बेस्ट वे, पियर इन्टरनेसनल, जीएस इम्प्लोयमेन्ट, रारा इम्प्लोयमेन्ट , फ्युचर लिंक इन्टरनेसनल, अल ह्यात, गल्फ म्यानजमेन्ट, युरोटेक प्रालि, आस्था इन्टरनेसनल, एनवी इन्टरनेसनल , वाटर ह्युमन रिसोर्स, एबीसी प्लेसमेन्ट, ग्रान्ड ओभरसिज, कालिञ्चोक म्यानपावर ।"
शिवभक्त प्रियंका,"मुम्बई : केही समय अघि आमा बनेकी बलिउड तथा हलिउड अभिनेत्री प्रियंका चोपडा पछिल्लो समय विभिन्न कारणले चर्चामा रहने गरेकी छन्। अमेरिकी अभिनेता एवं गायक निक जोनससँग विवाह बन्धनमा बाँधिएकी प्रियंका सरोगेसीबाट आमा बनेकी हुन्। अहिले अमेरिकामै बस्दै आएकी प्रियंकाले महाशिवरात्रीका अवसरमा भगवान महादेवको पूजा आराधना गरेकी थिइन्। उनले आफूले मात्रै महादेवको आराधना गरिनन्, पति निकसहित परिवारका सदस्यलाई पनि विशेष पूजामा सहभागी गराएकी थिइन्। उनले लसएञ्जलसको घरमै मन्दिरसमेत स्थापना गरेकी छन्। विवाह गरेर अमेरिका गए पनि आफ्नो धर्म, संस्कृति र परम्परालाई निरन्तरता दिएको भन्दै सामाजिक सञ्जालमा उनको प्रसंशा भएको छ। प्रियंकाले आफ्ना शुभचिन्तकलाई सामाजिक सञ्जालमार्फत महाशिवरात्री पर्वको शुभकामना दिनुका साथै परिवारसँग बसेर महादेवको आराधना गरेको तस्बिर पनि सेयर गरेकी थिइन्।"
माधव नेपाल र प्रचण्डसँग प्रधानमन्त्रीले गरे छुट्टाछुट्टै छलफल,"काठमाडौं : प्रधानमन्त्री शेरबहादुर देउवाले सत्ता गठबन्धनका नेताहरुसँग छुट्टाछुट्टै छलफल गरेका छन् । सरकारी निवास बालुवाटारमा बुधबार बिहान प्रधानमन्त्री देउवाले नेकपा माओवादी केन्द्रका अध्यक्ष पुष्पकमल दाहाल प्रचण्ड र नेकपा एकीकृत समाजवादीका अध्यक्ष माधवकुमार नेपालसँग छलफल गरेका हुन् । प्रधानमन्त्रीको सचिवालयकाअनुसार सुरुमा अध्यक्ष नेपाल बालुवाटार आएका थिए । उनसँग वार्ता सकिएपछि माओवादी अध्यक्ष प्रचण्डसँग देउवाले छलफल गरेका थिए । दुबै नेतासँग एमसीसी अनुमोदनपछिको सिर्जित अवस्था, समयमै कार्यान्वयन, संसदको अवरोध अन्त्य गराउने प्रयास, मन्त्रिमण्डल विस्तार (उद्योग र रक्षा मन्त्री छनोट), एमसीसीले माओवादीमा देखिएको आन्तरिक विवाद, स्थानीय तहको निर्वाचनमा गठबन्धनलगायत विषयमा कुराकानी भएको प्रधानमन्त्रीको सचिवालयले जनाएको छ । एमसीसी अनुमोदनलाई लिएर पछिल्लो समय माओवादी केन्द्रभित्र पैदा भएको असन्तुष्टिले पार्टी नै विभाजनको संघारमा पुगेको छ । पार्टी विभाजन भए त्यसको असर सत्ता गठबन्धनमा पनि पर्नेछ ।"
प्रतिनिधि सभा बैठक फागुन २२ गतेसम्मका लागि स्थगित,काठमाडौं : प्रतिनिधि सभाको बैठक फागुन २२ सम्मका लागि स्थगित भएको छ। एमाले अवरोधका बीच प्रधानमन्त्री शेरबहादुर देउवाको तर्फबाट कानुन न्याय तथा संसदीय मामीला मन्त्री दीलेन्द्र प्रसाद बडुले आर्थिक वर्ष २०७७७८ को राष्ट्रिय सूचना आयोगको वार्षिक प्रतिवेदन पेश गरेका थिए । बैठक सुरु हुनासाथ एमालेका सांसदहरुले सभामुखको राजीनामा माग गर्दै नाराबाजी गरेका थिए । सभामुख अग्निप्रसाद सापकोटाले पदीय मर्यादा कायम नगरेको भन्दै एमालेले लामो समयदेखि संसद् अवरुद्ध गर्दै आएको छ।
नगरको विकासका लागि संघीय सरकारको ५० करोड,"ढल्केवर(धनुषा) : संघीय सरकारले महोत्तरीको मटिहानी नगरपालिकाको विकासका लागि ५० करोड रुपैयाँ बजेट विनियोजन गरेको छ। विभिन्न विकास निर्माणका लागि शहरी विकास मन्त्रालयले सघन शहरी कार्यक्रम अन्तर्गत मटिहानीलाई ५० करोड बजेट उपलब्ध गराएको मटिहानी नगरपालिकाका मेयर हरिप्रसाद मण्डलले जानकारी दिए। ऐतिहासिक, पौराणिक, धार्मिक तथा साँस्कृतिक नगरी मटिहानीमा सडक, नाला, आयआर्जन, तालतलैया सौन्दर्यकरणलगायतको विकासका लागि सरकारले बजेट उपलब्ध गराएको हो। ५० करोड बजेटको कार्यक्रम केही महिनाअघि शहरी विकास मन्त्री रामकुमारी झाँक्रीको मटिहानी भ्रमणको उपहार रहेको मेयर मण्डलको कथन छ। एक किसिमले यो दिर्घकाली विकास हो। अब मटिहानी नगरपालिकामा दिर्घकाली विकासको जड गाडियो,अन्नपूर्णसँग कुराकानी गर्दै मेयर मण्डलले भने यसले दिर्घकालिन विकासका आवधारण कोर्ने छ। मन्त्री झाँक्रीको भ्रमणले मटिहानीलाई विकासको गतिमा अगाडि बढाउन ठूलो योग्दान दिएको उनले उल्लेख गरे। भ्रमणमा आउँदा जनताको बिचमा महिटानी जस्तो ऐतिहासिक तथा पौरानिक ठाउँलाई उठाउनु पर्छ भनेर भन्नुभएको थियो। बोलेको आधारका उहाँले योजना दिनुभयो। उहाँले मटिहानीको ईतिहास र पौराणिकता बुझ्नुभएको रहेछ, मेयर मण्डले थपे। अब महिटानी स्मार्ट सिटीको अवधारणमा अघि बढेको उनले दावी गरे। मेयर मण्डलले भने,मन्त्रालयबाट प्राप्त कूल बजेटको लगभग ५० प्रतिशत सडक र नालाका खर्च हुन्छ। करिब ३० प्रतिशत आयमुलक कार्यकार्य जस्तो बसपार्क, व्यपारीक भवन, बजारको सौन्दर्यकरणमा खर्च हुन्छ। १५ प्रतिशतको हाराहारीमा तालतलैया, पोखरी संरक्षण तथा सौन्दर्यकारणका लागि बजेट प्राप्त भएको छ। करिब ५ प्रतिशत सभाहल, पुस्तकालय निर्माण गर्न लगायत अन्य कामका लागि प्राप्त भएको उनले खुलाए। मेयर मण्डलले यसै अनुसारको योजना छनौटका लागि एउटा पालिकालाई गाईडलाईन आएको उल्लेख गरे। प्राप्त गाईडलाइन अनुसार आफूहरुले सबै संरचनाहरुको योजना बनाइरहेको उनले सुनाए। लगभग यसै साता निर्णय गरेर योजनाहरु शहरी विकास कार्यालय जनकपुरमा बुझाउँछौं। त्यसका आधारमा डीपीआर तयार भएपछि बैशाख भित्र टेण्डर आह्वान गरेर काम सुरु हुन्छ,उनले भने हामीले दिने योजनामा कति खर्च हुन्छ, कति लामो बाटो र नालामा निर्माण हुन्छ डीपीआर बनेपछि थाहा हुन्छ। गाउँगाउँलाई जोडेर नगरपालिका भित्र रिंग रोड निर्माण गर्ने योजना पनि रहेको उनले सुनाए। पहिला हामी बस्ती भएका ठाउँमा सडक र नाला निर्माण गछौं। जहाँ अहिले पनि सडकको आवश्यकता छ। सौन्दर्यीकरण तथा आयमुलक कामका लागि मटिहानीलाई रोजेका छौं,मेयर मण्डलले भने। मटिहानी मठहरूको पनि महामठलक्ष्मीनारायण मठ र ३०३ वर्ष पुरानो देशकै जेठो राजकीय संस्कृत माध्यमिक विद्यालयले परिचित छ। त्रेतायुगमा राम र सीताको विवाह हुँदा वेदी बनाउन माटो खनेर लगिएको मिथिलाको पावन भूमि मटिहानी पैदल तय गरिने १३३ किलोमिटरको १५ दिने माध्यमिक परिक्रमाको एक प्रमुख विश्राम स्थालको रुपमा प्रसिद्ध छ। नगरको विकासमा संघिय सरकारको ठूलो साथ पाएपछि अहिले स्थानीयदेखि जनप्रतिनिधीसम्ममा खुशीयाली छाएको छ।"
भोली सार्वजनिक विदा,"काठमाडौंः सरकारले भोली (बिहीबार) ग्याल्पो ल्होसारको अवसरमा सार्वजनिक विदा दिने निर्णय गरेको छ । गृह मन्त्रालयले मन्त्रिपरिषद्को निर्णय अनुसार सार्वजनिक विदा दिएको हो । यो पर्व बौद्ध धर्मालम्बीहरुको प्रमुख चाड हो। बुधबार गृहले जारी गरेको सूचनामा ग्याल्पो ल्होसारको उपलक्ष्यमा नेपाल राज्यभरका सबै सरकारी कार्यालय, सार्वजनिक संघसंस्थाहरुमा सार्वजनिक बिदा दिने बताएको छ।"
"बारामा सवारी दुर्घटना : १ को मृत्यु, ३ घाइते",वीरगन्ज : बारामा भएको छुटटा छुट्टै सवारीसाधन दुर्घटनमा १ जनाको मृत्यु भएको छ। ३ जना घाइते भएका छन्। बाराको कोल्हबी नगरपालिकामा मोटरसाइकलले ठक्कर दिंदा एक पैदलयात्रीको मृत्यु भएको हो। कोल्हबी नगरपालिका वडा नम्बर ६ अधन्वा स्थित सडकमा ना ६४ प ७२४ नम्बरको मोटरसाइकलले ठक्कर दिदा स्थानीय ८० वर्षीया भोलिया देवी थरुनीको मृत्यु भएको हो। प्रहरीका अनुसार पैदलयात्री थरुनीलाई मोटरसाइकलले ठक्कर दिएपछि उपचारका लागि वीरगन्जको सुर्या अस्पतालमा ल्याइएको र उपचारका क्रममा मङगलबार राति १० उनको मृत्यु भएको हो। ठक्कर दिने मोटरसाइकल र त्यसका चालक कोल्हबी नगरपालिका ८ का २५ वर्षीय वशिष्ठ चौधरीलाई प्रहरीले नियन्त्रणमा लिएको बाराका प्रहरी प्रवक्ता प्रहरी नायव उपरीक्षक राजेश थापाले जानकारी दिए। यस्तै बाराकै सिम्रौनगढ नगरपालिका वडा नंबर ९ बसवरिया टोल स्थित नहर सडक खण्डको पुलमा मोटरसाइकल ठोक्किंदा मोटरसाइकल चालक गम्भीर घाइते भएका छन्। कचोर्वाबाट फर्किने क्रममा बीआर ०५५ जेड १६५१ नम्बरको मोटरसाइकल आफैँ अनियन्त्रित भइ पुलमा ठोक्किएर पुलमुनि खसेको हो। दुर्घटनामा मोटरसाइकलका चालक भारतको मोतिहारी जिल्लाको निरपुर ग्रामका २५ वर्षीय सियाराम कुमार लहेरा गम्भीर घाइते भएका हुन्। टाउको र अनुहारमा चोट लागेका उनको नगरहस्पिटल सिम्रौनगढमा उपचार भइररहेको प्रहरी चौकी बारागढीले जनाएको छ। यस्तै पुर्व पश्चिम राजमार्ग अन्तर्गत बाराको सडकखण्डमा दुइ वटा मालवाहक सवारीसाधन दुर्घटना हुदा दुवै गाडीका चालक सामान्य घाइते भएका छन्। बाराको जितपुर सिमरा उपमहानगरपालिका वडा नम्बर १६ स्थित काजघाट जाने बाटोमा मे१ ख२०६५ नम्बरको मिनिट्रक र प्रदेश २०३००१ ख ४४४४ नम्बरको टिपर एक आपसमा ठक्कर खाँदा दुबै सवारी साधनका चालक समान्य घाइते भएको प्रहरीले जनाएको छ।
रेखा थापासहित १४ जना राप्रपा केन्द्रीय सदस्यमा मनोनीत,"काठमाडौं : राष्ट्रिय प्रजातन्त्र पार्टी (राप्रपा) का अध्यक्ष राजेन्द्र लिङ्देनले १४ जनालाई केन्द्रीय सदस्यमा मनोनीत गरेका छन्। अध्यक्ष लिङ्देनले पार्टीको विधानअनुसार १४ जनालाई केन्द्रीय कार्य समितिको सदस्यमा मनोनीत गरेको राप्रपा प्रवक्ता मोहन श्रेष्ठले जानकारी दिए। गत मंसिरमा भएको राप्रपा महाधिवेशनमा महामन्त्रीमा पराजित भएकी रेखा थापा पनि केन्द्रीय सदस्य मनोनित भएकी छन्। यस्तै, इलामकी लिलादेवी श्रेष्ठ , नवलपुरकी विन्दु पौडेल , काठमाडौंकी रेखा थापा, धनुषाकी प्रेक्षा मल्ल, सर्लाहीकी मीना झा, सुर्खेतकी सन्तोषी शाही ठकुरी,रुपन्देहीकी स्वाती थापा केन्द्रीय सदस्यमा मनोनित भएका छन्। कपिलवस्तुकी पुष्पा रजौरिया, काठमाडौंकी लक्ष्मी तण्डुकार ,उदयपुरकी समृद्धि राणा, चितवन मीना न्यौपाने , धादिङ शान्ति माया गुरुङ, सप्तरीकी जयाकुमारी महतो र काठमाडौं सावित्रा थापालाई पार्टीले केन्द्रीय सदस्यमा मनोनित राप्रपाले जनाएको छ।"
स्पोर्ट्स अवार्ड : अरुणा र विराज सर्वोत्कृष्ट,"काठमाडौं : राष्ट्रिय महिला भलिबल टोलीकी कप्तान अरुणा शाही र राष्ट्रिय फुटबल टोलीका पूर्व कप्तान विराज महर्जन एनएनआईपीए सर्वोत्कृष्ट खेलाडी घोषित भएका छन्। नेपाल राष्ट्रिय तथा अन्तर्राष्ट्रिय खेलाडी संघ (एनएनआईपीए) को आयोजनामा गोदावरीको वज्रबहारी मन्दिर परिसरमा मंगलबार भएको १६ औं स्पोर्ट्स अवार्डमा अरुणा र विराज सर्वोत्कृष्ट खेलाडी चुनिएका हुन्। उनीहरू दुवैले जनही एक लाख रुपैयाँ पुरस्कार पाए। अरुणाको कप्तानीमा नेपालले एभीसी एसियन सेन्ट्रल जोन महिला भलिबल च्याम्पियनसिपको उपाधि जितेको थियो। गत पुसमा बंगलादेशको ढाका भएको च्याम्पियनसिपमा उज्वेकिस्तानलाई पराजित गर्दै नेपालले दोस्रो पटक उपाधि जितेको थियो। राष्ट्रिय टोलीमा एक दशक लामो समय बिताएका विराजले गत चैतमा नेपालमा आयोजना भएको थ्री नेसन्स कपका दौरान अन्तर्राष्ट्रिय फुटबलबाट सन्न्यासको घोषणा गरेका थिए। यसैगरी १३औं सागकी स्वर्ण विजेता तेक्वान्दो खेलाडी पार्वती गुरुङ र ट्रायथोलनका हिमाल टमाटा प्रतिभाशाली खेलाडी घोषित भएका छन्। उनीहरू दुवैले जनही ५० हजार रुपैयाँ पुरस्कार पाएका छन्। ब्याड्मिन्टको जुनियरतर्फका शीर्ष वरीयताका प्रिन्स दाहाल र सागकी स्वर्ण विजेता उसुकी नीमा घर्तीमगर उदयीमान खेलाडी घोषित भए। उनीहरूले जनही ५० हजार रुपैयाँ पुरस्कार पाए। कार्यक्रममा आर्चरीकी ज्ञानु अवाले, एथलेटिक्सका किरणसिंह बोगटी, ब्याडमिन्टनका प्रिन्स दाहाल, बास्केटबलकी सदिना श्रेष्ठ, बक्सिङकी सुष्मा तामाङ, साइक्लिङका राजेश मगर, फेन्सिङकी अनिता कार्की र गल्फकी कस्मिरा शाह सम्मानित भएका थिए। अवार्ड विजेता खेलाडी सामूहिक तस्बिर खिचाउँदै। यसैगरी ह्यान्डबलका विशाल बस्नेत, हक्कीकी अञ्जना चन्द, जिम्न्यास्टिकका रोहन बुढाथोकी, करातेका विप्लवलाल श्रेष्ठ, र्याफ्टिङ एन्ड क्यानोनिङका सुमन तामाङ, जुडोकी सुमित्रा राई, स्कीका सफलराम श्रेष्ठ र पौडीका अनुभव सुब्बाले उत्कृष्ट खेलाडीको पुरस्कार पाए। यस्तै सुटिङकी कृष्णा थापा, कबड्डीका नागेश्वर थारु, टेबुल टेनिसका स्यान्टु श्रेष्ठ, तेक्वान्दोकी पार्वती गुरुङ, ट्रायथोलनका हिमाल टमटा, लन टेनिसकी अभिलाषा विष्ट, फुटबलका विराज महर्जन, भलिबलकी अरुणा शाही, भारोत्तोलनकी कमला श्रेष्ठ, उसुकी नीमा घर्तीमगर र कुस्तीका सुरेश चुनारा पनि उत्कृष्ट चुनिए। उत्कृष्ट सबैले जनही १० हजार रुपैयाँ पुरस्कार पाए। यसैगरी टोकियो पारालिम्पिकमा दुई खेल जित्दै नयाँ कीर्तिमान बनाएकी तेक्वान्दो खेलाडी पलेसा गोवद्र्धनले उत्कृष्ट पारा खेलाडी घोषित भइन्। उनले पनि १० हजार नगद पुरस्कार प्राप्त गरिन्। एथलेटिक्सका पूर्व प्रशिक्षक ओलम्पियन पुष्पराज ओझालाई गजराज जोशी आदर्श खेल व्यक्तित्वबाट सम्मानित गरिएको थियो।"
ओलीलाई भीम रावलको जवाफ : म पार्टी सिद्धान्त अनुरुप उभिएको छु,"काठमाडौं : नेकपा एमालेका नेता भीम रावलले आफू पार्टी सिद्धान्त अनुरुप उभिएको बताएका छन्। पार्टी अध्यक्ष केपी ओली शर्माले दलीय निर्णय विपरीत रावलले संसदीय प्रक्रियामा भाग लिएको भन्दै असन्तुष्टि जनाएका थिए। एमसीसीबारे धारणा सार्वजनिक कार्यक्रममा मंगलबार ओलीले रावलले पार्टीको सल्लाहविपरीत संसदीय प्रक्रियामा भाग लिएको, एमसीसी सम्झौताबारे अभिव्यक्ति दिएको भन्दै अनुशासनहीन क्रियाकलाप गरेको प्रतिक्रिया दिएका थिए। अध्यक्ष ओलीलाई जवाफ दिँदै रावलले आफू पार्टी सिद्धान्त अनुरुप उभिएको र संसदमा छलफलमा सहभागी हुन नदिनु आत्मकेन्द्रित, आत्मप्रचारक सोच र पार्टीको सिद्धान्त र नीतिविपरीत भनेका छन्। 'एमालेको विधान, प्रतिवेदन र संगठनात्मक प्रस्तावले एमसीसीसंगको सम्झौताबारे स्पष्ट धारणा बनाई राष्ट्रिय हितको पक्षमा उभिन निर्देशित गर्दछ । संसदमा छलफलमा सहभागी हुननदिनु आत्मकेन्द्रित, आत्मप्रचारक सोच र पार्टीको सिद्धान्त, र नीति विपरीत हो ,' उनले ट्वीटमा लेखेका छन्,' म पार्टी सिद्धान्त अनुरुप उभिएको छु।' पार्टीको सल्लाहकार परिषद् सदस्यसमेत रहेका रावलले एमसीसीमाथि छलफलमा भाग लिएका थिए । उनले एमसीसी सम्झौता संविधान विपरीत रहेको बताउँदै पारित भए नेपाल उपेनिवेशीकरणको बाटोमा जाने बताएका थिए। दलीय निर्णय विपरीत संसदीय प्रक्रियामा भाग लिएको भन्दै रावलप्रति ओली रुष्ट बनेका छन्।"
छिमेकसँग प्रगाढ सम्बन्ध,"नेपाल विश्वका दुई ठूला र शक्ति सम्पन्न विशाल राष्ट्रको बीचमा छ। नेपालले विगतदेखि नै दुवैतिरको संरक्षण र सहयोगसमेत प्राप्त गर्दै आएको छ। हरेक देशको अर्को देशसँग आआफ्नै कूटनीतिक तथा राजनीतिक सम्बन्ध हुन्छ। कुनै देश यस्ता पनि छन् जसको मानसिकता र दृष्टिकोण प्रायः सधैं पूर्वाग्राही देखिन्छ। जति राम्रा काम भए पनि त्यसको प्रशंसा गर्ने संस्कार देखिँदैन।बरु आलोचना गर्ने क्रम निरन्तर रहन्छ। यस्ता राष्ट्र पनि छन्, जसले निरन्तर रूपमा अवाञ्छनीय गतिविधि सञ्चालन गरिरहन्छन्। त्यसको विरोधमा कहिलेकाहीँ प्रदर्शन र नकारात्मक आवाजसम्म उठ्ने गरेको देखिन्छ। तिनमा त्यस्तो विध्वंस र अप्रिय कामकारबाही नभए पनि राष्ट्रविशेषप्रति आक्रोश र विरोधको क्रममा कुनै कमी आएको देखिन्न। यसको मूल कारण भनेकै पूर्वाग्रहपूर्ण मानसिकता र दृष्टिकोण नै हो। ठीकविपरीत सधैं विकृतिजन्य क्रियाकलापको राष्ट्रव्यापी स्तरमा सञ्चालन गर्नेहरूविरुद्ध कहिले पनि कुनै विरोध र आक्रोश देखिँदैन। जसबाटै स्पष्ट हुन्छ कि त्यो पूर्वाग्राही मानसिकता र दृष्टिकोणको उपज मात्र हो। त्यो राष्ट्रविरुद्ध मात्र त्यसो हुने गरेबाट पनि छर्लंग हुन आउँछ। विश्वका विभिन्न राष्ट्रबीच आआफ्नो आवश्यकता, व्यावहारिकता, परिस्थिति, कारोबारिक अनुकूलताअनुरूप सम्बन्ध बनिरहेको हुन्छ। जसलाई समय र आवश्यकताअनुसार उभय पक्षलाई अनुकूल हुने गरी कार्यान्वयन गरिने चलन धेरै अघिदेखिकै हो। द्विपक्षीय सम्बन्धको प्रकृति पनि फरकफरक खालको हुने गर्छ। सम्बन्धको प्रकृति हेर्दा छिमेकी मुलुकसँगको सम्बन्धको प्रकृति टाढा रहेका राष्ट्रहरूको दाँजोमा फरक हुन्छ नै। अझ विशिष्ट प्रकारको समेत हुन सक्छ। छिमेकी मुलुक भारतका पूर्वप्रधानमन्त्री अटलबिहारी वाजपेयीको भनाइ यहाँ सान्दर्भिक हुन सक्छ मित्रलाई फेर्न सकिन्छ तर छिमेकीलाई फेर्न सकिँदैन। भनाइको अर्थ यो हो कि छिमेकीको भूमिका र सहचर्य दीर्घकालीक हुन्छ। जसलाई क्षणिक आवेशमा आएर संकीर्ण सोच र सीमित मानसिकताको दृष्टिबाट हेर्नु हुँदैन। छिमेकीहरूसँग धेरै सोचविचार गरेर चल्नुपर्छ। उदात्त विचार राखेर तद्नुरूप नै पहल गर्नु हरदृष्टिले महत्त्वपूर्ण र फलदायी हुन्छ। संकीर्ण मानसिकता र आवेशमा बोलेर सम्बन्ध सुमधर होस्, यो सम्भव छैन। भावनात्मक संवेगलाई संयमित राखेर मात्र व्यवहार गर्नुपर्छ। छिमेकीसँगको सम्बन्धलाई प्रगाढ र अनुकूल प्रकृतिको रूपमा संरक्षित गर्न सकिन्छ। नेपालका छिमेकी विश्वका दुई ठूला विशाल राष्ट्र चीन र भारत छन्। भारतसँग नेपालको सिमाना दक्षिणमा मात्र नभएर पूर्व र पश्चिममा पनि छ। त्यस्तै उत्तरको छिमेकी विशाल राष्ट्र चीन हो। यस प्रकार नेपाल विश्वका दुई ठूला र शक्ति सम्पन्न विशाल राष्ट्रको बीचमा छ। नेपालले विगतदेखि नै दुवैतिरको संरक्षण र सहयोगसमेत प्राप्त गर्दै आएको छ। नेपालभारत सम्बन्धमा अनेक पक्ष छन्। जसले नेपाल जनतासँग सोझो सरोकार राख्छन्। कहिले व्यापार पारवहनका विषय त कहिले सिमाना। अनि कहिले नेपालको आन्तरिक राजनीतिको विषयमा विवाद सिर्जना हुन्छ। भौगोलिक अवस्थाले नेपाल भूपरिवेष्ठित देश मात्र होइन, यो तीनतिर भारतसँग जोडिएको पनि छ। उत्तरसँगको सम्बन्ध पहिलेदेखि नै कायम रहे पनि नेपाल भारतसँग पनि धेरै कुरामा निर्भर छ। नेपाल भारत सम्बन्धले सबै क्षेत्र सामाजिक, आर्थिक, धार्मिक, राजनीतिक आदि जोडिएको छ। खासमा सम्बन्धमा समयसमयमा आउने विवादको स्थायी समाधान पनि हुँदैन। स्पष्ट छ, नेपाल भारत खुला सीमाको समस्या बहुआयामिक छ। व्यवस्थापन पनि सहज छैन। नेपालभारत सम्बन्धमा चीन स्वतः आउँछ। नेपालको उत्तरसीमा चीनसँग १४ सय १४ किलोमिटर जोडिएको छ। चीनसँग पनि नेपालको संखुवासभा, रसुवा, सिन्धुपाञ्चोक र हुम्ला क्षेत्रमा सीमा मिचेको धारणा बारम्बार आइरहेको छ। जसको अध्ययन पनि भएको छ। तर प्रतिवेदन सार्वजनिक भएको छैन। खासमा सीमा क्षेत्रको समस्या संवेदनशील र जटिल हुन्छ। त्यसैले यसको वस्तुगत ज्ञान हुनुपर्छ जसका लागि गहन अध्ययन र अनुसन्धानको आवश्यकता पर्छ। चीनभारतबीच अवस्थित नेपालको भूरणनीतिक महत्त्व छ। नेपालले राजनीतिक तहमा सीमाबारे छिमेकीसँग छलफल गरी एकअर्काको चासो र राष्ट्रिय सुरक्षा समेत स्थायी ढंगले एकनासको बनाउने प्रयत्न गर्नुपर्छ।"
माछा मार्दा करेन्ट लागेर एक महिलाको मृत्यु,गुल्मी : गुल्मीमा माछा मार्ने क्रममा करेन्ट लागेर एक महिलाको मृत्यु भएको छ। चन्द्रकोट गाउँपालिका३ सालघारीकी २६ वर्षीय सरिता थापाको माछा मार्ने क्रममा मृत्यु भएको जिल्ला प्रहरी कार्यालय गुल्मीले जनाएको छ। मृतक थापालाई सोही स्थानमा रहेको हुग्दीखोलामा माछा मार्ने क्रममा करेन्ट लागेर बेहोस अवस्थामा स्थानीयले फेला पारेका थिए। उनको अस्पताल ल्याउने क्रममा मृत्यु भएको प्रहरीले जनाएको छ। थापा माछा मार्न खोलामा एक्लै गएको बुझिएको छ। घटनाबारे थप अनुसन्धान भैरहेको प्रहरीले जनाएको छ।
मर्स्याङ्दी ७ वर्षदेखि दोहन,"गोरखा : ठेकेदारहरूले ममर्स्याङ्दी नदीको बालुवा अवैध रूपमा उत्खनन गरी बेच्दै आएका छन्। प्रतिबन्धित स्थलको बालुवा चोरेर कमाएको केही रकमले स्थानीयवासीको चित्त बुझाउन वा मुख बन्द गर्न गोरखा नपा१३ र १४ का केही टोल र आँबुखैरेनी गापा१, २ र ३ का केही टोलहरूमा ससाना विकास निर्माण गरेको देखाएका छन्। ढुंगा, गिटी, बालुवा उत्खनन, बिक्री तथा व्यवस्थापनसम्बन्धी मापदण्ड २०७७, आईईई प्रतिवेदन तथा ठेक्का सम्झौता उल्लंघन गरी उत्खनन गरेको बालुवा बेचेको र सोही कमाइले नियमनकारी निकाय र स्थानीयको मुखबुजो लगाउन समाजसेवा गरिएको ठेकेदार स्वयं स्वीकार्छन्। ठेक्का नलगाइएको पुलमुनि नदी दोहन गरी कमाइएको पैसाले गाउँमा महिला समूहको भवन, सडक, कल्भर्ट, मन्दिर, खानेपानी योजना निर्माण गरिएको ठेकेदारमध्येका एक हिमाल थापाले जानकारी दिए। पोहोर पनि पुलमुनिको बालुवा उठाउन ढापाटारका बासिन्दाले सघाएबापत महिला समूहको भवन, सडक, कल्भर्ट, मन्दिर, खानेपानी योजना निर्माण गरियो, थापाले भने, अहिले पनि त्यस्तै खालको विकास गर्न ७८ लाख रुपैयाँ दिने सहमति भएको छ। व्यवसायीसँग नाफाको केही हिस्सा लिएर पुलमुनि दोहन गर्न टोलले स्थानीय काजी अधिकारीलाई सहमति दिएको गोरखा१४ मूलपानी टोल विकास संस्थाकी अध्यक्ष पशुपति अधिकारीले बताइन्। पुलमुनिको बालुवा झिक्न पाइन्न। तर, जबर्जस्ती बालुवा झिक्न थालेको ७ वर्ष भयो, उनले भनिन्, पहिले हामीले जति विरोध गरे पनि रातारात बालुवा चोरेर लान्थे। पछि दादागिरी गरेर दिउँसै चोर्न थाले। त्यसैले चोरेर लान दिनुभन्दा अलिअलि भए पनि गाउँको विकास हुन्छ भनेर हामीले सहमति दिएका हौं। माथिल्लो तहदेखिको सेटिङमा भइरहेको बालुवा तस्करी रोक्न नसकेर आफूहरू पनि मिलेमतोमा सहभागी भएको उनको भनाइ छ। उनले भनिन्, मलाई कारबाही गरे गरुन्। मलाई थाहा छ बालुवा चोरीमा साना प्रहरीलगायत सिरानदेखि नै सबैको मिलेमतो हुने रहेछ। त्यस्तै, कुँडुलेघाट, नारीघाट र शाहघाटमा पनि नदीजन्य वस्तु उत्खननसम्बन्धी नियम, कानुन र प्रारम्भिक वातावरणीय परीक्षण प्रतिवेदनलाई पाखा लगाएर पानीभित्रै एक्साभेटर प्रयोग गरी नदी दोहन भइरहेको छ। टोल विकास संस्थाहरूको सेटिङमा उत्खनन गरेको अभियान कन्स्ट्रक्सनका अभियान श्रेष्ठ बताउँछन्। मैले गाउँगाउँमा ३५ लाख रुपैयाँ खर्च गरी रोड बनाइदिएको छु, उनले भने, उत्खनन मात्रै गरेको छैन। गाउँमा विकास गरेको छु। असन्तुष्ट कोही छैन। गोरखा र तनहुँको सिमानास्थित ममर्स्याङ्दी नदीका विभिन्न घाटमा पुल क्षेत्र, मसानघाटसमेत दोहन भएको छ। ढुंगा, गिटी, बालुवा उत्खनन, बिक्री तथा व्यवस्थापनसम्बन्धी मापदण्ड २०७७ मा मोटरपुल वा झोलुंगे पुलको एक किलोमिटर तल र पाँच सय मिटरमाथि नदीजन्य सामग्री उत्खनन गर्न नपाइने उल्लेख छ। तर, ठेकेदार कम्पनीले ऐन, कानुन मिचेर नियमविपरीत उत्खनन गरे पनि गाउँपालिका, जिल्ला समन्वय समिति र इलाका प्रहरी कार्यालय भने मूकदर्शक बनेका छन्। कुनै पनि घाटमा मेसिन प्रयोग गरेर उत्खनन गर्ने अनुमति नदिएको भन्दै आँबुखैरेनी गाउँपालिकाका अध्यक्ष गीरबहादुर थापा बताउँछन्। उनले यसको दोषी गोरखा नगरपालिका र प्रहरी रहेको बताए। ममर्स्याङ्दी वारि तनहुँ, पारि गोरखा हो। गोरखा नपाले मेसिन प्रयोग गर्ने अनुमति दिएको रहेछ। त्यसको देखासिकी गरेर हाम्रोतिर पनि मेसिन लगाएका हुन सक्छन्, उनले भने, मैले प्रहरीलाई अनाधिकृत उत्खनन हुँदा नियन्त्रणमा लिएर कारबाही गर्न घचघचाइरहेको छ। तर, प्रहरी भने अनियन्त्रित उत्खननको दोषी आफू नभएर गाउँपालिका नै रहेको बताउँछ। हामीले दुई पटकसम्म ट्र्याक्टर नियन्त्रणमा लिएर गाउँपालिकामा बुझाएका हौं। तर, हामीले मात्र कडाइ गरेर हुँदैन, इप्रका आँबुखैरेनीका प्रहरी निरीक्षक निरज डाँगी भन्छन्, किन यस्तो भइरहेको छ, जिल्ला समन्वय समिति, गाउँपालिकालाई सोध्नुस्।"
बाइडेनद्वारा पुटिनलाई चेतावनी : तानाशाहको मूल्य चुकाउनुपर्छ,"वासिङटन डिसी : अमेरिकी राष्ट्रपति जो बाइडेनले अमेरिकी संसद्मा संवोधन गर्दै पश्चिमी राज्य युक्रेनको सहयोगमा एकजुट भएर उभिएको बताएका छन्। तानाशाहले आफ्नो हमलाको मूल्य नचुकाएसम्म अझै अराजक हुँदै जाने इतिहासले देखाएको उनले बताए। 'हामी अहिलेको अवस्था सुध्रिंदै गएको देख्नेछौं। युक्रेनविरुद्ध पुटिनको युद्धले रूसलाई अझ कमजोर बनाउने र विश्वलाई बलियो बनाउनेछ', उनले भने, छ दिनअघि रुसका भ्लादिमिर पुटिनले स्वतन्त्र संसारको जग हल्लाउन चाहेका थिए । उनले आफ्नो भयानक तरिका प्रयोग गरेर संसारलाई झुकाउन सकिन्छ भन्ने सोचे। यो उनको गलत आकलन हो।' बाइडेनले आफ्ना युक्रेनी समकक्षी भोलोडिमिर जेलेन्स्की र युक्रेनी नागरिकहरूको प्रशंसा गरे। युक्रेनीलाई निडर, बहादुरको संज्ञा दिंदै उनले भने, 'उनीहरुले विश्वलाई प्रेरणा दिइरहेका छन्।'"
एक लाख नजिक पुग्यो सुनको मूल्य,काठमाडौं : नेपालमा सुनको मूल्य एक लाख नजिक पुगेको छ। बुधबार सुन तोलाको ९९ हजार ५ सय रुपैयाँ कायम गरिएको छ। आज छापावाल सुनको मूल्य ९९ हजार ५०० र तेजावी सुनको मूल्य ९९ हजार कायम भएको नेपाल सुनचाँदी व्यवसायी महासंघकाले जनाएको छ। यस्तै चाँदीको मूल्य पनि बढेको छ। चाँदी तोलाको १३ सय ७५ रुपैयाँमा खरिदबिक्री भइरहेको छ। यसअघि मंगलबार सुन तोलाको ९७ हजार ६०० रुपैयाँमा किचबेच भएको थियो। रुस र युक्रेनमा तनाव बढेसँगै यसको प्रभाव आर्थिक तथा व्यापारिक क्षेत्रमा पर्न थालेको छ । नेपालमा पनि त्यसको असर देखिन थालेको छ । उक्त तनावले गर्दा अन्तर्राष्ट्रिय बजारमा सुनको मूल्य उकालो लाग्दै गएको हो । बजारमा सुनको मूल्यमा उचारचढाव भइरहेपनि पछिल्लो समय दुई देशबीच द्वन्द्व बढेसँगै सुनको मूल्य दिनप्रति दिन बढ्दै गएको छ।
स्वतन्त्र न्यायपालिकाको पक्षमा,"न्यायपालिकामा राजनीति हस्तक्षेप हुने गरेको छ। नेपालमा २०४६ सालको परिवर्तनपछि अधिकांश प्रधानन्यायाधीशको बहिर्गमन सुखद छैन। एकाध प्रधानन्यायाधीशलाई छोड्ने हो भने गणतन्त्र स्थापनापछि सबैजसो प्रधानन्यायाधीश विवादित भए वा बनाइए। यो क्रम आजपर्यन्त जारी छ। वर्तमान प्रधानन्यायाधीश चोलेन्द्रशमशेर राणाविरुद्ध संसद्मा महाअभियोग प्रस्ताव दर्ता भएको छ। यसअघि सुशीला कार्कीविरुद्ध पनि महाअभियोग दर्ता भएको थियो। मुलुकमा भएका अधिकांश राजनीतिक परिवर्तनपछि स्वतन्त्र न्यायपालिकामा राजनीति हस्तक्षेप हुने गरेको छ। केही दिनअगाडि सत्तापक्षमा ९८ जना सांसद सदस्यको हस्ताक्षरबाट प्रधानन्यायाधीश राणाविरुद्ध महाअभियोग प्रस्ताव न्यायालयमा संसद्मा दर्ता भएको थियो। जुन राजनीतिक हस्तक्षेपको पछिल्लो कडी मात्रै हो। यस्ता महाअभियोगले आगामी दिनमा राजनीति दलका नेतालाई चित्त नबुझ्दा वा उनीहरूले भनेको नमान्दा वा नगरिदिँदा जुनसुकै बेला जोकोही प्रधान्यायाधीशलाई पनि महाअभियोग दर्ता गर्न सक्ने खतरनाक सम्भावना र परम्परा विकसित हुने जोखिम बढेर गयो। बूढी मरीभन्दा पनि काल पल्कियो भन्ने चिन्ता भनेजस्तो कुनै प्रधानन्यायाधीशको काम आफूलाई चित्त नबुझेकै भरमा उनीविरुद्ध महाअभियोग दर्ता गर्ने र उनलाई अस्थायी रूपमा काम गर्नबाट रोक्ने परम्परा विकसित हुँदै गएको देखिएको छ। जुन देश र जनताका लागि हितकर हुँदैन। अहिले पनि वर्तमान प्रधानन्यायाधीश चोलेन्द्रशमशेर राणालाई जे जति कुराको आरोप तय गरियो र त्यसका आधारमा महाअभियोग लगाउने काम भयो। त्यसमा बुझ्नुपर्ने कुरा के छ भने महाअभियोग लगाउनुपर्ने वास्तविकता एउटा छ, आरोप अर्कै तय गरिएको छ। र, प्रधानन्यायाधीशप्रति असन्तुष्टिका आवाजहरू अहिले उठेका पनि होइनन्। असन्तुष्टिका आवाज ६ महिनाभन्दा पहिल्यै उठेका थिए। महाअभियोग लगाउने काम मात्र अहिले आएर भएको छ। यस्तो हुनुको कारण प्रधानन्यायाधीशले पदीय दायित्व ठीकसँग पूरा नगरेको भन्दा पनि अमुक दलको राजनीतिक स्वार्थ हो। प्रधानन्यायाधीशले भनेका काम नगरिदिएको र यी प्रधानन्यायाधीश पदमा कायम रहे अदालतले आफूमाथि दायर भएका मुद्दा आफ्नो अनुकूल नगरिदिएला भन्ने डर देखिन्छ। अथवा नेकपा एमालेका अध्यक्ष केपी शर्मा ओलीले भनेअनुसार निर्णय होला र आफ्नो दल संकटमा पर्ला भन्ने चिन्ता नै महाअभियोगको मुख्य कारण भएको देखिन्छ। अदालतका कारणले हाम्रो सांसद पद जाला, अदालतका निर्णयले आफूमाथि संकट आइपर्ला भन्ने चिन्ता महाअभियोग लगाउने दल वा सांसदमा देखिएको छ। यसअघि संवैधानिक आयोगमा भएका नियुक्तिहरूका सम्बन्धमा परेका रिटमाथि निर्णय आफू अनुकूल नहोला र हामीले आफ्ना मान्छे भर्ती गर्न नपाउँला भन्ने चिन्ता पनि महाअभियोग लगाउने दल र सांसदमा देखिएकै छ। यी प्रधानन्यायाधीश रहिरहेमा संवैधानिक आयोगमा अर्काेले नियुक्ति गरेका मानिसले आफूमाथि लाञ्छना लगाउने, अनुसन्धान गर्ने र मुद्दा लगाउने काम गर्ला भन्ने पनि देखिन्छ। त्यसमा हाम्रो अनुकूल अदालत पनि नरहँदा र हामीले जाने ठाउँसमेत टुंगिएला जस्ता कुराको शंकामा अभियोग देखाउने काम भएको छ। प्रधानन्यायाधीशमाथि लगाइएको आरोप एउटा र वास्तविकता अर्कै भएकै कारणले अहिलेको महाअभियोग यदि हो भने नेपाली उखान बूढी मरीभन्दा पनि काल पल्कियो भन्ने डर देखिएको छ। सोही उखानले भनेजस्तै चोलेन्द्रलाई महाअभियोग दर्ता हुन्थ्यो कि हुँदैनथ्यो भन्ने कुराको बहस र छलफल छुट्टै हो। त्योभन्दा पनि आउने दिनमा यस्तै खालका संस्कार र परम्परा रहने हो कि भन्ने डर हो। यदि त्यसो हो भने कुन प्रधानन्यायाधीशले वा कुन न्यायाधीशले स्वतन्त्र, सक्षम, निष्पक्ष न्यायालय सञ्चालन गर्न र आम नागरिकलाई अनुभूति दिन सक्लान् ? यसरी महाअभियोग लगाउने संस्कारले जन्माएको सबैभन्दा ठूलो डर भनेको न्यायालयमाथि आम नागरिकले भरोसा गर्ने ठाउँ रहला कि नरहला ?भन्ने नै हो। यो वास्तविकताभन्दा पर सरोकारवाला हुन हुँदैन। न्यायपालिका स्वतन्त्र हुनुपर्छ । अर्थात्, न्यायपालिकामा व्यवस्थापिका, कार्यपालिकाको प्रभाव पर्नु हुँदैन। अन्य निकायको छाया पर्छ भने त्यसले शुभसंकेत गर्दैन। सर्वसाधारणका लागि गरिने न्याय एक किसिमको, उद्योगी व्यापारीलाई गरिने न्याय अर्को किसिमको, राजनीतिक दल र तिनका प्रधानमन्त्री एवं नेतालाई दिनुपर्ने न्याय र विदेशी शक्ति राष्ट्रको पक्षधरलाई दिनुपर्ने न्याय फरक फरक चिन्तन र मानसिकताबाट गरिने भयो भने के होला ? संविधान र कानुनसम्मत हुने न्याय कहाँ पुग्ला ? यसमा कसैले गम्भीर भएर सोचेको छ ? त्यसैले सबैभन्दा राम्रो महाअभियोगका सम्बन्धनमा संसद्ले निष्पक्ष छानबिन र अनुसन्धान गराएर महाअभियोग ल्याउनु पर्नाका कारण पत्ता लगाउनुपर्छ। त्यसपछि महाअभियोग फिर्ता लिन लगाउनुपर्छ। र, समग्र न्यायपालिका सुधारका लागि स्वतन्त्र, निष्पक्ष संसदीय आयोग गठन गर्नुपर्छ। उक्त आयोगले वर्तमान प्रधानन्यायाधीश चोलेन्द्रशमशेर राणामात्रै होइन, तल्लो तहदेखि माथिल्लो तहसम्मका सबै न्यायाधीशको काम कारबाही र सम्पत्ति छानबिन अनुसन्धान गर्नुपर्छ। साथै, सफाइ दिने र कारबाही गर्ने दायरामा ल्याउने, नराम्रो काम गर्नेलाई दण्ड र राम्रो काम गर्नेलाई पुरस्कारको व्यवस्था गर्ने काम हुनुपर्छ। यस्तै, संविधानसम्मत कानुन बनाएर न्यायाधीश नियुक्ति हुनुपूर्व सम्पत्ति विवरण सार्वजनिक गर्नुपर्ने र निवृत्त भएपछि पनि आफ्नो सम्पत्ति विवरण सार्वजनिक गर्नुपर्ने अनिवार्य व्यवस्था गरिनुपर्छ। यससहित न्यायाधीशहरूको काम कारबाहीको जाँच गर्ने स्वतन्त्र आयोगको स्थायी रूपमा व्यवस्था राज्यले गर्नुपर्ने अहिलेको आवश्यकता हो। आफ्नो स्वार्थसिद्ध गर्न यसरी बारम्बार न्यायालयमाथि धावा बोल्दा स्वतन्त्र न्यायपालिकाको अस्तिस्व संकटमा पर्न सक्छ। शक्ति पृथकीकरणको सिद्धान्तअनुसार र चेक एन्ड ब्यालेन्स कायम गर्न पनि स्वतन्त्र र सशक्त न्यायपालिका आवश्यक पर्छ। त्यसतर्फ सम्बन्धित पक्षले बेलैमा ध्यान पुर्याउनुपर्छ। होइन भने यसले भोलिका दिनमा दिने परिणाम निकै भयंकर हुन सक्छ। न्यायपालिका स्वतन्त्र हुनुपर्छ अर्थात् न्यायपालिकामा व्यवस्थापिका कार्यपालिकाको प्रभाव पर्नु हुँदैन। यदि न्यायपालिकामा अन्य निकायको छाया पर्छ भने त्यसले शुभसंकेत गर्दैन। हो, न्यायपालिकामा बेथिति देखियो भने त्यसको समाधान खोज्नुपर्छ। तर, कहिले र कसरी भन्ने कुराको ख्याल गर्नुपर्छ। अहिले जुन तरिकाले महाअभियोग लगाउने काम भयो। त्यसले न्यायपालिका सफा होइन, झनै मैलो बनाउने देखिएको छ। यदि यो महाअभियोग दुई, तीन महिना अगाडि आउँथ्यो भने त्यो बारको आन्दोलनको कारण आयो भन्ने बुझ्न सकिन्थ्यो। तर, यस्तो समयमा आयो जसले यसमा राजनीतिक गन्ध रहेको छर्लंग देखियो, स्पष्ट महसुस पनि हुन पुग्यो। यसरी आफू अनुकूल फैसला नआउने भएपछि महाअभियोग लगाउँदै जाने हो भने न्यायपालिकाको अवस्था कस्तो होला ? त्यो सोच्नुपर्ने विषय हो। भोलि अर्को सरकार आउँछ उसले पनि आफू अनुकूलको फैसला गर्न लगाउँछ। यदि त्यो भएन भने पुनः महाअभियोग लगाउँछ। त्यसको नतिजा के हुन्छ भन्ने कुराको अनुमान लगाउन पनि सकिँदैन। अदालतमा यस्तै प्रकृतिको हस्तक्षेप हुने हो भने भोलि कानुनी शासन समाप्त भएर जान्छ। देशमा भ्रष्टाचार बढ्छ तर भ्रष्टाचारीलाई कारबाही हुँदैन। त्यसले मुलुकको अर्थव्यवस्थालाई धराशायी बनाउँछ। अर्कोतिर जनताको न्यायपालिका माथिको विश्वास हराएर जान्छ। त्यो हुनु साँच्चिकै एक ठूलो खतराको संकेत हो। जनताको विश्वास न्यायपालिकाबाट मात्रै हराउँदैन, राजनीतिक दल र तिनका नेताहरूबाट पनि हराउँछ। त्यसले पुनः एक पटक राजनीतिक परिवर्तनको बाटो लिन सक्छ। जनताले ठूलो त्याग र बलिदान गरेर ल्याएको यो व्यवस्थाले यसरी एकपछि अर्को अनैतिक काम गर्दै जाने हो भने जनताले यो व्यवस्था नै परिवर्तन गर्न पछि पर्दैनन्। त्यो हुन नदिनका लागि पनि दलहरू अनुशासनमा बस्नु आवश्यक छ। जनता सर्वोपरी हो। जनताको शासन रहेको अवस्थामा जनतालाई नै नगन्ने र विभिन्न काम र क्रियाकलापले उनीहरूलाई बारम्बार निराश बनाउने काम भइरहेको छ। यदि यसो हो भने जनता पुनः एक पटक सडकमा ओर्लिन बाध्य हुन सक्छन्। जुन अवस्थामा नेताले बेलैमा विचार गर्नै पर्छ। त्यसैले राजनीतिक दलहरूले सोच विचार गरेर मात्र आगामी कदमहरू चाल्नु राम्रो हुनेछ।"
अमेरिकी विदेशमन्त्री ब्लिंकेनले गरे प्रधानमन्त्री देउवालाई टेलिफोन,"काठमाडौं : प्रधानमन्त्री शेरबहादुर देउवा र अमेरिकी विदेशमन्त्री एन्थोनी ब्लिंकेनबीच टेलिफोन कुराकानी भएको छ। अमेरिकी विदेशमन्त्री ब्लिंकेनले बुधबार प्रधानमन्त्री देउवालाई टेलिफोन गरेका हुन्। उनीहरुबीच मिलेनियम च्यालेञ्ज कर्पोरेशन (एमसिसी) लगायतका विषयमा कुराकानी भएको नेपालस्थित अमेरिकी राजदूतावासले जनाएको छ। दूतावासले उनीहरुबीच नेपालको आर्थिक विकास र क्षेत्रीय चुनौतीका विषयमा पनि छलफल भएको जनाएको छ। जारी विज्ञप्तिमा भनिएको छ, विदेशमन्त्री ब्लिंकेनले नेपाल र अमेरिकाबीचको ७५ वर्ष लामो अटुट सम्बन्धका विविध पक्षहरूमाथि चर्चा गर्नुहुँदै हालसालै मिल्लेनियम च्यालेन्ज कर्पोरेशन (एमसिसी)मा अघि बढ्न नेपालले गरेको निर्णयले बिद्युतीय प्रसारण लाइन र सडक परियोजनासँग रोजगारी सृजना, पूर्वाधार निर्माण, तथा नेपालीहरूको जीवनस्तर उन्नतिमा भूमिका खेल्ने बताउनुभयो। उनीहरुबीच रूसले युक्रेनमाथि गरेको अकारण र सुनियोजित हमलासमेत संयुक्त राष्ट्रसंघको बडापत्रमा उल्लेख राज्यहरूको सार्वभौमिकता र अखण्डताका सिद्दान्तहरूको सम्मान लगायतका विषयमा छलफल भएको नेपालस्थित अमेरिकी राजदूतावासले जनाएको छ। कोभिड१९ महामारी र जलवायु परिवर्तनका असरहरूविरूद्धको लडाईंलाई अझै सशक्त बनाउने दुई नेताबीच सहमति भएको छ। सत्ता गठबन्धनकै साथ लिएर सरकारले अमेरिकासँगको अनुदान सहायता सम्झौता एमसीसी संसद्बाट अनुमोदन गरेको छ। १२ बुँदे व्याख्यात्मक घोषणासहितको सम्झौता अनुमोदन गरियोस् भन्ने प्रस्ताव प्रतिनिधिसभाको आइतबारको बैठकले बहुमतले पारित गरेको हो। व्याख्यात्मक टिप्पणीमा एमसीसी इन्डो प्यासिफिक रणनीतिको अंग नभएको, त्यसलाई विशुद्ध आर्थिक तथा विकास परियोजनाको रूपमा मात्रै लिने र नेपालकै संविधान सर्वोपरि हुने विषय उल्लेख छ। एमसीसी सम्झौता संसदबाट बहुमतले अनुमोदन माओवादीकै साथले एमसीसी अनुमोदन"
"माओवादी केन्द्रको केन्द्रीय कमिटी बैठक शुक्रबार, केके छन् एजेण्डा ?","काठमाडौं : नेपाल कम्युनिस्ट पार्टी (माओवादी केन्द्र)ले शुक्रबार बिहान ११ बजे राष्ट्रिय सभा गृहमा केन्द्रीय कमिटीको बैठक बस्ने माओवादी केन्द्रीय कार्यालयका मुख्य सचिव श्रीराम ढकालले जानकारी दिए। उनका अनुसार केन्द्रीय कमिटीमा समसामयिक राजनीतिक विषय, स्थानीय तहको निर्वाचनलगायतका विषयमासमेत छलफल हुनेछ। गत पुसमा आठौं महाधिवेशन गरेको माओवादीले अध्यक्ष र केन्द्रीय समितिको सङ्ख्या निर्धारण गरे पनि पदाधिकारी चयन गरेको छैन। महाधिवेशनको हलबाट पदाधिकारीको संख्या र पदाधिकारी निर्वाचन गर्न नसकेपछि टुंग्याउने जिम्मा केन्द्रीय कमिटीको पहिलो बैठकलाई दिएको थियो । तर केन्द्रीय कमिटीको पहिलो बैठकबाट पुष्पकमल दाहाल प्रचण्डले आफूलाई सर्वसम्मत अध्यक्ष बनाउन सफल भएपनि आन्तरिक विवादले हालसम्म अन्य पदाधिकारी चयन गर्न सकेका छैनन्। महासचिव कसलाई बनाउने भन्नेमा सहमति जुट्न नसकेपछि महाधिवेशनको बन्दसत्रले पदाधिकारी चयन गर्न नसकेको हो। बन्दसत्रले पदाधिकारीसहितको विधानमा आवश्यक परिमार्जन गरेर अन्तिम रुप दिने जिम्मेवारी केन्द्रीय कमिटीलाई दिइएको छ। मुख्यत नेकपा माओवादी केन्द्रको महासचिव चयनमा सकस देखिएको छ। बैठकमा पार्टी पदाधिकारी, स्थायी समिति, पोलिटब्यूरो र केन्द्रीय सदस्यको मनोनयनलगायतका विषयमा पनि छलफल हुनेछ।"
चन्द्रागिरिमा प्रतिभाको खोजी,"काठमाडौं : अग्रसर पुस्तकालयले महाशिवरात्रीको अवसरमा चन्द्रागिरि हिल्समा नव प्रतिभा खोजी र प्रोत्साहन गरेको छ। पुस्तकालयले चित्रकला, निबन्ध, खुला लेखनलगायतका विधामा प्रतियोगिता आयोजना गरेको हो। प्रतियोगिता ७० बढी बालबालिकाको सहभागिता रहेको पुस्तकालयका अध्ययक्ष तीर्थराज बलामीले जानकारी दिए। १० वर्षमुनिका बालबालिकाहरूको चित्रकला प्रतियोगितामा मनोज बलामी पहिलो, ऋतिक गिरी दोस्रो र अर्जुनसिंह चौधरी तेस्रो भए। यस विधामा २० बालबालिकाको सहभागिता रहेको थियो। यसैगरी १० वर्षमाथिको चित्रकला प्रतियोगितामा ममता बलामी पहिलो, एञ्जल आलेमगर दोस्रो र सञ्जिता श्रेष्ठले तेस्रो स्थान हात पारे। यस विधामा ३३ बालबालिकाले भाग लिएका थिए। खुला लेखन प्रतियोगितामा अपेक्षा गिरी, सफरोन बलामी र प्रभासन श्रेष्ठले क्रमशः पहिलो, दोस्रो र तेस्रो स्थान हात पारे। खुला लेखनमा १७ जनाले सहभागिता जनाएको पुस्तकालयका संरक्षक श्याम बलामीले जानकारी दिए। प्रतियोगिताको निर्णायकको भूमिका साहित्यकार मुकुन्द आचार्य र भीमनारायण श्रेष्ठले निर्वाह गरेका थिए। प्रतियोगिताका विजेतालाई पुस्तकालयका संरक्षक सानुकाजी खड्गी, चन्द्रागिरि हिल्सका विनायक पन्त, साहित्यकार मुकुन्द आचार्य, भीमनारायण श्रेष्ठलगायतले पुरस्कार वितरण गरेका थिए। चन्द्रागिरि४ मा रहेको पुस्तकालयले प्रत्येक वर्ष नव प्रतिभा प्रोत्साहन कार्यक्रम गर्दै आएको पुस्तकालयका सचिव ईश्वर बलामीले जानकारी दिए। भालेश्वर मन्दिरको धार्मिक तथा पर्यटन प्रर्वद्धनका लागि प्रतियोगिता हुने गरेको साहित्यकार एवं पुस्तकालय संरक्षक श्याम बलामीले जानकारी दिए।"
युक्रेनको राजधानीतर्फ अघि बढिरहेको रुसी सेनाको लस्कर कहिले पुग्ला किभमा?,"किभ : रुसी सेनाको ठूलो समुह युक्रेनको राजधानी किभतर्फ अघि बढिरहेको छ। तर, कहिलेसम्म सहरको छेउमा पुग्छ भन्ने प्रश्न उब्जिएको छ। रुसी सेनाले युक्रेनमा आक्रमण गरेको ६ दिन पूरा भइसकेको छ। मंगलबार किभको टिभी टावरमा हमला भएको थियो जसमा पाँच जनाको मृत्यु भएको थियो। रुसी रक्षामन्त्रीले किभका जनतालाई गम्भीर चेतावनी दिँदै रुसी सेनाले आक्रमण गर्न लागेको र मानिसहरू महत्वपूर्ण सैन्य अड्डाहरूबाट टाढा जानुपर्ने बताएका छन्। यसैबीच अमेरिकाले युक्रेनमा केही रुसी सैनिकले आत्मसमर्पण गरेको तर अवस्था गम्भीर रहेको बताएको छ। एक वरिष्ठ अमेरिकी सैन्य अधिकारीले रूसी सेनाको पेन्टागनको पछिल्लो विश्लेषणको बारेमा बताए। अमेरिकी सेनाका एक अधिकारीका अनुसार यतिबेला केही रुसी सैनिकहरू निराश छन् किनभने ६ दिन बितिसक्दा पनि रुसले खार्किव सहरमा कब्जा गर्न सकेको छैन। रुसले अहिलेसम्म युक्रेनको आकाश नियन्त्रण गर्न पनि असफल भएको छ। अमेरिकी अधिकारीका अनुसार रुसी सेनाका केही युनिटले आत्मसमर्पण गरेका छन्। रुसले अहिलेसम्म मारिउपोल बन्दरगाह कब्जा गरेको छैन। तर, रुसले तटीय सहर बुरियान्स्क र पश्चिममा मेलिटपोल कब्जा गरेको छ। पेन्टागनको अनुमान अनुसार रुसले हालसम्म युक्रेनमा ४०० मिसाइल प्रहार गरेको छ। यति हुँदाहुँदै पनि युक्रेनको क्षेप्यास्त्र विरोधी प्रतिरक्षा प्रणालीले काम गरिरहेको छ। अमेरिकी गुप्तचर एजेन्सीले यो पनि भन्यो कि थर्मोबारिक हतियारहरू फायर गर्ने लन्चरहरू युक्रेन भित्र अवस्थित छन्, तर त्यस्ता हतियारहरू अहिलेसम्म प्रयोग गरिएको छ कि छैन भनेर पुष्टि गर्न गाह्रो छ। पेन्टागनको अनुमान अनुसार युक्रेनलाई घेरा हाल्ने रुसी सैनिकमध्ये ८० प्रतिशत यो बेला देश प्रवेश गरिसकेका छन्। इन्धन र खाद्यान्नको अभावले रुसी सेनाका केही इकाइहरू सुस्त भएका सङ्केत पाइएको छ। बीबीसी आफ्ना नागरिकलाई युक्रेनको राजधानीबाट तुरन्त निस्कन भारतको आदेश युक्रेनको राजधानीतर्फ अघि बढ्दै रुसी सैनिक : ६४ किलोमिटर लामो लाइन युक्रेनमा भारतका एक विद्यार्थीको मृत्यु रसियायुक्रेन द्वन्द्व : किएभमा टेलिभिजन टावरमाथि हमला, कम्तिमा पाँचजनाको मृत्यु"
दार्चुलामा ट्याक्टर खस्दा एकजनाको मृत्यु,"दार्चुला : दार्चुलामा ट्याक्टर खस्दा एक जनाको मृत्यु भएको छ। दार्चुलातिङ्कर सडक निर्माणाधीन कार्यमा संलग्न से २ त १७९९ नम्बरको ट्याक्टर सडकबाट १५ मिटर तल खसेको जिल्ला प्रहरी कार्यालय दार्चुलाले बताएको छ। ट्याक्टर खस्दा ट्याक्टर रहेका २६ वर्षीय वीरेन्द्र खड्काको च्यापिएर मृत्यु भएको जिल्ला प्रहरी कार्यालय दार्चुलाले जनाएको छ। ट्याक्टर चालक बझाङको सुर्मा गाउँपालिकाका २८ वर्षीय मान बोहरा फरार रहेका र उनको खोजी कार्य भइरहेको जिल्ला प्रहरी कार्यालय दार्चुलाका प्रहरी प्रमुख मनोहर भट्टले बताए। उनले भने, 'गएराति साढे १० बजेको समयमा व्यास गाउँपालिकाको वडा नम्बर ४ स्थित सडकखण्डमा ट्याक्टर दुर्घटना भएको हो।'"
हाँस्दाहाँस्दै रुन्छ कर्णाली,"कर्णालीमा नुन अभाव सदाबहार समस्या हो। एक पोको नुन पाउन ४, ५ दिनको बाटो हिँड्नुपर्छ। नुनभन्दा चर्को छ नुनको भाउ। त्यसैले कर्णाली अलिनो छ। समाचारमा आएको सन्दर्भले अर्को कुनाको नेपालीको मन चस्स पार्छ। कर्णालीको विकासका लागि भनेर वर्षौंदेखि यति धेरै शब्द खर्चिएको छ कि ती सबै शब्द थुपार्ने हो भने शब्दको पहाड बन्छ। नेता, नीतिनिर्माता, स्थानीय जनप्रतिनिधि, वुद्धिजीवी र विकासे संघसंस्थाले कर्णालीका विकासका लागि धेरै शब्द खर्चेका छन्। राज्यले ठूलो परिमाणमा बजेट खर्चेको छ। धेरैले कर्णालीको मुद्दा उठाए। तिनले धेरै कमाए। तर, कर्णालीवासीले के पाए ? यस्तो प्रश्न गर्नैपर्ने अवस्था छ कर्णालीमा। विकासे संघसंस्थाले विभिन्न मुलुकबाट सहयोग ल्याएर पनि कर्णालीको विकासका लागि खर्चेका छन्। तर कर्णाली जहाँको तहीँ छ। जस्ताको तस्तै छ। कर्णालीवासीको दुःख जहाँको तहीं छ। जस्ताको तस्तै छ। यतिसम्म कि सहरका गृहिणीलाई सुनको चिन्ता हुँदा कर्णालीका गृहिणीलाई अझै पनि नुनकै चिन्ता छ। नुनको चिन्तामा डुबेका कर्णालीवासी कर्णालीको विकासका लागि जनप्रतिनिधि, विकासे संस्था र देशका ठूल्ठूला नेताले निकै कर्णालीको विकासबारे चाखपूर्वक बोलेको खबर सुनेर मनमनै हाँस्छन्। अनि नुनको पिरलोले हाँस्दाहाँस्दै रुन्छन्। कर्णालीको विकासका कुरा अचेल कर्णालीवासीलाई व्यंग्यजस्तो लाग्छ। त्यसैले ती कर्णालीको विकासको कुरा सुनेर उसैगरी व्यंग्यपूर्वक हाँस्छन् र फेरि नुनको पिरलो सम्झेर रुन्छन्। जनतालाई एक चिम्टी नुन सस्तोमा सहज र सर्वसुलभ उपलब्ध गराउन नसक्ने सरकारका विकास र समृद्धको ठूल्ठूला गफ सुनेर अचम्मित छन् कर्णालीवासी। कर्णालीको विकासका लागि अहिलेसम्म विनियोजित बजेटले कर्णालीको रूपै फेरिइसकेको हुनुपर्ने हो। नेता, नीतिनिर्माता, स्थानीय जनप्रतिनिधि, वुद्धिजीवी र विकासे संस्थाले बोलेजस्तो गरेको भए कर्णालीको कायापलट भइसक्नुपर्ने हो। कर्णालीवासीको घरघरसम्म सडक सञ्जाल पुगिसकेको हुनुपर्ने हो। विकासको उज्यालो घाम कर्णालीवासीको दैलादैलामा छिरिसकेको हुनुपर्ने हो। कर्णाली उज्यालो भइसक्नुपर्ने हो। विकासका सम्भावनाले कर्णाली यसै पनि उज्यालो छ। तर अझै अँध्यारोमै छ कर्णाली। एक चिम्टी नुनका लागि तड्पिरहेको छ कर्णाली। एक चक्की सिटामोल र एक पुरिया जीवनजलका लागि पनि तड्पिरहेको छ कर्णाली। किन यस्तो भइरहेछ ? यो प्रश्नको तीरले प्रहार गरिरहेको छ कर्णालीको विकासको कुरा गरेर नथाक्ने विकासप्रेमीहरूलाई। तर तिनको मुटु चस्किएको छैन न त मन नै झस्किएको छ। दुनो सोझ्याए। सक्किगो। लाग्छ, कर्णालीवासीले भोग्दै आएको अभाव, दुःख, पीडा र रोदनसँग तिनको केही नाता छैन। साँच्चै कर्णालीको विकास चाहेको भए हिजोको कर्णाली आज पनि उस्तै रहने थिएन। अर्कै कर्णाली बनिसक्ने थियो। उज्यालो कर्णाली। समृद्ध कर्णाली। तर अझै अँध्यारोमा उज्यालो भविष्य पर्खिरहेको छ, कर्णाली। सहरवासीको सम्बन्ध सुनसँग छ। कर्णालीवासीको सम्बन्ध नुनसँग छ। सहरका गृहिणी सुनको भाउ सोध्दै हिँड्दा कर्णालीका गृहिणी नुन पाउने दाउ खोज्दै हिँड्छन्। एक पोका नुनका लागि सरकारी उच्च पदस्थको तोक चाहिने अर्को कर्णाली संसारमा अन्त कतै छ कि छैन ? अब यस्तो दिन नआओस् कि कर्णालीका जनताले बाँच्नका लागि पनि सरकारी उच्च पदस्थकै तोक चाहियोस्। सुगम र दुर्गम ठाउँको आर्थिक अवसरमा ठूलो अन्तर छ। दुर्गममा न आर्थिक क्रियाकलाप छ, न रोजगारी। न चाहेको खरिद गर्न सक्ने अवस्था छ, न त खरिद गर्ने आर्थिक क्षमता नै। सहरमा २० रुपैयाँमा पाइने एक पोका नुनलाई कर्णालीका विकट ठाउँका जनताले २ सय ३० रुपैयाँसम्म तिर्नुपर्छ। कति अत्यासलाग्दो आर्थिक विभेद ?कसरी चलेको होला त्यहाँका जनताको जीवननिर्वाह ? सोच्दामात्रै पनि कहाली लाग्छ। नुनका लागि चारपाँच दिनको बाटो हिँड्न तयार छन् जनता। चर्को मूल्य तिर्न पनि तयार छन्। तर चारपाँच दिन हिँडेर चर्को मूल्य तिर्छु भन्दा पनि एक पोका नुन पाउन नसक्दाको निराशाले भतभती पोल्छ कर्णालीवासीको मन। त्यसरी पोलेको मनमा मल्हम लगाउने सरकार बेखबर छ। त्यसैले उनीहरू आजित छन्। सडक तताउने हैसियत र अवस्था छैन। न टायर बालेर विरोध गर्न सक्छन् उनीहरू। विकट जिल्लामा नुन ढुवानीका लागि भनेर निश्चित अनुदान दिएर सरकारले आफ्नो जिम्मेवारी पूरा भएको ठानेको छ। तर, त्यो अनुदान प्राप्त नुन जनताले खान पाएका छन् वा छैनन् भनेर सोधीखोजी गर्ने फुर्सद छैन सरकारलाई। भौगोलिक विकटताले सहर र विकट ठाउँबीच बजार विषमता छ। तर, कर्णालीको विकासका ठूल्ठूला कुरा गर्ने र ठूल्ठूला योजना बनाउने सरकारले कर्णालीका दुर्गम ठाउँलाई सडक सञ्जालले जोड्ने काममा अहिलेसम्म किन विलम्ब गरिरहेछ ? राज्यले सडक सञ्जाल पुर्याउन नसकेकै कारण कर्णालीजस्तै अन्य विकट ठाउँका जनताले बेहोर्नु परेको चर्को मूल्यलाई दृष्टिगत गरी राज्यले नुनजस्तो अति आधारभूत वस्तुको ढुवानीमा अनुदान त दिएको छ। तर त्यो अनुदान प्राप्त नुन जनतासम्म पुर्याउने काममा किन खेलाँची भइरहेछ ? किन जनता अलिनो खान बाध्य भइरहेछन् ? राज्यले यसको खोजबिन गर्नुपर्छ। धेरै कुराको विकल्प छ, तर नुनको छैन। नुनको विकल्प नुन नै हो। स्वास्थ्य सन्तुलनका लागि पनि नुन आवश्यक पर्छ भन्छ विश्व स्वास्थ्य संगठनले। अल्प रक्तचापबाट बच्न, रोगप्रतिरोधी क्षमता कायम राख्न, शरीरको तौल र उचाइ नबढ्ने समस्या हुन नदिन दिनमा कम्तीमा ५ ग्राम नुन खानुपर्छ भन्छ त्यही संगठन। तर त्यही पाँच ग्राम नुनका लागि पनि सरकारी उच्च पदस्थको मुख ताक्नुपर्ने नियति भोगिरहेछन् । कर्णाली र कर्णालीजस्तै विकट ठाउँका जनताले अन्नको विकल्पको भेट्लान्, तर नुनको विकल्प छैन। विकासका ठूल्ठूला कुरा गर्ने सरकारले नुनलाई सहज, सर्वसुलभ र सस्तो बनाइ दिए मात्रै पनि कर्णालीका दुखी जनताले सरकारको जय गाउने छन्। सहरका चिल्ला सडकलाई वर्षैपिच्छे अझै चिल्याउने काम गर्दैगर्दा कर्णाली र कर्णालीजस्तै विकट ठाउँका जनतालाई जिल्याउने काम पो भइरहेको छ कि ? सरकारले सोचेन। सोचेको भए कर्णाली र कर्णालीजस्तै विकट ठाउँलाई सडक सञ्जालले जोड्ने योजना पनि बन्थ्यो होला। एक पोका नुनका लागि गरिब जनताले चारपाँच दिनको बाटो हिँड्नुपर्ने थिएन कि ?"
खार्किभ कब्जा गर्न रुसी युद्ध सुरु : हवाई आक्रमण गर्दै,"किभ : युक्रेनी सेनाले रुसी प्याराट्रपर्स खार्किभमा अवतरण गरेको पुष्टि गरेको छ। खार्किभमा रुसी सेनाले घेरा हालेको छ। युक्रेनी सेनाका अनुसार खार्किभ र आसपासका क्षेत्रमा हवाई आक्रमणको साइरन बजाएपछि हवाई आक्रमण सुरु भएको छ। रुसी सेनाले क्षेत्रीय सैन्य अस्पतालमा आक्रमण गरेको छ। यस सहरमा अधिकांश नागरिक रुसी भाषा बोल्छन्। खार्किभमा अहिले युक्रेनको सबैभन्दा बढी हिंसा भएको छ। मंगलबार सरकारी भवनमा मिसाइल आक्रमण भएको थियो जसमा कार र नजिकका भवनमा क्षति पुगेको थियो। मंगलबार नै दोस्रो आक्रमण एउटा आवासीय भवनमा भएको थियो। युक्रेनी राष्ट्रपति भोलोडिमिर जेलेन्स्कीले आक्रमणलाई युद्ध अपराध भनेका छन्। मंगलबार खार्किभमा भएको आक्रमणमा एक भारतीय विद्यार्थीसहित १७ जनाको मृत्यु भएको थियो। केही विश्लेषकहरूले रुसविरुद्धको लडाइमा युक्रेनीहरूलाई कमजोर बनाउन रुसले आवासीय क्षेत्रमा आक्रमण गरेको अनुमान गरेका छन्। युक्रेनी सेनाले खार्किभ, सुमी र मारिउपोल सहरहरूमा रुसी आक्रमणको जवाफ दिइरहेका छन्।"
डिजिटल दुनियाँमा नेपालको दौड,"हरेक दृष्टिले नेपाल विकासको पूर्ण सम्भावना भएको देश हो। नेपालमा सुशासन, विकास र समृद्धि सम्भव छ। परिवर्तन जीवनको नियम हो। जसले विगत र वर्तमानलाई मात्र हेर्छ, उसले भविष्य गुमाउने निश्चित छ। अमेरिकाका पूर्वराष्ट्रपति जोन एफ केनेडीले भने झैं जीवन परिवर्तनशील छ र त्यही परिवर्तनले विकास र समृद्धि सम्भव तुल्याउँछ। परिवर्तन चाहनेले भविष्य हेर्नुपर्छ। हामी डिजिटल युगमा छौं। २०औं शताब्दीको अन्त्यतिरै मानव जातिले अबको विश्वमा सूचना तथा सञ्चारप्रविधि (आईसीटी) मार्फत अभूतपूर्व विकास हुने देखेको छ। त्यसैले नेपालले पनि अब भौतिक पूर्वाधार, आर्थिकसामाजिक विकासको पुनर्संरचनाका लागि तत्पर हुनुपर्ने बेला आएको छ। हुन त नेपाल सरकारले पनि सञ्चार र सूचना प्रविधिको टेवा, हातहातमै सरकारी सेवा नारासहित २०७७ माघ १ गतेदेखि नागरिक एप सुरुआत गरेको छ। हरेक नागरिकलाई हातहातमै सरकारी सेवा पुर्याउने सरकारको यो पहिलो महत्त्वाकांक्षी प्रयास हो। सरकारले ल्याएको पेपरलेस र फेसलेसको अवधारणाले पनि फड्को मार्ने अपेक्षा गर्न सकिन्छ। यसबाट समय बचत हुनेछ। सार्वजनिक बिदामा पनि काम गर्न र स्मार्ट सर्भिस दिन सकिने भएको छ। नेपालले आईसीटीबाट सुशासन प्रवद्र्धन गर्ने, दिगो एवं समावेशी आर्थिकसामाजिक विकास गर्ने साथै सूचना र ज्ञानमा आधारित समाजमा रूपान्तरण गर्ने लक्ष्य राखेको छ। आजको मानिसले व्यापार पनि अनलाइनबाटै गर्न थालेको छ। अहिले किनमेलका लागि बजार नपुगे पनि हुन्छ। अब जुनसुकै देशमा बसेर भर्चुअल्ली विश्व भ्रमणदेखि विश्व बजारमा व्यापार गर्न सकिन्छ। स्थानीय उत्पादनलाई अन्तर्राष्ट्रिय बजारमा पुर्याउन सकिन्छ। सरकारले २०७५ सालकै बजेट वक्तव्यमा समावेश सातओटा आर्थिक संवाहकभित्र सूचनाप्रविधिलाई पनि समावेश गरिसकेको छ। सुशासन र समृद्धिको अभियानका लागि नेकपा एमाले नेतृत्वको सरकारले समृद्ध नेपाल, सुखी नेपालीको महत्त्वाकांक्षी योजना साकार पार्न डिजिटल नेपाल फ्रेमवर्क२०७६ कार्यान्वयनमा ल्याएको छ। सरकार र निजी क्षेत्र दुवैले आफ्ना सेवासुविधालाई अनलाइन माध्यमसँग जोड्ने कामलाई क्रमशः व्यापक बनाउँदै लगेका छन्। हरक्षेत्रमा सहज सेवा दिन सरकारले इन्टरनेटको गुणस्तरमा व्यापक सुधार गर्नुपर्ने देखिन्छ। विकसित देशहरूले जुन गतिमा सूचनाप्रविधिलाई प्रयोग गरेका छन्, नेपालले त्यसरी फड्को मार्न सकेको छैन। यसमा तत्परता, योजना र लगानी चाहिन्छ। सरकारले नेपाललाई समृद्ध बनाउन विकासका हरेक विषय र क्षेत्रमा सूचना तथा सञ्चारप्रविधि जोडेर योजनाआयोजनाहरू कार्यान्वयन गर्न थालेको छ। सोहीअनुरूप डिजिटल नेपाल फ्रेमवर्क तय गरी यसलाई पूर्णता दिन डिजिटल फाउन्डेसन (सहरी पूर्वाधार, डिजिटल पूर्वाधार, कृषि, स्वास्थ्य, शिक्षा, उर्जा, वित्त र पर्यटन)को जगमा काम भइरहेको छ। यो समयानुकूल र सराहनीय छ। हुन त यो सबै तब मात्र सम्भव हुनेछ जब सबै नेपालीले सहजरूपमा सस्तो र गुणस्तरीय इन्टरनेट सेवा पाउनेछन्, प्रयोगमा ल्याउनेछन्। भौगोलिक विकटता चिरेर सरकारले निजी क्षेत्रको सहयोगमा जतिसक्दो चाँडो यो सेवा दिन सक्नुपर्छ। देशभर अप्टिकल फाइबर बिछ्याउने कछुवा गतिलाई तत्काल तीव्र गतिमा बदल्नै पर्छ। नेपाल सरकार आईसीटीको नीतिगत अवधारणामा स्पष्ट देखिन्छ। तर, यसको पूर्वाधार विकासमा अझै धेरै काम गर्न बाँकी छ। यसको पूर्ण प्रयोगका लागि समय र लागत घटाउन र गुणस्तर बढाउन सके डिजिटल नेपाल भरिलो हुँदै जाने निश्चित छ। आईसीटीको प्रयोगमा विकसित देशहरूको पकड बलियो हुँदै आएकाले नेपाल सोहीअनुकूल दौडन नसके धेरै गुमाउनुपर्ने निश्चित छ। विश्व फाइभजीमा दौडिरहँदा नेपाल फोरजीमा लम्किँदै छ। अब हरेक विद्यालय, क्याम्पस वा अन्य ठाउँमा भौतिकरूपमा देखिने पुस्तकालयसँगै एउटा कर्नर डिजिटल लाइब्रेरी अत्यावश्यक भइसकेको छ। विद्यालय र क्याम्पसहरूमा डिजिटल ल्याब अनिवार्य गर्नुपर्छ। राष्ट्रव्यापी रूपमा ईस्कुल, ईलर्निङ र ईएजुकेसन कार्यान्वयन हुनुपर्छ। समग्रमा डिजिटल लिटेरेसीको विस्तार सरकारी र सामुदायिक विद्यालयसम्म अर्थात् एजुकेसन विथ आईसीटी चाहिन्छ। पछिल्लो दशक सञ्चारको नयाँ विश्व बनिरहे झैं लाग्छ। यसले अर्थव्यवस्था र सामाजिक विकासको गतिलाई गियर अप गरेको छ। मुलुकभर हाइटेक जोनहरू स्थापना गर्न सरकार अग्रसर हुनुपर्छ। ईकमर्स आजको आवश्यकता हो। क्लाउड कम्प्युटिङको अवधारणा कार्यान्वयनमा ल्याउनुपर्छ। यी सबै काम गरिरहँदा डाटा सेक्युरिटीमा सरकार सबैभन्दा संवेदनशील हुनुपर्ने देखिन्छ। यसरी अनेक क्षेत्रमा डिजिटल प्रविधिको प्रयोग गर्न सके मात्र समयसापेक्ष विकासका ढोकाहरू खुल्नेछन्। डिजिटल नेपालका लागि सरकारले सार्वजनिकनिजी साझेदारी (पीपीपी) मोडेलमा जानैपर्छ। विकसित देशका बहुराष्ट्रिय कम्पनीहरूले यही मोडेलमा सबै पक्षलाई जोडेर लगिरहेको सन्दर्भमा नेपाल यसबाट अछुतो रहनु उचित हुँदैन। थ्यौरी अफ इभोलुसनका प्रणेता चाल्र्स डार्बिनको एउटा भनाइ सान्दर्भिक ठानेको छु, बाँचेका प्रजातिमध्ये कोही सबैभन्दा बलिया होइनन्, न त बाँचेका सबैभन्दा बुद्धिमान्। त्यो मात्र एक हो जो परिवर्तनका लागि सबैभन्दा अनुकूल छ। हालको सन्दर्भमा डार्बिनको यो भनाइले डिजिटल दुनियाँलाई प्रश्रय दिएको छ। पछिल्ला दशकले मानवलाई डिजिटल कल्चर सिकाएका छन्। केही दशकदेखि आत्मसात् गर्न खोजिरहेको यो नयाँ संस्कृतिले मानवलाई कसरी प्रविधि र इन्टरनेटसँग अन्तक्र्रिया गर्ने भन्ने सिकाएको छ। ताकि यसले विश्व घुमाओस्, बुझाओस् अनि ग्लोबल भिलेजमा बाँच्न सिकाओस्। यसले विश्वका हरेक पृथक् समाजमा व्यवहार गर्ने, सोच्ने र सञ्चार गर्ने संस्कृतिको विकास गर्नेछ। यसले विभिन्न समाजसँग जोड्न, छिटो सञ्चार गराउन, थुप्रै विषय जान्न र घरै बसेर धेरै क्षेत्रका काम सजिलै र समयमै गर्न सिकाउँछ। भनिन्छ, सय वर्षमा हुन नसकेको विकास पछिल्लो १० वर्षमा भएको छ। मानवलाई प्रविधिसँग जोडेर जान सके विकासले यसरी नै फड्को मार्नेछ। दक्षिण कोरिया, चीन, सिंगापुर, जापान, इजरायल आदि यसका उदाहरण हुन्। रुसले त मन्त्रालयको नाममा डिजिटल डेभलपमेन्ट शब्द जोडेर मिनिस्ट्री अफ डिजिटल डेभलपमेन्ट, कम्युनिकेसन्स एन्ड मास मिडिया अफ द रसियन फेडेरेसन राखेको छ। संयुक्त राष्ट्रसंघको ईगभर्मेन्ट डेभलपमेन्ट इन्डेक्सका विगतका तीन चरण हेर्ने हो भने सन् २०१०, १०१२ र २०१४ मा दक्षिण कोरिया एक नम्बरमा देखिन्छ। एसियाकै अर्को देश सिंगापुर २०१० मा टप टेनमा थिएन, २०१२ मा दसौंमा पर्यो। उसले दुई वर्षमा यस्तो छलाङ मार्यो कि २०१४ मा तेस्रो नम्बरमा पुग्यो। सन् २०२० को सर्भेक्षणमा कोरियालाई दोस्रो बनाउँदै डेनमार्क पहिलो बनेको छ। सन् २००३ को पहिलो सर्भेक्षणमा नेपाल १३० नम्बरमा थियो भने पछिल्लो २०२० मा १३२ मा ओर्लिएको छ। डिजिटल ट्रेन्डस् इन एसिया एन्ड द प्यासिफिक २०२१ मा ३८ देशको सूचना र सञ्चारप्रविधिको प्रवृत्ति नियालिन्छ। विकसित देशबीच डिजिटल डेभलपमेन्टका बर्सेनि तीन दिनसम्म राउन्ड टेबल चलिरहँदा नेपाल अनभिज्ञ झैं देखिन्छ। सरकारले राजनीतिक अस्थिरता, प्रतिकूल आर्थिक अवस्था र भौगोलिक विकटतालाई चिर्न सके मात्र विश्वका यी देशजस्तै आईसीटीमा परिणाम हात पार्नेछ। दक्षिण एसियाली देशहरूमा आईसीटी र दिगो विकास नामक अनुसन्धानमा पनि ती देशको दिगो विकासमा राजनीतिक, सामाजिक र आर्थिक तत्त्व बाधक देखिएको उल्लेख छ। नेपाल विकासशील राष्ट्रमा सूचीकृत हुन पाँच वर्ष ग्रेस पाएजस्तै सन् २०३० भित्र दिगो विकास लक्ष्य भेट्न पनि ग्रेस थप्नुपर्ने अवस्थासमेत आउन सक्छ। नेपाल सरकार आईसीटीको नीतिगत अवधारणामा स्पष्ट देखिन्छ। तर, यसको पूर्वाधार विकासमा अझै धेरै काम गर्न बाँकी छ। डिजिटल प्रविधिले पछिल्ला वर्षहरूमा सञ्चार, मनोरञ्जन, किनमेल, बंैकिङ, कार्यस्थल र यात्रालगायतका क्षेत्रमा मानव जीवनका अनेकौं पक्षमा आमूल परिवर्तन ल्याएको छ। नेपालले पनि विगतको तुलनामा पछिल्लो डेढ दशकमा सूचना तथा सञ्चारप्रविधिमा छलाङ मारेको छ। विश्वका विकसित राष्ट्रमा त यसका कारण कायापलट देखिएको छ। नेपालले पनि यस अवधिमा सन्तोषजनक प्रगति हासिल गरेको छ। सन् १९९० देखि इन्टरनेटको दुनियाँ सुरुआत भएयताका तीन दशकमा विश्वमा डिजिटल रिभोलुसन भएको छ। मेकानिकल (एनालग) इलेक्ट्रिोनिक टेक्नोलोजी लगभग पूर्णरूपमा डिजिटलमा परिणत भइसकेको छ। डिजिटल एरा (युग) २१औं शताब्दीको उपहार बनेको छ। सूचनाको युगले परिचित विश्व डिजिटल इकोनोमी, डिजिटल एज र नलेज वर्कले पनि चिनिएको छ। वर्तमान विश्व सूचना तथा सञ्चारप्रविधिकै कारण ग्लोबल भिलेजमा रूपान्तरित छ। यी सबै काम गरिरहँदा नेपाल सरकारले ईवेस्टको दिगो व्यवस्थापनबारे पनि बेलैमा कार्ययोजना बनाएर काम थाल्नुुपर्छ। पाँच वर्षका लागि बनाइएको नेपाल सरकारको ल्यान्डफिल साइटले १५ वर्षसम्म अर्को विकल्प नपाइरहेको सन्दर्भमा ईवेस्टमा पनि पछुताउनुको विकल्प हुने छैन। सूचना तथा सञ्चारप्रविधिको डिजिटल दुनियाँ चुचुरोतर्फको यात्रामा छ। फेसबुक, ट्विटर, मेसेन्जर, भाइबर, ह्वाट्स एप, इस्टग्राम, टिकटक आदि सूचनाको संसारमा फास्ट फुड बनेका छन्। कतिपय सामाजिक सञ्जाल त ड्राइ फुड लाग्छन्। समग्रमा हेर्ने हो भने पछिल्लो दशक सञ्चारको नयाँ विश्व बनिरहे झैं लाग्छ। यसले अर्थव्यवस्था र सामाजिक विकासको गतिलाई गियर अप गरेको छ। सञ्चारमाध्यम र सामाजिक सञ्जालका कारण अहिले संसारभर सामाजिक, आर्थिक, राजनीतिक र सांस्कृतिक घटनाले तत्काल स्थान पाउने गरेको छ। द्रुत गतिमा विकास भएको मिडिया इन्डस्ट्री र डिजिटल एराका कारण विश्व धेरै गतिशील छ। २०७४ असोजमा अर्जेन्टिनाको ब्युनर्स आयर्समा सम्पन्न विश्व दूरसञ्चार विकास सम्मेलन मा सन् २०२५ सम्ममा नेपाललाई डिजिटल नेपालमा रूपान्तरण गर्ने प्रतिबद्धता सरकारले व्यक्त गरेको छ। यसका लागि तीन वर्ष समय छ। प्रतिबद्धता व्यक्त गर्नु स्वागतयोग्य छ तर पाँच नम्बर गियरमा गाडी गुडाउनुपर्नेमा गियर दुई नम्बरमै छ। सरकारले यो पाटो बिर्सिएको छ। हरेक दृष्टिले नेपाल विकासको पूर्ण सम्भावना भएको देश हो। नेपालमा सुशासन, विकास र समृद्धि सम्भव छ। सरकारले केही वर्षअघि सन् २०२५ भित्र नेपाल पनि चीन र भारतसँग तुलना गर्न योग्य बनाउने आकलन गरेको थियो। जबसम्म विकासका हरेक क्षेत्रमा सूचना तथा सञ्चारप्रविधि जोडेर नेपालले काम गर्दैन, तबसम्म यी छिमेकी देशसँग प्रतिस्पर्धा गर्ने प्रयास दिवास्वप्न मात्र हुनेछ।"
ओम आदि फाउन्डेसनले मनायो शिवरात्रि,"काठमाडौं : ओम आदि फाउन्डेसनले शिवरात्रिको अवसरमा सामाजिक र आध्यात्मिक कार्यक्रमहरू सम्पन्न गरेको छ। शिवरात्रिका दिन अखण्ड हवन, नित्य पूजा, शिवजीलाई १ हजार ८ बेलपत्र अर्पण गरिएको फाउन्डेसनका महासचिव भोलादास रेग्मीले बताए। सोही दिन बालगुरु आदित्यको साधना पक्षमाथि सत्संग, भजन र आरती पनि गरिएको थियो। साथै, शिवरात्रिको अवसरमा १२ लाख लाखबत्ती प्रज्वलनको आयोजना गरिएको रेग्मीले बताए। फाउन्डेसनले शिवरात्रिको पूर्वसन्ध्यामा स्थानीय समाजसेवी, काठमाडौं महानगरपालिका वडा नम्बर ७ र अन्य संघसंस्थासँगको सहकार्यमा गौरीघाट सरसफाइ गरेको थियो। सोही दिन नै रक्तदान कार्यक्रम र निःशुल्क स्वास्थ्य शिविर पनि सञ्चालन गरिएको फाउन्डेसनका महासचिव रेग्मीले बताए। गौरीघाटमा अवस्थित आदिकुञ्जको त्रिगजुर शिवालयमा आयोजित कार्यक्रममा ७७ जनाले रक्तदान गरेका थिए। सयभन्दा बढीको स्वास्थ्य जाँच गरिएको थियो। त्यसै दिन साँझ ध्यान तथा योग साधना पनि गरिएको रेग्मीले बताए। फाउन्डेसनले हरेक शिवरात्रिमा २ दिने कार्यक्रम सञ्चालन गर्दै आएको छ। त्रिगजुर शिवालयमा आयोजित रक्तदान कार्यक्रममा रक्तदातालाई प्रमाणपत्र प्रदान गरिँदै ओम आदि फाउन्डेसन परमपूज्य गुरुदेव बालयोगी आदित्यले समाज कल्याणका लागि स्थापना गरेको आध्यात्मिक सामाजिक संस्था हो। यो २०७१ साल मंसिरमा स्थापना भएको थियो। स्थापनाकालदेखि संस्थाले आदित्य कल्याणकारी कोषको माध्यमबाट आपत्कालीन, प्राकृतिक प्रकोपलगायत मानव कल्याणकारी काममा सहयोग गर्दै आएको छ। साथै संस्थाले आध्यात्मिक क्षेत्रमा जागरण, ध्यान, साधना, यज्ञहरू पनि सञ्चालन गर्दै आइरहेको छ।"
रुसयुक्रेन तनाव : ३०२ जना नेपालीले युक्रेन छोडे,"लन्डन : रुसयुक्रेन द्वन्द्व प्रभावित ३ सय २ जना नेपाली सुरक्षित गन्तव्यमा पुगेका छन् । रुसयुक्रेन द्वन्द्व प्रभावित नेपालीको सहयोग एवं उद्धार उच्चस्तरीय समितिको बैठकलाई मंगलबार साँझ सम्बोधन गर्दै जर्मनीका लागि नेपाली राजदूत रामकाजी खड्काले हालसम्म युक्रेनबाट नेपालीहरु सुरक्षित स्थानको खोजी गर्दै पोल्याण्ड, स्लोभाकिया, हंगेरी, रोमानिया र माल्दावा लगायतको देशमा पुगेको जानकारी दिए। समितिका अनुसार मंगलबारसम्म २ सय ३२ जना पोल्याण्ड, ३९ जना स्लोभाकिया, ४ जना हंगेरी, २३ जना रोमानिया र ४ माल्दावा पुगेका हुन् । यसअघि, समितिका अध्यक्षसमेत रहेका राजदूत खड्काको अध्यक्षतामा बसेको बैठकले युद्धका कारण विस्थापित नेपालीहरुलाई सुरक्षित स्थानान्तणका लागि आवश्यक पहल गर्ने निर्णय गरेको थियो । बैठकलाई सम्बोधन गर्दै उद्धार समितिका संयोजक तथा एनआरएनएका उपाध्यक्ष डा बद्री केसीले रुसमा रहेका नेपालीहरुले समेत नियमित रुपमा युक्रेनमा रहेका नेपालीहरुसँग सम्पर्क रहेको जानकारी दिए। उनले एनआरएनएका राष्ट्रिय समितिहरु उद्धार कार्यमा सक्रिय रुपमा लागि परेको जानकारी दिँदै एनआरएनए पोल्याण्डको सक्रियतामा आर्थिक सहयोग संकलनको तयारी थालिएको जनाए। रुसका लागि कार्यवाहक राजदूत सुशील घिमिरेले युक्रेनको राजधानी केभमा रहेका सम्पूर्ण नेपालीहरुले युक्रेन छोडेको जानकारी दिए। । उनले पछिल्लो समयमा रुसमा रहेका नेपाली विधार्थीहरु चिन्तित भएर दूतावासको सम्पर्कमा आउन थालेको जानकारी दिए। उनले पश्चिमी मुलुकहरुले रुससँगको हवाई उडानमा प्रतिबन्ध लगाएका कारणले रुसमा बस्ने नेपालीहरुमा समेत संसय थपिएको बताए। बैठकमा स्वास्थ्य समितिका संयोजक डाबोध सुवेदीले गैरआवासीय नेपाली संघले अप्ठ्यारामा परेका नेपालीलाई खाना बस्नको व्यवस्था गरेको जानकारी दिए। सुवेदीले युक्रेनमा रहेका नेपालीहरुको संख्या सोचे भन्दा अझ बढी हुनसक्ने बताए। समितिका सदस्य सचिव चिरन्जीबी खड्काले बैठकमा नेपालहरुको उद्धारको लागि सीमा क्षेत्रमा खटिएको अनुभव सुनाएका थिए । उनले अत्याधिक चिसोका कारणले युद्ध पीडित नेपालीहरु थप समस्यामा रहेको जानकारी दिए। एनआरएनए स्लोभाकियाका प्रतिनिधि जयप्रसाद सिवाकोटीले नेपालीहरुलाई खाना बस्ने र परिचयपत्रलगायत बन्दोबस्तको व्यवस्था मिलाइएको जनाकारी दिए। उनले अलपत्र परेर त्यहाँ पुगेका नेपालीहरुले आफ्नो संजाल बनाएर एक अर्कालाई सहयोग गरेको बताए । उनले युद्ध पीडित नेपालीहरुलाई आर्थिक अभाव रहेको बताए। । उनले आफ्नै रेष्टुरेन्ट खाली गरेर १६ जना नेपालीहरुका लागि बस्न र खानाको व्यवस्था गरेको जानकारी दिए। रोमानियाका लागि नेपाली काउन्सिलर नवराज पोखरेलले नवराज पोखरेलले रोमानियमा आएका २३ जना नेपाली सुरक्षित गन्तव्य तिर लागेको जानकारी दिए । केही नेपालीहरु अन्जानमा हंगेरीको सीमामा पुग्दा अलपत्र परेको समेत उनले बताए। बैठकमा गैरआवासीय नेपाली संघ चेक रिपब्लिकका अध्यक्ष यदु पन्थी, सुरेन्द्र श्रेष्ठ (हङग्रेरी), सन्तोष भट्राई (जर्मनी) सोनाम शेर्पा (स्लोभाकिया), संजय कार्की (हङगेरी), निलम आचार्य (जर्मनी) लगायतले आफ्नो भनाइ राखेका थिए। बैठकमा युक्रेनको युद्धबाट ४ दिन हिँडेर बाचेका दाङका विक्रम खड्काले युद्धमा परेका बेला सामना गरेको कठिनाइ सुनाए। यसैबीच गैरआवासीय नेपाली संघका अध्यक्ष कुमार पन्त युद्ध पीडितको उद्धारका लागि सोमबारदेखि पोल्याण्डको सीमा क्षेत्रमा आफै खटिएका छन्। नेपाली राजदूत र खड्का बुधबारदेखि सीमा क्षेत्रमा आफै खटिएर नेपालीहरुको उद्धार गर्ने तयारीमा लागेको रुसयुक्रेन द्वन्द्व प्रभावित नेपालीको सहयोग एवं उद्धार उच्चस्तरीय समिति प्रेस संयोजक चिरन शर्माले जानकारी दिए।"
"रसियायुक्रेन द्वन्द्व : किएभमा टेलिभिजन टावरमाथि हमला, कम्तिमा पाँचजनाको मृत्यु",किएभ : रुसी सेनाले किएभ टेलिभिजन टावरमाथि हमला गर्दा कम्तीमा पाँचजनाको मृत्यु भएको छ भने पाँचजना घाइते भएका छन्। रुसले युक्रेनमा अब लक्षित हमलागर्ने चेतावनी दिएकै दिन टेलिभिजन टावरमाथि प्रहार गर्दा पाँचजना मारिएको युक्रेनको आपत्कालीन सेवासम्बन्धी निकायले जनाएको हो। हमलापछि सामाजिक सञ्जाल ट्विटरमार्फत् प्रतिक्रिया जनाउँदै युक्रेनी विदेश मन्त्रालयले रुसी अपराधीहरू आफ्नो बर्बरता देखाउन कतै पनि नरोकिने गरेको जनाएको छ। आक्रमणपछि टेलिभिजनका केही प्रसारण रोकिन पुगेको छ। बीबीसीका अनुसार टेलिभिजन टावरनजिकै रहेको यहुदी नरसंहारका पीडितहरूको सम्झनामा बनाइएको एउटा स्मारकमा समेत क्षति पुगेको छ। ठूलो विस्फोट भएको र टावरबाट धुवाँको मुस्लो निस्किरहेको भिडिओ फुटेजमा देखिन्छ। आक्रमणले टेलिभिजन टावरलाई नै निशाना बनाएको वा नबनाएको विषयमा स्पष्ट हुन सकेको छैन। आक्रमणपश्चात् पनि ३८० मिटर अग्लो टावर ठडिइरहेकै अवस्थामा छ। यसअघि युक्रेनी रक्षामन्त्री ओलेक्सी रेज्निकोभले रुसले सञ्चार सेवामा अवरोध उत्पन्न गराउने र युद्धमा युक्रेनको तर्फबाट आत्मसमर्पण गरिएको भन्ने मिथ्या खबर फैलाउने योजना बनाइरहेको बताएका थिए। यसैबीच युक्रेनी किएभस्थित एउटा गोप्य बङ्करबाट पश्चिमा सञ्चारमाध्यमसँग कुरा गर्दै राष्ट्रपति भोलोदिमिर जेलेन्स्कीले युक्रेन अझै बलियो भएर लड्ने बताएका छन्। रुसविरुद्ध जारी लडाइँको सामना गर्न युक्रेन एक्लैलाई गाह्रो हुने उनले उल्लेख गरेको बीबीसीले जनाएको छ।
पशुपतिमा भक्तसागर,"काठमाडौं : एकनास बजिरहने शंखघण्टको धुन। जय भोले, जय शम्भो र हरहर महादेव जस्ता शिवलाई सम्बोधन गर्ने भजनकीर्तन। मंगलबार देखिने पशुपतिनाथ मन्दिर क्षेत्रको वातावरणले जो कोहीलाई मन्त्रमुग्ध बनाउँथ्यो। महाशिवरात्री पर्वको विशेष महत्त्व झल्काउँथ्यो। दुई वर्षसम्म सुनसान जस्तै बनेको पाशुपत क्षेत्र यो वर्ष महाशिवरात्री पर्वमा रंगियो। नेपालका विभिन्न स्थानसहित भारतबाट आएका लाखौं भक्तले निर्वाध पूजा र दर्शन गर्न पाए। मात्रै समस्या भीड छिचोल्नको थियो। भीडमा उभिँदाको समयलाई पनि शंखघण्टको ध्वनिले भुल्याउँथ्यो। महाशिवरात्रि आउन एकसाता अघिबाटै चहलपहल बढेको पशुपतिमा मंगलबार मात्रै १० लाख बढीले दर्शन, अवलोकन र पूजा गरेको पशुपति क्षेत्रविकास कोषले जनाएको छ। सुरक्षा उपसमिति संयोजकसमेत रहेका कोषका सदस्य सचिव डा मिलनकुमार थापाले कोषले १० लाख अनुमान गरेकोमा सोचेभन्दा बढी आएको बताए। उनका अनुसार दुई वर्ष अघिको महाशिवरात्रीमा करिब ८ लाखले पशुपतिको दर्शन गरेका थिए। यहाँ नेपालको विभिन्न स्थानसहित भारतबाट सबैभन्दा तीर्थयात्री आउँछन्। साधुसन्तको पनि भीड नै लाग्छ। कोरोना संक्रमण रोक्न मास्क र स्यानिटाइजरको प्रयोग अनिवार्य गर्दै दर्शन र पूजाको व्यवस्था मिलाइएकाले संक्रमणको जोखिम पनि कम रहेको कोषको दाबी थियो। लामो समयपछि दर्शन गर्न पाउँदा तीर्थयात्री पनि हर्षित भेटिए। भक्तजनको भोलेबाबाप्रति अगाध आस्था देखियो। हिन्दू धर्मावलम्बीसँगै सम्पूर्ण सनातनीको आस्थाको केन्द्र भएर पशुपतिमा भक्तजनको घुइँचो लागेको पशुपति पुग्नेहरूको बुझाइ छ। भक्तपुर सानोठिमीबाट आएकी ६८ वर्षीया सानुमाया महर्जन मंगलबार बिहान ६ बजे नै दर्शन गरे पनि दिनभर मन्दिर परिसरमा रमाइन्। बिहान सजिलै दर्शन गरिहालेँ। पानी र फलपूल यही खान पाएँ। दिनभर भोलेबाबाका नाममा सबैसँग खुसी साटेँ। अब साँझको आरती सकेपछि मात्र घर फर्कन्छु, उनले भनिन्। थपिन्, अरू बेला सुनसान हुने पशुपतिनाथ अहिले रमाइलो छ। रमाइलो मात्र होइन, जता हेरे पनि सुन्दर देख्छु। अपेक्षा गरेको भन्दा बढीले दर्शन गर्न र अवलोकन गर्न पुगेको कोषको अनुमान छ। भीडमा नै भेटिइन् बाग्लुङकी रीता सापकोटा। उनी भन्छिन्, मेरो ध्यान अन्त गएन। मन्दिरभित्र र बाहिर पनि यति धेरै सजावट पाएँ कि फूल देखेँ फूलमै रमाउँजस्तो, भित्तामा कोरिएका चित्रले उस्तै मन तान्यो। साधुसन्त र जोगीसँग भक्तजनले गरेको रमाइलो उस्तै। काठमाडौं नैकापका पुरुषोत्तम सिग्देलले पनि आनन्दसँग पशुपतिनाथको दर्शन गर्न पाएको बताए। भीड छ तर यत्तिको व्यवस्थित नै भन्नुपर्छ। ठाउँठाउँमा स्वास्थ्य सुविधा, खानेपानी, मास्क आदि वितरण गरिएको थियो। उनले नेपाली जत्तिकै मात्रामा भारतीय पनि आएकोमा भन्दै उनले नेपाल चिनाउने पशुपतिनाथ हुन् भनेर गर्वसमेत गरे। थपे, सायद महाशिवरात्रि, तीज र बालाचतुर्दशीमा पनि यत्तिकै भीडभाड हुन्छ। तर, पनि यो महाशिवरात्रि अहिलेसम्मकै व्यवस्थित लाग्यो। कोषका सदस्यसचिव डा मिलनकुमार थापा महाशिवरात्रिमा कोषले सुरक्षा, दर्शन, साधुसन्त, सरसफाइ, मेलाबजार, स्वयंसेवा, स्वास्थ्य आदि १० वटा उपसमिति बनाएर १५ दिनदेखि सबै अहोरात्र खट्दा यस वर्ष व्यवस्थित भएको बताए। उनले भने, अध्यात्मभित्र अदृश्य शक्ति हुँदोरहेछ भन्ने पुष्टि आज पशुपतिनाथमा देखिएको भीड र रौनकले प्रमाणित गरिदिएको छ। संस्कृतिमन्त्री प्रेम आलेले दिएको निर्देशनअनुसार पाशुपत क्षेत्र सजाएको र व्यवस्थित गरेको थापाले बताए। नेपालभरका मात्र होइन, खासगरी भारतका भक्तजनको उल्लेख्य उपस्थितिले पनि हौसला बढाएको छ। सँगै मलेसिया, मौरिसस, श्रीलंकाजस्ता देशबाट पनि भक्तजन आउनुले नेपालकै गर्व बढाएको पाएँ, उनले थपे। शिवरात्री पर्वका अवसरमा काठमाडौंको पाशुपत क्षेत्रमा विशेष मेला पनि लागेको थियो। भक्तजनहरूलाई दर्शनको व्यवस्थापनका लागि सम्पूर्ण व्यवस्था मिलाइएको थियो। पूजा र दर्शनका लागि पशुपतिनाथ मन्दिरका तीनवटा द्वाराहरू खुला गरिएको थियो। महाशिवरात्रिका लागि मंगलबार बिहान तीन बजेदेखि नै पशुपतिनाथका चारै ढोका खुला गरिएको थियो। पशुपतिनाथको नियमित रूपमा दर्शन गर्ने भक्तजनले बिहान ७ बजेअघि नै दर्शन गरिसकेका थिए। बिहान ८ बजेपछि भने लाइन बढ्न थालेको कोषका प्रवक्ता रेवतीरमण अधिकारीले जानकारी दिए। मध्याह्नसम्म आइपुग्दा पूर्वतर्फको लाइन गुह्येश्वरी मन्दिरनजिक, उत्तरतर्फको लाइन चाबहिल चोकमाथि, पश्चिमतर्फको लाइन जयबागेश्वरी घुमेर गौशाला नजिक र दक्षिणतर्फको लाइन सिनामंगल चोकसम्मै पुगेको थियो। कोषका कर्मचारीले भक्तजनले छिट्टोमा आधा घन्टामै पशुपतिनाथको दर्शन गरेको र बढीमा अढाई घन्टासम्म लागेको जानकारी दिए। भक्तजनले भने मध्याह्न भीड बढ्दै गएपछि बढीमा चार घन्टासम्म लाइनमा रहनु परेको थियो। पूजा गर्नका लागि भारतको गोरखपुरबाट आएका राजेश शर्मा चार वर्षअघि पनि पशुपति दर्शनका लागि आएका थिए। यसपालि भने पशुपतिमा पनि भारतका मन्दिरमा जस्तै भीड भएको उनले बताए। बद्रीनाथ, केदारनाथ जत्तिकै भीड भयो यसपटकको महाशिवरात्रिमा। तर, उताका मन्दिरमा यति सजिलै दर्शन गर्न पाइँदैन। निकै हम्मे हुन्छ। यहाँ दुई घन्टामा जति लामो लाइनमा भए पनि पालो आएको छ। लाइनमा पनि पानी फलफूल बाँडिराखेको पाएँ। कुनै कष्ट भएन। सामाजिक संघसंस्था स्काउटलगायतका पाँच हजार जना स्वस्र्फुत सेवाका लागि स्वयंसेवामा खटिएको सुरक्षा उपसमिति संयोजकसमेत रहेका कोषका सदस्य सचिव डा मिलनकुमार थापाले बताए। पशुपति क्षेत्रमा निःशुल्क स्वास्थ्य शिविर, निःशुल्क रूपमा पिउने पानी, भोजन, गुर्जो चियासहित सेवा दिइएको थियो। पशुपति क्षेत्रका १० स्थानबाट निःशुल्क गुर्जो चिया र धुलो वितरण गरिरहेको भेटियो। राममन्दिर, १५ शिवालय, मृगस्थली, तिलगंगा, हंसमण्डप, उमाकुण्ड, गुह्येश्वरी, गौरीघाट, भुवनेश्वरी र मित्रपार्क क्षेत्रमा भक्तजन विशेष रूपमा रमाएका थिए। प्रत्येक वर्ष फागुन कृष्ण चतुर्दशीका दिन पशुपतिनाथलगायत देशभरका शिवालयमा भक्तजनको भीड लाग्ने गर्छ। झापाको दमकबाट दुई छोरीलाई दर्शन गराउन आएकी सविता शिवाकोटीलाई भारतको प्रख्यात मन्दिर दर्शन गर्न गएजत्तिकै लागेको बताइन्। उनले भनिन्, दुई वर्षपछि पशुपति आउँदा कत्ति धेरै व्यवस्थित भएछ, सरप्राइज नै पाएजस्तो भयो। कोषका पूर्वसदस्यसचिव डा गोविन्द टण्डनले कोरोना संक्रमणका बाबजुद महाशिवरात्रिमा भीडभाड हुनु स्वाभाविक भएको बताए। उनले भने, अब कोषले भक्तजनको मनोविज्ञान बुझेर पाशुपत क्षेत्रलाई अझै आकर्षक बनाउनुपर्छ, सेवासुविधा थप्दै जानुपर्छ। यसका लागि दोस्रो गुरुयोजनालाई कार्यान्वयनमा लैजानुपर्छ। उनका अनुसार, महासमुद्ररूपी शिवजी नै एक अखण्ड परतत्त्व हुन्, उनी सर्वव्यापक र सर्वशक्तिमान हुन्। टण्डनले आशुतोष भोलेबाबाको अपारशक्तिले भक्तजनलाई लोभ्याएको बताए। दर्शनार्थीको भीड थेग्न नसकेर कोषले तिलगंगा राम मन्दिरतर्फबाट समेत लाइनको व्यवस्था गरेको थियो। पशुपतिनाथ मन्दिरमा आज चारै प्रहर विधिपूर्वक पूजा आराधना गर्ने शास्त्रीय नियम छ। पशुपतिनाथको दर्शन गर्न मास्क अनिवार्य, पूर्वसन्ध्यामा देखिए यस्ता दृश्य (फोटो फिचर) विश्वकल्याणका लागि पशुपतिनाथ जगत् रक्षकको विशेष दिन आज महाशिवरात्रि पर्व, पशुपतिमा बिहानैदेखि दर्शनार्थीको घुइँचो दुई वर्षपछि पशुपतिमा शिवरात्रिको रौनक शिवज्ञानलाई बोध गर्ने पर्व महाशिवरात्रि : पशुपतिनाथमा तीन लाख भक्तजनले गरे दर्शन (भिडियोसहित) महाशिवरात्रि : पशुपतिनाथमा रमझम (लाइभ) पशुपतिमा महाशिवरात्रिको उल्लास (फोटोफिचर) टुँडिखेलमा यसरी मनाइयो सेना दिवस शिवरात्रिको अवसरमा हिन्दुमुस्लिम मिलेर सुरु गरे अष्टजाम महाशिवरात्रिमा साधुसन्तलाई न्यानो वितरण जलेश्वरनाथ मन्दिरमा हेलिकप्टर चार्टर गरी पुष्पवृष्टी महाशिवरात्रिमा भारतीय नागरिकसमेत गरी करिब चार हजार साधुसन्त र जोगी जम्मा भएको कोषको भनाइ छ। पशुपतिनाथको दर्शन गर्नका लागि मास्क र सेनिटाइजर अनिवार्य गरिएको थियो। साँझ सवा चार बजे राष्ट्रपति विद्यादेवी भण्डारी पशुपतिनाथ पुगेकी थिइन्। उनले पूजाअर्चना गरी फर्किएपछि साढे चार बजे उपराष्ट्रपति नन्दबहादुर पुन पासाङ पुगेका थिए। राष्ट्रपतिसँग संस्कृतिमन्त्री प्रेम आले र संस्कृतिसचिव पनि पुगेका थिए। पाँच बजे पूर्वराजा ज्ञानेन्द्र पनि पशुपतिनाथ पुगेर पूजाआजा गरेका थिए। शिवलाई महा उपमा चार रात्रिमध्ये शिवरात्रि विशेष मानिन्छ। वैदिक धर्ममा मोह, काल, सुख र शिव गरी चार रात्रिको महत्त्व विशेष ढंगले व्याख्या गरेको पाइन्छ। चारवटै रात्रिमा विभिन्न देवीदेवता विशेषको पूजा हुन्छ। मोहरात्रिमा कृष्ण, कालरात्रिमा नवदुर्गा, सुखरात्रिमा लक्ष्मी र शिवरात्रिमा शिवको पूजा गरिन्छ। शिवरात्रिलाई भने सबैभन्दा बढी महत्त्व दिएको पाइन्छ। त्यसैले शिवरात्रिलाई महाशिवरात्रि भन्ने गरिएको हो। प्रा चेतोनाथ गौतम संस्कृतिविद् एवं पूर्वसदस्यसचिव, पशुपति क्षेत्र विकास कोष शिवजीलाई मात्र महा उपमा दिएको छ। उनको रात्रि महारात्रि भयो। महादेव महारुद्र पनि उनैलाई भनिन्छ। महा अर्थात् सबैभन्दा ठूलो र विशेष। निर्गुण निराकार परब्रह्म तत्व साकार रूपमा प्रकट भएपछि ब्रह्मा र विष्णुले पूजा गरेको दिन हो। त्यसपछि शिवको व्रत पूजाअर्चना चलेको हो भनी शिवमहापुराणमा उल्लेख छ। ब्रतमा ठूलो व्रत मानिन्छ शिवरात्रिको व्रत। देवतामा पनि शिव महादेव हुनुको महत्त्व छ। उक्त ब्रह्मतत्व संसारको सृष्टि स्थिति र सम्हारको रुपमा छ। सृष्टि गर्न रजोगुणका माध्यमबाट ब्रह्माका रूपमा शिव साकार भए। विष्णुका रूपमा सत्वगुणका माध्यमबाट संसारको पालना गर्न साकार भए। तमोगुणका रुपमा रुद्रले संसारका प्राणीहरूको सम्हार गर्ने भए। शिवका यी तीनबाहेक दुईवटा काम छन्। तिरोभाव शिवले मात्र गर्छन्। अर्थात् मान्छे मर्नु तिरोभाव भयो। यसपछि शिवको अनुग्रह वा कृपाबाट भएपछि मात्र संसारबाट प्राणी मुक्त हुन्छ। पाँचौं काम अनुग्रह हो। तिरोभाव र अनुग्रह शिवले मात्र गर्न सक्छन् भनी बताइएको छ। पञ्चकृत्यमध्ये तीन काम ब्रह्मा, विष्णु महेश्वरलाई दिए। दुईवटा काम आफूले लिए। शिव देवादिदेव महादेवका रुपमा प्रतिष्ठित भए। ब्रह्मा विष्णु र महेश्वरले गर्न नसकेका काम शिवले गर्छन्। प्रत्येक महिनाको कृष्ण पक्षको चतुर्दशी भनेको शिवरात्रि हो। जसमा शिवको आराधना गर्नुपर्छ। फागुन महिनाको कृष्ण पक्षको चतुर्दशीचाहिँ महाशिवरात्रि हो। यसमा सबैभन्दा पहिले ब्रह्मा र विष्णुले पूजा गरे। त्यसपछि इन्द्र, गन्दर्भ, किन्नर, यक्ष, भूतप्रेत, पिशाच, राक्षस, मानव सबैले गर्न थाले। तस्बिर : सरोज बैजुपशुपतिनाथ"
एप्पलले रुसमा आफ्ना उत्पादन बिक्री नगर्ने,रुस : एप्पलले रुसमा आफ्ना सबै उत्पादन बिक्री गर्न प्रतिबन्ध लगाएको छ । युक्रेनमा भएको आक्रमणका कारण यस्तो निर्णय लिने ठूला कम्पनीमध्ये एप्पल एक हो। एप्पल बाहेक ऊर्जा कम्पनी एक्सोनमोबिलले पनि आफ्नो सञ्चालन र रुसमा गर्ने घोषणा गरेको छ । आइफोन निर्माता कम्पनीले रुसी आक्रमणप्रति गहिरो चिन्तिा व्यक्त गरेको छ। रूसी हिंसाका पीडितसँग उभिने प्रतिबद्धता देखाएको छ। यससँगै रुसमा एप्पल पे र एप्पल नक्सा जस्ता सेवाहरू पनि सीमित गरिएको छ। गुगलले रूसको राज्यसहायता प्राप्त मिडिया 'आरटी'लाई पनि आफ्नो सुविधाहरूबाट हटाएको छ। समाचार एजेन्सी आरआईएका अनुसार रुसको भिटीबी बैंक जस्ता एप अब एप्पलको आईओएस अपरेटिङ सिस्टममा रुसी भाषामा चल्न पाउने छैनन् । एप्पलले युक्रेनी नागरिकहरूको सुरक्षाको लागि उक्त प्रतिबन्ध लगाएको दावी गरेको छ। बीबीसी
निलम्बित प्रधानन्यायाधीश जबरा अस्वीकार्य : बार,"काठमाडौं : नेपाल बार एसोसिएसनले जुनसुकै अवस्थामा पनि निलम्बित प्रधानन्यायाधीश चोलेन्द्रशमशेर जबरालाई न्यायपालिका र सार्वजनिक दायित्वको पदमा स्वीकार गर्न नसक्ने उद्घोष गरेको छ। १५औं अखिल नेपाल कानुन व्यवसायी राष्ट्रिय सम्मेलनले २४ बुँदे काठमाडौं घोषणापत्र जारी गरेको छ। सोही क्रममा सम्मेलनले जबराविरुद्ध संसद्मा दर्ता भएको महाअभियोग प्रस्ताव उपर यथाशीघ्र कारबाही प्रारम्भ गरी पारित गर्नसमेत माग गरेको छ। जबराको बहिर्गमन न्यायपालिकाको सम्पूर्ण आधार नभई केवल सुधारको प्रस्थान बिन्दु मात्र भएको घोषणापत्रमा उल्लेख छ। भ्रष्टाचार, सेटिङ र पूर्वाग्रहमा परी न्यायमा विचलनमा शंकास्पद भूमिकामा देखिएका सर्वोच्च र अन्य अदालतका न्यायाधीशको सम्बन्धमा समेत छानबिन प्रक्रिया अघि बढाइ कारबाहीको दायरामा ल्याउनसमेत सम्मेलनले माग गरेको छ। न्यायपालिका सुधारको लागि उठाउँदै आएका मागमध्ये धेरै विषय सर्वोच्च अदालतका न्यायाधीश हरिकृष्ण कार्कीको संयोजकत्वमा गठित समितिको प्रतिवेदनमा समावेश छन्। तिनलाई क्रमिक रूपमा लागू गर्न आह्वान गर्नु सम्मेलनको अर्को माग हो। कानुन व्यवसायीको आचरण सम्बन्धमा उठ्ने विवादको न्यूनीकरणका लागि आचार संहिताको अनुगमन गर्न प्रभावकारी संयन्त्र निर्माण गर्नुपर्ने महसुस गरिएको बार अध्यक्ष चण्डेश्वर श्रेष्ठले बताए। संवैधानिक परिषद्मा प्रधानन्यायाधीशको संलग्नता नरहने गरी संविधान संशोधन गर्न माग बारले जबराको राजीनामा माग गर्दै कात्तिकदेखि आन्दोलन थालेको थियो। जबराविरुद्ध ९८ जना सांसदले महाभियोग दर्ता गरेपछि बारले सर्वोच्च केन्द्रित आन्दोलनलाई स्थगित गरेको छ। प्रतिनिधिसभामा तत्काल कायम रहेका सम्पूर्ण सदस्य संख्याको कम्तीमा दुई तिहाइ बहुमतबाट पारित भएमा मात्र जबरा पदमुक्त हुने संवैधानिक व्यवस्था छ। अध्यक्ष श्रेष्ठले प्रधानन्यायाधीशको विगतमा कार्यपालिकासँग देखिएको असामान्य निकटका कारण नियुक्तिमा भएका विकृतिहरू सतहमा आउन थालेकाले संवैधानिक परिषद्मा प्रधानन्यायाधीशको संलग्नता नरहने गरी संविधान संशोधन गर्न माग गरिएको बताए। संवैधानिक परिषद्मा प्रधानन्यायाधीशको भूमिकालाई लिएर सर्वोच्चमा मुद्दाहरू पर्ने गरेको र त्यस्ता मुद्दा प्रधानन्यायाधीशकै नेतृत्वमा गठन भएको संवैधानिक इजलासले हेर्ने प्रावधानले अदालतको स्वतन्त्रता र निष्पक्ष अवधारणा प्रतिकूल हुने घोषणा पत्रमा उल्लेख छ। कानुनी शासन र संवैधानिक सर्वोच्चताःव्यावसायिक र मर्यादित बार हाम्रो प्रतिबद्धता भन्ने मूल नाराका साथ सम्मेलन ३ दिनसम्म चलेको थियो। बहिर्गमनको दबाबमा प्रधानन्यायाधीश प्रधानन्यायाधीशलाई न्यायाधीशबाटै असहयोग प्रधानन्यायाधीश राजीनामाको दबाबमा प्रधानन्यायाधीशले राजीनामा दिनुपर्छ दलका बलले पेल्ने मुडमा जबरा प्रधानन्यायाधीशलाई राजीनामाको अल्टिमेटम कुन शक्तिले टिकिरहेका छन् जबरा ? नेपाल बार, न्यायाधीश र प्रधानन्यायाधीश आआफ्नै अडानमा जबराको फैसला : मजदुरको सेयर नै गायब जबरालाई गम्भीर १० आरोप राणा निलम्बनमा परेपछि कार्की कामु प्रधानन्यायाधीश प्रधानन्यायाधीशलाई महाभियोग चुनाव रोक्ने षडयन्त्र : एमाले उपमहासचिव रिमाल प्रधानन्यायाधीशविरुद्ध महाभियोग अब कसरी अघि बढ्छ ? प्रधानन्यायाधीशविरुद्धको महाभियोगमा राष्ट्रिय सहमति जुटाउन कांग्रेसले सबै दलसँग वार्ता गर्ने प्रधानन्यायाधीशविरुद्धको महाभियोग प्रकरण : प्रतिवाद गर्ने पक्षमा एमाले प्रधानन्यायाधीशविरुद्ध महाभियोग : संसद्बाट टुंगो लाग्न ४ महिना म दुःखी छैन : जबरा किन आयो जबराविरुद्ध महाभियोग ? प्रधानन्यायाधीश महाभियोगको कठघरामा प्रधानन्यायाधीश राणाविरुद्ध महाभियोग प्रस्ताव गलत : ओली"
महाशिवरात्रि : खटिए १० हजार सुरक्षाकर्मी,"काठमाडौं : यस वर्ष दर्शनार्थीको सुरक्षाका लागि पशुपति क्षेत्रमा १० हजार सुरक्षाकर्मी परिचालन गरिएको थियो। पाँच हजार नेपाल प्रहरी, तीन हजार ५ सय सशस्त्र प्रहरी, राष्ट्रिय अनुसन्धान विभाग र नेपाली सेनाका समेत गरेर करिब १० हजार सुरक्षाकर्मी पशुपति क्षेत्रमा परिचालन गरिएको जिल्ला प्रसासन कार्यालय काठमाडौंका सूचना अधिकारी दीपक पौडेलले जानकारी दिए। महानगरीय प्रहरी परिसर काठमाडांैका प्रवक्ता दिनेशराज मैनालीका अनुसार महाशिवरात्रीमा हुने भत्तजनको भीड व्यवस्थापन गर्न ४ हजार ३ सय नेपाल प्रहरी खटिए। यसमा एक हजार बढी महिला प्रहरी समावेश थिए। शान्ति सुरक्षा अमनचयन कायम गर्ने, व्रतालु भत्तजनलाई सरलता, सहज तरिकाले दर्शन गराउने कार्यमा नेपाल प्रहरी परिचालन गरिएको हो। मैनाली भन्छन्, नेपाल प्रहरीको कमाण्ड पोष्टअन्तर्गत १६ गते साँझदेखि नै प्रहरी परिचालन गरियो। एसपी र एसएसपीको कमाण्डमा ११ वटा सवपोष्टमा ९ सय जनाको सिफ्टका दरले प्रहरी परिचालन गरिएको छ। शिवरात्री पूर्व नै मन्दिरको सुरक्षा व्यवस्थापन चुस्त पारिएको नेपाल प्रहरीका प्रवक्ता विष्णुकुमार केसीले बताए। उनका अनुसार शान्त र भव्य रूपमा मन्दिरमा मेला लगाउन शनिबारबाटै प्रहरी परिचालन गरिएको थियो। महानगरीय प्रहरी परिसर काठमाडौं र मेट्रो प्रहरीको कमान्डमा ठूलो मात्रामा नेपाल प्रहरी भक्तजनको सुरक्षाका लागि खटिएका थिए। महाशिवरात्रिमा भक्तजनले शिवजीको प्रसाद भन्दै गाँजा, भाङ, चरेसको सेवन गर्ने गरेका छन्। यसलाई रोक्न पनि प्रहरीको फरक समुह खटिएको प्रवक्ता केसीले बताए। यस पटक यस्ता गतिविधि नभई महाशिवरात्री शान्त तवरले सम्पन्न भएको केसीले जानकारी दिए। उनी भन्छन्, महाशिवरात्री शान्तिपूर्ण तरिकाले सम्पन्न भएको छ। भीडभाडका कारण पूजाआजाका लागि भत्तजनले लामो लाइन लाग्नु परेको गुनासो मात्रै आयो। मन्दिरको चारैतिर लाइन बनाएर व्यवस्थीत रुपमा पूजा गर्न सकिने वातावरण बनाउन सुरक्षाकर्मी नै परिचालित बन्यो। पुलको पर्खाल भत्किँदा दुई घाइते दर्शनार्थीको चाप बढ्दा मंगलबार राति आर्यघाट छेउको पुलको पर्खाल भत्किएको छ। दक्षिणतर्फ रहेको पुलको उत्तरतिरको भाग भत्किँदा दुई जना घाइते भएका छन्। काठमाडौं प्रहरी परिसर, टेकुका प्रमुख एसएसपी सुदीप गिरीका अनुसार पर्खाल भत्किँदा पानीमा खसेकामध्ये ३० वर्षीय राजन ओलीलाई उपचारका लागि काठमाडौं मेडिकल कलेज, सिनामंगल लगिएको छ। सनाखत नखुलेका एक घाइते सामान्य उपचारपछि घर फर्किए। पुल जीर्ण थियो, त्यता नजान सचेत गरिएको थियो तर पनि भत्कियो, उनले भने, तर प्रहरी नजिकै भएकाले धेरै क्षति हुन पाएन। काठमाडौं प्रहरी परिसर, टेकुका एसपी दिनेशराज मैनालीका अनुसार शिवरात्रिको दिन मंगलबार १० लाख बढी दर्शनार्थी पशुपति आएको अनुमान गरिएको छ।"
बेनीजोमसोम सडकको म्याग्दीमा सुरुङ बनाउने सम्भाव्यता अध्ययन गर्न निर्देशन,"म्याग्दी : राष्ट्रिय योजना आयोगले बेनीजोमसोम सडकको म्याग्दी खण्डमा सुरुङ बनाउन सम्भाव्यता अध्ययन गर्न निर्देशन दिएको छ। उत्तरदक्षिण जोड्ने कालीगण्डकी कोरिडोर, बेनीजोमसोमकोरला सडक आयोजनाको अनुगमनमा आउनुभएका आयोगका उपाध्यक्ष विश्वनाथ पौडेलले म्याग्दी खण्डमा सुरुङ र उपल्लो मुस्ताङमा कालोपत्रको अध्ययन गर्न निर्देशन दिएका हुन्। आयोजनाका प्रमुख जगत प्रजापतिले टोलीले पहिरो, कमजोर भुगोल र चट्टानी पहाड भएको म्याग्दी खण्डका दुई स्थानमा सुरुङ र उपल्लो मुस्ताङमा निर्माण भएको सडकलाई कालोपत्र गर्ने निर्देशन दिएको बताए। 'कमजोर भूगोल र चट्टानी पहाड भएको भिरकाटे र रुप्से खण्डमा सडकको विकल्पमा सुरुङ बनाउनका लागि अध्ययन गर्न निर्देशन दिनुभयो', उनले भने, 'ग्राभेल भएको जोमसोमकोरला खण्डको सडक कालोपत्र गर्ने योजना अघि बढाउन उपाध्यक्षले निर्देशन दिनुभएको छ।' सडकलाई दिगो र सुरक्षित बनाउन जोखिमयुक्त ठाउँमा सुरुङ बनाउने विकल्प रोज्नुपर्ने उपाध्यक्ष पौडेलको भनाइ थियो। कोरला नाका भएर व्यापार गर्न तथा परम्परागत र ऐतिहासिक गुम्बाको धार्मिक पर्यटन विकासका लागि उक्त कार्य आवश्यक भएको उनी बताउँछन्। मुस्ताङ र डोल्पा जोड्ने सडकलाई पनि प्राथमिकता दिनुपर्नेमा पौडेलले जोड दिए। आयोजनाले भिरकाटेमा ३५० मिटर सुरुङको प्रारम्भिक अध्ययन गरिसकेको प्रमुख प्रजापतिले बताए। चीन र भारत जोड्ने नेपालको छोटो दूरीको कालीगण्डकी कोरिडोर सडक राष्ट्रिय गौरवको आयोजना हो। विसं २०७४ देखि सुरु गरिएको बेनीजोमसोम सडकको म्याग्दी खण्डमा नदी कटान र बाढीपहिरोको समस्या छ। एक सय ८६ किलोमिटर दूरीको बेनीजोमसोमकोरला सडकको १३ मध्ये जोमसोमकोरला खण्डको ६ खण्डको स्तरोन्नति सकिएको छ। आइतबार मुस्ताङ आएको उपाध्यक्ष पौडेल, सहसचिव राजेन्द्र पौडेल, सङ्घीय सडक सुपरिवेक्षण तथा अनुमगन कार्यालयका इन्जिनीयर ललिजन खनाल र तिब्बती भाषाविद् पुण्यप्रसाद पराजुलीको टोली मङ्गलबार काठमाडौँ फर्किएको छ। प्रमुख जिल्ला अधिकारी नेत्रप्रसाद शर्माले आयोगको टोलीले बेनीजोमसोमकोरला सडक र उपल्लो मुस्ताङका गुम्बाको अनुगमन गरेको बताउनुभयो। स्थलगत निरीक्षणपछि टोलीले जोमसोममा जनप्रतिनिधि, कार्यालय प्रमुख र सरोकारवालासँग छलफल गरेको थियो। मुस्ताङमा सञ्चालित कृषि परियोजना र त्यसको प्रभावकारिताको विषयमा समेत टोलीले मार्फाका किसानसँग छलफल गरेको थियो।"
एमसीसीबारे ३ वर्ष दुस्प्रचार भयो : एमाले,"काठमाडौं : केपी शर्मा ओली नेतृत्वको अघिल्लो सरकारले एमसीसी अनुमोदनका लागि संसद्मा दर्ता गरेको थियो। तर, त्यससम्बन्धी प्रस्ताव लामो समय संसदीय प्रक्रियामै गएन। सरकार फेरिएपछि प्रधानमन्त्री शेरबहादुर देउवाले त्यसलाई अघि बढाए। त्यसबीच प्रमुख प्रतिपक्षी एमाले बोलेन। एमसीसी व्याख्यात्मक घोषणासहित प्रतिनिधिसभा अनुमोदन भएपछि भने एमालेले १२ बुँदे धारणा सार्वजनिक गरेको छ। एउटा तथ्यमा हामी सबै स्पष्ट हुनुपर्छ, एमसीसीसम्बन्धी मुद्दा तत्कालीन नेकपाका अध्यक्ष एवं प्रधानमन्त्री केपी शर्मा ओलीलाई पदच्यूत गर्ने लक्ष्यसहित बिकृत रूपमा सुरु गरिएको योजनाबद्ध दुस्प्रचार थियो। गलत मनशायमा आधारित त्यस अभियानले झन्डै तीन वर्षदेखि नेपाली जनमानसलाई अनावश्यक ढंगले गिजोल्यो, विभाजित गर्यो, एमालेले निकालेको प्रेस वक्तव्यमा लेखिएको छ, विवाद यसरी उछालियो कि त्यसले नेपाल राष्ट्रको सामथ्र्यलाई उपेक्षा गर्यो र नेपाली स्वाभिमानको समेत तेजोबध गर्यो। समृद्धिको सपना बोकेका नेताप्रति द्वेषपूर्ण अभिव्यक्तिका लागि सिंगो समाजलाई उकासेको आरोप वक्तव्यमा लगाइएको छ। कुत्सित स्वार्थपूर्तिका लागि चलाइएको अफवाह र हल्लै हल्लामा सिर्जना गरिएको कृत्रिम विवादमार्फत नेपालीनेपालका बीच एकापसमा अविश्वास अल्पनीय खाडल खडा गर्यो, एमालेले भनेको छ। एमसीसी परियोजनासम्बन्धी सम्झौता संसद्बाट अनुमोदन भइसकेको अवस्थामा अब राष्ट्रको हित प्रतिकूल नहुने गरी यसको कार्यान्वयन हुनुपर्ने एमालेको निष्कर्ष छ। वक्तव्यमा छ, पारित भइसकेको परियोजनाका बारेमा राष्ट्रको जनमतलाई थप विभाजित गर्नु हानिकारक छ। कुनै पनि बाह्य सहायता लिनुपूर्व वा सम्झौता गर्नुपूर्व सबै पक्षमा यथेष्ट ध्यान दिन आवश्यक रहेको वक्तव्यमा उल्लेख छ। सम्झौता गरिसकेपछि कार्यान्वयनतर्फ लाग्नुपर्छ। यस सम्बन्धमा केही प्रश्न उठेमा स्पष्ट पार्ने दायित्व पनि सरकारकै हुन्छ, एमाले अध्यक्ष ओलीले वक्तव्यमा भनेका छन्, अहिले सत्ता गठबन्धनका केही नेताहरूबाट अपारदर्शी ढंगले जेजस्तो सहमति पनि गर्न तयार हुने तर जननिर्वाचित प्रतिनिधिहरूको नजरबाट लुकाउन खोज्नेजस्ता द्वैध चरित्र प्रदर्शन भएको छ। सरकारले गरेको सम्झौता सुटुक्क लागू गर्न छाडेर संसद्मा किन पेस गरियो भन्नेजस्ता छली प्रवृत्तिसँग एमाले सहमत हुन नसक्ने ओलीको भनाइ छ। त्यसै कारण यो संसद्मा अनुमोदनका लागि प्रस्तुत गरिएको थियो, ओलीले भनेका छन्। अमेरिकी निकायसँग आफूले सम्झौता नगरेको र संसद्बाट अनुमोदन गर्दा पनि अनुचित ढंगले अलग राखिएको ओलीको भनाइ छ। एउटा सम्झौता संसद्बाट पारित भइसकेपछि कार्यान्वयन नगर्ने भन्ने हुन्न। प्रक्रियागत त्रुटि गर्न हुँदैनथ्यो। सरकारले गर्यो, पार्टीको धारणा सार्वजनिक गर्न आयोजित पत्रकार सम्मेलनमा ओलीले भने, तर, जसरी भए पनि पास भइसकेपछि कार्यान्वयनमा जानु विकल्प छैन। अब राष्ट्रिय हितको प्रत्याभूति हुनुपर्ने ओलीले बताए।तर, अनुमोदन प्रक्रियामा वञ्चित गरिएको भन्दै एमालेले विरोध जनाएको छ। फागुन १५ गतेको प्रतिनिधिसभा बैठकका दुवै सत्रमा हाम्रो पार्टीलाई प्रक्रियामा सहभागी हुनबाट वञ्चित गरियो। यसले देशको प्रमुख प्रतिपक्षलाई यस प्रक्रियाबाट बाहिर राख्ने सत्ताधारी गठबन्धनको षड्यन्त्रपूर्ण व्यवहार पनि स्पष्ट भएको छ, वक्तव्यमा छ, संसद्को सबैभन्दा ठूलो दल नेकपा (एमाले)लाई वेलमा राखेर अवरोधकाबीच यस्तो संवेदनशील निर्णय गरिएको छ। राष्ट्रिय महत्वको मुद्दामा सबै दललाई एक ठाउँमा उभ्याउने दायित्वबाट प्रधानमन्त्रीसमेत विमुख हुनु दुखद भएको एमालेको निष्कर्ष छ। बलियो राष्ट्रिय संकल्प आवश्यक मुलुकको विकासका लागि दूर दृष्टिसहितको बलियो राष्ट्रिय संकल्प चाहिने वक्तव्यमा उल्लेख छ। त्यो संकल्प पूरा गर्न राष्ट्रिय दृष्टिकोण र अडान भएको बलियो राष्ट्रिय पार्टी चाहिन्छ। दरिलो राष्ट्रिय एकता कायम गरी विकास अभियान सञ्चालन गर्न कुण्ठा एवं स्वार्थप्रेरित अति रञ्जनापूर्ण प्रचारबाजीबाट मुक्त हुनु आवश्यक छ, ओलीले पत्रकार सम्मेलनमा भने, एमसीसी प्रकरणमा गठबन्धनमा रहेका केही पार्टीका गलत चालबाजी र उनीहरूबाट प्रकट भएका घातक प्रवृत्तिबाट मुलुकलाई मुक्त पार्न आवश्यक छ। सत्तामा टिकीरहन माओवादी केन्द्रले एमसीसी अनुमोदन गर्यो : एमाले इण्डो प्यासिफिक रणनीतिबारे प्रचण्डले लगाएको आरोपमा निर्लज्ज राजनीति भन्दै ओलीले दिए जवाफ एमसीसी कार्यान्वयन हुनुपर्छ, व्याख्यात्मक घोषणा निरर्थक : ओली छिमेकी मित्रराष्ट्रहरूको संवेदनशीलताप्रति सजग छौंः एमाले (विज्ञप्तिसहित) सभामुखलाई एमालेको चेतावनी : संसदबाट निष्कासन गर्नुनपरोस् कांग्रेसलाई ओलीको कटाक्ष : कहिले छोरी बोक्या छ, कहिले बाउ बोक्या छ भीम रावलले अनुशासन उल्लंघन गरेर हिरो बन्न खोज्नुभयो : ओली ओलीले व्याख्यात्मक घोषणा भने शाकाहारीले किताबको माछा पो खान हुन्न, खोलाको त भइहाल्छ नि भनेजस्तै भएको टिप्पणी गरेका छन् । गठबन्धनका नेताहरू त्यस घोषणालाई लिएर भ्रमकै खेती गर्न सक्रिय रहेको आरोप उनले लगाएका छन्। दुई सरकारबीच भएको सम्झौता, सहमतिको झन्डै आधा दशकपछि एकतर्फी व्याख्याद्वारा संशोधन हुन्छ भन्नु जनतालाई ढाँट्ने दुस्प्रयास हो र यो हास्यास्पद कुरा हो। यो तथ्य प्रतिनिधिसभाको बैठकमा सत्तापक्षीय केही माननीयहरूद्वारा समेत अभिव्यक्त भएको छ, वक्तव्यमा छ, यस सम्बन्धमा एमसीसी आफैंले वक्तव्य दिएर यस्ता कथित घोषणाले सम्झौतामा कुनै फरक नपार्ने कुरा स्पष्ट पारिसकेको छ। तर, केही नेता हिजो आफूले गलत भनेको एमसीसीलाई दुरुस्त पार्ने भ्याक्सिनका रूपमा प्रचार गर्न खोजेको एमालेको निष्कर्ष छ। यो जनतालाई दिग्भ्रमित पार्ने अर्को चालबाजी हो, ओलीले भनेका छन्। एमालेले सम्झौता गर्ने दलहरूले एमसीसीलाई विवादास्पद बनाएको आरोप लगाएको छ। सम्झौता आफूले गरे, जनताले जवाफ माग्दा उत्तर दिनुको साटो प्रश्न एमसीसीतिर तेस्र्याए, ओलीले पत्रकार सम्मेलनमा भने। सन्धिसम्झौताका सन्दर्भमा राज्यले गर्नुपर्ने पत्राचारजस्तो विषयमा दलका नेताले हात हालेर कूटनीतिक मर्यादाको घोर उल्लंघन गरेको आरोप ओलीले लगाए। हाम्रो पार्टी विभाजनका लागि समेत हतियारको रूपमा यसैलाई प्रयोग गरे, ओलीले भने, हाम्रो पार्टी यस खाले दूषित अभियानमा संलग्नहरूप्रति खेद प्रकट गर्छ। वैदेशिक सहायता व्यापक मात्रामा आवश्यक समृद्ध नेपाल, सुखी नेपालीको राष्ट्रिय आकांक्षा पूरा गर्न व्यापक मात्रामा वैदेशिक सहायताको आवश्यकता हुने एमालेको निष्कर्ष छ। हामी हाम्रो राष्ट्रिय हित र स्वाभिमानविपरीत कुनै पनि अनुचित शर्तसहित आउने लगानी होस् वा सहायता केही पनि स्वीकार्दैनौं । हामी हाम्रो आवश्यकता र प्राथमिकता एवं उचित आधारमा आउने बाह्य ऋण, लगानी वा सहायता स्वीकार्छाैं । हामी त्यस्तो सहायता परिचालन गरी विकासको प्रतिफल आफ्ना देशवासीलाई उपलब्ध गराउने सामथ्र्य राख्छौं, वक्तव्यमा छ। सभामुखको व्यवहार झनै आपत्तिजनक एमालेले सभामुखको व्यवहार झनै आपत्तिजनक भएको जनाएको छ। सरकारले दिएको बिजनेस सदनमा प्रस्तुत नगर्नेजस्ता पदीय दायित्व प्रतिकूल व्यवहार गर्दै आउनुभएका सभामुखले कुनै समय एमसीसीसम्बन्धी प्रस्ताव टेबल गर्नुपरेमा आत्महत्या गर्छु भन्नेजस्ता आवेगपूर्ण अभिव्यक्ति दिनुभयो, वक्तव्यमा छ, षड्यन्त्रको पटकथा तयार भएपछि भने सभामुख भनेको अम्पायर हो भन्नेजस्ता शब्दावली प्रयोगमा ओर्लिनुभयो। सभामुखको व्यवहार पदीय कर्तव्यको पालनाभन्दा पनि दल विशेषको आज्ञापालन गर्ने देखिएको एमालेको आरोप छ । सभामुख नै दलहरूले कारबाही गरेका अनुशासनहीन सांसदलाई जोगाएर दल विभाजनको मतियार बनेको विषय दोहोर्याएको छ । संसद् प्रभावकारी नहुनेमा सभामुख जिम्मेवार रहेको बताउँदै एमाले भनेको छ, संसद् जननिर्वाचित प्रतिनिधिमार्फत लोकतन्त्रको अभ्यास गरिने थलो हो । चार वर्षअघिको जनादेश अहिले खण्डित भएको छ । त्यसैले संसद् प्रभावकारी हुन सकिरहेको छैन । त्यसमाथि सभामुखको भूमिकाले थप गतिरोध सिर्जना भएको छ । यी सबै घटनाक्रमले सभामुख यस गरिमामय पदका लागि योग्य हुनुहुन्न भन्ने थप पुष्टि भएको छ । एमाले सभामुखको राजीनामा मागेको छ। एमाले अध्यक्ष ओलीले सभामुखको ससम्मान बहिर्गमनको पक्षमा रहेको बताए। सभामुख सापकोटाले राजीनामा नदिए संसद्मा महाअभियोग लगाउन सक्ने चेतावनी ओलीले दिए।"
एमसीसी जस्ताको तस्तै अनुमोदन हुन दिएनौं : नेपाल,"काठमाडौं : एकीकृत समाजवादी अध्यक्ष माधवकुमार नेपालले आफ्नो पार्टीको अडानका कारण एमसीसी जस्ताको तस्तै अनुमोदन हुन नदिइएको बताएका छन्। एमसीसीको व्याख्यात्मक घोषणालाई महत्वपूर्ण उपलब्धिका रूपमा लिनुपर्ने नेपालको भनाइ छ। एमसीसी जस्ताको तस्तै अनुमोदन गर्ने योजना ओली सरकारको थियो, अध्यक्ष नेपालले मंगलबार पत्रकार सम्मेलनमा भने, हाम्रो पार्टीले लिएको अडान र सचेतना अभियानको सफलता नै मान्नुपर्छ। हाम्रा कारण जस्ताको तस्तै पारित हुनबाट जोगियो। ओली नेतृत्वको अघिल्लो सरकारले एमसीसीलाई इन्डोप्यासिफिक रणनीतिसँग पनि संलग्न गराउन खोजेको दाबी नेपालले गरे। त्यही सरकारले एमसीसीका विषयमा बढी भ्रम पैलाएको आरोप उनले लगाए। एमसीसीबारे प्रस्ट पार्नका लागि १२ बुँदे व्याख्यात्मक घोषणा आएको र त्यसमा विश्वास गर्ने आधार बनेको हो, उनले भने, जनताको भावनाको प्रतिनिधित्व गर्ने पार्टी एकीकृत समाजवादी हो। पार्टीले स्पष्ट भएर अघि बढ्नुपर्छ भनेर निर्णय गरेअनुसार अघि बढेका हौं। अहिले जनता पनि प्रस्ट भएका छन्। एमसीसीले देशको राजनीति जटिल अवस्थामा पुर्यायो : माधव नेपाल माधव नेपाललाई ओलीको प्रश्न : मसँग किन आत्तिनुभयो यति सारो ? संसदबाट निकाल्ने ओलीको चेतावनीमा माधवको काउन्टर: सभामुखको पक्षमा दृढ भएर उभिन्छौं माधवप्रचण्डले राष्ट्रघाती काम गरे : थापा"
आज तेस्रो भरतमोहन स्मृति दिवस,"काठमाडौं : वरिष्ठ वामपन्थी नेता तथा तत्कालीन उपप्रधान एवं अर्थमन्त्री स्वर्गीय भरतमोहन अधिकारीको तेस्रो स्मृतिसभा आज हुँदैछ। अधिकारीको ८२ वर्षको उमेरमा ०७५ साल फागुन १८ गते निधन भएको थियो। एमालेको ९ महिने अल्पमत सरकारका अर्थमन्त्री अधिकारी उक्त सरकारका कतिपय जनमुखी कार्यक्रमका कारण लोकप्रिय छन्। अधिकारीले नै वृद्धवृद्धा र एकल महिलालाई सामाजिक सुरक्षा कार्यक्रममार्फत माशिक भत्ता दिने कार्यक्रम थालेका थिए। मासिक एक सय रुपैयाँबाट सुरु भएको सामाजिक सुरक्षा भत्ता बढेर पछिल्लो समय ४ हजार पुगेको छ। यस्तै महिलाका नाममा घरजग्गा खरिद गर्दा रजिष्ट्रेशन शुल्क छुट गर्ने नीति अघि सारेर उनले महिला सशक्तीकरणमा समेत योगदान गरेका थिए। उक्त व्यवस्थाका कारण धेरै महिला सम्पत्तिका मालिक भएका छन्। आफ्नो गाउँ आफैं बनाऔं कार्यक्रममार्फत अधिकारीले पहिलोपटक स्थानीय तहमा विकास बजेट पठाउने कामको पनि प्रारम्भ गरे। सहकारीमार्फत आर्थिक कारोबारमा जनताको पहुँच वृद्धिका लागि उनले गाउँगाउँमा सहकारी, घरघरमा भकारी कार्यक्रम अघि सारेका थिए। भरतमोहन अधिकारी स्मृति प्रतिष्ठानले विराटनगरमा गर्न लागेको सभामा नेकपा एकीकृत समाजवादीका सम्मानित नेता एवं पूर्वप्रधानमन्त्री झलनाथ खनालले सम्बोधन गर्ने बताइएको छ। स्मृतिसभामा सामाजिक जीवनका विविध क्षेत्रमा उदाहरणीय काम गरेर ख्याती कमाएका प्रदेश१ का सात ज्येष्ठ नागरिकलाई सम्मान गर्ने कार्यक्रमसमेत राखिएको छ। विराटनगरमा ज्येष्ठ नागरिक शैक्षिक कार्यक्रम स्मृति प्रतिष्ठानले विरानटरमा पनि अशिक्षित जेष्ठ नागरिकका लागि शिक्षा कार्यक्रम सुरु गर्ने भएको छ। स्मृति दिवसको अवसर पारेर उक्त कार्यक्रम घोषणा गर्न लागिएको अधिकारी पुत्री एवं प्रतिष्ठानकी सदस्य लीमा अधिकारीले जानकारी दिइन्। उनका अनुसार विभिन्न कारणले उमेर छँदा औपचारिक शिक्षाबाट बञ्चित ४० वृद्धवृद्धालाई शिक्षा प्रदान गरिनेछ। कार्यक्रमको नाम आधारभूत तथा प्रविधिमुलक शिक्षा कार्यक्रम दिइएको छ। आफूहरुको अभियानबाट निरक्षरताका कारण विभिन्न अवसरबाट बञ्चित वृद्धवृद्धाको सशक्तीकरणमा मद्धत पुग्ने विश्वास प्रतिष्ठानको छ। एक वर्षे शैक्षिक कार्यक्रममार्फत निरक्षर ज्येष्ठ नागरिकलाई सामान्य लेखपढ गर्न, दैनिक हिसाब राख्न, मोबाइल फोन, ग्याजेट तथा विद्युतीय उपकरण प्रयोग गर्न तथा सडक सङ्केत बुझ्न सक्ने बनाउने लक्ष्य लिइएको अधिकारीले बताइन्। कक्षामा सहभागी जेष्ठ नागरिकलाई प्रतिष्ठानले नै शैक्षिक सामग्री, मोबाइल फोन, झोला दिवा खाजा तथा कक्षामा आउजाउ गर्न बसको व्यवस्था मिलाउने छ। सिकाई मापन गर्न महिनाको एकपटक आंशिक र १२औं महिनामा अन्तिम परीक्षा लिइनेछ। परीक्षापछि उनीहरुको सिकाइअनुसार प्रमणपत्र दिइनेछ। प्रतिष्ठानले यसअघि ललितपुरको बुङमतिमा यस्तै प्रकृतिको ज्येष्ठ नागरिकका लागि शैक्षिक कार्यक्रम सञ्चालन गर्दै आएको छ। उक्त कार्यक्रममा ४० ज्येष्ठ नागरिक सहभागी छन्। मुलुकका सातवटै प्रदेशमा अभियान विस्तार गर्ने लक्ष्य प्रतिष्ठानको छ। नेकपा नेता पूर्वअर्थमन्त्री भरतमोहन अधिकारीको निधन के थियो भरतमोहन अधिकारीको अन्तिम सन्देश ? राजकीय सम्मानसाथ भरतमोहनको अन्त्येष्टि, तीन छोरीले दिए दागबत्ती राजनीतिक नेताको आँखामा यस्ता थिए भरतमोहन भरतमोहन र रवीन्द्रको राम्रा कामको पदचाप गरौँ मैले चिनेका भरतमोहन मोतिबिन्दुको निःशुल्क शल्यक्रिया गर्दै भरतमोहन अधिकारी फाउण्डेशन"
विदेशी सहायताका विसंगति,"ऐंचोपैंचोको चलन गाउँघरतिर अझै छ। समाजमा मानिस बस्नुको मतलबै एकअर्काको सहयोगको आदानप्रदान हो। अर्मपर्म र ऐंचोपैंचोबिना सहअस्तित्व सम्भव थिएन। जबजब सहरीकरण फस्टाउँदै गएको छ, ऐंचोपैंचोको चलन लोप हुँदैछ। देशहरूका हक भने यस्तो चलन बढ्दो छ, जब कि हाम्रै गाउँघरतिर यस्तो चलन हुँदा देशदेशका बीचमा सहयोगको परम्परा केवल सैन्यशक्ति सहयोगका हकमा मात्रै सीमित थियो। विकास र आर्थिक सहायताको चलन १९औं शब्तादीबाट सुरु भएको मानिन्छ। वैदेशिक सहायताको लेनदेन आज विश्वभर स्थापित सत्य भइसकेको छ। अमेरिकी सहयोग नियोग मिलेनियम च्यालेन्ज कर्पाेरेसन (एमसीसी)सँगको सम्झौता प्रतिनिधिसभाले फागुन १५ मा अनुमोदन गरेपछि वैदेशिक सहायताको बहस थप प्रासंगिक बनेको छ। किनभने यो मुद्दाले नेपाली जनमत निकै हदसम्म विभाजित बन्यो, राजनीतिक दलहरू यसैका आडमा एकअर्काेको कद होचो बनाउने दाउमा लागे। यसमा एउटा मत यस्तो पनि थियो कि वैदेशिक सहायता लिनै हुँदैन। तर, त्यो बहसको विषय नै होइन, बरु कस्तो सहायता लिने, कति लिने अनि कहिलेसम्म लिने भन्ने हो। हामीले त संविधानमै लेखेका छौं वैदेशिक सहायता र ऋण लिने अधिकार नेपाल सरकारको हुनेछ। त्यस्तो सहायता वा ऋण लिँदा देशको समष्टिगत आर्थिक स्थायित्व हुने गरी लिनुपर्नेछ। अर्थात् सरकारले ऋण लिनेछ, सहायता लिनेछ। लिन सक्नेछ भन्ने नै हो। त्यसो त सत्य के हो भने नेपालको विकास वैदेशिक सहायतामा निर्भर छ। पछिल्लो ६ वर्षमा वैदेशिक सहायता स्वरूप २० खर्ब २३ अर्ब रुपैयाँ नेपाल भित्रिएको छ। जब कि यो आर्थिक वर्ष नेपालको राजस्व संकलनको लक्ष्य १० खर्ब हो। त्यसको ६० प्रतिशत साधारण खर्चमा जान्छ। यो वर्ष ऋणको साँवा, ब्याज र अन्य खर्च कटाएर करिब १४ अर्बमात्र बच्ने अड्कल छ। यति बजेटले कति पो विकास होला ? त्यसैले हाम्रो विकासको भर वैदेशिक सहायताको भरमा छ। हामीले विकासे सहायता लिन थालेको ६ दशक नाघिसक्यो। वैदेशिक सहायता लिनै हुन्न भन्ने कुरा एकांगी छ। कहिलेसम्म लिएरै धानिने भन्ने चाहिँ प्रश्न हो। पूर्वाधार तयार गर्न, प्रविधि भिœयाउन, साधन प्रयोग गर्ने मामिलामा राष्ट्रले वैदेशिक सहयोग लिनु नै पर्छ। हाम्रोजस्तो विकासशील राष्ट्रका लागि त्यसको झन् बढी आवश्यक छ, आर्थिक सहयोगको पनि जरुरी छ। ऋण पनि खाँचो छ। नेपालको वैदेशिक ऋण पनि बढेको बढ्यै छ। त्यो त्यति डरलाग्दो कुरा होइन, जति त्यो ऋणअनुसारको उपलब्धि चाहिँ हामीले गर्न नसकेको सत्य हो। धनी राष्ट्रहरूले पनि ऋण लिएका छन्, आफ्नो देशको हितमा प्रयोग गरेका छन्। नेपालका हकमा वैदेशिक ऋण वा सहायताको मात्रा न्यूनीकरण गर्दै आन्तरिक आय वृद्धि प्रमुख चुनौती हो। त्यो चुनौती पूरा नगरी हाम्रो विकास सम्भव छैन। सहायता वा ऋण सहायक कुरा हुन सक्छ, तर मूल आधार भनेको राष्ट्रिय आम्दानीको स्रोत नै हुनुपर्छ। राष्ट्रिय आम्दानीको स्रोत वृद्धि हुने पूर्वाधारहरूमा वैदेशिक सहायतालाई उपयोग गर्न सक्यौं भने हामीले त्यो चुनौती पूरा गर्न सक्छौं। होइन भने सधैं अरूमा निर्भर बजेट निर्माण गर्दै हाम्रो अर्थतन्त्र आसे अर्थतन्त्रमा परिणत हुन्छ। हाम्रो क्षमता अभिवृद्धिमा वैदेशिक सहायतालाई कसरी प्रयोग गर्ने, अहिलेसम्म हामी त्यस मामिलामा कहाँ चुक्यौं समीक्षा गरेर अघि बढ्नुपर्छ। अरूको परोपकारको पात्रमा सीमित बन्यौं भने त्यसले दाताकै भलो गर्छ, हामीलाई झन् कंगाल बनाउँछ। कतिपय दातृ निकायको सहयोग उनीहरूकै जनशक्ति परिचालन, उनीहरूको क्षमता अभिवृद्धि र वृत्ति विकासमा घुमाउरो गरी केन्द्रित रहेको पनि सत्य हो। वैदेशिक सहायताका यस्ता विसंगतिबाट छिटोभन्दा छिटो मुक्त नभई मुलुकको विकास सम्भव छैन।"
अमेरिकाले लगायो रुसी विमानलाई प्रतिबन्ध,"वासिङटन डिसी : अमेरिकी राष्ट्रपति जो बाइडेनले संसदलाई सम्बोधन गर्दै सबै रुसी उडानहरूले अब अमेरिकी हवाई क्षेत्र प्रयोग गर्न नपाउने बताएका छन्। आफ्नो सम्बोधनका क्रममा उनले यी रुसी उडानहरूमा सबै प्रकारका व्यावसायिक र निजी उडानहरू समावेश गरिएको बताए। युरोपेली राष्ट्रहरू र क्यानडाले पनि रुसका उडानमा प्रतिबन्ध लगाइसेका छन्। बाइडेनले प्रतिबन्धले रुसलाई अझ एक्लो बनाउने र अर्थतन्त्रमा ठूलो दबाब पर्ने बताए। उनले रुसी मुद्रा रुबल र स्टक बजारले आफ्नो भ्याल्यु ३०४० प्रतिशत गुमाइसकेको पनि औंल्याए। राष्ट्रपति बाडेनले अमेरिकीहरूलाई युक्रेनी जनताबाट प्रेरणा लिन पनि आग्रह गरे। 'पुटिनले पक्कै पनि किभलाई ट्याङ्कले घेरेर बस्न सक्छन्, तर उनले युक्रेनी जनताको मन कहिल्यै जित्ने छैनन्,' उनले भने। बीबीसी"
स्वतन्त्र न्यायपालिकाको पक्षमा,"न्यायपालिकामा राजनीति हस्तक्षेप हुने गरेको छ। नेपालमा २०४६ सालको परिवर्तनपछि अधिकांश प्रधानन्यायाधीशको बहिर्गमन सुखद छैन। एकाध प्रधानन्यायाधीशलाई छोड्ने हो भने गणतन्त्र स्थापनापछि सबैजसो प्रधानन्यायाधीश विवादित भए वा बनाइए। यो क्रम आजपर्यन्त जारी छ। वर्तमान प्रधानन्यायाधीश चोलेन्द्रशमशेर राणाविरुद्ध संसद्मा महाअभियोग प्रस्ताव दर्ता भएको छ। यसअघि सुशीला कार्कीविरुद्ध पनि महाअभियोग दर्ता भएको थियो। मुलुकमा भएका अधिकांश राजनीतिक परिवर्तनपछि स्वतन्त्र न्यायपालिकामा राजनीति हस्तक्षेप हुने गरेको छ। केही दिनअगाडि सत्तापक्षमा ९८ जना सांसद सदस्यको हस्ताक्षरबाट प्रधानन्यायाधीश राणाविरुद्ध महाअभियोग प्रस्ताव न्यायालयमा संसद्मा दर्ता भएको थियो। जुन राजनीतिक हस्तक्षेपको पछिल्लो कडी मात्रै हो। यस्ता महाअभियोगले आगामी दिनमा राजनीति दलका नेतालाई चित्त नबुझ्दा वा उनीहरूले भनेको नमान्दा वा नगरिदिँदा जुनसुकै बेला जोकोही प्रधान्यायाधीशलाई पनि महाअभियोग दर्ता गर्न सक्ने खतरनाक सम्भावना र परम्परा विकसित हुने जोखिम बढेर गयो। बूढी मरीभन्दा पनि काल पल्कियो भन्ने चिन्ता भनेजस्तो कुनै प्रधानन्यायाधीशको काम आफूलाई चित्त नबुझेकै भरमा उनीविरुद्ध महाअभियोग दर्ता गर्ने र उनलाई अस्थायी रूपमा काम गर्नबाट रोक्ने परम्परा विकसित हुँदै गएको देखिएको छ। जुन देश र जनताका लागि हितकर हुँदैन। अहिले पनि वर्तमान प्रधानन्यायाधीश चोलेन्द्रशमशेर राणालाई जे जति कुराको आरोप तय गरियो र त्यसका आधारमा महाअभियोग लगाउने काम भयो। त्यसमा बुझ्नुपर्ने कुरा के छ भने महाअभियोग लगाउनुपर्ने वास्तविकता एउटा छ, आरोप अर्कै तय गरिएको छ। र, प्रधानन्यायाधीशप्रति असन्तुष्टिका आवाजहरू अहिले उठेका पनि होइनन्। असन्तुष्टिका आवाज ६ महिनाभन्दा पहिल्यै उठेका थिए। महाअभियोग लगाउने काम मात्र अहिले आएर भएको छ। यस्तो हुनुको कारण प्रधानन्यायाधीशले पदीय दायित्व ठीकसँग पूरा नगरेको भन्दा पनि अमुक दलको राजनीतिक स्वार्थ हो। प्रधानन्यायाधीशले भनेका काम नगरिदिएको र यी प्रधानन्यायाधीश पदमा कायम रहे अदालतले आफूमाथि दायर भएका मुद्दा आफ्नो अनुकूल नगरिदिएला भन्ने डर देखिन्छ। अथवा नेकपा एमालेका अध्यक्ष केपी शर्मा ओलीले भनेअनुसार निर्णय होला र आफ्नो दल संकटमा पर्ला भन्ने चिन्ता नै महाअभियोगको मुख्य कारण भएको देखिन्छ। अदालतका कारणले हाम्रो सांसद पद जाला, अदालतका निर्णयले आफूमाथि संकट आइपर्ला भन्ने चिन्ता महाअभियोग लगाउने दल वा सांसदमा देखिएको छ। यसअघि संवैधानिक आयोगमा भएका नियुक्तिहरूका सम्बन्धमा परेका रिटमाथि निर्णय आफू अनुकूल नहोला र हामीले आफ्ना मान्छे भर्ती गर्न नपाउँला भन्ने चिन्ता पनि महाअभियोग लगाउने दल र सांसदमा देखिएकै छ। यी प्रधानन्यायाधीश रहिरहेमा संवैधानिक आयोगमा अर्काेले नियुक्ति गरेका मानिसले आफूमाथि लाञ्छना लगाउने, अनुसन्धान गर्ने र मुद्दा लगाउने काम गर्ला भन्ने पनि देखिन्छ। त्यसमा हाम्रो अनुकूल अदालत पनि नरहँदा र हामीले जाने ठाउँसमेत टुंगिएला जस्ता कुराको शंकामा अभियोग देखाउने काम भएको छ। प्रधानन्यायाधीशमाथि लगाइएको आरोप एउटा र वास्तविकता अर्कै भएकै कारणले अहिलेको महाअभियोग यदि हो भने नेपाली उखान बूढी मरीभन्दा पनि काल पल्कियो भन्ने डर देखिएको छ। सोही उखानले भनेजस्तै चोलेन्द्रलाई महाअभियोग दर्ता हुन्थ्यो कि हुँदैनथ्यो भन्ने कुराको बहस र छलफल छुट्टै हो। त्योभन्दा पनि आउने दिनमा यस्तै खालका संस्कार र परम्परा रहने हो कि भन्ने डर हो। यदि त्यसो हो भने कुन प्रधानन्यायाधीशले वा कुन न्यायाधीशले स्वतन्त्र, सक्षम, निष्पक्ष न्यायालय सञ्चालन गर्न र आम नागरिकलाई अनुभूति दिन सक्लान् ? यसरी महाअभियोग लगाउने संस्कारले जन्माएको सबैभन्दा ठूलो डर भनेको न्यायालयमाथि आम नागरिकले भरोसा गर्ने ठाउँ रहला कि नरहला ?भन्ने नै हो। यो वास्तविकताभन्दा पर सरोकारवाला हुन हुँदैन। न्यायपालिका स्वतन्त्र हुनुपर्छ । अर्थात्, न्यायपालिकामा व्यवस्थापिका, कार्यपालिकाको प्रभाव पर्नु हुँदैन। अन्य निकायको छाया पर्छ भने त्यसले शुभसंकेत गर्दैन। सर्वसाधारणका लागि गरिने न्याय एक किसिमको, उद्योगी व्यापारीलाई गरिने न्याय अर्को किसिमको, राजनीतिक दल र तिनका प्रधानमन्त्री एवं नेतालाई दिनुपर्ने न्याय र विदेशी शक्ति राष्ट्रको पक्षधरलाई दिनुपर्ने न्याय फरक फरक चिन्तन र मानसिकताबाट गरिने भयो भने के होला ? संविधान र कानुनसम्मत हुने न्याय कहाँ पुग्ला ? यसमा कसैले गम्भीर भएर सोचेको छ ? त्यसैले सबैभन्दा राम्रो महाअभियोगका सम्बन्धनमा संसद्ले निष्पक्ष छानबिन र अनुसन्धान गराएर महाअभियोग ल्याउनु पर्नाका कारण पत्ता लगाउनुपर्छ। त्यसपछि महाअभियोग फिर्ता लिन लगाउनुपर्छ। र, समग्र न्यायपालिका सुधारका लागि स्वतन्त्र, निष्पक्ष संसदीय आयोग गठन गर्नुपर्छ। उक्त आयोगले वर्तमान प्रधानन्यायाधीश चोलेन्द्रशमशेर राणामात्रै होइन, तल्लो तहदेखि माथिल्लो तहसम्मका सबै न्यायाधीशको काम कारबाही र सम्पत्ति छानबिन अनुसन्धान गर्नुपर्छ। साथै, सफाइ दिने र कारबाही गर्ने दायरामा ल्याउने, नराम्रो काम गर्नेलाई दण्ड र राम्रो काम गर्नेलाई पुरस्कारको व्यवस्था गर्ने काम हुनुपर्छ। यस्तै, संविधानसम्मत कानुन बनाएर न्यायाधीश नियुक्ति हुनुपूर्व सम्पत्ति विवरण सार्वजनिक गर्नुपर्ने र निवृत्त भएपछि पनि आफ्नो सम्पत्ति विवरण सार्वजनिक गर्नुपर्ने अनिवार्य व्यवस्था गरिनुपर्छ। यससहित न्यायाधीशहरूको काम कारबाहीको जाँच गर्ने स्वतन्त्र आयोगको स्थायी रूपमा व्यवस्था राज्यले गर्नुपर्ने अहिलेको आवश्यकता हो। आफ्नो स्वार्थसिद्ध गर्न यसरी बारम्बार न्यायालयमाथि धावा बोल्दा स्वतन्त्र न्यायपालिकाको अस्तिस्व संकटमा पर्न सक्छ। शक्ति पृथकीकरणको सिद्धान्तअनुसार र चेक एन्ड ब्यालेन्स कायम गर्न पनि स्वतन्त्र र सशक्त न्यायपालिका आवश्यक पर्छ। त्यसतर्फ सम्बन्धित पक्षले बेलैमा ध्यान पुर्याउनुपर्छ। होइन भने यसले भोलिका दिनमा दिने परिणाम निकै भयंकर हुन सक्छ। न्यायपालिका स्वतन्त्र हुनुपर्छ अर्थात् न्यायपालिकामा व्यवस्थापिका कार्यपालिकाको प्रभाव पर्नु हुँदैन। यदि न्यायपालिकामा अन्य निकायको छाया पर्छ भने त्यसले शुभसंकेत गर्दैन। हो, न्यायपालिकामा बेथिति देखियो भने त्यसको समाधान खोज्नुपर्छ। तर, कहिले र कसरी भन्ने कुराको ख्याल गर्नुपर्छ। अहिले जुन तरिकाले महाअभियोग लगाउने काम भयो। त्यसले न्यायपालिका सफा होइन, झनै मैलो बनाउने देखिएको छ। यदि यो महाअभियोग दुई, तीन महिना अगाडि आउँथ्यो भने त्यो बारको आन्दोलनको कारण आयो भन्ने बुझ्न सकिन्थ्यो। तर, यस्तो समयमा आयो जसले यसमा राजनीतिक गन्ध रहेको छर्लंग देखियो, स्पष्ट महसुस पनि हुन पुग्यो। यसरी आफू अनुकूल फैसला नआउने भएपछि महाअभियोग लगाउँदै जाने हो भने न्यायपालिकाको अवस्था कस्तो होला ? त्यो सोच्नुपर्ने विषय हो। भोलि अर्को सरकार आउँछ उसले पनि आफू अनुकूलको फैसला गर्न लगाउँछ। यदि त्यो भएन भने पुनः महाअभियोग लगाउँछ। त्यसको नतिजा के हुन्छ भन्ने कुराको अनुमान लगाउन पनि सकिँदैन। अदालतमा यस्तै प्रकृतिको हस्तक्षेप हुने हो भने भोलि कानुनी शासन समाप्त भएर जान्छ। देशमा भ्रष्टाचार बढ्छ तर भ्रष्टाचारीलाई कारबाही हुँदैन। त्यसले मुलुकको अर्थव्यवस्थालाई धराशायी बनाउँछ। अर्कोतिर जनताको न्यायपालिका माथिको विश्वास हराएर जान्छ। त्यो हुनु साँच्चिकै एक ठूलो खतराको संकेत हो। जनताको विश्वास न्यायपालिकाबाट मात्रै हराउँदैन, राजनीतिक दल र तिनका नेताहरूबाट पनि हराउँछ। त्यसले पुनः एक पटक राजनीतिक परिवर्तनको बाटो लिन सक्छ। जनताले ठूलो त्याग र बलिदान गरेर ल्याएको यो व्यवस्थाले यसरी एकपछि अर्को अनैतिक काम गर्दै जाने हो भने जनताले यो व्यवस्था नै परिवर्तन गर्न पछि पर्दैनन्। त्यो हुन नदिनका लागि पनि दलहरू अनुशासनमा बस्नु आवश्यक छ। जनता सर्वोपरी हो। जनताको शासन रहेको अवस्थामा जनतालाई नै नगन्ने र विभिन्न काम र क्रियाकलापले उनीहरूलाई बारम्बार निराश बनाउने काम भइरहेको छ। यदि यसो हो भने जनता पुनः एक पटक सडकमा ओर्लिन बाध्य हुन सक्छन्। जुन अवस्थामा नेताले बेलैमा विचार गर्नै पर्छ। त्यसैले राजनीतिक दलहरूले सोच विचार गरेर मात्र आगामी कदमहरू चाल्नु राम्रो हुनेछ।"
हाँस्दाहाँस्दै रुन्छ कर्णाली,"कर्णालीमा नुन अभाव सदाबहार समस्या हो। एक पोको नुन पाउन ४, ५ दिनको बाटो हिँड्नुपर्छ। नुनभन्दा चर्को छ नुनको भाउ। त्यसैले कर्णाली अलिनो छ। समाचारमा आएको सन्दर्भले अर्को कुनाको नेपालीको मन चस्स पार्छ। कर्णालीको विकासका लागि भनेर वर्षौंदेखि यति धेरै शब्द खर्चिएको छ कि ती सबै शब्द थुपार्ने हो भने शब्दको पहाड बन्छ। नेता, नीतिनिर्माता, स्थानीय जनप्रतिनिधि, वुद्धिजीवी र विकासे संघसंस्थाले कर्णालीका विकासका लागि धेरै शब्द खर्चेका छन्। राज्यले ठूलो परिमाणमा बजेट खर्चेको छ। धेरैले कर्णालीको मुद्दा उठाए। तिनले धेरै कमाए। तर, कर्णालीवासीले के पाए ? यस्तो प्रश्न गर्नैपर्ने अवस्था छ कर्णालीमा। विकासे संघसंस्थाले विभिन्न मुलुकबाट सहयोग ल्याएर पनि कर्णालीको विकासका लागि खर्चेका छन्। तर कर्णाली जहाँको तहीँ छ। जस्ताको तस्तै छ। कर्णालीवासीको दुःख जहाँको तहीं छ। जस्ताको तस्तै छ। यतिसम्म कि सहरका गृहिणीलाई सुनको चिन्ता हुँदा कर्णालीका गृहिणीलाई अझै पनि नुनकै चिन्ता छ। नुनको चिन्तामा डुबेका कर्णालीवासी कर्णालीको विकासका लागि जनप्रतिनिधि, विकासे संस्था र देशका ठूल्ठूला नेताले निकै कर्णालीको विकासबारे चाखपूर्वक बोलेको खबर सुनेर मनमनै हाँस्छन्। अनि नुनको पिरलोले हाँस्दाहाँस्दै रुन्छन्। कर्णालीको विकासका कुरा अचेल कर्णालीवासीलाई व्यंग्यजस्तो लाग्छ। त्यसैले ती कर्णालीको विकासको कुरा सुनेर उसैगरी व्यंग्यपूर्वक हाँस्छन् र फेरि नुनको पिरलो सम्झेर रुन्छन्। जनतालाई एक चिम्टी नुन सस्तोमा सहज र सर्वसुलभ उपलब्ध गराउन नसक्ने सरकारका विकास र समृद्धको ठूल्ठूला गफ सुनेर अचम्मित छन् कर्णालीवासी। कर्णालीको विकासका लागि अहिलेसम्म विनियोजित बजेटले कर्णालीको रूपै फेरिइसकेको हुनुपर्ने हो। नेता, नीतिनिर्माता, स्थानीय जनप्रतिनिधि, वुद्धिजीवी र विकासे संस्थाले बोलेजस्तो गरेको भए कर्णालीको कायापलट भइसक्नुपर्ने हो। कर्णालीवासीको घरघरसम्म सडक सञ्जाल पुगिसकेको हुनुपर्ने हो। विकासको उज्यालो घाम कर्णालीवासीको दैलादैलामा छिरिसकेको हुनुपर्ने हो। कर्णाली उज्यालो भइसक्नुपर्ने हो। विकासका सम्भावनाले कर्णाली यसै पनि उज्यालो छ। तर अझै अँध्यारोमै छ कर्णाली। एक चिम्टी नुनका लागि तड्पिरहेको छ कर्णाली। एक चक्की सिटामोल र एक पुरिया जीवनजलका लागि पनि तड्पिरहेको छ कर्णाली। किन यस्तो भइरहेछ ? यो प्रश्नको तीरले प्रहार गरिरहेको छ कर्णालीको विकासको कुरा गरेर नथाक्ने विकासप्रेमीहरूलाई। तर तिनको मुटु चस्किएको छैन न त मन नै झस्किएको छ। दुनो सोझ्याए। सक्किगो। लाग्छ, कर्णालीवासीले भोग्दै आएको अभाव, दुःख, पीडा र रोदनसँग तिनको केही नाता छैन। साँच्चै कर्णालीको विकास चाहेको भए हिजोको कर्णाली आज पनि उस्तै रहने थिएन। अर्कै कर्णाली बनिसक्ने थियो। उज्यालो कर्णाली। समृद्ध कर्णाली। तर अझै अँध्यारोमा उज्यालो भविष्य पर्खिरहेको छ, कर्णाली। सहरवासीको सम्बन्ध सुनसँग छ। कर्णालीवासीको सम्बन्ध नुनसँग छ। सहरका गृहिणी सुनको भाउ सोध्दै हिँड्दा कर्णालीका गृहिणी नुन पाउने दाउ खोज्दै हिँड्छन्। एक पोका नुनका लागि सरकारी उच्च पदस्थको तोक चाहिने अर्को कर्णाली संसारमा अन्त कतै छ कि छैन ? अब यस्तो दिन नआओस् कि कर्णालीका जनताले बाँच्नका लागि पनि सरकारी उच्च पदस्थकै तोक चाहियोस्। सुगम र दुर्गम ठाउँको आर्थिक अवसरमा ठूलो अन्तर छ। दुर्गममा न आर्थिक क्रियाकलाप छ, न रोजगारी। न चाहेको खरिद गर्न सक्ने अवस्था छ, न त खरिद गर्ने आर्थिक क्षमता नै। सहरमा २० रुपैयाँमा पाइने एक पोका नुनलाई कर्णालीका विकट ठाउँका जनताले २ सय ३० रुपैयाँसम्म तिर्नुपर्छ। कति अत्यासलाग्दो आर्थिक विभेद ?कसरी चलेको होला त्यहाँका जनताको जीवननिर्वाह ? सोच्दामात्रै पनि कहाली लाग्छ। नुनका लागि चारपाँच दिनको बाटो हिँड्न तयार छन् जनता। चर्को मूल्य तिर्न पनि तयार छन्। तर चारपाँच दिन हिँडेर चर्को मूल्य तिर्छु भन्दा पनि एक पोका नुन पाउन नसक्दाको निराशाले भतभती पोल्छ कर्णालीवासीको मन। त्यसरी पोलेको मनमा मल्हम लगाउने सरकार बेखबर छ। त्यसैले उनीहरू आजित छन्। सडक तताउने हैसियत र अवस्था छैन। न टायर बालेर विरोध गर्न सक्छन् उनीहरू। विकट जिल्लामा नुन ढुवानीका लागि भनेर निश्चित अनुदान दिएर सरकारले आफ्नो जिम्मेवारी पूरा भएको ठानेको छ। तर, त्यो अनुदान प्राप्त नुन जनताले खान पाएका छन् वा छैनन् भनेर सोधीखोजी गर्ने फुर्सद छैन सरकारलाई। भौगोलिक विकटताले सहर र विकट ठाउँबीच बजार विषमता छ। तर, कर्णालीको विकासका ठूल्ठूला कुरा गर्ने र ठूल्ठूला योजना बनाउने सरकारले कर्णालीका दुर्गम ठाउँलाई सडक सञ्जालले जोड्ने काममा अहिलेसम्म किन विलम्ब गरिरहेछ ? राज्यले सडक सञ्जाल पुर्याउन नसकेकै कारण कर्णालीजस्तै अन्य विकट ठाउँका जनताले बेहोर्नु परेको चर्को मूल्यलाई दृष्टिगत गरी राज्यले नुनजस्तो अति आधारभूत वस्तुको ढुवानीमा अनुदान त दिएको छ। तर त्यो अनुदान प्राप्त नुन जनतासम्म पुर्याउने काममा किन खेलाँची भइरहेछ ? किन जनता अलिनो खान बाध्य भइरहेछन् ? राज्यले यसको खोजबिन गर्नुपर्छ। धेरै कुराको विकल्प छ, तर नुनको छैन। नुनको विकल्प नुन नै हो। स्वास्थ्य सन्तुलनका लागि पनि नुन आवश्यक पर्छ भन्छ विश्व स्वास्थ्य संगठनले। अल्प रक्तचापबाट बच्न, रोगप्रतिरोधी क्षमता कायम राख्न, शरीरको तौल र उचाइ नबढ्ने समस्या हुन नदिन दिनमा कम्तीमा ५ ग्राम नुन खानुपर्छ भन्छ त्यही संगठन। तर त्यही पाँच ग्राम नुनका लागि पनि सरकारी उच्च पदस्थको मुख ताक्नुपर्ने नियति भोगिरहेछन् । कर्णाली र कर्णालीजस्तै विकट ठाउँका जनताले अन्नको विकल्पको भेट्लान्, तर नुनको विकल्प छैन। विकासका ठूल्ठूला कुरा गर्ने सरकारले नुनलाई सहज, सर्वसुलभ र सस्तो बनाइ दिए मात्रै पनि कर्णालीका दुखी जनताले सरकारको जय गाउने छन्। सहरका चिल्ला सडकलाई वर्षैपिच्छे अझै चिल्याउने काम गर्दैगर्दा कर्णाली र कर्णालीजस्तै विकट ठाउँका जनतालाई जिल्याउने काम पो भइरहेको छ कि ? सरकारले सोचेन। सोचेको भए कर्णाली र कर्णालीजस्तै विकट ठाउँलाई सडक सञ्जालले जोड्ने योजना पनि बन्थ्यो होला। एक पोका नुनका लागि गरिब जनताले चारपाँच दिनको बाटो हिँड्नुपर्ने थिएन कि ?"
छिमेकसँग प्रगाढ सम्बन्ध,"नेपाल विश्वका दुई ठूला र शक्ति सम्पन्न विशाल राष्ट्रको बीचमा छ। नेपालले विगतदेखि नै दुवैतिरको संरक्षण र सहयोगसमेत प्राप्त गर्दै आएको छ। हरेक देशको अर्को देशसँग आआफ्नै कूटनीतिक तथा राजनीतिक सम्बन्ध हुन्छ। कुनै देश यस्ता पनि छन् जसको मानसिकता र दृष्टिकोण प्रायः सधैं पूर्वाग्राही देखिन्छ। जति राम्रा काम भए पनि त्यसको प्रशंसा गर्ने संस्कार देखिँदैन।बरु आलोचना गर्ने क्रम निरन्तर रहन्छ। यस्ता राष्ट्र पनि छन्, जसले निरन्तर रूपमा अवाञ्छनीय गतिविधि सञ्चालन गरिरहन्छन्। त्यसको विरोधमा कहिलेकाहीँ प्रदर्शन र नकारात्मक आवाजसम्म उठ्ने गरेको देखिन्छ। तिनमा त्यस्तो विध्वंस र अप्रिय कामकारबाही नभए पनि राष्ट्रविशेषप्रति आक्रोश र विरोधको क्रममा कुनै कमी आएको देखिन्न। यसको मूल कारण भनेकै पूर्वाग्रहपूर्ण मानसिकता र दृष्टिकोण नै हो। ठीकविपरीत सधैं विकृतिजन्य क्रियाकलापको राष्ट्रव्यापी स्तरमा सञ्चालन गर्नेहरूविरुद्ध कहिले पनि कुनै विरोध र आक्रोश देखिँदैन। जसबाटै स्पष्ट हुन्छ कि त्यो पूर्वाग्राही मानसिकता र दृष्टिकोणको उपज मात्र हो। त्यो राष्ट्रविरुद्ध मात्र त्यसो हुने गरेबाट पनि छर्लंग हुन आउँछ। विश्वका विभिन्न राष्ट्रबीच आआफ्नो आवश्यकता, व्यावहारिकता, परिस्थिति, कारोबारिक अनुकूलताअनुरूप सम्बन्ध बनिरहेको हुन्छ। जसलाई समय र आवश्यकताअनुसार उभय पक्षलाई अनुकूल हुने गरी कार्यान्वयन गरिने चलन धेरै अघिदेखिकै हो। द्विपक्षीय सम्बन्धको प्रकृति पनि फरकफरक खालको हुने गर्छ। सम्बन्धको प्रकृति हेर्दा छिमेकी मुलुकसँगको सम्बन्धको प्रकृति टाढा रहेका राष्ट्रहरूको दाँजोमा फरक हुन्छ नै। अझ विशिष्ट प्रकारको समेत हुन सक्छ। छिमेकी मुलुक भारतका पूर्वप्रधानमन्त्री अटलबिहारी वाजपेयीको भनाइ यहाँ सान्दर्भिक हुन सक्छ मित्रलाई फेर्न सकिन्छ तर छिमेकीलाई फेर्न सकिँदैन। भनाइको अर्थ यो हो कि छिमेकीको भूमिका र सहचर्य दीर्घकालीक हुन्छ। जसलाई क्षणिक आवेशमा आएर संकीर्ण सोच र सीमित मानसिकताको दृष्टिबाट हेर्नु हुँदैन। छिमेकीहरूसँग धेरै सोचविचार गरेर चल्नुपर्छ। उदात्त विचार राखेर तद्नुरूप नै पहल गर्नु हरदृष्टिले महत्त्वपूर्ण र फलदायी हुन्छ। संकीर्ण मानसिकता र आवेशमा बोलेर सम्बन्ध सुमधर होस्, यो सम्भव छैन। भावनात्मक संवेगलाई संयमित राखेर मात्र व्यवहार गर्नुपर्छ। छिमेकीसँगको सम्बन्धलाई प्रगाढ र अनुकूल प्रकृतिको रूपमा संरक्षित गर्न सकिन्छ। नेपालका छिमेकी विश्वका दुई ठूला विशाल राष्ट्र चीन र भारत छन्। भारतसँग नेपालको सिमाना दक्षिणमा मात्र नभएर पूर्व र पश्चिममा पनि छ। त्यस्तै उत्तरको छिमेकी विशाल राष्ट्र चीन हो। यस प्रकार नेपाल विश्वका दुई ठूला र शक्ति सम्पन्न विशाल राष्ट्रको बीचमा छ। नेपालले विगतदेखि नै दुवैतिरको संरक्षण र सहयोगसमेत प्राप्त गर्दै आएको छ। नेपालभारत सम्बन्धमा अनेक पक्ष छन्। जसले नेपाल जनतासँग सोझो सरोकार राख्छन्। कहिले व्यापार पारवहनका विषय त कहिले सिमाना। अनि कहिले नेपालको आन्तरिक राजनीतिको विषयमा विवाद सिर्जना हुन्छ। भौगोलिक अवस्थाले नेपाल भूपरिवेष्ठित देश मात्र होइन, यो तीनतिर भारतसँग जोडिएको पनि छ। उत्तरसँगको सम्बन्ध पहिलेदेखि नै कायम रहे पनि नेपाल भारतसँग पनि धेरै कुरामा निर्भर छ। नेपाल भारत सम्बन्धले सबै क्षेत्र सामाजिक, आर्थिक, धार्मिक, राजनीतिक आदि जोडिएको छ। खासमा सम्बन्धमा समयसमयमा आउने विवादको स्थायी समाधान पनि हुँदैन। स्पष्ट छ, नेपाल भारत खुला सीमाको समस्या बहुआयामिक छ। व्यवस्थापन पनि सहज छैन। नेपालभारत सम्बन्धमा चीन स्वतः आउँछ। नेपालको उत्तरसीमा चीनसँग १४ सय १४ किलोमिटर जोडिएको छ। चीनसँग पनि नेपालको संखुवासभा, रसुवा, सिन्धुपाञ्चोक र हुम्ला क्षेत्रमा सीमा मिचेको धारणा बारम्बार आइरहेको छ। जसको अध्ययन पनि भएको छ। तर प्रतिवेदन सार्वजनिक भएको छैन। खासमा सीमा क्षेत्रको समस्या संवेदनशील र जटिल हुन्छ। त्यसैले यसको वस्तुगत ज्ञान हुनुपर्छ जसका लागि गहन अध्ययन र अनुसन्धानको आवश्यकता पर्छ। चीनभारतबीच अवस्थित नेपालको भूरणनीतिक महत्त्व छ। नेपालले राजनीतिक तहमा सीमाबारे छिमेकीसँग छलफल गरी एकअर्काको चासो र राष्ट्रिय सुरक्षा समेत स्थायी ढंगले एकनासको बनाउने प्रयत्न गर्नुपर्छ।"
डिजिटल दुनियाँमा नेपालको दौड,"हरेक दृष्टिले नेपाल विकासको पूर्ण सम्भावना भएको देश हो। नेपालमा सुशासन, विकास र समृद्धि सम्भव छ। परिवर्तन जीवनको नियम हो। जसले विगत र वर्तमानलाई मात्र हेर्छ, उसले भविष्य गुमाउने निश्चित छ। अमेरिकाका पूर्वराष्ट्रपति जोन एफ केनेडीले भने झैं जीवन परिवर्तनशील छ र त्यही परिवर्तनले विकास र समृद्धि सम्भव तुल्याउँछ। परिवर्तन चाहनेले भविष्य हेर्नुपर्छ। हामी डिजिटल युगमा छौं। २०औं शताब्दीको अन्त्यतिरै मानव जातिले अबको विश्वमा सूचना तथा सञ्चारप्रविधि (आईसीटी) मार्फत अभूतपूर्व विकास हुने देखेको छ। त्यसैले नेपालले पनि अब भौतिक पूर्वाधार, आर्थिकसामाजिक विकासको पुनर्संरचनाका लागि तत्पर हुनुपर्ने बेला आएको छ। हुन त नेपाल सरकारले पनि सञ्चार र सूचना प्रविधिको टेवा, हातहातमै सरकारी सेवा नारासहित २०७७ माघ १ गतेदेखि नागरिक एप सुरुआत गरेको छ। हरेक नागरिकलाई हातहातमै सरकारी सेवा पुर्याउने सरकारको यो पहिलो महत्त्वाकांक्षी प्रयास हो। सरकारले ल्याएको पेपरलेस र फेसलेसको अवधारणाले पनि फड्को मार्ने अपेक्षा गर्न सकिन्छ। यसबाट समय बचत हुनेछ। सार्वजनिक बिदामा पनि काम गर्न र स्मार्ट सर्भिस दिन सकिने भएको छ। नेपालले आईसीटीबाट सुशासन प्रवद्र्धन गर्ने, दिगो एवं समावेशी आर्थिकसामाजिक विकास गर्ने साथै सूचना र ज्ञानमा आधारित समाजमा रूपान्तरण गर्ने लक्ष्य राखेको छ। आजको मानिसले व्यापार पनि अनलाइनबाटै गर्न थालेको छ। अहिले किनमेलका लागि बजार नपुगे पनि हुन्छ। अब जुनसुकै देशमा बसेर भर्चुअल्ली विश्व भ्रमणदेखि विश्व बजारमा व्यापार गर्न सकिन्छ। स्थानीय उत्पादनलाई अन्तर्राष्ट्रिय बजारमा पुर्याउन सकिन्छ। सरकारले २०७५ सालकै बजेट वक्तव्यमा समावेश सातओटा आर्थिक संवाहकभित्र सूचनाप्रविधिलाई पनि समावेश गरिसकेको छ। सुशासन र समृद्धिको अभियानका लागि नेकपा एमाले नेतृत्वको सरकारले समृद्ध नेपाल, सुखी नेपालीको महत्त्वाकांक्षी योजना साकार पार्न डिजिटल नेपाल फ्रेमवर्क२०७६ कार्यान्वयनमा ल्याएको छ। सरकार र निजी क्षेत्र दुवैले आफ्ना सेवासुविधालाई अनलाइन माध्यमसँग जोड्ने कामलाई क्रमशः व्यापक बनाउँदै लगेका छन्। हरक्षेत्रमा सहज सेवा दिन सरकारले इन्टरनेटको गुणस्तरमा व्यापक सुधार गर्नुपर्ने देखिन्छ। विकसित देशहरूले जुन गतिमा सूचनाप्रविधिलाई प्रयोग गरेका छन्, नेपालले त्यसरी फड्को मार्न सकेको छैन। यसमा तत्परता, योजना र लगानी चाहिन्छ। सरकारले नेपाललाई समृद्ध बनाउन विकासका हरेक विषय र क्षेत्रमा सूचना तथा सञ्चारप्रविधि जोडेर योजनाआयोजनाहरू कार्यान्वयन गर्न थालेको छ। सोहीअनुरूप डिजिटल नेपाल फ्रेमवर्क तय गरी यसलाई पूर्णता दिन डिजिटल फाउन्डेसन (सहरी पूर्वाधार, डिजिटल पूर्वाधार, कृषि, स्वास्थ्य, शिक्षा, उर्जा, वित्त र पर्यटन)को जगमा काम भइरहेको छ। यो समयानुकूल र सराहनीय छ। हुन त यो सबै तब मात्र सम्भव हुनेछ जब सबै नेपालीले सहजरूपमा सस्तो र गुणस्तरीय इन्टरनेट सेवा पाउनेछन्, प्रयोगमा ल्याउनेछन्। भौगोलिक विकटता चिरेर सरकारले निजी क्षेत्रको सहयोगमा जतिसक्दो चाँडो यो सेवा दिन सक्नुपर्छ। देशभर अप्टिकल फाइबर बिछ्याउने कछुवा गतिलाई तत्काल तीव्र गतिमा बदल्नै पर्छ। नेपाल सरकार आईसीटीको नीतिगत अवधारणामा स्पष्ट देखिन्छ। तर, यसको पूर्वाधार विकासमा अझै धेरै काम गर्न बाँकी छ। यसको पूर्ण प्रयोगका लागि समय र लागत घटाउन र गुणस्तर बढाउन सके डिजिटल नेपाल भरिलो हुँदै जाने निश्चित छ। आईसीटीको प्रयोगमा विकसित देशहरूको पकड बलियो हुँदै आएकाले नेपाल सोहीअनुकूल दौडन नसके धेरै गुमाउनुपर्ने निश्चित छ। विश्व फाइभजीमा दौडिरहँदा नेपाल फोरजीमा लम्किँदै छ। अब हरेक विद्यालय, क्याम्पस वा अन्य ठाउँमा भौतिकरूपमा देखिने पुस्तकालयसँगै एउटा कर्नर डिजिटल लाइब्रेरी अत्यावश्यक भइसकेको छ। विद्यालय र क्याम्पसहरूमा डिजिटल ल्याब अनिवार्य गर्नुपर्छ। राष्ट्रव्यापी रूपमा ईस्कुल, ईलर्निङ र ईएजुकेसन कार्यान्वयन हुनुपर्छ। समग्रमा डिजिटल लिटेरेसीको विस्तार सरकारी र सामुदायिक विद्यालयसम्म अर्थात् एजुकेसन विथ आईसीटी चाहिन्छ। पछिल्लो दशक सञ्चारको नयाँ विश्व बनिरहे झैं लाग्छ। यसले अर्थव्यवस्था र सामाजिक विकासको गतिलाई गियर अप गरेको छ। मुलुकभर हाइटेक जोनहरू स्थापना गर्न सरकार अग्रसर हुनुपर्छ। ईकमर्स आजको आवश्यकता हो। क्लाउड कम्प्युटिङको अवधारणा कार्यान्वयनमा ल्याउनुपर्छ। यी सबै काम गरिरहँदा डाटा सेक्युरिटीमा सरकार सबैभन्दा संवेदनशील हुनुपर्ने देखिन्छ। यसरी अनेक क्षेत्रमा डिजिटल प्रविधिको प्रयोग गर्न सके मात्र समयसापेक्ष विकासका ढोकाहरू खुल्नेछन्। डिजिटल नेपालका लागि सरकारले सार्वजनिकनिजी साझेदारी (पीपीपी) मोडेलमा जानैपर्छ। विकसित देशका बहुराष्ट्रिय कम्पनीहरूले यही मोडेलमा सबै पक्षलाई जोडेर लगिरहेको सन्दर्भमा नेपाल यसबाट अछुतो रहनु उचित हुँदैन। थ्यौरी अफ इभोलुसनका प्रणेता चाल्र्स डार्बिनको एउटा भनाइ सान्दर्भिक ठानेको छु, बाँचेका प्रजातिमध्ये कोही सबैभन्दा बलिया होइनन्, न त बाँचेका सबैभन्दा बुद्धिमान्। त्यो मात्र एक हो जो परिवर्तनका लागि सबैभन्दा अनुकूल छ। हालको सन्दर्भमा डार्बिनको यो भनाइले डिजिटल दुनियाँलाई प्रश्रय दिएको छ। पछिल्ला दशकले मानवलाई डिजिटल कल्चर सिकाएका छन्। केही दशकदेखि आत्मसात् गर्न खोजिरहेको यो नयाँ संस्कृतिले मानवलाई कसरी प्रविधि र इन्टरनेटसँग अन्तक्र्रिया गर्ने भन्ने सिकाएको छ। ताकि यसले विश्व घुमाओस्, बुझाओस् अनि ग्लोबल भिलेजमा बाँच्न सिकाओस्। यसले विश्वका हरेक पृथक् समाजमा व्यवहार गर्ने, सोच्ने र सञ्चार गर्ने संस्कृतिको विकास गर्नेछ। यसले विभिन्न समाजसँग जोड्न, छिटो सञ्चार गराउन, थुप्रै विषय जान्न र घरै बसेर धेरै क्षेत्रका काम सजिलै र समयमै गर्न सिकाउँछ। भनिन्छ, सय वर्षमा हुन नसकेको विकास पछिल्लो १० वर्षमा भएको छ। मानवलाई प्रविधिसँग जोडेर जान सके विकासले यसरी नै फड्को मार्नेछ। दक्षिण कोरिया, चीन, सिंगापुर, जापान, इजरायल आदि यसका उदाहरण हुन्। रुसले त मन्त्रालयको नाममा डिजिटल डेभलपमेन्ट शब्द जोडेर मिनिस्ट्री अफ डिजिटल डेभलपमेन्ट, कम्युनिकेसन्स एन्ड मास मिडिया अफ द रसियन फेडेरेसन राखेको छ। संयुक्त राष्ट्रसंघको ईगभर्मेन्ट डेभलपमेन्ट इन्डेक्सका विगतका तीन चरण हेर्ने हो भने सन् २०१०, १०१२ र २०१४ मा दक्षिण कोरिया एक नम्बरमा देखिन्छ। एसियाकै अर्को देश सिंगापुर २०१० मा टप टेनमा थिएन, २०१२ मा दसौंमा पर्यो। उसले दुई वर्षमा यस्तो छलाङ मार्यो कि २०१४ मा तेस्रो नम्बरमा पुग्यो। सन् २०२० को सर्भेक्षणमा कोरियालाई दोस्रो बनाउँदै डेनमार्क पहिलो बनेको छ। सन् २००३ को पहिलो सर्भेक्षणमा नेपाल १३० नम्बरमा थियो भने पछिल्लो २०२० मा १३२ मा ओर्लिएको छ। डिजिटल ट्रेन्डस् इन एसिया एन्ड द प्यासिफिक २०२१ मा ३८ देशको सूचना र सञ्चारप्रविधिको प्रवृत्ति नियालिन्छ। विकसित देशबीच डिजिटल डेभलपमेन्टका बर्सेनि तीन दिनसम्म राउन्ड टेबल चलिरहँदा नेपाल अनभिज्ञ झैं देखिन्छ। सरकारले राजनीतिक अस्थिरता, प्रतिकूल आर्थिक अवस्था र भौगोलिक विकटतालाई चिर्न सके मात्र विश्वका यी देशजस्तै आईसीटीमा परिणाम हात पार्नेछ। दक्षिण एसियाली देशहरूमा आईसीटी र दिगो विकास नामक अनुसन्धानमा पनि ती देशको दिगो विकासमा राजनीतिक, सामाजिक र आर्थिक तत्त्व बाधक देखिएको उल्लेख छ। नेपाल विकासशील राष्ट्रमा सूचीकृत हुन पाँच वर्ष ग्रेस पाएजस्तै सन् २०३० भित्र दिगो विकास लक्ष्य भेट्न पनि ग्रेस थप्नुपर्ने अवस्थासमेत आउन सक्छ। नेपाल सरकार आईसीटीको नीतिगत अवधारणामा स्पष्ट देखिन्छ। तर, यसको पूर्वाधार विकासमा अझै धेरै काम गर्न बाँकी छ। डिजिटल प्रविधिले पछिल्ला वर्षहरूमा सञ्चार, मनोरञ्जन, किनमेल, बंैकिङ, कार्यस्थल र यात्रालगायतका क्षेत्रमा मानव जीवनका अनेकौं पक्षमा आमूल परिवर्तन ल्याएको छ। नेपालले पनि विगतको तुलनामा पछिल्लो डेढ दशकमा सूचना तथा सञ्चारप्रविधिमा छलाङ मारेको छ। विश्वका विकसित राष्ट्रमा त यसका कारण कायापलट देखिएको छ। नेपालले पनि यस अवधिमा सन्तोषजनक प्रगति हासिल गरेको छ। सन् १९९० देखि इन्टरनेटको दुनियाँ सुरुआत भएयताका तीन दशकमा विश्वमा डिजिटल रिभोलुसन भएको छ। मेकानिकल (एनालग) इलेक्ट्रिोनिक टेक्नोलोजी लगभग पूर्णरूपमा डिजिटलमा परिणत भइसकेको छ। डिजिटल एरा (युग) २१औं शताब्दीको उपहार बनेको छ। सूचनाको युगले परिचित विश्व डिजिटल इकोनोमी, डिजिटल एज र नलेज वर्कले पनि चिनिएको छ। वर्तमान विश्व सूचना तथा सञ्चारप्रविधिकै कारण ग्लोबल भिलेजमा रूपान्तरित छ। यी सबै काम गरिरहँदा नेपाल सरकारले ईवेस्टको दिगो व्यवस्थापनबारे पनि बेलैमा कार्ययोजना बनाएर काम थाल्नुुपर्छ। पाँच वर्षका लागि बनाइएको नेपाल सरकारको ल्यान्डफिल साइटले १५ वर्षसम्म अर्को विकल्प नपाइरहेको सन्दर्भमा ईवेस्टमा पनि पछुताउनुको विकल्प हुने छैन। सूचना तथा सञ्चारप्रविधिको डिजिटल दुनियाँ चुचुरोतर्फको यात्रामा छ। फेसबुक, ट्विटर, मेसेन्जर, भाइबर, ह्वाट्स एप, इस्टग्राम, टिकटक आदि सूचनाको संसारमा फास्ट फुड बनेका छन्। कतिपय सामाजिक सञ्जाल त ड्राइ फुड लाग्छन्। समग्रमा हेर्ने हो भने पछिल्लो दशक सञ्चारको नयाँ विश्व बनिरहे झैं लाग्छ। यसले अर्थव्यवस्था र सामाजिक विकासको गतिलाई गियर अप गरेको छ। सञ्चारमाध्यम र सामाजिक सञ्जालका कारण अहिले संसारभर सामाजिक, आर्थिक, राजनीतिक र सांस्कृतिक घटनाले तत्काल स्थान पाउने गरेको छ। द्रुत गतिमा विकास भएको मिडिया इन्डस्ट्री र डिजिटल एराका कारण विश्व धेरै गतिशील छ। २०७४ असोजमा अर्जेन्टिनाको ब्युनर्स आयर्समा सम्पन्न विश्व दूरसञ्चार विकास सम्मेलन मा सन् २०२५ सम्ममा नेपाललाई डिजिटल नेपालमा रूपान्तरण गर्ने प्रतिबद्धता सरकारले व्यक्त गरेको छ। यसका लागि तीन वर्ष समय छ। प्रतिबद्धता व्यक्त गर्नु स्वागतयोग्य छ तर पाँच नम्बर गियरमा गाडी गुडाउनुपर्नेमा गियर दुई नम्बरमै छ। सरकारले यो पाटो बिर्सिएको छ। हरेक दृष्टिले नेपाल विकासको पूर्ण सम्भावना भएको देश हो। नेपालमा सुशासन, विकास र समृद्धि सम्भव छ। सरकारले केही वर्षअघि सन् २०२५ भित्र नेपाल पनि चीन र भारतसँग तुलना गर्न योग्य बनाउने आकलन गरेको थियो। जबसम्म विकासका हरेक क्षेत्रमा सूचना तथा सञ्चारप्रविधि जोडेर नेपालले काम गर्दैन, तबसम्म यी छिमेकी देशसँग प्रतिस्पर्धा गर्ने प्रयास दिवास्वप्न मात्र हुनेछ।"
बुढासुब्बा गोल्डकप चैत २६ देखि,"धरान : २३औं अन्तर्राष्ट्रिय आमन्त्रण बुढासुब्बा गोल्डकप प्रतियोगिता आगामी चैत २६ गतेदेखि बैखाख ३ गते सम्म आयोजना हुने भएको छ। बुधवार आयोजक धरान फुटवल क्लवले पत्रकार सम्मेलन गरी प्रतियोगिताको तयारी सुरु गरिएको जानकारी दिएको छ। प्रतियोगिता धरान १६ स्थित सुविधा सम्पन्न रंगशालामा आयोजना गरिने भएको छ। २०५५ सालदेखि नियमित संचालन हुँदै आएको प्रतियोगिता मोफसलकै उत्कृष्ट फुटबल प्रतियोगिता मानिन्छ। गत साल कोरोना माहामारीका कारण स्थगित भएको प्रतियोगिता यसवर्ष कोरोना कम भएकाले संचालन गर्न लागिएको धरान फुटवल क्लवका अध्यक्ष किशोर राईले पत्रार सम्मेलनमा जानकारी गराए। उनले प्रतियोगिता सम्पन्न गर्नका लागि आर्थिक संकलन गर्न थालिएको समेत बताएका छन्। अध्यक्ष राईका अनुसार प्रतियोगितामा भारतका उत्कृष्ट तीन टिम, ए डिभिजन लिग विजेता, उपविजेतासहित उत्कृष्ट तीन टिम, आयोजक धरान फुटवल क्लव र मोफसलका उत्कृष्ट अन्य दुई टीमलाई सहभागि गराईने छ। धरान फुटवल क्लवका कोषाध्यक्ष घनश्याम बुढाथोकीले प्रतियोगिता सम्पन्न गर्न जम्मा ६६ लाख नगद खर्च लाग्ने बताए। उनले प्रतियोगिताको विजेतालाई नगद १० लाख र उपविजेतालाई पाँचलाख पुरस्कार उपलब्ध गराईने बताए। प्रतियोगिताको उत्कृष्ट खेलाडीले नगद एकलाख ५० हजार र सर्बाधिक गोलकर्ताले नगद २० हजार प्राप्त गर्नेछन्। प्रतियोगिताको उत्कृष्ट गोलरक्षक, डिफेन्स, मिड फिल्डर, स्ट्राईकर र प्रशिक्षकले जनही १५ हजार रुपैयाँ पुरस्कार प्राप्त गर्ने कोषाध्यक्ष बुढाथोकीले बताएका छन्। प्रतियोगितालाई सबैभन्दा बढी आर्थिक सहयोग धरान उपमहानगरपालिका र टुबोर्ग वियरले गर्ने भएको छ। प्रतियोगिता सम्पन्न गर्नका लागि धरान उपमहानगरले १८ लाख र १५ लाख रुपैयाँ सहयोग गर्ने क्लवका सदस्य सतिस केसीले जानकारी दिएका छन्। त्यस्तै प्रदेश १ सरकारले १० लाख र राष्ट्रिय खेलकुद परिषदले ५ लाख रुपैयाँ सहयोग गर्ने पनि उनले बताए। कोरोना भाईरसको संक्रमण नियन्त्रणमा नआएका कारण धरान १६ स्थित रंगशालामा प्राथामकि उपचार सेवा प्रदान गर्नुका साथै भारतबाट आउने खेलाडीहरुलाई पिसिआर परिक्षण गर्ने र सबै खेलाडीको स्वास्थ्य बिमासमेत गर्ने व्यबस्था गरिएको धरान फुटवल क्लवका सदस्य हिमाल दाहालले बताएका छन्। उनले प्रतियोगिता अवलोकन गर्न आउने दर्शकहरुको सुविधाको लागि सुविधा सम्पन्न प्यारापिटसंग्ैं बाँसको अस्थायी प्यारापिट निर्माण गरि १० हजार दर्शक अटाउने गरी तयारि थालेको बताए।"
स्पोर्ट्स अवार्ड : अरुणा र विराज सर्वोत्कृष्ट,"काठमाडौं : राष्ट्रिय महिला भलिबल टोलीकी कप्तान अरुणा शाही र राष्ट्रिय फुटबल टोलीका पूर्व कप्तान विराज महर्जन एनएनआईपीए सर्वोत्कृष्ट खेलाडी घोषित भएका छन्। नेपाल राष्ट्रिय तथा अन्तर्राष्ट्रिय खेलाडी संघ (एनएनआईपीए) को आयोजनामा गोदावरीको वज्रबहारी मन्दिर परिसरमा मंगलबार भएको १६ औं स्पोर्ट्स अवार्डमा अरुणा र विराज सर्वोत्कृष्ट खेलाडी चुनिएका हुन्। उनीहरू दुवैले जनही एक लाख रुपैयाँ पुरस्कार पाए। अरुणाको कप्तानीमा नेपालले एभीसी एसियन सेन्ट्रल जोन महिला भलिबल च्याम्पियनसिपको उपाधि जितेको थियो। गत पुसमा बंगलादेशको ढाका भएको च्याम्पियनसिपमा उज्वेकिस्तानलाई पराजित गर्दै नेपालले दोस्रो पटक उपाधि जितेको थियो। राष्ट्रिय टोलीमा एक दशक लामो समय बिताएका विराजले गत चैतमा नेपालमा आयोजना भएको थ्री नेसन्स कपका दौरान अन्तर्राष्ट्रिय फुटबलबाट सन्न्यासको घोषणा गरेका थिए। यसैगरी १३औं सागकी स्वर्ण विजेता तेक्वान्दो खेलाडी पार्वती गुरुङ र ट्रायथोलनका हिमाल टमाटा प्रतिभाशाली खेलाडी घोषित भएका छन्। उनीहरू दुवैले जनही ५० हजार रुपैयाँ पुरस्कार पाएका छन्। ब्याड्मिन्टको जुनियरतर्फका शीर्ष वरीयताका प्रिन्स दाहाल र सागकी स्वर्ण विजेता उसुकी नीमा घर्तीमगर उदयीमान खेलाडी घोषित भए। उनीहरूले जनही ५० हजार रुपैयाँ पुरस्कार पाए। कार्यक्रममा आर्चरीकी ज्ञानु अवाले, एथलेटिक्सका किरणसिंह बोगटी, ब्याडमिन्टनका प्रिन्स दाहाल, बास्केटबलकी सदिना श्रेष्ठ, बक्सिङकी सुष्मा तामाङ, साइक्लिङका राजेश मगर, फेन्सिङकी अनिता कार्की र गल्फकी कस्मिरा शाह सम्मानित भएका थिए। अवार्ड विजेता खेलाडी सामूहिक तस्बिर खिचाउँदै। यसैगरी ह्यान्डबलका विशाल बस्नेत, हक्कीकी अञ्जना चन्द, जिम्न्यास्टिकका रोहन बुढाथोकी, करातेका विप्लवलाल श्रेष्ठ, र्याफ्टिङ एन्ड क्यानोनिङका सुमन तामाङ, जुडोकी सुमित्रा राई, स्कीका सफलराम श्रेष्ठ र पौडीका अनुभव सुब्बाले उत्कृष्ट खेलाडीको पुरस्कार पाए। यस्तै सुटिङकी कृष्णा थापा, कबड्डीका नागेश्वर थारु, टेबुल टेनिसका स्यान्टु श्रेष्ठ, तेक्वान्दोकी पार्वती गुरुङ, ट्रायथोलनका हिमाल टमटा, लन टेनिसकी अभिलाषा विष्ट, फुटबलका विराज महर्जन, भलिबलकी अरुणा शाही, भारोत्तोलनकी कमला श्रेष्ठ, उसुकी नीमा घर्तीमगर र कुस्तीका सुरेश चुनारा पनि उत्कृष्ट चुनिए। उत्कृष्ट सबैले जनही १० हजार रुपैयाँ पुरस्कार पाए। यसैगरी टोकियो पारालिम्पिकमा दुई खेल जित्दै नयाँ कीर्तिमान बनाएकी तेक्वान्दो खेलाडी पलेसा गोवद्र्धनले उत्कृष्ट पारा खेलाडी घोषित भइन्। उनले पनि १० हजार नगद पुरस्कार प्राप्त गरिन्। एथलेटिक्सका पूर्व प्रशिक्षक ओलम्पियन पुष्पराज ओझालाई गजराज जोशी आदर्श खेल व्यक्तित्वबाट सम्मानित गरिएको थियो।"

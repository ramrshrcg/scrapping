शीर्षक,विवरण
"नेपालमा एकैदिन ३०७५ संक्रमित थपिए, दुई जनाको मृत्यु",काठमाडौं: नेपालमा कोरोना संक्रमितको संख्या दिनदिनै बढ्न थालेको छ। स्वास्थ्य तथा जनसंख्या मन्त्रालयका अनुसार थप ३ हजार ७५ जनामा कोरोना संक्रमण देखिएको छ। देशभरि १३ हजार ३६ जनाको नमुना परीक्षण गर्दा यी संक्रमित देखिएका हुन्। त्यस्तै पछिल्लो २४ घन्टामा थप २७८ जना संक्रमित कोरोनामुक्त भएका छन् भने थप दुई जना संक्रमितको मृत्यु भएको छ। नेपालमा हालः ११६९० सक्रिय संक्रमित रहेको मन्त्रालयले जनाएको छ।
चक्कु प्रहारबाट १६ महिने बालकको मृत्यु,"स्याङ्जा: घर भाडामा बस्ने एक व्यक्तिको चक्कु प्रहारबाट १६ महिने बालकको मृत्यु भएको छ भने ५ वर्षीया उनकी दिदी घाइते भएका छन्। पर्वत घर भइ हालः वालिङ नगरपालिका १० स्थित भकुण्डेमा बस्ने जितेन्द्र गुरुङले बुधाबर दिदी भाइमाथि चक्कु प्रहार गरेको प्रहरीले जनाएको छ। ३३ वर्षीय गुरुङलाई प्रहरीले पक्राउ गरी अनुसन्धान गरिरहेको प्रहरी नायब उपरीक्षक राजेन्द्र अधिकारीले बताए। उनका अनुसार किन चक्कु प्रहार गरे भन्नेबारे कारण खुलेको छैन। दिउँसो साढे एक बजे रनमायाको १६ महिने छोरा साइमन गुरुङको घाँटीमा चक्कु प्रहार गरेको र त्यसपछि उपचारको क्रममा प्राथमिक स्वास्थ्य केन्द्र वालिङमा मृत्यु भएको हो, अधिकारीले भने। घाइते मृतककी दिदी ५ वर्षे साइना गरुङको घाँटी (अगाडि), बायाँ हातको बुढी औँलामा चोट भएकाले सोही प्राथमिक स्वास्थ्य केन्द्र वालिङमा उपचार भइरहेको प्रहरीले जनाएको छ।"
एमाले संखुवासभा अध्यक्षमा घिमिरे,"संखुवासभा: नेकपा (एमाले) संखुवासभाको अध्यक्षमा जितबहादुर घिमिरे सर्वसम्मत चयन भएका छन्। सोमबारबाट खाँदबारीमा सुरु भएको एमालेको आठौं जिल्ला अधिवेशनले बुधबार अध्यक्ष घिमिरे सहितको जिल्ला कमिटी निर्विरोध चयन गरेको निर्वाचन समिति संयोजक भविश्वर गुरुङले जानकारी दिए। मुख्या पदसहित पदाधिकारीमा आकंक्षी धेरै भएपछि सर्वसहमतिका लागि जिल्ला अधिवेशन एक लम्बिएको थियो। अधिवेशनले जिल्ला कमिटीको उपाध्यक्षमा कृष्ण कुमार तामाङ, सचिवमा खड्ग बहादुर राई र उपसचिवमा वाङदावी भोटे र भरत खड्का सर्वसम्मत निर्वाचित भएका छन्। यसअघिका अध्यक्ष, उपाध्यक्ष, सचिव र उपसचिव भोटे पुनः सोही पदमा दोहोरिएका हुन्। एमाले विभाजनपछि अध्यक्ष हेमराज घिमिरे नेकपा(एस) मा गएपछि अध्यक्ष जितबहादर एमाले अध्यक्ष भएका थिए। उपसचिव खड्का भने आठौं अधिवेशनको उद्घाटन शत्रमा एमाले अध्यक्ष केपी शर्मा ओलीले माओवादीबाट एमालेमा प्रवेश गराएका हुन्। खड्का माओवादीबाट चैनपुर नगरपालिका८ को वडा अध्यक्षमा निर्वाचित भएका थिए। अधिवेशनले ९८ सदस्यीय जिल्ला कमिटी सर्वसम्मत चयन गरेको निर्वाचन समितिले जनाएको छ। ऐमालेले जिल्लाका १० वटा स्थानीय तहमा सर्वसम्मत नेतृत्व चयन भएको थियो।"
"सुनचाँदी, खरिद बिक्रीसम्बन्धी कार्यविधि परिमार्जन गरी कार्यान्वयन हुन्छ : गृहमन्त्री","काठमाडौं: गृहमन्त्री बालकृष्ण खाँणले सुनचाँदी व्यवसायमा देखिएका समस्या समाधान गर्न सुनचाँदी, गरगहना खरिद बिक्रीसम्बन्धी कार्यविधि परिमार्जन गरी कार्यान्वयन गर्ने प्रतिबद्धता व्यक्त गरेका छन्। मन्त्रालयमा आयोजित सुनचाँदी व्यवसायीसँगको छलफलमा मन्त्री खाँणले सुनचाँदी आयात र निर्यात, व्यवसायीको सुरक्षा र ओसारपसारमा देखिएको समस्या समाधान गर्न यसअघि तयार गरिएको कार्यविधिलाई परिमार्जन गरी राजपत्रमा प्रकाशन गरी पूर्णरूपमा कार्यान्वयन गर्ने जानकारी दिए। सम्बन्धित मन्त्रालय, सरोकार राख्ने सङ्घसंस्था र विज्ञसँगको पर्याप्त छलफल र सुझावका आधारमा कार्यविधि परिमार्जन गरिने उनको भनाइ छ। मन्त्री खाँणले भने, 'सुनचाँदीको नेपालमै उत्खनन गर्न सक्ने सम्भावना छ, अब नेपालमै उत्खनन गरेर अन्तर्राष्ट्रिय बजारसम्म पुर्याउनुपर्छ।' नेपाल सुनचाँदी व्यवसायी महासङ्घका अध्यक्ष मानिकरत्न शाक्यले नेपालमा दैनिक २० केजीमात्रै सुन आयात हुने तर माग ३० केजीभन्दा बढी हुने भएका कारण माग पूर्ति गर्न समस्या भएको बताए। नेपालको जनसङ्ख्या र बढ्दो सहरीकरण, अर्थतन्त्रको विकासका कारणले पनि दैनिक २० केजी सुनको आयातले माग पूरा गर्न नसकिने उनको तर्क छ। उनले सुनचाँदीलाई चल सम्पत्तिका रूपमा मान्यता दिनुपर्ने, व्यवसायीको सुरक्षा सुनिश्चित गर्नुपर्ने, खरिद बिक्री मापदण्ड बनाउनुपर्ने, ओसारपसार तथा तस्करीमा कडाइ गर्नुपर्ने र ज्याला तथा जर्ती बढाउनुपर्ने माग गरे। उनले सुनचाँदी व्यवसायमा देखिएका समग्र समस्याको दीर्घकालीन समाधानको निम्ति ऐन बनाएर कार्यान्वयन गर्नुपर्नेमा समेत जोड दिए। सुनचाँदी रत्न तथा आभूषण महासङ्घका अध्यक्ष सुरेशमान श्रेष्ठले विदेशमा बस्ने नेपालीले नेपालमा बनेको नेपाली सुनका गहना लगाउन माग गरेका हुन्छन्, तर हामीसँग विदेशमा पुर्याउने सुन छैन भने।"
विभिन्न स्थानमा एकै दिन आठ जना मृत फेला,"काठमाडौं: काठमाडौँमा दुईसहित विभिन्न जिल्लामा आज आठ व्यक्ति मृत फेला परेको प्रहरी प्रधान कार्यालयले जनाएको छ। काठमाडौँसहित सङ्खुवासभा, नवलपरासी (पश्चिम), ताप्लेजुङ, तेह्रथुम, सिरहा, नवलपरासी (पूर्व) मा यसरी मानिसको मृत्यु भएको हो। प्रहरीका अनुसार काठमाडौँ महानगरपालिका२६ मित्रनगरस्थित गेष्ट हाउसमा सिन्धुपाल्चोक मेलम्ची नगरपालिका९ बस्ने ५० वर्षीय हर्कबहादुर गिरी आज मृत भेटिएका हुन्। गिरी सोमबारदेखि गेष्ट हाउसमा बस्दै आएकामा आफू बसेकै कोठाभित्र मृत फेला परेका थिए। यता काठमाडौँ महानगरपालिका३२ कोटेश्वरमा पार्किङ गरी राखेको पुरानो माइक्रोबसभित्र २२ वर्षीय एक पुरुष पनि मृत भेटिएको प्रहरीले जानकारी दिएको छ। यसैबीच सङ्खुवासभाको खाँदबारी नगरपालिका१ डडारे बस्ने ४० वर्षीय महेश राई मृत भेटिएका छन्। बिरामी भई डडारेस्थित जगत राईको घरमा सुतेका उनको शव वरण्डामा फेला परेको प्रहरीले जनाएको छ। उक्त घटनाको अनुसन्धानका लागि एक जनालाई पक्राउ गरिएको छ। नवलपरासी (पश्चिम), बर्दघाट नगरपालिका५ बस्ने २८ वर्षीय दिनेश थारु घर नजिकैको खेतमा र नवलपरासी (पूर्व), मध्यबिन्दुस्थित नारायणी नदीको भङ्गालोमा एक पुरुष मृत भेटिएको प्रहरी प्रधान कार्यालयले जानकारी दिएको छ। त्यस्तै ताप्लेजुङ, सिरिजङ्घा गाउँपालिका५ पेदाङ बस्ने ६७ वर्षीय टीकाराम राई आफ्नै घर नजिकै मृत भेटिएका प्रहरीले जनाएको छ। उनी मिलमा गएकामा बेलुकासम्म नफर्कीएपछि खोजी गर्ने क्रममा शव फेला परेको हो। तेह्रथुमको फेदाप गाउँपालिका१ भोगटेनी बस्ने ५५ वर्षीय लाइनबहादुर लिम्बु सोही ठाउँस्थित कालिदह भिरमुनि मृत भेटिएका हुन्। मंगलबार मिस्त्रि काम गर्न गएकामा घर नफर्किएपछि खोजी गर्ने क्रममा उनको शव फेला परेको हो। यता सिरहाको मिर्चैया नगरपालिका७ भालुखोलाको किनारमा परिचय खुल्न नसकेका करिब ४० वर्षीया महिला मृत अवस्थामा फेला परेको जनाइएको छ। सबै घटनाबारे अनुसन्धान भइरहेको प्रहरीले जनाएको छ।"
प्रदेशको गरिमा बढाउनेलाई गण्डकी रत्न,"पोखरा: गण्डकी प्रदेश सरकारले विभिन्न क्षेत्रमा उल्लेख योगदान गर्ने व्यक्तित्वलाई गण्डकी रत्न पुरस्कार प्रदान गर्ने भएको छ । प्रदेशभित्र शिक्षा, स्वास्थ्य, खेलकुद, कृषि, उद्योग, विज्ञान, पर्यटन, पूर्वाधार, विज्ञान, प्रविधि, समाजसेवा लगायतमा क्षेत्रमा उल्लेख्य योगदान गरी प्रदेशको गरिमा बढाउने व्यक्तित्वलाई सम्मान गर्न लागिएको गण्डकी प्रदेशका भौतिक पूर्वाधार मन्त्री कुमार खड्काले बताए । पुस २६ गते बसेको मन्त्रिपरिद् बैठकले विशिष्ट व्यक्ति सम्मान गर्ने कार्यविधि २०७८ स्वीकृत गरेको छ । संसदले पास गरेको नीति तथा कार्यक्रममा पनि उल्लेख छ, उनले भने, बजेटमा पनि व्यवस्था भएको विशिष्ट व्यक्ति सम्मान गर्ने कार्यविधि बनेको हो । गण्डकी रत्न प्रदेशकै सर्वाधिक ठूलो पुरस्कार भएको मन्त्री खड्काले बताए । कसलाई दिने भन्ने कुरामा प्रदेश सरकारले कार्यविधि तयार गरेको खड्काले सुनाए । कसले पाउने भन्ने विषयमा सिफारिस गर्नका लागि क्याबिनेटले समिति बनाएको छ । समितिले सिफारिस गरेपछि यसलाई मन्त्रिपरिषद्ले अनुमोदन गर्ने छ, उनले भने । प्रदेशबाट विशिष्ट व्यक्ति छनोट गर्न सिफारिस समिति अध्यक्षमा मन्त्रिपरिषद्का वरिष्ठ मन्त्री अध्यक्ष रहने व्यवस्था छ । सदस्यमा अर्थ र आन्तरिक मामिला मन्त्री, प्रमुख सचिव र आन्तरिक मामिलाका सचिव सदस्य सचिव रहने गरी समिति बनेको हो । समितिले बढीमा ३ जनालाई छनोट गर्ने प्रदेश सरकारका प्रवत्तासमेत रहेका मन्त्री खड्का बताउँछन् । यो सम्मान प्राप्त भएपछि राज्यले प्रमाणपत्र, तक्मा तत्कालका लागि दिन्छ । सम्मानितले सर्वजनिक सभा, समारोहमा प्रदेश सभा सदस्य संसदसरह सुविधा पाउने छन् । प्रदेश अस्पतालमा प्राप्त सुविधा निशुल्क उपलब्ध गराइनेछ, प्रवत्ता खड्का भन्छन्, गण्डकी रत्न प्राप्त व्यक्ति संरक्षणविहीन बन्नुपर्ने अवस्था आएमा संरक्षणको दायित्व राज्यले लिनेछ । गण्डकी रत्न पाउनेले प्रदेशभित्र रहेका विमानस्थलको अति विशिष्ठ कक्ष प्रयोग गर्न पाउने छन् । मन्त्रिपरिषद्ले बैठकले रोजगार सूचना केन्द्र सञ्चालन तथा व्यवस्थापन निर्देशिका २०७८ पनि स्वीकृत गरेको छ । केन्द्रले प्रदेशमा रहेका बेरोजगारको लागत संकलन गर्ने, विवरण प्रकाशन गर्ने, रोजगारदाताको सूचीकरण गर्ने, रोजगारदाता र बेरोजगारबीच श्रम विनिमय संयन्त्र बनाउने लगायतको व्यवस्था गर्ने, सूचना केन्द्र सञ्चालन र व्यवस्थापन गर्ने छ ।"
सीमा विवाद टुंग्याउन चीनभारतको सैन्य बैठक बस्दै,बेइजिङः चीन र भारतबीच नयाँ चरणको सैन्य बैठक बस्ने भएको छ। सीमा सम्बन्धमा दुई पक्षबीच बुधबार १४औं चरणको सैन्य बैठक बस्ने भएको हो। सो बैठक चीनको मोल्दोमा बस्ने चीनको विदेश मन्त्रालयले जनाएको छ। सो बैठक बुधबार साँझ बस्ने बताइएको छ। दुवै देशको विवादित सीमा सम्बन्धमा सो बैठकमा छलफल गरिने ग्लोबल टाइम्समा खबर छ। यसअघि सीमा सम्बन्धमा दुई देशका वरिष्ठ सैन्य अधिकारीस्तरीय बैठक तीन महिनाअघि बसेको थियो। सो समयमा बसेको बैठक एक अर्कालाई दोषारोपण गर्दै सकिएको थियो। सो समयमा भारतले अनावश्यक र बेतुकको माग राखेको चीनले आरोप लगाएको थियो भने सीमाको मुद्दामा भारतले चीनले हिरो बन्न खोजेको आरोप लगाएको थियो। अघिल्लो चरणको बैठक असफल भएपनि १४औं चरणको बैठकले विवादित सीमाबारे समाधान निकाल्ने अपेक्षा चिनियाँ पक्षले राखेको छ।
खोप लगाएकालाई ओमिक्रोन लागे के हुन्छ?,"नेपालमा अहिले कोभिड१९ संक्रमितको संख्या बढ्दो क्रममा छ। हामीले यसभन्दा अगाडि दुई वटा कोभिड१९ लहरहरुलाई झेलेका छौं। पहिलो लहर कोभिड१९ भाइरस र दोस्रो लहर डेल्टा भाइरस। यी भाइरसले धेरै मानिसलाई गाह्रो बनायो। ठूलो क्षति पनि भयो। विस्तारै कम हुँदै थियो। त्यसपछि कोरोनाको नयाँ भेरियन्ट ओमिक्रोन स्वरुप परिवर्तन गरेर आयो। पहिलोपटक आएको भाइरसभन्दा दोस्रोपटक आएको डेल्टा भाइरसले धेरैलाई संक्रमित बनायो। पहिलोमा एक जनालाई संक्रमण भयो भने २ जनालाई दोस्रोले १ जनाले ५ जनालाई संक्रमण बनाउँथ्यो। तेस्रोपटक आएको ओमिक्रोनले एक जनाबाट १० जनासम्मलाई सार्दो रहेछ। हाम्रो पनि अरु देशसँग आवतजावत छ। नेपालमा पनि ओमिक्रोन भेरियन्ट देखिएको छ। यदी हामीले जनस्वास्थ्यको मापदण्ड पालना गर्यौं भने यसले व्यापक रुप नलिएला। ओमिक्रोन भेरियन्ट नेपालमा पनि देखिएको छ। यो व्यक्तिबाट व्यक्तिमा सर्ने रोग हो। मास्कको समुचित प्रयोग, भौतिक दूरी कायम गर्ने र व्यक्तिगत सरसफाई गरेपछि धेरै कम हुन्छ। यो हावाबाट एक अर्कामा सर्ने चान्स हुने हुनाले जसरी सर्छ त्यसरी सर्दैन जनस्वास्थ्यका मापदण्ड पालना गरेपछि, भिडभाड पनि गर्नुहुँदैन। खोक्दा, हाछ्यौं गर्दा भाइरस सर्छ। भ्याक्सिन पनि जोखिमबाट बच्ने उपाय हो। भ्याक्सिनले भाइरल लोड कम गराउँछ। एक अर्कामा सर्ने मौका कम भएर जान्छ। भाइरस लागे पनि लक्षणविहीनको संक्रमण हुन्छ। जसले गर्दा संक्रमणको संख्या कम हुन जान्छ। हामीले हेलचेक्र्याई गर्यौं भने यो भाइरस व्यापक हुन्छ। ओमिक्रोन भेरियन्टका लक्षण र जटिलता अहिलेसम्मको अनुसन्धान हेर्दा ओमिक्रोन भेरियन्ट पहिलेको भाइरसभन्दा के फरक छ भने माथिल्लो श्वासप्रश्वास प्रणाली जुन छ, श्वास नलिमा इन्फेक्सन गराउँछ। रुघा बढी लगाउँछ। पहिलेको डेल्टा भाइरसले फोक्सोमा असर पुर्याउन सक्थ्यो। निमोनिया गराउँथ्यो। ओमिक्रोनको लक्षण भनेको रुघा लाग्नु, जिउ दुख्नु, टाउको दुख्नु, ज्वरो आउनु हो। जसले भ्याक्सिन लगाएको छ त्यसलाई अफ्ठेरो बनाउने कम चान्स हुन्छ। माइल्ड इन्फेक्सन (हल्का संक्रमण) गराउँछ। स्वास्थ्य मन्त्रालयको नियमति प्रेस ब्रिफिङमा संक्रामक रोग विशेषज्ञ प्राडाजनक कोइरालासँग गरिएको कुराकानीमा आधारित"
कर्णालीमा उच्च सतर्कता : नाकामा कोरोना परीक्षणपछि मात्रै प्रवेश दिइने,"सुर्खेत : कोरोना संक्रमणको त्रास बढेसँगै कर्णालीमा उच्च सतर्कता अपनाइएको छ। संक्रमण फैलिन नदिन प्रदेश सरकारले प्रदेश भित्रिने नाकाहरुमा चेकजाँच सुरु गरिएको जनाएको छ। संक्रमणको तेस्रो लहर फैलिन नदिन खोप अभियान र अक्सिजन उत्पादनलाई प्राथमिकता दिँदै उच्च सतर्कता अपनाइएको सामाजिक विकास मन्त्रालयले जनाएको छ । यस्तै, प्रदेशमा संक्रमण रोक्ने पूर्वतयारी स्वरुप अक्सिजनको आपूर्ति, प्लान्ट सञ्चालन, कोरोनाविरुद्धको खोप र सचेतनामूलक अभियानलाई तीव्र पारिने मन्त्रालयअन्तर्गतको स्वास्थ्य महाशाखाका प्रमुख वृषबहादुर शाहीले बताए । महामारीको तेस्रो लहर फैलिने खतरा बढेको छ, अब अक्सिजन र आइसीयु अत्यावश्यक हुनसक्छ,' उनले भने, संक्रमण फैलिन नदिन हामीले उच्च सतकर्तासहित आवश्यक योजना बनाउन थालेका छौँ । अक्सिजन आपूर्तिलाई सहज बनाउनका लागि अक्सिजन उत्पादन थाल्न र निर्माणाधिन प्लान्टलाई पनि चाँडै सञ्चालनमा ल्याउन मन्त्रालयले निर्देशन दिइसकेको छ । हाल सुर्खेतमा तीन, रुकुमपश्चिम दुई, कालिकोटमा एक र जुम्लामा दुईवटा अक्सिजन प्लान्ट छन् । त्यस्तै दैलेख र जाजरकोटमा पनि अक्सिजन प्लान्ट छन् । यद्यपी प्रदेश अस्पताल सुर्खेत र कर्णाली स्वास्थ्य विज्ञान प्रतिष्ठान जुम्ला बाहेकका अस्पतालमा भने हाल नियमित रुपमा अक्सिजनको उत्पादन छैन । यसकारण पनि प्रदेश सरकारले सबै जिल्लामा अक्सिजन उत्पादन गर्न निर्देशन दिएको हो । त्यस्तै तेस्रो लहर फैलिनु अघि नै प्रदेशका सबै नागरिकलाई खोप लगाउने लक्ष्य प्रदेश सरकारले लिएको छ । जसका लागि अहिले खोप अभियानलाई पनि तीव्र पारिएको छ । यसअघि सञ्चालनमा रहेको जिल्ला र कोरोना विशेष अस्पतालाई तयारी अवस्थामा राखिएको छ । हप्ता दिनभित्र कार्ययोजना नै बनाएर कोरोनाविरुद्धको प्रतिकार्य थाल्ने प्रदेश सरकारको तयारी छ । मुख्यमन्त्री जीवनबहादुर शाहीले कर्णाली भित्रिने मुख्य नाकाहरूमा कोरोनाको परीक्षणपछि मात्रै नागरिकलाई प्रवेश दिइने बताए । प्रदेशमा ओमिक्रोनको लहर फैलिन नदिन परीक्षणपछि मात्रै नागरिकलाई प्रवेश दिइने उनको भनाइ छ । मुख्य नाकाहरु सुर्खेतको कुइने, बबई र सल्यानमा कोरोना परीक्षणको व्यवस्था मिलाउने मुख्यमन्त्री शाहीले जानकारी दिए । नाकामै कोरोना परीक्षणको व्यवस्था मिलाउन सर्खेतको कुईनेमा अस्पताल सञ्चालन गरिएको छ । बबइबाट आउनेहरुका लागि छिन्चुमा क्वारेन्टाइन बनाउन थालिएको प्रदेश सरकारले जनाएको छ । सुर्खेतसहित सल्यान, जाजरकोट, रूकुमपश्चिम र डोल्पामा अक्सिजनको अभाव हुन नदिनका सुर्खेतको मेहल कुनामा प्रदेशकै ठूलो अक्सिजन प्लान्ट स्थापना गरिएको मुख्यमन्त्री शाहीले बताए । यस्तै, प्रदेश अस्पताल सुर्खेतले भेण्टीलेटर सञ्चालनका लागि स्वास्थ्यकर्मीलाई तालिम दिने तयारी गरेको छ । महामारीको तेस्रो लहर फैलिदा भेण्टिलेटर अत्यावश्यक हुनसक्ने भन्दै अस्पतालले यसको सञ्चालनका लागि स्वास्थ्यकर्मीलाई तालिम दिन लागिएको बताइएको छ । अस्पतालमा दरबन्दी अनुसारका चिकित्सक तथा कर्मचारीको स्थायी पदपूर्ति नभए पनि करारमा भर्ना गरिएको छ । दुईवटा अक्सिजन प्लाण्ट रहेको यो अस्पतालमा ३० आइसीयु, ३५ एचडीयु र ६५ सामान्य बेड छन् । दुईवटै प्लाण्टबाट दैनिक एकसय ४० वटा सिलिण्डर भर्ने क्षमता छ ।"
"वीरमा व्यर्थको आन्दोलन, किन पटकपटक सलबलाउँछन् कर्मचारी?","काठमाडौं: नेपालको जेठो अस्पताल हो विर अस्पताल। विसं १९४७ मा स्थापना भएको वीरमा सर्वसाधारणले सजिलै सेवा लिन पाइरहेका छैनन्। सामान्य अप्रेसन गर्न महिनौं पालो कुर्नुपर्छ। अस्पतालमा कार्यरत कर्मचारीहरुले पनि विरामीलाई सेवामैत्री व्यवहार गर्दैनन्। देशका कुना कन्दराबाट आएका विरामीहरु उपचारै नपाइ फर्किनुपरिरहेको अवस्था छ। वीर अस्पतालमा गत सोमबार बिहान सम्बाददाता पुग्दा विरामीहरु चिकित्सकको पर्खाइमा थिए, कोही रिपोर्ट कुर्दै थिए। ओपिडी टिकट लिएका विरामीका आफन्तहरु पनि डाक्टरहरुको पर्खाइमा रहेका थिए। उनीहरु भन्दै थिए, ब्लड चाहिएको, ब्लड पनि रहेनछ, कसरी खोज्ने होला? जसरी पनि ए पोजेटिभ ब्लड खोज्नु भनेका छन्। प्युठान खलगांका २७ वर्षीय गोमा श्रेष्ठको मिर्गौला फेल भएर आफन्तसँग अस्पताल पुगिन्। उनलाई डायलिसिस गराउनुपर्ने थियो। तर, कसैले उनलाई वास्ता गरेनन्। पालो कुर्नुस् भनेका छन्। पालो आउँछ कि आउँदैन, ठेगान छैन,' उनका आफन्तले भने। उनले वीरमा पालो आउन धेरै समय लाग्ने थाहा पाएर डायलिससका लागि अन्तै जानुपर्ने बाध्यता रहेको बताए। त्यस्तै अस्पतालका अधिकांश उपकरणहरु थन्किएका छन्। केही उपकरण खरिदमा घोटाला भएको भन्दै अख्तियार दुरुपयोग अनुसन्धान आयोगमा मुद्दा परेको अवस्था छ। वीर अस्पतालमा उपचारसम्बन्धी उपकरण दुरुस्त नहुने, विरामीको चापका कारण सामान्य उपचारका लागि तीनचार घण्टा कुर्नुपर्ने, एमआरआई तथा सिटिस्क्यानका सेवा समयमै उपलब्ध नहुँदा विरामीहरु मारमा पर्दै आएका छन्। उपकरण र आवश्यक चिकित्सकको अभावमा न्युरो, हाडजोर्नीजस्ता शल्यक्रियाका लागि विरामीले महिनौं कुर्नुपर्ने बाध्यता अस्पतालमा छ। केही समयअघि स्वास्थ्य तथा जनसंख्या मन्त्रालयले सार्वजनिक गरेको प्रतिवेदनमा सरकारी अस्पतालमा ओपिडी सेवा लिन जानेहरुको संख्या घटेको पाइएको थियो। किन सधैं हुन्छ आन्दोलन? विसं २०७७ कात्तिकमा वीर अस्पतालका कर्मचारीहरु आन्दोलनमा थिए। त्यतिबेला उनीहरुको हकहितका मागसहित एउटा माग थियो, निर्देशकमा नियुक्त भएका डा जागेश्वर गौतमको राजीनामा। २०७८ जेठ १० मा कोभिड युनिफाइड केन्द्रीय अस्पताल (वीर अस्पताल)को प्रमुखमा डा गौतम नियुक्त भएका थिए। वीर अस्पतालमा धर्नामा रहेका कर्मचारीहरुसँग छलफलको क्रममा भनाभन भएपछि डा गौतमले प्रहरी बोलाएर कर्मचारीहरुलाई पिटाएको आरोप कर्मचारीहरुले लगाएका थिए। त्यसलगत्तै अस्पतालका कर्मचारीले डा गौतमलाई फिर्ता गर्नुपर्ने माग गर्दै अस्पतालको गेटमै धर्ना दिएका थिए। गत साउन १८ मा डा गौतमलाई सरकारले हटायो। स्रोतका अनुसार डा गौतम र त्यहाँका कर्मचारीबीच सम्बन्ध राम्रो थिएन। गत साउन १९ मा कोभिड१९ युनिफाइड केन्द्रीय अस्पताल (वीर) अस्पतालको प्रमुख प्रशासकीय अधिकारीमा डा भुपेन्द्र बस्नेत नियुक्त भए। केही समय आन्दोलन मत्थर भयो। स्रोतका अनुसार डा बस्नेतले केही कर्मचारीको सहयोग पाए। यतिबेला अस्पतालका कर्मचारीहरु फेरि आन्दोलनमा उत्रिएका छन्। वीर अस्पतालको प्रमुख प्रशासकीय अधिकारीका रुपमा स्वास्थ्य मन्त्रालयका प्रमुख विशेषज्ञ डा गुणराज लोहनी नियुक्त भएका छन्। तर, वीरका कर्मचारीहरु उनलाई हाजिर गर्न नदिने भन्दै आन्दोलनमा छन्। १२औं तहको नयाँ दरबन्दीमा सरकारले डा लोहनीलाई वीर अस्पताल पठाउँदा कर्मचारी आन्दोलित छन्। सरकारले पहिलोपटक १२औं तहको कर्मचारीलाई वीर अस्पतालको नेतृत्वमा पठाएको हो। आन्दोलित कर्मचारीहरुले विभिन्न माग तेर्स्याएर बुधबार बिहान १० बजेदेखि अस्पतालमा धर्नामा बसेका थिए। यसअघि सरकारले ८ सय ३१ दरबन्दी थप गरी १२औं तह प्रमुख विशेषज्ञले नेतृत्व गर्नेगरी संगठन संरचना पास गरेको थियो। सरकारले १०औं तहका डा भुपेन्द्र बस्नेतलाई नियुक्ति गर्दा कर्मचारी संगठनहरु मौन बसेका थिए। स्वायत्त चिकित्सा विज्ञान राष्ट्रिय प्रतिष्ठान वीर अस्पतालमा नियम विपरीत स्वास्थ्यमन्त्री विरोध खतिवडाले नकारात्मक र विवादित छबिका डा गुणराज लोहनीलाई वीर अस्पतालको प्रमुख प्रशासकीय अधिकृतमा नियुक्त गरेका छन्। विगतमा स्वास्थ्य विमा बोर्ड, स्वास्थ्य सेवा विभाग, कोशी अस्पताल लगायतमा असफल र मेडिकल माफियासँग विशेष सम्बन्ध भएका डा लोहनी पहिल्यैदेखि वीर अस्पतालविरोधी रवैया देखाउँथे,' अस्पतालका एक कर्मचारीले भने, 'उनले (डा लोहनी) स्वास्थ्य मन्त्रालयमा रहँदा न्याम्सको सुधारमा अवरोध गरेका थिए। उनले न्याम्सलाई स्वायत्त हुन नदिने, न्याम्स सेवा आयोग गठनमा अवरोध गर्न, सर्जिकल भवन सञ्चालनमा बजेट माग गर्दा बजेट नदिएर भुत बगंला बनाएको, दुवाकोट परियोजना अगाडि बढ्न नदिने, वीर अस्पतालको कर्मचारीको तलब, भत्ता पटकपटक रोक्ने, समायोजन भएका कर्मचारीसँग आर्थिक कारोबार गर्न रमाना नदिनेजस्तो अस्पतालविरोधी कार्य गर्दे आएका थिए। सो को पुस्टाई न्याम्स पदाधिकारीले नै गरेका छन्। विवादित र भष्ट चरित्रका व्यक्ति वीर अस्पतालमा ल्याउन नहुने आन्दोलनकारीहरुको माग गरहेको उनले बताए। कर्मचारीहरुले आन्दोलन गर्न थालेपछि डा लोहनी आज अस्पतालमा हाजिर भएनन्। तर डा भुपेन्द्र भने हाजिर भएका थिए।"
"निर्वाचन आयोगले बोलायो सर्वदलीय बैठक, स्थानीय निर्वाचनबारे छलफल हुने",काठमाडौं: निर्वाचन आयोगले सर्वदलीय बैठक डाकेको छ। स्थानीय तहको निर्वाचनबारे छलफल गर्न बैठक बोलाइएको आयोगका प्रमुख आयुक्त दिनेश थपलीयाले जानकारी दिए। उनका अनुसार बैठक शुक्रबार विहान ११ बजे बस्नेछ। बैठकमा राष्ट्रिय सभा निर्वाचन र मतदाता नामावली अद्यावधिकबारे पनि छलफल हुने बताइएको छ।
शिक्षिका संक्रमित हुँदाहुँदै स्कुलले परीक्षा सञ्चालन गर्दै,"विराटनगर: विराटनगरका आर्दश उच्च माध्यमिक विद्यालयका शिक्षिका कोरोना संक्रमण भए पनि विद्यालयले परिक्षा सञ्चालनलाई निरन्तरता दिएको छ। गएको २१ गते वाट सञ्चालनमा आएको परीक्षाकै क्रम त्यहाँ कार्यरत नेपाली विषयका शिक्षिका सिता भट्टराईलाई सोमबार कोरोना पोजेटिभ भएको हो। शिक्षिकालाई पोजेटिभ आएपछि विद्यालयले जानाजान जोखिम निम्त्याउँदै मंलबार र बुधबार परीक्षा लिएका छन्। बुधबारमात्रै दुई विषयको परीक्षा लिएको हो। कोरोना महामारी भित्रिएपछि सरकारले पढाइ र परीक्षाका लागि वैकल्पिक उपायको व्यवस्था नगर्दा हजारौं विद्यार्थी ज्यान जोखिममा राखेर आदर्शमा परीक्षा हलमा बस्न बाध्य छन्। सो विद्यालयमा सबै संकालय गरेर करिब ३ हजार विद्यार्थी अध्यनरक्त रहेका छन्। कक्षा १ देखि १० सम्मका करिब दोस्रो त्रैमासिक परीक्षामा दुई हजार २ विद्यार्थी सहभागी रहेको विद्यालयका प्रधानाध्यापक विष्णुराज लामिछानेले जानकारी दिए। उनले रुघाखोकी र ज्वरो आएपछि सोमबार नै शिक्षिकाले पीसीआर परीक्षण गर्न गएको जानकारी दिए। आइतबार विद्यालय आएकी शिक्षिकाको रिर्पोट सोमबार आएपछि विद्यार्थीलाई तनावमा नराख्ने, बाँकी विषयको परीक्षा लिएको प्रअ लामिछानेले जानकारी दिए। विराटनगर महानगरपालिका मेयर भिम पराजुली व्यवस्थापन समितिका अध्यक्ष भएको सो विद्यालयमा बुधबार विहानदेखि प्लस टुका विद्यार्थीहरुलाई विदा दिइएको छ। तर सञ्चालनमा रहेको परीक्षा रोकिएको छैन। कोरोना महामारी दिनानुदिन बढिरहेका बेला भौतिकरूपमा परीक्षा सञ्चालन गर्नु जोखिमयुक्त हुने जानकारहरू बताउँदै आएका छन्। शिक्षिकालाई पोजेटिभ आएको थाहा पाएपछि विहान १० बजेदेखि नै दुई विषयको परीक्षा लिएर जोखिम बनाएको एक विद्यार्थीले बताए। परीक्षाका खटिएका शिक्षिकाको रिर्पोट पोजेटिभ आएपछि विद्यार्थीहरुको पनि जाँच गर्नुपर्नेमा विद्यालयले विदा दिएर घर पठाउन लागेको भन्दै विद्यार्थी र अभिभावक आक्रोशित बनेका छन् । विद्यालयमा दश जोड दुईसँगै प्राविधिकतर्फ तीन वर्षे डिपलोमा इन कम्प्युटर र १८ महिने आइटी पढाई हुने गरेको छ।"
"सिंहदरवार प्रवेशमा कडाइ, जारी गरिएका सबै प्रवेश पास खारेज","काठमाडौं: कोरोना भाइरसको संक्रमण बढ्न थालेपछि सिंहदरवार प्रवेशमा कडाइ गर्ने भएको छ। गृह मन्त्रालयले बुधबार विज्ञप्ति जारी गर्दै हालसम्म भएका सबै मन्त्रालय, निकाय, सचिवालय, आयोग, कार्यालय लगायतबाट जारी भएका सबै प्रकारका स्थायी अस्थायी पास, अस्थायी परिचयपत्र खारेज गर्ने जनाएको छ। अस्थायी वा स्थायी परिचयपत्र बनाउनुपरेमा आवश्यकता हेरी सम्बन्धित निकायको सिफारिसमा गृह मन्त्रालयको पूर्व सहमति लिई सम्बन्धित निकायबाटै जारी गर्ने निर्णय गरेको छ। त्यस्तै सरसफाई गर्ने कर्मचारीको हकमा पुरानै पास र पत्रकारहरुको हकमा सूचना विभागबाट जारी भएको पासले सिंहदरबारभित्र प्रवेश गर्न पाउने बताइएको छ।"
"स्वर्ण पदक विजेता मुसाको मृत्यु, आफ्नो विमान फिर्ता गर्न तालिवानको चेतावनी","नोम पेन्हः कम्वोडियामा स्वर्ण पदक पाएको एक मुसाको ८ वर्षको उमेरमा मृत्यु भएको छ। कम्बोडियामा विस्फोटक पदार्थ पत्ता लगाएर वीरतापूर्ण कार्य गरेको उपलक्ष्यमा स्वर्ण पदक पाएको मागावा नामक मुसाको ८ वर्षको उमेरमा मृत्यु भएको हो। मागावा मुसालाई प्रशिक्षण दिने अन्तर्राष्ट्रिय गैर नाफामुखी संस्था एपिओपिओले सो मुसाको मृत्युबारे जानकारी दिएको हो। मागावाले कम्बोडियाको गृहयुद्धको समयमा जमिनमुनी विछ्याइएका १ सयभन्दा विस्फोटक पदार्थहरु र अन्य विस्फोटक पदार्थहरु सुघेर पत्ता लगाएको थियो। सोही आधारमा ती विस्फोटक पदार्थहरु डिस्पोजल गरिएको थियो। अफ्रिकन जायन्ट पाउच प्रजातिको सो मागावा तान्जानियामा जन्मिएको थियो। तान्जानियामा एक वर्षसम्म प्रशिक्षण दिएपछि सो मुसालाई कम्बोडिया पुर्याइएको थियो। सो मुसाले अनुसन्धान र खोजीमा तालिम प्राप्त मानिसभन्दा गतिलो काम गर्दै आएको बताइएको छ। मानिसको जीवन बचाउनमा महत्वपूर्ण भूमिका खेलेको भन्दै सन् २०२० मा अपोपोले सो मुसालाई स्वर्ण पदक दिएको थियो। सो मुसा गत वर्ष जुनमा आफ्नो सेवाबाट सेवानिर्वित्त भएको थियो। कोरोनाविरुद्ध १२ वटा खोप लगाएको दाबी गर्ने भारतीय नागरिकविरुद्ध कारबाही नयाँ दिल्लीः कोभिड१९ विरुद्ध १२ वटा खोप लगाएको दाबी गर्दै आएका एक भारतीय नागरिकविरुद्ध कारबाही हुने भएको छ। आफूले १२ वटा कोभिड खोप लगाएको दाबी गर्दै आएका भारतको विहार राज्यका ब्रह्मादेव मण्डलविरुद्ध कारबाही हुने भएको हो। भारत सरकारले खोप नियम दुरुपयोग गरेको भन्दै ८४ वर्षीय मण्डलविरुद्ध कारबाहि गर्ने बताएको छ। मण्डलले कोभिड१९ विरुद्ध गत वर्ष फेब्रुअरीमा पहिलो खोप लगाएका थिए। त्यसपश्चात आफूमा भएका अन्य स्वास्थ्य समस्यामा सुधार आएको भन्दै उनले थप ११ वटा कोरोना खोप लगाएको दाबी गरेका थिए। सो दाबी गरेका उनलाई प्रहरीले पक्राउ गरेको छ भने उनीविरुद्ध सार्वजनिक नियम उल्लंघन गरेको, छलेको र ढाटेको अभियोगमा भारतको कानुनअन्तर्गत कारबाही गरिने बताइएको छ। सिंगापुरले राजनीतिक कार्टुन भएका पुस्तकमाथि प्रतिबन्ध लगायो सिंगापुरः सिंगापुर सरकारले राजनीतिक कार्टुनमा आधारित पुस्तकमाथि प्रतिबन्ध लगाएको हो। धार्मिक कारण देखाउँदै सरकारले त्यस्ता पुस्तकमाथि प्रतिबन्ध लगाएको हो। सिंगापुरको सामाजिक विकास मन्त्रालयले बुधबार सो प्रतिबन्धको घोषणा गरेको हो। त्यस्ताखाले पुस्तकमा आपत्तीजनक सामग्री हुने भन्दै त्यहाँको सरकारले सो प्रतिबन्ध लगाएको बताइएको छ। सामाजिक विकास एवं समाज कल्याणमन्त्री मसागोस जुल्किफ्लिका अनुसार पुस्तकमा कार्टुन प्रकाशन गर्न र आपत्तिजनक सामग्री समावेश गर्न मनाही गरिएको छ। यदि कसैले अभिव्यक्ति स्वतन्त्रताको नाममा सो कार्य अघि बढाएमा कानुनी कारबाही हुनेसमेत मन्त्रीले बताएका छन्। सोमालियाको अन्तर्राष्ट्रिय विमानस्थल बाहिर शक्तिशाली विस्फोट मोगादिशुः सामोलियाको राजधानी मोगादिशुस्थित शक्तिशाली कार बम विस्फोट भएको छ। मोगादिशुस्थित अन्तर्राष्ट्रिय विमानस्थल बाहिर बुधबार दिउँसो शक्तिशाली बम विस्फोट भएको हो। विस्फोटमा परी कम्तीमा ८ मानिसको मृत्यु भएको र अन्य थुप्रै घाइते भएका छन्। यद्यपि, घटनाको पूर्ण विवरण भने प्राप्त नभएको अन्तर्राष्ट्रिय मिडियामा समाचार छ। आतंकवादी समूह अल कायदासँग जोडिएको अल शबाबले सो विस्फोट गराएको हुन सक्ने आशंका गरिएको छ। नाइजेरियामा चर्च भत्किदाँ ३ को मृत्यु आबुजाः दक्षिणी नाइजेरियामा एक चर्च भत्किदाँ कम्तीमा ३ जनाको मृत्यु भएको छ। मंगलबार साँझ डेल्टा राज्यमा चर्च भत्किँदा बालबालिकासहित कम्तीमा ३ जनाको मृत्यु भएको हो। डेल्टा राज्यका प्रहरी प्रवक्ता राइट इडाफेले बुधबार बताएअनुसार चर्च भत्किँदा ३ जनाको मृत्यु भएको छ भने अन्य १८ जना घाइते भएका छन्। १८ मध्ये ११ जनालाई उपचारका लागि अस्पताल पुर्याइएको छ। न्युन आय भएका विभिन्न अफ्रिकी मुलुकमा भवन भत्किनु सामान्य मानिन्छ। यसअघि गत वर्ष नोभेम्बरमा नाइजेरियाको लागोसमा निर्माणाधीन भवन भत्किँदा कम्तीमा ४५ मानिसको मृत्यु भएको थियो। जापान र सिंगापुरको राहदानी संसारकै शक्तिशाली टोक्योः जापान र सिंगापुरको पासपोर्ट संसारकै शक्तिशाली पासपोर्ट (राहदानी)को रुपमा सूचीकृत भएको छ। सन् २०२२ मा जापान र सिंगापुरको पासपोर्ट सबैभन्दा शक्तिशाली पासपोर्टको रुपमा सूचीकृत भएको हो। हेन्ली पासपोर्ट इन्डेक्सको पछिल्लो रिपोर्टले जापान र सिंगापुरको पासपोर्टलाई संसारको सबैभन्दा शक्तिशाली पासपोर्टको सूचीमा राखेको हो। गत वर्षपछि जापान र सिंगापुर संसारकै शक्तिशाली पासपोर्टको सूचीमा परेका थिए। त्यस्तै जर्मनी र दक्षिण कोरिया संसारको तेस्रो र चौथो बलियो पासपोर्ट भएको मुलुकमा परेका छन्। हेन्लीको रिपोर्टले अफगानिस्तान र इराकको पासपोर्टलाई संसारकै कमजोर पासपोर्टको सूचीमा राखेको छ। हेन्लीले इन्टरनेसनल एयर ट्रान्सपोर्टेसन एसोसियनस आइटाको तथ्यांकको आधारमा सो रिपोर्ट तयार गर्दै आएको छ। अफगान सैन्य विमान फिर्ता गर्न सबै मुलुकलाई तालिवानको चेतावनी काबुलः तालिवानले अफगानिस्तानबाट लगेका सैन्य विमान फिर्ता गर्न सबै मुलुकलाई चेतावनी दिएको छ। अफगान सैन्य विमान कुनै पनि मुलुकलाई प्रयोग गर्न अनुमति नभएको भन्दै तालिवानले सो चेतावनी दिएको हो। वर्तमान अफगान सरकारका कार्यबाहक रक्षा मन्त्री मावलवी मोहम्मद याकुव मुजाहिदले मंगलबार साँझ सो चेतावनी दिएको टोलो न्युजले जनाएको छ। जुन देशहरुले अफगाननिस्तानबाट सैन्य विमान लिएर गएका छन्, ती मुलुकले सबै सैन्य विमान फिर्ता गर्नुपर्ने छ। यदि ती विमान फिर्ता नगरी आफैँले प्रयोग गरेमा त्यसको परिणाम नराम्रो हुनेछ, रक्षामन्त्री मुजाहिदले भनेका छन्। उनले उज्वेकिस्तान, ताजकिस्तान र काजकिस्तानले समेत ती विमान फिर्ता गर्नुपर्ने बताएका छन्। अफगान सैन्य विमान विदेशमा राख्न र विदेशीहरुले प्रयोग गर्न आफूले अनुमति नदिने उनले बताएका छन्। पूर्व अफगान सरकार पतनपश्चात् ४० भन्दा बढी अफगान सैन्य विमान उज्वेकिस्तान र ताजकिस्तानमा रहेको र त्यसअघि करिब १६४ सैन्य विमान अन्य मुलुकमा रहेको टोलो न्युजले उल्लेख गरेको छ। चीनले विवादित भुटानसँगको सीमामा २ सयभन्दा बढी संरचना बनाउँदै नयाँ दिल्लीः चीन सरकारले भुटानसँग जोडिएको विवादित सीमामा २ सयभन्दा बढी संरचनासहितको बस्ती निर्माण गरिरहेको छ। सरकारले विभिन्न ६ वटा स्थानमा दुई तले भवनसहित अन्य संरचना अघि बढाइरहेको हो। स्याटालाइट तस्बिरले देखाएअनुसार चीनले विवादित क्षेत्रमा विभिन्न निर्माणाधीन संरचना अघि बढाइरहेको रोयटर्सले जनाएको छ। चीनले भुटानको पश्चिमी सीमा क्षेत्रमा ती संरचना निर्माण गरिरहेको हो। स्याटेलाइट तस्विरले देखाएअनुसार चीन सरकारले विवादित क्षेत्रमा सन् २०२० देखि संरचना निर्माण कार्य थालेको थियो। सो कार्य सन् २०२१ देखि तिब्र रुपमा अघि बढिरहेको छ। सम्पर्कविहीन बनेको ताइवानको अत्याधुनिक लडाकु विमान फेला ताइपेईः उद्धारकर्मीहरुले बुधबार सम्पर्कविहिन बनेको ताइवानको अत्याधुनिक लडाकु विमान फेला पारेका छन्। मंगलबार सम्पर्कविहीन बनेको अत्याधुनिक लडाकु विमान ताइवानकर्मीहरुले फेला पारेका हुन्। सैन्य अभ्यास मिसनका लागि आफ्नो बेसबाट उडेको आधा घण्टापछि सो लडाकु विमान सम्पर्कविहीन बनेको थियो। सो विमान दक्षिण चीन सागर क्षेत्रबाट सम्पर्कविहीन बनेको ताइवानको वायु सेनाले जनाएको थियो। सेनाले सो विमान दुर्घटनामा परेको अनुमान गरेको थियो। ताइवानको राष्ट्रिय उद्धार विभागले सो विमानको केही भाग फेला परेको जानकारी दिएको छ। विमान र चालकबारे थप खोजी र अनुसन्धान भइरहेको बताइएको छ। सो विमान दुर्घटनापछि ताइवानले आगामी दुई महिनापछि राखेको सबैभन्दा लामो सैन्य तालिम स्थगित गरेको छ। एफ१६ नामक सो विमान केही महिनाअघि मात्र अत्याधुनिक बनाइएको थियो।"
"आठ अर्ब माथिको सेयर कारोबार, चार कम्पनीको मूल्यमा सकारात्मक सर्किट","काठमाडौं : सेयर कारोबारको चौथो दिन आठ अर्बमाथिको सेयर कारोबार भएको छ। यसदिन २२९ कम्पनीको १ करोड ६१ लाख ४७ हजार ३९० कित्ता सेयर ८ अर्ब ३ करोड ३२ लाख १२ हजार ७४२ रुपैयाँमा कारोबार भयो। नेप्से परिसूचक भने ३० अंकले घटेर १८ सय ०३६२ विन्दुमा अडेको छ। नेप्से घटेपनि यसदिन कारोबार रकम भने ८ अर्ब नाघेको हो । यस्तै ठूला कम्पनीको सेयर कारोबार मापन सेन्सेटिभ इण्डेक्स ७ अंक बढीले घटेको छ। यसदिन नेप्से घटेपनि चार कम्पनीको सेयर सकारात्मक सर्किट लेभलमा कारोबार भएको छ। कर्पोरेट डेभलपमेन्ट बैंक,नेपाल इन्फ्रास्ट्रक्चर बैंक, नारायणी डेभलपमेन्ट बैंक र मध्य भोटेकोशीको सेयरमूल्य सकारात्मक सर्किट लेभलमा कारोबार भएको हो। यसैगरी, हिमालयन उर्जा विकास कम्पनीको सेयरमूल्य ६ प्रतिशतभन्दा बढी घट्दा युनियन हाइड्रोपावर, जोशी हाइड्रोपावर र राष्ट्रिय विमा कम्पनीको शेयरमूल्य ५ प्रतिशतभन्दा बढी घटेको छ। कारोबार रकमका आधारमा यसदिन नेपाल बङ्गलादेश बैंक अग्रस्थानमा रह्यो। सो कम्पनीको २८ करोड ६९ लाख रुपैयाँभन्दा बढीको सेयर कारोबार भयो। त्यसैगरी, यसदिन एचआइडीसीएलको २७ करोड ६१ लाख, अपि पावरको २४ करोड ७० लाख र अपर तामाकोशीको २२ करोडमाथिको सेयर कारोबार भएको छ। बुधबार कारोबारमा आएका १३ समूहमध्ये २ समूहको परिसूचक मात्रै बढेको छ। व्यापारको ०६५ र उत्पादन समूहको ००९ प्रतिशतले परिसूचक बढेको हो। बाँकी ११ समूहको सूचक ओरालो लागेको छ। यसदिन अन्य समूहको सेयर मू्ल्य सर्वाधिक घटेको छ। सो समूहको सूचक ३४४ प्रतिशतले घटेको हो। यस्तै लगानीको ३१३, वित्तको २२४, विकास बैंकको २३८, होटल तथा पर्यटनको २३८ प्रतिशत, निर्जीव विमाको २०४ प्रतिशतले सूचक घटेको छ। यस्तै जीवन विमा, लघुवित्त र बैंकिङको १ प्रतिशत बढीले सूचक घटेको छ।"
आर्थिक वृद्धिदर ३९ प्रतिशतमा सीमित रहने,"काठमाडौं : चालु आर्थिक वर्षमा मुलुकको कूल गार्हस्थ्य उत्पादन ३९ प्रतिशतमा सीमित रहने प्रक्षेपण गरिएको छ । विश्व बैंकले विश्वव्यापी आर्थिक सम्भावना शीर्षकमा बुधबार जारी गरेको प्रतिवेदनमा सन् २०२२२३ मा नेपालको आर्थिक वृद्धिदर ३९ प्रतिशत हुने अनुमान गरिएको छ । महामारीबाट बच्न खोप लगाउने जनसङ्ख्यामा बढोत्तरीसँगै कृषि उत्पादकत्वमा हुने वृद्धि र सेवा क्षेत्रमा देखिएका केही सुधारका आधारमा बैंकले चालु आवमा नेपालको आर्थिक वृद्धि ३।९ प्रतिशतमा सङ्कुचित हुने प्रक्षेपण गरेको हो । कोभिड१९ को महामारीले निम्त्याएको नयाँ जोखिम, मुद्रास्फीति, ऋण र असमानतामा वृद्धिबीच दक्षिण एशियाका उदीयमान र विकासशील अर्थतन्त्र पुनः मन्दितर्फ उन्मुख भएका प्रतिवेदनले औँल्याएको छ । महामारीभन्दा अघिको अवस्थामा फर्कने क्रममा रहेका केही दक्षिण एशियाली देशको अर्थतन्त्र कोभिड१९ को अर्को लहरले प्रभावित हुने जोखिम बढाएको जनाइएको छ । सन् २०२१ को मध्यतिर कोभिडको दोस्रो ठूलो लहरले विश्वअर्थतन्त्रमा विशाल आर्थिक क्षति व्यहोर्नुपरेको उल्लेख गर्दै प्रतिवेदनमा सन् २०२३ सम्म नै विश्वअर्थतन्त्र शिथिल रहने प्रक्षेपण गरिएको छ । रासस"
काठमाडौं उपत्यकामा संक्रमित दर उच्च,"काठमाडौं: नेपालमा एकैदिन कोरोनाका ३ हजार बढी संक्रमित थपिएका छन्। स्वास्थ्य मन्त्रालयका अनुसार आज ३०७५ जनामा कोरोना संक्रमण देखिएको हो। त्यसमध्ये काठमाडौं उपत्यकामा १४९८ संक्रमित थपिएको मन्त्रालयले जनाएको छ। जसमा काठमाडौंमा ११२८, भक्तपुरमा १३४ र ललितपुरमा २३६ संक्रमित थपिएका हुन्। नेपालमा पछिल्लो समय कोरोना संक्रमितको संख्या दिनप्रति दिन बढिरहेको छ। सक्रिय संक्रमित संख्या बढेर ११ हजार नाघेको मन्त्रालयले जनाएको छ।"
२५ लाख तिर्न नसकेर साउदीमा बन्धक,"साउदी अरेबिया : हरेक युवाको सपना हुन्छ विदेश जाने, पैसा कमाउने र परिवारलाई सुखसँग राख्ने। यही सपना बुनेर ११ वर्षअघि बुटवल४ का दामोदर क्षेत्री साउदी अरब पुगे। साउदीको अलहरफी कम्पनीमा ड्राइभिङ काम गर्न भन्दै इमेज म्यानपावर कम्पनीले उनलाई वैदेशिक रोजगारीमा पठाएको थियो। पासपोर्ट लगायतका सबै कागजात सक्कली थिए, वैधानिक ढंगले नै विदेश गएका थिए। क्षेत्रीलाई हतारो थियो त, कम्पनीमा चाँडो पुग्ने र दुईचार पैसा कमाएर श्रीमती र छोराछोरीलाई पठाउने। क्षेत्री जब अलहरफीमा पुगे। उनलाई ड्राइभर नभई मजदुरीको काममा लगाइयो। उनले पूर्वसम्झौताअनुसार ड्राइभिङ कामको भिसा बनाइदिन कम्पनीसँग आग्रह गरे। कम्पनीले शर्त तेस्र्यायो। २ हजार ५ सय रियाल थप शुल्क तिरे मात्र भिसा परिवर्तन गरिदिने शर्त कम्पनीले राख्यो। त्यसपछि भने क्षेत्रीको मन बदलियो। उनले कम्पनी परिवर्तन गर्ने सोच बनाए। त्यही बेला, उनलाई साउदीकै एकजनाले आफ्नो कम्पनीमा काम गरे धेरै तलब दिने आश्वासन दियो। लगत्तै उनी अर्को कम्पनीमा जान तयार भए। २०६९ सालमा हमदसाउद अलहाजीरी कम्पनी मा ड्राइभरको काम पाए, गाडी चलाउन थाले। क्षेत्रीका पासपोर्ट लगायतका कागजात भने पुरानै अलफरही कम्पनीमै थिए। नयाँ कम्पनीका सञ्चालकले आफ्नोमा काम गरे नेपाल फर्कने बेलामा पासपोर्ट बनाइदिने आश्वासन दिएको थियो। त्यही आश्वासनमा वर्षौं काम गर्दा पनि राम्रो कमाइ नभएपछि पासपोर्ट लगायतका सबै कागजात छोडेर नयाँ कम्पनीमा काम गर्न गएको क्षेत्रीको भनाइ छ। अर्को कम्पनीमा काम गरेका कारण उनी त्यतिबेला अबैधानिक कामदार बनिसकेका थिए। क्षेत्रीलाई बिपत्ती त त्यतिबेला आयो, जब उनले चलाएको गाडी दुर्घटनामा पर्यो। उनको गाडी र अर्को गाडी एकआपसमा ठोक्किँदा दुवै गाडीमा आगो लाग्यो। जलेर नष्ट भए। त्यही क्रममा एकजना पाकिस्तानी नागरिकको मृत्यु भयो। दुर्घटनामा दामोदर पनि घाइते भए, उपचारपछि निको भए। दुर्घटनामा परेका दुवै गाडी जलेर नष्ट भएपछि दामोदर पक्राउ परे। तीन महिना जेल सजाय काटे। लगत्तै कम्पनीको काममा फर्किए। तर, कम्पनीले दामोदरलाई दुर्घटनामा जलेको गाडीको क्षतिपूर्तिबापत ७९ हजार साउदी रियाल (लगभग २४ लाख ८० हजार) नेपाली रुपैयाँ माग तिर्नुपर्ने भन्यो। साउदीमा यस्ता दुर्घटनाको क्षतिपूर्ति कम्पनी आफैंले तिर्ने गरे पनि, उक्त कम्पनीले क्षेत्रीसँग माग गर्यो। दुई चार पैसा कमाउन विदेश गएका सामान्य परिवारका क्षेत्रीसँग यत्रो पैसा तिर्न सक्ने क्षमता थिएन। रकम तिर्न नसकेपछि कम्पनीले दुई वर्षपछि उनलाई जेल हाल्यो। दुर्घटनामा ज्यान गुमाएका पाकिस्तानी नागरिकको तर्फबाट भने कुनै उजुरी परेन । विगतमा धेरै सुविधा दिने, नेपाल फर्किँदा पासपोर्ट बनाइदिने आश्वासन दिएको कम्पनीले उल्टै बदमासी गर्यो। विसं २०७४ देखि विसं २०७८ सम्म क्षेत्रीले साउदीको जुबेल जेलमा कैदी जीवन बिताए। ४ वर्षपछि जेलबाट त मुक्त भए। तर, कम्पनीले मागेअनुसारको झन्डै २५ लाखको क्षतिपूर्ति तिर्न सकेका छैनन्। जेलबाट छुटे पनि साउदीमा बन्दी जीवन बिताइरहेका छन्। कुनै पनि बेला प्रहरीले पुनः पक्राउ गर्न सक्ने चिन्ता भइरहेको क्षेत्री बताउँछन्। क्षेत्रीलाई अब, दुई चार पैसा कमाई गर्नुभन्दा पनि, लफडा टुंग्याएर छिटो नेपाल फर्किन मन छ। तर, कतैबाट पनि आर्थिक सहयोग नपाउँदा निराश र चिन्तित छन्। उनी, साउदीमा अलपत्र छन्। साउदीस्थित नेपाली दूतावासले आवश्यक रकम तिर्न सके उनलाई नेपाल फर्काउन सक्ने जानकारी गराएको छ। तर, दूतावास आफैंले भने आर्थिक सहयोग गरेको छैन। क्षेत्रीले आफूमाथि भएको घटनाबारे नेपाली दूतावास, एनआरएन, भ्रातृसंगठन तथा विभिन्न सामाजिक संघसंस्थाहरूलाई जानकारी गराएको बताएका छन्। उनले, आर्थिक सहयोगका लागि सबैसँग गुहार गरेको बताए। क्षेत्रीलाई सहयोग गर्न नेपाली दूतावासले पहल गरिरहेको जवाफ दिने गरेको छ। परिवारका सदस्य पनि काठमाडौंतिर सहयोगका लागि धाइरहेका छन्। श्रीमती भगवती क्षेत्री र बहिनी माया थापा वैदेशिक रोजगार विभाग, परराष्ट्र मन्त्रालय, वैदेशिक रोजगार उद्धारमा सरोकार राख्ने व्यक्ति, संघसंस्था र मिडिया धाउँदा पनि कतैबाट सहयोग नपाएको बताउँछन्। वैदेशिक रोजगार प्रवद्र्धन बोर्डबाट सहयोग पाउने आशा परिवारका सदस्यमा थियो। बोर्डले सुरुमा १५ लाख सहयोग गर्न सक्ने आश्वासन पनि दिएको थियो। तर, पछि, वैदेशिक रोजगार प्रबद्र्धन बोर्डका महानिर्देशकले नगद सहयोग गर्न नसकिने बरु, क्षेत्रीको तर्फबाट मुद्दा लडिदिने कानुन व्यवसायीका लागि मात्र १५ लाखसम्म खर्च व्यहोरिदिने बताएको परिवारका सदस्य बताउँछन्। आर्थिक अवस्था कमजोर रहेका क्षेत्रीका एक छोरा र एक छोरी छन्। श्रीमती बुटवलमा ज्याला मजदुरी गर्छिन्। जग्गा जमिन केही नभएका उनको परिवार भाडामा बस्ने गर्छ। अहिले श्रीमान्को उद्धारका लागि भौतारिनु पर्दा राम्रोसँग खान पनि नपुग्ने अवस्था उनको छ। श्रीमती भगवतीले आर्थिक सहयोग गरिदिन मनकारी सबैसँग अपिल गरेकी छिन्।"
रेल्वेमा ५५ जना नयाँ कर्मचारी भर्ना गरेपछि विवाद सुरु,"जनकपुरधाम: रेल्वेमा पुरानोलाई हटाएर नयाँ कर्मचारी भर्ना गरेपछि विवाद चुलिएको छ। नेपाल रेलवे कम्पनीअन्तर्गतको जयनगर जनकपुरधाम रेल सञ्चालनका पूरानो कर्मचारीलाई हटाएर अवमुल्यन गर्दै महाप्रबन्धकले आफ्ना पार्टीका कार्यकर्तालाई भर्ना गरेको विषयमा विवाद उत्पन्न भएको हो। केपी ओली नेतृत्वको सरकारमा तत्कालिन रेलवे महाप्रबन्धक गुरु भट्टराईले पूरानो रेल्वे कर्मचारी मध्ये ६५ र विभिन्न तहगरी १ सय ५१ जनालाई गत वैशाख महिनादेखि श्रावण महिनासम्म एक महिना प्रशिक्षण दिए दुई महिनासम्म डियुटीमा खटाएका थिए। तर उनीहरुलाई बर्खास्त गरेर अहिलेको महाप्रबन्धक निरञ्जन झाले आफ्नो मान्छे भर्ना गरेर तालिम दिन लागेको भन्दै यसअघि नियुक्त गरिएका कर्मचारीहरु विरोध उत्रेका छन्। रेल्वे सञ्चालनका लागि १ सय ५१ जना कर्मचारीलाई प्रशिक्षण दिई दुई महिना खटाएर अहिले तिनीहरुलाई हटाएर ५५ जना नयाँ कर्मचारी भर्ना गर्न गोप्य रुपमा मंगलबारदेखि तालिम सुरु गरेको छ। पाँच दलीय नयाँ गठबन्धनमा माधव नेपालको सिफारिसमा नियुक्त गरिएको महाप्रबन्धक निरञ्जन झाले पुरानो नियुक्तिलाई अबमुल्यन गर्दै पार्टी कार्यकर्ता भर्ना स्थल बनाएर तालिम दिन लागेको पुराना कर्मचारी मध्येका एक अजयकुमार गोइत बताए। उनले भने, हामीहरु प्रक्रिया पुरा गरेर तालिम लिई दुई महिनासम्म डियूटी समेत गरे, तर अहिले आएर एउटा विज्ञप्तिको भरमा हटाएर नयाँ कर्मचारी गरेर गोप्य स्थानमा तालिम दिइरहेको छ। रेल्वेको प्रशस्त पुर्वाधार हुँदाहुँदै लुकेर तालिम दिइरहेको छ। जनकपुरधामको मत्स्य विकास तालिम केन्द्रमा आयोजना गरिएको सो तालिम स्थलमा ११ बजेदेखि विरोध प्रदर्शन गरेका छन्। उनीहरुले आफूहरुलाई के कति कारणले हटाइएको भनी महाप्रबन्धक झासँग जवाफ मांग्दै नाराबाजी गरिरहेका थिए। पछिल्लो पटक लोक सेवाले निकालेको विज्ञापनको आधारमा निवेदन दिएर तालिम लियौं, सोही आधारमा नेपाल रेल्वेमा दुई महिनासम्म डियूटीमा पनि खटायो, डियूटी गरेको तलब पनि पाएको छैनौं, सबै प्रमाण हुँदाहुँदै मुल्याङकनै नगरी निकालियो, सभ इन्जिनीयरमा तालिम लिएका सुजित साहले भने। उनले रेल सञ्चालनका लागि गत साउन महिनामा तालिमका लागि १ करोड १५ लाख रुपैयाँ खर्चिएको थियो। अहिले फेरि तालिम दिनु राज्य ढुकुटीको रकम दुरुपयोग गर्न खोजिएको आरोप छ। पुरानो तालिम लिएकाहरुलाई हटाएर नयाँ भर्नाका कर्मचारीलाई तालिम दिइरहेको प्रसंगमा रेल्वेका महाप्रबन्धक झाले भने, नयाँ पुरानो कर्मचारी के हो मलाई थाहा छैन, लोक सेवा आयोगले करारमा कर्मचारी भर्ना गर्न पाइँदैन भन्नेपछि उनीहरुलाई कानुन सम्मत हटाएर दैनिक ज्यालादारीमा कमर्चारी भर्ना गरेर तालिम दिन लागेका हौं। यसअघि कुन तालिम भएको थियो, कसलाई भर्ना गरेको थियो, कति रकम खर्च भएको थियो भन्ने सन्दर्भमा कुनै तथ्याङक छैन। उनले यसअघि रेल संचालनका लागि हस्तान्तरण नहुँदै, पुर्वाधार तयार नभएको बेलामा लोकसेवा विज्ञापन स्थगिनपछि स्वविवेक रुपमा खटाइएको कर्मचारीलाई आफूले हटाएको स्विकारे। तर सञ्चारकर्मीहरुले तालिम दिइएको र हटाइएको सबै थोक प्रमाण छ भन्ने प्रसंग पत्रकारविरुद्ध जाइलाग्दै भने प्रमाण छ त म के गर्ने, आफूले कम्पनीको ऐन कानून अनुसार हटाएका छौं र नयाँ भर्ना गर्न लागेका छौं यसमा मलाई कसैलाई स्पष्टीकरण दिन जरुरी छैन। उता रेल्वेका तत्कालीन महाप्रबन्धक गुरु भट्टराईले रेल खरिदपछि पुरानो कर्मचारीको पीडमार्का बुझेर घरबाट बोलाएर लोकसेवा आयोगको विज्ञापन अनुसार निवेदन दिन लगाएर उत्तिर्ण भएकाहरुलाई डियूटीमा खटाएको बताए। तर अहिले दलीय स्वार्थमा आफ्ना पार्टीका कार्यकर्ता भर्ना गर्नु सरासर भएको प्रतिक्रिया दिए। हामी सरकारको दलीय आधारमा होइन, बरु योग्य सक्षम र पुराना कर्मचारीको पीडालाई बुझेर राखेका थियौं, तर अहिलेका सत्ता पक्षधरले आफ्ना दलका कार्यकर्ता भर्ना गर्न महाप्रबन्धक झालाई मतियार बनाएका हुन्, उनले भने।"
कोरोना ग्राफ बढ्यो : द्रुत कार्ययोजना बनाउँदै स्वास्थ्य मन्त्रालय,"काठमाडौं : स्वास्थ्य तथा जनसंख्या मन्त्रालय कोरोना रोकथामका लागि द्रुत कार्ययोजना बनाउन जुटेको छ । पछिल्लो केहि दिनयता कोरोना संक्रमण दर ह्वात्तै बढेपछि र कोरोनाको नयाँ भेरियन्ट ओमिक्रोन देखिएपछि स्वास्थ्य मन्त्रालय द्रुत कार्य योजना (र्यापिड एक्सन प्लान) बनाउन जुटेको हो । कार्ययोजनामा कोरोना रोकथाममा अबलम्वन गर्न सकिने योजनाहरु समेटिने स्वास्थ्य मन्त्रालयले जनाएको छ । हालसम्म नेपालमा २७ जनामा ओमिक्रोन पुष्टि भएको छ । देशभर ९ हजार ५ सय २२ जना कोरोनाका सक्रिय संक्रमित रहेका छन् । केही दिनयता सक्रिय संक्रमितको संख्या तीव्ररुपले बढेको छ । गत मंगलबार ५ हजार ९४ जना सक्रिय संक्रमित रहेकोमा मंगलबार (हिजो) सो संख्या ९ हजार ५ सय २२ पुगेको छ । मंगलबार एकै दिन २ हजार ४ सय ४४ जना नयाँ संक्रमित भेटिएका थिए । गत मंगलबार ३ सय ९३ जनामा मात्रै संक्रमण देखिएको थियो । छिमेकी मुलुक भारतमा संक्रमण बढ्नु नेपालका लागि निकै नै जोखिमपूर्ण हुने विज्ञहरुले औंल्याएका छन् । खुल्ला सीमा नाकाका कारण संक्रमितहरु ओहोरदोहोर गर्ने हुँदा संक्रमण फैलिने सम्भावना बढी छ । स्वास्थ्य मन्त्रालयका प्रवक्ता डासंगीता कौशल मीश्रले कोरोना संक्रमण रोकथामका लागि सीमा नाकामा कडाई गरिएको बताइन् । उनले भनिन्, सीमा नाकामा कोरोना परीक्षण बढाइएको छ । मुख्य कुरा त मास्कको समुचित प्रयोग, भौतिक दूरी कायम र सरसफाइ नै हो । ४० प्रतिशतमा ओमिक्रोन हुने प्रक्षेपण स्वास्थ्य मन्त्रालयले आगामी चैतसम्म कूल जनसंख्याको ४० प्रतिशत नागरिक कोभिड१९ को ओमिक्रोन भेरियन्टबाट संक्रमित हुन सक्ने प्रक्षेपण गरेको छ । नेपालको कुल जनसंख्या ३ करोड नाघेको छ । यसरी हेर्दा एक करोड २० लाखमा संक्रमण हुन सक्ने स्वास्थ्य मन्त्रालयको आँकलन छ । स्वास्थ्य मन्त्रालयका एक अधिकारीले भने, हामीले कोरोना रोकथामका लागि द्रूत कार्ययोजना बनाइरहेका छौं । संक्रमितमध्ये १५ प्रतिशत अस्पतालमा पुग्ने र ५ प्रतिशतमा जटिल असर हुने स्वास्थ्य मन्त्रालयको प्रक्षेपण छ । नयाँ निर्देशीकामा कोरोना रोकथामका लागि आवश्यक पूर्वाधार, स्वास्थ्य सामग्री खरिदलगायतलाई विश्लेषण गरिने बताइएको छ।"
ओमिक्रोनलाई फ्लूका रुपमा नलिन डब्ल्यूएचओले दियो चेतावनी,"काठमाडौं : कोरोना भाइरसको नयाँ ओमिक्रोन भेरियन्ट अघिल्लो डेल्टा स्ट्रेनभन्दा हल्का रहेको बताइएको छ । धेरै विज्ञहरूले पनि ओमिक्रोन संक्रमितमा फ्लू जस्ता लक्षणहरू भएको दाबी पनि गरिरहेका छन्। यसैबीच डब्लुएचओ (विश्व स्वास्थ्य संगठन) ले मंगलबार चेतावनी जारी गर्दै यसलाई महामारीको सट्टा फ्लुजस्तो रोग नलिन चेतावनी दिएको हो। डब्ल्यूएचओले ओमिक्रोनको फैलावट अझै स्थिर नभएको बताएको छ। युरोपका लागि डब्लुएचओका वरिष्ठ आपतकालीन अधिकारी क्याथरिन स्मलवुडले मंगलबार पत्रकार सम्मेलनमा भनिन्, हामी अझै ठूलो अनिश्चितताले घेरिएका छौं। भाइरस अझै तीव्र गतिमा विकसित भइरहेको छ। नयाँ चुनौतिहरु देखा परिरहेका छन् । हामी अझै यो महामारीलाई सीमित रोग घोषणा गर्ने स्थितिमा छैनौं।' कोभिड१९ र फ्लुको लक्षणको गम्भीरता व्यक्तिको स्वास्थ्यका आधारमा तय हुने विज्ञहरू बताउँछन् । तर नाक बन्द हुने र झाडापखालाजस्ता समस्याहरू कोभिड१९ मा कमै देखिने गर्छ। दुवै संक्रमणमा नाकबाट पानी बग्ने, पखाला लाग्ने, घाँटी दुख्ने, मांसपेशी दुख्ने र नाक बन्द हुने समस्या देखिन्छ । यद्यपि धेरै अध्ययनहरूले यसलाई समर्थन गरेको छ। जबकि फ्लूमा यी लक्षणहरू धेरै तीव्र हुन्छन्। एक रिपोर्टका अनुसार कोभिड१९ र फ्लू दुवैमा रुघाखोकी र ज्वरो जस्ता लक्षण चाँडै देखिन्छन् । तर नाक बन्द हुने र पखाला लाग्ने जस्ता समस्या कोभिड१९ मा कमै मात्र देखिन्छन् भने फ्लुमा यस्ता लक्षण प्रायः देखिन्छन् । कोभिड१९ मा केही बिरामीमा थकान र शरीर दुख्ने लक्षण पनि देखिन्छन् भने फ्लुमा यी लक्षणहरू निकै तीव्र हुन्छन् । क्षणहरूलाई निरन्तर निगरानी गरेर, भिन्नतालाई अझ राम्रोसँग बुझ्न सकिन्छ। शरीरमा यसका लक्षणहरूलाई बेवास्ता गर्नुको सट्टा तुरुन्तै परीक्षण गराउनुपर्छ।"
कठपुतलीमा दरबारको कथा,"विश्वव्यापी रूपमा कोभिडमहामारी फैलिरहँदा कठपुतली सिनेमाले नेपालमा प्रदर्शनको यात्रा सुरु गरेको छ। सिनेमाका निर्माता हङकङ डायस्पोराका नेपाली पृथ्वी रानामगरको ब्यानरमा कठपुतली बनेको छ। बलिउडमा केही वर्ष कामको अनुभव लिएर नेपाल फर्केका लेखक सम्पदा मल्लको कथा र पटकथालाई बेलायती डायस्पोराका नेपाली भीमसेन लामाले निर्देशन गरेका छन्। भूगोलको तीन बेग्लाबेग्लै स्थानमा रहेका नेपालका धर्ती सन्तान सिनेमाको माध्यमबाट विदेशी भूमिमा आफ्नै जन्मस्थानको मौलिक कथा भन्न प्रयत्नरत देखिन्छन्। हलिउडका सिनेमा हेरेर दर्शकीय अभ्यासलाई अगाडि बढाइरहेका तिनले सिनेमाको कथा वाचन शैलीको माध्यमबाट नेपाली लोकजीवनका कथा विश्वका दर्शकबीच पुर्याउने यात्राको प्रारम्भ गरेका छन्। न्युयोर्कमा देखाएर नेपाल भित्रिएको यो सिनेमाको प्रस्तुतिले बलिउडको सिनेमा हेर्न अभ्यस्त नेपाली दर्शकलाई नछुन पनि सक्छ। तथापि नेपाली सिनेमाको चलिरहेको धारमा यसले नवीन सोच र नवीन प्रस्तुतिलाई अगाडि सारेको छ। सिनेमाको निर्देशन गर्ने निर्देशकको प्रस्तुति शैली आआफ्नै हुन्छ। यसमा निर्देशक लामाको निर्देशकीय प्रस्तुतिको शैली भिन्दै देखिएको छ। उनले निर्देशकीय परिकल्पनामा कला र सौन्दर्यकोे सुगन्ध दिँदै प्रतीक र बिम्बलाई अत्यधिक प्रयोग गरेका छन्, जुन प्रचलित अधिकांश नेपाली सिनेमामा देख्न सकिँदैन। यो पूर्णतः यथार्थवादी शैलीमा निर्माण भएको सिनेमाको होइन। यसको कथ्य र प्रस्तुतिमा केही विसंगति धारको प्रभाव देखिएको छ। यसले सिनेमालाई कलात्मक र सौन्दर्यपूर्ण बनाइदिएको छ। कला र सौन्दर्यका दृष्टिले उच्च देखिने यसका केही दृश्य यस्ता छन्ः राजाको मृत्युलाई झुन्डिएको दृश्यमा प्रस्तुत गर्नु, पूर्वदीप्ति दृश्यमा रहेको कोठाको नृत्यलाई ढोकाको थोरै भाग मात्र उघारेर तीव्र प्रकाशको प्रयोगद्वारा देखाइनु, प्रोटागोनिस्ट पात्रले दरबारको सिँढीबाट आफ्नो काम फत्ते भयो भन्दै गंगाजीमा साँचोको झुप्पा फाल्नु। यस्तै, बारम्बार कठपुतलीको प्रयोग गर्नु, अन्त्यतिर देखाइएको भीरकोट अंकित काठलाई तल झार्नु, अप्रत्याशित रूपमा फोटोको फ्रेमभित्रको चित्रलाई चरित्रमा मानवीकरण गर्नु जस्ता धेरै दृश्य बिम्बात्मक र प्रतीकात्मक शैलीमा प्रस्तुत भएका छन्। कथा र पटकथाको संरचनालाई हेर्दा कथ्यको विकासमा आदि, मध्य र अन्त्यको अवस्था देखिन्छ। सिनेमामा कथात्मक विकास क्रममा द्वन्द्वको भरपुर प्रयोग भएको देखिन्छ। विशेषगरी यसमा बाह्यभन्दा पनि आन्तरिक द्वन्द्वको सशक्त र प्रबल उपस्थिति धेरै नै देखिन्छ। बाह्य द्वन्द्वमा भौतिक शरीर, वस्तु वा दृश्यविधानको प्रधानता हुन्छ भने आन्तरिक द्वन्द्वमा चरित्रको मानसिक अवस्थाका विभिन्न पक्षले कथालाई बलियो बनाउँदै लगेको हुन्छ। यस दृष्टिले हेर्दा यस सिनेमाको कथाको संरचनामा द्वन्द्वसहितको आदि, मध्य र अन्त्य स्पष्ट रूपमा देख्न सकिन्छ। जस्तैः युवराजलाई भीरकोट दरबारसम्म ल्याइनु र दरबारमा अधिकांश पुरुष चरित्रलाई सजाय दिने कथ्यको शृंखलालाई प्रस्तुत गर्दा यथार्थवादी ढंगमा वा सिधै भन्ने शैली अपनाएको देखिँदैन। यसका लागि प्राचीन दरबार कुरेर बसेकी परिपक्व महिला पात्र जो यो कथाको प्रोटागोनिस्ट हो, उनको मानसिकतामा रहेको द्वन्द्वलाई देखाइएको छ। यो कथाको मूल आन्तरिक द्वन्द्व हो। कथा संरचनाको मध्यभागमा एकपछि अर्को देखिँदै गएका तिनै द्वन्द्वको माध्यमबाट दर्शकमा कुतूहल जागृत भएको छ। पात्रमा कहीँकतै उग्रता, आवेश र नाटकीयता देखिएको छैन। चरित्रलाई शालीन रूपमा प्रस्तुत गरेर योजनाबद्ध रूपले कथालाई निकास दिइएको छ। यही द्वन्द्वात्मक स्थिति सिनेमाको सबैभन्दा शक्तिशाली पक्ष बन्न पुगेको छ। दरबारमा हुने अबोध, गरिबीका कारणले केही पैसाका लागि आफ्ना अबोध छोरीचेली आफन्तबाटै दरबारमा बेचिएका छन्। ती कलिला मुनाको त्यहाँभित्र कसरी क्रूरतापूर्वक यौन शोषण हुन्छ र गोप्यता लुकाउन तिनैबाट कसरी बीभत्स हत्यासम्म गरिन्छ भन्ने कुरालाई प्रत्यक्ष रूपमा देखाइएको छ। देख्ने र भोग्नेमध्ये एक प्रोटागोनिस्टको मनस्थितिबाट घटनाक्रम अगाडि बढेको छ। विभिन्न दृश्यहरूको सांकेतिक प्रयोग गर्दै अधिकांश दृश्यहरूमा आन्तरिक द्वन्द्वको भूिमकालाई उच्च स्थानमा राखिएको छ। यो सम्पदा मल्लको कथा र पटकथाको शक्ति हो, जसले दर्शकलाई दुई घण्टासम्म बाँधेर राख्न सफल भएको छ। कथ्यका ती भावलाई उनले आवश्यकताअनुसार प्रतीक र बिम्बहरूको प्रयोग गर्दै अभिनयलाई नाटकीकरण र उग्र हुन दिएका छैनन्। उनले पर्दामा चरित्रलाई शालीन र सभ्य रूपमा उतारेका छन्। यसले सिनेमाको समग्र प्रभावलाई माथि उठाउन सहयोग गरेको छ। कुनै पनि सिनेमाको सानोसानो दृश्य पनि आफैंमा महत्त्वपूर्ण र सान्दर्भिक हुनुपर्छ नै। यसमा कुनै पनि सानोभन्दा सानो कथ्य, दृश्य र अभिनयले मूल कथालाई गतिशील बनाउन सहयोग नै गरेको देखिन्छ। अनावश्यक दृश्यको उपस्थिति देखिँदैन। अर्को महत्त्वपूर्ण पक्ष कलाकारको अभिनय हो। सबै कलाकारले आआफ्ना चरित्रलाई न्याय गरेका छन्। राजाको चरित्रमा ध्रुव कोइराला, रानीको चरित्रमा गौरी मल्ल, युवराजमा कर्मा, सहयोगीमा लोकमणि सापकोटा, भट्केको आत्माको भूमिकामा उषा रजत र शिल्पा मास्के अनि प्रोटागोनिस्टमा मिथिला शर्मालगायत सबै कलाकारका अभिनय र संवादप्रवाह स्वाभाविक लाग्छन्। धेरैजसो नेपाली सिनेमामा देखिने कलाकारको संवादप्रवाह वा वाचिक अभिनयमा देखिने अस्वाभाविकताबाट यो सिनेमा मुक्त छ। कला संयोजनका दृष्टिले हेर्दा सिनेमाका अधिकांश दृश्य बहिरंग वा आउटडोर नभएर अन्तरंग वा इन्डोरमा केन्द्रित छन्। दरबारको झझल्को दिने प्राचीन र ऐतिहासिक दरबारका लागि यथार्थ दृश्य समाहित भएका छन्। दरबारभित्र घटेका ती घटनाले कुनै एउटा कालखण्डलाई मात्र प्रतिनिधित्व नगरेर जुनसुकै समय र स्थानमा हुन सक्ने घटनालाई प्रवेश गराएको छ। यसका कला निर्देशक घनश्याम श्रेष्ठको कल्पनाशीलताले अहम् भूमिका खेलेको छ। यसै क्रममा प्रकाशको संयोजन सबभन्दा लोभलाग्दो देखिएको छ। समय बोध गराउन प्रकाश व्यवस्था र त्यसको संयोजन जीवन्त बनेको छ। दर्शकलाई धेरै दृश्य अँध्यारो लाग्न सक्छ। तर कतिपय व्यावसायिक सिनेमामा जस्तो मध्यरातको दृश्यमा पनि उज्यालो प्रकाशको प्रयोग दिने अस्वाभाविक काम भएको यसमा देखिँदैन। विद्युतीय प्रणालीको विकास नभएको अवस्थामा पुरानो कथाको प्रवाहलाई बोक्न लालटिनले दिने प्रकाश यथार्थमा जति हुन्छ, त्यही मापदण्डको प्रकाशलाई पर्दामा प्रस्तुत गर्नु प्राविधिक पक्षको सफल प्रयोग हो। ध्वनि प्रभाव एउटा मात्र लोकलयमा आधारित छोटो गीतले पनि कथालाई केन्द्रमा ल्याएर राखेको छ। गीत सुन्दा लाग्छ, पूर्वदीप्तिमा घटेको घटनालाई प्रतिनिधित्व गर्दै केही क्षण मात्र गाइएको नेपाली लोकलयको छोटो गीतले कथ्यको सारलाई बोक्न सफल भएको छ। हत्या गरिएका विभिन्न जातजातिका सुसारेलाई देखाउन त्यसअनुसारका वेशभूषा, आभूषण र रूपसज्जाले समस्यालाई तिख्खरताका साथ सतहमा ल्याइदिएको छ। सिनेमा हेरेर हलबाट निस्कँदा दर्शकको मनमस्तिष्कमा त्यसको समग्र प्रभावको बलियो उपस्थिति हुनु अनिवार्य हुन्छ। त्यसका निम्ति कथा र प्रस्तुतिको संयोजनमा सन्तुलन हुन आवश्यक छ। यस सन्दर्भमा हेर्दा कठपुतलीमा समग्र प्रभावको स्थिति प्रबल र शक्तिशाली हुन पुगेको छ। दरबारिया मोजमस्तीका लागि जनताका छोरीचेलीमाथि गरिएको बलात्कारपछिको निर्मम हत्याले सोच्न बाध्य पारेको छ। उनीहरू मृत्युपछि भूत बनेर लिएको प्रतिशोधको सूचनाबाट दर्शक उद्धेलित हुन्छन्। बलिउड र हलिउडमा बनेका हरर जनराका सिनेमा हेर्न मन पराउने दर्शकका लागि नेपाली भाषा र नेपाली स्वादमा यो सिनेमा बनेको छ। यसबाट नेपाली लोकजीवनले परापूर्वकालदेखि मान्दै आएको भूतप्रेत, तन्त्रमन्त्रमा आधारित रहेर हरर जनरामा मौलिक सिनेमा बनाउन सकिन्छ भन्ने कुराको पुष्टि भएको छ। केही कलाकारको वाचिक अभिनय वा संवाद प्रवाहमा केही ठाउँमा एकरूपता छैन। यो सम्पादन र पोस्ट प्रोडक्सनमा भएको सानै भए पनि त्रुटि हो। यसरी सिनेमा नयाँ धारलाई स्थापित गरी दर्शकको मन जित्न सफल भएको छ।"
ब्राजिलमा भारी वर्षा : दश जनाको मृत्यु,सिन्ह्वा : ब्राजिलमा वर्षाबाट कम्तीमा पनि १० जनाको ज्यान गएको छ। दक्षिणपूर्वी ब्राजिलका केही भागमा गएको २४ घन्टादेखि वर्षा निरन्तर रहेको बताइएको छ। सो वर्षाबाट गएको २४ घन्टामा कम्तीमा पनि १० जनाको ज्यान गएको बताइएको छ। भारी वर्षा जारी रहेपछि त्यहाँ पहिरो गएको छ। पहिरोमा परी एकै परिवारका एक दम्पत्ती र उनीहरुका दुई सन्तान पुरिएका छन्।पुरिएको स्थानबाट उनीहरुको उद्धारको काम जारी रहेको भए पनि भारी वर्षाका कारण निकै कठिन भएको बताइएको छ। सो वर्षाबाट मुत्यु भएका १० जनाको शव भेटिएको बताइएको छ भने अरु केही हराइरहेका बताइएको छ। हराइरहेकाहरुको खोजी कार्य जारी रहेको प्रहरीले जनाएको छ। ब्राजिलको दक्षिणपूर्वी क्षेत्रमा गएको २४ घन्टादेखि वर्षा निरन्तर रहेको छ। वर्षा अझै केही समय नरोकिने भएकाले घरबाहिर ननिस्किन सूचना जारी गरिएको छ। वर्षा जारी रहेका स्थानमा भौतिक संरचनाहरु पनि भत्किएकाले केही मानिसलाई उद्धार गरिएको छ।
एमाले पर्साको जिल्ला अधिवेशन अनिश्चितकालका लागि स्थगित,"वीरगन्ज : नेतृत्व चयनमा सहमति नजुटेपछि नेकपा एमाले पर्साको जिल्ला अधिवेशन अनिश्चितकालका लागि स्थगित भएको छ। वीरगन्जमा मङगलबार उद्घाटन समारोह सकिएपछि नेतृत्व चयनका लागि मङगलवार राति नै बन्द सत्र सुरु भएको थियो। तर बन्दसत्रमा नेतृत्व चयनमा सर्वसहमति हुन नसकेपछि अध्यक्ष मण्डलले सुचना टाँसेर अर्को सुचना जारी नभएसम्मका लागि अधिवेशन स्थगित गरेको एमाले वीरगन्ज महानगर कमिटीका उपाध्यक्ष महेश दासले बताए। दासका अनुसार बन्द सत्रमा अध्यक्ष, सचिव र कोषाध्यक्षको राजनीतिक, सांगठनिक र आर्थिक प्रतिवेदन सर्वसम्मतले पारित गरिएको थियो। त्यसपछि नेतृत्व चयनका लागि जिल्ला अध्यक्ष प्रभु हजराको अध्यक्षतामा ५ सदस्यीय अध्यक्षमण्डल गठन गरिएको थियो। अध्यक्ष मण्डलमा हजरासँगै राजकुमार गुप्ता, निर्मलवा देवकोटा, अरविन्द सिंह र राजनारायण पनि थिए। दासका अनुसार अध्यक्ष मण्डलको बैठक बसेर जिल्ला अध्यक्षमा सर्वसम्मत सहमति जुटाउने प्रयास गरिएको थियो। तर अध्यक्ष मण्डलको बैठकमा जिल्ला अध्यक्षका बारेमा सहमति नजुटेपछि बन्दसत्रमा आएर अध्यक्ष मण्डलका अध्यक्ष हजराले आफूले गर्ने निर्णय सर्वसम्मत रुपमा पास गरिदिन प्रस्ताव गरेका थिए। तर बन्दसत्रमा सहभागी प्रतिनिधीहरुले सहमति नजुटे चुनावी प्रकृयामा जान माग गरेका छन्। त्यसपछि अध्यक्ष मण्डलका अध्यक्ष र सदस्यहरु बन्दसत्र हलबाट बाहिर निस्किन लाग्दा प्रतिनिधीहरुले प्रदर्शन गर्दै उनिहरुलाई अवरोध पनि गरेका थिए। त्यसपछि अध्यक्ष मण्डलका अध्यक्ष हजराले सुचना टाँस गरेर अधिवेशन अर्को सुचना नभएसम्मका लागि स्थगित गरिएको घोषणा गरेको दासले जानकारी दिए। एमाले पर्साको अध्यक्षका लागि पूर्वसांसद विचारी यादव, जिल्ला सचिव मनोज गुप्ता, संविधानसभा सदस्य जय प्रकाश थारु, महानगर कमिटी सचिव सुन्दर कुर्मी, नेताहरु विश्वम्भर शर्मा र नवराज शर्मा गरि ६ जना आकांक्षी थिए।"
सङ्क्रमण फैलिन नदिन सार्वजनिकस्थलमा कडाइ,"भक्तपुर : जिल्ला प्रशासन कार्यालय एवं जिल्ला विपद् व्यवस्थापन समितिले कोरोना भाइरस सङ्क्रमण फैलिन नदिन सार्वजनिकस्थलमा कडाइ गर्न सुरु गरेको छ। कोरोना भाइरस सङ्क्रमण फेरी बढ्दै गएपछि भक्तपुरमा स्वास्थ्य मापदण्ड पालनलाई कडाइ गरिएको र बुधबारदेखि माइकिङ सुरु गरिएको प्रमुख जिल्ला अधिकारी रुद्रादेवी शर्माले जानकारी दिए। घर बाहिर निस्कँदा मास्क नलगाउनेलाई अब कारबाही गरिने भएको छ। उनले भने, 'कोरोना सङ्क्रमणबाट बच्न अनिवार्य मास्क लगाउन सबैलाई आह्वान गरेका छौँ, आजदेखि माइकिङ गर्दैछौँ, मास्क लगाउन, साबुनपानीले हात धुन, स्यानिटाइजर लगाउन, सामाजिक तथा भौतिक दूरी कायम राख्न, भीडभाड नगर्न आह्वान गर्दैछौँ।' सार्वजनिक यातायातका साधनमा भीडभाड नगर्न, अनिवार्य मास्क लगाउन, चालक तथा सहचालकलाई मास्क, फेसमास्क लगाउन कडाइ गरिने छ। प्रजिअ शर्माले भने, 'सार्वजनिक यातायातदेखि सार्वजनिकस्थलमा अनुगमन गर्छौँ।' जिल्लाका सरकारी तथा निजी अस्पताललाई तयारी अवस्थामा रहन उनले निर्देशन दिए। सङ्कट समाधानका लागि यहाँका सबै अस्पताललाई तयारी अवस्थामा राखिएको छ। भक्तपुरमा कोरोनाविरुद्धको खोप अभियानलाई प्रभावकारी बनाउन जनप्रतिनिधि, सुरक्षा निकायलगायत सबै संयन्त्रको सहयोग र समन्वयमा काम भइरहेको छ। जिल्ला स्वास्थ्य कार्यालयका प्रमुख कृष्णबहादुर मिजारका अनुसार मध्यपुरथिमि नगरपालिकामा ११ जनामा नयाँ भेरियन्ट फेला परेको छ। चाँगुनारायणमा तीन, सूर्यविनायकमा आठ र अन्यमा चार नयाँ सङ्क्रमित थपिएका छन्। भक्तपुरमा हालसम्म कोरोनाबाट ३५७ जनाको मृत्यु भएको छ। जिल्लामा १८५ सक्रिय सङ्क्रमित छन्। हालसम्म दुई लाख ३३ हजार ७५१ जनाले खोप लगाएको मिजारले जानकारी दिए। भक्तपुर नपामा ५१ हजार ५९६, चाँगुनारायणमा ४१ हजार ९०९, मध्यपुरथिमिमा ५८ हजार ५८१ र सूर्यविनायक नपामा ८१ हजार ७०५ जनाले कोरोनाविरुद्धको खोपको पूर्ण मात्रा लगाएका छन्। रासस"
२५ जनाभन्दा बढी भेेला नहुन स्याङ्जा प्रशासनको आग्रह,"स्याङ्जा : स्याङ्जा प्रशासनले सार्वजनिक स्थलमा २५ जनाभन्दा बढी सहभागी नहुन र स्वास्थ्य सुरक्षाका मापदण्डको प्रयोग अनिवार्य गर्न सुझाएको छ। ओमिक्रोन भाइरस संक्रमण बढेसँगै जिल्ला कोभिड ब्यवस्थापन समितिको मंगलबार साँझ बसेको बैठकले गरेको निर्णयका बारेमा जानकारी गराउँदै स्याङ्जामा स्वास्थ्य सर्तकता अपनाउन सुझाव दिइएको हो। जिल्ला स्थित सरोकारवालाको बैठकले सार्वजनिक स्थलमा २५ जनाभन्दा बढी सहभागी नहुन, मेला तथा महोत्सव आयोजना नगर्न, भौतिक दुरी कायम गर्ने र सुरक्षाका मापदण्ड मास्क र सेनीटाइजरको प्रयोगलाई अनिवार्य गराउने निर्णय गरेको छ। यसै गरी माघ ७ गतेदेखि विभिन्न होटल, रेष्टुरेन्ट तथा पार्कमा जाँदा खोप लगाएको कार्ड अनिवार्य साथमा लिएर हिंड्नुपर्ने, सबै सेवा प्रदायक निकायले जनस्वास्थ्यका मापदण्ड पूरा गरी सेवा प्रवाह गर्नुपर्ने, विगतमा सञ्चालित आइसोलेसन सेन्टरलाई तयारी अवस्थामा राख्ने, कोभिड रोकथामका लागि परीक्षणका दायरा बढाउने, नियमित खोप सञ्चान गर्न आग्रह छ। कोभिड संक्रमित देखिएमा स्मार्ट लकडाउनका लागि प्रशासन कार्यालय अथवा जिल्ला कोभिड ब्यवस्थापन समितिमा शिफारिस गर्ने, पालिका र अस्पताल लगायतमा अक्सिजन प्लान्ट र सिलिण्डरलाई तयारी अवस्था राख्ने र आर्थिक तथा अन्य बजेट ब्यवस्थापनका लागि सम्बन्धित निकायसँग सहयोगको माग गर्ने लगायतका निर्णय भएको कोभिड ब्यवस्थापन समितिका अध्यक्ष एवं प्रमुख जिल्ला अधिकारी राजुप्रसाद पौडेलले जानकारी दिए। साथै, सहायक प्रमुख जिल्ला अधिकारी हरिप्रसाद शर्माको संयोजकत्वमा ७ सदस्यीय कोभिड संक्रमणको अवस्थाको आंकलन तथा सूचना संकलन तथा विश्लेषण समिति पनि गठन भएको छ।"
अरूलाई दुःख दिँदा,"ऊँट र स्याल साथी थिए। उँट सहज र सरल थियो तर स्याल भने कहिलेकाहीँ धूर्त स्वभाव देखाइहाल्थ्यो। एक पटकको घटना हो। स्याल ऊँटलाई फकाइफुल्याई गर्न थाल्यो। उसले खर्बुजाको खेततिर लिएर गयो। दुवैले खर्बुजा अघाउँजी खाए। तर स्याल भने एक्कासि कराउन थाल्यो। किन कराएको ? नकराऊ मित्र, फेरि मानिस आउँलान्। ऊँटले भन्यो। के गर्नु मित्र ! आफूलाई केही चिज खाएपछि गीत गाउनुपर्छ। होइन भने पेट दुःखेर खपिसक्नु हुँदैन। स्याल नाटक गर्दै भन्न थाल्यो। स्याल कराएको सुनेर खर्बुजा रोप्ने मानिस खेततिर दगुर्यो। मानिस आएको देख्नेबित्तिकै स्याल कुलेलम ठोक्यो। ऊँट सोझो थियो। भाग्नुपर्छ भन्ने उसले ठानेन। मानिसले लाठीले ऊँटलाई थला पर्नेगरी पिट्यो। ऊँट भाग्यो। अलि पर पुग्नेबित्तिकै ऊँटले स्याललाई देख्यो। घाइते ऊँटलाई देखेर स्याल हाँस्न थाल्यो। ऊँट केही नबोली बस्यो। केही दिनपछि घाइते ऊँट ठिक भयो। स्यालले आफूलाई मानिसबाट पिटाएकाले बदला लिएरै छाड्ने प्रतिबद्धता व्यक्त गर्यो। स्यालले रिसाएको ऊँटलाई फकाउँदै घुम्न जाऊ भन्यो। ऊँटले थपिहाल्यो हिँड मित्र ! नदीको सयर गर्न जाऊँ। ऊँट र स्याल नदीतिर गए। नदीको छेऊमा पुगेपछि स्यालले भन्यो मलाई तैरिन आउँदैन। कसरी नदीको सयर गर्ने ? ऊँटले पिठ्यूँमा बस्न आग्रह गर्दै आफूले नदी तार्ने आश्वासन दियो। स्याल ऊँटको पिठ्यूँमा चढ्यो। नदीको बी(चमा पुगेपछि ऊँटले ढुंगामा ठोक्किएको अभिनय गर्यो। उसले शरीर पानीमा डुबाउन थाल्यो। स्याल अत्तालियो। अब मेरो कुनै विकल्प हुँदैन भन्ने बुझ्यो। उसले भन्यो, के गरेको मित्र ? म पानीमा डुब्छु ! स्यालको कुरा सुनेर ऊँटले भन्यो के गर्नु मित्र ! नदीमा ढुंगा रहेछ। खुट्टा ठोक्कियो। म आफैं डुब्ने अवस्था भयो तिमी आफ्नो सुरक्षा गर है। ऊँटले पानीमा डुबेझैं गर्यो। स्याल पौडिएर बच्न खोज्यो तर सकेन। निकैबेर फट्फटाए पनि नदीमा डुबेर ज्यान गुमायो। त्यसपछि गधा नदी बाहिर निस्कियो। नैतिक शिक्षा : अरूलाई दुःख दिँदा आफू पनि त्यस्तै दुःखमा पर्न सक्छु भन्ने हुनुपर्छ। अरूलाई धोका दिँदा आफूलाई पनि धोका दिन सक्छन् भन्ने सोच्नुपर्छ।"
मुख्यमन्त्री पाण्डेको अध्यक्षतामा कोभिड१९ व्यवस्थापन समिति गठन,हेटौंडा : बागमती प्रदेशको मन्त्रिपरिषद् बैठकले कोभिड१९ व्यवस्थापन समिति गठन गरेको छ। बैठकले मुख्यमन्त्री राजेन्द्रप्रसाद पाण्डेको अध्यक्षतामा १९ सदस्यीय समिति गठन गरेको हो। समितिको सदस्यसचिवमा मुख्यमन्त्री कार्यालयका सचिव रहने व्यवस्था छ। प्रदेश सरकारका प्रवक्ता तथा आन्तरिक मामिला तथा कानुनमन्त्री कृष्णप्रसाद शर्मा खनालका अनुसार मन्त्रिपरिषद् बैठकले स्वास्थ्य क्षेत्रमा करारमा कार्यरत ४७९ प्राविधिक कर्मचारीको सेवाअवधि ६ महिना थप गरेको छ। अघिल्लो वर्ष कोभिड१९ महामारी चर्किएको बेला ४७९ प्राविधिक कर्मचारी राखिएकामा उनीहरुको म्याद यही पुस मसान्तसम्म मात्र सकिँदै थियो। उनीहरुको करार अवधि थप गर्ने निर्णय भएको मन्त्री खनालले जानकारी दिए। बैठकले प्रदेशमा दर्ता भएका एफएम रेडियो तथा टेलिभिजनलाई कोभिड महामारीले पारेको प्रभाव न्यूनीकरण गर्ने उद्देश्यले नवीकरण शुल्क पूरै मिनाहा गर्ने र दुई प्रतिशत कर लिँदै आएकामा ५० प्रतिशत छुट गरी अब एक प्रतिशतमात्र कर तिरे पुग्ने व्यवस्था गरेको छ। माघ मसान्तसम्म कर बुझाउन सकिने व्यवस्था गरिएको छ। यसैगरी चितवनको भरतपुरमा यातायात व्यवस्था कार्यालय स्थापना गर्ने प्रक्रिया अघि बढाउने निर्णयसमेत गरिएको छ। सो कार्यालय स्थापना गर्न आवश्यक जग्गा प्राप्तिका लागि सङ्घीय सरकारलाई अनुरोध गर्ने निर्णय भएको मन्त्री खनालले बताए।रासस
"काठमाडौं उपत्यकामा आजबाट स्मार्ट लकडाउन : के गर्न पाइन्छ, के पाइन्न ?","काठमाडौं : काठमाडौं उपत्यकामा आजबाट स्मार्ट लकडाउन गरेको छ। कोभिड१९ संकट व्यवस्थापन केन्द्र (सीसीएमसीसी) को सिफारिस अनुसार काठमाडौं उपत्यकामा स्मार्ट लकडाउन गरिएको हो। काठमाडौं, ललितपुर र भक्तपुर जिल्लाका प्रमुख जिल्ला अधिकारीको संयुक्त बैठकपछि आदेश जारी गरेका छन्। जारी आदेशमा भनिएको छ, कोभिड१९ को बढ्दो संक्रमणलाई मध्यनजर गरी यसको रोकथाम, नियन्त्रण र उपचारलाई थप प्रभावकारी बनाउन कोभिड१९ संकट व्यवस्थापन केन्द्र (सिसिएमसिसि) को सिफारिस एवं गृह मन्त्रालयको निर्णय, संक्रामक रोग ऐन,२०२० को दफा २ ले दिएको अधिकार र स्थानीय प्रशासन ऐन, २०२८ को दफा ६ को उपदफा ३ ले दिएको अधिकार प्रयोग गरी बुधबारदेखि अर्को सूचना नभएसम्म लागू हुने आदेश जारी गरिएको छ। बैठकले उपत्यकामा सार्वजनिक स्थानमा २५ जनाभन्दा बढी भेला हुन रोक लगाएको छ। सार्वजनिक स्थलमा सबै प्रकारका राजनीतिक तथा धेरै मानिस उपस्थित हुने गरी प्रशासनिक तथा सामाजिक एवं यस्ता प्रकृतिका कार्यक्रम नगर्ने, नगराउने, अत्यावश्यक नियमित कार्यक्रमको हकमा स्थानीय प्रशासनको अनुमति लिएर मात्र स्वास्थ्य मापदण्डको पालना गरी, गराई गर्ने व्यवस्था मिलाउने। जारी आदेशमा भनिएको छ, २५ जना भन्दा बढी मानिसको उपस्थिति हुने गरी कुनै पनि किसिमको मेला, भेला तथा महोत्सवहरु एवं सामाजिक लगायतका कार्यहरु नगर्ने, नगराउने। प्रशासनले सार्वजनिक स्थानहरु (कार्यालय, होटल, रेष्टुरेण्ट, सिनेमा हल, रंगशाला, हवाईयात्रा, पार्क आदि) मा प्रवेश गर्दा माघ ७ गते देखि कोभिड१९ विरुद्धको खोप लगाएको कार्ड (मोबाइलमा फोटो भएपनि हुने) साथमा राख्नुपर्ने र खोप कार्ड हेरेर मात्र प्रवेश दिने निर्णय गरेको छ। माघ ७ गतेदेखि जिल्लाभित्रका सबै सार्वजनिक निकायमा सेवा प्राप्त गर्न खोप कार्ड (मोबाइलमा फोटो भएपनि हुने) अनिवार्य गर्ने निर्णय भएको छ। जिल्ला स्वास्थ्य कार्यालयले स्थानीय तहसँगको समन्वयमा सबै विद्यालयका १२ देखि १७ वर्ष उमेर समूहका विद्यार्थीहरुलाई अनिवार्य रुपमा १ हप्ताभित्र कोभिड विरुद्धको खोप लगाइसक्ने गरी कार्यतालिका बनाई कार्यान्वयन गराउन निर्देशन दिएको छ। माघ १५ गतेसम्म भौतिक उपस्थितिमा पठनपाठन संचालन नगर्ने र पूर्व निर्धारित सेमेष्टर र वार्षिक परिक्षाहरुको हकमा स्वास्थ्य मापदण्ड पालना हुने गरी जेड आकारमा बसाई व्यवस्था गरी संचालन गर्न दिने भएको छ। जिल्लाभित्रका सरकारी, निजी स्वास्थ्य संस्था र स्थानीय तहले विगतमा संचालन गरेका कोभिड१९ उपचार केन्द्र तथा आइसोलेसन केन्द्रलाई सुदृढ गरी संचालनमा ल्याउन दुरुस्त अवस्थामा राख्न निर्देशन दिएको छ। सार्वजनिक सवारी साधनहरु स्वीकृत सिट क्षमताभन्दा बढी यात्रु नराख्ने, सबै यात्रुहरुले अनिवार्य रुपमा मास्क लगाउने, सवारी साधनको ढोकामा स्यानिटाइजरको व्यवस्था हुनु पर्ने, मास्क नलगाउने यात्रुलाई सवारी साधनमा प्रवेश गर्न नदिने, चालक र सहचालकले अनिवार्य मास्क र भाइजर र पन्जा लगाउने र अनिवार्य रुपमा सवारी साधन दैनिक स्यानिटाइज गर्नु पर्ने बताइएको छ। औषधी लगायत अत्यावश्यक वस्तु तथा सेवाको आपूर्तिमा कृतिम अभाव सृजना गर्ने, मूल्य वृद्धि गर्ने, लुकाउने, सहज आपूर्तिमा अवरोध गर्ने, उपर कानून बमोजिम कारवाही गरिने प्रशासनले जनाएको छ।"
"प्रशासनको निर्देशन : सिट क्षमताभन्दा बढी यात्रु नराख्नू, मास्क नलगाउनेलाई प्रवेश नदिनू","काठमाडौं : काठमाडौं उपत्यकामा सार्वजनिक सवारी साधनमा सिट क्षमताभन्दा बढी यात्रु राख्न नपाइने भएको छ। कोरोना भाइरस जोखिम बढेको भन्दै प्रशासनले आदेश जारी गर्दै सिट क्षमताभन्दा बढी यात्रु नराख्न सवारी धनी तथा चालकलाई आग्रह गरेको हो। काठमाडौं, ललितपुर र भक्तपुर जिल्लाका प्रमुख जिल्ला अधिकारीको संयुक्त बैठकपछि बुधबारबाट कोभिड१९ संकट व्यवस्थापन केन्द्र (सीसीएमसीसी) को सिफारिस अनुसार स्मार्ट लकडाउन गरेको हो। हाल काठमाडौंमा ३५२१, ललितपुरमा १०९० र भक्तपुरमा ६९९ जना कोरोना भाइरसका सक्रिय संक्रमित रहेका छन्। तीनवटै जिल्लाका प्रशासनले यात्रुहरुले अनिवार्य रुपमा मास्क लगाउनुपर्ने र मास्क नलगाउने यात्रुलाई सवारी साधनमा प्रवेश गर्न नदिन निर्देशन दिएको छ। जारी आदेशमा भनिएको छ, सार्वजनिक सवारी साधनहरु स्वीकृत सिट क्षमताभन्दा बढी यात्रु नराख्ने, सबै यात्रुहरुले अनिवार्य रुपमा मास्क लगाउने, सवारी साधनको ढोकामा स्यानिटाइजरको व्यवस्था हुनु पर्ने, मास्क नलगाउने यात्रुलाई सवारी साधनमा प्रवेश गर्न नदिने, चालक र सहचालकले अनिवार्य मास्क र भाइजर र पन्जा लगाउने र अनिवार्य रुपमा सवारी साधन दैनिक स्यानिटाइज गर्नु पर्ने। बैठकले उपत्यकामा सार्वजनिक स्थानमा २५ जनाभन्दा बढी भेला हुन रोक लगाएको छ। प्रशासनले सार्वजनिक स्थानमा प्रवेश गर्दा माघ ७ गतेदेखि कोभिड१९ विरुद्धको खोप लगाएको कार्डसाथमा राख्नुपर्ने र खोप कार्ड हेरेर मात्र प्रवेश दिने निर्णय गरेको छ। माघ ७ गतेदेखि जिल्लाभित्रका सबै सार्वजनिक निकायमा सेवा प्राप्त गर्न खोप कार्ड (मोबाइलमा फोटो भएपनि हुने) अनिवार्य गर्ने निर्णय भएको छ। अनुगमनका क्रममा आदेशको अवज्ञा भएको पाइएमा संक्रमक रोग ऐन, २०२० अनुसार कारवाही हुने प्रशासनले चेतावनी दिएको छ। जारी आदेशमा भनिएको छ, कोभिड१९ को बढ्दो संक्रमणलाई मध्यनजर गरी यसको रोकथाम, नियन्त्रण र उपचारलाई थप प्रभावकारी बनाउन कोभिड१९ संकट व्यवस्थापन केन्द्र (सिसिएमसिसि) को सिफारिस एवं गृह मन्त्रालयको निर्णय, संक्रामक रोग ऐन,२०२० को दफा २ ले दिएको अधिकार र स्थानीय प्रशासन ऐन, २०२८ को दफा ६ को उपदफा ३ ले दिएको अधिकार प्रयोग गरी बुधबारदेखि अर्को सूचना नभएसम्म लागू हुने आदेश जारी गरिएको छ।"
"भारतमा सातामै दोब्बर बढे कोरोना बिरामी, आज मात्रै करिब २ लाखमा संक्रमण","नयाँ दिल्ली : भारतमा एक सातामा कोरोना भाइरस संक्रमितको संख्या दोब्बरले बढेको छ। यसअघि जनवरी ६ मा ९० हजार जनामा संक्रमण देखिएको थियो। सो संख्या बढेर जनवरी १२ अर्थात् बुधबारसम्म १ लाख ९४ हजार ७२० पुगेको छ। पछिल्लो २४ घन्टामा देखिएको संक्रमितको संख्या मंगलबारको तुलनामा ११०५ प्रतिशत बढी हो। सबैभन्दा बढी महाराष्ट्रमा कोरोना संक्रमण फैलिरहेको छ। यहाँ कोरोनाबाट ३४ हजार ४२४ जनामा संक्रमण पुष्टि भइसकेको छ। यसका साथै दिल्लीमा २१ हजार २५९, पश्चिम बंगालमा २१ हजार ९८,तमिलनाडुमा १५ हजार ३७९, कर्नाटकमा १४ हजार ४७३ जनामा संक्रमण देखिएको छ। कुल नयाँ केसहरू मध्ये, १७६८ प्रतिशत केसहरू मात्र महाराष्ट्रबाट आएका हुन्। यस्तै पछिल्लो २४ घन्टामा कोरोनाबाट १६५ जना ज्यान गएको छ। योसहित भारतमा कोरोनाबाट मृत्यु हुनेको संख्या ४ लाख ८४ हजार ३७८ पुगेको छ। दिल्लीमा सबैभन्दा बढी २३ जना र त्यसपछि महाराष्ट्रमा २२ जनाको ज्यान गएको हो। भारतमा पछिल्लो २४ घन्टामा ६० हजार ४०५ जना डिस्चार्ज भएका छन्। देशमा ९ लाख ५५ हजार ३१९ जना सक्रिय संक्रमित छन्। भारतमा कोरोनासँगै नयाँ भेरियन्ट ओमिक्रोनको संक्रमण पनि तीव्ररुपमा फैलिरहेको छ। यहाँ ओमिक्रोन संक्रमितको संख्या ४ हजार ८६८ पुगेको छ। सबैभन्दा बढी ओमिक्रोन संक्रमण महाराष्ट्र र राजस्थानमा देखिएको छ। छिमेकी मुलुक भारतमा कोरोना संक्रमण तीव्ररुपमा फैलिएसँगै नेपालमा पनि संक्रमण दर बढेको छ। मंगलबार २४ सय बढीमा संक्रमण पुष्टि भएको हो। कोरोनासँगै ओमिक्रोन भेरियन्ट संक्रमण पनि फैलिदै गएको छ। हाल नेपालमा २७ जनामा ओमिक्रोन भेरियन्ट पुष्टि भइसकेको छ।"
कञ्चनपुरको मझगाउँ विमानस्थल : २२ वर्षपछि पुनःसञ्चालनका लागि शिलान्यास,"महेन्द्रनगर : सशस्त्र द्वन्द्वको बेला असुरक्षाको कारण देखाउँदै बन्द भएको कञ्चनपुरको मझागाँउ विमानस्थलको पुनःसञ्चालनका लागि शिलान्यास भएको छ । बुधबार संस्कृति पर्यटन तथा नागरिक उड्डयन मन्त्री प्रेम आलेले मझगाउँ विमानस्थलको शिलान्यास गरेका हुन् । २०३० सालमा सञ्चालनमा आएको विमान स्थल २०५६ सालमा बन्द भएपछि सञ्चालनमा आउन सकेको थिएन । विमानस्थलको २२ वर्षपछि पुनःसञ्चालनका लागि शिलान्यास गरिएको हो । शिलान्यास कार्यक्रममा बोल्दै मन्त्री आलले मझगाँउ विमानस्थलमा छिट्टै विमान सञ्चालन हुने बताए । उनले निमार्णका लागि सबैलाइ सहयोग गर्न समेत आग्रह गरे । विमास्थलको पहिलो चरणमारनवे निमार्ण हुनेछ । मझगाउँ विमानस्थलमा १ हजार ५ सय मिटरको रनवे, टर्मिनल भवन र ट्याक्सी स्ट्यान्डलगायत आवश्यक संरचना निर्माण हुने छन । नागरिक उड्डयन प्राधिकरणले भौतिक संरचना निर्माणका लागि २ करोड ५१ लख बजेट विनियोजन गरि ठेक्का सम्झौता समेत गरेको छ । निर्माणको जिम्मा कान्छाराम केएस जेभी निर्माण सेवाले पाएको छ । विमानस्थल पुनःनिर्माणका लागि संघ सरकारको ५० प्रतिशत, प्रदेश सरकारको २५ प्रतिशत, भीमदत्त नगरपालिकाको १५ प्रतिशत र दोधाराचाँदनी नगरपालिकाको १० प्रतिशत लगानी रहेको छ ।"
मौसम पूर्वानुमान : यी प्रदेशमा हुँदैछ वर्षा र हिमपात,"काठमाडौं : पश्चिमी न्यून चापीय प्रणालीको प्रभावले तीन दिन हल्का वर्षा र हिमपातको सम्भावना रहेको छ। जल तथा मौसम विज्ञान विभागको मौसम पूर्वानुमान महाशाखाले जारी गरेको बुलेटिनमा प्रदेश १, प्रदेश २, बागमती प्रदेश ,गण्डकी प्रदेश र लुम्बिनी प्रदेशमा हल्का वर्षा र हिमपातको सम्भावना रहेको जनाएको छ। बुधबार दिउँसो सुदूरपश्चिम प्रदेशमा आंशिक बदली रहनेछ भने बाँकी प्रदेशमा आंशिक देखि सामान्य बदली रहनेछ । महाशाखाका अनुसार प्रदेश १, प्रदेश २, बागमती प्रदेश ,गण्डकी प्रदेश तथा लुम्बिनी प्रदेशका थोरै स्थानमा हल्का वर्षा र उच्च पहाडी तथा हिमाली भूभागमा हल्का हिमपातको सम्भावना रहेको छ। राती प्रदेश १, बागमती र गण्डकी प्रदेशका पहाडी भूभागहरूमा आंशिकदेखि सामान्य बदली तथा अन्य भूभागहरूमा आंशिक बदली रहने छ। प्रदेश १, बागमती प्रदेश र गण्डकी प्रदेशका उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको छ। बिहीबार देशभर आंशिक बदली रहने छ। अपरान्ह पछाडि प्रदेश १ र गण्डकी प्रदेशको उच्च पहाडी तथा हिमाली भूभागका एक वा दुई स्थानमा हल्का हिमपातको सम्भावना रहेको छ। शुक्रबार देशभर आंशिक बदली रहने छ। अपरान्ह पछाडी प्रदेश १ र गण्डकी प्रदेशको उच्च पहाडी तथा हिमाली भूभागका एक वा दुई स्थानमा फाटफुटहल्का हिमपातको सम्भावना रहेको महाशाखाले जनाएको छ। बिहानको समयमा देशका पश्चिमी तराई भूभागमा हुस्सुकुहिरो र मध्यान्हपछि क्रमिक रुपमा सुधार हुँदै जाने सम्भावना रहेको छ। देशभर चिसो बढ्ने क्रममा रहेकोले चिसोबाट बच्न आवश्यक सुरक्षा र सतर्कता अपनाउन महाशाखाको अनुरोध छ।"
बाँदर संरक्षणमा जुटे भियतनामका किसान,हानोइ : भियतनामका अधिकांश किसान लङ्गुर बाँदर संरक्षणमा जुटेको पाइएको छ । भियतनामको तुयन होआ जिल्लाका किसानको एक समूह लोपोन्मुख लङ्गुर बाँदर संरक्षणमा केन्द्रित रहेको हो । हातिन लङ्गुर प्रजातिको सो लोपोन्मुख लङ्गुर बाँदर भियतनाममा मात्र पाइन्छ। औषधिउपचारमा सो बाँदरको मासु प्रयोग हुने हुँदा सिकारीहरुले अवैधरुपमा सो बाँदरको सिकार र तस्करी गर्ने गरेको पाइएको छ । जसका कारण सो बाँदरको संख्या घटेको पाइएको बताइएको छ । सन् २०११ देखि किसान स्वयम सो बाँदरको संरक्षणमा जुटेको दी स्टार न्युजमा खबर छ । सो लङ्गुर बाँदरको अवैध सिकारी र तस्करी रोक्न भियतनामका अधिकांश महिला र पुरुष किसान संरक्षणमा जुटेको बताइएको छ । संरक्षणपछि हाल सो लङ्गुर बाँदरको संख्या बढेको बताइएको छ।
सडकले मासिँदै चौतारा र पाटीपौवा,"उदयपुर : जनप्रतिनिधिका नजरमा विकास भनेर सडकबाटो मात्रै प्राथमिकतामा परेपछि गाउँघरका पाटीपौवा र चौताराहरू विस्थापित भएका छन्। साथै, गाउँबस्ती पनि जोखिममा पर्दै गएका छन्। चौतारा मासिँदै जाँदा एउटा गर्विलो इतिहास हराउँदैसमेत गएको छ। नमुना माध्यमिक विद्यालय गाईघाटका प्राचार्य सुवास बिष्ट भन्छन्, अब थकाइ लाग्दा सुस्ताउने चौतारा पनि भेटिँदैनन्। सडक विस्तारसँगै चौतारा विस्थापित भए, उनी भन्छन्, वर्षभरि धान फल्ने खेतमा पानी लाग्ने कुलो डोजर लगाएर सडक बनाएकै कारण मासिएका छन्, जसका कारण खेतीयोग्य जमिन बाँझोमा परिणत भएको छ। त्यस्तै, विकासका नामा जथाभावी सडक निर्माण गर्दा गाउँघर नै कुरूप बनाएको बताउँछन्, लाफागाउँका भूपिन्द्र थापा। उनी भन्छन्, पहिरोको जोखिमसमेत बढाएको छ। सडक खन्दा अगाडि मन्दिर, विद्यालय, खानेपानीको मुहान होस् वा कुलो केही वास्ता गरिँदैन। पानीको स्रोत कुवाँ, पधँेरा, मठमन्दिर, पाटीपौवा, चौतारा र कुलो मासेर बनाइने सडक विकास हो वा विनाश स्थानीयले छुट्याउन नसकेको उनले बताए। हचुवाका भरमा डोजर (स्काभेटर) चालकले प्राविधिक रेखदेखबिना सडक खन्दा गाउँ नै कुरुप बनेका छन् भने पहिरोको जोखिममा रहेको उनी बताउँछन्। उनी भन्छन्, यसरी जथाभावी सडक खन्ने क्रम नरोकिए थप संकट निम्तिदै जाने र प्राकृतिक स्रोतको विनाश अझ बढ्नेछ । सरकारले सडक बनाउनुपूर्व वातावरणीय प्रभाव मूल्यांकन (आईईई) अनिवार्य गर्नुपर्ने प्रावधान राखे पनि त्यसको बेवास्ता गरी आफूखुसी सडक बनाउँदा बस्ती थप जोखिममा पर्ने गरेको गैसस महासंघका अध्यक्ष सुमन परियार बताउँछन्। त्यस्तै, आईईई गर्ने खर्चले झण्डै आधा सडक निर्माण हुने त्रियुगा नगरपालिकाका मेयर बलदेव चौधरी बताउँछन्।"
सखुवाको काठसहित दुईजना पक्राउ,फिदिम : पाँचथर प्रहरीले १५३ थान सखुवाको चिरान काठसहित दुईजनालाई पक्राउ गरेको छ । फिदिम नगरपालिका १० पच्चिसेस्थित मे १ त ३६३३ नम्बरको ट्याक्टरमा लोड गरी राखेको ७५५ क्युफिट काठसहित चालक र सहचालकलाई प्रहरीले पक्राउ गरेको हो । ट्याक्टर चालक फिदिम ३ लालिखर्क बस्ने ३० वर्षीय धनजित राई र सहचालक कुम्मायक गाउँपालिका २ यासोक बस्ने १९ वर्षीय बिनय लावतीलाई पक्राउ गरेको जिल्ला प्रहरी कार्यालय पाँचथरका प्रहरी नायब उपरीक्षक राकेस थापाले जानकारी दिए । काठसहित राई र लावतीलाई डिभिजन बन कार्यालय पाँचथमार बुझाइएको छ ।
एमाले कास्की अध्यक्षमा मनबहादुर गुरूङ,"पोखरा : नेकपा एमाले कास्की अध्यक्षमा मनबहादुर गुरूङ निर्वाचित भएका छन्। मंगलबार भएको निर्वाचनको नतिजा बुधबार बिहान आएको हो। यसअघिका उपाध्यक्ष गुरूङले दामोदर बैरागीलाई पराजित गरेका हुन्। बैरागी यसअघि सचिव थिए। सर्वसम्मतको प्रयास विफल हुँदा नेतृत्व चुन्न चुनाव भएको हो। गुरूङ र बैरागी प्यानलसहित चुनावमा होमिएका थिए। एमाले नेताहरू पृथ्वीसुब्बा गुरूङर खगराज अधिकारीको दुई छुट्टाछुट्टै प्यानललाई समर्थन थियो। उपमहासचिव पृ्थ्वीसुब्बाले मनबहादुर र संगठन विभाग प्रमुख खगराजले दामोदरलाई समर्थन गरेका थिए। निर्वाचन नतिजाअनुसार उपाध्यक्षमा तेजनारायण अधिकारी, सचिवमा बैनबहादुर अधिकारी र उपसचिवमा दर्शन लामा तथा नवराज ओझा निर्वाचित भए। अध्यक्ष र उपाध्यक्षबाहेक भने सचिव तथा उपसचिव दामोदर प्यानलका हुन्।"
असिना पानीले तरकारी र हिउँदेबाली नष्ट,"डोटी : बडिकेदार गाउँपालिकामा असिना पानीले तरकारी तथा हिउँदेबाली नष्ट गरेको छ। सोमबार तथा मङ्गलबार परेको असिनाले यहाँका कृषकले लगाएका काउली, टमाटर, मूला, प्याजलगायतका साग तरकारी तथा फुलेर ढकमक्क भएको तोरी र हिउँदेबालीमा क्षति पुर्याएपछि किसान चिन्तित बनेका छन्। बेमौसमी वर्षा र असिनाका कारण लाखौँ मूल्य बराबरको तरकारी तथा हिउँदेबालीमा नोक्सानी गरेको बडिकेदार४ का स्थानीयवासी बमबहादुर पनाडीले बताए। उनका अनुसार असिनाले हिउँदे आलु, गहुँ र जौँका बोटमा नोक्सानी पुर्याएको छ। यसैगरी भित्र्याउन लागेको अदुवा खेतीलाई पनि असिनाले क्षति गरेको स्थानीयवासी बताउँछन्। सुन्तला र कागतीका दानासमेत असिनाले झारिदिएको बताइएको छ।"
"ओमिक्रोन भेरियन्ट : यस्ता देखिन्छन् लक्षण, केकस्ता सावधानी अपनाउने ?","काठमाडौं : नेपालमा (कोभिड १९) को नयाँ भेरियन्ट ओमिक्रोन समुदायस्तरमा फैलिएको हुनसक्ने विज्ञहरुले बताएका छन्। हालसम्म ओमिक्रोनबाट संक्रमित हुनेको संख्या २७ पुगेको छ। कोरोना भाइरसको डेल्टा र परिवर्तित ओमिक्रोन भेरियन्ट संक्रमित पुष्टि हुने क्रम बढेको छ। पुस महिनामा मुलुकभरबाट र्यान्डम स्याम्पलिङ विधिबाट संकलित पीसीआर तथा एन्टिजेन पोजेटिभ नमुनाहरूको परीक्षण गरिएको थियो । १ हजार १ सय ४६ पोजेटिभ नमुनाको एस जिन स्क्रिनिङ गर्दा २ सय ५० वटा नमुना (२२ प्रतिशत)मा एसजिन नेगेटिभ आएको थियो। जसमध्ये २४ जनामा ओमिक्रोन देखिएको स्वास्थ्य मन्त्रालयले जनाएको छ । यसअघि नेपालमा पहिलो पटक मंसिर २० गते नेपालमा पहिलो पटक दुईजनामा ओमिक्रोन संक्रमण पुष्टि भएको थियो। त्यसपछि पुस ७ गते अर्को जनामा ओमिक्रोन संक्रमण पुष्टि भएको स्वास्थ्य मन्त्रालयले जनाएको छ। छिमेकी मुलुक भारतमा पनि कोरोना भाइरससँगै ओमिक्रोन संक्रमण तीव्ररुपमा फैलिरहेको छ। भारतमा एकैदिन करिब २ लाखमा कोरोना संक्रमण पुष्टि भएको छ भने ओमिक्रोन संक्रमितको संख्या ४ हजार नाघिसकेको छ। कोरोना भाइरसको नयाँ ओमिक्रोन भेरियन्ट अघिल्लो डेल्टा स्ट्रेनभन्दा हल्का रहेको बताइएको छ । धेरै विज्ञहरूले पनि ओमिक्रोन संक्रमितमा फ्लू जस्ता लक्षणहरू भएको दाबी पनि गरिरहेका छन्। डब्लुएचओ (विश्व स्वास्थ्य संगठन) ले मंगलबार चेतावनी जारी गर्दै यसलाई महामारीको सट्टा फ्लुजस्तो रोग नलिन चेतावनी दिएको हो। डब्ल्यूएचओले ओमिक्रोनको फैलावट अझै स्थिर नभएको बताएको छ। युरोपका लागि डब्लुएचओका वरिष्ठ आपतकालीन अधिकारी क्याथरिन स्मलवुडले मंगलबार पत्रकार सम्मेलनमा भनिन्, हामी अझै ठूलो अनिश्चितताले घेरिएका छौं। भाइरस अझै तीव्र गतिमा विकसित भइरहेको छ। नयाँ चुनौतिहरु देखा परिरहेका छन् । हामी अझै यो महामारीलाई सीमित रोग घोषणा गर्ने स्थितिमा छैनौं।' ओमिक्रोन संक्रमण हुँदा बिरामीमा के कस्ता लक्षणहरु देखिन्छन् र यसबाट बच्न उपायबारे भाइरोलोजिष्ट डा सुदीप खड्काले दिएको सुझाव जस्ताको त्यस्तै:  यो निकै छिटो फैलिन सक्छ ।  खोप लगाएकालाई पनि सर्न सक्छ ।  अझै पनि खोप नलगाएका थुप्रै व्यक्ति समाजमा छन्, कतिपय जोखिम समूहका व्यक्तिलाई खोप लगाएको धेरै समय भएको छ भने गम्भीर लक्षण देखा पर्न सक्छ ।  सामान्यतया पहिलेका भन्दा मत्थर भएपनि केही व्यक्तिमा गम्भीर समस्या आइपर्न सक्छ ।  संख्यात्मक वृद्धि हुँदै गर्दा गम्भीर लक्षणका बिरामीको संख्या पनि बढ्दै जान्छ जसले गर्दा स्वास्थ्य संस्थानमा चाप बढ्ने हुन्छ ।  पहिलेको जस्तो उपचारको अभाव मा ज्यान गुमाउने स्थिति नरहोस् भन्ने सुनिश्चित गर्न अक्सिजन, लगायतका आधारभूत आवश्यकताको जोहो गर्न स्वास्थ्य सेवा प्रदायकलाई आवश्यक छ ।  संक्रमितको सम्पर्कमा आएको थाहा हुनासाथ आफूलाई आइसोलेट गरौं ।  कन्ट्याक्ट त्रेसिङ र टेस्टको दायरा बढाएर गरेर सकेसम्म धेरै संक्रमित लाई पहिचान गरौं ।  हवाई वा स्थल नाकाबाट छिर्ने सबैलाई अनिवार्य पीसीआर गर्ने व्यवस्थापन गरौं ।  खोप अभियान तीब्र पारौं। स्मरण रहोस् खोप लगाएको २४ हप्ता पछि मात्र खोपले पूर्ण सुरक्षा दिन थाल्छ ।  जोखिम समूहमा रहेका सबैले अविलम्ब बुस्टर खोप लगानुपर्छ ।  मास्क को प्रयोग अनिवार्य गरौं ।  फेरि लक डाउन र बन्द गर्नु पर्ने स्थिति आउन दिनु हुँदैन ।  यसपालि त जागरुक बनौं । भाइरोलोजिष्ट सुदीप खड्काको फेसबुकपेजबाट"
"सभ्य राजनीति, सभ्य समाज","जति पनि द्वन्द्व र विद्रोह भएका छन् ती मानिसमा हुनुपर्ने माया, सिर्जनशीलता र इमानदारिता आदिको अभावमा भएका हुन्। मान्यताहरू सम्बन्धका धमिराहरू हुन्। हेनरी विन्क्लरले भनेको यो वाक्य नेपालका सन्दर्भमा यतिबेला मननीय छ। राजनीति बुझ्न समाज, परिवार र सामाजिक मान्यताहरू बुझ्न आवश्यक छ। हामीले राजनीति बुझ्ने कोसिस गर्यौं तर समाज र सम्बन्ध बुझ्ने कोसिस कहिल्यै गरेनौं वा कम गर्यौं। आआफ्नो जीवनखुसीका लागि पतिपत्नी नमिलेर सम्बन्धविच्छेद गरेकोलाई ट्याबु ठान्यौं। वा हेयको दृष्टिले हेर्यौं तर नेताहरू नमिलेर पार्टी फुटाउँदा त्यसले पारेको असरलाई बेवास्ता गर्दै स्वाभाविक ठान्यौं। नेताका भाषणलाई सबैले चाहिनेभन्दा बढी महत्त्व दियौं। नेपाली समाज, सामाजिक चिन्तन, सामाजिक मूल्य र मान्यतालाई त्यति धेरै स्थान दिएनौं। सामाजिक मान्यता माथिको बहस गर्नुको सट्टा नेताहरूलाई ल्याएर गाली र आरोपप्रत्यारोपको बहसमै समय खेर फाल्यौं। अनि राजनीति भनेको यस्तै खिचातानी नै हो भनेर नै बुझ्यौं। आफूअनुकूल बहकिँदा समाज बिथोलिन थालेको देखिन्छ। यस्तो गम्भीर असर भनेको समाजका नखोलिएका पाटाहरू अझै छायामा पर्ने र सामाजिक मूल्य र मान्यता माथिको छलफल न्यून हुने देखिन्छ। सामाजिक सोच, चिन्तन र मान्यताबाट राजनीति निर्देशित हुन्छ। यदि सामाजिक मान्यताहरू फराकिला हुन सकेनन् भने पनि तिनै मान्यताबाट निर्देशित राजनीति पनि संकीर्ण हुन जान्छ। त्यही भएर त्यस्ता पाटाहरूको चिरफार नगर्नु भनेको प्रख्यात फ्रेन्च विचारक मिसेल फुकोले भनेजस्तो जकडिएको सामाजिक मान्यतालाई अझ मलजल गरेर अगाडि बढाइराख्नु हो। जसको नकारात्मक असर नेपालको राजनीति तथा ब्युरोक्रेसी (कर्मचारीतन्त्र) दुवैमा हुन जान्छ। यसर्थ समाज, परिवार, सामाजिक, मान्यता र सामाजिक तथा पारिवारिक सम्बन्धका विविध आयामलाई बुझ्नु जरुरी छ। जसले गर्दा हुन सक्ने संकीर्ण राजनीतिको र कर्मचारीतन्त्रको खतराबाट हामी जोगिन सक्छौं। केही प्रश्नले समाज र सामाजिक मान्यता बुझ्न सघाउँछन्। जस्तो समाज अहिले २१औं शताब्दीमा आइपुग्दा पनि किन जातीयता र छुवाछूतको विभेद अझै हावी छ ? किन एउटै परिवारमा पनि छोरा, छोरी, बुवा, आमा, पति, पत्नी, सासू, बुहारीबीच बिमेल र विभेद छ। विश्वसनीयताको अभाव छ ? किन सासूले बुहारीको मन जित्न वा बुहारीलाई चिन्न सकेको छैन ? किन बुहारीले सासूलाई आफ्नै आमासरह लिन सकेको छैन ? न त आमाले बुहारीलाई आफ्नै छोरीसरह ठान्न सकेको छैन (केही अपवादबाहेक) ? सुन्दा यी प्रश्न त्यति बलिया नलग्लान्। यसको कारण भनेकै समाजका हरेक पात्र कुन मान्यतामा बाँचेका छन् ? कुन मान्यताले उनीहरूलाई निर्देशित गरेको छ भन्ने हो। सामाजिक मान्यताका आधार बिर्सिएर राजनीतिक मान्यताका ठूलाठूला सिद्धान्त र दर्शनमाथि बहस गर्न थालेपछि यी प्रश्न गौण हुन गए। अर्थात्, यी प्रश्नहरू माथिको बहसलाई गौण ठानियो र जसको असर नेपाली राजनीतिसम्म पुग्यो। त्यही भएर अझै पनि केही नेता लैंगिक समानता, जातीय विभेद र छुवाछूतका ठूला भाषण छाँटछन् तर भित्र उनीहरू नै आफूलाई परिवर्तन गर्न सकेका छैनन्। राजनीतिक खिचातानी र झगडाको मूल समस्या के हो ? त्यसतिर लागेनौं बरु त्यसैमा रमायौं। कुन सामाजिक सोच, चिन्तन र दृष्टिकोणले उनीहरूलाई निर्देशन गरेको छ त्यसतिर बुझ्न लागेनौं। सूचना सम्प्रेषणका लागि राजनीतिक खिचातानी नै झगडाका बलिया खुराक भए। बिग्रेको राजनीतिलाई सम्प्रेषण गरेर त्यसैको सम्वद्र्धन गर्यौं। सभ्य राजनीतिको जग भनेको सभ्य समाज हो र यदि समाज सभ्य छ भने त्यही सभ्य समाजका पात्रहरूले गरेको राजनीति सभ्य हुने हो। सभ्य समाजले राजनीतिलाई मात्र आकार दिने होइन, व्यक्तिको सोच, उसको विचार र संसारलाई हेर्ने दृष्टिकोणलाई पनि आकार दिने हो। सही दृष्टिकोणले सही नेतृत्व दिन्छ र सही नेतृत्वले सही राजनीति बनाउँछ। हरेक संस्था र संसद्सम्म पुग्ने व्यक्तिहरू भनेका तिनै सामाजिक पात्रहरू हुन्। ती कसैका पति हुन्, कसैका पत्नी हुन्, कसैका छोरा हुन्, कसैका छोरी वा बुहारी हुन्। कसैका सासू हुन्। उनीहरूले नै बोकेका सामाजिक मान्यता र विश्वासले त्यो संस्था वा संसद् चलेको हुन्छ। साँघुरा मान्यताले मानवीय वा आफन्तबीचको सम्बन्ध मात्र बिगार्दैन, त्यसको असर राजनीतिसम्म पुग्छ। त्यही भएर हेनरी विन्क्लरको भनाइ यहाँ सान्दर्भिक छ मान्यताहरू सम्बन्धका धमिराहरू हुन्। राजनीतिले त्यस्तो धमिरारूपी मान्यताहरूलाई बदल्न सक्नुपर्छ। त्यस्ता मान्यतालाई बदल्ने वा सुधार ल्याउने जिम्मा भनेको आमसञ्चार माध्यम र सम्पूर्ण सचेत नागरिकको रहन्छ। कुनै देशको समाजले र सामाजिक मान्यताले त्यो देशको राजनीतिक व्यवस्थाको चरित्र वा प्रवृत्तिको निर्धारण गर्दछ। जति फराकिलो सामाजिक मान्यता भयो त्यति राजनीतिक संस्कृतिको विकास हुन्छ। देशको सामाजिक बनोट, सामाजिक मूल्य र मान्यता नबुझी र त्यसमा भएका विकृतिलाई सुधार नगरी राजनीतिक सुधारको अपेक्षा गर्न सकिन्न। सुसंस्कृत राजनीतिका लागि समाजको जग, यसका धार्मिक मूल्य तथा मान्यता र यसको जगमा बनेका सामाजिक मान्यताहरूको चिरफार महत्त्वपूर्ण रहन्छ। राजनीतिले धमिरारूपी मान्यताहरूलाई बदल्न सक्नुपर्छ। सामाजिक विकृतिलाई सुधार नगरी राजनीतिक सुधारको अपेक्षा गर्न सकिन्न। समाज र परिवारलाई तथा मूल्यमान्यतालाई भित्रैबाट नबुझुन्जेल, तिनीहरूको बारेमा बहस नहुन्जेल, सामाजिक सोच र चिन्तनको विकास नहुन्जेल, राजनीतिक तहमा बनिएका घोषणापत्र र बोलीहरू केवल कुनै पुस्तकको ज्याकेट अर्थात् बाहिरी आवरणजस्तै हुन्छन्। जसलाई हेरेर भित्र के छ ? भन्न सकिँदैन। राम्रो संविधान छ भन्दैमा त्यसले मानवीय स्वभाव बदल्न सक्दैन। समानुपातिक भनेर विभिन्न तहतप्काबाट मानिसलाई राजनीतिमा उठाएर ल्याउँदैमा त्यो वर्गको प्रतिनिधित्व हुन्छ भन्ने हुँदैन। यदि उसलाई बोल्ने अवसर दिइँदैन भने। राजनीतिक परिवाररूपी घर संसद्मा उनीहरूलाई केवल, आलंकारिक रूपमा भन्ने हो भने पुरातन सासुले घरमा भिœयाएकी बुहारीलाई गर्ने रुढिवादी व्यवहार जस्तो मात्र हुन्छ। राजनीति भनेको समाजको पीडित व्यक्तिले राहत महसुस गर्न सकेको छ कि छैन भन्ने हो। गायत्री चक्रवर्ती स्पिभाकले भनेजस्तो क्यान द सबाल्टर्न स्पिक ? अर्थात् के सिमान्तकृतले बोल्न सक्छ ? त्यो नै राजनीतिको मुख्य धेय हुनुपर्छ। उद्धरणका लागि यदि महिलालाई दोस्रो दर्जाकै ट्याग भिराइयो भने समानुपातिकबाट कुनै संस्था वा मन्त्रालय चलाउन स्थान पाउन सक्छिन्। पितृसतात्मक सोचले भने त्यो संस्थामा पनि त्यही पहिलो वा दोस्रो दर्जाको सम्बन्ध स्थापित गराइरहन्छ। त्यसैगरी कथित दलित वा तल्लो जातलाई माथिल्लो स्थानमा ठाउँ दिए पनि नेतृत्व वर्गमा साँघुरा मान्यताको सोच वा स्वभाव हाबी भयो भने त्यो व्यक्ति सधंै परिधिमा नै रहिरहन्छ। अब राजनीतिलाई बुझ्न केही छिन सम्बन्धका पाटा केलाउँ, परिवारभित्रका। मानवीय सम्बन्धका विभिन्न आयाम हुन्छन्। पतिपत्नी, बावुआमाछोराछोरी, सासूबुहारी आदि इत्यादि। यी एउटै परिवारभित्रका पात्रहरू हुन्। यिनीहरूबीचको सम्बन्धमा दरार आए, त्यो घर परिवार तहसनहस हुन्छ। परिवार एउटा मान्यतामा चलेको हुन्छ तर त्यो मान्यता समयसँगै परिवर्तन हुन आवश्यक छ। त्यही परिवारभित्र एउटा पिँढी एउटा मान्यतामा मात्र अडिग रह्यो र अर्को पिँढी त्यो मान्यतामा सहमत भएन वा हुन सकेन भने परिवारमा धमिरा लाग्छ। सम्बन्धलाई मजबुत बनाउने त्यसको एउटै विकल्प भनेको साझा मान्यताको खोजी हो। हो, यस्तै अभ्यासको जरुरत राजनीतिमा पनि हुन्छ। घरमा सासूले म सासू हुँ त्यही भएर बुहारीले मान्नुपर्छ भन्न थालिन् तर पालनपोषण भने बुहारीकै हातबाट भएको छ भने त्यो परिवारको आयु लामो हुँदैन। त्यसैगरी बुहारीले पनि म यो घरको बुहारी हुँ अब सबै मेरो हातमा हुनुपर्छ भन्ने हठ लिन थालिन् भने पनि त्यो परिवारमा कलह हुन जान्छ। अर्थात्, सासूले अब मेरो पालो होइन, बुहारीको पालो हो अब म यिनीहरूको खुसी हेरेर बाँकी जिन्दगी कटाउने हो भन्ने सोचले बाँच्न थालिन् भने त्यो परिवारमा शान्ति आउँछ, त्यो परिवार खुसी हुन्छ। आखिर राजनीति भनेको पनि त्यही हो। हठ त्याग्नु, साना, ठूला पार्टीलाई मिलाएर लिएर जान सक्नु, पुरानोले पछिल्लो पिँढीलाई माया तथा मार्गदर्शन गर्नु र स्थान दिनुमै सबै छ। यस्तो अभ्यास भनेको परिवारबाटै सिक्दै जानुपर्छ। र तिनै कुरा आउँदो पिँढीलाई सिकाउँदै जानुपर्छ। परिवर्तनशील पछिल्लो पिँढीलाई साँघुरा सामाजिक मान्यताभित्र राख्न थालियो भने त्यसको प्रभाव नकारात्मक पर्न जान्छ। अहिले विश्वमै चिनिएका सबैभन्दा कान्छा ९ वर्षका प्रा डा सोबार्नो इज्याक बरी भन्छन्, जति पनि द्वन्द्व, झगडा र विद्रोह भएका छन् ती मानिसमा हुनुपर्ने माया, कल्पनाशीलता, सिर्जनशीलता, इमानदारिता आदिको अभावमा भएका हुन्। त्यही भएर समाज कस्तो छ कस्तो हुनुपर्छ, परिवार कस्तो हुनुपर्छ ? समाज तथा परिवारभित्र सासूको भूमिका के ? बुहारीको भूमिका के ? छोरा तथा छोरीहरूको भूमिका के ? महिला तथा पुरुषको भूमिका के ? जातजाति, छुवाछूत भनेको के ? यसले समाजलाई कसरी निर्देशित गर्छ ? मान्यताहरू के हुन् ? कस्ता मान्यताले समाज र परिवार राम्रो हुन्छ ? आदि बारेमा गहन बहस र छलफल गरिनुपर्छ। बारम्बार बहस र अन्तरक्रियाहरू गरिनुपर्छ। तब मात्र यसको सकारात्मक असर राजनीतिसम्म पुग्न सक्छ।  नीति तथा प्रशासनमा विद्यावारिधि गरेका डा आचार्य साउथ जर्जिया स्टेट कलेज अमेरिकामा अध्यापन गर्छन्।"
एमाले दैलेख अधिवेशन : प्रतिनिधि संख्या भन्दा २७ मत बढी खसेपछि,"दैलेख : गत शुक्रवार अर्थात नेकपा (एमाले) दैलेखको सातौँ जिल्ला अधिवेशन उद्घाटन भयो। सोही दिन बन्दसत्र नै सुरु नगरी स्थगित भएको अधिवेशन शनिवार मात्रै बन्दसत्र सकियो। त्यसपछि एमाले दैलेखको जिल्ला नेतृत्व चयनका लागि सर्वसम्मतिको प्रयास थालियो। सर्वसम्मतीको सबै प्रयासहरु असफल भएपछि आइतवारबाट निर्वाचन पक्रिया थालियो। निर्वाचन पक्रिया सोमवार मात्रै सकियो। सोमवार निर्वाचन पक्रिया, मतपत्र छपाई लगायतका काम सकिएको थियो। मंगलवार बिहान साढे ९ बजेबाट सुरु भएको मतदान साँझ झण्डै पाँच बजे सकियो। मतदान सकिएसँगै मुचुल्का उठाउँदा एमालेको नयाँ नेतृत्व चयनका लागि ७१७ मत खसेको निर्वाचन कमिटीका प्रमुख निर्वाचन अधिकृत हिमालयजंग शाहले जानकारी दिए। मतदान सकिएको झण्डै दुई घण्टापछि दैलेख सदरमुकामस्थित गणेश चोकको योग भवनमा मतगणना सुरु भयो। मत गणना सुरु गर्दा मत पेटिका खोलियो। मत पेटिका खोलेर एमाले अध्यक्ष सहित पदाधिकारी चयनका लागि खसेको मत गणनाका लागि मत पेटिकामा भएका सबै मत गन्दा ७४८ मत भेटियो। लगत्तै एमाले अधिवेशन प्रतिनीधि (मतदाता) भन्दा २७ मत कसरी बढी भयो भन्नेबारे चर्चा सुरु भयो। नेकपा एमाले दैलेखको नयाँ नेतृत्व चयनका लागि भएको मतदानमा एमाले अधिवेशन प्रतिनिधिभन्दा २७ मत बढी खसेको छ। एमालेको अधिवेशनका लागि जिल्लाभरबाट ७२१ जना प्रतिनिधि चयन भएका थिए। पदाधिकारीका लागि खसेको मत एमाले प्रतिनिधि भन्दा २७ मत बढी हो। यस्तै मुचुल्का उठाउँदा खसेको भनिएको ७१७ मत भन्दा ३१ बढी मत पदाधिकारी चयनका लागि थपिएको मत पेटिकामा भेटिएको हो। एमाले प्रतिनिधिभन्दा २७ र मुचुल्का उठाउँदा भनिएको मत भन्दा ३१ मत मतपेटिकामा भेटिएपछि निर्वाचन प्रक्रिया नै बदर गरिएको छ। एमाले अधिवेशनको अध्यक्ष मण्डलले मतदान नै बदर गर्ने निर्णय गरेको हो। एमाले पोलिट्ब्युरो सदस्य तथा दैलेख जिल्ला इन्चार्ज समेत रहेका अध्यक्ष मण्डलका अध्यक्ष लक्ष्मीप्रसाद पोखरेलले मतदान बदर गरिएको बताए। अध्यक्ष मण्डलका सदस्य तथा एमाले कर्णाली प्रदेश कमिटी अध्यक्ष विनोदकुमार शाहले अहिलेलाई निर्वाचन प्रक्रिया नै बदर गरिएको बताए। उनले अधिवेशनबाट निर्विरोध निर्वाचित भएका पदाधिकारी र जिल्ला कमिटी सदस्यहरुको हकमा सकेसम्म निर्विरोध निर्वाचित भएकाहरुको पद नजाने बताए। सकेसम्म निर्विरोध निर्वाचित हुनु भएका पदाधिकारी र सदस्यहरुको हकमा पद नजाने गरी हामी निणर्यमा पुग्छौँ, उनले भने मतदानमा प्रतिनिधि भन्दा पनि बढी मत खसेको विषयमा पार्टीले अनुसन्धान गर्छ। यता एमालेका नेता तथा कार्यकर्ताहरुले भने निर्वाचन कमिटीको दोष देखाएको छ। एमालेका युवा नेता जीवन शाहीले निर्वाचन कमिटीलाई कारबाही गर्नुपर्ने बताए। निर्वाचन कमिटीको कमजोरीका कारण एमाले प्रतिनिधि भन्दा पनि बढी मत खस्न पुगेको उनको दाबी छ। एमाले दैलेखको अध्यक्षका लागि रविन्द्रराज शर्मा र सुर्यबहादुर शाहीको उम्मेदवारी थियो। उपाध्यक्षमा भने नन्दकिशोर बस्नेत निर्विरोध निर्वाचित भएका थिए। यस्तै सचिवमा रुद्र शाही र तिलकप्रसाद रिजालको उम्मेदवारी थियो।"
एमाले उदयपुरको अध्यक्षमा घिमिरे,"उदयपुर : नेकपा एमाले उदयपुरको अध्यक्षमा परमेश्वर घिमिरे चयन भएका छन्। पाँच दिनदेखि सदरमुकाम गाईघाटमा जारी आठौँ जिल्ला अधिवेशनको बन्दशत्रले मंगलबार घिमिरेको नेतृत्वमा १ सय १६ जनाको जिल्ला कमिटी सर्वसहमत चयन गरेको हो। त्यसैगरी उपाध्यक्षमा कटारी नगरपालिकाका मेयर ज्ञानेन्द्र श्रेष्ठ, सचिवमा कालुमान लामा र उपसचिवद्धयमा भरतबहादुर थापा, टेकबहादुर राउत रहेका छन्। सोमबार बेलुकी घिमिरे नेतृत्वको कमिटीलाई अध्यक्ष मण्डलले घोषणा गरेपछि केहि असन्तुष्टिको स्वरहरु आएका थिए। मतदान प्रकृयाको माग भएपछि अध्यक्ष मण्डलले निर्वाचनमा जाने निर्णय गर्दै निर्वाचन समितिलाई प्रक्रिया अघि बढाउन निर्देशन दिएको थियो। अध्यक्ष मण्डलको निर्देशन सँगै मंगलबार ११ बजेदेखि निर्वाचन समितिले प्रक्रिया अघि बढाएकोमा सार्वजनिक गरिएका व्यक्तिबाहेक अन्य कसैको उमेदवारी नपरेपछि घिमिरे नेतृत्वलाई वैधानिकता पाएको निर्वाचन समितिका संयोजक विदुरबहादुर राउतले जानकारी दिए। उनले भने, निर्वाचन तालिका अनुसार प्रक्रिया बढाउँदा दिएको समयसिमा भित्र कसैको पनि उमेदवारी नपरेकाले घोषणा गरेका हौँ। जिम्वेवारी पाएका सबैले मंगलबार नै पद तथा गोपनियताको सपथ लिएका छन्। घिमिरे यसअघि सातौँ जिल्ला अधिवेशनबाट जिल्ला सचिवमा निर्वाचित भएका थिए। विगत लामो समयदेखि पुर्वप्रधानमन्त्री माधवकुमार नेपाल समूहमा जोडिएका घिमिरे पछिल्लो समय पार्टी अध्यक्ष तथा प्रधानमन्त्री केपी शर्मा ओलीले गरेको संसद विगठनको पक्षमा थिए। नेकपा विभाजनपछि घिमिरेले एमालेलाई साथ दिएका थिए। पार्टीभित्र आएको विचलनमा त्यहीँ उनको चट्टानी अडानकैकारण केन्द्र, प्रदेश र जिल्ला नेतृत्वले अध्यक्षको जिम्मेवारी पाएको बताइएको छ।"
भक्तपुरका ६ हजार विद्यार्थीले लगाए मोडर्ना खोप,"भक्तपुर : भक्तपुरका करिब ६ हजार विद्यार्थीले कोरोनाविरुद्धको मोडर्ना खोप लगाएका छन्। खोप अभियानअन्तर्गत १२ देखि १७ वर्ष उमेर समूहका भक्तपुरका विभिन्न विद्यालयमा अध्ययनरत विद्यार्थीले खोप लगाएका हुन्। विद्यार्थीको सहजतालाई ध्यानमा राखी जिल्ला स्वास्थ्य कार्यालयले स्थानीय तहसँगको समन्वयमा विद्यालयमा नै खोप केन्द्र राखी खोप दिएको हो। स्वास्थ्य कार्यालय प्रमुख कृष्णबहादुर मिजारका अनुसार मङ्गलबारसम्म जिल्लाको चाँगुनारायण र सूर्यविनायक नगरपालिकाभित्रका विद्यालयमा खोप अभियान सम्पन्न भएको छ। त्यस्तै मध्यपुरथिमि र भक्तपुर नगरपालिकाका विद्यालयमा मङ्गलबारदेखि खोप अभियान सुरु भएको मिजारले बताए। कोरोना सङ्क्रमणको बढ्दो जोखिमलाई न्यूनीकरण गर्न खोप अभियान सञ्चालन भइरहेको छ। 'विद्यालय बन्द भए पनि स्थानीय तह र विद्यालयले समन्वय गरी खोप लगाउनेछन', उनले भने। भक्तपुर नगरपालिकाले खोप अभियान बिहान ९ देखि ३ बजेसम्म सञ्चालन हुने र खोप लगाउन विद्यार्थीले विद्यालयको परिचयपत्र अनिवार्य साथमा ल्याउनुपर्ने प्रावधानको व्यवस्था गरेको छ। खोप अभियानका लागि भक्तपुरले विभिन्न विद्यालय तथा कलेजमा खोप केन्द्र तोकेको छ। रासस"
ओपन गल्फ : शुक्रको अग्रता,काठमाडौं : शुक्र राईले सूर्य नेपाल सेन्ट्रल ओपन गल्फमा अग्रता लिएका छन्। सूर्य नेपाल गल्फ टुरअन्तर्गतको तेस्रो प्रतियोगिताको पहिलो दिन शुक्रले अग्रता लिएका हुन्। गोकर्ण गल्फ क्लबमा शुक्रले पाँच अन्डर ६७ अंक जोड्दै शीर्ष स्थान कब्जा गरेका हुन्। उनी दोस्रो स्थानको रामे मगरभन्दा दुई स्ट्रोकले अघि छन्। रामेले तीन अन्डर ६९ अंक जोडेका छन्। यसैगरी भुवन नगरकोटी र १३औं दक्षिण एसियाली खेलकुद (साग) का दोहोरो स्वर्ण विजेता सुवास तामाङ संयुक्त रुपमा तेस्रो स्थानमा छन्। उनीहरू दुवैले दुई अन्डर ७० अंक जोडेका छन्। यसैगरी एक अन्डर ७१ सहित रवि खड्का पाँचौं स्थानमा छन्। यस्तै इभन पार ७२ अंकका साथ निरज तामाङ छैटौं स्थानमा छन्। सूर्य नेपाल सेन्ट्रल ओपनमा ३९ व्यवसायिक र १९ एमेच्योर गल्फरको सहभागिता रहेको छ। प्रतियोगिताको विजेताले एक लाख ३५ हजार रुपैयाँ नगद पुरस्कार पाउने छन्। यसैगरी उपविजेताले ८८ हजार र तेस्रो स्थान हात पार्ने खेलाडीले ६५ हजार नगद पुरस्कार प्राप्त गर्ने छन्।
भीडभाडमा प्रशासनको कडाइ,"काठमाडौं : उपत्यकाका तीनवटै जिल्ला प्रशासनले कोभिड भाइरस संक्रमण तीव्र रूपमा बढेपछि २५ जनाभन्दा बढी व्यक्तिहरू सहभागी हुने भेला, सम्मेलनलगायतका कार्यक्रममा रोक लगाएका छन्। काठमाडौं, ललितपुर र भक्तपुरका प्रमुख जिल्ला अधिकारी (सीडीओ)को मंगलबार बसेको बैठकले राति १२ बजेदेखि लागू हुने गरी विभिन्न प्रतिबन्धात्मक घोषणा गरेको हो। २५ जनाभन्दा बढी मानिस जमघट तथा भेला हुन रोक लगाउँदै १७ बुँदे आदेश पनि जारी गरिएको छ। ललितपुरका सीडीओ घनश्याम उपाध्यायले आवतजावतलाई कडाइ गर्न र सुरक्षा मापदण्डको पालनालाई कडाइ गर्न प्रतिबन्धात्मक कार्यक्रम अघि सारिएको बताए। अत्यावश्यक बाहेकका सभा, मेला, सम्मेलन, उत्सव नगर्नका लागि अनुरोध गरिएको हो, उपाध्यायले भने, पूर्वनिर्धारित अत्यावश्यक कार्यक्रमहरू भए स्थानीयको स्वीकृति लिएर गर्न सकिने छ। आदेशको अनुगमनका लागि सुरक्षा निकायलाई परिचालन गरिने सीडीओ उपाध्यायले जानकारी दिए। अनुगमन गर्दा आदेशको पालना नगरेको भए संक्रामक रोग ऐनअनुसार कारबाही गरिने जनाइएको छ। कोरोनाको पछिल्लो भेरियन्ट फैलिन नदिन आवश्यक मापदण्ड जारी गरिएको उनले बताए। कोभिड१९ संकट व्यवस्थापन केन्द्र (सीसीएमसीसी)को सिफारिस एवं गृह मन्त्रालयको निर्णयअनुसार स्थानीय प्रशासन ऐन र संक्रामक रोग ऐन,२०२० ले दिएको अधिकार र स्थानीय प्रशासन ऐन, २०२८ को प्रयोग गरी जिल्ला प्रशासन कार्यालयले आदेश जारी गरेको हो। त्यस्तै राजनीतिक दलका सभा, सम्मेलनसहित भीडभाडजन्य सबै गतिविधि गर्न पनि बन्देज लगाएको छ। सार्वजनिक स्थलमा निस्कँदा मास्कको अनिवार्य प्रयोग गर्न, भौतिक दूरी कायम गर्न, साबुन पानीले हात धुन र स्यानिटाइजरको प्रयोग गर्न सीडीओको बैठकले आदेश जारी गरेको छ। माघ ७ गतेदेखि जिल्लाभित्रका सबै सार्वजनिक सेवा लिन खोप कार्डलाई अनिवार्य गरिएको छ। पछिल्लो २४ घण्टामा काठमाडौं उपत्यकामा ९ सय ८० जना संक्रमित थपिएका छन्। उपत्यकामा सक्रिय संक्रमितको संख्या ३५ सयभन्दा बढी रहेको स्वास्थ्य मन्त्रालयले जनाएको छ । जसमध्ये काठमाडौंमा ३ हजार ५ सय २१ जना, ललितपुरमा १ हजार ९० जना र भक्तपुरमा ६ सय ९९ जना सक्रिय संक्रमित छन्। पछिल्लो २४ घण्टामा कोरोना भाइरसका कारण एक जनाको मृत्यु भएको स्वास्थ्य मन्त्रालयले जनाएको छ। २ हजार ४ सय ४४ संक्रमित थपिए पछिल्लो २४ घण्टामा २ हजार ४ सय ४४ जनामा कोरोना भाइरस संक्रमण पुष्टि भएको स्वास्थ्य मन्त्रालयले जनाएको छ। स्वास्थ्य मन्त्रालयका अनुसार १५ हजार ३३ वटा नमुनाको पीसीआर र एन्टिजेन विधिमार्फत परीक्षण गर्दा १६ दशमलव २५ प्रतिशतभन्दा बढीमा संक्रमण देखिएको हो। ३७ प्रतिशतले पूर्ण खोप हालसम्म लक्षित जनसंख्या १ करोड ९९ लाख २२ हजार १ सय ६४ जनाले पूर्ण मात्रा खोप लगाएका छन्। एक मात्रा मात्रै खोप लगाउनेको संख्या ७६ दशमलव ५ रहेको छ। कुल जनसंख्या ३ करोड ३ लाख ७८ हजार ५५ छन्। यसमध्ये ३७ दशमलव ३ प्रतिशतले पूर्ण मात्रा खोप लगाएका छन्। ५० दशमलव २ प्रतिशतले कम्तीमा एक मात्रा खोप लगाएको स्वास्थ्य मन्त्रालयले जनाएको छ।"
मानव र वन्यजन्तुको द्वन्द्व घटाऔं,"बर्दिया राष्ट्रिय निकुञ्जमा २२ वर्षको अवधिमा ७६ जनाले वन्यजन्तुको आक्रमणमा परी ज्यान गुमाए। २ सय १४ जना घाइते भए। सबैभन्दा बढी हात्तीको आक्रमणमा ४५ जनाको निधन भयो। त्यसपछि पाटेबाघको आक्रमणमा २२ जनाको मृत्यु भयो। गत वर्षमात्रै बर्र्दियामा बाघको आक्रमणमा १२ जनाले ज्यान गुमाए। गैंडाको आक्रमणबाट पाँचजना, चितुवा आक्रमणमा तीनजना र अन्य जनावरको आक्रमणमा एकजनाको ज्यान गएको छ। बर्दियामा मात्र बर्सेनि औसत तीनदेखि चारजनाले वन्यजन्तुको आक्रमणबाट अकालमै ज्यान गुमाउँछन्। त्यही अवस्था बाँकेमा पनि छ। बाँकेमा गएको चार महिनामा पाटेबाघको आक्रमणबाट चार जनाको मृत्यु भइसकेको छ। चितवन राष्ट्रिय निकुञ्ज र आसपासका वन क्षेत्रमा गत आर्थिक वर्ष मात्र वन्यजन्तुको आक्रमणबाट १४ जनाले ज्यान गुमाएका छन्। जसमा बाघ र गैंडाको आक्रमणबाट पाँचपाँच जनाको मृत्यु भएको छ। बर्दिया, बाँके र चितवन मात्र होइन, राष्ट्रिय निकुञ्ज, वन्यजन्तु आरक्ष, संरक्षित क्षेत्र, मध्यवर्ती क्षेत्र, राष्ट्रिय वन र सामुदायिक वन क्षेत्रको आसपासका बस्ती वन्यजन्तुको बढी मारमा छन्। ती क्षेत्रमा मासु, छाला र विभिन्न अंगका लागि लोपोन्मुख, संरक्षितलगायतका वन्यजन्तुको चोरी सिकार भइरहेको छ। हरेक साताजसो वन्यजन्तुको अंगसहित व्यक्तिहरू पक्राउ गर्दै प्रहरीले अभियुक्तहरू सार्वजनिक गरिरहेको हुन्छ। यो क्रम पनि घटेको छैन। सामान्यतः कुनै पनि वन्यजन्तुले मानिसमाथि त्यत्तिकै आक्रमण गर्दैनन्। आफूमाथि खतराको संकेत देख्दा वा आफूमाथि जाइलागेको ठानेर आक्रमण गर्ने संरक्षणविद्हरू बताउँछन्। पर्यापर्यावरणका नाममा होस् वा पर्यटकीय गन्तव्यका नाममा वन्यजन्तुको वासस्थानमा मानिसको ओहोरदोहोर भइरहेको छ। मुक्त कमैया, सुकुम्बासी व्यवस्थापन होस् वा अतिक्रमणको चपेटामा वन क्षेत्र नै पर्छ। वन्यजन्तुको ओहोरदोहोर हुने क्षेत्रमा मानवबस्ती भएकाले पनि उनीहरू त्यही बाटो आउनेजाने गर्छन्। चितवनको सौराहा क्षेत्रमा गैंडाको ओहोरदोहोर सामान्य मानेजस्तै अन्य क्षेत्रमा पनि त्यही अवस्था हो। गाउँ बस्ती पसेको वन्यजन्तु धपाइन्छ। आगो बाल्ने, होहल्ला गर्ने वा चर्को आवाज निकालेर धपाउन प्रयोग गरिने स्थानीय विधिमा वन्यजन्तु अभ्यस्त जस्तो बनिसकेको देखिन्छ। त्यसैले त निकुञ्ज वा वन क्षेत्रमा पर्ने राजमार्र्गमा जंगली हात्ती, बाघ, मृग, बाँदरहरू फोटो सेसनका लागि बसे झैं जति हर्न बजाउँदा पनि टसमस हुँदैनन्। मानव बस्ती वा बाली खान खाएका वन्यजन्तुलाई धपाउन पनि स्थानीयलाई हम्मेहम्मे परिरहेको छ। वन्यजन्तु र मानव प्रकृतिका अभिन्न अंग हुन्। वन्यजन्तु संरक्षण मानव जातिकै दायित्व हो। त्यसका लागि चोरी सिकार शून्य पार्नुपर्छ। सेना वा सुरक्षाकर्मीबाट मात्र वन्यजन्तुको सुरक्षा सम्भव छैन। संरक्षणमा समुदायकै सहभागिता सुनिश्चित गर्र्नुपर्छ। चोरी सिकारविरुद्ध युवा परिचालन गर्नुपर्छ। वन्यजन्तुलाई वन क्षेत्रभित्रै बाँच्ने आधार छैन। हाम्रा संरक्षित क्षेत्र, निकुञ्ज र आरक्ष वा वन क्षेत्रमा वन्यजन्तुको संख्या वृद्धि भएको छ। त्यही अनुपातमा वन क्षेत्र बढेको छैन। झन् साँघुरो हुँदै गएका छन्। विस्तार गर्नुपर्छ। जलवायु परिवर्तनका कारण वन क्षेत्रमा पानीका स्रोत सुकेका छन्। चरीचरन पर्याप्त छैनन्। तिनको व्यवस्था गर्नुपर्र्छ। बाघ, चितुवालगायतका मांसाहारी वन्यजन्तुका लागि निकुञ्ज क्षेत्रमा आहारजन्य प्रजाति वृद्धि हुने कार्यक्रम सञ्चालन गर्नुपर्छ। वनमा आहार नपाउँदा वन्यजन्तु गाउँ पसेर सजिलो आहारमा पल्कन थालेका छन्। बाघ, चितुवा नरभक्षी बन्नु मानिसको जिउज्यानका लागि मात्र खतरा होइन, उनको प्राकृतिक गुण पनि हराउने खतरा उत्तिकै हुन्छ। प्राकृतिक वासस्थानमा प्राकृतिक गुणमै वन्यजन्तु रहने व्यवस्था गर्नुपर्छ। यो पनि अहिलेको चुनौतीको विषय होे। सरकारले नीति, कार्यक्रम, कार्ययोजना बनाएर काम गर्न सकेमा वन्यजन्तुमानव द्वन्द्व न्यूनीकरण गर्न मद्दत मिल्नेछ।"
हाइपरसोनिक मिसाइल परीक्षण गरिएको उत्तर कोरियाको दाबी,"उत्तर कोरियाले किम जोङ उनको निगरानीमा अर्को हाइपरसोनिक मिसाइलको परीक्षण गरेको छ। मंगलबार क्षेप्यास्त्र परीक्षण गरिएको र मिसाइल एक हजार किलोमिटर टाढा आफ्नो लक्ष्यमा खसेको बीबीसी समाचारमा उल्लेख छ। किम जोङउनको नयाँ वर्षको भाषणपछि एक हप्ता भित्र उत्तर कोरियाले दुईवटा मिसाइल परीक्षण गर्यो। उत्तर कोरियाले तेस्रो पटक ब्यालेस्टिक मिसाइलको तुलनामा राडारको नजरबाट बच्न सक्ने क्षेप्यास्त्र परीक्षण गरेको बताएको छ। दक्षिण कोरिया र जापान दुवैले उत्तर कोरियाले मंगलबार गरेको मिसाइल प्रक्षेपण थाहा पाएको बताएका छन्। यो मिसाइल उत्तर कोरियाको जमिनबाट समुन्द्रतर्फ प्रहार गरिएको थियो। केसीएनएले उक्त मिसाइललाई अत्यन्त उच्च गतिमा हान्न सक्षम हाइपरसोनिक मिसाइल भनेको थियो। यसअघि उत्तर कोरियाले जनवरी ५ मा हाइपरसोनिक मिसाइलको सफल परीक्षण गरेको थियो। त्यसबेला अमेरिका, बेलायत र फ्रान्सले उत्तर कोरियाको क्षेप्यास्त्र परीक्षणको आलोचना गरेका थिए। यस्ता गतिविधि बन्द गर्न भनेका थिए। ब्यालेस्टिक मिसाइलको तुलनामा हाइपरसोनिक मिसाइलले वायुमण्डलको तल्लो तहमा उच्च गतिमा उड्दा आफ्नो लक्ष्यमा प्रहार गर्न सक्छ। उक्त मिसाइल ध्वनिको गतिभन्दा पाँच गुणा छिटो अर्थात् ६,२०० किलोमिटर प्रतिघण्टाको गतिमा जान्छ। उक्त मिसाइल परीक्षणको प्रत्यक्ष निगरानी किम जोङ उनले गरेका थिए। मार्च २०२० पछि पहिलो पटक किम जोङउनले आधिकारिक रूपमा मिसाइल प्रक्षेपण कार्यक्रममा भाग लिएका हुन्। उत्तर कोरियाको मामिला ट्र्याक गर्ने कोरिया जोखिम समूहका प्रमुख कार्यकारी चाड ओ कारिलका अनुसार किम जोङ उन नयाँ प्रविधिको परीक्षणमा संलग्न भएकोमा चिन्तित छैनन्। अमेरिकाले यसमा कस्तो प्रतिक्रिया दिनेछ भनेर चिन्तित पनि छैनन्।             ,    '                '      '       ''   ' ()  ,"
ललिता निवास प्रकरण : शक्तिकेन्द्रको दबाबमा रोकियो सीआईबीको प्रतिवेदन,"काठमाडौं : बालुवाटारस्थित ललिता निवासको सरकारी जग्गा हिनामिना प्रकरणमा मुद्दा नचलाई मंगलबार हदम्याद गुज्रिएको छ। राजनीतिक शक्ति केन्द्रको दबाबमा प्रहरी को केन्द्रीय अनुसन्धान विभाग (सीआईबी)ले गरेको अनुसन्धान प्रतिवेदन विभागमै फिर्ता गरिएको आरोप सरकारमाथि लागेको छ। तत्कालीन प्रधानमन्त्रीहरू माधवकुमार नेपाल र डा बाबुराम भट्टराईसम्म उक्त जग्गा हिनामिनामा मुछिएका छन्। तर, राजनीतिक नेतृत्व विरुद्ध मुद्दा चलाउँदा सत्ता गठबन्धन नै संकटमा पर्नसक्ने भएकाले मुद्दा चलाउन सरकार पछि हटेको आरोप छ। नेपाल र डा भट्टराईलाई जोगाउनकै लागि यो मुद्दाको हदम्याद गुजारेको वरिष्ठ अधिवक्ता बालकृष्ण न्यौपानेको दाबी छ। सीआईबीको प्रतिवेदनअनुसार दोषीमाथि मुद्दा नचलाएर सरकारी वकिलको कार्यालयले सीआईबीलाई नै प्रतिवेदन फिर्ता पठाएको थियो। सीआईबीले तीन वर्ष अनुसन्धान गर्ने अनि १० दिनअघि सरकारी वकिलको कार्यालयमा बुझाउने। सरकारी वकिलको कार्यालयले हदम्याद गुज्रिने अघिल्लो दिन प्रतिवेदन फिर्ता पठाइदिने, वरिष्ठ अधिवक्ता न्यौपानेले भने, यो सब अपराधीलाई उन्मुक्ति दिनकै लागि गरिएको हो। अख्तियार दुरुपयोग अनुसन्धान आयोगले पनि नेपाल र डा भट्टराईलाई प्रतिवादी नबनाएकामा चर्को आलोचना भएको थियो। त्यससम्बन्धी मुद्दा सर्वोच्च अदालतमा विचाराधीन छ। नेपाल र डा भट्टराईलाई पनि मुद्दा चलाउनुपर्छ भनेर आफूले दायर गरेको रिटकै कारण प्रधानन्यायाधीश चोलेन्द्रशमशेर जबरा घेराबन्दीमा परेको न्यौपानेको तर्क छ। दाहालले यो मुद्दाका विषयमा प्रधानन्यायाधीश जबरालाई भेटेको सन्दर्भले यसको पुष्टि गर्छ, न्यौपानेले भने, यो मुद्दाको पेसी कात्तिक १५ गते तोकिएको थियो। त्यसको केही दिनअघि अदालतमा बबाल सुरु भएको हो। सरकारले यो मुद्दा चलाउन नसक्नुमा कांग्रेस, पुष्पकमल दाहाल, नेपाल र डा भट्टराईको हात रहेको आरोप उनले लगाए। एमाले विभाजनदेखि न्यायालयको विवादसम्म ललिता निवास प्रकरण नै जोडिएको उनको ठहर छ। अख्तियारले २०७६ माघ २२ गते तत्कालीन उपप्रधान एवं भौतिक निर्माणमन्त्री विजयकुमार गच्छदार, भूमिसुधारमन्त्रीहरू डम्बर श्रेष्ठ, चन्द्रदेव जोशी, तत्कालीन भौतिक निर्माण सचिव दीपकुमार बस्न्यातसहित १ सय ७५ जनाविरुद्ध विशेष अदालतमा मुद्दा चलाएको थियो। प्रहरीको केन्द्रीय अनुसन्धान ब्युरो (सीआईबी)ले लिखत किर्तेमा अनुसन्धान गरी त्यससम्बन्धी प्रतिवेदन गत बिहीबार जिल्ला सरकारी वकिलको कार्यालयमा बुझाएको थियो। सरकारी वकिल कार्यालयले भने हदम्याद सकिने अघिल्लो दिन सोमबार मात्रै प्रमाण नपुगेको भन्दै अनुसन्धान प्रतिवेदन नै फिर्ता पठाएको हो। सरकारी वकिल कार्यालयको निर्देशनसहित मिसिल फिर्ता आएको छ। त्यो सरकारी वकिलको कार्यालयको अधिकार पनि हो, सीआईबी प्रवक्ता श्यामकुमार महतोले भने, अब हामी निर्देशन विषय अध्ययन, विश्लेषण गर्छौं। एक दिनमा निर्देशन कार्यान्वयन गर्न सक्ने अवस्था नरहेको उनको भनाइ छ। सीआईबीले लिखत किर्तेमा २ वर्ष र थप १ वर्ष गरी ३ वर्ष लगाएर अनुसन्धान गरेको थियो। समग्रमा प्रमाण संकलन र विधि विज्ञान प्रयोगशालामा परीक्षण गर्नुपर्नेलगायत विषय थप गर्न सीआईबीलाई निर्देशन दिइएको सहन्यायाधिवक्ता गंगाप्रसाद पौडेलले बताए। सीआईबीको प्रतिवेदनमा चारवटा मुद्दा थिए। हामीले अध्ययन गर्दा पूर्ण नभएको पाएपछि थप अनुसन्धानका लागि निर्देशनसहित फिर्ता पठाएका छौं, सहन्यायाधिवक्ता पौडेलले अन्नपूर्ण पोस्ट्सित भने, समग्रमा प्रमाण संकलन र परीक्षणलगायत विषय निर्देशनमा छन्। यो मुद्दामा हदम्याद नगुज्रिने दाबी पौडेलको छ। पुराना मुद्दामा पुरानै कानुन लाग्ने उनले बताए। पुराना मुद्दा पुरानै मुलुकी ऐनबमोजिम हदम्याद हुन्छ। मुद्दा चल्छ। सजाय हुन्छ, उनले भने, यो मुद्दामा कसले भन्यो हदम्याद गयो भनेर ? हदम्याद सकियो भनेर ? अल्झिनुपर्ने कारण नै छैन ? थप प्रमाण संकलन र परीक्षण गरेर प्रतिवेदन आएपछि अध्ययन गरी मुद्दा दायर गर्न कसैले नरोक्ने उनले बताए। मुलुकी अपराध संहिताबमोजिम लिखत किर्ते मुद्दाको हदम्याद दुई वर्ष हुन्छ। यो हदम्याद ललिता निवासको मुद्दामा नलाग्ने दाबी उनले गरे। महान्यायाधिवक्ता खम्मबहादुर खातीकै संलग्नतामा यो मुद्दा डिसमिस पारिएको दाबी न्यौपानेले गरे। अख्तियारले चलाएको मुद्दामा प्रतिवादी पक्षका कानुन व्यवसायी नै महान्यायाधिवक्ता भएकाले यो मुद्दा नचल्नु स्वाभाविक भएको उनको तर्क छ। अख्तियारले चलाएको मुद्दामा विशेष अदालतमा प्रतिवादीका तर्फबाट खातीले बहस गर्नुभएको थियो। ललिता निवासको जग्गा व्यक्तिको नाममा दर्ता गराउने व्यक्तिका वकिल हुनुहुन्छ। उहाँ नै प्रमुख रहेको कार्यालय (महान्यायाधिवक्ताको कार्यालय)ले कसरी यो मुद्दा चलाउँछ ?, न्यौपानेले भने। महान्यायाधिवक्ता खाती भने यो मुद्दाका विषयमा पन्छिएका छन्। जिल्लाका हाकिम गंगाप्रसाद पौडेल हुनुहुन्छ। उहाँलाई यस विषयमा सबै थाहा छ, खातीले भने, किन फिर्ता गरियो ? हदम्यादको विषय के ? सबै उहाँलाई सोध्नुस्। सीआईबीले राजनीतिक नेतृत्वलाई उन्मुक्ति दिएर कर्मचारी, व्यवसायी, भूमाफियादेखि पाँच पूर्वसचिवसम्म ३ सय जनालाई अनुसन्धानको दायरामा ल्याएको थियो। उसले १ सय ४३ रोपनी हिनामिना भएको निष्कर्ष निकालेको छ। २०४९, २०६२, २०६६६७ र २०६९ मा चारपटक किर्ते गरी सरकारी जग्गा व्यक्तिका नाममा दर्ता गरेको पाइएको अनुसन्धानले देखाएको छ। सीआईबीले भूमाफिया भनिएका रामकुमार सुवेदी र उनकी पत्नी माधवी सुवेदीलाई मात्रै पक्राउ गरी अनुसन्धान प्रतिवेदन बुझाएकामा आलोचना भइरहेको छ। यसमा पनि राजनीतिक दबाब नै प्रमुख कारक देखिन्छ। ललिता निवासको १९८८ माघ २५ गते भएको लालमोहरबमोजिम २८७ रोपनी ५ आना २ पैसा २५ दाम जग्गामध्येबाट श्रीमती स्वेतप्रभादेवी राणालाई ५८ रोपनी र छोराहरू कनकशमशेर जबरा, कञ्चनशमशेर जबरा र रुक्मशमशेरलाई प्रतिव्यक्ति ५७ रोपनीका दरले बकसपत्र गरिदिएका थिए। जग्गा प्राप्ति ऐन २०१८ बमोजिम २०२१ सालमा काठमाडौं उपत्यकाका ललिता निवाससहित ६ दरबार सार्वजनिक प्रयोजनका लागि उचित क्षतिपूर्तिसमेत व्यवस्था गरेर अधिग्रहण गर्ने निर्णय तत्कालीन सरकारले गरेको थियो। ललिता निवासको २९९ रोपनी ९ आना २ पैसामध्ये सुवर्णशमशेर र कञ्चनशमशेरको भागमा रहेको १४ रोपनी ११ आना जग्गा (जफत भएको) कट्ठा गरी बाँकी २८४ रोपनी १४ आना ३ पैसा अधिग्रहण गरिएको थियो। २०२२२३ सालमा उनीहरूले पाउने क्षतिपूर्ति पनि वितरण भइसकेको थियो। अधिग्रहणपछि कनकशमशेरले ललिता निवासको क्याप्पमा रहेको गोठ, तबेलासहित ८ रोपनीमा बसोबास गर्न पाउन भनी निवेदन दिएपछि त्यो जग्गा दिने निर्णय भएको देखिन्छ। अधिग्रहण भएको त्यो जग्गामध्ये ६० रोपनी नेपाल राष्ट्र बैंकको नाम दर्ता गरियो। बाँकी २१२ रोपनी गृह मन्त्रालयअन्तर्गत समरजंग कम्पनीको रेखदेखमा राखियो। तत्कालीन श्री ५ महाराजाधिराजको हुकुम प्रमाणीकरण र श्री ५ को सरकारको २०३६ सालको निर्णयबाट कुमार बस्नेतलाई २ रोपनी ७ आना २ पैसा, दामोदर उपाध्यायलाई १ रोपनी र पबिता देवीलाई १ रोपनी जग्गा लिएको देखिन्छ। यसरी पञ्चायतकालमा १२ रोपनी ७ आना २ पैसा व्यक्तिको नाममा दिएको देखिन्छ। २०४७ सालमा तत्कालीन प्रधानमन्त्री कृष्णप्रसाद भट्टराईको अन्तरिम सरकारको पालामा राजनीतिक कारणबाट हरण भएको जग्गा फिर्ता लिने निर्णय भयो। त्यो निर्णयको अपव्याख्या गरेर २०४९ सालमा सुवर्णशमशेरका परिवार, मालपोतका कर्मचारीको मिलेमतोमा ११२ रोपनी व्यक्तिको नाममा कायम गरियो। हरण भएको जग्गा फिर्ता गर्ने निर्णयको अपव्याख्या गर्दै अंशियारको अंश छुट्ट्याइसकेपछि सम्बन्धित व्यक्तिको नाममा तराईमा २८ बिघा, पहाडमा ९६ रोपनी र उपत्यकामा ५८ रोपनीभन्दा बढी जग्गा भएको देखिएमा हदबन्दी व्यवस्था लागू हुने भएकाले सो लागू नगरी सबै जग्गा फिर्ता दिएमा भूमिसम्बन्धी ऐनको बर्खिलाप हुन्छ। ऐनको बर्खिलाप जग्गा फिर्ता भएको देखिन्छ। २०४९ कात्तिक २५ मा मिसिल नम्बर १०२४ अन्तर्गत २६ रोपनी ६ आना १ पैसा र मिसिल नम्बर १०२५ अन्तर्गत ४९ रोपनी ३ पैसा जग्गा फिर्ता भएको थियो। सोही साल पुस २३ मा मिसिल नम्बर १०२४ अन्तर्गत २८ रोपनी १५ आना १ पैसा र मिसिल नम्बर १०२५ अन्तर्गत ७ रोपनी १४ आना राणा परिवारको नाममा ल्याइएको थियो। राणा परिवारलाई जग्गा फिर्ता गराएबापत मालपोत कार्यालय डिल्लीबाजर र मालपोत विभागका कर्मचारीले आफ्नो र आफ्नो परिवारको नाम बकस पनि लिने काम गरेका थिए। त्यो फिर्ता भएको ११२ रोपनीको २०६० पुस १५ मा मालपोत कार्यालय डिल्लीबजारले हालसविक गरिदिएको थियो। २०६२ सालमा छुट दर्ता गरिएको थियो। ललिता निवासको अधिग्रहण गरिएकामध्ये ८ रोपनी १२ आना २ पैसा कित्ता फोड गरिएको थियो। जसमा ८ रोपनी पञ्चायतकालमा नै कनकशमशेरको नाममा कायम भइसकेको थियो। बाँकी १२ आना २ पैसा नेपाल सरकारकै नाममा कायम थियो। २०६२ जेठ २ मा त्यो १२ आना २ पैसा जग्गा पनि गैरकानुनी रूपमा मालपोत डिल्लीबजारका कर्मचारीको मिलोमतोमा सुनिती राणाको नाममा हालसाविक, नामसारी र छुट जग्गा दर्ता गर्ने निर्णय गरी जग्गाधनी प्रणाम पुर्जा दिएको देखिन्छ। २०६६ सालमा माधवकुमार नेपाल प्रधानमन्त्री थिए भने उपप्रधान एवं भौतिक निर्माणमन्त्री थिए विजयकुमार गच्छदार। भौतिक सचिव थिए दीपकुमार बस्न्यात। यो बेला ३ पटक ललिता निवासको जग्गा प्रकरणका विषयमा निर्णय भएका छन्। २०६६ चैत २९ मा ललिता निवासको जग्गामा विशिष्ठ व्यक्तिको निवास विस्तार गर्ने निर्णय भयो। विशिष्ट व्यक्तिको निवास विस्तार गर्ने सम्बन्धमा तत्कालीन भौतिक योजना तथा निर्माण मन्त्रालय प्रस्ताव तयार गरी मन्त्रिपरिषद्मा पेस गरेको थियो। त्यो बेला भौतिक योजनामन्त्रीको हैसियतमा गच्छदारले प्रस्ताव पेस गरेका थिए। प्रधानमन्त्री, प्रधानन्यायाधीश, सभामुखको निवास विस्तार गर्ने क्रममा नक्कली मोही कायम गरिएको छ। मालपोत कार्यालयको पत्रमा विशिष्ठ व्यक्तिको निवासमा पर्ने, राजकुलोमा पर्ने, कित्ताकाटबाट बाटोमा कायम भएको जग्गा, व्यक्ति विशेषका नाम कायम भएका जग्गामा मोही कायम भएको नभएको देखिन्छ। तर, बाँकी विवरणमा मोही कायम भएको प्रस्ताव मन्त्रिपरिषद्मा प्रस्तुत गरिएको थियो। भौतिकको प्रस्तावमा २०६६ चैत २९ मा नेपालका पालामा यसरी प्रधानमन्त्रीलगायत विशिष्ठ व्यक्तिको निवास विस्तार गर्ने क्रममा मोहीको हिस्सा पर्ने जग्गा र परिसर विस्तार गर्दा विस्तारित क्षेत्रमा पर्ने जग्गाको सोधभर्ना र सट्टापट्टा गर्न भूमिसुधार तथा व्यवस्था मन्त्रालयबाट आवश्यक व्यवस्था मिलाउने भनी निर्णय भयो। निर्णय कार्यान्वयन गर्ने गराउने क्रममा भूमिसुधार तथा व्यवस्था मन्त्रालयले तयार गरी पेस गरेको प्रस्तावमा २०६७ वैशाख ३१ मा अर्को निर्णय भयो। त्यो प्रस्तावमा पनि भौतिकले तयार गरेको प्रस्तावबमोजिम नै नेपाल सरकार जग्गाधनी भएको सरकारी र सार्वजनिक जग्गामा व्यक्ति विशेषलाई मोहीको हैसियत प्रदान गरेको देखिन्छ। यो काम गैरकानुनी हो। मोहीसम्बन्धी कार्य गर्ने सम्बन्धित भूमिसुधार कार्यालयलाई निर्णय कार्यान्वयनमा संलग्न नगराई जग्गाधनी, मोही हक, स्वामित्व, जग्गाको सट्टाभर्ना, प्लट मिलान जस्ता विषय मालपोत कार्यालय डिल्लीबजारले गर्ने भनी कार्यालय नै किटान गरी प्रस्ताव तयारी गरी मन्त्रिपरिषद्बाट निर्णय गराइएको छ। यसो गर्नुमा सरकारी सार्वजनिक जग्गामा अनाधिकृत व्यक्तिलाई मोही खडा गराउने तथा सरकारी जग्गा फछ्र्योट गर्ने गराउने कार्यमा तत्कालीन सरकार प्रत्यक्ष संलग्नता देखिन्छ। अघिल्ला दुइटा मन्त्रिपरिषद्का निर्र्णयमा केही त्रुटि भएको भन्दै २०६७ असार १ मा संशोधनको टिप्पणी उठान भौतिक योजना तथा निर्माण मन्त्रालयबाट प्रस्ताव तयार भई मन्त्रिपरिषद्मा पेस भएको थियो। भौतिकको प्रस्तावमा बमोजिम नै २०६७ साउन २८ मा मन्त्रिपरिषद्ले निर्णयबाट नेपाल सरकारबाट केही थप जग्गा व्यक्ति विशेषको नाम कायम हुने गरी संशोधन गरिएको थियो। २०६९ सालमा डा बाबुराम भट्टराईले नक्कली पशुपति टिकिन्छा गुठी कायम गर्ने गरी निर्णय गराएका थिए। नेपाल सरकार समरजंग कम्पनीको नाममा रहेको ३ रोपनी १२ आना जग्गा पशुपति टिकिन्छा गुठी कायम गरियो। अनाधिकृत व्यक्तिलाई मोही कायम गराउनका लागि गुठी नै नक्कली बनाउने नीतितग डा भट्टराईको मन्त्रिपरिषद्ले गरेको देखिन्छ। त्यस बेला मुख्य सचिव थिए लीलामणि पौडेल थिए। उनी पनि ललिता निवास प्रकरण जोडिएका छन्। अख्तियारको मुद्दामा पूर्वप्रधानमन्त्रीद्वय नेपाल र डा भट्टराईसहित पौडेल, पूर्वमन्त्री संजय साह, पूर्वनिर्वाचन आयुक्त सुधीरकुमार साह लगायतलाई उन्मुक्ति दिइएको छ। यो प्रकरण भूमाफियाका रूपमा रामकुमार सुवेदी, शोभाकान्त ढकाल र मीनबहादुर गुरुगलाई किटान गरिएको छ। उनीहरूमध्ये सुवेदी र ढकाल थुनामा छन् भने गुरुङ धरौटीमा छुटेका छन्। विशेष अदालतले प्रतिवादीबाट अख्तियारको मुद्दामा २० हजारदेखि २ करोडसम्म धरौटी लिएको छ। गैरआवासीय नेपाली संघ, व्यवसायी सज्जनकुमार चाचान, देवान्सी गोयल, मनोजकुमार केडियालगायतका व्यवसायीहरू यो मुद्दा संलग्न छन्। उनीहरूले ललिता निवासको जग्गा आफ्नो नाम दर्ता गराएका छन्। ००० उच्चस्तरीय न्यायिक समिति बनाऔं सूर्यनाथ उपाध्याय, पूर्वप्रमुख आयुक्त, अख्तियार दुरुपयोग अनुसन्धान आयोग शासन व्यवस्था गन्जागोल छ। नीतिगत निर्णयले धेरै समस्या बनाएको छ। सीआईबीको मुद्दा तयारी क्लियर छैन। शुद्ध भ्रष्टाचारी र निर्णय कार्यान्वयन गर्ने छुट्ट्याएजस्तो लाग्दैन। नीतिगत निर्णय गर्नेलाई चोख्याएर मुद्दा दायर गर्नुको अर्थ हुँदैन। उच्चस्तरीय न्यायिक संयन्त्र बनाएर ललिता निवासको विषय टुंग्याउनुपर्छ। दोषीलाई कठघरामा ल्याउनै पर्छ। निर्दोष र निर्णय कार्यान्वयनको आदेश मान्नेलाई दोषी बनाउनु हँुदैन। कसलाई मुद्दा लगाउने, कसलाई मुद्दा नलगाउने मापदण्ड बनाएर मात्रै मुद्दा दर्ता गर्नु उपयुक्त हुन्छ। पशुपतिनाथको जग्गा प्रकरण : अदालतलाई टेरेन प्राधिकरणले ललिता निवास जग्गा प्रकरण : तीन पूर्वमन्त्रीसहित १७५ विरुद्ध भ्रष्टाचार मुद्दा यसरी भयो ललिता निवास अतिक्रमण ललिता निवास जग्गा प्रकरण : फरार रहेका गच्छदार अदालतमा हाजिर ललिता निवास प्रकरण : गच्छदारले १० लाख धरौटी बुझाए ललिता निवास जग्गा प्रकरणः पूर्वप्रधानमन्त्रीविरुद्ध मुद्दाको सुनुवाइ हुँदै ललिता निवास जग्गा प्रकरण : कार्तिक १५ मा फैसला ललिता निवास प्रकरणमा नेपाल र भट्टराईविरुद्धको मुद्दाको फैसला आज, कस्तो आउला आदेश ? कता पुुग्यो ललिता निवास प्रकरण ? ललिता निवासको १४३ रोपनी हिनामिना ललिता निवास प्रकरण : हाइप्रोफाइल का २२० विरुद्ध पक्राउ पुर्जी ललिता निवास प्रकरण : विजय गच्छदार, दीपकुमार बस्न्यातसहित हाइप्रोफाइल लाई पक्राउ पुर्जी ललिता निवास जग्गा प्रकरणः सीआइबीले बुझायो अनुसन्धान प्रतिवेदन"
सेतो गुम्बाका रिन्पोछेको वर्ष दिनमा पनि भएन अन्त्येष्टि,"काठमाडौं : बौद्ध फूलबारीस्थित सेतो गुम्बाका गुरु छोग्लिब रिन्पोछेको निधन भएको एक वर्ष नाघिसक्दा पनि अन्त्येष्टि गरिएको छैन। रिन्पोछेको पार्थिव शरीरलाई गुम्बामै पूजा र सम्मान गरेर राखिएको छ। २०७३ सालमा सिंगापुर जाँदा उनी बिरामी परेका थिए। उनलाई सोही ठाउँको अस्पतालमा भर्ना गरियो। अस्पतालमा उनी परिवारका सदस्यहरूसँगै थिए। उपचारकै क्रममा २०७७ पुस ३ गते उनको निधन भयो। पार्थिव शरीरलाई नेपाल ल्याएर सेतो गुम्बामा राखियो। विदेशमा रहेका उनका शिष्यहरूले सम्मान गर्न चाहेकाले उनको पार्थिव शरीर अन्त्येष्टि नगरी गुम्बामै राखिएको गुम्बा व्यवस्थापन समितिका सदस्यहरू बताउँछन्। रिन्पोछेको पार्थिव शरीरमा स्वदेश र विदेशमा रहेका उनका शिष्यहरूले श्रद्धाञ्जली अर्पण गरिरहेका छन्। चेलाहरूले फूल, माला, खादा ओढाएर गुरुको सम्मान गरिरहेका छन्। बौद्ध धर्मअनुसार सेतो गुम्बाको पूजा हलमा संस्मरण अनुष्ठान, पूजा भव्य रूपमा सञ्चालन गरिएको छ। छोग्लिबको सन् १९५३ मा टुल्कु उर्गेन रिन्पोछेज्यू र कुन्साब देक्षेनज्यूको पुत्रका रूपमा जन्म भएको थियो। १० वर्षको उमेरमा सिक्किम रुम्तेक, सेडुप छोर्खोलिब महाबिहारमा अध्ययनार्थ प्रवेश गरेका छोग्लिब देवे दोर्जेले अक्षर लेखनको पठनपाठनबाट वाद्यवादन, धार्मिक नृत्य कला, मण्डला रेखांकित गर्ने कला र स्वर लहरीमा सूत्रपाठ गर्ने कलामा निपूर्ण थिए। उनले सद्धर्म, विनय, अभिधर्म कोष, माध्यमिकशास्त्र र मैत्रीयको पाँच शास्त्र, अभिलक्षण यानका ग्रन्थहरूको गहिरो अध्ययन गरेका थिए। बौद्ध गुरुहरूको प्रायः ४९ दिनमै अन्त्येष्टि गर्ने चलन छ। तर, रिम्पोछेको एक वर्ष हुँदा पनि अन्त्येष्टि भएको छैन। लामो समय भएकोले उनको पार्थिव शरीरलाई नगलोस्सडोस् भनेर औषधिको प्रयोग गरिएको छ। मलेसिया, अष्ट्रेलिया, अमेरिका, सिङगापुरमा रिन्पोछेका थुप्रै चेलाहरू छन्। सबैले उनको पुजा गर्न चाहन्छन्। तर, कोभिडले उनीहरू नेपाल आउन पाएका छैनन्। सोही कारणले उनको अन्त्येष्टि रोकिएको गुम्बाका कोर्डिनेटर डोङक साङकोले बताए। सामान्य मानिसको जीउ मरेपछि चिसो हुन्छ। खुम्चिएर जान्छ, साङकोले भने, तर लामा गुरुहरूको जीउ तातो हुन्छ। यो एउटा शक्ति हो। उहाँ औतारी हो। लामो तपस्या गरेकोले यसो हुन गएको हो। शिष्यहरूले गुरुको पार्थिव शरीरलाई पूजा गरेपछि पाप नष्ट भई पुण्य प्राप्त हुने विश्वास रहँदै आएको छ। उनका अनुसार काठमाडौकै अर्को गुम्बा टुसाल गुम्बामा पनि ३० वर्षदेखि गुरुको पार्थिव शरीरलाई पूजा गर्दै आइएको छ। त्यसैगरी सिन्धुपाल्चोकमा गुरुको पार्थिक शरीरको अन्त्येष्टि गरिएको छैन। सेतो गुम्बाका गुरु रिन्पोछेको पार्थिव शरीरमा अरू गुम्बाका गुरु, शिष्य, चेला र परिवारका सदस्यहरूले एक वर्षको अवसरमा उनको पार्थिव शरीरलाई पूजा गरेका छन्। लामाहरूमध्ये कसैको बिहे गर्ने चलन हुन्छ। कसैको हुँदैन। यस विषयमा उनीहरूले पहिले नै निर्णय गर्नुपर्ने हुन्छ। गुरु छोग्लिब विवाहित हुन्। उनका श्रीमती, दुई छोरा र दुई छोरी छन्। छोग्लिबको पार्थिव शरीरलाई उनका चेला र परिवारका सदस्यले दैनिक पुजा गर्ने गर्छन्। शरणनायक गुरु छोग्लिब रिन्पोछेको जीवन लीला सकिए पनि उहाँको ज्योतिस्वरूप धार्मिक कलाकृति र धर्मनिधिहरू कहिल्यै निभ्ने छैन, भिक्षु कृष्णमानले भने। उनका अनुसार रिन्पोछेको देश विदेशमा गरि लगभग ३० हजार चेला छन्। कहिलेसम्म राखेर पूजा गर्ने भन्ने कुनै यकिन हुन नसकेको उनी बताउँछन्। समितिले निर्णय गर्ने उनले बताए। सेतो गुम्बाको स्थापना सन् १९७६ मा भएको थियो। गुम्बाको उद्घाटन राजा वीरेन्द्रले गरेका थिए। सेतो गुम्बामा ५ सय लामा छन्।"
"एमाले अधिवेशन : ५८ जिल्लामा नेतृत्व चयन, कोको भए अध्यक्ष ?","काठमाडौं : एमालेका जिल्ला अधिवेशनले सर्वसम्मत नेतृत्व चयनको प्रयास गरेको छ भने केहीमा चुनाव भएको छ। अधिकांशमा सर्वसम्मत नेतृत्व चयन भएको एमालेले जनाएको छ। एमाले केन्द्रीय प्रचार प्रसार विभागका उपप्रमुख विष्णु रिजालका अनुसार ५४ जिल्ला र २ विशेष जिल्लाको पार्टी नेतृत्व चयन भएको छ। पदभार ग्रहण गर्दै एमाले रामेछापका नवनिर्वाचित पदाधिकारी पछिल्लो विवरण अनुसार दार्चुलामा प्रेमसिंह धामी, जाजरकोटमा खिमबहादुर शाही, सुर्खेतमा अमृत बीसी र कास्की मनबहादुर गुरुङ अध्यक्ष बनेका छन्। नेकपा एमाले दैलेखको नयाँ नेतृत्व चयनका लागि भएको मतदानमा एमाले अधिवेशन प्रतिनिधिभन्दा २७ मत बढी खसेको छ। एमाले प्रतिनिधिभन्दा २७ र मुचुल्का उठाउँदा भनिएको मत भन्दा ३१ मत मतपेटिकामा भेटिएपछि निर्वाचन प्रक्रिया नै बदर गरिएको छ। एमाले अधिवेशनको अध्यक्ष मण्डलले मतदान नै बदर गर्ने निर्णय गरेको हो। कोको भए जिल्ला अध्यक्ष ? १ झापा दीपक कार्की २ पाल्पा धनेन्द्रराज घिमिरे ३ दाङ हुकुमबहादुर बस्नेत ४ डोल्पा शेरबहादुर बुढा ५ सल्यान गोविन्द पुन ६ बर्दिया लालबहादुर श्रेष्ठ ७ बाँके किस्मतकुमार कक्षपति ८ धादिङ भूमि त्रिपाठी ९ अर्घाखाची पीताम्बर भुसाल १० मोरङ ऋषिकेश पोखरेल ११ काभ्रे अशोक ब्याञ्जु १२ भक्तपुर बचन देउजा १३ गुल्मी बालसिंह काउछा १४ खोटाङ रामप्रसाद दंगाल १५ सप्तरी ताराकान्त चौधरी १६ तनहुँ श्रीप्रसाद श्रेष्ठ १७ धनकुटा इन्द्रमणि पराजुली १८ रसुवा कर्णेल लामा १९ नवलपरासी (पश्चिम) दीपेन्द्र अधिकारी २० कपिलवस्तु डम्बर शर्मा २१ नुवाकोट बद्रीप्रसाद मैनाली २२ तेह्रथुम तेजमान कन्दङ्वा २३ रुपन्देही तेजेन्द्र केसी २४ लमजुङ कृष्णप्रसाद अधिकारी २५ पाँचथर राजकुमार भण्डारी २६ रामेछाप आनन्द श्रेष्ठ २७ गोरखा प्रेमबहादुर गुरुङ २८ मकवानपुर एकलाल श्रेष्ठ २९ डडेल्धुरा प्रकाश सावँद ३० भोजपुर शरण राई ३१ बैतडी सुरेन्द्र पाल ३२ म्याग्दी देवेन्द्र केसी ३३ जुम्ला शान्तिलाल महत ३४ ललितपुर पुरुषोत्तम आचार्य ३५ सिन्धुली कुमारबहादुर कार्की ३६ इलाम महेश बस्नेत ३७ सोलुखुम्बु डुफकुमार बॉस्तोला ३८ प्युठान विजयविराज विष्ट ३९ पर्वत राजुप्रसाद पौडेल ४० डोटी चक्र मल्ल ४१ रुकुम पश्चिम नन्दराम देवकोटा ४२ उदयपुर परमेश्वर घिमिरे ४३ दोलखा नरबहादुर श्रेष्ठ ४४ नवलपरासी (पूर्व) मुक्तिराम पाण्डे ४५ ओखलढुंगा शंकर कटवाल ४६ सिराहा चन्द्रेश्वर मण्डल ४७ कैलाली रतन थापा ४८ ताप्लेजुङ भुपेन्द्र थेबे ४९ बाजुरा कालीबहादुर शाही ५० काठमाडौं दीपक निरौला ५१ बाग्लुङ हिरा केसी ५२ स्याङ्जा सूर्य गैरे ५३ दार्चुला प्रेमसिंह धामी ५४ जाजरकोट खिमबहादुर शाही ५५ सुर्खेत अमृत बीसी ५६ कास्की मनबहादुर गुरुङ विशेष जिल्ला कमिटी १ मजदुर विशेष जितेन्द्र श्रेष्ठ २ पेशागत विशेष उमेश ढकाल"
स्कन्द पुराणमा लेखिएजस्तो पदचिह्न भेटियो,"काठमाडौं : स्कन्द पुराणको मानस खण्डको १५७ अध्यायमा डोटीको जोरायलमा श्रीकृष्ण भगवान्का पदचिह्न रहेको उल्लेख छ। त्यससँगै मिल्दोजुल्दो लाग्ने पाइतालाको आकृति कुँदिएको ढुंगा हालै जोरायल गाउँपालिकाकै वडा नम्बर २ विष्णुपादुकामा भेटिएको छ। जुन श्रीकृष्ण भगवान्का दुई पाउ भएको दाबी जगद्गुरु मोहनशरण देवाचार्यले गरेका छन्। पुरातत्त्व विभागले भने त्यसको अध्ययन गरी पुष्टि गर्न बाँकी छ। १८ पुराणमध्ये श्रीमद् स्कन्द महापुराणको मानस खण्डको १५७ अध्यायमा उल्लेख भएको भगवान् श्रीकृष्णको दुवै पाउ फेला परेको छ। यस हिसाबले यी पाउ साढे पाँच हजार वर्ष पुराना हुन्, जगद्गुरु देवाचार्यले अन्नपूर्ण पोस्ट्सित भने, मानस खण्डमा पढेपछि फेला पर्छ कि भनेर खोज्ने सोच आयो। सात वर्षको अथक प्रयासपछि बल्ल भेटियो। यस्तो अमूल्य निधि राष्ट्रमा दुर्लभ हुने जगद्गुरु देवाचार्यको भनाइ छ। उक्त स्थान फलाद्री र गरुडा पर्वतको मध्यभागमा कालंगा गंगाको किनार रहेको उनको भनाइ छ। यो नदीलाई मानस खण्डमा वीर्यवती नदी पनि भनिएको छ। हिमालदेखि तराई र पूर्वदेखि पश्चिम नेपालको चारकिल्लाभित्र श्रीकृष्णको पदचिह्न कहीँ छ भने यही मात्र छ। यो आधिकारिक र प्रामाणिक हो, उनको तर्क छ। स्कन्द पुराणको हिमाद्री खण्ड हिमवत खण्ड र मानस खण्डले नेपालका समग्र धार्मिक क्षेत्रको व्याख्या गरेको पाइन्छ। मानस खण्डको १५७ को ४०, ४१ र ४२ नम्बर संस्कृतका श्लोकमा यस्तो लेखिएको छ, सिद्धहरूको वाणी सुनेर भगवान् श्रीकृष्णले तथास्तु भनी सिद्धहरूसँग फलाद्री पर्वतमा चढ्नुभयो। पर्वत चढेर पार गरेपछि उहाँले फलाद्री र यज्ञपर्वतहरूका मध्ये झरेको जरासन्धको आधा शरीर देख्नुभयो। यसै ठाउँमा श्रीकृष्णले यौटा शिलामा आफ्नो पदचिह्न अंकित गर्नुभयो। सिद्धहरूले स्तुतिगान गरी बिदाइ गरेपछि श्रीकृष्ण इन्द्रप्रस्थतिर जानुभयो। भगवान् श्रीकृष्णका चरणचिह्न अंकित शिला अहिले पनि देख्न सकिन्छ। हे तपस्वीहरू हो ! यसकारण मानिसहरू भगवान् श्रीकृष्णका पदचिह्नको दर्शन गरी भीमको स्तुति गर्दछन्। जगद्गुरुले आफ्नो महाकालीमेची पैदल यात्राका क्रममा २०७२ सालमा श्रीकृष्णका पाउ (पाइताला)को खोजी सुरु गरेका थिए। पुरातत्त्व विभागका महानिर्देशक दामोदर गौतमले उक्त सम्पदाबारे कुनै जानकारी नआएको बताए। यदि भेटिएको छ भने विभागको टोली उक्त स्थानमा जानेछ र अध्ययन अनुसन्धान गर्नेछ, महानिर्देशक गौतमले भने, पुष्टि भएपछि प्रक्रियाअनुसार अघि बढ्नेछौं। शास्त्रले प्रमाण गरेको कुरा भेटिन सक्ने वाल्मिकी विद्यापीठ धर्मशास्त्र विभागका प्रमुख प्राडा देवमणि भट्टराईले बताए। शास्त्रले भनेअनुसार भूगोलमा देखियो वा भेटियो भने त्यसलाई आधार मान्न सकिने प्राडा भट्टराईको भनाइ छ। अब त्यसलाई पुष्टि गर्ने काम पुरातत्त्व विभागको हो। विभागले लिखित दस्तावेज र सोही स्थानमा पुगेर वा फोटोका आधारमा पुष्टि गर्न सक्छ, उनले भने, आजसम्म त्यसरी नै मान्दै आएका छौं। स्वयम्भूका पाउ भनेको सुनेदेखेकाले आफूले यो श्रीकृष्ण पाउसमेत नेपालमा तीनवटा पाउ भएको थाहा पाएको उनको भनाइ छ। सुनसरीस्थित विष्णुपादुका जहाँ भगवान् विष्णुका पाउ पुजिन्छन्। जुन सृष्टिकालको रहेको उनको भनाइ छ। शास्त्रमा दृष्ट र अदृष्टका कुरा आउँछन्। अदृष्ट वर्णन गरिएको विषय हुन्छ अनि दृष्टचाहिँ भूगोलमा भेटिनु पर्यो, उनले भने। इतिहास एवं संस्कृतिविद् प्राध्यापक दिनेशराज पन्तका अनुसार यस्ता विषय पुरानै समयमा लेखिएका हुन्छन्। यस्ता कुरामा पूरापुर विचार गरेर अध्ययन गरी प्रामाणिक रूपमा पुष्टि गर्नुपर्ने पन्तले बताए। जोरायलमा भेटिएको श्रीकृष्णको पाउ द्वापर युगको अन्त्यतिरको भएको उनको तर्क छ। मानस खण्डको पुनर्जागरणका अभियन्ता आचार्य घनश्याम लेखकका अनुसार स्कन्द पुराणको मानस खण्ड संहितामा द्वापर युग ५ हजार वर्षअघिको समय हो। किनकि वेदब्यास (कृष्ण द्वैपायन)ले दार्चुलाको ब्यास गाउँपालिकानजिकै लिपि पर्वत (हालको लिम्पियाधुरा) मा बसेर १८ पुराण र वेदहरू लेखेका हुन्, कञ्चनपुरनिवासी लेखकले भने, श्रीकृष्णको युग पाँच हजारदेखि ६ हजार वर्षअघिको भनेर भारत वर्षका र संस्कृत एवं अंग्रेजी विद्वान्हरूले पनि मानेको कुरो हो। संस्कृत वाङ्मयका विद्वान् ऋषिराम खनालले अत्यन्त आश्चर्य लागेको बताए। जगद्गुरुले पुराणमा छ भेटिन्छ भन्दा विश्वासै नलागेको चिज यसरी भेटिँदा र प्रत्यक्ष देख्न पाउँदा आश्चार्य लागेको छ, खनालले भने, प्रमाणित भयो भने हजारौं हजार वर्ष पहिले लेखिएको पाउ भेटिनु विचित्र हो। पूर्वप्रधानाध्यापक एवं भम्केनी गुरुकुलका अध्यक्ष मोहनचन्द्र जोशीले जगद्गुरुले ६ वर्षअघि भेटमा मानस खण्डमा वर्णन गरिएको श्रीकृष्णको पाउ खोज्नु छ भनेको स्मरण गरे। भने, पाउ भेटिएको ठाउँ जोरायल, डोटी र सुदूरपश्चिमका लागि मात्र नभएर सिंगो राष्ट्रकै गरिमा हो। स्थानीयवासी रामदत्त भट्टराईले आफू रहेको ठाउँमा मुलुककै विशेष सम्पदा भेटिनु गौरवको विषय भएको बताए। मानस खण्डको १५७ अध्यायमा भीमले जरासन्धको आधा अंग च्यातेर फ्यालेको उल्लेख छ। त्यसरी उनले एउटा हिमालयतिर फ्याँके। यसमा विवाद भयो। कसैले कृष्णले मारे भने अनि कसैले भीमले मारे भने। आफूलाई अप्ठ्यारो लागेपछि श्रीकृष्णले भने, मैले मारेको होइन, मार्ने त भीम नै हुन्। विवाद बढ्यो भनेर कृष्णले सिद्ध र पाण्डवहरूका साथमा हिमालयको यात्रा गरे। वर्तमानको मानस क्षेत्रको गोदावरी नदीतटमा आएर कृष्णले स्नान गरी सिद्धहरूसँग भेट गरेको उल्लेख छ। त्यसपछि फलाद्री पर्वत गएर अहिले पाइतालाको आकृति भेटिएको क्षेत्रको महिमा सुनेपछि यस ठाउँमा पाइला राखेको वर्णन छ। जोरायल गाउँपालिका अध्यक्ष दुर्गादत्त ओझाले श्रीकृष्णका पाइतालाका चिह्न भेटिएको जानकारी आए पनि पुरातत्त्व विभागले पुष्टि नगरेको बताए। त्यो भनेको साढे पाँच हजार वर्षको इतिहास जोडिएको विषय रहेछ। जगद्गुरुले झन्डै ७ वर्ष खर्चिएर पत्ता लाउनु भएछ, ओझाले टेलिफोनमा अन्नपूर्ण पोस्ट्सित भने, प्रमाणित भयो भने त यति पुरानो सम्पदा हाम्रो गाउँपालिकाका लागि सौभाग्यकै विषय हो।"
राष्ट्रनिर्माताको राष्ट्रियता,"पृथ्वीनारायण शाहको सोचको महानतालाई गरिएको मूल्यांकनले उनको योगदानलाई प्रष्ट्याएको छ। आजको राजनीति भने ठीक विपरीत छ। भनिन्छ, इतिहास जित्नेकै लेखिन्छ। समाजशास्त्रीय मन्थनलाई हेर्दा रेडमन्ड विलियम्सको राजनीतिक र सांस्कृतिक वैचारिक विमर्शमा हुने शिल्पको चर्चा हुनुपर्छ। एडल्फ हिप्पोलिक टेनले साहित्यलाई जाति, क्षण र पर्यावरणका आधारमा हेर्नुपर्ने अवधारणा राखेका छन्। इतिहासलाई पनि सोही समयको परिवेश, बाध्यता र त्यागसँग गाँसेर हेरिनुपर्ने हो। आज भनिएको शान्ति र समृद्धिको जगमा जात व्यवस्थाबाहेक अन्य कमजोरीलाई धेरै खोतलेर पृथ्वीनारायणको महान् योगदानलाई भुल्नु पनि एकांकी आरोप हुनेछ। चन्द्रमा दाग देखिए जसरी उनमा खोट रह्यो तथापि नाक, कान काटेर अमानवीय व्यवहार देखाएको झोंकलाई माओवादी द्वन्द्वसँग जोडेर हेर्दा कुन चाहिँ एकीकरणका लागि र कुन खण्डीकरणका लागि भन्ने तर्क हुन सक्छ। राजनीतिक पूर्वाग्रह बोकेर दुश्मनी साँध्ने र जन्मदिने बाबुआमालाई कैदी बनाएर शासन गर्ने कंश बुद्धि वर्तमान राजनीतिमा प्रष्ट छ। २०६३ सालमा भर्खरभर्खर राजतन्त्रलाई ढालेको झोकमा पृथ्वी जयन्ती नमनाउने घोषणा भयो। राष्ट्रिय एकता दिवस मनाउँदा राजावादी शासनलाई प्रश्रय दिएको प्रतीत हुन्छ भन्ने मथिंगल बोक्नेले एउटा कालजयी इतिहासलाई लत्याउने त्यो लज्जास्पद निर्णय गर्यो। आज नेपाल र नेपाली रहनुको कालजयी इतिहासलाई झिनो स्वार्थमा रम्नेहरूले चक्मा दिएको दुःखद् अवस्था सिर्जना भएको छ। यसको अर्थ निरंकुश शासनलाई प्रश्रय दिइनुपर्छ भन्ने अर्थमा कदापि होइन। १७७९ मा जन्मेका मान्छेलाई २०७८ सालमा चर्चा गरिरहँदा त्यही समयको परिवेश र क्षणसँग हेर्नुपर्छ भन्ने बुद्धि अहिलेका बौद्धिक भनाउँदामा भएन। परिणामतः पृथ्वीनारायणको गरिमालाई आमाचकारी गाली गर्नेले नबुझेरै गाली गर्ने आवधिक शैली हाबी भएको हो कि त ! पढ्दै आएका छौं नेल्सन मण्डेलाले पनि विद्रोह गरे तर काला जातिलाई मात्रै एकोहोर्याएनन् बरु सबैलाई मानवीय सद्भाव र सम्मान गरे। यस मानेमा संसारमा आज पनि त्यो एक नाम उदाहरणीय छ। जनआन्दोलन केका लागि हो र पृथ्वीनारायण को हुन् भन्ने विषयमा बहस गर्नुपूर्व हजुरबा हजुरआमालाई सम्झे पुग्छ। हिजो सालिक तोडेर उपद्रो मच्चाउनेलाई इतिहासको गरिमा र राष्ट्रभक्ति थाहा भएन। कसैको उक्साहटको मुङ्ग्रे बलले वितण्डा मच्चाउनेले एकताको सिको गरेको भए सायद समाज परिवर्तनको गाडी निकै अघि दगुरिसक्थ्यो होला। तर, त्यसो भएन केवल अर्काका सिद्धान्त प्यारा भए। आफ्नी आमाको गालामा भएको खोट बोकेर अर्काकी आमाको आचरणै थाहा नहुनेले गल्र्याम्म अँगालो हाल्न पुगेको देखियो। त्यहाँ राष्ट्रप्रेमको मियो नै स्वार्थको आडमा जटित हुन पुग्यो। वर्तमान राजनीतिमा कम्युनिस्ट समाजवादको नारा स्वार्थको कित्तामा खण्डीकृत छ। बिलो लिएझैं शिरमा उनेर, यो राज्य बाँड्ने चिज हैन हेर। पृथ्वीनारायण शाहको सोचको महानतालाई राष्ट्रकविको मूल्यांकनले जसरी प्रष्ट्याएको छ आजको राजनीति ठीक विपरीत छ। पृथ्वीनारायणको राष्ट्रिय एकताको गरिमालाई अपुङ्गी व्याख्या गर्नेहरूले आज भारेभुरे राजा हुने संगठनको लडाइँ गरिरहेको प्रष्ट छ। जनताले दिएको बहुमतलाई केवल पदको भागबन्डा नमिलेका कारण आज धुजाधुजा बनाइएको छ। राजनीति जस्तो फोहोरी स्वार्थको दुर्गन्धले जनतामा शीतयुद्ध मच्चाएर वैमनस्यता चुलिनु, अस्थिरताको विरासतलाई अझैबलियो बनाइनुलाई देश र जनताका लागि गरिएको त्याग भन्न सकिन्छ र ! हिजो पृथ्वीनारायणको देशभक्ति र त्याग अनि आज स्वार्थका लागि झुन्डझुन्ड बन्ने नेतृत्वलाई पनि हामी उही रूपमा तुलना गर्न सक्दैनौं ? के आजको लडाइँ, हिजोको माओवादीले गरेको द्वन्द्व या त आज सुनिने जेलनेलको यातना भोगिएका कथा मुलुकको दिगो शान्ति र एकताकै पक्षमा हो त ! छाडेर काम सारा, एक काम रोजिरहेछु, यो देशमा म एउटा मानिस खोजिरहेछु। डा विश्वनाथ बरालको शब्दको यही गीतको सारमा मुलुक तड्पिएको छ भन्दा अत्युक्ति हुँदैन। वितृष्णाको मुसलले विक्षिप्त छ आजको न्याय। सुशासनका भाषण र सिद्धान्त साह्रै जनमुखी छन् तर व्यवहार स्वार्थजनीन लिप्साको गोलघरमा हस्तान्तरित भइरहेको छ। अनि, वर्तमान राजनीतिले त यस गीतको भावार्थलाई बोध गर्नुपर्ने बाध्यता जन्माएको छ। अर्थात् अझ भनौं भैरव अर्यालको महापुरुषको संगत निबन्धमा जस्तो महापुरुषको खोजी गर्दैगर्दा प्राप्त भएको नैराश्यताले जनतामा राजनीतिक वितृष्णा छ। पृथ्वीनारायणको योगदान राष्ट्रिय स्वार्थको बारीमा फुलेको पूल थियो। त्यसैले त्यहाँ देशप्रेमको साथ थियो। त्यो युद्ध एकताको गीतबाहेक अरू स्वार्थमा आधारित थिएन। त्यसैले हाम्रो नेपाल नाम गरेको देश छ र हामी पनि छौं ! माटोको गर्व ! जसरी मदन भण्डारीलाई बिर्सन सकिँदैन, जसरी बीपीलाई सम्झनुपर्छ। त्यसैगरी राजा कि राष्ट्रनिर्माता भन्ने हल्ला मच्चाएर राष्ट्रनिर्माताको इतिहास लुक्दैन। विश्वमा अमेरिका, युरोप भनिएका विकसित क्षेत्रले गोर्खाली शान र स्वाभिमानलाई उँचो मान्छ। विनाश होइन, क्रान्ति होइन, बुद्धत्वको सिंगो सारलाई मनन् गर्छ। इतिहासका पानामा पृथ्वीनारायणको दूरदर्शितालाई जाँच्छ। नेपाल र चीनलाई हिजो दुई ढुंगा र नेपाललाई तरुलको संज्ञा दिएर सचेतनाको गहन भाव त्यसै पोखेका होइनन् उनले। दिव्योपदेशका पानाभरि दिगो विकास र सुशासनमा जनताप्रेमको सुगन्ध छर्लंगै छ। बडप्पनको लक्कु बोकेर देशको झन्डाभित्र पुर्खाको गरिमालाई गलहत्याउँदा लाज र डरै मान्दैनौं। कुतर्कले सत्यता किन छोप्नुपर्यो ? राष्ट्रिय एकता दिवस कुनै पार्टी, राजतन्त्रको वकालत गर्ने वा कुनै शासन पद्धतिलाई पक्षपोषण गर्ने पाटोबाट एकदुई जनाको नेतृत्वभित्र खुम्चिएको संकीर्णतावादी आवाज होइन। यो सिंगो नेपालको कालजयी इतिहासको मेरुदण्ड हो। राष्ट्रिय भाव हो ः यो राज्य लिन्छौं जुन आज अंश बाँड्दै र चुँड्दै अनि वंश वंश  विशाल नेपाल म रच्छु रच्छु कहाँ छ मृत्युञ्जयलाई मृत्यु ! राष्ट्रकवि माधवप्रसाद घिमिरेले भनेझैं दलमर्दनको सोचलाई पृथ्वीनारायणको महानताले बोध गराउँछ। उनमा भएको दूरदर्शिता र निःस्वार्थताले राष्ट्रिय स्वार्थलाई बोल्छ ! देशका महाजनलाई गोड प्रसाहदेखि उँभो आउन नदिनु। देशका महाजन हाम्रा मुलुकमा लाया भन्या दुनियाँ कंगाल गरी छाड्छन् दिव्योपदेशभित्र देशप्रेम छैन र ? युद्धको डोरो र रक्तपात होस् आज त नेपाली एकतामा व्यक्ति, सम्प्रदाय र जातिको संकीर्णता थोपरिएका छन्। सार्वभौमिकताका कुरा गर्दै भ्रष्ट चरित्रले केवल आडम्बर प्रस्तुत गर्दा राष्ट्रिय स्वाधीनता र स्वाभिमानमा प्रहार हुन्छ। नेपाली मनलाई नियाल्दा सायदैले सोच्लान् म अब पृथ्वीनारायणको योगदान भुल्न सक्छु। एक दिनका लागि मात्र पनि उसको नाम लिनलाई भारी लाग्छ। यो देशले इतिहासलाई कसरी सम्मान गर्ला ? राष्ट्रकविले आफ्नो राष्ट्रियताको मर्मस्पर्शी खण्डकाव्यभित्र पृथ्वीनारायणको राष्ट्रिय भावनालाई जगाएका छन्। भाइ दलमर्दन शाहको सोचभित्र घुसेको व्यक्तिवादितामा संकीर्णता स्पष्ट भेटिन्छ : पृथ्वीनारायणले भाइको वचनलाई नमान्नु राष्ट्रिय स्वार्थ हो। केवल खिचातानी, संक्रमण र अन्योलको घनचक्करमा देश सधैं रुमल्लिरहँदा नेपाली र नयाँ नेपाललाई भौतिक उन्नतिमा लगेर साँघुर्याइएको आभास हुन्छ। आधुनिक नेपालको मानचित्र बदल्ने ऐतिहासिक अभियानको प्रारम्भिक इतिहासलाई १८०१ सालमा प्राप्त नुवाकोटको विजयले आरम्भ गर्यो। तत्कालीन छिमेकी लमजुङ र कास्कीसँग मित्रताको हात पैलाउँदै हातहतियार तथा सैनिक सुधार गर्ने रणनीतिको सबल प्रयास थियो नुवाकोटमाथिको विजय। मकवानपुर विजय, कीर्तिपुरसँग तेस्रो पटकको प्रयासबाट मात्रै जालझेलबाट प्राप्त विजय होस् या मिरसिक्का अभियानमा देखाइएको वीरता आखिर त्यहाँ गोर्खाली शान र स्वाभिमानको इतिहास छ। जनताले दिएको बहुमतलाई केवल पदको भागबन्डा नमिलेका कारण आज धुजाधुजा बनाइएको छ। पृथ्वीनारायणको योगदान राष्ट्रिय स्वार्थको बारीमा देशप्रेम फुलेको थियो। कीर्तिपुरको युद्धमा काजी कालु पाण्डेजस्ता शूरवीर व्यक्ति मारिए। जयन्त रानाले निर्मम रूपमा छाला काढिएर मर्नु पर्यो। शूरप्रतापले कानो हुनुपर्यो। इतिहासले यही क्रोधाग्निको प्रतिकारमा पृथ्वीनारायणद्वारा धेरैको नाक कान काटेर बदला लिएको घटनालाई बोले। तर पनि इतिहासकारहरूको मतमा यी नेपालबाट निष्कासित क्रिश्चियन पादरीहरूद्वारा गरिएको अपव्याख्या थियो। उपत्यकाबाट अंग्रेजको राजनीतिक कुचाला लघारियो। उपत्यकासँगै पूर्वका सेन राज्य चौदण्डी र विजयपुर क्षेत्र नेपालमा गाभियो। फलतः किराँत र लिम्बूवान् प्रदेशका राजाले गोर्खाली झन्डामुनि एकैसाथ बस्ने अपेक्षा बोकेर आत्मसमर्पण गरे। तबदेखि मेरा साना दुःखले आज्र्याको मुलुक होइन। सबै जातको पूलबारी हो भन्ने महान् अभिव्यक्तिसँग स्वाभिमानको उच्चतामा रम्न पाइरहेका छौं। सैनिकले कदर पाए। कालु पाण्डे, कीर्ति शाह, तुलाराम पाण्डे, रामकृष्ण कुँवर, केहरसिंहजस्ता योद्धाले यो संग्रामको महायज्ञमा दिलो ज्यान दिए। एकीकरणको सपना साकार पार्नका निम्ति कसुर छाडेनन्। २६ वर्षसम्म अनवरत युद्धभूमिमा होमिएका एक पुर्खाको जीवनीसँग नेपाली माटोको अटुट नाता छ। उनका प्रजा योग्य भए दरबार बलियो हुन्छ। जनताले मन पराएको व्यक्तिलाई काजी दिनुपर्छ भन्ने भावसँग राष्ट्रिय एकता मुखर हुन्छ। आज संसारको एउटा बिन्दुमा नेपाल नामक देश पनि छ किनकि यहाँ पृथ्वीनारायणको एकीकरण र दूरदर्शी पौरखको गर्विलो विगत छ। उनका सामाजिक, न्यायिक नीतिसँग विज्ञानको जादु छ। ससाना राज्यलाई एक्लैले डोल्याएपछि अंग्रेजको सपनामा भेलबाढी आयो। त्यसैले हामी छौं। त्यसैले त एकीकरणका भावसँग कवि सुवानन्द दासको कवित्व पोतियो नेपालको सिनकि लुटि मंरातको घिउले भुटि पालपाको ल्याउ हिंग जिरो, रिसिंगको ल्याउ पिरो तनहुँको भातसित भीर्कोटको दालसित कन्चन कचौराभरि स्वर्णका थलियाभरि अष्टदल चौकी बसि गंगाजल झारिभरि पुरव मुहडा गरि महाराजको जिउनार बनाउ है। नेपाल भूमिमा कृत्रिमता विरोधी भाव छ। त्यसैले संसारको दौलत नेपालका लागि नगन्य बन्छ। विश्वको नक्सामा सानो नेपालभित्र जबजब मनसुनी हावामा रम्छ, भूपरिवेष्ठित देशले चिनिन्छ। जलाशयको खानी, सौन्दर्यकी रानी, अन्नको भण्डार भनिन्छ तब नेपाली स्वाभिमानका स्वर्णाक्षरित नाम बन्छन्। बहुजातिका परम्परा, भेष र पर्वका एकताको शृंगारमा स्वर्गले आफ्नो स्वरूपलाई बिर्सन्छ। अतः फुर्सदमा भगवान्ले सोचेर बनाएको संसारमा कुनै ठाउँ छ भने त्यो हो नेपाल। आखिर कसैले त जोड्यो, यो अमर हृदयस्पर्शी इतिहासलाई ! आज विश्व समुदायले इतिहासका यस्ता अमर नामलाई सलोट गर्दै छ। गौरवसँग रमाउन पाएका छौं। थुप्रै परिवर्तन भए, घटना घटे, समयसँग तीतामीठा अनुभवले भरिएको थैली छँदै छ। राज्यले परिवर्तन पाउला तर इतिहासबाट सिकेर सम्मान गर्दै भविष्यको स्वप्ना तुन्न पनि जान्नुपर्छ। टुंग्याउनीमा  शाहका पालामा घुस लिने र दिने दुवैलाई कठघारामा उभ्याइनु, जात विशेषले कर्म गर्न पाउने स्वतन्त्रता पाउनु, अदालतको पैसालाई दरबारमा हुल्न नचाहनु अनि जोगी, साधु, गरिबप्रतिको आदरभावले आसन पाएको देखिन्छ। यसमा मानवता, स्वतन्त्रता, समानता र एकताको मधुर आवाज स्वतः गुञ्जिन्छ। कृषि विकासको सपना राम्रो जमिनको घर सारेर खेती गर्नुपर्ने, स्वदेशी कपडा लगाउने सद्प्रेरणामा र अंग्रेजको कालो नीतिको चर्को विरोधी भाव, राष्ट्रिय स्वाधीनतामा, जडीबुटी बेचेर पैसा साट्ने, खानी सदुपयोग गर्ने सबै आत्मनिर्भरताका दूरदर्शी भाव उच्छ्वलन हुन्। किल्लालाई दह्रो बनाउने भावमा परराष्ट्रको कूटनीति जाइकटक नगर्नु झिकीकटक गर्नू, चीनको बादशाहसँग छाहा राख्नु दक्षिणको बादशाहसँग घाहा (घाउ) त राख्नु तर त्यो महाचतुर छ भन्ने उक्तिभित्र राज्य र सीमारक्षाबाट सैनिक सबलता पोखिनुमा कलात्मकता छ। सैनिकलाई नुनको पछि नलगाउनु किनकि राजाको सार भनेको सिपाही र रैती हुन् भन्ने रामराज्यको आदर्श राजधर्म झल्किन्छ। अमूल्य दिव्यापदेश तथा उपदेशले भरिएको पृथ्वीनारायणको वाणी शक्तिले राष्ट्रिय एकताको खम्बा गाडेको इतिहास कालजयी छ। हिजो जानीनजानी मानिएका भए पनि यी युगपुरुषको यादमा हरेक सच्चा नेपालीले भावना बोधमा माथ झुकाउन जान्नुपर्छः पारिन्छ सत्ता जब खण्ड खण्ड रहन्छ के राष्ट्र त्यहाँ अखण्ड थुत्तिन्छ पत्ता जब खात खात सिद्धिन्छ शोभा अनि फूलबाट। राष्ट्रकविले कवित्व भावमा ऐतिहासिक गाथामा राष्ट्रिय गौरवको अखण्ड, सुन्दर र सिंगो नेपाल निर्माणको योगदानलाई उरालेका छन्। चन्द्रसूर्यअंकित नेपाली झन्डाको अस्तित्व अटल रहनुको देन पृथ्वीनारायणलाई जान्छभन्दा अत्युक्ति नहोला। बुद्धको बुद्धत्वमा शालीन शान्तिको दीप जलोस् या पृथ्वीनारायणसँग गाँसिएको वीर गोर्खालीको इतिहास नेपालीपन शान्ति र क्रान्तिको आफ्नै पाटामा जीवन्त छ। पूर्वदेखि पश्चिमसम्मका ठूला देशले वीर गोर्खालीलाई किन चिन्छन् ? पृथ्वीनारायण कसरी राष्ट्रनिर्माता बन्न सक्दैनन् र ! यो देशको कीर्ति परदेशसम्म पुर्याउन बहादुरी पस्कने पृथ्वीनारायणको पसिना र रगतको बलिदानीलाई स्वाभिमानी देशले सदैव सम्मान गर्न जान्नुपर्छ।"
व्यवस्थापन पक्ष उत्कृष्ट छ,"मैले २०५४ सादेखि करिब १५ वर्ष लगातार भलिबल खेलें। २०५१ सालदेखि राष्ट्रिय टोलीमा पनि आवद्ध हुन पाएँँ। खेलकुदमा लागेकै कारण कर्पोरेट क्षेत्रमै जागिरे जीवन पनि सुरु गर्न पाएँ। बैंकिङ करियर सुरु गरेपछि भलिबललाई निरन्तरता दिन सकिएन। कामसँगै भलिबललाई अगाडि बढाउन नसकेपछि ब्याडमिन्टन खेल्न थालें। मैले ब्याडमिन्टन आफ्नो स्वास्थ्य र तन्दुरुस्तीका लागि रोजेको हुँ। भलिबल खेल्दा जम्प, सट र रिसिभ राम्रो भएकाले ब्याडमिन्टन खेल्न सहज भयो। ब्याडमिन्टनका लागि समय व्यवस्थापन गर्न सहज छ। आफ्नो फुर्सदको समयमा खेल्दा पनि हुन्छ। सक्रिय खेल जीवनपछि पनि खेलकुदमै रमाउँदै आएको छु। अन्नपूर्ण पोस्ट्ले कर्पोरेट ब्याडमिन्टन सुरु गरेदेखि नै हामीलाई निकै उत्साहित तुल्याएको छ। मैले पहिलो संस्करणदेखि नै प्रतियोगितामा सहभागिता जनाउँदै आएको छु। पहिले सिंगल्स र डबल्स दुवै विधामा प्रतिस्पर्धा गर्थें। यस पटक भने सिंगल्समा मात्रै सहभागी भएको छु। मैले ब्याडमिन्टन मात्रै होइन, कर्पोरेट हाउसबीच हुने हरेक प्रतियोगिताहरूमा पनि सहभागिता जनाउँदै आएको छु। फुटबल, फुटसल, बिच भलिबल, एथलेटिक्सजस्ता प्रतियोगितामा पनि सहभागी भएको छु। सक्रिय खेलकुदलाई टुङ्ग्याए पनि कर्पोरेट प्रतियोगिताहरूले भने सदैव आकर्षित गर्ने गर्दछ। एक हिसाबले कर्पोरेट खेलको नशा नै लागेको छ। म बैंकिङ क्षेत्रमा लागेको पनि २५ वर्ष पुगिसकेको छ। यस अवधिमा म कहिले पनि खेलकुदबाट टाढा हुन सकिनँ। कहिँ न कहिँबाट खेलकुदसँग जोडिनै रहेको छु। भलिबल कोर्टमा पाएको सफलताले अझै पनि मलाई रोमाञ्चित तुल्याउँछ। मैले कर्पोरेट खेलका प्रतियोगिताहरूमा सहभागिता मात्रै जनाउने होइन, विभिन्न राष्ट्रिय तथा अन्तर्राष्ट्रिय प्रतियोगिताहरूमा सहभागी हुने खेलाडीलाई आर्थिक, भौतिक हरेक प्रकारका सहयोग पनि गर्दै आएको छु। यही प्रतियोगितामार्फत खेलकुदलाई कर्पोरेट हाउससँग जोड्ने कामको थालनी मैले नै गरेको हुँ। हरेक संस्करणमा नयाँ नयाँ कर्पोरेट हाउसलाई सहभागी पनि गराउँदै आएको छु। यसले हामीले पनि खेलकुदमा लगानी गर्नुपर्छ भन्ने भावना कर्पोरेट हाउसहरूमा विकास भएको छ। प्रतियोगितामा हार र जितभन्दा पनि सहभागिता हुनु नै महत्वपूर्ण विषय हो। हार र जित हरेक खेलमा हुन्छ। एउटाले नहारेसम्म अर्कोको जित सम्भव हुँदैन। तर, त्योभन्दा महत्वपूर्ण पक्ष सहभागिता हो। खेलाडी नै सहभागी भएनन् भने जित हार भन्ने नै हुँदैन। यससँगै निरन्तरता पनि अर्को महत्वपूर्ण पाटो हो। अन्नपूर्ण पोस्ट्ले आयोजना गर्ने ब्याडमिन्टन प्रतियोगिताले कर्पोरेट हाउसबीच भाइचारा स्थापित गर्न निकै ठूलो भूमिका खेलेको छ। कर्पोरेट हाउसबीच प्रगाढ सम्बन्ध बनाउन पनि सहयोग पुयाएको छ। खेलकुद क्षेत्रबाट कर्पोरेट हाउसमा आएका व्यक्तिको आउटपुट पनि निकै राम्रो हुन्छ। खेलकुद क्षेत्रबाट आएकाहरू अनुशासित हुन्छन्। कर्पोरेट ब्याडमिन्टनको अर्को महत्वपूर्ण पक्ष भनेको हामीजस्ता लगातार काम खटिनेहरूलाई तनावबाट पनि मुक्ति दिने गर्दछ। संधैभरि काममा खटिनेहरूले पुनताजगी हुने अवसर पनि पाउँछन्। कर्पोरेट ब्याडमिन्टनको व्यवस्थापन पक्ष निकै उत्कृष्ट छ। प्रतियोगिता स्थलमा पुगेपछि नखेल्नेहरूलाई पनि खेलुँखेलुँ लाग्छ। हामीलाई पनि अन्नपूर्णले कहिले प्रतियोगिता आयोजना गर्छ भनेर उत्सुकता जगाउँछ। यसले हराइसकेको कर्पोरेट खेलकुद संस्कृतिलाई पनि बचाउने काम गरेको छ भने अरुलाई पनि यस्ता कार्यक्रम आयोजना गर्न प्रोत्साहन दिएको छ।  भलिबलका पूर्व राष्ट्रिय खेलाडीसमेत रहेका रञ्जन खड्का एनआईसी एसिया बैंकका सहायक महाप्रबन्धक हुन्।"
रोकिएनन् दलका भीडभाड,"वीरगन्ज : कोभिड संक्रमण नियन्त्रणका लागि सरकारले प्रतिबन्धात्मक नियमहरू लागू गरेको पहिलो दिनमै वीरगन्जमा ठूलो भीड जम्मा भएको छ। सरकारको निर्देशन उल्लंघन गर्दै राजनीतिक दलहरूले भीडभाड गरी प्रदर्शनका कार्यक्रम गरे। एकै स्थानमा सयौंको संख्यामा भीड जम्मा पारेर गरिएका प्रदर्शन र कार्यक्रमले वीरगन्जमा कोरोना संक्रमण बढ्ने जोखिम झनै बढाएको चिकित्सकहरूले बताएका छन्। कोरोना संक्रमण तीव्र रूपमा फैलिरहेको अवस्थालाई मध्यनजर गर्दै सोमबार साँझ गृह मन्त्रालयले मंगलबारदेखि सार्वजनिक स्थलमा २५ जनाभन्दा बढी भेला हुनबाट रोक्ने निर्णय गरेको थियो। यस्तै, सार्वजनिक स्थलमा हुने सबै प्रकारका भेलाहरूमा प्रतिबन्ध लगाउन पनि मातहतका निकायलाई पत्राचार गरेको थियो। राजनीतिकसँगै प्रशासनिक, सामाजिकलगायतका कुनै पनि प्रकारका कार्यक्रम नगर्न पनि गृहले पत्राचार गरेको थियो। तर, गृह मन्त्रालयको निर्देशनलाई अटेर गर्दै मंगलबार वीरगन्जमा कांग्रेस, एमाले, राप्रपालगायतका दलले भीडभाड जम्मा पारेर प्रदर्शन र जिल्ला अधिवेशनसहितका कार्यक्रम गरेका हुन्। वीरगन्जलाई प्रदेश २ को स्थायी राजधानी बनाउन माग गर्दै कांग्रेसले मंगलबार नगरमा बृहत जुलुस प्रदर्शनका साथै कोणसभा गर्यो। घण्टाघर चोकबाट सुरु भएको कांग्रेसको जुलुसमा ५ सयभन्दा बढी नेता कार्यकर्ताहरू सहभागी थिए। नगर परिक्रमापछि जुलुस पुनः घण्टाघरमै फर्किएर कोणसभामा परिणत भएको थियो। कांग्रेसका युवा नेता राकेश यादवले भने पूर्वनिर्धारित कार्यक्रम भएकाले स्थगित गर्न नमिलेको बताए। यद्यपि, स्वास्थ्य सुरक्षाको सबै मापदण्ड अपनाएर कार्यक्रम गरिएको तर्क उनले दिए। यस्तै मंगलबार नै वीरगन्जमा एमालेले पनि आठौं जिल्ला अधिवेशन आयोजना गरेको छ। नगरसभागृहमा दुई दिनसम्म चल्ने जिल्ला अधिवेशनमा ७ सय प्रतिनिधिका साथै जिल्लाका नेता कार्यकर्ताहरू पनि सहभागी भए। नेकपा एमाले वीरगन्ज महानगरका उपाध्यक्ष महेश दासले पनि पूर्वनिर्धारित कार्यक्रम भएकाले जिल्ला अधिवेशन स्थगित गर्न नसकिएको बताए। स्वास्थ्य सुरक्षाको सबै मापदण्ड र सावधानी अपनाएर जिल्ल्ला अधिवेशन गरिएको भन्दै उनले भने, अधिवेशन स्थल नगरसभागृहमा प्रतिनिधिहरूलाई मात्रै राखेर उद्घाटन र बन्दसत्र गरेका छौं, अरू कार्यकर्तालाई हामीले बोलाएका छैनौं। यसैगरी मंगलबार नै वीरगन्जमा पृथ्वीजयन्तीको अवसरमा राप्रपाले निकालेको र्यालीमा सयौंको संख्यामा नेता कार्यकर्ताहरू सहभागी थिए। नेपाल राष्ट्रवाद संघ पर्साले निकालेको झाँकीसहितको र्यालीमा पनि झण्डै २ सय जना सहभागी थिए। सोमबारको मन्त्रीस्तरीय निर्णयअनुसार गृह मन्त्रालयले जारी गरेका प्रतिबन्धात्मक नियमहरू कार्यान्वयन गर्न गराउन मातहतको जिल्ला प्रशासन कार्यालय र जिल्ला प्रहरी कार्यालयलाई पत्रकार गर्दै निर्देशन दिइएको हो। तर, वीरगन्जमा मंगलबार राजनीतिक दलहरूले सयौंको संख्यामा भीडभाड जम्मा पारेर प्रदर्शन र कार्यक्रम गर्दा पनि स्थानीय प्रशासन र प्रहरी भने मुकदर्शक बनेका थिए। प्रदर्शन र कार्यक्रम रोक्न दलहरूलाई आग्रह गर्नुको सट्टा प्रहरी उल्टै कार्यक्रम व्यवस्थापनमा खटिएका थिए। पर्साका सहायक प्रमुख जिल्ला अधिकारी भीमकान्त पौडेलले भने गृह मन्त्रालयको निर्देशन बुधबारेखि मात्रै कार्यान्वयन गर्ने बताए। पौडेलले भने, यही विषयमा अहिले बैठक बस्यो। गृहले जारी गरेका नियमहरू बुधबारदेखि कार्यान्वयन गर्ने र गराउने काम हुन्छ। वीरगन्जको नारायणी अस्पतालका कोभिड संयोजक डा उदय नारायण सिंहले वीरगन्जमा संक्रमण अबको ३४ दिनमै नियन्त्रण बाहिर जाने संकेत देखिएको बताए।"

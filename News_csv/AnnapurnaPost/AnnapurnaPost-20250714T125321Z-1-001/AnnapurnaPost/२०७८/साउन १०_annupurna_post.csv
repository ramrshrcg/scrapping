शीर्षक,विवरण
"जाजरकोटमा जीप दुघर्टना: एक महिलाको मृत्यु, चार घाइते","जाजरकोट: जाजरकोटको लैखममा आइतबार जीप दुघर्टना हुँदा एक महिलाको मृत्यु भएको छ । चार जना घाइते भएका छन् । बारेकोट ८ लैखमकी ५५ वर्षीया लक्ष्मी सिंहको दुघर्टनामा परी आइतवार साँझ मृत्यु भएको प्रहरीले जनाएको छ । जिल्ला प्रहरी कार्यालय जाजरकोटका निमित्त प्रहरी प्रमुख खुमानन्द पाण्डेका अनुसार बारेकोटको सेपुखोलाबाट नलगाडको खारा तर्फ आइरहेको ग १ ज ४९५५ नम्बरको जीप लैखममा दुघर्टनामा परेको हो । दुर्घटनामा जीप चालक सहित चार जना घाइते भएका छन् । बारेकोट ८ का जीप चालक ३२ वर्षीय बलबहादुर खत्री, सोही ठाँउका २२ वर्षीय दीपक खत्री, सोही ठाँउकी २६ वर्षीया समिक्षा सिंह र नलगाड ५ का मिलन शाही घाइते भएको निमित्त प्रहरी प्रमुख पाण्डेले बताए । तीन जना घाइतेहरुलाई उपचारका लागि जिल्ला अस्पतालतर्फ ल्याइएको छ । घाइेतको टाउकोमा चोट लागेको छ । आमा गुमाएकी समिक्षा भने सामान्य घाइते छिन् । प्रहरीका अनुसार दुर्घटनाको कारण खुल्न सकेको छैन । जीप सडकबाट करिब सय मिटर तल नलगाड खोलामा खसेको थियो । जीपमा कति जना सवार थिए खुल्न नसकेको प्रहरीले जनाएको छ ।"
फुटबल राष्ट्रिय टोली प्रशिक्षक अलमुताइरीको राजीनामा घोषणा,"काठमाडौं : नेपाली राष्ट्रिय फुटबल टिमका प्रशिक्षक अब्दुल्लाह अलमुतारीले फुटबल टिमको प्रशिक्षकबाट राजीनामा दिने घोषणा गरेका छन्। आइतबार सामाजिक सञ्जाल फेसबुकमार्फत उनले राजीनामा दिने घोषणा गरेका हुन्। 'डियर नेपाली फ्यान्स्, म राजीनामा दिन एन्फा जाँदैछु। मेरो राजीनामा वरिष्ठ उपाध्यक्षका कारण हो। उनले वरिष्ठ उपाध्यक्ष पंकजविक्रम नेम्बाङलाई मेन्सन गर्दै लेखेका छन्,' पछिल्लो तीन सातादेखि हरेक दिन उनले मलाई नाटक गरे। आशा छ, अब तिमी खुसी हुनेछौ।' यसअघि गत चैतमा उनलाई नेपाली राष्ट्रिय फुटबल टिमको मुख्य प्रशिक्षकको जिम्मेवारी दिइएको थियो। उनलाई अखिल नेपाल फुटबल संघ(एन्फा)ले टेक्निकल कमिटीको सिफारिसअनुसार राष्ट्रिय टिमको जिम्मेवारी दिएको थियो।"
दाङमा प्रतिबन्धित जरायोको सिङसहित तीन पक्राउ,"दाङ: दाङमा प्रतिबन्धित जरायोको सिङ सहित ३ जना पक्राउ परेका छन् । प्रतिबन्धित जरायोको सिङ बिक्री वितरण भइरहेको गोप्य सूचनाका आधारमा इलाका प्रहरी कार्यालय तुलसीपुरका प्रहरी प्रमुख श्यामु आर्यालको नेतृत्वमा खटिएको प्रहरीको टोलीले उनीहरुलाई तुलसीपुर८ गहतेखोलाबाट पक्राउ गरेको हो । पक्राउ पर्नेहरुमा बबइ गाउँपालिका१ बस्ने २२ वर्षीय जीवन घर्ती, वडा नम्वर ४ हापुरे बस्ने ३९ वर्षीय ईन्द्र बहादुर केसी र सल्यान शारदा नगरपालिका ४ बस्ने २२ वर्षीय विनोद वली रहेको जिल्ला प्रहरी कार्यालय दाङका प्रहरी प्रवक्ता मुकुन्द प्रसाद रिजालले जानकारी दिए । पक्राउ परेका उनीहरुको साथबाट प्रहरीले जरायोको दुईवटा सिङ बरामद गरेको छ । पक्राउ परेका तीनै जनालाई प्रतिबन्धित वन्यजन्तु (जरायो)ओखेटोपहार शीर्षकमा मुद्दा दर्ता गरी थप अनुसन्धान भइरहेको दाङ प्रहरीले जानकारी दिएको छ ।"
स्वास्थ्य राज्यमन्त्रीमा उमेश श्रेष्ठ नियुक्त,काठमाडौं : प्रधानमन्त्री शेरबहादुर देउवाले सांसद उमेश श्रेष्ठलाई स्वास्थ्य राज्यमन्त्रीमा नियुक्त गरेका छन् । प्रधानमन्त्रीको सिफारिसमा नेपालको संविधानको धारा ७६ को उपधारा (९) बमोजिम स्वास्थ्य तथा जनसंख्या मन्त्रालयको जिम्मेवारी प्रधानमन्त्रीसँगै रहनेगरी उमेश श्रेष्ठलाई राज्यमन्त्रीमा नियुक्त गरिएको राष्ट्रपति कार्यालयले जनाएको छ। प्रधानमन्त्री बनेको दुई सातापछि देउवाले एक राज्यमन्त्री थप्दै मन्त्रिपरिषद विस्तार गरेका हुन्। पाँचदलीय गठबन्धनभित्र मन्त्रीको बाँडफाँट नमिल्दा मन्त्रिपरिषद विस्तार गर्न ढिलाइ भएको हो। प्रधानमन्त्री देउवा र माओवादी केन्द्रका अध्यक्ष पुष्पकमल दाहाल 'प्रचण्ड'ले एमाले माधवपक्षलाई सरकारमा समेट्ने तयारी गरेपनि नेपाल समूहले ठोस निर्णय नगर्दा मन्त्रिपरिषद विस्तारमा ढिलाइ भएको हो।
संसदीय समितिमा पनि पोखियो एमाले विवाद !,काठमाडौँ: नेकपा एमालेका नेताहरुबीचको विवाद संसदीय समितिमा समेत देखिन थालेको छ । आइतबार संसदीय समितिको बैठकमा एमालेका वरिष्ठ नेता माधवकुमार नेपाल र अध्यक्ष केपी ओली समूहका सांसदबीच चर्को भनाभन भयो । ओली निकट भनी चिनिएका सांसद नारदमुनी राना र माधव नेपालबीच नै केहीबेर भनाभन भएको थियो । यो विवादमा नेपाल समूहका सांसद दीपक प्रसाश भट्ट समेत मिसिएका थिए । सुरुमा सांसद रानाले निवर्तमान प्रधानमन्त्री ओलीको बचाउ गर्दै नेता नेपालमाथि व्यंग्य गरेपछि विवाद चर्किएको हो । सांसद रानाले संसद विघटन राजनीतिक निर्णय भएको भन्दै बचाउ समेत गरेका थिए । तर नेपाल समूहका सांसद भट्टले प्रतिगमनको मतियार भनेको भन्दै रानालाई राजीनामा दिएर निस्कन भने । सँगै नेता नेपाल समेत आक्रोशित बन्दै रानाको अभिव्यक्तिको कडा आलोचना गरे । केही बेरसम्म नेता नेपालसँगै सांसद राना र भट्टबीच चर्को भनाभन भएको थियो । साथै अन्य सांसदहरुले भने पार्टीको विवाद समितिमा नल्याउन भन्दै सुझाव दिएपछि केही बेरमा विवाद साम्य भएको थियो । संसदीय समितिको बैठकमै पार्टीभित्रको विवादलाई लिएर यसरी बाझाबाझ भएको सम्भवत यो पहिलो घटना थियो । एकै पार्टीका सांसदहरुबीच भनाभन भएको एउटा भिडियो सामाजिक सञ्जालमा समेत व्यापक रुपमा फैलिएको छ । नयाँ सरकार गठनसँगै एमालेका सांसदहरु पछिल्लो समय दुई समूहमा विभाजित हुँदैआएका छन् ।
उद्योगी व्यवसायीलाई तत्काल खोपको व्यवस्था मिलाउन प्रधानमन्त्रीसँग आग्रह,"काठमाडौं : नेपाल राष्ट्रिय व्यवसायी महासङ्घले मुलुकको अर्थतन्त्रलाई चलायमान बनाउनका लागि उद्योगी तथा व्यवसायीलाई तत्काल खोपको व्यवस्था मिलाउन आग्रह गरेको छ । महासङ्घका अध्यक्ष नरेश कटुवालको नेतृत्वको टोलीले आज प्रधानमन्त्री शेरबहादुर देउवालाई बालुवाटारमा भेटेर कोरोना सङ्क्रमणका कारण मुलुकको अर्थतन्त्र बिग्रँदै गएकाले मुलुकको अर्थतन्त्र जोगाउन उद्योगी व्यवसायीलाई तत्काल खोपको व्यवस्था मिलाउन माग गरेको हो । महासङ्घको टोलीले कोभिड प्रभावित उद्योगी र व्यवसायीलाई निषेधाज्ञा अवधिभरको बैंक ब्याज शतप्रतिशत मिनाहा गर्न र व्यवसाय तथा उद्योगलाई टिकाइ राख्न सहुलियत दरमा विनाधितो ऋण उपलब्ध गराउने वातावरण निर्माण गर्न मागसमेत गरेको छ । कोटेश्वर व्यापार सङ्घका पूर्वअध्यक्ष एवं महासङ्घका उपाध्यक्ष सरोज थापाले सरकार र निजी क्षेत्रको सहकार्यका लागि समन्वय समिति गठन गर्न आग्रह गरिएको बताए। महासङ्घले उद्योगी व्यवसायीलाई सहज तरिकाले पुर्नकर्जा उपलब्ध गराउनुपर्ने, आगामी दुई वर्षका लागि कोभिड१९ का कारण समस्यामा परेका उद्योगी व्यवसायीलाई ब्याजदरमा ५० प्रतिशत अनुदानको व्यवस्था गर्नुपर्ने, बैंक तथा वित्तीय संस्थाले गर्ने लगानी ५० प्रतिशत उत्पादनमूलक क्षेत्रमा गर्नुपर्ने बाध्यकारी नीति बनाइनुपर्ने बताएको छ । प्रधानमन्त्री देउवालाई बधाई तथा शुभकामना दिन पुगेको सो टोलीले सबै किसिमका आर्थिक क्रियाकलाप अनिवार्यरुपमा विद्युतीय माध्यमबाट गर्ने व्यवस्था गर्नसमेत आग्रह गरेको छ । रासस"
नाइजेरियामा २८ अपहरित बालबालिका रिहा,"नाइजर: नाइजेरियाको उत्तरपश्चिम क्षेत्रबाट जुलाइको सुरुमा अपहरणमा परेका स्कुले बालबालिकामध्ये २८ जना मुक्त भएका छन् । हतियारधारी समूहले अपहरण गरेका १२१ मध्ये २८ जनालाई आइतबार रिहा गरिदिएको हो । कदुना राज्यस्थित बेथेल बेप्टिस्ट हाइ स्कुलका १२१ बालबालिकालाई हतियारधारी समूहले जुलाइ ५ मा बन्धक बनाइराखेको थियो । नाइजेरियामा पछिल्लो समय भएका अपहरणमध्ये यस अपहरण ठूलो मानिएको छ । नाइजेरियाको उत्तरी क्षेत्रमा पछिल्लो समय लुटपाट, अपहरण, हत्या जस्ता हिंसात्मक गतिविधि तिब्र हुँदैगरेका छन् । स्थानीय अधिकारी जोसेफ हायाबका अनुसार रिहा भएका २८ बालबालिकाले आइतबार आफ्ना अभिभावकसँग भेट गरी खुसी साटेका थिए । अधिकारीका अनुसार ती बन्दी बनाइएका बालबालिकालाई अघिल्लो दिन शनिबार नै रिहा गरिएको थियो । तर ती स्कुले बालिकामध्ये हालसम्म ३४ बालबालिका रिहा भइसकेका छन् भने थप ८७ जना अझै हतियारधारी समूहकै कब्जामा छन् । पाँच जना बालबालिका भने जुलाइ २१ मा अपहरणकारीको कब्जाबाट भाग्न सफल भएका थिए ।"
पर्यटन बोर्डको सकस,"विश्वव्यापी रूपमा पर्यटन उद्योग डेढ वर्षदेखि कोरोना भाइरसको महामारीका कारण थलिएको छ कोभिड१९ महामारीको भयावह प्रकोपको फलतः सन् २०२० को शुभारम्भदेखि नै सबैजसो मुलुकको अर्थतन्त्र क्षतविक्षत भएको छ। अन्तर्राष्ट्रिय मानचित्रमा पर्यटन उद्योगले अकल्पनीय क्षति सामना गर्नु परिरहेको सन्दर्भमा पर्यटन क्षेत्रलाई २०१९ अघिको स्थितिमा फर्काउन अझै लामो समय लाग्ने निश्चित छ। नेपाली पर्यटन उद्योगमा लागेको यो ग्रहणको प्रभाव आगामी केही वर्षसम्म रहनेमा द्विविधा छैन। विदेशी पर्यटकका लागि नेपाल खुला गरिएको सात दशक बित्दासमेत पर्यटन क्षेत्र कछुवा गतिबाट अघि बढ्न सकेको छैन। २०४६ सालमा पुनस्र्थापित बहुदलीय व्यवस्थाले नेपालका लागि अवसर र सम्भावनाका ढोका खोलिदिएको मात्र होइन, खुला बजार र निजीकरणको नीतिले निजी क्षेत्रलाई उत्साहित पारेकाले पर्यटन उद्योग पनि चलायमान भएको जगजाहेर छ। सरकारनिजी क्षेत्र साझेदारी यी उहापोहका कारण देशभित्रको विषम र अस्थिर राजनीतिक अवस्थामा पर्यटन उद्योगलाई गतिशील बनाउन तथा पर्यटन क्षेत्रमा समर्पित निजी क्षेत्र र सरकारको बीचमा रहेर पुलको काम गर्न निजी क्षेत्रले एक स्थायी संरचनाको आवश्यकता महसुस गयो। यस क्रममा तत्कालीन पर्यटनविद्हरू अनुपशमसेर राणा, पीपी प्रसाईं, टेकचन्द्र पोखरेल, प्रभाकर राणा र श्यामबहादुर पाण्डे लगायतको सक्रियतामा निजी क्षेत्र र सरकारको समेत प्रतिनिधित्व हुने गरी पर्यटन उद्योगसँग सम्वन्धित विषयमा काम गर्ने संरचना निर्माण गर्ने विषयमा बहस सुरु भयो। त्यस बेला पर्यटन उद्योगमा नयाँ सोचको बहस प्रारम्भ गर्नेमध्येका पाण्डेबाहेक अन्य व्यक्तित्व हामीबीच हुनुहुन्न। निजी क्षेत्रबाट प्रतिपादित अवधारणा र यसको महत्त्वलाई दृष्टिगत गरी संयुक्त राष्ट्रसंघीय विकास कार्यक्रम (यूएनडीपी) की तत्कालीन नेपाल प्रमुख क्यारोल लङ्गले निजी क्षेत्र र सरकारको साझेदारीमा संरचना तर्जुमा अध्ययन गर्न आर्थिक तथा प्राविधिक सहयोगको प्रतिवद्धता व्यक्त गरेपछि गठित स्टेरिङ कमिटिले सरकार र पर्यटन उद्योगको क्षेत्रमा कार्यरत निजी क्षेत्र दुवैको सहभागितामा बोर्ड गठनको खाका तयार गयो। यसै क्रममा निजी क्षेत्रका संघसंस्था, पर्यटन क्षेत्रमा कार्यरत विज्ञ, अनुभव प्राप्त व्यक्ति, पर्यटनलगायत अर्थ, गृह, कृषि र सरोकारवाला मन्त्रालयसँगको छलफलपछि बोर्ड स्थापनाको निचोडमा पुगिएको थियो। बोर्ड स्थापना क्रममा अन्य देशका बोर्डका गतिविधिको जानकारी लिन आवश्यकता महसुस गरी तत्कालीन पर्यटनसचिव बलरामसिंह मल्लको संयोजकत्वमा डा चन्द्र गुरुङ, अंगुरबाबा जोशी, अनुपशमसेर राणा र पंक्तिकारसमेत पाँच व्यक्तिको टोलीले सिंगापुर, मलेसिया, इन्डोनेसिया, थाइल्याण्ड र हङकङमा पुगेर बृहत छलफल तथा अध्ययन गरेको थियो। फलस्वरूप नेपाल पर्यटन वोर्ड स्थापना हुने भयो। सरकारका तर्फबाट ५ प्रतिनिधि तथा प्रमुख कार्यकारी अधिकृतसहित छजना निजी क्षेत्रबाट रहने गरी बोर्ड गठन ऐन निर्माण गरियो। फलस्वरूप सन् १९९८ डिसेम्बर ३१ मा अविछिन्न उत्तराधिकारवाला स्वशासित र संगठित संस्थाका रूपमा नेपाल पर्यटन बोर्ड स्थापना भयो। बोर्ड स्थापना कार्यको सहजीकरणमा तत्कालीन पर्यटन विभागका महानिर्देशक प्रचण्डमान श्रेष्ठको सक्रिय भूमिका पनि उल्लेख्य छ। देशका पर्यटकीय गन्तव्यहरूको अन्तर्राष्ट्रिय स्तरमा प्रचारप्रसार र बजार प्रवद्र्धन गरी अधिकतम पर्यटक भित्र्याउने र पर्यटन उद्योगसँग सम्वन्धित समस्या, सम्भावनाहरूका विषयमा निजी क्षेत्र र सरकारका बीचमा रहेर सेतुका रूपमा काम गर्ने उद्देश्यले नै नेपाल पर्यटन बोर्डको स्थापना गरिएको हो। बोर्ड गठन सिलसिलामा त्यतिबेला पर्यटन बोर्डको अध्यक्ष विभागीयमन्त्री हुने प्रस्ताव गरेकोमा मन्त्रीको सट्टासचिव अध्यक्ष रहने व्यवस्था गरियो। मन्त्री अध्यक्ष रहने व्यवस्थाले समस्यासँग सिधै साक्षात्कार हुने र निर्णयमा पहल लिन सहज हुने मान्यता निजी क्षेत्रको थियो र छ। खस्कँदो साख निजी क्षेत्रको चिन्तन र अग्रसरताका फलतः स्थापित बोर्डले सुरुका केही वर्ष छाडेर अपेक्षित गति कायम राख्न सकेन। प्रारम्भका वर्षमा बोर्डले गरेको बजार प्रर्वद्धनको अग्रसरताको भारत र श्रीलंकामा समेत प्रशंसा गरिन्थ्यो। नेपाली टुर अप्रेटरको प्रचार पुस्तिकामा नेपाल र भारतका गन्तव्यहरू राखेर बजार प्रर्वद्धन गर्न भारतीय टुर अप्रेटरले नेपालीलाई अनुरोध गर्दथे। नेपालीले अन्तराष्ट्रिय बजारमा गरेको आक्रामक र योजनावद्ध बजार प्रवद्र्धनको परिणाम थियो यो। अन्तर्राष्ट्रियस्तरमा नेपालको इज्जत नै फरक थियो भने देशभित्र पनि पर्यटन बोर्डमा राजनीतिक हस्तक्षेप थिएन। त्यस अवधिमा निजी क्षेत्रबाट बोर्डमा प्रतिनिधित्वका लागि पर्यटन क्षेत्रमा ख्याती कमाएका दुई पर्यटन विज्ञ र सरकारका तर्फका एक प्रतिनिधिसहित तीन सदस्यीय समितिले ८ व्यक्तिको नाम सिफारिस गर्ने र आठ मध्येबाट पाँचलाई पर्यटन मन्त्रालयले नियुक्त गर्ने गर्दथ्यो। बोर्डको सदस्य हुने व्यक्ति कुनै संघसंस्थाको उच्च पदाधिकारी नभएको, पर्यटन क्षेत्रले नेपालको अर्थतन्त्रमा पुयाएको योगदानका विषयमा विश्लेषण गर्ने क्षमता भएको, व्यावसायिक रूपमा सफल, अन्तराष्ट्रिय व्यक्तित्व बनाएको र अन्तर्राष्ट्रिय स्तरका सभा सम्मेलनमा सहभागी भएको हुनुपर्ने मापदण्ड बनाइएको थियो। समयक्रमसँगै बोर्डले आफ्नो पूर्ववतः गति र साख कायम राख्न सकेन। कर्मचारी छनोट प्रक्रिया प्रतिस्पर्धात्मक नहँुदा र बोर्डको खरिद बिक्री प्रक्रियामा सार्वजनिक खरिद ऐन अनुसरण गर्नुपर्ने बाध्यताले बोर्ड निजी क्षेत्रको सोचाईअनुरूप हुन सकेन। बोर्ड सरकारी संस्था नभई पर्यटनका क्षेत्रमा काम गर्न निजी क्षेत्रको पहल र संलग्नतामा स्थापित संस्था रहेकाले बोर्ड सफल व्यावसायिक संस्थामा रूपान्तरण हुन अनेकन समस्याबाट मुक्त हुन नसकेको स्थिति छ। स्थापनाकालमा पर्यटन बोर्डले आर्थिक श्रोत जुटाउन पनि समस्या भोग्नु पयो। पर्यटन उद्यमीले आम्दानीको २ प्रतिशत रकम दिएर खर्च सञ्चालन जुटाएका थिए। पछि नेपाल भ्रमणमा आउने पर्यटकसँग विमानस्थलमै निश्चित रकम लिन थालेपछि बोर्डको वार्षिक बजेट वृद्धि भएर झन्डै डेढ अर्ब रुपैयाँ पुग्यो। बोर्डले बजार प्रर्वद्धन गर्नु सट्टा पर्यटकीय प्रोडक्ट विस्तार र पूर्वाधार निर्माणका लागि स्थानीय निकायलगायत विभिन्न संघसंस्थालाई बजेट वितरण गर्ने कार्यले पनि बोर्डको लक्ष्य परिपूर्तिमा प्रतिकूल असर परेको यथार्थ स्वीकार गर्नै पर्छ। विगतका गतिविधिको सिंहावलोकन गर्दा बोर्डको नेतृत्वमा रहनेहरूले राजनीतिक दवावमा पूर्वाधारका नाममा बिनायोजना बजेट खर्च गर्दा बोर्ड आफ्ना उद्देश्यबाट विचलित भएको निजी क्षेत्रले महसुस गयो। पर्यटन विकासका लागि पूर्वाधार निर्माण आवश्यक छ, तर त्यसको पहिचान गर्ने र त्यस्ता पूर्वाधार बनाउन सरकारलाई अग्रसर गराउने दायित्व बोर्डको हो। पर्यटनसँग सरोकार राख्ने मन्त्रालय र विभिन्न निकायलाई मार्ग निर्देश गर्नुपर्ने बोर्ड मन्त्रालयको एउटा महाशाखाजस्तो भएर काम गर्न थालेकाले पनि बोर्डको छवि ह्रासोन्मुख हुने क्रम बढ्दैछ। बोर्डको विविध कमजोरी देखिनुमा राजनीतिक दलहरू मात्र होइन, पर्यटन उद्योगमा संलग्न निजी क्षेत्रसमेत जिम्मेवार छ। बेलाबखत सरकारका तर्फबाट हुने अवाञ्छित दबाबको प्रतिवाद गर्नुपर्नेमा पर्यटन क्षेत्रका व्यक्तिहरू पनि राजनीतिक दल र नेतालाई रिझाएर बोर्डमा जाने प्रतिस्पर्धा गरेर नियम मिच्न उदृत भएका प्रशस्त उदाहरण छन्। निजी क्षेत्र हावी भएको बोर्डले आफ्नो कर्तव्य र उद्देश्यलाई निरन्तरता दिन सकेन। पर्यटन बोर्ड विगतमा अनेकन आर्थिक अनियमितताको आरोपबाट मुक्त हुन नसक्नु अर्को दुःखद् पक्ष छ। निजी क्षेत्रबाट नियुक्त भएका प्रमुख तथा बोर्ड सदस्यहरूले सरकार र निजी क्षेत्रका बीचमा समन्वय, सहयोग र सहभागिताका लागि पुलको भूमिका निर्वाह गर्नुपर्नेमा त्यसतर्फ आवश्यक ध्यान दिइएन। हवाई उड्ययनमा विद्यमान समस्या समाधान गरी अधिकतम विमानसेवाको उडान गर्ने वातावरण बनाउने, विभिन्न मन्त्रालयको नीतिगत निर्णयका कारण पर्यटन क्षेत्रमा परेका बाधा र समस्या पहिचान गरेर सरलीकृत बनाउने, समस्या समाधानमा सरकारलाई सुझाव दिने काममा केन्द्रित भएर अन्तर्राष्ट्रिय बजार प्रर्वद्धनमा सक्रिय भूमिका निर्वाह गर्नुपर्ने लगायतका कार्यमा त्यस्तो क्रियाशीलता निजीक्षेत्रले अनुभव गर्न पाएको छैन। यसै प्रसंगमा वन्यजन्तु पर्यटनमा विश्व प्रसिद्ध गन्तव्यलाई ओझेलमा पार्ने र व्यवसायीलाई हतोत्साही पार्ने सरकारी गतिविधिप्रति मौनता अर्को उदाहरणको रूपमा लिनु अतिशयोक्ति हुँदैन। चितवन राष्ट्रिय निकुञ्जमा सञ्चालित होटलहरूको सञ्चालन अनुमति रोकिएको कैयन वर्ष बित्दासमेत सरकारले न म्याद थपको निर्णय गर्दछ, न बन्द गर्ने निर्णय। यसको असर समग्र पर्यटन उद्योगमा परेको छ। कुनै बेला वाइल्डलाइफ टुरिज्ममा अग्रणी नेपालमा गुणस्तरीय पर्यटक आउन छोड्नुको कारण यो पनि हो। तर, बोर्डले यस्ता गम्भीर सवाल र मुद्दाहरूलाई संस्थागत रूपमा उठाउन सकेको अनुभूति हुँदैन। अबको जिम्मेवारी नेपाल पर्यटन बोर्ड प्रतिष्ठित संस्था भएकाले जिम्मेवार पदाधिकारीहरूले सन्तोषप्रद कार्य गरेनन् भन्ने आधारमा मात्र संस्थाको गरिमालाई कम मूल्यांकन गर्न हुँदैन। पर्यटन बोर्ड यो स्थितिमा आइपुग्नुमा पर्यटन उद्योगमा संलग्न व्यवसायीहरू कति जिम्मेवार छन् ? यस प्रसंगमा पर्यटन उद्योगमा क्रियाशील सबैको कमी कमजोरी पनि लेखाजोखा हुनुपर्छ। पर्यटन व्यवसायीको सामूहिक सक्रियता तथा अग्रसरतामा स्थापनाको २३ वर्ष पूरा गरिसकेको बोर्डलाई अझै जिम्मेवारपूर्ण र सुदृढ बनाउन सकिने सम्भावना छन्। विगतका कमी कमजोरीलाई आत्मसात गरेर पर्यटन उद्योगमा संलग्नबीच एकता प्रदर्शन गरी अघि बढ्न सकेमा पर्यटन बोर्डका साथै पर्यटन उद्योगमा विद्यमान समस्या समाधान गर्न सकिनेमा सन्देह छैन। विश्वव्यापी रूपमा पर्यटन उद्योग डेढ वर्षदेखि कोरोना भाइरसको महामारीका कारण थलिएको छ। यो उद्योगलाई लयमा फर्काउने दायित्व मुख्यतः सरकारको भए पनि आवश्यक कदम चालिएको छैन। खोपको प्राथमिकतामा सरकारले पर्यटन उद्योगलाई पनि राख्नुपर्नेमा यद्यपि खोपको प्राथमिकतामा पर्यटन क्षेत्र पर्न सकेको छैन। यस परिप्रेक्षमा हाल पर्यटक आगमनमा पूर्णविराम लाग्दा उत्पन्न संकटको योजनावद्ध व्यवस्थापन तथा नवीन प्रवद्र्धनात्मक रणनीति तर्जुमा र कार्यान्वयन गर्न निजी क्षेत्रले सरकारलाई सघाउनु आवश्यक छ। सरकार र बोर्डले पनि निजी क्षेत्रका गुनासालाई उपेक्षा गर्न मिल्दैन। देशमा एक पर्यटक आउँदा त्यसबाट १० व्यक्तिको रोजगारी सिर्जना भई बेरोजगारी समस्या समाधान गर्न सघाउ पुग्ने मात्र होइन, पर्यटन उद्योगबाट राज्यलाई उल्लेख्य विदेशी मुद्रा र राजस्व प्राप्त भई अर्थतन्त्रमा योगदान पुग्ने भए पनि यस उद्योगले अझै सरकारबाट पाउनुपर्ने महत्त्व नपाउनु बिडम्बना भएको छ। पर्यटन उद्योगमा निजी क्षेत्रको अर्बौं रुपैयाँ लगानी रहेको सन्दर्भमा पर्यटन उद्योगको विकास, विस्तार, अनगिन्ती योजना, गुरुयोजना र आश्वासनमा मात्र सीमित छ। व्यवहारमा कार्यान्वयन हुन सकेको छैन भने निजी क्षेत्र र बोर्डबीचको सहकार्यबिना पर्यटनले गति लिन सक्दैन। लेखक नेपाल पर्यटन बोर्डको संस्थापक सदस्य हुन्।"
ओलम्पिकमा ५७ वर्ष : सहभागितामा सीमित,"महेन्द्रनगर : खेलकूदको महाकुम्भ हो ओलम्पिक । यसैले हरेक खेलाडीको ओलम्पिक खेल्ने सपना हुन्छ । यसमा सहभागी हुने मात्र खेलाडीको इच्छा हुन्न । सहभागिता जनाउने खेलाडी हरसम्भव पदक चुम्ने प्रयास गर्छ । सपना देख्दैमा र इच्छा हुँदैमा पदक प्राप्त गर्न भने सम्भव छैन । खेलाडीको आफ्नो मेहनतले मात्र पदक पाउन कठिन छ । यसका लागि राज्यको लगानी आवश्यक छ । नेपाली खेलाडीले सन् १९६४ को टोकियो ओलम्पिकदेखि सहभागिता जनाउन थालेका हुन् । हालसम्म नेपाली खेलाडीले पदक प्राप्त गर्न भने सकेका छैनन् । ओलम्पिक सहभागितामा मात्र सीमित बनेको छ । सन् १९८८ को दक्षिण कोरियाको सिउलमा भएको ओलम्पिकमा सहभागी कञ्चनपुरका बक्सर विष्णुबहादुर सिंहले भने एउटा बाउट जितेका थिए। सो ओलम्पिकमा उनीसँगै डम्बरदत्त भट्ट पनि सहभागी थिए । हाल सुदूरपश्चिम खेलकुद प्रशिक्षण विभागको नेतृत्वमा रहेका ओलम्पियन सिंहले सिउल ओलम्पिकमा पाराग्वेका खेलाडीलाई पराजित गरेका थिए। सोही संस्करणमा सहभागी तेक्वान्दोका खेलाडी विधान लामाले कास्य पदक जितेपनि त्यो बेला तेक्वान्दो प्रदर्शनी खेलका रुपमा मात्र समावेश भएकाले त्यसले पदकको मान्यता पाउन सकेन् । बक्सिङका वरिष्ठ प्रशिक्षक एवं ओलम्पियन विष्णुबहादुर सिंहले सिउल ओलम्पिकमा पहिलो खेल पाराग्वेका खेलाडीलाई पराजित गरेका थिए। 'दोस्रो खेल अमेरिकासित परेको थियो,' उनले भने, 'खेल्दै गर्दा दोस्रो राउण्डमा रेफ्रीले खेल नै रोके ।' उनले दोस्रो खेलमा रेफ्री अलमलमा पर्दा आफ्नो खेल अधुरैमा रोकिएको बताए। 'रिङको कर्नरमा लगेर प्रहार गरिरहेको थिए ।' उनले भने, 'रेफ्रीले मलाई खेल्न नसक्ने भन्दै खेल नै रोके ।' उनले ओलम्पिकमा सहभागी हुनुपुर्व दुई महिना थाइल्याण्डमा बन्द प्रशिक्षणमा बसेको बताए । 'नेपालबाट बन्द प्रशिक्षणका लागि बक्सिङ खेलका सात जना गएका थियौँ, सिंहले भने, 'दुई जना खेलाडीको स्तर नपुगेको भन्दै नेपाल फर्कादिएको थियो ।' उनले नेपाली खेलाडीले पदक जित्ने आशा लिए पनि स्तर भने नपुगेको बताए। 'अरुहरुको चार वर्षे, आठ वर्षे तालिम योजनासहित खेलाडी प्रशिक्षणमा हुन्छन्, 'उनले भने, 'हाम्रो तालिमको स्तर नै पुग्दैन ।' उनले खेलाडीलाई वैदेशिक प्रशिक्षण तथा अन्तरराष्ट्रियस्तरका प्रतियोगितामा सहभागी गराइराख्नुपर्नेमा जोड दिए। 'हरेक खेलाडीले ओलम्पिक खेल्ने चाहना राख्नसक्छन्,' सिंहले भने, 'तर बक्सिङमा हामीपछि अहिलेसम्म नेपाली बक्सर पुग्न सकेका छैनन ।' यसैगरी डडेल्लधुराकी सरस्वती भट्टराई रियो ओलम्पिकमा एथ्लेटिक्समा सहभागी भएका थिए। हाल उनी त्रिभुवन आर्मी क्लबमा आबद्ध छिन् । त्यसैगरी सोल ओलम्पिकमा सहभागी अर्का बक्सर डम्बरदत्त भट्ट नेपाली खेलाडीहरुको स्तर पदक जित्ने अझै भइनसकेको बताए । 'अहिले सहभागिता मात्रै होला जस्तो छ,' उनले भने, 'योजना बनाएर खेलाडीलाई प्रशिक्षणमा गराउन सकिएको छैन । ' उनले खेलाडीलाई सधैँ बन्द प्रशिक्षण आवश्यक रहने बताए। 'उदायमान खेलाडीलाई छुट्टै राखेर अध्ययापनलगायतका प्रबन्ध मिलाउनुपर्छ, उनले भने, 'राष्ट्रियस्तरको प्रदर्शनले मात्रै बाहिरका प्रतियोगितामा पदकको आश गर्नु बेकार कुरो हो ।' खेलकूदको उर्वरभूमि सुदूरपश्चिम प्रदेशबाट ओलम्पिकसम्मको यात्रा तय गर्ने खेलाडीमा दिपक विष्ट पनि छन् । उनले सन् २००८ को बेइजिङ ओलम्पिकमा तेक्वान्दो खेलमा सहभागिता जनाएका थिए । हाल टोकियो ओलम्पिकमा सहभागी पौडीकी गौरिका सिंहको पुर्खौली घर सुदूरपश्चिमको बझाङ हो । स्वदेशको प्रशिक्षणको मात्र भरपर्नु परिरहेको ओलम्पियन दिपक विष्टले बताए। स्वदेशको प्रशिक्षणले मात्र पदक प्राप्त सहज नहुने हुँदा सरकारले खेलाडीलाई विदेशमा प्रशिक्षणाको व्यवस्था गर्नुपर्नेमा उनको जोड छ । ओलम्पिक यात्राको ५७ वर्षपछि नेपालका पाँच खेलाडी हाल टोकियोमा जारी ३२औँ गीष्मकालीन ओलम्पिकमा प्रतिस्पर्धा गरिरहेका छन् । प्रत्येक चार वर्षमा हुने ओलम्पिक यसपटक कोरोना भाइरसको महामारीका कारण एक वर्ष ढिला सुरु भएको हो । कोरोनाका कारण खेल स्थलमा दर्शकलाई प्रतिबन्ध लगाइएको छ । टोकियो ओलम्पिकमा ३३९ स्वर्ण पदकका लागि प्रतिस्पर्धा हुँदैछ । यसका लागि ११ हजार ९१ खेलाडी खेल मैदानमा छन् । नेपालबाट पौडीमा गौरिका सिंह र एलेक्स शाह, एथ्लेटिक्समा सरस्वती चौधरी, सुटिङमा कल्पना परियार र जुडोमा सोनिया भट्टले सहभागिता जनाए। रासस"
निर्मला पन्त हत्याका दोषीलाई कारवाही गर्न प्रधानमन्त्री देउवाको निर्देशन,"काठमाडौँ: प्रधानमन्त्री शेरबहादुर देउवाले निर्मला पन्तको हत्याबारे अहिलेसम्म भएको अनुसन्धानबारे जानकारी लिएको र दोषीलाई चाँडो कारवाही गर्न निर्देशन दिएको बताएका छन् । कन्चनपुरकी निर्मला पन्तको बलात्कारपछि हत्या भएको आइतबार तीन वर्ष पुगेको छ । सोही अवसरमा प्रधानमन्त्री देउवाले यस्तो प्रतिक्रिया दिएका हुन् । गृहमन्त्री र प्रहरी प्रमुखहरुलाई बोलाएर उक्त घटनाबारे जानकारी लिएको उनको भनाइ छ । साथै घटनाका दोषी छिट्टै पत्ता लगाएर कारवाही गर्न निर्देशन दिएको पनि उनले बताए । प्रधानमन्त्री देउवाले ट्वीटरमा लेखेका छन् ""निर्मला पन्तको हत्या भएको तीन वर्ष पुगेको दिन आज मैले गृह मन्त्री र प्रहरी प्रमुखलाई बोलाएर अहिलेसम्म भएको अनुसन्धानबारे जानकारी लिएको छु। चाँडोभन्दा चाँडो दोषी पत्ता लगाएर कारवाही गर्न निर्देशन पनि दिएको छु ।"" तीन वर्षअघि साउन महिनामा कन्चनपुरकी १३ वर्षीया बालिका निर्मला पन्तको बलात्कारपछि हत्या भएको थियो । तर घटनाका दोषी हालसम्म भेटिएका छैनन् । तर दोषी पत्ता लगाउन माग गर्दै अधिकारकर्मीहरुले बारम्बार प्रदर्शन समेत गर्दैआएका छन् ।"
मुस्ताङमा कोरोना खोप पुगेपछि स्थानीय उत्साही,"जोमसोम: मुस्ताङमा मुस्किलले कोरोना विरुद्धको खोप आइपुगेपछि यहाँका ९० प्रतिशत नागरिक खोपको पहुँचमा जोडिने पक्का भएको छ। कोरोना कहरका कारण लामो सयमदेखि पोखराजोमसोम हवाई सेवा संञ्चालन नभएको र बर्खायामको मौसममा बाढी पहिरो र नदी कटानका कारण ठाउँठाउँमा सडक अवरुद्ध हुँदै गर्दा जिल्ला स्वास्थ्य कार्यालय मुस्ताङले निकै कष्ट गरी मुस्किलले कोरोना विरुद्धको खोप ६ दिनअघि जिल्ला भित्र्याएको थियो । मुस्ताङमा गत सोमबार अमेरिकी अनुदानको कोरोना विरुद्धको जोन्सन एण्ड जोन्सन खोप ढुवानी गरिए पनि स्वास्थ्य मन्त्रालयले ५० देखि ५४ वर्ष उमेर समूहका नागरिकलाई मात्र खोप लगाउने निर्देशन गरेपछि खोप कार्यक्रम ६ दिन पर धकेलिएको थियो। तर, स्वास्थ्य कार्यालयले भने मुस्ताङका ५ वटै स्थानीय तहलाई १८ वर्षदेखि ५४ वर्षका नागकिरलाई खोप लगाउन स्थानीय तहसँग समवन्य गरी तथ्याङ्क संकलन गरेको थियो । केन्द्रीय खोप नीतिले प्रभावित बनेको खोप अभियान जिल्लाबाट यथाशीघ्र खोप प्रदान गर्न दवाव सृजना भएपछि गण्डकी प्रदेशको समन्वयमा दुर्गम तथा कम जनसंख्या रहेको मनाङ र मुस्ताङमा १८ वर्षदेखि माथि उमेरका नागरिकलाई खोप लगाउने अनुमती दिइएको थियो। गण्डकी प्रदेशको स्वास्थ्य आपूर्ति शाखाबाट मुस्ताङलाई ६ हजार ५ सय डोज अमेरिकी जोन्सन एण्ड जोन्सन खोप उपलब्ध गराएको थियो । उक्त खोपको कोल्ड स्टोर बक्स ठाउँ ठाउँमा बोकाउँदै र विभिन्न ठूलो खोलामा ट्याक्टर मार्फत तार्दै मुस्ताङसम्म ल्याइएको थियो । स्वास्थ्य कार्यालय मुस्ताङले जिल्लामा आएको खोप ५ वटै स्थानीय तहलाई आवश्यकता र औचित्यको आधारमा वितरण गरेको जनाएको छ । खोपको ब्यग्र पर्खाइमा बसेका मुस्ताङीहरु आइतबारबाट खोपको पहुँचमा जोडिँदै छन् । यसका लागि मुस्ताङका पालिकाहरुले समय तालिका मिलाएर नागरिकलाई खोप लगाउने व्यवस्था मिलाएका छन् । उपल्लो मुस्ताङको लोमान्थाङमा आइतबारदेखि तीन दिनसम्म नागरिकलाई खोप लगाउने कार्यक्रम राखेको छ भने लोघेकर दामोदरकुण्ड गापाले एकै दिन ५ वटै वडामा स्वास्थ्यकर्मी तथा स्वंयसेवक खटाएर खोप लगाउने जनाएको छ । लोमान्थाङ गापाले दोश्रो दिन सीमावर्ती क्षेत्र छोसेर र छोनुपमा खोप लगाउने कार्यक्रम राखेको छ । लामो समयदेखि खोपको ब्यग्र पखाइमा बसेका उपल्लो मुस्ताङबासी खोप लगाउने अवसर पाउँदा उत्साही भएको लोघेकर दामोदरकुण्ड गापाकी स्वास्थ्यकर्मी पासाङ ढोल्मा गुरुङले जानकारी दिइन् । यस्तै, वारागुङ मुक्तिक्षेत्रमा झन्डै १८ सय नागरिक खोपको पहुँचमा जोडिने स्वास्थ्य संयोजक खगेन्द्र बोहोराले जानकारी दिए । उनले कोरोनाका कारण स्थानीय जनजीवन प्रभावित भएकोमा खोप अभियानले स्थानीय जनजीवन सामान्य रुपमा फर्किने दावी गरे । स्वास्थ्य कार्यालय मुस्ताङले भूगोल र जनसंख्याको आधारमा उपल्लो मुस्ताङको लोमान्थाङलाई एक हजार ५० डोज र लोघेकर दामोदरकुण्ड गापालाई ९ सय डोज खोप उपलब्ध गराएको स्वास्थ्य प्रमुख टीकाराम भण्डारीले जानकारी दिए । यस्तै, मुस्ताङको तल्लोक्षेत्र वारागुङ मूक्तिक्षेत्र, घरपझोङ र थासाङ गापालाई १२१२ सय डोज जोन्सन एण्ड जोन्सन खोप पठाएको उनले बताए। जिल्ला स्वास्थ्य कार्यालय मुस्ताङलाई उपलब्ध खोपको डोजले ९० प्रतिशतसम्म थेग्न सक्ने स्वास्थ्य कार्यालयको भनाइ छ । यसअघि मुस्ताङमा स्वास्थ्यकर्मी, सुरक्षाकर्मी, कर्मचारी, जनप्रतिनिधि, पत्रकार, सरसफाईकर्मी र ५५ वर्ष माथिका नागरिकले कोभिसिल्ड र भेरोसिल खोप लगाइसकेका थिए ।"
पोखरामा अवैध नदी उत्खनन गर्ने ५५ वटा गाडी नियन्त्रणमा,"पोखरा: अवैध रूपमा नदी उत्खनन गर्ने ५५ वटा सवारी साधन (टिपर र ट्याक्टर) लाई कास्की प्रहरीले नियन्त्रणमा लिएको छ । अवैध रूपमा नदीजन्य पदार्थ गिट्टी, बालुवा उत्खनन भइरहेको सूचनाको आधारमा जिल्ला प्रहरी कार्यालय कास्की र वडा प्रहरी कार्यालय बगरबाट खटिएको प्रहरी टोलीले पोखरा १९ पुरन्चौरबाट शनिबार ती गाडी नियन्त्रणमा लिएको हो । सेती नदीको पुरन्चौरस्थित ढोडेनीघाट अवैध रूपमा नदीजन्य पदार्थ गिट्टी, बालुवा उत्खनन गरिरहेका टिपर २२ वटा, मिनी टिपर १७ वटा र ट्याक्टर १६ वटा गरी जम्मा ५५ वटा सवारी साधनहरूलाई नियन्त्रणमा लिइ आवश्यक कारवाहीका लागि पोखरा महानगरपालिकाको कार्यालय कास्कीमा पठाइएको कास्की प्रहरी प्रवक्ता डिएसपी सुवास हमालले जनाएका छन् । ती गाडीधनीले नगरपालिकालाई कम्तीमा १० हजार रुपैयाँ जरिवाना तिरेका छन् । जरिवाना तिरेको रसिदका आधारमा मात्रै प्रहरीले धनीलाई गाडी फिर्ता लैजान दिएको छ ।"
उपत्यकामा १० दिन निषेधाज्ञा थपियो नाराजुलुस गर्न नपाइने,"काठमाडौं काठमाडौं उपत्यकामा जारी निषेधाज्ञा थप १० दिन लम्बिएको छ। उपत्यकाका तीनै जिल्लाका प्रमुख जिल्ला अधिकारीको संयुक्त बैठकले यस्तो निर्णय गरेको हो। निषेधाज्ञा साउन २० गतेसम्म लम्ब्याइएको हो। उपत्यकामा गत वैशाख १६ गतेदेखि निषेधाज्ञा जारी छ। तर, पछिल्लो समयता निषेधाज्ञा खुकुलो पार्दै लगेको छ। निषेधाज्ञा केही सहज बनाए पनि सभा, सम्मेलन, सिनेमा हल डान्सबार दोहोरी नाचघर क्लब स्वीमिङ पुल मनोरञ्जन स्थल संग्रहालय रंगशालामा हुने दर्शक सहितको खेलकुद र मानिसहरुको भीडभाड हुने अन्य कार्यक्रम गर्न गराउने पाइने छैन। यस्तै खुला स्थानमा मानिसहरु भेला जम्मा हुन, भीडभाड गर्न जुलुस जात्रा महोत्सव भोजभतेर आदि गर्न पाइने छैन।"
चूरे जोगाउन हरित अभियान,"जनकपुरधाम : हरित अर्थतन्त्रको आयाम र पद्धतिका आधारमा चुरेको संरक्षण गरी आर्थिक विकासमा टेवाका लागि महोत्तरीबाट हरित अभियान सुरु गरिएको छ । नेकपा माओवादी केन्द्रका स्थायी समिति सदस्य गिरिराजमणि पोखरेलले चुरेको संरक्षण र प्राकृतिक स्रोत साधनको दिगो उपयोग गरेर देश विकास टेवा पुर्याउन हरित अभियान सञ्चालन गरिएको जनाए । उनले चुरे सभ्यताको प्रतीकसँगै आर्थिक विकासको मुख्य आधार भएकाले एकातिर चुरे संरक्षण गर्नुछ, अर्कातिर विकासको काम पनि गर्नुपर्नेछ, पोखरेलले भने, यस्तोमा संरक्षणकारी भूमिकासँगै चुरेको दिगो उपयोगको विकल्प छैन । देशकै जनसंख्याको आधा हिस्सा चुरेमा निर्भर छ, त्यसैले चुरेको हरियाली जोगाउन, जैविक विविधता बचाउन, जलाधार संरक्षणमा एकीकृत विधि अपनाउनुपर्छ । पूर्वशिक्षा विज्ञान तथा प्रविधि मन्त्री समेत रहेका पोखरेलले चुरेको दिगो संरक्षणका लागि सबै क्षेत्रको सहकार्य जरुरी रहेको औँल्याउदै वन र मानिसको जीवन अन्तरनिर्भर रहेकाले त्यसको प्रयोग गर्दा प्रकृतिलाई हानी पुर्याउ गतिविधि सकेसम्म कम गर्दै अगाडि बढ्नुपर्ने बताए । चुरे संरक्षणको पहलमा महोत्तरी निर्वाचन क्षेत्र नं १ का प्रतिनिधिसभा सदस्य समेत रहेका पोखरेलले जिल्लाको गौशाला, बर्दिबास र भंगहा नगरपालिकाबाट अभियान सुरु गरेका हुन् । आइतबार जनकपुरमा पत्रकार सम्मेलन गरी चुरे संरक्षणका लागि हरित अभियान चलाउने र पहिलो चरणमा ३ लाख विरुवा रोपिने जानकारी दिए । हरित अभियान सम्पूर्ण मानव तथा प्रकृतिबीचको स्वास्थ्य सम्बन्धलाई पुर्नःस्थापित गराउने पहल हो, यस अभियानले समुदायले भोगी रहेको विभिन्न समस्याहरुलाई क्रमगत रुपमा निर्मूल पार्न सहयोग गर्नेमा सहयोग गर्छ,' पोखरेलले भने । हरित अभियानले पारिस्थितक प्रणालीको पुर्नःस्थापना, विपद् व्यवस्थापन, पारिस्थितिक प्रणालीमा आधारित कृषि, संवेदनशील क्षेत्रमा प्राकृतिक श्रोतको दोहनलाई नियन्त्रण र ज्ञान केन्द्रको अवधारणाका कार्यक्रम सञ्चालन गर्न समन्वनात्मक भूमिका निर्वाह गर्ने उनले विश्वास व्यक्त गरे ।"
तेस्रो भेरिएन्टको तयारीमा अस्पताल,"दाङ : कोरोना संक्रमणको तेस्रो भेरिएन्ट सुरु हुने आशंकासँगै दाङका अस्पतालमा तयारी थालिएको छ । जिल्लाका ठूला अस्पताल राप्ती प्रादेशिक अस्पताल, तुलसीपुर मेट्रो अस्पताल र राप्ती स्वास्थ्य विज्ञान प्रतिष्ठान घोराहीले तेस्रो भेरिएन्टको उपचारको तयारी थालेका हुन् । जिल्लामा कोरोना विशेष अस्पतालको रुपमा सञ्चालन भएको राप्ती प्रादेशिक कोरोना विशेष अस्पताल र राप्ती प्रादेशिक अस्पतालमा बालबालिकाको उपचार केन्द्रित गरेर पूर्व तयारी थालिएको अस्पतालका मेडिकल सुपरिटेनडेन्ट डाविनोद सिहले जानकारी गराए । राप्ती स्वास्थ्य विज्ञान प्रतिष्ठानले समेत बालबालिका केन्द्रित उपचारका लागि केन्द्रत हुन थालेको छ । तेस्रो भेरियन्टको यो अवस्थालाई मध्यनजर गरेर अस्पतालले आफ्नो खालको तयारी गरेको उनको भनाइ छ । संघीय र प्रदेश सरकारको सहयोगमा आइसीयु, पीआइसीयु बेडको व्यवस्थापन भइरहेको र दैनिक ७५ सिलिन्टर अक्सिजन उत्पादन गर्ने गरी अक्सिजन प्लान्ट निर्माणको चरणमा रहेको बताए । राप्ती प्रादेशिक कोरोना विशेष अस्पतालका मेसु सिहले तेस्रो भेरियण्ट बच्चाहरुमा केन्द्रित हुने अनुमान भए पछि उपचारलाई पनि त्यहि अनुसार केन्द्रित गर्न थालिएको बताए । उनले बालबालिकाको उपचारलाइृ केन्द्रित गरेर पिआसियु, एचडियु, आसीयु बेडहरुको व्यवस्थापन सुरु भएको र उपचारलाई बालबालिका केन्द्रित गर्ने योजना सहित काममा जुटेको बताए । त्यसै गरेर अस्पतालमा अक्सिजन प्लान्ट जडानको काम समेत सुरु भएको बताए । त्यसका लागि संघीय सरकारले एक करोड पचास लाख रुपैया व्यवस्थापन गरेको छ । प्रादेशिक अस्पतालमा २५ बेड एचडियु, १५ बेड पिआइसियु बेड, १४ वटा भेन्टीलेटर बेड तयारी अवस्थामा रहेकोे मेसु डा सिहले बताए । उनले सय वेड जनरल बेड तयारी अबस्थाका रहेको जानकारी दिए । उनले यसका लागि संघीय सरकारबाट एचडियु बेडका लागि ३ करोड, पिआइसियु बेडको लागि ९ करोड र अक्सिजन प्लान्टका लागि १ करोड ५० लाख रुपैयाँ अस्पतालमा आएको हो । अस्पताल पूर्ण तयारीमा भए पनि जागरुपता सचेतना र स्वास्थ्य सुरक्षाका लागि सबै सजक हुनु पर्ने बताए । दोस्रो भेरियन्ट अन्त्य नहुदै तेस्रो सुरु भएको होकी भन्ने अबस्था आएको तुलसीपुर उपमहानगरपालिकाका जनस्वास्थ्य निरीक्षक विमल केसीले बताए । उनले अहिले केहि बच्चाहरुमा समेत कोरोना देखिएर अस्पतालमा उपचार भइरहेको बताए । तुलसीपुरमा पछिल्लो समय पाँचजना बच्चामा कोरोना संक्रमण भइसकेको छ । उनीहरुको तुलसीपुर मेट्रो अस्पतालमा उपचार भइरहेको छ । बच्चाहरुमा कोरोना संक्रमण देखिन थालेपछि नगरमा उच्च स्तरमा तयारी थालिएको केसीले बताए । घटेन लापरबाही कोरोनाको दोस्रो भेरियन्टको संक्रममण केही कम भएको छ । सरकारले निषेधाज्ञालाई स्माट गराउँदै गए पछि नागरिकहरु पनि स्वास्थ्य सुरक्षाको मापदण्ड पालना नगरेर स्मार्ट लापरबाहीमा देखिन्छन । दोस्रो भेरिएन्टको अन्त्य नहुँदै तेस्रो भेरियन्टको चर्चा आएको भए पनि आम नागरिकमा लापरवाही बढी नै देखिएको छ । दाङका बजारहरुमा नागरिकको लापरवाही धेरै नै देखिन थालेको छ । बजार हिड्दा होस या सरकारले उपलब्ध गराएको कोरोना खोपको अबस्थामा होस लापरबाही अत्यधिक देखिएको छ । कोरोनाको दोस्रो लहर विस्तारै कमभएको भन्दै जनजीवन सामान्य अबस्थामा फर्किएको देखिन्छ । परिक्षण र संक्रमणदर कम हुँदै जाँदा बजार तथा सार्वजनिक यातायातका सवारी साधन संचालनमा छन । सार्वजनिक यातायतामा मापदण्ड तोकिएको भए पनि त्यो कार्यान्वयल भएको छैन । जोखिम भने घटेको छैन । अझ बढेको देखिन्छ । स्थानीय व्यवसायीहरुले भने कोरोनाबाट सुरक्षित हुन आफै सजक हुनु पर्ने आफै ख्यान गनु पर्ने बताएका छन । तेस्रो भेरियन्टको व्यबस्थापनकोलागि स्थानीय सरकारले नयाँ तवरले काम गर्नुपर्ने र सुरक्षित हुने वातावरण बनाउन आग्रह गरेका छन । सबैक्षेत्र विस्तारै खुल्दै जाँदा लापरबाही पनि बढेको छ । लापरबाहीले जोखिम पनि बढेको छ ।"
ओढारमा लुकाएको अवस्थामा २२ नाल भरुवा बन्दुक भेटियो,बागलुङ: बागलुङको तमानखोलामा लुकाइराखेको अवस्थामा प्रहरीले २२ नाल भरुवा बन्दुक फेला पारेको छ । आइतबार दिउँसो प्रहरी चौकी बुङ्गादोभानबाट खटिएको प्रहरीको गस्ती टोलीले २२ नाल भरुवा बन्दुक ओढारमा लुकाइराखेको अवस्थामा फेला पारेको हो । तमानखोला गाउँपालिका४ लामेलास्थित घट्टेखोला नजिकै रहेको ओढारमा १ नाले भरुवा बन्दुक १२ नाल र तमानखोला३ मार्के खोलाको ओढारमा १ नाले १० नाल बन्दुक फेला परेको जिल्ला प्रहरी कार्यालय बागलुङका सूचना अधिकारी तथा प्रहरी नायव उपरीक्षक इकवाल हवारीले जानकारी दिए । ओढारबाट बरामद गरिएको बन्दुक इलाका प्रहरी कार्यालय बुंगादोभान ल्याएर राखिएको छ । प्रहरीले अवैध भरुवा बन्दुक सहित पक्राउ र कारवाही गर्ने क्रम तिब्र बनाउन थालेपछि स्थानीयले डराएर ओढारमा लुकाएर राखेको हुनसक्ने हवारीले बताए । बन्दुकको कसले राखेको भन्ने खुलेको छैन । यसका बारेमा थप अनुसन्धान भइरहेको हवारीको भनाइ छ ।
"२ हजार ५० कोरोनामुक्त हुँदा २२ सय ३७ संक्रमित थपिए, १८ को मृत्यु",काठमाडौं : पछिल्लो २४ घन्टामा २२ सय ३७ जनामा कोरोना भाइरस (कोभिड१९) संक्रमण पुष्टि भएको छ। १३ हजार ८३४ नमूना परीक्षणमा २२ सय ३७ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। १० हजार ५६९ नमूनाको पीसीआर र ३२ सय ६५ नमूनाको एन्टिजेन विधिबाट परीक्षण भएको थियो। जसमा १५ सय ३९ को पीसीआरबाट र ६९८ जनाको एन्टिजेन विधिबाट गरिएको परीक्षणमा संक्रमण देखिएको हो। यस्तै पछिल्लो २४ घन्टामा २ हजार ५० जना कोरोनामुक्त भएका छन्। योसहित कोरोनाबाट निको हुनेको संख्या ६ लाख ४३ हजार ६१५ पुगेको छ। मन्त्रालयका अनुसार पछिल्लो २४ घन्टामा थप १८ जनाको मृत्यु भएको छ। यो सहित नेपालमा कोरोनाबाट मृत्यु हुनेको संख्या ९ हजार ७ सय १३ पुगेको छ।
राजनीतिलाई बेठीक बाटोमा लान खोजिँदैछ : ओली,"काठमाडौं : नेकपा (एमाले) का अध्यक्ष केपी शर्मा ओलीले पार्टीमा बाटो बिराएकालाई फर्केर आउन आग्रह गरेका छन् ।अखिल नेपाल महिला सङ्घ (अनेमसङ्घ) को सचिवालयको प्रथम बैठकलाई आइतबार भर्चुअल सम्बोधन गदै ओलीले यस्तो आग्रह गरेका हुन्। उनले यसअघि पनि बाटो बिराएकालाई आममाफी दिने घोषणा गरेका थिए। 'बाटो बिराएकालाई पनि फर्केर आउन आग्रह गर्छु, पार्टीको नीति र सिद्धान्तअनुसार चल्नुपर्छ, उनले भने, 'पार्टीलाई स्वार्थ र विकाउमा नलगाउ, देशको सबैभन्दा बढी जनसङ्ख्या एमालेमा छन्, परिपक्क राजनीतिक पार्टी हो, यो देशको मुख फेर्ने पार्टी हो ।' पूर्वप्रधानमन्त्रीसमेत रहेका अध्यक्ष ओलीले पार्टीलाई नमूना बनाई सुशासन र विकासका लागि काम गर्नुपर्नेमा जोड दिए। उनले भने, 'राजनीतिलाई बेठीक बाटोमा लान खोजिँदैछ, राजनीतिलाई संसद्बाट अलग्याउन खोजिँदैछ, राजनीतिलाई राजनीतिबाट अलग्याइँदैछ, त्यही सम्झेर मैले जनतामा जानुपर्छ भनेर निर्वाचनको घोषणा गरेको थिएँ ।' अध्यक्ष ओलीले एमाले पनि भन्न नछाड्ने, अनुचित क्रियाकलापमा सहभागी हुने क्रियाकलाप अपराध विषय भएको र यसले लोकतान्त्रिक आन्दोलनलाई असर परेको बताए। 'एकछिन आकाशमा बादल आउन सक्छ, एकछिन ओझेल पार्न सक्छ तर एकछिनपछि सूर्यले प्रकाश दिन्छ नै, 'उनले भने, 'न्यानोपन दिन्छ नै, यसले आफ्नो सही विचार र सही मार्ग पनि हो, त्यसका लागि महिला जगत्ले ठूलो सहयोग जरुरी छ ।' उनले सामाजिक जीवनका हरेक क्षेत्रमा महिला सहभागिता वृद्धि गर्दै लैजानुपर्नेमा जोड दिए। सङ्घका संयोजक थममाया थापाले पार्टीलाई सङ्गठित भएर अगाडि बढाउनुपर्ने र यसका लागि योजनाबद्ध तरिकाले अघि बढ्नुपर्नेमा जोड दिए।रासस"
जबरजस्ती करणीको अभियोगमा पक्राउ,सिन्धुली : सिन्धुलीमा २३ वर्षीया महिलालाई जबरजस्ती करण गरेको अभियोगमा एकजना पक्राउ परेका छन् । कमलामाई नगरपालिका २ भद्रकालीका २५ वर्षीय सागर थिङलाई जिल्ला प्रहरी कार्यालय सिन्धुलीले पक्राउ गरेको हो । जिल्ला प्रहरी कार्यालय सिन्धुलीका प्रवक्ता (डिएसपी) मनोज कुमार लामाका अनुसार थिङलाई २०७७ मंसिर ९ गते महिलालाई जबरजस्ती करणी गरेको अभियोगमा पक्राउ गरिएको हो । पीडित महिलाका आफन्तले जाहेरी दिएपछि फरार रहेका थिङलाई प्रहरीले आफ्नै घरमा लुकिछिपी बसेको अवस्थामा पक्राउ गरेको हो । उनलाई नियन्त्रणमा लिएर आवश्यक अनुशन्धान कार्य सुरु गरिएको लामाले बताए।
"दशगजानजिक पुरुषको शव फेला, पहिचान खुल्न बाँकी","विराटनगर : नेपालभारत सीमा क्षेत्रअन्तर्गत विराटनगर महानगरपालिका१६ दरैयास्थित उखुबारीमा आइतबार बिहान एक पुरुषको शव फेला परेको छ । अन्दाजी २५३० वर्षीय पुरुषको पहिचान खुल्न बाँकी छ । कालो पेन्ट र सेटो रंगको सेन्डो गञ्जी लगाएका पुरुषको शव दुई देशीय सीमा छुट्याउने दशगजाबाट लगभग सय मिटरजति नेपालतिर भेटिएको प्रहरीले जनाएको छ । स्थानीय बासिन्दाले शव देखेपछि प्रहरीलाई खबर गरेका हुन् । फरेन्सिक डाक्टरसहित घटनास्थल पुगेको इलाका प्रहरी कार्यालय रानीका प्रहरी निरीक्षक प्रकाश राउत नेतृत्वको प्रहरी टोलीले घटनाको अनुसन्धान थालेको छ । मोरङ प्रहरी प्रमुख एसपी जनार्दन जिसीले घटनास्थलबाट उठाएर शव पोस्टमार्टमका कोसी अस्पताल ल्याइएको जानकारी दिए । नेपालभारत सीमाअन्तर्गत दशगजानजिक बेवारिसे अवस्थामा पुरुषको शव भेटिएको छ, उनले भने, मृत्युको कारण र मृतकको पहिचान खुल्न सकिरहेको छैन । मृतकको शरीरको बाहिरी भागमा भने चोटपटक नदेखिएको जिसीले बताए । उनका अनुसार पोस्टमार्टम रिपोर्ट प्राप्त भएपछि घटनाको वास्तविकता पत्ता लाग्ने अपेक्षा गरिएको छ ।"
नीतिकथा : सकारात्मक सोच,"एक घरमा वृद्ध बुबा र किशोर अवस्थाका छोरा बस्थे। दिनको दुई छाक टार्न पनि मुस्किल पर्ने परिवारले जसोतसो गरेर बेलुकाको छाक टारे। एक दिन गोठमा गाईलाई घाँस हालेर सुत्न गए। उक्त राति त्यो गोठमा एक सुन्दर र आकर्षक घोडा आएर बसेछ। बिहान गरिबको गोठमा घोडा आएको कुरा गाउँभर फैलियो। गाउँलेहरू जम्मा हुन्छन् र आकर्षक घोडा हेर्दै भन्छन्, बुढा तिम्रा दुःखका दिन गए, अब यो घोडा बेचेर धनी बन यो घोडाले तिमीलाई धनी बनाउँछ। गाउँलेका कुरा सुनेर ती वृद्धाले भने, राम्रो या नराम्रो के भयो त्यो मलाई थाहा छैन, तर जे भयो ठिकै भयो। राजाले पनि घोडाको चर्चा थाहा पाएपछि घोडा खरिद गर्न टोली पठाए। वृद्धसँग उक्त टोलीले बिन्ती बिसाए र भने हामीलाई महाराजले पठाएको हो, यो घोडा हामी लैजान्छौ हजुर के माग्नु हुन्छ हामी दिन तयार छौं। त्यो कुरा सुनेर वृद्धले जवाफ दिए, म हजुरहरू र महाराजसँग क्षमा प्राथी छु, म यो घोडा दिन सक्दिनँ। यसो भन्दै उनले टोली बिदाइ गरे। त्यो कुरा गाउँलेले थाहा पाए र भने, बुढा, तिमी किन बहुलाएको ? त्यो घोडा बेचेको भए धेरै पैसा आउथ्यो तिमीले धनी हुने बाटो गुमायौ। आरामले सुख सयलले बस्न पाउने थियौ। गाउँलेका कुरा सुनेर बुढाले जवाफ दिए, राम्रो या नराम्रो के भयो त्यो मलाई थाहा छैन तर जे भयो ठिकै भयो। यो कुरा सुनेर गाउँले अचम्ममा परे हेर्दा हेर्दै २३ दिन बिते बुढाको घोडा गोठबाट हरायो। गाउँले फेरि भने, हामीले भनेको मानेनौ अब के गर्छौ त बुढा ? फेरि बुढाले जवाफ दिए, राम्रो या नराम्रो के भयो थाहा छैन, तर जे भयो ठिकै भयो। फेरि दोस्रो दिन त्यो सुन्दर र आकर्षण घोडाले आफूजस्तै ५ ओटा सुन्दर घोडा लिएर सोही गोठमा आयो। गाउँलेले भने, बुढा, तिमी भाग्यमानी रहेछौ, अब यो मौका नगुमाऊ। बुढाले गाउँलेको कुरा फेरि मानेनन्। किशोरावस्थाको छोरालाई घोडाको हेरचाह र तालिम दिन लगाए। तालिम दिने क्रममा घोडाले लडाएर छोर को हात भाँचियो र छोरा अपांग भयो। गाउँले भने, बुढा, कसैले भनेको मानेनौ। आज यो दिन देख्नका लागि रहेछ तिमीले यस्तो गरेको। बुढाले जवाफ दिए, राम्रो या नराम्रो के भयो थाहा छैन तर जे भयो ठिकै भयो। केही महिनापछि देशमा जनआन्दोलन सुरु हुने भयो। गाउँका सबै किशोर अवस्थाका छोराछोरीले युद्धमा जानुपर्ने भयो। सबै युद्धमा गए अपांग छोराबाहेक। फेरि गाउँले बुढाको घरमा जम्मा भए र रुँदै भने, तिमी धेरै भाग्यमानी रहेछौ बुढा, बुढेसकालमा सहाराका लागि छोरा साथमा छ। हाम्रा छोराछोरी युद्धमा गए। बुढाले भने तिमीहरू जस्तोसुकै परिस्थितिमा नकारात्मक पक्षलाई जोड दिन्छौ। म हरेक परिस्थितिमा सकारात्मक सोचका साथ सामना गर्न खोज्छु। कथाले आफूले आफूलाई हेर्ने दृष्टिकोण बदल्यौ भने कहिले पनि दुःखी नहुने सन्देश दिएको छ।"
संरक्षणको पर्खाइमा तोपहरू,"हेटौंडा : नेपाल एकीकरणका साक्षी मकवानपुर चिसापानी गढीका ऐतिहासिक तोपहरूसँगै बहुमूल्य सामानहरू संरक्षणको पर्खाइमा छन्। कालभैरव र बटुक भैरवको मन्दिरलाई घेरेर राखेको लामो मार क्षमता रहेको सातवटा तोप संरक्षणको अभावमा बेवारिसे अवस्थामा रहेको हो। हेटौंडाकाठमाडौं छोटो मार्गअन्तर्गत भीमफेदी गाउँपालिका६ चिसापनीस्थित गढीका ती ऐतिहासिक सामग्रीहरू एक्लो पुजारीको जिम्मामा रहेको छ। सुरक्षा अभावमा २०६८ सालमा यहाँ रहेको बहुमूल्य पञ्चरत्न, मुकुटमाला र नाग मुकुट चोरी भए पनि सरकारले यसको संरक्षणमा हालसम्म चासो दिएको छैन। राजा पृथ्वीनारायण शाहले अंग्रेज फौजलाई हराएपछि भाकल पूरा गर्न यहाँ बटुक भैरव र काल भैरव मन्दिर स्थापना गरेको इतिहास छ। गढीमा रहेको आकासे तोप पृथ्वीनारायण शाहले अंग्रेज फौजलाई हराउँदा प्रयोग गरेको इतिहास छ, भीमफेदी ६ नम्बर वडा अध्यक्ष सीताराम थापाले भने, काल भैरवलाई पृथ्वीनारायण शाहले आकासे तोपभित्र बन्द गरेर राख्नुभएको कथन छ, भित्र के छ अहिलेसम्म कसैले खोलेर हेरेका छैनन्। यहाँ रहेको बटुक भैरवको नाममा सेनाको बटुक दल कम्पनी १८४२ साल आषाढ ३० गते स्थापना भएको थियो। नेपाली सेनाको बटुक दल माओवादी सशस्त्र द्वन्द्वको समयमा हटाइएको थियो। त्यसयता चिसापानी गढीमा बिहान बेलुका पुजारीले धुपबत्ती गर्ने बाहेक अन्य सुरक्षा छैन। गढीको दक्षिणतर्फ फर्काएर राखिएको काली तोपले ६१ किलोमिटर परसम्म प्रहार गर्न सक्ने मन्दिरका पुजारी मानबहादुर पौडेलले बताए। यसको लम्बाइ १५ फिट ९ इन्च रहेको छ, भने तोपमा प्रयोग गरिने गोलाहरूमा श्री ३ जंगबहादुर लेखिएका छन्, उनले भने, पूर्वतर्फ रहेको पहिलो तोपले बागमती खोलासम्म प्रहार गर्न सक्छ। दोस्रो तोपले भीमफेदीको सुपिङसम्म, पश्चिमतर्फ राखिएको तोपले पोखरासम्म, दक्षिणतर्फ राखिएको तोपले हेटौंडाको रातोमाटेसम्म प्रहार गर्न सक्ने बताइएको छ। सात वटा तोपकोबीचमा घेरिएर रहेको चिसापानी गढीस्थित बटुक भैरव र काल भैरवको मूर्ति महिलाले हेर्न नहुने धार्मिक मान्यता छ। पुजारी पौडेलले भने, गढीभित्र रहेको बटुक भैरवको मूर्ति महिलाले हेरेमा अनिष्ट हुने जनविश्वास छ, त्यसैले महिला मन्दिरभित्र प्रवेश गर्दैनन्। गढी संरक्षणका लागि सुरक्षा टोली खटाउन स्थानीय प्रशासन र प्रहरीमा पहल गरेपनि कसैले चासो नदिएको चिसापानी गढी संरक्षण समितिका अध्यक्ष तथा वडा अध्यक्ष थापाको गुनासो छ। मन्दिरमा धुपबत्ति गर्न गाउँपालिकाले पैसा दिन्छ, राज्यको अरु कुनै सहयोग छैन, उनले भने, इतिहास बोकेको गढी र यसका महत्वपूर्ण सामानहरूबारे राज्यले चासो नदिँदा हराउँदै जाने सम्भावना बढी छ। गढी संरक्षणको पहलले सार्थकता पाउन लागेको भीमफेदी गाउँपालिका अध्यक्ष हिदम लामाले बताए। संस्कृति पर्यटन तथा नागरिक उड्डयन मन्त्रालयले गाउँपालिकासँगको सहलगानीमा यसको संरक्षण र पुनर्निर्माणका लागि ५ करोड रुपैयाँ बजेट विनियोजन गरेको छ, उनले भने, ठेक्का प्रक्रिया पनि अघि बढिसकेको छ, हामी यसको संरक्षण गर्दै धार्मिक पर्यटकीय गन्तव्य निर्माणको अभियानमा छौं। संरक्षणको अभावमा चिसापानी गढीको १८ हेक्टर जमिनमध्ये गढीले ओगटेको १३ रोपनी बाहेक अन्य सबै जमिन स्थानीयले अतिक्रमण गरेका छन्। चिसापानी गढी २०१८ सालसम्म प्रशासनिक बडाहाकिमको अड्डा रहेको थियो। नेपालमा भएका करिव २ सय गढीहरूमध्ये सामरिक महत्वको सेनवंशिय गढीहरू मकवानपुर गढी, सिन्धुली गढी, हरिहर गढी, जित गढी, काठे गढी र चौदण्डी लगायतका गढीमध्ये चिसापानी गढी मुख्य गढी मानिन्छ।"
गुरु व्यक्ति होइन शक्ति,"आधुनिक जमानामा हामी मानिसहरू नानो प्रविधिको चाहना राख्छौं। तर, युगलाई नानो होइन, नयन चाहिएको छ। वास्तवमा मनुष्यलाई जीवनको नयन दिने काम गुरुले गर्दछ। जीवन र जगत्लाई समग्रतामा हेर्ने नयन दिने र सँगसँगै असीम अन्तर्दृष्टि र अनन्त दूरदृष्टि प्रदान गर्ने सत्पात्रलाई सद्गुरु भन्छन्। गुरु पूर्णिमा उनै सद्गुरुमा सम्पूर्ण समर्पण दर्शाउने परम पावन दिन हो। गुरुपूर्णिमा टिचर्स डे होइन। योभन्दा धेरै उच्च महिमा र गौरवगाथाको पर्व हो। स्वअस्तित्वमा आस्था र विश्वास राखी अन्तर्गतका सम्भाव्यताहरू खोज्ने महाविज्ञान अध्यात्म हो। यसमा जीवनको समग्रता हुन्छ। जन्ममृत्यु, कर्मबन्धन, संस्कारप्रणाली, आत्मापरमात्मा, श्रद्धासद्गुण, दृष्टिअन्तर्दृष्टि इत्यादि अध्यात्म पथिकका अन्वेषणका विषय हुन्। आध्यात्मिक हुनु भनेको धर्मकर्मकाण्ड र सम्प्रदायवादभन्दा धेरै माथिको कुरा हो। अध्यात्म एउटा जीवन पद्धति हो, जीवन जिउने कला हो। हो, यही अध्यात्म विधाको सर्वज्ञ चिकित्सकलाई गुरु भनिन्छ। गुरु लौकिक आवरणले व्यक्ति जस्तो देखिएता पनि गुरु व्यक्ति होइन शक्ति हो। गुरु चेतना हो। गुरु विज्ञानहरूभन्दा माथि महाविज्ञान हो। आजको दिन यसै गुरु चेतनामा निष्ठापूर्वक वैचारिक स्नान गर्ने दिन हो। भनिएको छ शिष कटै यदि गुरु मिले तो भी सस्ता जान। अर्थात् कि सुयोग्य गुरु पाउन आफ्नो शिर काटेर चढाउँदा पनि त्यो सजिलै पाइँदैन। सुयोग्य गुरु त्यति दुर्लभ हुनुहुन्छ। सुयोग्य गुरु पाउन जीवनको परम सौभाग्य हो। आजको पर्व शिष्य, भक्त वा जिज्ञासु मानिसको जीवनमा उक्त परम सौभाग्य उद्घाटित गर्ने दिन हो। गुरु वरण गर्ने सन्दर्भमा चेलाको इमान्दार र पवित्र इच्छाशक्तिको गहन भूमिका हुन्छ। यदि हामीभित्र अध्यात्म तथा योग साधनाप्रति पवित्र श्रद्धा र विश्वास छ भने त्यो इच्छाशक्तिले त्यस्तै अनुरूप गुरु पनि जुटाइदिन्छ। भनिन्छ, चेलाको पात्रता र पवित्रता अनुरूप गुरु प्राप्त हुन्छ। आफूभित्र उत्कृष्ट पात्रता आर्जन गर्नु आदर्श शिष्यको दायित्व हो। आज शिष्यत्वको बोध गर्ने विशेष दिन हो। हिजोआज बजारमा निकै किसिमका गुरुहरू पाइन्छन्। तीमध्ये थोरै मात्रै गुरु वास्तविक गुरु हुन्छन् भने कतिपय छद्म गुरु पनि भेटिन्छन्। बाहिरी भेषभूषा र नामाकरणले कोही पनि गुरु हुँदैन। गुरु हुनका लागि जीवनको मर्मलाई अध्यात्म साधना गरेर स्वअनुभव गरेको हुनुपर्छ। जसले आफैं त्यसको वास्तविक स्वाद चाखेको हँुदैन उसले अरूलाई कसरी त्यो अवस्थामा पुयाउला ? अध्यात्म तथा योगको नाममा मायाचार आजको निकै जटिल समस्या हो। प्रत्येक मानिसलाई परमात्माले विवेक चक्षु दिएका छन्। तथापि शिक्षा, विद्या, अध्यात्म, योग, ध्यान, साधना र जीवनविद्याको पथमा अघि बढ्न समुचित मार्गदर्शन चाहिन्छ। यसरी आवश्यक पर्ने मार्गदर्शन दिने सुयोग्य चरित्र नै गुरु हो। गुरु रोज्न अवश्य नै स्वविवेकको प्रयोग गर्नु पर्दछ। जीवन कागजी पढाई लेखाइ अर्थात् कि औपचारिक शिक्षाले मात्रै पूर्ण हुँदैन। जीवन नामक भण्डारभित्र लुकेको अनन्त ज्ञान, अनन्त गुण, अनन्त शक्ति र अनन्त आनन्दलाई जगाउनु र यो जीवनरूपी कायनाथको मूल्यबोध गर्नु नै जीवनको प्रमुख ध्येय हो। यसै ध्येयको आत्म चिन्तन गर्ने र तदनुरूप संकल्पित हुनु नै आजको यो गुरु पूर्णिमाको मूल मर्म हो। गुरुको शक्तिसामथ्र्य र महिमाबारे दस वर्षका अध्यात्मद्रष्टा बालयोगी आदित्यको शब्द रचना मनन गर्नु सान्दर्भिक हुनेछगुरु ज्ञान हो अन्धकार चिर्ने ज्योति हो। हर प्यासीको महासागर हो, हर कठिन प्रश्नको उत्तर हो। तिम्रो शरीरमा चल्ने धड्कनको आवाजमा तिम्रो गुरुको ध्वनि गुन्जिन्छ। गुरुको सान्निध्यमा तिम्रा हर भावना र विचार शून्य हुनुपर्छ। गुरुबिनाको व्यक्ति प्राणपखेरु उडिसकेको मुर्दासरह हो। गुरुसँगको नातामा कुनै शंका छलकपट हुन्न। यस्तो नाता जसमा शरीरका छुट्टै तर प्राण एउटै हुन्छ। गुरुलाई सधैं रित्तो राख्न सक्ने कला एक शिष्यमा हुनुपर्छ। गुरुको ज्ञानको मस्तिष्क खाली पारी ज्ञान आफूले पिउन सक्ने शिष्य नै गुरुको अधिक प्रिय हुन्छ। जीवन नामक भण्डारभित्र लुकेको अनन्त ज्ञान, अनन्त गुण, अनन्त शत्तिा र अनन्त आनन्दलाई जगाउनु र यो जीवनरूपी कायनाथको मूल्यबोध गर्नु नै जीवनको प्रमुख ध्येय हो।"
कृषिमा परनिर्भर,"वीरगन्जः एक वर्षको अवधीमा भारत तथा तेस्रो मुलुकबाट वीरगन्ज नाका हुँदै करिब ४२ अर्ब रुपैयाँ मूल्यको धान, चामल, गहुँलगायत खाद्यान्न आयात भएको छ। गत आर्थिक वर्ष २०७७०७८ मा वीरगन्ज नाकाबाट मात्रै ४१ अर्ब ९३ करोड ३९ लाख ५५ हजार ५ सय ४७ रुपैयाँको खाद्यान्न नेपाल भित्रिएको हो। वीरगन्जमा मुलुककै प्रमुख स्थल नाका वीरगन्ज भन्सार र सिर्सिया सुक्खा बन्दरगाहा गरी दुई नाका छन्। यी दुवै नाका हुँदै गत आर्थिक वर्षमा भारत तथा तेस्रो मुलुकबाट करिब ४२ अर्ब रुपैयाँ मूल्यको धान, चामल, गहुँ, मकै, भटमास, फापर, चना, केराउ, बोडी र सिमीका गेडा आयात भएको हो। गत आर्थिक वर्षमा वीरगन्ज भन्सार हुँदै १८ अर्ब १६ करोड ४८ लाख ३८ हजार र सिर्सिया सुख्खा बन्दरगाह हुँदै २३ अर्ब ७६ करोड ९१ लाख १७ हजार ५ सय ४७ रुपैयाँको खाद्यान्न नेपाल भित्रिएको हो। जसमध्ये सबैभन्दा बढी ८ अर्ब ८१ करोड ४७ लाख ६९ हजार १ सय ९८ रुपैयाँ मुल्यको ३० लाख ३४ हजार ९ सय ६२ मेट्रिक टन धान आयात भएको छ। यस्तै ६ अर्ब ७२ करोड ९९ लाख ९५ हजार २ सय ५४ रुपैयाँको १ लाख ४ हजार २ सय १५ मेट्रिक टन भटमास र ६ अर्ब ५६ करोड ८० लाख १७ हजार ४ सय ७३ रुपैयाँको ७ लाख ४ हजार ३ सय ८८ मेट्रिक टन मकै आयात भएको छ। यस्तै ५ अर्ब ३६ करोड २७ लाख ३० हजार ४ सय ८४ रुपैयाँको ५३ हजार ७ सय ७२ मेट्रिक टन सिमी र बोडीको गेडा आयात भएको भन्सार कार्यालयको तथ्यांकमा उल्लेख छ। गत आर्थिक वर्षमा वीरगन्ज नाका हुँदै भारत तथा तेस्रो मुलुकबाट ४ अर्ब ४९ करोड ८ लाख ५४ हजार ८ सय ४४ रुपैयाँको ८० हजार १ सय ४७ मेट्रिक टन केराउ आयात भएको छ। यस्तै ३ अर्ब १६ करोड २२ लाख ७१ हजार ६ सय २८ रुपैयाँको ५८ हजार ८ सय ९५ मेट्रिक टन चामल पनि आयात भयो। यस्तै २ अर्ब ६० करोड ६४ लाख ७२ हजार ४ सय ४१ रुपैयाँको ६४ हजार ७ सय १० मेट्रिक टन गहुँ आयात भएको छ। ६१ करोड ८३ लाख ६९ हजार २ सय २८ रुपैयाँको ६२ हजार ७ सय ६ मेट्रिक टन चना र ४५ करोड ८३ लाख २७ हजार रुपैयाँको १३ हजार ५ सय ५६ मेट्रिक टन फापर र कोदो आयात भएको छ। बर्सेनि खाद्यान्न आयात बढ्दै अघिल्लो आर्थिक वर्ष २०७६०७७ मा भने भारत तथा तेश्रो मुलुकबाट वीरगन्ज नाका हुँदै ३९ अर्ब ७८ करोड ४८ लाख ९५ हजार १ सय ३९ रुपैयाँको खाद्यान्न आयात भएको थियो। वीरगन्ज नाकामा रहेका वीरगन्ज भन्सार र सुक्खा बन्दरगाह दुवै भन्सार कार्यालयको तथ्यांक अनुसार भारत तथा तेस्रो मुलुकबाट वीरगन्ज नाका हुँदै खाद्यान्न आयात हरेक वर्ष बढ्दो क्रममा छ। अघिल्लो आर्थिक वर्ष २०७६०७७ को भन्दा गत आर्थिक वर्ष २०७७७८ मा करिब साढे २ अर्बभन्दा बढी मूल्यको खाद्यान्न वीरगन्ज नाका हुँदै आयात भएको छ। नेपालमा हुने उत्पादनले नपुग्ने भएपछि भारत, रसीया, टर्की, भियतनाम, ब्राजिल, अर्जेन्टिना, चीन, क्यानाडा, अष्ट्रेलिया, थाइल्याण्ड, जापान लगायत मुलुकबाट वीरगन्ज नाका हुँदै बर्सेनि ४० अर्बभन्दा बढी मुल्यको धान, चामल, गहुँ, मकैलगायत खाद्यान्न नेपाल आयात हुने गरेको छ। वीरगन्ज पथलैया र वीरगन्ज पोखरीया औद्योगिक कोरिडोरमा रहेका खाद्यान्नजन्य उद्योगहरूले नै भारत तथा तेस्रो मुलुकबाट खाद्यान्न आयात गर्दैआएका छन्। यहाँका उद्योगहरूका लागि कच्चा पदार्थ स्वदेशी उत्पादनले नपुगेकै कारण विदेशबाट आयात गर्नु पर्ने बाध्यता रहेको वीरगन्ज उद्योग वाणिज्य संघका अध्यक्ष सुबोध गुप्ताले बताए। उनले भने,कृषि प्रधान मुलुकमा पनि एउटै नाकाबाट वर्षेनी ४० अर्ब भन्दा बढी मुल्यको खाद्यान्न विदेशबाट आयात हुनु मुलुकका लागि नै दुर्भाग्य हो। सरकारको नीति उत्पादनमुखीभन्दा पनि आयातमुखी भएका कारण वर्षेनी ४० अर्ब मुल्यको धान, चामल, गहुँ जस्ता खाद्यन्न विदेशबाट आयात गर्नुपर्ने बाध्यता भएको गुप्ताले बताए। उनले भने,आर्थिक वर्ष २०७३७४ मा वीरगन्ज नाका हुँदै १५ अर्ब मुल्यको खाद्यान्न भित्रिएको थियो। गत आर्थिक आर्थिक वर्षमा त्यो आकार ४२ अर्बमा पुगेको छ, यही तथ्यांकले हाम्रो देश कति आत्मनिर्भर छ भन्ने पुष्ट गर्छ। खाद्यान्न आयातबाट २ अर्ब राजस्व संकलन गत आर्थिक वर्षमा भारत तथा तेस्रो मुलुकबाट आयात भएका खाद्यान्नबाट मात्रै वीरगन्ज भन्सार र सिर्सिया सुख्खा बन्दरगाह भन्सार कार्यालय दुवैले गरी २ अर्ब ५३ करोड ६६ लाख १६ हजार ८ सय ९८ रुपैयाँ राजस्व संकलन गरेका छन्। गत आर्थिक वर्षमा खाद्यान्न आयातबाट वीरगन्ज भन्सार कार्यालयले १ अर्ब १४ करोड ८६ लाख ८३ हजार र सिर्सिया सुक्खा बन्दरगाह भन्सार कार्यालयले १ अर्ब ३८ करोड ७९ लाख ३३ हजार ८ सय ९८ रुपैयाँ राजश्व संकलन गरेको हो। अघिल्लो आर्थिक वर्ष २०७६७७ मा भने वीरगन्ज नाकाका दुवै भन्सार कार्यालयले खाद्यान्न आयातबाट २ अर्ब ८८ करोड ८४ लाख १९ हजार ३० रुपैयाँ राजश्व संकलन गरेका थिए।"
प्रचण्डलाई रावलको प्रतिप्रश्न : हाम्रो स्थितिमा हुनुभएको भए त्याग गर्न तयार हुनुहुन्थ्यो ?,"काठमाडौं : नेकपा एमालेका उपाध्यक्ष भीम रावलले नेकपा माओवादी केन्द्रका अध्यक्ष पुष्पकमल दाहाल प्रचण्ड को अभिव्यक्तिको प्रतिवाद गरेका छन्। रावलले सांसद् पदबाट राजीनामा दिएपछि प्रचण्डले प्रतिगमनविरुद्धको पाँच दलीय गठबन्धनबाट रावललाई ढलेको सार्वजनिक अभिव्यक्ति दिएका थिए। रावलले सामाजिक सञ्जालमार्फत् प्रतिप्रश्न गर्दै एमाले फुट्नबाट जोगाउनका लागि आफूले त्याग गरेको बताएका छन्। हामीले सांसद् पद मात्र होइन, राजनीतिक भविष्यसमेत दाउमा राखेर प्रतिनिधि सभाको पुनःस्थापना र देउवाजीलाई प्रम बनाउन योगदान पुर्यायौँ, उनले प्रश्न गरेका छन्, 'हाम्रो स्थितिमा हुनुभएको भए के प्रचण्डजी हाम्रोजस्तै त्याग गर्न तयार हुनुहुन्थ्यो ?' उनले प्रतिनिधिसभाको सदस्यबाट राजीनामा दिएर आफू नढलेको बताउँदै एमालेलाई ढाल्ने षड्यन्त्रका विरुद्ध उभिएको बताएका छन्। कोही पनि आफ्नो पार्टी फुटाएर अरू कसैका सामु लम्पसार पर्न गठबन्धनमा सामेल भएका होइनन्, उनले लेखेका छन्, साझा स्वार्थ मिल्दासम्म सहयात्रा गर्ने कुरा मात्र हो। नेता रावलले प्रधानमन्त्री शेरबहादुर देउवालाई विश्वासको मत दिने कि नदिने विवादकै बीच साउन ३ गते प्रतिनिधिसभा सदस्यबाट राजीनामा दिएका थिए।२०७४ सालको प्रतिनिधि सभामा अछामबाट प्रत्यक्ष निर्वाचित भएका रावलले अनैतिक राजनीतिक खेलमा सहभागी नहुने भन्दै राजीनामा दिएका थिए। तर उनले पुन: पदबाट दिएको राजीनामा साउन ८ गते फिर्ता लिएका छन् ।"
खल्तीले ल्यायो मोबाइल टपअपमा सबैभन्दा बढी क्यासब्याक पाइने अफर,"काठमाडौं : खल्तीमा दर्ता गरिएको मोबाइल नम्बर टपअपमा १० प्रतिशत क्यासब्याक पाइने अफर खल्ती डिजिटल वालेटले ल्याएको छ। खल्ती डिजिटल वालेट नेपाल राष्ट्र बैंकबाट मान्यता प्राप्त अनलाइन भुक्तानी सेवा प्रदान गर्ने कम्पनी हो। यो अफर टपअप सेवामा हालसम्म नेपालकै सबै भन्दा बढी प्रदान गरिएको क्यासब्याक रहेको छ । प्रयोगकर्ताहरुको लागि रहेको यस अफरले मोबाइल टपअप गर्न पसल धाई रहनुपर्ने र रिचार्ज कार्ड स्क्र्याच गर्न पर्ने झन्झटलाई न्युनिकरण गरि ग्राहकहरुको पैसा र समयको बचत गर्न उक्त अफर संचालनमा ल्याईएको खल्तीको ब्राण्ड तथा मार्केटिङ्ग प्रबन्धक, श्री शिरिष श्रेष्ठले बताए। एनसेल, नेपाल टेलिकम, र स्मार्टको टपअपमा लागु हुने यो अफर अन्तर्गत क्यासब्याक पाउन जुन नम्बरमा आफ्नो खल्ती आइडी रहेको छ सोहि नम्बर खल्तीबाट रिचार्ज गर्नपर्ने हुनेछ। साथै खल्ती केवाईसि पनि भेरीफाई भएको युजर खाता हुनपर्नेछ । यो योजना श्रावण ७ देखि सुरु भइ सिमित समयावधिको मात्र लागि हुनेछ। क्यासब्याक हरेक नेपाली महिनाअनुसार एक महिनाको अधिकतम रु १०० हुनेछ भने त्यस पश्चात् सामान्य रूपमा पाइने १प्रतिशत क्यासब्याक उपलब्ध हुनेछ। आफ्नो बाहेक अरुको नम्बर रिचार्ज मापनि सामान्य रूपमापाइने १प्रतिशत क्यासब्याक उपलब्ध हुनेछ। साथै रिचार्ज गर्दा सम्पूर्ण क्यासब्याक नदेखिए पनि शर्तहरु पुरा भएको खण्डमा भए त्चबलकबअतष्यल ज्ष्कतयचथ मा पुरै क्यासब्याक पाएको देख्न सकिनेछ।"
"आम्मामा, कति महँगा औषधि !","काठमाडौं : पाँचखाल३, काभ्रेकी माइली तामाङ निकै तनावमा थिइन्। भक्तपुर क्यान्सर अस्पताल परिसरमा तामाङ छटपट गर्दै थिइन्, मन बेचैन थियो। त्यसको कारण थियो, पाठेघरको क्यान्सर। डाक्टरले रोग निको हुने त बताएका थिए, तर उपचारमा लाग्ने खर्च सुन्दा माइलीको होस हवास नै उडेको थियो। सामान्यः कृषि पेशा गरेर जीवन निर्वाह गरिरहेकी माइलीका लागि डाक्टरले भनेको जति रकम जुटाएर उपचार गर्नु त सपनामा मात्र सम्भव छ। ७३ वर्षीया तामाङले भनिन्, औषधि उपचार नै महँगो रहेछ। कहाँबाट त्यत्रो पैसा ल्याउने ? म त बाँच्दैन होला। मुलुकमा नसर्ने रोगको औषधि उपचार यति महँगो छ कि, अधिकांश नेपाली बाँच्ने आशा हुँंदाहुँंदै पनि उपचार खर्च नपाएर अकालमा ज्यान गुमाइरहेका छन्। डाक्टरहरूकै अनुसार पनि क्यान्सरका बिरामीले उपचार नै गर्दैनन्। वरिष्ठ स्त्री क्यान्सर रोग विशेषज्ञ डा एलिजा श्रेष्ठ भन्छिन्, समयमै क्यान्सरको पहिचान नहुँदा कतिपयको पहिचानकै क्रममै धेरै रकम खर्च भइसकेको हुन्छ। उपचारका क्रममा कतिपयको श्रीसम्पत्ति सबै सकिन्छ। क्यान्सर, मिर्गौलालगायत नसर्ने रोग लाग्दा घरघडेरी बेच्नेहरू धेरै छन्। क्यान्सरका बिरामीले ६ साइकल पाँच महिनाको अवधिमा किमोथेपारी लगाउनु पर्ने हुन्छ। हरेकपल्ट कम्तीमा १० हजारदेखि ६० हजारसम्म खर्च हुने चिकित्सकहरू बताउँछन्। जुन रकम सर्वसाधारणको पहुँचभन्दा बाहिरको हो। किमोथेरोपीको साइड इफेक्ट भएको अवस्थामा बिरामीलाई थप आर्थिक भार पर्छ। कसैलाई छालाको समस्या, रगत कमी हुने, कसैलाई ज्वरो, वान्ता आउने लगायतका समस्याहरू उत्पन्न भयो भने थप खर्च हुन जान्छ। उपभोक्तालाई उपेक्षा सिकिस्त बिरामी हुँदा पनि अधिकांश सर्वसाधारण अस्पताल जान र डाक्टरलाई जँचाउन मान्दैनन्। त्यसको प्रमुखकारण हो, आर्थिक अभाव र महँगो उपचार। जेनतेन घरपरिवार धानिरहेकाहरूलाई डाक्टरले महँगो औषधि वा उपचार गर्न सल्लाह दिए के गर्ने भन्ने नै तनाब हुने गर्छ। महँगो औषधिको भार लिनुभन्दा बरु रोग लुकाउनु नै ठीक भन्ने मनोविज्ञानले काम गरेको हुन्छ, सर्वसाधारणमा। नसर्ने रोगका लागि विदेशी औषधिभन्दा हाम्रै देशमा उत्पादित औषधि उपभोक्ताका लागि सस्तो पर्ने गर्छन्। तर, पनि औषधि प्रयोग गर्न डाक्टरको प्रिक्रिप्सिन लिन र औषधिका लागि प्रचार प्रसारमा ठूलो रकम खर्च गर्नु परेका कारण स्वदेशमै निर्मित औषधि पनि थप महँगो हुन जान्छ र त्यसको प्रत्यक्ष मारमा सर्वसाधारण पर्ने गरेका छन्। स्वदेशमा लागत कम लाग्ने भएकोले तुलनात्मक रूपमा सस्तो हुने व्यवसायीहरू बताउँछन्। नेपाल औषधि उत्पादक संघका पूर्वअध्यक्ष दीपक दाहालकाअनुसार, स्वदेशमै सस्तो मूल्यका औषधि उत्पादन भइरहे पनि भारत, बंगलादेश, अमेरिकाबाट पनि महँगो मूल्यका औषधि भित्रिइरहेका छन्। औषधि बनाउने प्रक्रिया निकै लामो हुन्छ। कच्चा पदार्थको संकलन, प्रशोधन, प्याकिङ गर्ने वा लेबल लगाएर बजार पठाउँदा औषधिको लागत खर्च बढ्छ। विदेशमा उत्पादित औषधि उत्पादन लागतसहित ढुवानीलगायतका अन्य अतिरिक्त मूल्य पनि जोड्दाझन् महँगो हुन पुग्छ। वरिष्ठ औषधि विज्ञबाबुराम हुमागाईका अनुसार, औषधि उत्पादक कम्पनीहरूले खुद्रा विक्रेता रसिफारिसकर्ता(चिकित्सक) लाई खुसी पार्न औषधि कम्पनीहरूको प्रतिस्पर्धात्मक बोनस र कमिसन को प्रस्ताव गर्ने प्रवृत्तिले पनि औषधि महँगो हुन पुगेको हो। हुमागाईं भन्छन्, रोगको उपचारको लागि प्रोटोकलको अभाव छ। प्रेसक्रिप्सनमा अराजकता छ। सिफारिसकर्ताले बिरामीको आर्थिक पक्षमा ध्यान नदिँदा सस्तो हुने उपचार पनि महँगो हुन पुग्छ। औषधिको सम्बन्ध बिरामीको जीवनमरणसंग प्रत्यक्ष जोडिएको हुन्छ। यसबाहेक औषधि उत्पादकहरूले बजार प्रबद्र्धनका लागि विक्रेतालाई भारी कमिसन दिन्छन्। डाक्टरलगायत स्वास्थ्यकर्मीलाई खर्च एवं उपहार दिएका हुन्छ। बरिष्ठ नाक, कान घाँटी रोग विशेषज्ञ प्राडा ढुण्डिराज पौडेल औषधि उत्पादक (व्यवसायी ) र सिफारिसकर्ता (चिकित्सक)मा कमी कमजोरी भएको बताउँछन्। अस्वाभाविक किसिमले चिकित्सक, स्वास्थ्यकर्मीबाट औषधि सिफारिस (प्रेसक्राइब) गर्नु भएन। औषधिको विज्ञापनको नाममा धेरै खर्च गर्दा पनि उपभोक्तालाई महंगो पर्न गएको हो, डा पौडेलले भने। धेरै औषधि सिफारिस गर्ने स्वास्थ्यकर्मीको माग एवंआवश्यकताहरू पूरा गर्ने काम पनि औषधि उत्पादकहरूबाट हुने गरेको छ। स्वदेशमै औषधि उत्पादक एवं विदेशबाट औषधि ल्याउने आयातकर्ताहरूले एजेण्ट र विक्रेतालाई बोनस एवं उपहारहरू दिने गर्छन्। फ्रिज, ल्यापटप, मोटरसाइकल, कारसम्म उपहार दिने गरेको पाइएको छ। डाक्टरलाई विदेश जाने क्रममा भ्रमणको व्यवस्था समेत मिलाउने गरेको पाइएको छ, डा पौडेलले अन्नपूर्णसँग भने, औषधि सिफारिसकर्तामा औषधिसम्बन्धी विषयमा ज्ञान र सीपको अभिवृद्धि एवं अद्यावधिक गर्ने उद्देश्यले सेमिनार वा अन्य कार्यक्रमको प्रायोजन गर्नु नकारात्मक नलिऊँ। तर, घुम्न र मनोरञ्जनका लागि प्रायोजन गर्नु हुँदैन। व्यवसायिले डाक्टरलाई गर्ने खर्च भन्दा कमिशन र बोनसले उपभोक्ताहरू मारमा परेका छन्। औषधि उत्पादक एवं आयातकर्ताले चिकित्सकहरूका भोज, भतेरमा समेत खर्च गर्ने गरेको पाइएको छ। यो सबै खर्च अन्ततः औषधिको मूल्यमा जोडिन्छ। एजेन्ट, थोक विक्रेता हुँदै खुद्रा विक्रेतासम्मलाई कमिसन, बोनस दिने प्रवृत्तिले त्यसको मारमा उपभोक्ताहरू पर्छन्। औषधि उत्पादन नाफामूलक भन्दा पनि सेवामुलक व्यवसाय हो। गुणस्तरमा कुनै सम्झौता नगरि न्यूनतम नाफा लिएर औषधि व्यवसाय गर्नुपर्छ। डा पौडेल भन्छन्, औषधिको प्याकेजिङ आकर्षकभन्दा पनि सस्तो र किफायति बनाउनुपर्छ। औषधि विज्ञ हुमागाईका अनुसार, रोग र औषधिसम्बन्धी चेतनाको अभावका कारण पनि उपभोक्ताले औषधिमा महँगो मूल्य तिरिरहेका हुन्छन्। (चेतनाको कमी छ। महँगो औषधि भएपछि राम्रो उपचार हुन्छ भन्ने विश्वास पनि छ। नयाँ र महँगा औषधि लेख्ने र लेखाउनेमा होड पनि देखिन्छ। चिकित्सकप्रति बिरामीको पूर्ण विश्वास गर्छन्। औषधि र उपचारमा बिरामीले ज्ञान राख्नु पर्दैन भन्ने मनोविज्ञान पनि कतिपय चिकित्सकमा छ, उनले भने। यी कारणहरूले गर्दा उपभोक्ताले आवश्यकताभन्दा बढी औषधिमा खर्चिनु परेको औषधि विज्ञहरू बताउँछन्। नीति छ, कार्यान्वयन छैन औषधि उत्पादन, बिक्री, वितरण, निकासी, पैठारीलगायतका कार्यको नियमन एवं नियन्त्रण गर्ने निकाय हो, औषधि व्यवस्था विभाग। औषधि व्यवस्था ऐन, २०३५ ले परामर्श दिन औषधि परामर्श परिषद्को परिकल्पना गरेको छ। त्यस्तै, औषधिको अनुसन्धान, विकास र नियन्त्रणसम्बन्धी औषधि सल्लाहकार समिति छ। तर, परिषद् र समितिले प्रभावकारी कार्य गर्न नसकेको गुनासो औषधि व्यवसायीको छ। नेपाल औषधि उत्पादक संघका पूर्वअध्यक्ष दीपक दाहाल औषधि ऐन दूरदर्शी भएको र सरकारलाई औषधिसम्बन्धी सैद्धान्तिक तथा प्रशासनिक विषयमा परामर्श दिन र औषधिमा आत्मनिर्भर हुन परामर्श समितिको परिकल्पना गरिएको बताउँछन्। ऐनमा वन मन्त्री वा वन राज्य मन्त्रीको अध्यक्षतामा औषधि परामर्शपरिषद्को गठन परिकल्पना गरिएको छ। परिषद्ले औषधिको मूल्य निर्धारणमा गर्न सरकारलाई परामर्श दिन सक्ने परिषद् र औषधि सल्लाहकार समिति गठन नियमावली, २०३७ मा उल्लेख छ। त्यस्तै स्वास्थ्य तथा जनसंख्या मन्त्रालयका सचिवको अध्यक्षतामा औषधि सल्लाहकार समितिको गठन गरिएको छ। सल्लाहकार समितिले औषधिको भ्रमात्मक प्रचार हुन वा विज्ञापन गर्न नदिन संहिता तर्जुमा गर्ने व्यवस्था छ। औषधि उत्पादकहरूका अनुसार, परिषद् र सल्लाहकार समितिको बैठक बस्ने र निर्णय गर्ने कार्य वर्षमा वर्षमा मुश्किलले एक पटक हुने गरेको बताउँछन्। स्वास्थ्यमन्त्री र स्वास्थ्य सचिव वर्षैपिच्छे फेरिरहन्छन्। कतिपय मन्त्री र सचिवको त बैठकमा सहभागी नभई सरुवा भइसक्छ। यदि बैठक बसिहाल्यो भने पनि निर्णयहरू अलपत्र पर्छ। कार्यान्वयनतर्फ चासो र चिन्ता देखिँदैन। औषधि उत्पादक दाहालले भने। औषधि व्यवस्था विभागले आवश्यक देखेमा सरकारको स्वीकृति लिई कुनै औषधिको मूल्य निर्धारण गर्न सक्ने कानुनी व्यवस्था छ। विभागले कुनै औषधिको मूल्य निर्धारण गर्दा त्यसको सूचना नेपाल राजपत्रमा प्रकाशन गर्नुपर्छ। स्वदेशी उद्योगलाई प्रोत्साहन क्यान्सरलगायत नसर्ने रोगका अधिकांश औषधिहरू विदेशबाट आयात गरिएका हुन्छन्। स्वभावतः मूल्य पनि महँगो पर्न जान्छ। क्यान्सर सर्जन, नेपालका अध्यक्ष डा प्रकाश न्यौपानेका अनुसार, नसर्ने रोगको सुरुमै पहिचान गर्न सके बिरामीको धेरै खर्च नहुने बताउँछन्। क्यान्सरका बिरामीको न्यून शुल्कमा परीक्षण र औषधिको व्यवस्था गर्नुपर्ने डा न्यौपानेको सुझाव छ। केमोथेरापी (औषधि) विदेशबाट आउँछ। सरकारले अनुदान दिएर भए पनि स्वदेशमै क्यान्सरको औषधि उत्पादन गर्नुपर्छ।"
पहिरोले आठ घर विस्थापित,ओखलढुंगा : पहिराले लिखु गाउँपालिका९ पोकलीका आठ घर विस्थापित भएका छन् । स्थानीय तहले विस्तार गरेको ग्रामीण सकडका कारण पहिरो जाँदा उक्त घरपरिवार विस्थापित भएका हुन् । गाउँमा खनिएको सडकले घरमुनिबाट तान्ने र माथिबाट पहिरो झर्ने क्रम बढेपछि स्थानीय दुई टोलका परिवार पूर्णरूपमा विस्थापित भएका वडाध्यक्ष सुकवीर तामाङले बताउनुभयो । साविक पोकली गाविसमा पर्ने च्याम्पोला र काउलेगाउँमा पहिराका कारण टोल नै जोखिममा परेपछि सुरक्षित ठाउँमा सारिएको छ । विस्थापित परिवारलाई वडा कार्यालयले खाद्यान्न र त्रिपाल सहयोग गरेको छ । घर छाडेका स्थानीयवासी वर्षाको समयमा गाउँ नजिकैको सुरक्षित स्थानमा गोठ बनाएर बसेका छन् । भूकम्पपछि सरकारी राहत लिएर बनाइएका घरमा पहिराका कारण बस्न नमिल्ने भएपछि स्थानीयवासीमा समस्या बढेको पोकलीका निर्मल तामाङले बताए। स्थानीय तहले अवैज्ञानिक तरिकाले सडक विस्तार गर्दा आफूहरु जोखिममा पर्नुपरेको पीडितले गुनासो गरेका छन्
"लालपुर्जा हातमा, जग्गा खोलामा","सिरहा : अमरलाल यादवले चार वर्षअघिसम्म आफ्नै खेतको उब्जनीले घरपरिवारको गुजारा चलाउँथे। लहान नगरपालिका२३ तिलबोना गाउँका यादवलाई अहिले परिवार पाल्न धौंधौं परिरहेको छ। यसको एउटै कारण हो, बलान नदीको फेरिएको धार। तीन वर्षको अन्तरालमा उनको २ बिघा खेतीयोग्य जग्गा बलान नदीले निल्यो। उनको लालपुर्जा हातमा छ, जग्गा खोलाको बगरमा परिणत भएको छ। सोही गाउँका महेन्द्र यादवको अवस्था पनि उनी भन्दा फरक छैन। उनको १ बिघा जग्गा नदीमा परिणत भएको छ। लालपुर्जा छ। जग्गा छैन। फुलचन यादवको १० कठ्ठा जग्गा नदीले बगर बनाएको छ। बलान नदी खेतीयोग्य जमिन निल्न थालेपछि यहाँका किसान मारमा परेका छन्। लहान नगरपालिका२३ का करैया, तिलबोना, सखुवानन्कारकटी गाउँपालिका४ का सिमराहा र भगवानपुर गाउँपालिकाका केही गाउँ अन्न उत्पादनका हिसाबले उम्दा थिए। घनाबस्ती रहेको यी गाउँका लागि बरदान मानिने नदी पछिल्लो समय काल बनेर कहर मच्चाउन थालेपछि खाद्य संकटको त्रास पनि बढेको स्थानीय राजु यादवले बताए। विगतमा धान, मसुरो, बदाम र गहुँको बाला झुल्ने खेत अहिले नदीमा मिसिएको छ, उनले भने, यो नदीले हामीलाई बेहाल बनाइदियो। पहिलेपहिले गाउँको उत्तरपूर्वबाट आएको पानी बगेर दक्षिणतर्फ जान्थ्यो। छिपछिपे बग्ने खहरेमा सहजै आउजाउ गर्थे यहाँका मानिस। तर, २०४६ ताका बलान अचानक पश्चिमतर्फ सोझिएर खेत डुबायो। नदीले गाउँतर्फ कटान गर्न रोकेन। पाँच वर्षपछि फेरि बलानले सैयौं बिघा खेत डुबायो, तिलबोनाका अमरलाल यादवले भने, डुबान र कटानबाट खेतलाई जोगाउन हामीसँग कुनै उपाय भएन। प्रशासनदेखि नेता सबैलाई गुहार्दा पनि रोकथाम र नियन्त्रणको कार्य हुन सक्दा वर्षैपिच्छे यहाँको खेत नदीले निल्दैछ। यसवर्ष मात्रै १० विघा भन्दा बढी जग्गा नदीमा मिसिएको उनले सुनाए। बलान नदीमा झिझिर खोला मिसिएर थुप्रै धार बनाएको छ। पछिल्लो पटक आएको बाढीले नदीको पश्चिमी किनार कटान सुरु गरेको छ। चुरे मूल भएको बलान नदी त्यत्तिकै विनाशकारी बनेको होइन। चुरेको अनियन्त्रित दोहनका कारण नदीले धार परिवर्तन गरेको यस क्षेत्रका स्थानीय बताउँछन्। बलान नदीले पछिल्लो समय धार परिवर्तन गरी पश्चिमतर्फ हानिँदा भगवानपुर गाउँपालिकाका १ र ४, सखुवानन्कारकट्टीका ५ र ४, लहान नगरपालिकाका२३ जोखिममा परेका छन्। एक साताअघि बलान नदीको बाढीले यी वडाहरूको कैयौं बिघा खेतीयोग्य जमिन कटान गरेको स्थानीयको अनुमान छ। गत वर्ष तिलबोना गाउँ नजिकै बलान नदीमा तटबन्ध निर्माण गरिएको थियो। स्थानीयका अनुसार काम गुणस्तरहीन हुन थालेपछि उनीहरूले रोकेका थिए। पछि नेताहरूले मिलाएर काम गर्यो तर, ठोस काम भएन। यही वर्षको पानीले उक्त तटबन्ध बगायो र जग्गा कटान गर्यो, स्थानीय महेन्द्र यादवले भने, काम गर्ने पैसा खायो। दुःख हामीले भोग्दैछौं। हामीलाई सरकारसँग ठूलो माग छैन। तटबन्ध गरेर खेती योग्य जग्गा बचाइदियोस्। हामी यही जग्गामा अन्न उब्जाएर गुजारा गर्छौं। यो ठाउँमा गत वर्ष प्रदेश २ का तत्कालीन भौतिक पूर्वाधार विकासमन्त्री जितेन्द्र सोनल तामझासहित निरीक्षण गर्न आएका थिए। तर, भाषणमा भनेअनुसार कुनै तटबन्ध निर्माण गर्ने योजना नआएको स्थानीयले सुनाए। शनिबार फेरि त्यही ठाउँमा नयाँ भौतिक पूर्वाधार तथा योजनामन्त्री रामसरोज यादव दलबलसहित निरीक्षणमा पुगेका थिए। तत्काल केन्द्र र प्रदेश सरकारबाट उपलब्ध बजेटले मर्मत गर्ने र दीर्घकालीन रूपमा नदी नियन्त्रणको लागि व्यवस्था गर्ने प्रतिबद्धता उनले जनाएका छन्।"
मोरङमा खोलामा डुबेर युवकको मृत्यु,विराटनगर : मोरङको केराबारी गाउँपालिका३ स्थित हचुवा खोलाको दहमा डुबेर एक युवकको मृत्यु भएको छ। दहमा डुबेर भोजपुर घर भइ केराबारी३ स्थित साथीको घरमा बस्दै आएका २४ वर्षीय किरण श्रेष्ठको मृत्यु भएको प्रदेश १ प्रहरी कार्यालय विराटनगरका प्रवक्ता एसपी नवीनराज राईले जानकारी दिए। उनका अनुसार खोलाको पुलमुनिको दहमा पौडी खेल्ने क्रममा डुबेर शनिबार दिउँसो ४ बजेतिर श्रेष्ठ बेपत्ता भएका थिए। स्थानीय बासिन्दाको सहयोगमा खोजी जारी राखेको प्रहरीले राति ९ बजेतिर दहभित्रै उनलाई मृत फेला पारेको हो। शव पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान लगेर घटनाका बारेमा अनुसन्धान थालिएको प्रहरीले जनाएको छ।
सडक निर्माण तीव्र,"जोमसोम : उत्तरदक्षिण जोड्ने कालीगण्डकी करिडोरअन्तर्गतको बेनीजोमसोमकोरला सडक आयोजनामा ५ अर्ब १३ करोड ४८ लाख खर्च भइसकेको आयोजनाले जनाएको छ। चीनको स्वशासित क्षेत्र तिब्बत र मुस्ताङको उत्तरी कोरला नाका जोड्ने उद्देश्यले सरकारले आव २०७३०७४ देखि निरन्तर सडक स्तरोन्नति कार्य गर्दै आइरहेको छ। कोरला सडक विस्तारका लागि सरकारले झन्डै ६ अर्बको लागत स्टिमेट तयार गरेको थियो। सडक स्तरोन्नतिदेखि हालसम्मको ५ वर्षसम्ममा ५ अर्ब ८६ करोड ७९ लाख बजेट विनियोजन भएकोमा ८७ दशमलव ५१ प्रतिशत बजेट खर्च भएको कालीगण्डकी करिडोर बेनीजोमसोमकोरला सडकका निमित्त आयोजना प्रमुख अश्विनीकुमार यादवले जानकारी दिए। उनका अनुसार राष्ट्रिय गौरवको बेनीजोमसोमकोरला सडकअन्तर्गत बेनीजोमसोम ७६ किमी सडकमा ६५ प्रतिशत र जोमसोमकोरला सडकमा ८५ प्रतिशत भौतिक प्रगति भएको छ। उत्तरदक्षिण राजमार्गअन्तर्गत बेनीजोमसोमकोरला सडक आयोजनालाई सडक स्तरोन्नति, सम्भावित सडक पुल निर्माण तथा पुलपुलेसा संरक्षण र सम्भावित रणनीतिक सडकलगायतका शीर्षकअन्तर्गत आव २०७३०७४ मा ४८ करोड ८ लाख विनियोजन भएकोमा ४६ करोड २० लाख ,आव २०७४७५ मा १ अर्ब ५३ करोड ३० लाख विनियोजन भएकोमा १ अर्ब ५२ करोड ५२ लाख ,आव २०७५७६ मा १ अर्ब ४७ करोड ९१ लाखमा १ अर्ब ३१ करोड, आव २०७६७७ मा १ अर्ब १३ करोड ४५ लाखमा ९० करोड २५ लाख र आव २०७७७८ मा १ अर्ब २४ करोडमा ९३ करोड ५० लाख बजेट खर्च भएको आयोजनाले जनाएको छ। राष्ट्रिय गौरवको बेनीजोमसोमकोरला सडकअन्तर्गत आव २०७७७८ मा सडक स्तरोन्नतितर्फ ८१ करोड ३२ लाख र पुल निर्माणतर्फ १२ करोड ८७ लाख खर्च गरेको हो। सडक निर्माणतर्फ २२ करोड ८७ लाख र पुल निर्माणतर्फ ७ करोड ६७ लाख गरी ३० करोड ५४ लाख बजेट काम हुन नसकी बजेट फ्रिज भएको हो। राष्ट्रिय गौरवको बेनीजोमसोमकोरला सडक आयोजनाअन्तर्गत जोमसोमकोरला ७६ किमी सडक ४ खण्डमा र जोमसोमकोरला सडकखण्ड ७ प्याकेजमा सडक स्तरोन्नति भइरहेको छ। यस्तै बेनीजोमसोमकोरला सडकखण्डमा झन्डै ३ दर्जन पुलहरू निर्माणाधीन, ठेक्का सम्झौता र केही सम्पन्न भइसकेको छ। आयोजनाअन्तर्गत जोमसोमकोरला सडकको ७ प्याकेजमध्ये ४ वटा ग्राभेल सडक प्याकेजको काम करिडोरलाई हस्तान्तरण भइसकेको छ भने बाँकी ३ वटा प्याकेजको काम अन्तिम चरणमा पुगेको निमित्त आयोजना प्रमुख यादवले उल्लेख गरे। यस्तै, बेनीजोमसोम ७६ किमी कालोपत्र सडकको काम बर्सेनि बर्खायामको बाढीपहिरो र नदी कटानका अपेक्षा गरिएअनुरूप भौतिक प्रगति हुन नसकेको हो भने विश्वव्यापी माहामारीका रूपमा फैलिएको कोरोना भाइरसको संक्रमण जोखिमका कारण आयोजनाको विकासको काम प्रभावित भएको आयोजनाले बताएको छ। आयोजनाले चालू आवको असोजकात्तिक महिनाभित्र बेनीजोमसोम सडकको प्याकेज ३ र ४ मुस्ताङखण्डमा अस्फाल कालोपत्र सम्पन्न गरिसक्ने जनाएको छ।"
एउटै औषधिको २५ करोड,"काठमाडौं : एउटै औषधि कतिसम्म महँगो होला ? सुन्दा अपत्यारिलो लागे पनि बास्तविकता हो जोल्जेन्स्मा नामको औषधिलाई २१ लाख २५ हजार अमेरिकी डलर (२५ करोड २८ लाख रुपैयाँभन्दा बढी) पर्छ। स्पाइनल मस्कुलर एट्रोफी (एसएमए) रोगका लागि यो दिइन्छ। भैरहवाकी २२ महिने सियोना श्रेष्ठ उक्त औषधिबाट उपचाररत छिन्। यी सानी नानीको महँगो उपचार यति बेला सामाजिक सञ्जालमा चर्चामा छ। एलिना गुरुङ श्रेष्ठ र डा सन्दिप श्रेष्ठकी छोरी एलिनाको दुबईमा उपचार भइरहेको छ। सियोनालाई ५ महिना हुँदादेखि नै एसएमए रोगको लक्षण देखिएको थियो। यो रोग विश्वकै दुर्लभ एवं महँगो मेरुदण्डसम्बन्धी रोग हो। सियोनाका अभिभावकले करिब १० महिनादेखि उनको विभिन्न देशमा उपचार गराइरहेका छन्। गत असार ३१ गते उनलाई दुबईको एक अस्पतालमा जोल्जेन्स्मा नामक महँगो औषधि दिइएको हो। सियोनामा मावलका हजुरबुवा पूर्ण गुरुङका अनुसार औषधि दिइएपछि उनको शरीरमा सेतो रक्तकोषको कमी देखिएको छ। उनलाई आईसीयूमा राखिएको छ। महत्वपूर्ण औषधि प्रयोग गरिएका कारण उनलाई केही साइड इफेक्ट देखिएको तर नियन्त्रण आउन सम्भ हुने चिकित्सकहरूलाई परिवारलाई अवगत गराएका छन्। सियोनाको स्वास्थ्य सामान्य अवस्थामा आउन केही दिन लाग्ने डाक्टरहरूको भनाइलाई उधृ्रत गर्दै गुरुङले जानकारी दिए। उनका अनुसार सियोना जन्मदा सामान्य अवस्थामा थिइन्। ५ महिना पुग्दासम्म उनले टाउको उठाउने, यताउता गर्ने जस्ता व्यवहार देखाइनन्। जहाँ सुतायो त्यहीँ सुतिरहने र यताउता फर्कन पनि नसक्ने जस्ता लक्षण थिए। सियोनाका बाबु सन्दीप बालरोग विशेषज्ञ हुन्। उनले छोरीको यस्तो समस्याबारे निकै अनुसन्धान गरे। नेपालमा विभिन्न ठाउँमा परीक्षण गर्दा पनि समस्या पत्ता लागेन। भारता, पोल्याण्ड हुँदै विभिन्न देशमा उपचारका लागि धाए। अन्ततः उनलाई स्पाइनर मस्कुलर एट्रोफी एसएमए रोग लागेको पत्ता लाग्यो। चिकित्सकहरूले सियोनाका लागि जोल्जेन्स्मा नामक औषधि प्रयोग गरेर जिन थेरापी गर्न सकिने विकल्प बताएका थिए। यो रोगको उपचार निकै महँगो र कठिन पनि थियो। उनको परिवारले हिम्मत हारेन। जागिर छाडेरै भए पनि सियोनाको उपचारमा लाग्यो। टिम सियोना नामक फेसबुक पेजमार्फत उनको सहयोगका लागि अपिल गरियो। सामाजिक सञ्जालमा प्रे फर सियोना ह्याट्सट्याग हजारांै पटक सेयर भयो। देश विदेशका चर्चित सेलीब्रेटीहरूले पनि सियोनाका लागि आर्थिक सहयोगका लागि अपिल गरे। सियोनाका बाबु डा सन्दिपले केही साता अगाडि फेसबुक लाइभमा आएर संसारभरबाट सियोनाका लागि १९ करोड बराबरको सहयोग रकम जम्मा भएको जानकारी दिएका थिए। छोरीको स्वाथ्य अवस्थाबारे पनि अपडेट गराइरहन्थे। डा सन्दिपका अनुसार सियोनालाई नोवार्टिस जिन थेरापिजले उत्पादन गरेको जोल्जेन्स्मा नामक संसारभरकै महँगो औषधिमार्फत जीन थेरापी गरिएको थियो। पर्याप्त सहयोग जुट्दै गए पनि भाग्वश सियोनाका लागि उक्त औषधि चिठ्ठामा प्राप्त भएको छ। उत्पादक नोर्वाटिस कम्पनीको मानव कल्याण कार्यक्रमअन्तर्गत सियोनाले यो औषधि प्राप्त गरेकी हुन्। स्विट्जरल्याण्डमा रहेको नोर्वाटिस विश्वकै ठूलो औषधि उत्पादक कम्पनी हो। यसले हरेक वर्ष स्पाइनर मस्कुलर एट्रोफीबाट पीडित केही बालबालिकालाई चिठ्ठामार्फत औषधि प्रदान गर्ने गर्छ। सियोनाले त्यो चिठ्ठा प्राप्त गरेकी हुन्। खुट्टाको नशामार्फत उनलाई जोल्जेन्स्मा नामक औषधि दिइएको हो। उनका हजुरबुवा पूर्ण गुरुङका अनुसार यो औषधि दुई वर्षसम्मका बालबालिकालाई दिइने गरिन्छ। सियोनालाई औषधिले के कस्तो असर गर्यो ? शरीरमा काम गरेको छ छैन भन्नेवारे डाक्टरहरूले जानकारी गराइसकेका छैनन्। उनी आईसीयूमै छिन्। के हो एसएमए ? स्पाइनल मस्कुलर एट्रोफी (एसएमए) मेरुदण्ड एवं मांसपेशीसम्बन्धी समस्या हो। यो मेरुदण्ड बाँगो हुने रोग हो। यो जन्मजात पनि हुन्छ। आनुवंशिक एवं रक्त परीक्षणबाट यो रोगको पहिचान गर्न सकिन्छ। बालबालिकाको पहिलो ६ महिनाभित्र यो समस्या देखिन्छ। कसैलाई एक वर्षसम्म पनि नदेखिन सक्छ। लक्षणहरू मांसपेशी कमजोरी सीमित गतिशीलता सास फेर्न समस्या खान र निल्न गाह्रो"
गुमनाम गौरव,"१९१० सालमा जंगबहादुर राणाले दरबार हाईस्कुल खोले। सो विद्यालयलाई नै अहिलेसम्म नेपालको सबैभन्दा पुरानो स्कुल भनेर भनिन्छ। यसकै चर्चा हुन्छ र संरक्षणका लागि सरकारबाट बन्ने योजना र बजेटमा पनि यो नै प्राथमिकतामा पर्छ। तर, दरबार हाईस्कुलको नामनिशान नहुँदै ३०३ वर्ष पहिले महोत्तरी जिल्लाको मटिहानीमा १७७५ सालमा लक्ष्मीनारायण मठबाट संस्कृत गुरुकुल सञ्चालन गरिएको थियो। गुरुकुलको भौतिक संरचना जति जीर्ण छ, त्योभन्दा अब्बल यसको इतिहास छ, तर राज्यको नजरमा अझै पनि पर्न सकेको छैन। पुरातात्त्विक विभागको अध्ययन, अनुसन्धान तथा खोजमा पनि यो देशकै जेठो गुरुकुल अटाउन अझै सकेको छैन। शिक्षा विभागको तथ्यांकमा यो विद्यालयको स्थापना १८६८ सालमा भएको उल्लेख छ। शिक्षा सेवा आयोगको प्रश्नमा नेपालको पहिलो विद्यालय कुन हो ? भनेर २०७२ सालबाट सोध्न थालिएको छ। उत्तरमा राजकीय संस्कृत मावि मटिहानी हो भनेर दिइन्छ। यो विद्यालयको प्रचार र सरकारको प्राथमिकताको स्थान अझै पनि शिक्षा सेवा आयोगको प्रश्न र उत्तरमा सीमित छ। १५ कठ्ठामा इतिहास बोकेर फैलिएको गुरुकुलका हरेक वस्तु अध्ययन गर्न योग्य छन्। पुराना पुस्ताले नयाँ पुस्तालाई यसको इतिहास लोरी, कथा, कहानीमा सुनाउँछन्। जीवित पाँच पुस्ताको जिब्रोमै यो विद्यालयको नाम छ, कति पुस्ता माटोमा मिलिसके। यसको खोज र अनुसन्धानमा अझै सरकारको चासो छैन। नेपालमा शिक्षाको इतिहास बोकेको मटिहानीको संरक्षणमा सम्बन्धित निकायको ध्यान नपुगे पनि शिक्षा दिने क्रम रोकिएको छैन। कक्षा ८ देखि १२ सम्म अझै पढाइ हुन्छ। अंग्रेजी, नेपाली, गणित, विज्ञान, सामाजिक गरी पाँच सय पूर्णांक अनिवार्य छ। जनसंख्याको बदला अनिवार्य संस्कृत भाषा पढाइन्छ। ब्राह्मण बटुकहरू देव तथा पितृकार्यका लागि कर्मकाण्ड पढ्छन् भने अन्यले ऐच्छिक गणित र शिक्षा पढ्छन्। भौतिक संरचना जीर्ण भए पनि देशका कर्णधार जन्माउनमा गुरुकुलका गुरुहरूले हार मानेका छैनन्। हजारौं बटुकहरूलाई शिक्षाको ज्योति दिएको यसले बालगुरु षडानन्दजस्ता विद्वान्समेत जन्माएको छ। विद्धान् उत्पादन गर्ने गुरुकुल भने अझै भिक्षाटनबाट चलाउनुपर्ने बाध्यता छ। यो दुर्भाग्य हो। देशको राजनीतिले सबै क्षेत्रमा असर गर्छ। राजनीतिक परिवर्तनसँगै शिक्षा क्षेत्रमा पनि केही सुधार त भयो। तर, भाषाको क्षेत्रमा नकारात्मक असर पनि परेको छ। संस्कृत भाषालाई बुर्जुवाहरूको शिक्षा भन्ने समय पनि आयो। यस्तै अन्य भाषा पनि अहिले संरक्षण गर्नुपर्ने सूचीमा पुगे। साधारण स्कुलबाट संस्कृतको पाठ्यक्रम हट्यो। आधुनिक शिक्षा पद्वतिले संस्कृत संकटमा पर्दा अहिले भाषाको जननी मानिने संस्कृतको संरक्षणमा यस्ता गुरुकुलले भग्नावशेष भित्रैबाट भए पनि मुख्य योगदान दिएका छन्। गुठीको सम्पत्तिमा अहिले ब्रह्मलुट छ। मठद्वारा जन्माइएको संस्कृत स्कुलको हरिबिजोग छ। बटुकहरू कहिले आधा पेट खान्छन् त कहिले भोकै हुन्छ। यो समस्या अझै कहिले सम्म लम्बिन्छ टुंगो छैन। मानिसलाई जीवनोपयोगी, समय र युगसापेक्ष शिक्षाले सुसज्जित पारेर सभ्य, सुसंस्कृत र सक्षम बनाउँछ। शिक्षा पुरानो हुँदैन, ग्रहण गर्न जाने हरेक क्षेत्रबाट नयाँ कुरा सिक्न सकिन्छ। नेपालको संविधान २०७२ ले आधारभूत तहसम्मको शिक्षालाई अनिवार्य र माध्यमिक तहसम्मको शिक्षालाई निःशुल्क प्रदान गर्ने संवैधानिक मौलिक हकको प्रबन्ध पनि गरेको छ। शिक्षा क्षेत्रको विकासका लागि भन्दै सरकारले हरेक वर्ष योजना पनि बनाउँछ। सामुदायिक र पुराना विद्यालयको भौतिक तथा गुणस्तर विकासको नारा चुनाव होस् या अन्य समय नेताको भाषणको विषय बन्छन्। तर, सुधार अझै नारामानै सीमित छन्। विद्धान् उत्पादन गर्ने र इतिहास बोकेका विद्यालय क्रमश यसरी जीर्ण बन्दा विद्यार्थी नै असुरक्षित बन्दैछन् भने भाषा हराउने समस्या थपिँदै छ। सामुदायिक विद्यालय सुधार गरी गुणस्तरीय शिक्षाका लागि राष्ट्रपति शैक्षिक सुधार कार्यक्रम लागू भएको छ। नेपाल सरकारले सामुदायिक विद्यालय सुधार दशक (२०७६२०८५) नामक १० वर्षे कार्यक्रम पनि सञ्चालन गरिरहेको छ। सरकारले नीतिगत र कार्यगत रूपमा शिक्षाप्रतिको राज्य दायित्व निर्वाहका लागि उत्तरदायी भएको पुष्टि गर्न खोजे पनि इतिहास बोकेका विद्यालय विकास, अध्ययन र प्रचारको ओझेलमा छन्। १८२५ सालमा पृथ्वीनारायण शाहले नेपाल एकीकरण गर्नुभन्दा ५० वर्ष पहिले मटिहानीमा स्थापना भएको गुरुकुलको संरक्षण र विकास गर्न अझै मौका छ। यो मौका सरकारकाले गुमाउनु हुँदैन। यसको इतिहास अब लोरी, कथा र कहानीमा सीमित नबनोस्।"
सीको सन्देश र परिवेश,"चीनका राष्ट्रपति सी चिनफिङले हालै विश्वका राजनीतिक दललाई दुई चरणमा सन्देश दिए। १ जुलाईमा आयोजित चिनियाँ कम्युनिष्ट पार्टी (सीपीसी) स्थापनाको सतवार्षिकी समारोहको भव्यतासँगै उनको गौरवपूर्ण मन्तव्यबाट विश्वभर स्वतः प्रवाहित सन्देश एउटा थियो भने ६ जुलाईमा भर्चुअल कार्यक्रममार्फत १ सय ६० भन्दा बढी मुलुकका राजनीतिक दलहरूका लागि सम्प्रेषित सन्देश अर्को थियो। यी दुवै सन्देशले देशको समुन्नतिका लागि राजनीतिक दलको भूमिका कति अहं हुनेरहेछ भन्ने तथ्यलाई गजबसँग प्रष्ट्याएको छ। जनताका लागि खुसी : राजनीतिक पार्टीहरूको दायित्व विषयक भर्चुअल कार्यक्रममा जनतामा खुसी ल्याउने दायित्व राजनीतिक दलहरूको भएकाले दलहरू जनताप्रति उत्तरदायी हुनुपर्ने र मानवजातिको हीतमा काम गर्नुपर्ने सुझाव सीले सहभागी नेताहरूलाई दिएका थिए। १ जुलाई १९२१ मा स्थापना भएर अभूतपूर्व सफलता हासिल गर्दै जनताको प्रिय पार्टीको रूपमा अविचलित निष्ठा कायम गरिरहेको विश्वकै ठूलो पार्टी सीपीसीले अहिले सबैको ध्यान आकृष्ट गरिरहेको छ। राजनीतिक प्रणाली एकदलीय अधिनायकत्व भए पनि उसको मुख्य लक्ष्य देश र जनताको भलाइप्रति मुखरित रहन्छ भने जनताको साथभरोसा टुट्दैन भन्ने दृष्टान्त सीपीसीको गौरवशाली सय वर्षले पेश गरेको छ। स्थापनापछि अनेकौं उतारचढाव झेलेको सीपीसीको सुरुआती अवस्था सुखद् थिएन। पार्टी स्थापनाको लामो समयसम्म कमजोर आर्थिक अवस्थाका कारण अभाव र भोकमरीबाट चिनियाँ जनता पिल्सिरहे। सन् १९२७ मा पार्टीअन्तर्गत गठन गरिएको जनमुक्ति सेनाले बाह्य आक्रमणका साथै तत्कालीन शासक चियाङ् काई सेकको सेना तथा कम्युनिष्ट पार्टीविरुद्धका विद्रोहलाई परास्त गर्न ठूलो कसरत गर्नुपर्यो। सोभियत रुसभन्दा चार वर्ष पछाडि चीनमा कम्युनिष्ट पार्टी उदय भएकाले सुरुआती दशकहरूमा चीन रुसको कम्युनिष्ट आदर्शबाटै परिचालित हुनु अस्वाभाविक थिएन। तर, समयक्रममा सीसीपीले आफूलाई देशको परिवेश अनुसार सुधार गर्दै लग्यो। शास्त्रीय साम्यवादबाट माथि उठेर सुधारात्मक कदम चाल्ने तत्परता माओकै नेतृत्वकालबाट सुरु भएको थियो। मुलुकको तत्कालीन नाजुक स्थितिबाट मुलुकलाई उन्मुक्ति दिनकै लागि पुँजीवादको जननी मानिने अमेरिकासँग नयाँ आयामको सम्बन्ध अध्यक्ष माओले नै थालनी गरेका थिए। उनी पछि १९७८ देखि नेतृत्व सम्हालेका अर्का नेता देङ सियाओ पिङले सन् १९८० देखि खुलापन र उदार अर्थतन्त्रलाई जसरी आत्मसात गरे उनीपछिका नेताले पनि त्यो शैलीलाई डगमग हुन दिएनन्। चिनियाँ जनता लोकतन्त्रका लागि विद्रोहमा उत्रिनेछन् भन्ने दाउमा बसेका पश्चिमी मुलुकहरूले चीनमा ठूलाठूला लगानी गरे। राजनीतिक सिद्धान्तलाई खुकुलो बनाउँदै लगे पनि समाजवादी व्यवस्थाबाट चीन पछि हटेन। बजारमुखी समाजवादी व्यवस्थाको नाममा अन्य विकसित मुलुकका ज्ञानसीप र प्रविधिलाई अवलम्बन गर्दै त्यसलाई आफ्नो परिवेशअनुकूल प्रयोग गरेर समृद्धिको यात्रातर्फ चीन निरन्तर लम्किरहेको छ। अबको एक डेढ दसकभित्र सम्पन्न, आधुनिक र शक्तिशाली मुलुक बनेर विश्वको नेतृत्व गर्ने एक मात्र ध्येयतर्फ चीन केन्द्रित भइरहेको छ। सीपीसी गठन भएदेखि आजको चीन बन्न धेरै चिनियाँ नेताहरूको अथक योगदान मिसिएको छ। वर्तमान राष्ट्रपति सी चिनफिङले पनि अवसरले दिएको सोही खाले अविभारालाई कुशलतापूर्वक निर्वाह गरिरहेका छन्। जसका कारण सय वर्षे सीपीसीको इतिहासमा माओयुग, देङयुगसरह सीयुगको अस्तित्वसमेत चुलिइसकेको छ। नोभेम्वर २०१२ देखि पार्टी महासचिव र मार्च २०१३ देखि राष्ट्रपतिको भूमिकामा रहेका सी केन्द्रीय सैन्य आयोगका अध्यक्ष तथा सेनाका प्रधानसेनापति समेत रहेकाले उनीसँग अथाह शक्ति केन्द्रिकृत छ। १७ मार्च २०१८ मा बसेको चिनियाँ संसद्ले सीलाई दोस्रो कार्यकालको राष्ट्रपतिमा निर्वाचित गर्दा पक्षमा २ हजार ९ सय ६९ र विपक्षमा १ मत पर्नुले उनको सर्वस्वीकार्य हैसियतलाई प्रष्ट गर्दछ। अक्टुवर २०१७ मा आयोजित पार्टीको १९औं महाधिवेशनले आधुनिक युगको माटो सुहाउँदो चिनियाँ समाजवादलाई सी विचारधारा का रूपमा पार्टीको विधानमै वैधानिकता दिइसकेको छ। उत्पादन निर्यातमा विश्वव्यापी वर्चस्व जमाइसकेको चीन अब विचार निर्यातमा समेत अग्रसर भइरहेको छ। करिब ९ सय अर्ब डलरको अन्तरमहादेशीय महायोजना बेल्ट एन्ड रोड इनिसिएटिभ्स (बीआरआई), सीको परिकल्पनामा चीनले अघि सारेको महत्वाकांक्षी योजना त हुँदै हो, यसमार्फत सी विचारधारा फैलाउने उपक्रमसमेत सुरु भइसकेको छ। सबै मुद्दामा विश्वलाई नेतृत्व दिनसक्ने स्थितिको आकलनपछि विचार निर्र्यातका लागिसमेत सीको आत्मविश्वास बढेको प्रष्टै छ। यति धेरै शक्ति र क्षमता एकत्रित हुँदा पनि सीले शक्तिलाई दुरूपयोग भने गरेका छैनन् न त उनीभित्र दम्भ र अहंकारी प्रवृत्ति नै देखिन्छ। भ्रष्टाचार नियन्त्रण र गरिबी निवारणका लागि सीको आक्रामक नीति र प्राप्त उपलब्धिले जनतामाझ उनी उत्तिकै लोकप्रिय छन्। पार्टीका नेता र कार्यकर्तालाई जनतासँग नजिकको सम्बन्ध राख्न हरबखत उत्प्रेरित गरिरहने र आफैंसमेत विभिन्न गाउँ पुगेर दुःखी गरिब स्थानीयसँग एकाकार हुने गरेका खबरहरू सञ्चारमा आइरहेका हुन्छन्। करिब ९५ प्रतिशत जनता चिनियाँ सरकारसँग सन्तुष्ट रहेको अध्ययन प्रतिवेदन चीनको प्रगतिमा बेचैन महसुस गर्ने अमेरिकाकै युनिभर्सिटीले सार्वजनिक गरिरहेको छ। छिमेकी देशले मुलुक र जनताको स्तरोन्नतिमा यति ठूलो छलाङ मारिसक्दा नेपालका दलहरू भने यी सबैबाट अनभिज्ञझैं देखिन्छन्। जस जति आफू र अपजस अरूको टाउकोतर्फ पन्छाउने प्रवृत्तिले समस्या निम्त्याएको देखिन्छ। समाजवादी सिद्धान्त जबरजस्ती बोकिरहनु परेको सकस अधिकांश नेताहरूको भड्किलो जीवनशैली र ढोगी चरित्रबाट स्वतः प्रष्टिन्छ। पछिल्लो समयमा नेताहरूभित्र मौलाएको चारित्रिक विचलन र एकअर्कालाई दुत्कार्ने निम्नस्तरीय प्रवृत्ति र गालीगलौज अझ बढी क्षोभको विषय बनिरहेको छ। चीनले गरेको विकास र प्रगतिको लयलाई सत्ताको नेतृत्वमा रहने कसैले पनि पछ्याउन सकेनन्।"
पाँच महिने बालिकाको हत्या,नवलपरासी : नवलपरासी (बर्दघाटसुस्तापूर्व)मा मादक पदार्थ सेवन गरेर झगडा गर्दा पाँच महिने बालिकाको हत्या भएको छ। जिल्लाको देवचुली६ मिर्तुङमा मादक पदार्थ खाएर भएको पारिवारिक झगडामा परी पाँच महिने बालिकाको ज्यान गएको हो। जिल्ला प्रहरी कार्यालयका प्रवक्ता प्रहरी नायब उपरीक्षक दिलीपकुमार गिरीले शुक्रबार देवचुली६ बस्ने कर्णबहादुर सारुले मादक पदार्थ सेवन गरी आफ्नै मामा पदमबहादुर बाह्रघरेसँग झगडा गर्ने क्रममा मामाकी पाँच महिने छोरी धनमाया बाह्रघरेलाई उचालेर घरको पिँढीमा फालेका थिए। पिँढीमा फालिएर गम्भीर घाइते भएकी बालिकाको उपचारका क्रममा शनिबार स्थानीय प्राथमिक स्वास्थ्य केन्द्र दुम्कौलीमा ज्यान गएको गिरीले बताउनुभयो। घटनामा संलग्न सारुलाई शनिबार नियन्त्रणमा लिई कर्तव्य ज्यान कसुरमा मुद्दा अगाडि बढाइएको गिरीले जानकारी दिनुभयो।
खोपमा देखाऔं हाम्रै हिम्मत,"नेपालमा खोप उद्योग सफल पार्न व्यवस्थापनमा पनि भूमिका रहने गरी प्रत्यक्ष वैदेशिक लगानी आवश्यक छ विश्वमा नेपाल जनसंख्याको हिसाबले उनन्चासौं ठूलो, कूल गार्हस्थको हिसाबले उनान्सयौं र सम्पन्नताको हिसाबले एक सय चौधौं ठूलो देश हो। ठूला देशले मात्र होइन, जनसंख्यामा नेपालभन्दा साना देशहरू पनि खोप उत्पादन गर्दैछन्। थोरै जनसंख्या रहेका अष्ट्रेलिया (२ करोड ५५ लाख), सर्बिया (८७ लाख), स्वीडेन (१ करोड १ लाख), बेल्जियम (१ करोड १६ लाख), स्विट्जरल्यान्ड (८६ लाख), क्युबा (१ करोड १३ लाख), बुल्गेरिया (६९ लाख) ले खोप उत्पादन गरिरहेका छन्। ताइवान (२ करोड ३८ लाख) ले नयाँ प्रविधिको खोप उत्पादनमा सहकार्यका लागि मोडर्नासित कुरा उठाएको छ। नेपालमा एकथरि मानिस भन्छन्, खोप उत्पादनमा देशको आर्थिक हैसियत र आकार मात्र होइन, हासिल गरेको प्राविधिक क्षमता निर्णायक हुने भएकाले नेपाल खोप उत्पादन गर्न सक्दैन। सो भनाइमा सत्यता छ, आंशिक मात्र। दुई दशक अघिसम्म नेपालजस्तै भियतनाम पनि आफैंमा खोप बनाउन सक्षम देश थिएन। सन् २००३ मा भियतनामले जापानी सहयोगमा दादुरा खोप उत्पादनको पूर्वाधार निर्माण सुरु गर्यो। सन् २००९ सम्म आइपुग्दा दादुरा खोप उत्पादनमा आत्मनिर्भर बन्न सफल भयो। सन् २०१३ मा जापानबाट संयुक्त दादुरारुबेला खोप बनाउने प्रविधि प्राप्त गरिसकेको भियतनामले सन् २०१४ मा दक्षिणपूर्व एसियामा देखिएको महामारीलाई ठूलो मात्रामा खोप उत्पादन गर्ने मौकाको रूपमा उपयोग गर्यो। खोप उत्पादनमा क्युबा गुणस्तर र मूल्य दुवै हिसाबले अग्रपंक्तिमा छ। उसले आफ्नो मात्र आवश्यकता मात्र पूरा गरेको होइन, सस्तो मूल्यमा स्तरीय बायोटेक्नोलोजिकल उत्पादन निर्यात गरेर मित्र कमाउने र आर्थिक आम्दानी गर्ने काम पनि गरेको छ। हेमोफिलस इन्फ्लुएन्जा बी विरुद्ध विश्वको पहिलो सिन्थेटिक खोप विकास गरेकोमा हवाना विश्वविद्यालयको केमिस्ट्री संकायअन्तर्गतको एउटा सानो सिन्थेटिक एन्टिजन प्रयोगशाला ले सन् २००५ मा विश्व बौद्धिक सम्पत्ति संगठन (विपो) बाट स्वर्ण पदक पाएको थियो। क्युबामा विकास गरिएको फोक्सोको क्यान्सरको औषधिलाई सन् २०१६ मा नराख्ने क्युबाप्रति मैत्रीभाव अमेरिकामा परीक्षण गर्ने अनुमति दिइयो। सन् १९६२ देखि अमेरिकाको आर्थिक नाकाबन्दी झेलेको क्युबाले आफ्ना सम्पूर्ण नागरिकलाई बीमाको भारी नबोकाई निःशुल्क पूर्ण स्वास्थ्य सेवा दिएको छ, त्यो सेवा गुणस्तरीय छ, लोभलाग्दो छ, अनुकरणीय छ। कोरोना संकटमा क्युबाले रुस वा चीनबाट खोप आयात गर्न अस्वीकार गर्यो। कोभ्याक्स कार्यक्रमअन्तर्गत विश्वसमुदायले निःशुल्क उपलब्ध गराउने खोप पनि लिएन। यस्तो स्वावलम्बनबारे हवानाको जेनेटिक इन्जिनियरिङ र बायोटेक्नोलोजी केन्द्रका बायोमेडिकल अनुसन्धान निर्देशक प्रख्यात वैज्ञानिक गुइलेन निएतो भन्छन्, हामीलाई थाहा छ कि अन्त्यमा हामी आफैंमा, आफ्नै बल र क्षमतामा निर्भर रहनुपर्छ। फलतः हामीले यस्तो स्वास्थ्य सेवा प्रणाली निर्माण गरेका छौं जुन निःशुल्क मात्र छैन, केन्द्रीय नियन्त्रणमा पनि छ। यसले विपत्तिमा तुरुन्त प्रतिक्रिया गर्ने क्षमतालाई पूर्णता दिएको छ, क्लिनिकल परीक्षणमा होस् वा खोप अभियान वा खोप उत्पादनमा होस्। कोरोना भाइरसविरुद्ध पनि उसले ५ वटा खोपहरू बनाएको छ जसमध्ये आब्दाला र सोबेराना२ तेस्रो चरणको परीक्षणमा छन् र सफलताको निकै नजिक पुगेका छन्। तेस्रो चरणको अध्ययनबाट प्रभावकारिता संसारको पहिलो कन्जुगेट कोरोना खोप आब्दालाको ९२ प्रतिशत र सोबेराना२ खोपको ९१ प्रतिशत रहेको दाबी गरिएको छ, जुन मोडर्ना र फाइजरको हाराहारी हो। क्युबाले नागरिकलाई परीक्षणको रूपमा यिनै खोप दिएको छ। देशमा दर्ता र विश्व स्वास्थ्य संगठनको स्वीकृति लिने क्रममा रहेका क्युबाका खोपप्रति बोलिभिया, जमैका, भेनेजुएला, अर्जेन्टिना र मेक्सिकोले उत्सुकता देखाइसकेका छन्। ताइवानले पछिल्लो समय खोप उत्पादनलाई प्राथमिकतामा राखेको छ। ताइवानमा सन् २०१२ मा मेडिगेन बायोटेक्नोलोजी कर्पोरेसनको सहायक कम्पनी मेडिगेन भ्याक्सिन बायोलजिक्स कर्पोरेसन (एमभीसी) स्थापना गरिएको छ। एमभीसीले ताइवान र दक्षिणपूर्वी एसियामा संक्रामक रोग रोक्न जीवकोषमा आधारित आधुनिक खोपहरू र विद्यमान औषधिका सस्तो मूल्यमा बनाउन सकिने बायोटेक्नोलोजिकल उत्पादनहरू विकास गर्ने उद्देश्य लिएको छ। एमभीसीले सिन्चु बायोमेडिकल विज्ञान पार्कमा पीआइसीएसजीएमपी मानकअनुसारको ताइवानको पहिलो जीवकोषमा आधारित खोप र बायोलजिक्स सो उद्योग उच्च गुणस्तरीय खोपहरूको पर्याप्त आपूर्ति र ताइवानमा स्थानीय रूपमा खोपहरू उत्पादन सुनिश्चित गर्न खोलेको हो। एमभीसीले एसिया प्रशान्त क्षेत्रको एक प्रमुख औषधि कम्पनी बन्ने सोच राखेको छ। हामी खोप उत्पादनमा भारतबाट पनि सिक्न सक्छौं। सन् १९७० को दशकमा हल्याण्ड सरकार विश्व स्वास्थ्य संगठनद्वारा सुरु गरिएको विकासोन्मुख देशका विद्यार्थीहरूलाई खोप विकासको बारेमा सिकाउने एक कार्यक्रममा सहभागी भयो। भारतका डा साइरस पूनावाला पनि एक लाभग्राही थिए। उनले नेदरल्याण्ड भ्याक्सिन इन्स्टिच्यूट, बिल्थोभनमा प्रशिक्षण पाए। प्रशिक्षण पूरा भएपछि उनको नेतृत्वमा भारतको सेरम इन्स्टिट्यूट निर्माण भयो जुन अहिले विश्वको सबैभन्दा ठूलो खोप निर्माता कम्पनी बनेको छ। अफ्रिकी देशहरू पनि खोप विकास र उत्पादन गर्ने कोशिस गर्दैछन्। यही जुलाई २१ मा फाइजर र बायोएनटेकले घोषणा गरेका छन्। उनीहरू सन् २०२२ मा दक्षिण अफ्रिकामा कोभिड१९ खोप उत्पादन गर्नेछन् र वितरण गर्नेछन्। पूर्णरूपमा सञ्चालन हुँदा वार्षिक खोप उत्पादनले १० करोड मात्रा नाघ्नेछ। उनीहरूको केप टाउनस्थित बायोभ्याक संस्थानसित भएको समझदारीअनुसार फाइजर र बायोएनटेकले प्रविधि हस्तान्तरण, उपकरण स्थापन र उत्पादन क्षमता विकास गर्नेछन्। खोपका लागि कच्चा पदार्थ युरोपबाट ल्याइनेछ। नेपालमा खोप उत्पादनको बहस बदलिँदो विश्व परिस्थितिलाई मध्यनजर राखेर हामीले वैशाख ६ गते अन्नपूर्ण पोस्ट दैनिकमा जोखिममा स्कुले विद्यार्थी शीर्षकको लेखमा नेपालमै कोरोना खोप उत्पादनतिर सोच्न प्रस्ताव राखेका थियौं, निर्माता कम्पनीसितको सहकार्यमा नेपालमै उत्पादन गर्नेतिर ध्यान जान आवश्यक छ। कोरोना खोपको प्रसंगमा यसरी देशमै खोप उत्पादन गर्ने सामथ्र्य विकास गरियो भने पछि अन्य रोगविरुद्धका खोप उत्पादनमा पनि त्यही संरचना काम लाग्न सक्छ। जेठ २१ गते स्वास्थ्यमन्त्री हृदयेश त्रिपाठीले त्यससम्बन्धी प्रक्रिया सुरु भएको जानकारी दिँदा नेपालीलाई खुसी लाग्नु स्वाभाविकै थियो। त्यसयता सरकारको तर्फबाट खोप उत्पादनसम्बन्धी कुनै योजना सुन्नमा आएको छैन। निजीक्षेत्रका केही उत्पादकबाट चाहिँ सरकारी प्रयास भए छुट्टै कुरा नत्र तत्काल नेपालमा खोप उत्पादनबारे सोच्न नसकिने झिना अभिव्यक्ति आएका छन्। कोरोना सन्त्रासमा हातमुख जोड्न मुस्किल परेका व्यक्ति र न्यूनतम गतिविधि सञ्चालन गर्न कठिनाई भोगेका साना उद्योगव्यवसायीको ध्यान संरचना निर्माण वा राष्ट्रिय प्राथमिकता निर्धारणमा नजानुलाई स्वाभाविक मान्न सकिन्छ। तर, देशको योजना हेर्ने, राष्ट्रिय पुँजी र गर्व निर्माणको नेतृत्वदायी भूमिकामा रहेका विशिष्ट व्यक्तित्व र निकायले दूरदृष्टि नदेखाउनु अनौठो कुरा हो। विदेशी खोप कम्पनीको सहकार्यमा नेपालमा खोप उत्पादन आवश्यक र सम्भव छ भन्ने कुरा त दक्षिण अफ्रिकाको उदाहरणबाट पुष्टि भइसकेको छ। नेपालमा खोप बनाउने कसरी ? सरकारी लगानीका उद्योग व्यवसाय नेपालमा फस्टाउन सकेका छैनन्। निजी हवाई कम्पनी नाफामा जाँदा नेपाल एयरलाइन्स घाटामा छ। औषधि उद्योग, जुत्ता कारखाना, कागज कारखाना, अस्पताल, साझा यातायात घाटामा गएका सरकारी उद्योगव्यवसायको विवरण लामो छ। घाटामा गए पनि सेवा राम्रो भए त ठीकै हुन्थ्यो। निजीका दाँजोमा अधिकांश सरकारी स्कूल, कलेज खाली छन् ! जबसम्म वैज्ञानिकदेखि कार्यालय सहयोगीसम्मलाई एक व्यक्ति एक संस्था नीति लागू गर्न सकिँदैन, हरेक संस्थालाई बलियाको आसेपासे भर्तीकेन्द्र बन्नबाट रोक्न सकिँदैन, निष्पक्ष कार्यसम्पादन मूल्यांकन र सोअनुसार प्रोत्साहनको स्थिति सिर्जना हुँदैन, तबसम्म सरकारी स्वामित्वका व्यवसाय फस्टाउँदैनन्। यसर्थ, अहिले गर्न सकिने भनेको सरकारी सक्रियतामा स्वदेशीविदेशी प्रविधि र लगानी समेटेर खोलिने उद्योग नै हो। खोप उद्योगलाई सफल पार्न व्यवस्थापनमा पनि भूमिका रहने गरी प्रत्यक्ष वैदेशिक लगानी आवश्यक छ। नेपाली निजीक्षेत्रलाई पनि यस प्रयासमा समेट्न सकिए कालान्तरमा प्रविधि हस्तान्तरण हुन सहज हुन्छ। जहाँसम्म जनशक्तिको कुरा छ, मौका पाए विदेशमा खोप उत्पादनसम्बन्धी काम गरिरहेका कतिपय नेपाली वैज्ञानिक फर्किएर आउनेछन्। खोप उत्पादनका लागि केही नेपालीलाई विदेशमा पठाएर तालिम दिन पनि सकिन्छ। नेपालीले नै बनाउन सक्ने सडक, पुल र विमानस्थल बनाउन त हामीले विदेशीलाई ठेक्का दिने गरेका छौं भने देशले प्राविधिक फड्को मार्ने सवालमा आवश्यक परे विदेशी वैज्ञानिकलाई स्वागत किन नगर्ने ? खोप उत्पादन भन्नेबित्तिकै त्यससम्बन्धी सबै काम नेपालमै गर्नुपर्ने पनि होइन। थाइल्याण्ड, बंगलादेश र पाकिस्तान पनि त अरूको सहयोगमा खोप उत्पादन गर्दैछन्। हाम्रा औषधि उद्योगका अधिकांश कच्चापदार्थ विदेशबाट आउँछन्, नेपाली उद्योगका औषधि आफैंले अनुसन्धान गरेका अणुहरू पनि होइनन्। खोप उत्पादनमा पनि हामीले अहिल्यै आफैं आविष्कार गर्नुपर्छ भन्ने छैन। दक्षिण अफ्रिकी वा भियतनामी मोडेल अपनाए भइहाल्छ। अर्को कुरा, स्तरीय खोप बन्न मात्र पर्छ, नेपाललाई बजारको अभाव छैन। विश्वका सबैभन्दा बढी जनसंख्या रहेका दुई देश हाम्रा दुइतिर छन्। सामान्यतया महँगो मूल्यमा बिक्ने र हवाई ढुवानी गरिने भएकाले भूपरिवेष्ठितताले निकासीमा हुने प्रतिकूल प्रभाव खोपको हकमा नगन्य हुन्छ। नेपालको भन्दा कम जनसंख्या भएका देशले खोप अनुसन्धान र व्यापारबाट प्रशस्त फाइदा उठाइरहेका छन्। यसर्थ, नेपालले खोप उत्पादन र सोको निर्याततर्फ सोच्नु नितान्त आवश्यक छ। यस्तो प्रयासबाट नेपाललाई दीर्घकालीन फाइदा पुग्नेछ। मौका पाए विदेशमा खोप उत्पादनसम्बन्धी काम गरिरहेका कतिपय नेपाली वैज्ञानिक फर्किएर आउनेछन्। खोप उत्पादनका लागि केही नेपालीलाई विदेशमा पठाएर तालिम दिन पनि सकिन्छ।"
पहिराले थुनिएको गुर्जाखोला तलाउ भरिएर बग्न थाल्यो,"म्याग्दी : पहिराले थुनिएको म्याग्दीको धवलागिरि गाउँपालिका१ स्थित गुर्जाखोला तलाउ भरिएर प्राकृतिकरूपमा बग्न थालेको छ । गुर्जाको खास्टा भन्ने ठाउँमा शनिबार दिउँसो पहाड भत्किएर पहिरो खस्दा थुनिएको खोला रातिदेखि ओभरफ्लो भएर बग्न थालेको गुर्जाका वडाध्यक्ष झकबहादुर छन्त्यालले जानकारी दिए । 'तलाउ भरिएर माथिबाट बग्न थालेको हो', उनले भने, 'थप जोखिमको अवस्था अध्ययनका लागि आज बिहानै पहिरो गएको ठाउँतर्फ हिँडेका छाँै ।' तलाउ एकैपटक फुटेर बगेको अवस्थामा तटीय क्षेत्रमा बाढी आउने र कटान गर्ने जोखिम हुने भएकाले सतर्कता अपनाइएको छ । गुर्जा हिमालको फेदीमा मुहान भएको गुर्जाखोला म्याग्दी नदीको सहायक खोला हो । धवलागिरि४ मुदीमा गुर्जाखोला म्याग्दी नदीमा मिसिन्छ । सदरमुकाम बेनीमा आएर म्याग्दी खोला कालीगण्डकीमा मिसिन्छ । पहिरो खसेर खोला थुनिएको ठाउँमा पुग्न गुर्जाबाट दुई घण्टा पैदल हिँड्नुपर्छ । दुवै किनारमा भिर भएको साँघुरो खोँचमा पहिरो खसेर खोला थुनिएको खेतमा काम गर्न गएका किसानले देखेपछि खबर गरेका थिए । पहिरो गएको र तलाउ बनेको ठाउँसम्म पुग्ने बाटो छैन । किसानले टाढैबाट देखेर खबर गरेका हुन् । केही समय खोला सुकेको थियो । धवलागिरि, मालिका, मङ्गला गाउँपालिका र बेनी नगरपालिका भएर म्याग्दी नदी बग्छ । चारवटै स्थानीय तहको तटीय क्षेत्रका बस्तीमा सतर्कता अपनाउन आग्रह गरिएको प्रहरी नायब उपरीक्षक श्यामकुमार राईले बताए।"
प्रज्ञाको शैक्षणिक व्याकरण,"काठमाडौं : नेपाल प्रज्ञा प्रतिष्ठानले प्रज्ञा नेपाली शैक्षणिक व्याकरण बजारमा ल्याएको छ। प्रतिष्ठानले प्राडा हेमनाथ पौडेल, प्राडा रमेशप्रसाद भट्टराई र डा प्रेमप्रसाद चौलागाईंद्वारा लिखित ब्याकरण बजारमा ल्याएको हो। प्रतिष्ठानका सदस्यसचिव प्रा जगतप्रसाद उपाध्यायले बजारमा पुरानै पद्धतिमा लेखिएका व्याकरणहरू रहेकाले नेपाली भाषाका सीपहरूको शिक्षण गर्न अति उपयोगी व्याकरण बजारमा ल्याएको बताए। पुस्तकका लेखक प्राडा हेमनाथ पौडेलले विद्यालय र विश्वविद्यालयका शिक्षक र विद्यार्थीलाई केन्द्रित गर्दै प्रयोगात्मक विधिको प्रयोग गरी लेखिएको पाठपरक रचनात्मक व्याकरण भएकाले यसले शिक्षण प्रशिक्षणका साथै व्याकरणका सबै अध्येतालाई सघाउ पुयाउने विश्वास व्यक्त गरे। प्रज्ञा प्रतिष्ठानद्वारा तयार पारिएको व्याकरण सबै तहका शिक्षकविद्यार्थीका लागि अति उपयोगी रहेको जनाइएको छ। ३५२ पृष्ठको यो पुस्तकको मूल्य ३१५ रुपैयाँ तोकिएको छ।"

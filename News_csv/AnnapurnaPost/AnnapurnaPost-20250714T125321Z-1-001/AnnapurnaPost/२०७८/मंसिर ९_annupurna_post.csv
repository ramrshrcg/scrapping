शीर्षक,विवरण
"आठ चिनियाँ कम्पनी अमेरिकाको कालोसूचीमा, दिल्लीमा चालकरहित मेट्रो सेवा सुरु","वासिङ्टन: अमेरिकाले आठ वटा चिनियाँ कम्पनीलाई कालासुचीमा राखेको छ। राष्ट्रिय सुरक्षाको कारण देखाउँदै अमेरिकाले आठवटा व्यापारिक कम्पनीलाई कालोसूचीमा राखेको हो। रोयटर्सका अनुसार अमेरिकामा रहेका चिनियाँ कम्पनीहरुले अवैधरुपमा चिनियाँ सेनाको क्वान्टम कम्प्युटिङ विकास गरिरहेका थिए। ती कम्पनीहरुलाई अमेरिकालो राष्ट्रिय सुरक्षाको कारण देखाउँदै कालोसूचीमा राखेको हो। अमेरिकी वाणिज्य सचिव गिना रेइमोन्डोले विज्ञप्ती जारी गर्दै अमेरिकाबाट अवैधरुपमा चिनियाँ सेनालाई सहयोग गरिरहेका चिनियाँ कम्पनीहरु कालोसूचीमा राख्दा देशको सुरक्षामा सहयोग पुग्ने बताएका छन्। अमेरिकास्थित चिनियाँ राजदूतावासले भने आफू कालोसूचीको विरुद्ध रहेको जनाएको छ। बंगलादेशले १ लाख रोहिङ्ग्यालाई बाढीग्रस्त क्षेत्रमा सार्दै ढाकाः बंगलादेशले करिब १ लाख रोहिङ्ग्या शरणार्थी समूहलाई बाढीग्रस्त क्षेत्रमा स्थानान्तरण गर्न सुरु गरेको छ। विभिन्न अधिकारकर्मी समुदाय र अन्तर्राष्ट्रिय निकायको आलोचनाका बाबजुद बंगलादेशले सो समूहलाई बाढीग्रस्त क्षेत्रमा स्थानान्तरण सुरु गरेको हो। बे अफ बंगालको दुर्गम र बाढीग्रस्त क्षेत्र भाशन चार टापु ती शरणार्थीलाई सार्न थालिएको अधिकारीहरुले बताएका छन्। उप शरणार्थी आयुक्त मोज्जेम होसेनले अन्तर्राष्ट्रिय सञ्चारमाध्यसँग बताएअनुसार सरकारले बिहीबारदेखि थप २ हजार रोहिङ्ग्या शरणार्थीलाई सो क्षेत्रमा सारिसक्ने छ भने बंगलादेशले १० लाखमध्ये करिब १ लाख रोहिङ्ग्या शरणार्थीलाई स्थानान्तरण गर्ने योजना बनाएको छ। बंगलादेशले भाशन चार टापुमा करिब १९ हजार रोहिङ्ग्या शरणार्थीलाई स्थानान्तरण गरिसकेको छ। बंगालादेशम्यानमार सीमा क्षेत्रमा रहेका क्याम्पमा मात्र हालः करिब ८ लाख ५० हजार अल्पसंख्यक मुस्लिम रोहिङ्ग्या बसिरहेको बताइएको छ। रुसको कोइला खानीमा आगलागी हुँदा ६ जनाको मृत्यु मस्कोः रुसको एक कोइला खानीमा आगलागी हुँदा ६ जनाको मृत्यु भएको छ भने ४३ मजदुर फसेका छन्। बिहीबार साइबेरियाको केमेरोभो एक कोइला खानीमा आगलागी हुँदा एकको मृत्यु भएको हो भने खानीभित्र रहेको ४३ मजदुर फसेका हुन्। करिब २८५ मजदुर काम गरिरहेको लिस्टभ्याज्निया खानीमा बिहीबार आगलागी भएको अन्तर्राष्ट्रिय सञ्चारमाध्ययमा खबर छ। आगलागिपछि उद्धार कार्य जारी रहेको र उद्धारकर्ताहरुले २३६ मानिसको उद्धार गरिसकेको अधिकारीहरुले बताएका छन्। क्षेत्रीय गर्भनर सर्गेई सिभिलेभका अनुसार हालसम्म ६ जनाको मृत्यु भएको छ भने खानीमा फसेका ४३ घाइते भएका छन्। घाइतेमध्ये दुईको अवस्था गम्भीर रहेको उनले जानकारी दिएका छन्। पाकिस्तानका विद्यालय र कार्यालय सोमबारसम्म बन्द लाहोरः पाकिस्तान सरकारले लाहोरका निजी कार्यालय र विद्यालय आगामी सोमबारसम्मका लागि बन्द गर्न निर्देशन दिएको छ। सरकारले बढ्दो वायु प्रदुषणको तह कम गर्न तीन दिनका विद्यालय र कार्यालय बन्द गर्न निर्देशन दिएको हो। स्थानीयबासीले वायु प्रदूणषका कारण स्वासप्रश्वास, आँखा र नाकमा समस्या उत्पन्न भएको भन्दै उजुरी हालेका थिए। सो उजुरीपछि बुधबार त्यहाँको वायु गुणस्तर निगरानी विभागले पाकिस्तानको लाहोरलाई संसारको सबैभन्दा वायु प्रदूषित शहर घोषणा गरेको थियो। पाकिस्तानको लाहोरदेखि कराचीसम्मको एआइक्यु ३४८ पुगेसँगै वायु प्रदुषणले खतराको अवस्था पार गरेको बताइएको छ। तीन दिनसम्म विभिन्न निजी कार्यालय र विद्यालय बन्दले वायु प्रदूषण कम गर्न सहयोग पुग्ने अपेक्षा त्यहाँका अधिकारीहरुले गरेका छन्। त्यहाँको सरकारले स्थानियलाई मर्निङ वाक नगर्न र अत्यावश्यक कामबाहेक सर्वसाधारणलाई घरबाहिर ननिस्कन सूचना जारी गरेको छ। पाकिस्तानको वायु प्रदूषण बढाउनमा लाहोरमा रहेका ३ सय औद्योगिक कारखाना जिम्मेवार रहेको अधिकारीहरुले बताएका छन्। दिल्लीमा चालकरहित मेट्रो सेवा सुरु नयाँ दिल्लीः भारतीय प्रधानमन्त्री नरेन्द्र मोदी सरकारले भारतमा पनि चालकरहित मेट्रो सेवा सञ्चालन गरेको छ। राजधानी नयाँ दिल्लीमा बिहिबारदेखि सरकारले देशकै पहिलो र संसारको चौथो चालकरहित सेवा सञ्चालन गरेको हो। बिहीबार प्रधानमन्त्री नरेन्द्र मोदी, दिल्ली सरकारका यातायात मन्त्री कैलाश गहलोत र त्यहाँको शहरी मामिला मन्त्री हरदिप सिंहपुरीले चालकरहित मेट्रो सेवा उद्घाटन गरेका हुन्। सो सेवा सञ्चालन भएसँगै चालकरहित मेट्रो सञ्चालन गर्ने भारत संसारकै चौथो ठूलो मुलुक र भारतको पहिलो चालकरहित सेवा भएको भारतीय सञ्चारमाध्यममा उल्लेख छ। दिल्ली मेट्रो रेल कर्पोरेसनको अगुवाईमा सो परियोजना अघि बढेको थियो। सो सेवाले दिल्लीको पिंक लाइन, मजलिस र शिव बिहार जोड्ने छ। सो सेवा दिल्लीको सबैभन्दा लामो मेट्रो कोरिडरमा पर्ने बताइएको छ। सोमालियाको राजधानीमा विस्फोट, ८ जनाको मृत्यु मोगादिशुः सोमालियाको राजधानी मोगादिशुमा शक्तिशाली विस्फोट भएको छ। बिहीबार बिहानै भएको विस्फोटमा परि ८ जनाको मृत्यु भएको छ भने अन्य २३ सर्वसाधारण घाइते भएको प्रत्यक्षदर्शीले बताएका छन्। विस्फोटले नजिकैको विद्यालय र अस्पताल भवनमा क्षती पुगेको बताइएको छ। सो विस्फोटमा परी अन्यको पनि मृत्यु भएको हुनसक्ने अधिकारीहरुले समाचार एजेन्सी रोयटर्ससँग बताएका छन्। अल कायदासँग जोडिएको सोमालिको सैन्य समुह अल शबाबले सो घटनाको जिम्मा लिएको छ। संयुक्त राष्ट्र संघका दूतलाई लक्ष्य गरी सो विस्फोट गरिएको सैन्य समूहका प्रवक्ता शेइख अब्दियासिसले रोयटर्ससँग बताएका छन्। हैटीका प्रधानमन्त्रीद्धारा नयाँ मन्त्रिमण्डल गठन पोर्ट औ प्रिन्सः हैटीका प्रधानमन्त्री एरियल हेन्रीले नयाँ मन्त्रिमण्डल गठन गरेका छन्। हैटीमा राजनीतिक उथपलपुथलकाबिच प्रधानमन्त्रीले नयाँ मन्त्रीमण्डल गठन गरेका हुन्। प्रधानमन्त्रीले परराष्ट्र, अर्थ, न्याय, शिक्षा र स्वास्थ्यसहित ९ वटा नयाँ मन्त्रिसहितको मन्त्रिमण्डल गठन गरेका हुन्। नयाँ मन्त्रिमण्डलको टोलीले देशमा जारी संकटको अन्त्य गर्ने लक्ष्य राखेको उनले बताएका छन्। हैटीमा जारी हिंसा, अपहरण, दंगा, इन्धन अभाव आदीकाबीच बुधबार नयाँ मन्त्रीहरु नियुक्त भएको बताइएको छ। करिब चारमहिनाअघि प्रधानमन्त्रीको पद सम्हालेका हेन्रीले नवनियुक्त मन्त्रीहरुलाई कठिन अवस्थाको बाबजुद पदको जिम्मा लिएकोमा खुसी व्यक्त गरेका छन्। राष्ट्रपतिय चुनावमा गद्धाफीका छोरा अयोग्य त्रिपोलीः लिवियाका पछिल्ला तानाशाह मौमार अल गद्धाफीका छोरा आगामी महिना हुने राष्ट्रपतिय चुनावी दौडको लागि अयोग्य ठहरिएका छन्। लिवियाको शीर्ष निर्वाचन निकायले गद्धाफीका छोरा सेइफ अल इस्लाम गद्धाफीलाई अयोग्य ठहराएको हो। देशको राष्ट्रिय निर्वाचन आयोगद्धारा जारी अयोग्य उम्मेद्धारको सूचीमा गद्धाफीको नाम दर्ता छ। सन् २०११ मा आफ्नो बुबाको विरोधमा आयोजित आन्दोलनविरुद्ध हिंसा भड्काएको भन्दै सन् २०१५ मा त्रिपोली अदालतले गद्धाफीका छोरालाई मृत्युदण्डको सजाय सुनाएको थियो। तर कारबाही भने अघि बढ्न सकेको थिएन। यतिमात्र नभई उनीविरुद्ध अन्तर्राष्ट्रिय अपराध अदालतले मानवियता उल्लंघन गरेको भन्दै कारबाही गरेको थियो। लिवियामा राष्ट्रपतिय चुनाव आगामी डिसेम्बर २४ मा हुँदैछ। लण्डन स्कुल अफ इकोनोमिक्सबाट पीएचडी हासिल गरेका ४९ वर्षीय गद्धाफीले सो चुनावको लागि उम्मेद्धारी दर्ता गराएका थिए। एसिया र युरोपका शीर्षनेताबीच भर्चुअल वार्ता सुरु फनोम पेनः एसिया र युरोपेली मुलुकका करिब ५० शीर्ष नेताबीच दुई दिने भर्चुअल बैठक सुरु भएको छ। कम्बोडियाको आयोजनामा सो बैठक बिहीबारदेखि सुरु भएको हो। मानवअधिकार र ताइवानको मुद्धामाथि चीन अस्पष्ट बनिरहँदा सो बैठक सुरु भएको बताइएको छ। दुई महादेशविचको भर्चुअल बैठकमा एसियायुरोप साँझेदार, क्षत्रीय सहकार्य, जलवायु परिवर्तन र विश्वव्यापी जल्दोबल्दो मुद्धामाथि महत्वपूर्ण छलफल गरिने क्योडो न्युजले जनाएको छ। सो बैठकमा चीन, जापानलगायत विभिन्न मुलुकका नेताहरु उपस्थित भएको बताइएको छ।"
विधान संशोधन प्रस्ताव परिमार्जनसहित पारित,"काठमाडौं: राष्ट्रिय प्रजातन्त्र पार्टी (राप्रपा)को केन्द्रीय कार्यसम्पादन समितिले विधान संशोधन प्रस्ताव परिमार्जनसहित पारित गरेको छ। पार्टीको आसन्न एकता महाधिवेशनलाई भव्य र सफल बनाउन नेता तथा कार्यकर्ताबाट आएका सुझावलाई समावेश गरी विधानमा आवश्यक विषयवस्तु परिमार्जन गरिएको नेता राजाराम श्रेष्ठले जानकारी दिए। यही मङ्सिर १५ देखि १७ गतेसम्म काठमाडौंमा हुन लागेको अधिवेशनमा केन्द्रीत रहेको उक्त बैठकमा अधिवेशनलाई व्यवस्थित बनाउने निर्णय भएको छ। देशविदेशबाट अधिवेशनमा सहभागी हुन आउने विभिन्न पाहुना तथा प्रतिनिधिको व्यवस्थापन, अधिवेशनका लागि गठन गरिएका विभिन्न समितिका कार्यप्रगतिबारे पनि समीक्षा गरिएको छ। करिब दुई वर्ष अगाडि राप्रपा र राप्रपा (संयुक्त) एकता भएपछि अन्तरिम विधानले सञ्चालन भएको उक्त पार्टीले पहिलोपटक एकता महाधिवेशन गर्न लागेको छ।"
एमाले महाधिवेशनबारेको प्रश्नमा माधव नेपालले भने 'नजाने बाटोका बारेमा नसोधेकै राम्रो',"सुर्खेत: नेकपा (एकीकृत समाजवादी)का अध्यक्ष माधवकुमार नेपालले एमाले कम्युनिष्ट आन्दोलनबाट पतन भएका कारण आफूहरुले विद्रोह गरेको बताएका छन्। समाजवादी प्रेस सङ्गठन सुर्खेतद्वारा आज आयोजित पत्रकार भेटघाट कार्यक्रममा उनले एमाले विकृति, विसङ्गति, व्यक्तिवाद र गुटबन्दीमा लिप्त भएकाले आन्दोलन रक्षाका लागि विद्रोह गर्नुपरेको बताए। तत्काल कुनै पार्टीसँग एकता नहुने र पार्टी सङ्गठन निर्माणलाई पहिलो प्राथमिकता राख्ने भन्दै उनले भने, 'अन्य पार्टीबाट आउन चाहनेका लागि वार्ता र छलफल भइरहेको छ तर अहिले नै हामी अन्य पार्टीसँग एकता गर्दैनौं।' एमालेले भोलिदेखि चितवनमा हुन लागेको दशौँ महाधिवेशनमा अतिथि वक्ताका रूपमा बोलाएन, तपाईँको सन्देश के छ? भन्ने प्रश्नमा उनले भने, 'नजाने बाटोका बारेमा नसोधेकै राम्रो।' पूर्वप्रधानमन्त्रीसमेत रहनुभएका अध्यक्ष नेपालले सर्वोच्च अदालतमा देखिएको विवाद समाधानका लागि उचित निर्णय लिन प्रधानमन्त्री शेरबहादुर देउवालाई जिम्मा दिएको बताए।"
पर्सामा कांग्रेसको पालिका र जिल्ला अधिवेशन महाधिवेशनपछि हुने,"वीरगन्ज : पर्सामा नेपाली कांग्रेसको जिल्ला अधिवेशन केन्द्रीय महाधिवेशनपछि मात्रै हुने भएको छ। यस्तै १४ वटा पालिका रहेको पर्सामा पालिका अधिवेशन पनि महाधिवेशनपछि मात्रै हुने भएको छ। यसअघि कांग्रेसको १२ र १३ औं महाधिवेशनमा पनि पर्सा जिल्लाको जिल्ला अधिवेशन, केन्द्रीय महाधिवेशनपछि नै भएको थियो। अहिले १४ औं महाधिवेशनमा पनि पर्सामा नेताहरुको असक्षमता र गुटबाजीका कारण कांग्रेसको पालिका र जिल्ला अधिवेशन केन्द्रीय महाधिवेशन पछि हुने भएको हो। वडा अधिवेशन भने तोकिएकै मितिमा नगरी ढिला गरिने भएकोले अब समय अभावले पालिका र जिल्ला अधिवेशन पछि गर्ने सहमति भएको नेपाली कांग्रेस पर्साका सचिव श्याम पटेलले बताए। उनले भने, अहिले नै पालिका अधिवेशन गर्दा त्यसमा समय लाग्छ जसका कारण प्रदेशसभा निर्वाचन क्षेत्र र प्रतिनिधिसभा निर्वाचन क्षेत्र गर्न सकिंदैन। यदि प्रदेशसभा र प्रतिनिधि सभा निर्वाचन क्षेत्रको अधिवेशन भएन भने प्रदेश अधिवेशन र महाधिवेशनमा भाग लिनबाट पर्सा जिल्ला वञ्चित हुन्छ। त्यसैले पालिका र जिल्ला अधिवेशन केन्द्रीय महाधिवेशनपछि मात्रै गर्ने सहमति जिल्लाका नेताबीच भएको छ।' अहिले पालिका र जिल्ला अधिवेशन नगरी प्रदेशसभा र प्रतिनिधिसभा निर्वाचन क्षेत्र अधिवेशन गर्ने तयारी भइरहेको जानकारी पनि पटेलले दिए। पटेलले भने, अब प्रदेशसभा र प्रतिनिधिसभा निर्वाचन क्षेत्र अधिवेशन कहिले गर्ने भन्ने विषयमा नेताबीच छलफल चलिरहेको छ। सम्भवत मंसिर ११ वा १२ गतेको मिति तोकिने सम्भावना छ।' पर्सा जिल्लामा कुल १ सय १२ वटा वडा रहेकोमा अहिलेसम्म कांग्रेसको १११ वटा वडामा अधिवेशन सम्पन्न भइसकेको छ। बाँकी रहेको छिपहरमाइ गाँउपालिका वडा नम्बर १ को वडा अधिवेशनको विषयलाई लिएर अदालतमा मुद्धा परेकाले उक्त वडाको अधिवेशन पनि तत्काल हुने सम्भावना नदेखिएको उनले बताए। उनले भने, त्यहाँ पनि केन्द्रीय महाधिवेशनपछि नै वडा अधिवेशन हुन्छ होला।'"
एमाले महाधिवेशनका कारण कांग्रेस चितवनको जिल्ला अधिवेशन स्थगित,चितवन: नेकपा एमालेको महाधिवेशनले प्रभाव पारेपछि नेपाली कांग्रेस जिल्ला अधिवेशन स्थगित भएको छ। यसअघि शुक्रबार र शनिबारका लागि अधिवेशन तोकिएको थियो। एमालेको महाधिवेशनको उद्घाटनका कारण स्थानीय प्रशासनले बिहान १० देखि ३ बजेसम्म नगरमा यातायात प्रवेशमा रोक लगाएका कारणले उम्मेदवारले मनोनय दाखिला गर्न समस्या हुने भएकाले अधिवेशन स्थगित गर्नु परेको कांग्रेसले बताएको छ।
गुलाव खातुनको स्मृतिमा श्रद्धाञ्जली कार्यक्रम,"महोत्तरी : बर्दिबास१४ स्थित शुभम्बस्तीकी ६ वर्षीया बालिका गुलाव खातुनको हत्या भएको एक वर्ष पूरा भएको छ। उनको स्मृतिमा आज साँझ श्रद्धाञ्जली कार्यक्रम गरेका छन्। बलात्कारपछि निर्ममतापूर्वक हत्या भएकी बालिका खातुन र प्रहरीको गोली लागी ज्यान गुमाएका सञ्जय न्यौपानेको आत्माको चिरशान्तीको कामना गर्दै स्थानीय युवाले दिपप्रज्वलन गरी श्रद्धाञ्जली अर्पण गरेका हुन्। १ वर्ष बितिसक्दा पनि बर्दिबासका स्थानीयमा डर अझै कायम नै छ। गुलाव खातुनको बलात्कारपछि निर्ममतापूर्वक हत्या गरेको प्रमाणित भएपछि बर्दिबास क्रमिक रुपमा रणभूमि बन्दै गएको थियो। बर्दिबासमा किराना पसल सञ्चालन गर्दै आएका गौशाला नगरपालिकाका अरुण साहले बालिका खातुनलाई अपहरण गरी बलात्कारपछि हत्या गरेको आजकै दिन स्वीकार गरेका थिए। हत्याको विरोधमा भएको प्रर्दशनको क्रममा प्रहरीले चलाएको गोली लागी स्थानीय सञ्जय नामले चिनिने बुद्धिराज न्यौपानेको मृत्यु भएको थियो। त्यसपछि बर्दिबासमा लगातार ३ दिनसम्म तनावग्रस्त अवस्था रहेको थियो। के भएको थियो ? चकलेट किन्न अरुण साहको घर गएको बेलामा गुलाव खातुन एक्कासी हराइन्। उनका बुवा सहिद आलमले सधैंजसो चकलेट किनेर छोरी फर्कने आशामा थिए। छोरी दिनभर हराएपछि आलमले इलाका प्रहरी कार्यालय बर्दिबासमा छोरी खोजिदिन आग्रह गरे। प्रहरीले खोजी कार्यलाई तीव्र बनायो तर कुनै पनि प्रमाण भेटेन। गतवर्ष आजैका दिन अर्थात ९ गते मंसिरमा राती झिसमिसेमा नै खातुनको शव बोरामा खादेको अवस्थामा अरुण साहको घर नजिकै भेटियो। ३ दिनदेखि बर्दिबासमा हराइरहेकी बालिकाको शव नै भेटिएपछि स्थानीय आक्रामक बने र अरुण साहलाई नै शंका गर्दै बिहानै साहको घर पूर्णरुपमा जलाइदिए। प्रहरीले साहलाई तत्काल नियन्त्रणमा लिएर प्रारम्भिक बयान लिने क्रममा आफूले नै बलत्कारपछि हत्या गरेको स्विकार गरेका थिए। अरुण साहलाई बचाउन प्रहरीको समेत मिलोमतो भएको बताउँदै स्थानीयले चोकचोकमा गएर प्रहरी बिटहरुमा आगो लगाउन थाले। तनावग्रस्त भीडलाई तितरबितर बनाउन प्रहरिले दिनभर असुल ग्यास छाड्यो । स्थिति नियन्त्रणमा नआएपछि प्रहरीले गोली चलायो। गोली लागेर ५ जना घाइते भए भने १ जनाको उपचारको क्रममा मृत्यु भएको थियो। खातुनको हत्यारालाई सार्वजनिक ठाउँमा फाँसी दिनुपर्ने अडान राख्दै स्थानीयले शव मुख्य सडकमा राखेर प्रदर्शन गरेका थिए भने देशैभरिबाट आएका सामाजिक अभियन्ता, मानवअधिकारकर्मीले समेत स्थानीयको आन्दोलनमा ऐक्यबद्धता जनाएका थिए।"
एमाले महाधिवेशनमा आउँदैछन् नेपालका यी शीर्ष नेता,"चितनव: नेकपा एमालेको दसौं राष्ट्रिय महाधिवेशनमा प्रमुख राजनीतिक दलका शीर्ष नेताहरु सहभागी हुने भएका छन्। एमाले प्रचार प्रसार विभागका प्रमुख विशाल भट्टराईले प्रधानमन्त्री शेरबहादुर देउवा आउने निश्चित भएको बताएका छन्। उनका अनुसार जनता समाजवादी पार्टीका अध्यक्ष उपेन्द्र यादव, लोकतान्त्रिक समाजवादी पार्टीका अध्यक्ष महन्थ ठाकुर, राष्ट्रिय प्रजातन्त्र पार्टीका अध्यक्ष कमल थापा सहभागी हुनेछन्। उनले नेकपा माओवादी केनद्रका अध्यक्ष पुष्पकमल दाहाल प्रचण्डलाई निम्ता दिइए पनि आउने नआउने निश्चित भइनसकेको बताए। तर प्रचण्ड महाधिवेशनमा सहभागी नहुने बताइएको छ। उनका अनुसार भोलि (शुक्रबार) हुने उद्घाटन सत्रका लागि चितवनको विभिन्न ७ वटा स्थानबाट विशाल जुलुस प्रदर्शन गरिनेछ। उद्घाटन सत्रमा ५ लाख मानिसहरु ल्याउने दाबी गरेको एमालेले सहभागीहरुका लागि डिजिटल स्क्रिनहरुको व्यवस्था गरेको जनाएको छ।"
कांग्रेस महाधिवेशन : उदयपुरमा देउवा पक्षको वर्चश्व,"उदयपुर : नेपाली कांग्रेस उदयपुरमा संस्थापन (देउवा) पक्षको वर्चश्व देखिएको छ। १४ महाधिवेशनलाई लक्षित गरी बुधबार सम्पन्न क्षेत्रीय अधिवेशनमा जिल्लाका दुईवटै क्षेत्रमा संस्थापन पक्ष विजयी भएको हो । राति अबेर आएको मतपरिणामअनुसार क्षेत्र नम्बर १ मा देउवा समूहका चौदण्डिगढी नगरपालिकाका मेयर खगेन्द्र राई र २ नम्बरमा रामकुमार राई विजयी भए । खगेन्द्रले प्रतिस्पर्धी बसन्त बस्नेतलाई १० मतको झिनो अन्तरले पछि पारे । राईले ३४४ र बस्नेतले ३३४ मत प्राप्त गरे । त्यसैगरी क्षेत्र नम्बर २ मा रामकुमारले प्रतिष्प्रधी रामकुमार खत्रीलाई १५ मतले पछि पारे । प्राप्त नतिजाअनुसार राईले ३१९ र खत्रीले ३०४ मत प्राप्त गरे । दुबै क्षेत्रमा महाधिवेशन प्रतिनिधिबाहेक देउवा पक्षको प्यानल नै विजयी भएको छ । ८ गाउँपालिका र ८ नगरपालिका गरी १६ स्थानीय तह रहेको उदयपुरमा बेलका, चौदण्डिगढी, त्रियुगा नगरपालिका र लिम्चुङ्गबुङ्ग गाउँपालिकामा देउवा पक्ष र कटारी नगरपालिका र रौतामाई गाउँपालिकामा रामचन्द्र पौडेल निकट सभापति विजयी भएका छन् । ताप्लि र उदयपुरगढी गाउँपालिकामा सर्वसहमत नेतृत्व चयन भएकाले दुबै सभापति हालसम्म कुनै पक्षमा खुलेका छैनन् । त्यसैगरी ४ वटा प्रदेशसभा निर्वाचन क्षेत्र रहेको जिल्लामा ३ वटा देउवा पक्ष र १ वटा पौडेल पक्षबाट निर्वाचित भएका छन् । देउवा र पौडेल पक्षबीच निकै प्रतिष्पर्धा रहेको उदयपुरमा पार्टी सभापतिका लागि पौडेल पक्षबाट वर्तमान सभापति विदुर बस्नेत र देउवा पक्षबाट प्रदेश १ का भौतिक पूर्वाधार विकास मन्त्री तथा पूर्वपार्टी सभापति हिमाल कार्की मैदानमा छन् । सत्तामा रहेका परराष्टमन्त्री तथा पार्टीका केन्द्रीय सदस्य डाक्टर नारायण खड्का र प्रदेशका भौतिक पूर्वाधार विकासमन्त्री तथा पूर्वपार्टी सभापति हिमाल कार्की देउवा पक्षमा खुलेका कारण निर्वाचनमा पौडेल पक्षलाई निकै सकस बनेको कार्यकर्ताको विश्लेषण छ । नेपाली कांग्रेसको सम्पन्न क्षेत्रीय अधिवेशनमा क्षेत्र नं १ बाट विजयी चौदण्डिगढी नगरपालिकाका मेयर खगेन्द्र राई (कालो कोट, टोपी र एउटा माला लगाएका) र क्षेत्र नम्बर २ बाट विजयी रामकुमार राई (माला लगाएका)"
"थप ३०८ जनामा कोरोना संक्रमण, एकैदिन ३ संक्रमितको मृत्यु",काठमाडौं: नेपालमा थप ३०८ जनामा कोरोना संक्रमण देखिएको छ। देशभरि ८ हजार ९०९ जनाको नमूना परीक्षण गर्दा यी संक्रमित देखिएको स्वास्थ्य मन्त्रालयले जानकारी दिएको छ। मन्त्रालयाक अनुसार ७ हजार १०४ जनाको पीसीआर परीक्षण गर्दा २८१ जना र १ हजार ८०५ जनाको एन्टिजेन परीक्षण गर्दा २७ जनामा संक्रमण देखिएको थियो। त्यस्तै पछिल्लो २४ घन्टामा थप ३ जना संक्रमितको मृत्यु भएको छ। योसँगै नेपालमा मृत्यु हुनेको संख्या ११ हजार ५१६ पुगेको छ। त्यस्तै पछिल्लो २४ घन्टामा थप २९८ जना कोरोनामुक्त भएका छन्। हालसम्म ८ लाख १ हजार ४२० जना संक्रमित कोरोनामुक्त भएका छन्। नेपालमा सक्रिय संक्रमितको संख्या ७ हजार ३४९ रहेको स्वास्थ्य मन्त्रालयले जानकारी दिएको छ।
शिक्षामन्त्री पौडेल आकस्मिक विद्यालय पुगेपछि,"काठमाडौं : शिक्षा, विज्ञान तथा प्रविधिमन्त्री देवेन्द्र पौडेल आकस्मिक विद्यालय अनुगमन गरेका छन् । बिहीबार दिउँसो कक्षा चलिरहेका बेला विद्यालयको शैक्षिक अवस्था जानकारी लिन त्रिरपुरेश्वरस्थित विश्व निकेतन माध्यमिक विद्यालयमा आकस्मिक अनुगमन गरेका थिए । अनुगमनका क्रमममा मन्त्री पौडेलले भविष्यका कर्णधार बनाउने जिम्मा शिक्षकको काँधमा रहेको भन्दै गम्भीर भएर लाग्न निर्देशन दिए । कक्षा १ देखि १२ कक्षासम्म सञ्चालित विद्यालयमा ३ हजार ७ सय विद्यार्थी रहेका छन् । कक्षा सञ्चालन भइरहेका बेला मन्त्री पौडेलले प्रत्येक कक्षाकोठामा पुगेर अध्ययन गर्दै गर्दाका समस्या केके छन् भन्दै विद्यार्थीलाई सोधेका थिए । बुवाआमाको काखपछिको पाठशाला भनेको विद्यालय हो,' उनले भने, देशमा निर्माण गर्ने बालबालिकाको जीवनमाथि खेलवाड नहोस् । उनले शिक्षक, तथा विद्यार्थीले थप परिश्रम गरि नमूना विद्यालयको रुपमा स्थापित गराउन आग्रह गर्दै मन्त्रालयले थप सहयोग गर्ने प्रतिबद्धता व्यक्त गरे। मन्त्रीमा नियुक्त भएलगत्तै सार्वजनिक शिक्षा सुधार गर्ने मन्त्रालयको लक्षय रहेको भन्दै उनले विद्यालयका शिक्षक, विद्यार्थीले गरेको भूमिका नमुना हुने विश्वास व्यक्त गरे । सार्वजनिक विद्यालयमा पढेका विद्यार्थीले राम्रो गर्न सक्छन् भन्ने उदाहरण तपाईंले दिनुभएको छ,' मन्त्री पौडेलले भने, शिक्षाको निम्ति आवश्यक पर्ने कुराहरुमा तपाईंलाई मन्त्रालयले सहयोग गर्छ। कक्षा १२ सम्म पढाइ हुने विश्व निकेतन माध्यमिक विद्यालयमा विज्ञान, व्यवस्थापन, मानविकी, कानुन र शिक्षाको पढाइ हुन्छ । साथै कक्षा ९ मा इलेक्ट्रिक इन्जिनेरिङ अध्यापन गराइने विद्यालयका प्रअ हेरम्बराज कँडेलले जानकारी दिए । देशभरका सार्वजनिक विद्यालयमध्येको विश्व निकेतन माध्यमिक विद्यालय राम्रो मध्येको एक मानिन्छ।"
लागुऔषध कारोबारी ४ जना पक्राउ,वीरगन्ज : मालवाहक ट्रकमा लागुऔषध ओसार्ने चारजनालाई ठूलो परिमाणमा लागुऔषधसहित प्रहरीले पक्राउ गरेको छ । वीरगन्जस्थित आइसीपी (एकीकृत भन्सार चौकी) बाट भन्सार जाँचपास भएर छुटेका दुईवटा मालवाहक ट्रकमा ठूलो परिमाणमा लागुऔषध बरामद भएपछि दुवै ट्रकका चालक र सहचालक गरि ४ जनालाई पक्राउ गरेको हो । पक्राउ पर्नेहरुमा बा३ ख ८८०८ नम्बरको मिनी ट्रकका चालक मकवानपुरको मनहरी ७ का ३५ वर्षीय अनुप बर्तौला र सहचालक हेटौडा ७ का ४५ वर्षीय राजु बस्नेत तथा ना५ ख ६८७७ नम्बरको ट्रकका चालक झापाको मेची नगरपालिका १ का ५० वर्षीय गोपाल थापा र सहचालक हेटौडा ६ का ३१ वर्षीय प्रमोद श्रेष्ठ रहेका छन् । आइसीपीबाट जीआइ पाइप लोड गरेर नवलपरासी जाँदै गरेका दुवै ट्रक प्रहरीले शंका लागेर वीरगन्ज २५ बहुअरीमा रोकेर चेकजाँच गरेको थियो । त्यस क्रममा बा३ ख ८८०८ नम्बरको मिनी ट्रकमा सो परिणाममा लागुऔषध बरामद गरेको पर्साका प्रहरी नायव उपरीक्षक ओमप्रकाश खनालले जानकारी दिए । लागुऔषध बरामद भएपछि दुवै ट्रकसहित चालक र सहचालकलाई नियन्त्रणमा लिएर लागुऔषधसम्बन्धी कसुरमा अनुसन्धान अगाडि बढाइएको खनालले बताए।
ब्यक्तिगत विवरण चोरी भएको भन्दै केन्द्रीय अनुसन्धान व्यूरोमा उजुरी,"काठमाडौंः नेपाल मेडिकल काउन्सिलमा चिकित्सकहरुको अद्यावधिक डाटा चोरी भएको भन्दै प्रहरीको केन्द्रिय अनुसन्धान व्यूरोमा उजुरी परेको छ। नेपाल मेडिकल काउन्सिलका सदस्य पदका उम्मेदवार डा कुम्भराज जोशीले विवरण चोरी भएको विषयमा सत्यतथ्य छानबिन गर्न माग गर्दै नेपाल मेडिकल काउन्सिलका अध्यक्षमार्फत् व्यूरोसहित स्वास्थ्य मन्त्रालय, गृह मन्त्रालय र सीआइबीमा उजुरी दर्ता गरेका छन्। काउन्सिल निर्वाचनको मतदान मंसिर १० र ११ गते हुँदैछ। डा जोशीले यसअघि काउन्सिल समक्ष उजुरी दर्ता गराएका थिए। तर, काउन्सिलले दर्ता भएको उजुरीमाथि वास्ता नगरेको डा जोशीको आरोप छ। दर्तावाला चिकित्सकहरुले सम्पर्क नम्बर माग्नु गैरकानुनी भएको उजुरीपत्रमा उल्लेख छ। नेपाल मेडिकल काउन्सिलले प्रयोग गर्ने गरेको एसएमएस प्रणालीबाट हजारौं व्यक्तिहरुलाई काउन्सिलका (पूर्व) पदाधिकारी संलग्न भइ व्यक्तिगत प्रकृतिका सूचना (म्यासेज) गएको भन्ने सार्वजनिक भएको सूचनाप्रति काउन्सिलले ध्यानाकर्षण भएको जनाएको थियो।"
प्रधानन्यायाधीशविरुद्ध सर्वोच्चदेखि बालुवाटारसम्म मार्चपास सुरु,"काठमाडौं : प्रधानन्यायाधीश चोलेन्द्र शमशेर जबरालाई महाअभियोग लगाउन माग गर्दै नेपाल बार एसोसिएसन, बृहत नागरिक आन्दोलनसहित विभिन्न पेशागत संघसंस्थाहरुले सर्वोच्च अदालतदेखि बालुवाटारसम्म मार्चपास सुरु गरेका छन्। नेपाल बार एसोसियसन, नेपाल पत्रकार महासंघ, नेपाल शिक्षक महासंघ, नेपाल इन्जिनियर्स एसोसियसन, नेपाल जनस्वास्थ्य संघ, नेपाल नर्सिङ एसोसियसन, नेपाल आदिवासी जनजाति महासंघ र बृहत् नागरिक आन्दोलनले संयुक्तरुपमा दिउँसो २ बजे सर्वोच्च अदालतको गेटबाट मार्चपास सुरु भएको हो। सम्पूर्ण न्यायिक प्रेम जनता एक हौं,प्रधानन्यायाधीश जबरा राजीनमा देलगायतका नारा लगाउँदै कानुन व्यवसायीसहित पेशागत संघको टोली भद्रकालीतपर्फ अघि बढेको छ। प्रधानन्यायाधीशविरुद्ध आज सर्वोच्चदेखि बालुवाटारसम्म मार्चपास"
एकैपटक ४९ जना सहसचिवको सरुवा (हेर्नुस् सूची),"काठमाडौं: सरकारले ४९ जना सहसचिवको सरुवा गरेको छ। सामान्य प्रशासनमन्त्री राजेन्द्र श्रेष्ठले ४९ जना राजपत्रांकित प्रथम श्रेणीका कर्मचारीको सरुवापदस्थापनकाजकामकाजमा खटाउने निर्णय लिएको मन्त्रालयले जनाएको छ। कुन सहसचिवलाई कहाँ सरुवा गरियो, हेनुहोस् सूची"
मंसिर १५ देखि गोलाप्रथाबाट पेशी तोकिने,"काठमाडौंः सर्वोच्च अदालतमा मंसिर १५ गतेदेखि गोला प्रथाबाट मुद्दाको पेशी तोकिने भएको छ। सर्वोच्च अदालतका न्यायाधीशहरुको बिहीबार बसेको पूर्ण बैठक (फूलकोर्ट)ले मंसिर १५ देखि गोला प्रथाबाट मुद्दाको पेशी तोक्ने निर्णय गरेको सर्वोच्च अदालतका सूचना अधिकारी देवेन्द्र ढकालले अन्नपूर्णलाई जानकारी दिए। गोलाप्रथाद्वारा बेञ्च गठन हुनेछ। केही प्रक्रिया टुंगो लाग्न बाँकी छ, उनले भने।"
मधुमेह दिवसको अवसरमा तीलगंगा आँखा प्रतिष्ठानको सचेतना सप्ताह,"काठमाडौंः तीलगंगा आँखा प्रतिष्ठानले मधुमेह दिवसको अवसरमा मधुमेहले आँखामा पार्ने असरबारे सचेतना जगाउने उद्देश्यले सचेतना सप्ताह मनाएको छ। मधुमेह सेवाको पहुँच अहिले नभए कहिले? भन्ने नाराका साथ प्रतिष्ठानले कात्तिक २८ देखि मंसिर ४ सम्म मधुमेहका असरसम्बन्धी सचेतना सप्ताहको आयोजना गरेको हो। साताव्यापी कार्यक्रममा प्रतिष्ठानलगायत प्रतिष्ठानको शाखा, सामुदायिक आँखा अस्पताल र आँखा केन्द्रमा मधुमेहसम्बन्धी निशुल्क उपचार सेवा प्रदान गरिएको थियो। जसमध्ये ९९ जनाले निःशुल्क परीक्षण र १५ जनाले विशेष उपचार (लेजर थेरापी र अभाष्टिन इन्जेक्सन) सेवा लिएका छन्। सप्ताहमा प्रतिष्ठानले मधुमेहले आँखामा पार्ने असरबारे अस्पतालभित्रबाट जानकारीमूलक सामाग्री वितरण गर्नुका साथै टेलिभिजन, रेडियो र सामाजिक सञ्जालबाट विभिन्न सचेतनामूलक सामाग्री प्रसारण गरेको थियो। अन्तर्राष्ट्रिय मधुमेह संघका अनुसार संसारभर ४६ करोड ३० लाख मानिस मधुमेहबाट ग्रसित छन्। अन्धोपना, खुट्टा काट्नुपर्ने अवस्था, हृदय रोग, मृगौलाले काम नगर्ने अवस्था र असामायिक निधनको प्रमुख कारणको रुपमा मधुमेह देखिएको छ। मृगौलाले काम नगर्ने जोखिम मधुमेहका विरामीमा १० गुणा बढी हुन्छ। संसारमा कूल अन्धोपनामध्ये ४ दशमलव ८ प्रतिशत अन्धोपना यही डायवेटिक रेटिनोपेथीको कारणले हुने गरेको र आँखामा मधुमेहले पार्ने असरबारे जनचेतनाको अभावले गर्दा बिरामी निकै ढिला अस्पताल आउने गरेको पाइएको छ। मधुमेहले आँखामा असर डायवेटिक रेटिनोपेथीसम्बन्धी जनचेतना जगाउनका लागि सन् २०१४ देखि नै विश्व मधुमेह दिवसका अवसरमा तिलगंगा आँखा प्रतिष्ठानले डायवेटिक रेटिनोपेथी दिवस मनाउँदै आएको छ। विगत १५ वर्षदेखि साताव्यापी जनचेतना कार्यक्रम गर्दै आएको छ। मधुमेह रोगको पहिचान हुनासाथ डाक्टरको सल्लाहअनुसार नियमितरुपमा आँखाको परीक्षण गराउन चिकित्सकहरुले सुझाएका छन्। आँखाको पर्दा रोग विशेषज्ञ डा रवा थापाले मधुमेहले आँखामा पार्ने असरसम्बन्धी प्रस्तुत गरेका थिए। सो अवसरमा कार्यक्रम निर्देशक नविन राई, प्रमुख सञ्चालन अधिकृत पीताम्बर अधिकारी , वरिष्ठ व्यवस्थापक भास्कर गौतम, आँखाको पर्दा रोग विशेषज्ञ डा सञ्जिता शर्मा, आँखाको पर्दा रोग विशेषज्ञ डा सुष्मा दुवाल र नेपाल आँखा बैंकका व्यवस्थापक शंख नारायण त्वयना लगायतले बोलेका थिए।"
प्रधानन्यायाधीशविरुद्ध राजधानीमा मार्चपास (फोटोफिचर),"काठमाडौं : प्रधानन्यायाधीश चोलेन्द्र शमशेर जबराविरुद्ध राजधानीमा मार्चपास गरिएको छ। जबरालाई महाअभियोग लगाउन माग गर्दै नेपाल बार एसोसिएसन, बृहत नागरिक आन्दोलनसहित विभिन्न पेशागत संघसंस्थाहरुले सर्वोच्च अदालतदेखि बालुवाटारसम्म मार्चपास गरेका हुन्। नेपाल बार एसोसियसन, नेपाल पत्रकार महासंघ, नेपाल शिक्षक महासंघ, नेपाल इन्जिनियर्स एसोसियसन, नेपाल जनस्वास्थ्य संघ, नेपाल नर्सिङ एसोसियसन, नेपाल आदिवासी जनजाति महासंघ र बृहत् नागरिक आन्दोलनले संयुक्तरुपमा दिउँसो २ बजे सर्वोच्च अदालतको गेटबाट मार्चपास सुरु गरेका हुन्। उनीहरुले 'सम्पूर्ण न्यायिक प्रेम जनता एक हौं,प्रधानन्यायाधीश जबरा राजीनामा दे'लगायतका नारा लगाएका छन्।"
चुरोट सेवन गर्नेलाई डाक्टरले डर देखाइदिनुपर्यो : स्वास्थ्य मन्त्री,"काठमाडौंः दिनप्रति दिन सूर्तिजन्य पदार्थ सेवन गर्नेहरुको संख्या बढ्दो क्रममा रहेपनि सरकारले नियन्त्रणका लागि प्रभावकारी कदम चाल्न नसकेको पाइएको छ। सूर्तिजन्य पदार्थ नियमनसम्बन्धी ऐन, कानुन बनेपनि कार्यान्वयनमा आउन सकेको छैन। स्वास्थ्य तथा जनसङ्ख्यामन्त्री विरोध खतिवडाले सूर्तिजन्य पदार्थ सेवन गर्नेको संख्या घटाउन सबैको पहल आवश्यक रहेको बताए। उनले भने, सूर्तिजन्य पदार्थको सेवनबाट वार्षिकरुपमा ठूलो संख्यामा मानिसको मृत्यु भएको जान्दाजान्दै पनि मानिसहरु यसको कुलतबाट बाहिर निस्कन सकिरहेका छैनन्। अब चिकित्सक तथा स्वास्थ्यकर्मीले कुनै डर सिर्जना गरेर भएपनि यसको सेवनलाई निरुत्साहित गर्नुपर्ने देखिन्छ। सूर्तीजन्य पदार्थको नियन्त्रणका लागि बनेका ऐनलाई प्रभावकारी कार्यन्वयन गर्न जरुरी छ। सुर्तीजन्य पदार्थ नियन्त्रण तथा नियमनका लागि दुर्व्यसनमा लागेकाहरूका मनमा डर पैदा गर्नुपर्ने आवश्यकता औँल्याए। उनले भने, चुरोट सेवन नगराउनका लागि मान्छेलाई डराउने उपाय गराउने हो कि? डाक्टर कहाँ गएको बेला डाक्टरले के भनी दिनुपर्यो भने तिमीले आउँदो १० दिनभित्रमा चुरोट खान छोडिदिनुस् भनेपछि त चङ्गा चेट! यदि ३५ प्रतिशत खराबीमात्रै छ भने पनि डाक्टरले डर देखाएर ९९ प्रतिशत खराब भइसक्यो भनेर डर देखाउने हो कि? यो मेरो सोझो दिमागमात्र हो? स्वास्थ्य मन्त्रालयका सचिव डा रोशन पोखरेलले सूर्तिजन्य पदार्थ नियन्त्रण नियमनका लागि सबैको भूमिका महत्वपूर्ण हुने बताए। उनले नसर्ने रोगको प्रकोप बढिरहेकाले यसलाई रोकथाम गर्नुपर्ने बताए। स्वास्थ्य सेवा विभागका महानिर्देशक डा दिपेन्द्ररमण सिंहले सुर्तीजन्य पदार्थको रोकथाम र नियन्त्रणका लागि भएका ऐन, कानुन कडाइसाथ लागू गर्न जरुरी रहेको बताए। शहिद गङ्गालाल हृदय केन्द्रका निर्देशक डा चन्द्रमणि अधिकारीले सूर्तीजन्य पदार्थको सेवन गरेकाहरुमा हृदयघातको जोखिम रहने बताए। उनका अनुसार विगत १० वर्षमा हृदयघात हुने सङ्ख्या ४६ प्रतिशतले बढेको उल्लेख गर्दै हृदयघात हुने सबैभन्दा बढी सूर्तीजन्य पदार्थको सेवन गरेको युवा रहेको जानकारी दिए। सबैभन्दा बढी हृदयघाट चुरोट सेवनबाट हुने गरेको डा अधिकारी बताउँछन्। उनले भने, चुरोटको सेवनमा युवा मात्र नभई युवतीहरु पनि निकै अघि रहेको देखिन्छ। चुरोटको सेवन गर्ने महिलामा पुरुषको तुलनामा झनै बढी जोखिम हुने भन्दै चुरोट सेवन गर्ने पुरुषमा हृदयघात हुने सम्भावना ८ गुणा बढी भएजस्तै महिलामा त्यो भन्दा धेरै १३ गुणा बढी हृदयघातको सम्भावना देखिन्छ। एक्सन नेपालका अध्यक्ष आनन्दबहादुर चन्दले सूर्तिजन्य पदार्थको प्याकेटमा ९० प्रतिशत चित्र छाप्ने प्रावधान भएपनि स्वदेशी उद्योगहरुबाट त्यसको कार्यान्वयन नभएको बताए। स्वास्थ्य पत्रकार मञ्च नेपालका अध्यक्ष रामप्रसाद न्यौपानेले सूर्तिजन्य पदार्थ नियमनका लागि सञ्चार जगतले अग्रणी भूमिका निर्वाह गर्दै आएको बताए। उनले भने, नसर्ने रोगको प्रमुख कारक सूर्तिजन्य पदार्थको प्रयोगलाई निरुत्साहित गर्न नेपालका सञ्चारमाध्यमले सकारात्मक भूमिका खेल्दै आएका छन्।"
विद्यार्थीले चलाउने सवारी साधनमाथि कडाइ,"विराटनगर : सवारी दुर्घटना बढेसँगै प्रदेश १ को राजधानी विराटनगरमा विद्यार्थीले चलाउने सवारी साधनमाथि ट्राफिक प्रहरीले कडाइ गर्न थालेको छ। विद्यार्थीले शैक्षिक पोसाकमा सवारी साधन हाँक्ने क्रम बढेपछि दुर्घटना रोक्नलाई ट्राफिक प्रहरीले चेकजाँच र कारबाही तीव्र पारेको हो। त्यसका लागि जिल्ला ट्राफिक प्रहरी कार्यालय मोरङले प्रहरी नायव निरीक्षक (सइ) शिवकुमार शर्माको नेतृत्वमा विशेष टोली नै परिचालन गरेको छ। विद्यार्थीले सबैभन्दा बढी चलाउने सवारी साधनमा मोटरसाइकल पर्छ। मोरङ ट्राफिक प्रमुख प्रहरी निरीक्षक (इन्सपेक्टर) चन्द्रबहादुर खड्काले विद्यार्थीले कुदाउने सवारी साधनमाथि ठाउँठाउँमा निगरानी बढाएर कारबाही गर्न थालिएको जानकारी दिए। उनका अनुसार विशेष गरेर स्कुल तथा कलेज पढ्ने विद्यार्थीहरुले मोटरसाइकलको प्रयोग धेरै गर्ने गरेको पाइन्छ। तर उनीहरुसँग सवारी चालक अनुमति पत्र (लाइसेन्स) नहुने गरेको खड्काले बताए। लाइन्सेन्स प्राप्त नगरेका विद्यार्थीले सैक्षिक पोसाक लगाएर व्यस्त सडकमा तीव्र गतिमा मोटरसाइकल चलाउने गरेको पाइन्छ। यो विद्यार्थीकै लागि जोखिम हो, उनले भने, बिना लाइसेन्स सवारी चलाउनै पाइँदैन। तर बेवास्ता गर्दै विद्यार्थीले सवारी नियमको उल्लंघन धेरै गरिरहेका छन्। विराटनगरका क्याम्पस लगायतका अधिकांश शैक्षिक संस्थाले विद्यार्थीलाई सवारी साधन चलाउन रोक लगाएका छन्। विद्यार्थीले शैक्षिक संस्थाभित्र सवारी लैजान पनि पाउँदैनन्। तर पनि लुकिछिपी चलाउने गरेको पाइएपछि चेकजाँच बढाएर कडाइ गरिएको प्रनि खड्काको भनाइ छ। उनका अनुसार बिना लाइसेन्स सवारी चलाउने विद्यार्थीलाई नियन्त्रणमा लिएर ट्राफिक नियम उल्लंघनको कसुरमा कारबाही गर्ने गरिएको छ। एक हजार पाँच सय रूपैयाँसम्म जरिवाना गरेर छाड्दै लाइसेन्स प्राप्त नगरिकन सवारी साधन नचलाउने प्रतिवद्धता जनाएपछि मात्र छाड्ने गरिएको जानकारी खड्काले दिए। उनले सम्बन्धित विद्यार्थीका अभिभावकलाई नै बोलाएर सम्झाईबुझाई पनि गर्ने गरिएको बताए। विराटनगरमा ट्राफिक प्रहरीले मंगलबारदेखि विद्यार्थी केन्द्रित कारबाहीलाई तीव्रता दिएको हो। तीन दिनको अवधिमा शैक्षिक पोसाक लगाउने विद्यार्थीले बिना लाइसेन्स कुदाएका एक सय २० वटा मोटरसाइकललाई नियन्त्रणमा लिएर कारबाहीसहित सचेत गराएर छाडिएको खड्काले बताए। उनका अनुसार विद्यार्थीले हेल्मेट नलगाइकन चलाउने, तीव्र गतिमा कुदाउने र एउटा मोटरसाइकलमा तीन जनासम्म चढ्ने समस्या धेरै छ। उच्च माध्यमिक विद्यालय संघ (हिसान) मोरङका वरिष्ठ उपाध्यक्ष अमित ढकालले बिना लाइसेन्स र लापरबाहीपूर्ण तरिकाले चलाउँदा धेरै दुर्घटना हुन थालेपछि विद्यार्थीलाई सवारीमा रोक लगाइएको बताए। अर्किड कलेजका अध्यक्षसमेत रहेका उनले कानुनी मान्यता प्राप्त नगरिकन चालक बन्नु विद्यार्थीकै लागि घातक हुने बताए। भने, विद्यार्थीले साइकल वा शैक्षिक संस्थाले व्यवस्था गरेका सवारी साधन प्रयोग गर्दा उत्तम हुन्छ। लाइसेन्स छ कि छैन भनेर शैक्षिक संस्थाले सबै विद्यार्थीलाई चेकजाँच गर्नसक्ने सम्भावना नभएको पढ्न आउँदा र पोसाक लगाउँदा सवारी चलाउन नदिएर कडाइ गरिएको उनको भनाइ छ। विद्यार्थीलाई दुर्घटनाको जोखिमबाट बचाउन ट्राफिक प्रहरीले चलाएको अभियान राम्रो छ, ढकालले भने, अभियानले निरन्तरता पाउनुपर्छ। उनले विद्यार्थी प्राय १८ वर्षभन्दा मुनिका नै हुने भएकाले पढ्ने उमेरका उनीहरुलाई ट्राफिक नियमका बारेमा जानकारी नहुने पनि बताए। प्रदेश १ ट्राफिक प्रहरी प्रमुख एसपी बासुदेव खतिवडाले कानुनी ज्ञानबिना नै र लाइसेन्स प्राप्त नगरिकन विद्यार्थीले सवारी साधन चलाउँदा दुर्घटना धेरै हुने बताए। सवारी साधनमाथि चेकजाँच बढाएर विद्यार्थी केन्द्रित कारबाहीलाई तीव्र पारियो, उनले भने, यसलाई प्रदेश १ भरी नै अभियानका रूपमा सञ्चालन गरेर निरन्तरता दिइने छ। खतिवडाका अनुसार ट्राफिक नियमका बारेमा अनभिज्ञ हुँदा विद्यार्थीले चलाउने सवारी साधन दुर्घटनामा बढी पर्ने गरेको पाइयो। भौतिक रूपमै शैक्षिक संस्थामा पुगेर विद्यार्थीलाई ट्राफिक नियमका बारेमा जानकारी दिँदै सचेत गराउने अभियान पनि जारी राखिएको उनको भनाइ छ। अधिकांश विद्यार्थीले बिना लाइसेन्स सडकमा सवारी चलाउँछन्। यस विषयमा अभिभावक पनि सचेत हुनुपर्छ, एसपी खतिवडाले भने, दुर्घटना भयो भने विद्यार्थीको भविष्य नै अन्धकारमय बन्छ। दुर्घटना गराएर मानवीय क्षति भयो भने जेल जानुपर्ने र कोही घाइते भएमा औषधि उपचारमा ठूलो रकम खर्च गर्नुपर्ने अवस्था आउँछ। अभिभावक सचेत भएमा विद्यार्थीले सवारी साधन चलाउन नपाउने र दुर्घटना हुनबाट जोगिने उनको भनाइ छ। विद्यार्थीका अभिभावकलाई लाइसेन्स प्राप्त नगरिकन गाडी चलाउन नदिनू भन्दै सचेत गराउने गरिएको उनले बताए। दुर्घटनाबाट हुने क्षति र भोग्नुपर्ने सजायका बारेमा अभिभावक र विद्यार्थीलाई जानकारी गराइन्छ, एसपी खतिवडाले भने, अभिभावकलाई सन्तानको भविष्य सोच्नका लागि आग्रह गरिन्छ। अभिभावक मोहनविक्रम शाहीले लाइसेन्स दिलाएपछि ट्राफिक नियमका बारेमा राम्ररी प्रशिक्षित गरेर मात्रै सन्तानलाई सवारी साधन चलाउन दिनुपर्ने कुरामा अभिभावक सचेत हुनुपर्ने बताए। दुर्घटना भएर मानिसको ज्यान गएमा लाइसेन्स बिनाका चालकले जेल जानुपर्ने हुन्छ। कोही घाइते भएमा बिमा दाबी गर्न नपाइने भएकाले उपचारका लागि व्यक्तिगत रूपमै ठूलो रकम खर्च गर्नुपर्छ, उनले भने, त्यसबाट जोगिनलाई स्कुल र कलेज पढ्ने र लाइसेन्स प्राप्त नगरेका सन्तानलाई सवारी हाँक्न दिन हुँदैन भनेर अभिभावकले नै बुझ्नुपर्छ। नत्र छोराछोरीको भविष्य अन्योलग्रस्त बन्नसक्छ।"
संसद् अधिवेशन बोलाएर प्रधानन्यायाधीशमाथि महाअभियोग लगाऔं,"काठमाडौं : पेशागत संघ संस्थाले प्रधानन्यायाधीश चोलेन्द्रशमशेर जबरालाई महाअभियोग लगाउन माग गरेका छन् । नेपाल बार एसोसिएसनलगायत विभिन्न संघसंस्थाहरुले संयुक्तरुपमा प्रधानन्यायाधीश जबराविरुद्ध राजधानीमा मार्चपासपछि आयोजित कार्यक्रममा सहभागीहरुले यस्तो बताएका हुन्। उनीहरुले प्रधानन्यायाधीश जबराले यथाशीघ्र संसद बोलाएर प्रधानन्यायाधीशमाथि महाअभियोग लगाउन सांसदलाई आग्रह गरे। बारका अध्यक्ष चण्डेश्वर श्रेष्ठले लोकतन्त्र, मानव अधिकार, संवैधानिक सर्वोच्चका लागि बार सदैव प्रतिवद्ध रहेको बताए । उनले न्यायिक विचलनमा भूमिका खेलेका जबरालाई महाअभियोग लगाउनुपर्ने बताए । उनले भने, जबराले न्यायाधीश नियुक्तिदेखि प्रधानन्यायाधीश हुँदासम्म भ्रष्टाचार गर्नुभयो। कार्यपालिकाले गरेको भ्रष्टाचारको संरक्षण गरे । गरिबले न्याय पाउन सकेको छैन। नेपाल पत्रकार महासंघका वरिष्ठ उपाध्यक्ष रमेश विष्टले संसद् बोलाएर प्रधानन्यायाधीशमाथि महाअभियोग लगाउनुपर्ने बताए । प्रधानन्यायाधीशको राजीनामा माग गर्दै कानुन व्यवसायी करिब ४ हप्तादेखि आन्दोलित छ। जबराले राजीनामा नदिएसम्म बहस पैरवी नगर्ने घोषणा गरेको बारले आन्दोलनको चौथो चरणको कार्यक्रम घोषणा गर्दै आन्दोलित छ। सोही कार्यक्रमअनुसार बार र विभिन्न पेशागत संगठनहरुले संयुक्तरुपमा जबराविरुद्ध महाअभियोग लगाउन माग गर्दै राजधानीमा मार्चपास गरेको हो।"
महाधिवेशन प्रतिनिधिमा अयोग्य व्यक्ति सिफारिस गरेको भन्दै केपी ओलिसमक्ष उजुरी,"ओखलढुंगा : नेकपा एमालेको १० औं राष्ट्रिय महाधिवेशनमा सहभागी गराइने प्रतिनिधि छनौट गर्न जिल्लाबाट अयोग्य व्यक्ति सिफारिस गरिएको उजुरी परेको छ। नेकपा एमाले ओखलढुंगाले महाधिवेशन प्रतिनिधि कायम गर्न पार्टीको विधान अनुसार योग्य नभएका व्यक्ति केन्द्रमा सिफारिस गरेको भन्दै उजुरी परेको हो। एमाले नेतृ लिलादेवी धमलाले एमाले मुख्यालयमा योग्यता नपुगेको व्यक्तिको नाम हटाएर आफ्नो नाम महाधिवेशन प्रतिनिधिमा कायम गराउन भन्दै उजुरी दर्ता गरेकी हुन्। धमला महाधिवेशन प्रतिनिधि छनौट प्रकृयामा सहभागी हुन उमेद्वारी दर्ता गरेकी नेतृ हुन्। उनले सिद्धिचरण नगरपालिकाका उपप्रमुख इच्छाकुमारी गुरुङलाई पार्टीको विधानविपरित जिल्ला अध्यक्ष मोहनकुमार श्रेष्ठले एमाले केन्द्रमा सिफारिस गरेको पाइएपछि उजुरी गरेको बताइन्। जिल्लाबाट प्रतिनिधि छनौटमा उमेद्वारी दर्ता गर्दा निर्वाचन समितिले पार्टीको विधानअनुसार योग्यता नपुगेको भन्दै गुरुङको उमेद्वारी खरेज गरेको थियो। धमला लगायत अन्य २७ जनाको उमेद्वारी सदर पनि सहमति गर्ने भन्दै चुनावी प्रकृया रोकेर नेताहरुले आफू निकटका व्यक्तिहरु सिफारिस गरेका थिए। एमालेले सदस्य संख्याका अधारमा जिल्लाबाट १२ जना प्रतिनिधि छानेको थियो। इच्छा गुरुङलाई महाधिवेशन प्रतिनिधि बनाउन प्रदेश सांसद अम्बीरबाबु गुरुङले दवाव दिएका थिए। उनीहरु नाताले दाजु बहिनी पर्ने हुन्। जिल्लाबाट विधान मिचेर महाधिवेशन प्रतिनिधि बनाउन असफल भएका सांसद गुरुङले महासभिव ईश्वर पोखरेल मार्फत दवाव दिएर जिल्लाबाट सिफारिस गर्न लगाइ मनोनित गर्न लागेको सुचना पाएपछि धमलाले केन्द्रीय कार्यालयमा उजुरी गरेकी हुन्। सिद्धिचरण नगरपालिकाका उपप्रमुख रहेकी इच्छाकुमारी गुरुङ २०७४ को स्थानीय निर्वाचनअघि शिक्षक र कांग्रेसकी सदस्य थिइन्। उनलाई उपप्रमुख उमेद्वार बनाउन सांसद गुरुङले पहल गरेपछि पार्टी सदस्यता र उपप्रमुखको टिकट एमालेले एकैसाथ दिएको थियो। जिल्लाबाट छनौट हुने प्रतिनिधिको उमेद्वारी नै अयोग्य भएपछि मनोनयनका लागि केन्द्रमा नाम सिफारिस भएको विषयमा खोज्दा कुरा गर्न एमाले जिल्ला अध्यक्ष मोहनकुमार श्रेष्ठले टेलिफोन उठाएनन्। जिल्ला सचिव शंकर कट्वालले महाधिवेन प्रतिनिधि मनोनित स्थायी कमिटीले गरेको अपुष्ट खबर सुने पनि सिफारिसबारे जानकारी नभएको बताए। उनले भने, सिफारिसबारे जानकारी छैन, मनोनित गरिएको भन्ने सुनिएको छ। सायद हुनसक्छ। उता उजुरी बारे नेतृ लिलादेवी धमलाले आफू उमेद्वार रहेको र विधान अनुसार योग्यता पुगेर उमेद्वारी कायम रहेको सन्दर्भमा विधि र विधान मिचेर गलत कार्य गर्न खोजिएकाले रोक्न उजुरी गरेको जानकारी दिइन्। एमाले विधानमा महाधिवेशन प्रतिनिधि हुन १० वर्षदेखि निरन्तर पार्टी सदस्य रहेको व्यक्ति हुने व्यवस्था छ।"
"सेयर बजारमा उतावचढाव: कारोबार रकम घट्यो, नेप्से २७३१ विन्दुमा","काठमाडौं : सेयर कारोबारको अघिल्लो दिन बुधबार १८९ अंकले बढेको नेप्से बिहीबार फेरि ओरालो लागेको छ। यसदिन नेप्से ३२२ अंकले घटेर २७ सय ३१७८ विन्दुमा झरेको छ। नेप्से घटेसँगै कारोबार रकम पनि ओरालो लागेको छ। यसदिन ३ अर्ब ७८ करोडको मात्रै सेयर कारोबार भयो। यसदिन २२३ कम्पनीको ७४ लाख ८६ हजार ५७५ कित्ता सेयर किनबेच भयो। ठूला कम्पनीको कारोबार मापन सेन्सेटिभ इण्डेक्स भने सामान्य अंकले बढेको छ। इण्डेक्स ०४५ अंकले बढेर ५१५५४ विन्दुमा बन्द भएको छ। तीन कम्पनीको कारोबारमा आएका १३ समूहमध्ये तीन समूहको मात्रै सेयर मूल्य बढेको छ। बैंकिङ, होटल तथा पर्यटन र अन्य समूहको सेयर मूल्य क्रमश ०५४,०७६ र ०९१ प्रतिशतले बढेको हो। विकास बैंक समूहको सर्वाधिक १३४ प्रतिशतले सेयर मूल्य ओरालो लागेको छ। त्यस्तै व्यापारको १४४ र निर्जीव विमाको १२८ प्रतिशतले सेयर मूल्य घट्दा अन्य समूहको ०९७ प्रतिशतसम्म घटेको छ। यसदिन स्मृद्धि फाइनान्स कम्पनको सेयर मूल्य ९२७ प्रतिशतले बढेको छ। कारोबार रकमका आधारमा नेपाल दूरसंचार कम्पनी शीर्षस्थानमा रह्यो। सो कम्पनीको २६ करोड ५७ लाख १३ हजार मूल्य बराबरमा सेयर खरिदबिक्री भयो। बुधबार पनि कारोबार रकमका आधारमा नेपाल दूरसंचार कम्पनी शीर्षस्थानमा रहेको थियो। सो कम्पनीको २६ करोड १५ लाख रुपैयाँ बराबरमा सेयर खरिदबिक्री भएको थियो। यस्तै महालक्ष्मी विकास बैंकको १६ करोड २१ लाख ८४ हजार मूल्यमा सेयर किनबेच भयो।"
यस्तो देखियो प्रधानन्यायाधीशविरुद्धको मार्च पास,"काठमाडौं: नेपाल बार एशोसिएशनलगायत विभिन्न संघसंस्थाहरुले संयुक्तरुपमा प्रधानन्यायाधीश चोलेन्द्र शम्शेर जबराविरुद्ध राजधानीमा मार्चपास गरेका छन्। प्रधानन्यायाधीश जबरालाई महाअभियोग लगाउन माग गर्दै मार्चपास गरिएको हो। मार्चपासमा बृहत नागरिक आन्दोलनसहित विभिन्न पेशागत संघसंस्थाहको सहभागिता थियो। उनीहरुले 'सम्पूर्ण न्यायिक प्रेम जनता एक हौं, प्रधानन्यायाधीश जबरा राजीनामा दे'लगायतका नारा लगाएका थिए।"
बिमलेन्द्र निधीले गरे सभापतिमा उम्मेदवारी घोषणा,"काठमाडौं : नेपाली कांग्रेसका उपसभापति बिमलेन्द्र निधीले सभापतिमा उम्मेदवारी घोषणा गरेका छन् । उनले बिहीबार काठमाडौंमा एक कार्यक्रमका बीच सभापतिमा उम्मेदवारी घोषणा गरेका हुन् । पार्टीको आसन्न १४ औँ महाधिवेशनमा निधीले उम्मेदवारी घोषणा पत्र सार्वजनिक गर्दै सभापतिमा दावी गरेका हुन् । यसअघि पार्टी सभापति शेरबहादुर देउवा, वरिष्ठ नेता रामचन्द्र पौडेल, पूर्वउपसभापति गोपालमान श्रेष्ठ, महामन्त्री शशांक कोइराला, पूर्वमहामन्त्रीद्वय प्रकाशमान सिंह, कृष्णप्रसाद सिटौला, केन्द्रीय सदस्य शेखर कोइराला, कल्याण गुरुङले सभापतिमा दाबी गरेका थिए ।"
नेपाली सेनालाई भारतीय सेनाको पाँचवटा ट्रक उपहार,काठमाडौं: भारतीय सेनाले नेपाली सेनालाई पाँच वटा वर्कशप ट्रक हस्तान्तरण गरेको छ। बिहीबार आयोजित कार्यक्रममा भारतीय सेनाले पाँच थान एलपीटीए वर्कशप ट्रकहरु नेपाली सेनालाई दिएको हो। भारतीय सेनाले उपहारस्वरुप ती ट्रकहरु नेपाली सेनालाई दिएको हो। नेपालस्थित भारतीय दूतावासका रक्षा सहचरी कर्णेल अमित शर्माले भारतीय सेनाको तर्फबाट नेपाली सेनाका सहायक रथी कृष्णदेव भट्टलाई ट्रकहरु हस्तान्तरण गरेका हुन्। ट्रकहरु कम्प्याक्ट मोबाइल वर्कशपको रुपमा प्रयोग गर्न सकिन्छ। रक्षा सहकार्यअन्तर्गत उपलब्ध गराइने सैन्य सामाग्रीले भारतीय सेना र नेपाली सेनाबीचको बलियो सम्बन्ध रहेको पुष्टि गर्ने भारतीय दूतावासले जनाएको छ। आफ्नो संगठनलाई अझ सशक्त र आधुनिक बनाउन नेपाली सेनाले गरेको प्रयासलाइ भारतीय सेनाले निरन्तर सहयोग गर्ने दूतावासले जारी गरेको प्रेस विज्ञप्तिमा उल्लेख छ। ट्रक ग्रहणपछि नेपाली सेनाले जारी गरेको विज्ञप्तिमा २०७५ मंसिर २८ गते नेपालभारत द्विपक्षीय परामर्श समूहको बैठकमा भएको सहमतिअनुसार भारतीय सेनाले उपहार स्वरुप वर्कशप ट्रक उपलब्ध गराएको उल्लेख छ।
ट्रेङ्गल कन्फ्रेन्समा कुलमान घिसिङले मनाए जन्मदिन,काठमाडौं: नेपाल विद्युत प्राधिकरणका कार्यकारी निर्देशक कुलमान घिसिङले जन्मदिन मनाएका छन्। उनले द अन्नपूर्ण एक्सप्रेसले आयोजना गरेको ट्रेङ्गल कन्फ्रेन्समा आफ्नो जन्मदिन मनाएका हुन्। उनी कन्फ्रेन्समा 'संस्था र नेतृत्व' विषयमा बोल्न सहभागी भएका थिए। उनीसँगै वक्ताका रुपमा सन्दुक रुइत पनि सहभागी थिए।
डोल्पा कांग्रेस सभापतिमा शाही निर्वाचित,"जाजरकोट : नेपाली कांग्रेस डोल्पाको सभापतिमा दिपेन्द्र बहादुर शाही निर्वाचित भएका छन्। शाहीले कुल मतको २ सय ३७ मत ल्याएर विजयी भएका हुन्। तत्कालीन सभापति अंगतकुमार बुढालाई ७९ मतले पराजित गर्दै शाही १४ औँ जिल्ला अधिबेशनबाट सभापतिमा विजयी भएका हुन्। उनी संस्थापन पक्षका हुन्। उनका निकटतम प्रतिद्वन्द्वी बुढाले १ सय ५८ मत ल्याएका छन्। सभापतिमा चार जना प्रतिस्पर्धामा उत्रिएका थिए। अर्का उम्मेदवार गौरीशंकर उपाध्यायले २३ मत र दूधकुमारी हमालले ११ मत प्राप्त गरेकाछन्। उपसभापतिमा पुर्ण शाही र लबकुमार शाही विजयी भएका छन्। त्यसैगरी सचिवमा हिक्मतबहादुर शाही र दशरथ रोकाय विजय भएका छन्। सहसचिवमा लक्ष्मणबहादुर शाही र सुरेन्द्रप्रसाद महत विजयी भएका छन्। जिल्ला सभापतिमा सर्वसम्मत नेतृत्व चयन हुन नसकेपछि शाही, बुढा, उपाध्याय र हमाल चुनावी मैदानका उत्रिएका थिए। नव निर्वाचित सभापति शाही निर्माण व्यवसायी पनि हुन्।"
जनकपुर क्षेत्र फोहोरमय बन्दै,"जनकपुरधाम : जनकपुरधामको सबैभन्दा ठूलो र प्रमुख मानिने रामजानकी विवाहपञ्चमी महोत्सव नजिकिँदै जाँदा जनकपुर नगर क्षेत्र फोहोरमय छ। राष्ट्रिय र अन्तर्राष्ट्रिय लाखौं पर्यटकको आगमन हुने सो महोत्सवको तयारी जानकी मन्दिरमा महिना दिन अघिनै सुरु भइसकेको छ। तर, जनकपुरधाम उपमहानगरपालिकाको लापरबाहीका कारण नगरक्षेत्रमा ठाउँठाउँमा जथाभावी फोहोर थुपारिँदा नगरनै कुरुप भएको छ। कोरोना महामारीले पछिल्लो दुई वर्षदेखि महोत्सव खल्लो भएको थियो। तर, यस वर्ष धुमधामका साथ साताव्यापी भव्य आयोजन गरिने तयारीमा जानकी मन्दिर जुटेको छ। मंसिर १७ देखि महोत्सव सुरु हुने भए पनि यसको आयोजनका लागि नगरक्षेत्रको सरसफाइमा कुनै ध्यान पुर्याइएको छैन। नगरको मुख्य आकर्षण जानकी मन्दिर, राम मन्दिर, जनक चोक, भानु चोक र जनकपुर प्रवेशद्वारहरू रामानन्द चोक, बस स्ट्यान्डलगायतका क्षेत्रहरूमा फोहोरको डंगुर थुपारिएका छन्। उपमहानगरपालिकाले फोहोर व्यवस्थापनमा कुनै ध्यान नदिएपछि विभिन्न वाडका वडाध्यक्षहरूले नगरप्रमुख लालकिशोर साहको कार्यकक्षमा तालाबन्दीसमेत गरेका छन्। जनकपुरधाम उपमहानगरपालिका४ का वडाअध्यक्ष सुदर्शन सिंह भन्छन्, हामी जनप्रतिनिधिले पटकपटक फोहोर व्यवस्थापनका लागि आग्रह गरे पनि मेयरबाट बेवास्ता भएको छ।"
"महाधिवेशनलाई लक्षित गर्दै गुरुङले भने, चितवनमा एक घर, एक पाहुना","काठमाडौं : नेकपा (एमाले) नेता पार्वत गुरुङले एक घर, एक पाहुनाको नीति अगाडि सारेका छन्। पूर्व सञ्चारमन्त्रीसमेत रहेका गुरुङले १० औं राष्ट्रिय महाधिवेशनमा चितवनबासी एमालेका कार्यकर्ता तथा शुभेच्छुकहरुलाई एक घर, एक पाहुनाभन्ने सोचका साथ पाहुना आमन्त्रण गरी उच्च कदरभावको प्रदर्शन गर्न अनुरोध गरेका हुन्। उनले यो संस्कार र सोचले नै पार्टी निर्माणको बलियो आधार तयार हुने दाबी गरेका छन्। चितवनमा हुन गइरहेको दशौं महाधिवेशनको उद्घाटन सत्रमा टाढा टाढाबाट आउनुहुने जनसमुदायका लागि चितवनवासी नेकपा एमालेका सम्पूर्ण कार्यकर्ता तथा शुभेच्छुकहरुले 'एक घर, एक पाहुना' आमन्त्रण गरी उच्च कदरभावको प्रदर्शन गरिदिनुहुन हार्दिक अनुरोध गर्दछु।उनले भनेका छन्, हाम्रो यो संस्कार र सोचले नै पार्टी निर्माणको बलियो आधार तयार हुनेछ। एमाले पाँच लाख जनता चितवनमा उतार्ने दाबी गरेको छ। महाधिवेशन उद्घाटनस्थललाई आकर्षक बनाउन व्यवस्थापन कमिटी तीव्र रुपमा लागेको छ। महाधिवेशनले नारायणी नदीको किनारको रौनकता बढेको छ। नदी किनारलाई सजाउन थालिएको छ। नारायणी नदी पारिपट्टि एमालेका ठूला ब्यानर राखिएको छ। प्रचण्डमाधवलाई ओलीले भने कांग्रेसको पुच्छर बनेर एमालेसँग धाक लगाउने? प्रचण्डले एमाले बिगार्न सकेनन्, कांग्रेस बिगार्न लागिपरेका छन् : ओली एमाले सचिवमा ५ गुना बढी आकांक्षी एमालेमय बन्यो नारायणी किनार, मञ्चमा सबैको ध्यान (फोटोफिचर) एमाले महाधिवेशन : लुम्बिनीको नारा १ रोटी पेट मे २ रोटी पिठ मे एमालेको राष्ट्रिय महाधिवेशनलाई देउवाले सम्बोधन गर्ने"
प्रधानन्यायाधीशविरुद्ध आज सर्वोच्चदेखि बालुवाटारसम्म मार्चपास,"काठमाडौं : प्रधानन्यायाधीश चोलेन्द्र शमशेर जबरालाई महाअभियोग लगाउन माग गर्दै नेपाल बार एसोसिएसन, बृहत नागरिक आन्दोलनसहित विभिन्न पेशागत संघसंस्थाहरुले आज सर्वोच्च अदालतदेखि बालुवाटारसम्म मार्चपास गर्ने भएका छन्। नेपाल बार एसोसियसन, नेपाल पत्रकार महासंघ, नेपाल शिक्षक महासंघ, नेपाल इन्जिनियर्स एसोसियसन, नेपाल जनस्वास्थ्य संघ, नेपाल नर्सिङ एसोसियसन, नेपाल आदिवासी जनजाति महासंघ र बृहत् नागरिक आन्दोलनले संयुक्तरुपमा दिउँसो २ बजे सर्वोच्च अदालतको गेटबाट मार्च अभियान गर्दैछन्। यसअघि उनीहरुले मार्चपासमा सहभागी हुन आम नागरिकलाई संयुक्तरुपमा अपिलसमेत गरेका थिए। संयुक्त विज्ञप्तिमा भनिएको छ, तत्काल संसद बोलाई प्रधानन्यायाधीश जबरामाथि महाभियोग लगाउन र सम्बद्ध निकायमार्फत् सम्पत्ति छानबिन गराउन हामी पेसागत तथा नागरिक शक्तिहरू एकसाथ माग गर्दछौं। साथै, हाम्रो संघर्ष व्यक्ति जबरासहित प्रवृत्तिविरूद्ध हो। यस्ता व्यक्ति जन्माउने प्रक्रिया र संरचना फेर्न हामी सबै सडकमा उभिएका छौं। राजनीतिक नेतृत्वले संवैधानिक दायित्व पालना नगर्दा न्याय पाउने जनताको संवैधानिक हक कुण्ठित भएको असाधारण अवस्थाले हामी लोकतन्त्र, कानुनी शासन, नागरिक अधिकार, सामाजिक न्यायसहित नागरिक सर्वोच्चताका हिमायती पेसागत तथा नागरिक शक्तिहरूलाई आक्रोशित तुल्याएको विज्ञप्तिमा उल्लेख छ। बारले प्रधानन्यायाधीशमाथि महाअभियोग लगाउन माग गर्दै विभिन्न दललाई ज्ञापनपत्र समेत बुझाइसकेको छ। प्रधानन्यायाधीशको राजीनामा नआएसम्म बहसमा नर्फकिने बारले बताएको छ। बारले चौथो चरणको आन्दोलनको घोषणा गर्दै मुलुकभरका अदालतमा धर्ना र विरोध कार्यक्रम गर्दै आएको छ।"
जनगणनामा बोझिला ८० प्रश्नावली,"जनगणनामार्फत सही तथ्यांक देश विकासका लागि योजना तथा नीति निर्माणका लागि पहिलो खुड्किलो पनि हो। सर्वप्रथम नेपालमा चन्द्रशमशेर राणाको शासनकालमा जनसंख्या लिने कार्यको थालनी भएको थियो। मूलतः यो कार्य १९६८ सालबाट सुरु भएको थियो। यो जनगणना लिने कार्य प्रत्येक १०१० वर्षको अन्तरालमा हुने गर्छ। अपितु जनगणना सुरु भएको १ सय १० वर्षपछि नेपालमा १२औं जनगणना सुरु भएको छ। राष्ट्रपति विद्यादेवी भण्डारी, उपराष्ट्रपति नन्दबहादुर पुन, प्रधानमन्त्री शेरबहादुर देउवाको निवासमा पुगेर सुरु भएको जनगणना १५ दिनसम्म चल्नेछ। यस वर्षको १२औं जनगणनाको कार्य कात्तिक २५ देखि सुरु भई मंसिर ९ गतेसम्म सञ्चालन हुनेछ। यो हुन लागिरहेको जनगणनाका लागि मेरो गणना, मेरो सहभागिता भन्ने नारा तय गरिएको छ। यसर्थ विश्वव्यापी कोभिड१९ को महामारीले निम्त्याएको अवरोधका बीच पनि गत भदौ ३० देखि असोज १८ सम्म पहिलो चरणको घर तथा घरपरिवार सूचीकरण कार्य सफलतापूर्ण सम्पन्न भएको केन्द्रीय तथ्यांक विभागले जनाएको छ। यसरी दसौं राष्ट्रिय जनगणना २०५८ को तथ्यांकअनुसार नेपालमा ९२ भाषा र १ सय ३ जाति थिए भने एघारौं राष्ट्रिय जनगणना २०६८ मा १ सय २५ जातजाति र १ सय २३ भाषा बोल्ने मानिस देशमा बसोबास गर्ने गरेको तथ्यांकमा देखाइएको छ। त्यसरी नै २०७८ मा लिन लागिएको जनगणनामा विगतका भन्दा बढी प्रश्नावली र विवरणहरू थप गरी बढी सूचना लिने व्यवस्था मिलाइएको छ। राष्ट्रिय जनगणनाले मानवीय विकाससँग सम्बन्ध राख्छ। यसले सम्पूर्ण राष्ट्रको प्रतिनिधित्व हुने गरी योजना तर्जुमालगायत विभिन्न विकासका क्रियाकलापको दिशानिर्देशन गर्ने कार्यहरू गर्छ। यसमा सरकारी, गैरसरकारी, स्वदेशी, विदेशी जुनसुकै निकाय वा संघसंस्थाबाट सञ्चालन भएका वा हुने योजना, परियोजना वा क्रियाकलाप मानवीय हितका लागि सञ्चालन हुन्छन्। ती सञ्चालन हुने कार्यक्रम निश्चित जनसंख्या, भौगोलिक क्षेत्र, समुदाय, सम्प्रदाय, जात, जाति, धर्म, वर्ण, भाषा, लिंग, निश्चित उमेरसमूह लाभान्वित हुने गरी निर्धारण गरिएका हुन्छन्। यसका लागि सही, तथ्यपरक जनसांख्यीय विवरण हुन अत्यावश्यक छ। यसका साथै जिल्ला, क्षेत्र, नगरपालिका, गाउँपालिका, वडा आदिको विभाजन, प्रशासनिक संरचनाको निर्माण, स्रोतसाधनको बाँडफाँट, केन्द्रीय तथा स्थानीयस्तरको योजना छनोट, अनुगमन तथा मूल्यांकन गर्ने कार्य जनसंख्याकै आधारबाट गरिन्छ। जनसंख्याको आधारमा निर्वाचन क्षेत्र निर्धारण, व्यवस्थापिका संसद्को आकार वा सभासद्हरूको संख्या निर्धारण हुन्छ। राष्ट्रलाई जनगणनाबाट प्राप्त तथ्यांककै आधारमा राज्यले दिने सेवा सुविधाको वितरण व्यवस्था मिलाउन सजिलो हुन्छ। यसरी आर्थिक, सामाजिक, राजनीतिक, सांस्कृतिक तथा शैक्षिक रूपले पछाडि परेको क्षेत्र, वर्ग, समुदाय, जातजाति, महिला, पुरुष, अपांगता भएका व्यक्ति, एकल महिला, ज्येष्ठ नागरिक, बालबालिका, युवा, बेरोजगार आदिको तथ्यांकको आधारमा राष्ट्रियस्तरका नीति, योजना, बजेट तथा कार्यक्रमहरू तर्जुमा हुन्छन्। फलतः राज्यले असहाय, अपांग, दलित, महिला, बालबालिका, एकल महिला, प्रौढ नागरिक, पिछडिएका क्षेत्रका बासिन्दा, आदिवासी जनजातिका लागि प्रदान गर्ने विशेष सहुलियत वा सकारात्मक विभेद वा आरक्षणको व्यवस्था गर्न पनि तिनीहरूको यकिन तथ्यांक हुन जरुरी पर्छ। राज्यले आमनागरिकको हितका लागि यसले विभिन्न किसिमका सुविधा प्रदान गर्छ। देशमा विद्यमान घरपरिवारमा बसोबास गर्ने सदस्यहरूको जनसांख्यिक बनावट जस्तै महिला, पुरुष, बालक, वृद्ध, युवा, सक्षम, विशेष क्षमता भएका, जातजाति, वर्ग, समुदाय र यौनिक तथा लैंगिक अल्पसंख्यकको संख्यासमेत यकिन गर्नुपर्छ। राज्यबाट पाउनुपर्ने आरक्षण कोटा, नीति, बजेट, कानुन तथा कार्यक्रमको व्यवस्था गर्न जनगणनाले महत्वपूर्ण भूमिका निर्वाह गर्छ। यस्तै रोजगारीको अवस्था, वित्तीय पहँुच, व्यक्तिको घर, व्यापारव्यवसाय, शैक्षिक, स्वास्थ्यजन्य, उद्योग तथा कलकारखाना, कृषियोग्य जग्गाजमिन, प्राविधिक तथा व्यावसायिक शिक्षा वा तालिम लिएका व्यक्तिको संख्यासमेत उल्लेख गर्नुपर्छ। यसरी देशको सामाजिकआर्थिक तथा राजनीतिक विकासका लागि एउटा बलियो आधार खडा हुन सक्छ। विकसित देश अमेरिकामा हालै भएको जनगणनामा १० वटा मात्र प्रश्न सोधिएको थियो। छिमेकी देश भारतमा ३० वटा मात्र जनगणनामा प्रश्न सोधियो। नेपालमा भने ८० वटा प्रश्नावली बनाइएको छ। समग्रमा भन्नुपर्दा, राष्ट्रिय जनगणनामा देशका हरेक वर्ग एवं समुदायका सबै नागरिक समाहित हुनु जरुरी हुन्छ। यसमा कोही नछुटून्, कोही नदोहोरिउन् भन्ने भनाइको सान्दर्भिकता जुनसुकै जनगणनामा पनि रहिरहन्छ। यस महान् कार्यका लागि मुलुकभरि करिब ४० हजार गणक घरघरमा पुगेका छन्। उनीहरूको अनुगमनका लागि ९ हजार कर्मचारी पनि खटिएका छन्। यसमा गणकले प्रत्येक घरपरिवारसम्म पुगेर कुल ८० प्रश्न सोध्ने छन्। यसरी औसतमा एक गणकले एक परिवारका लागि २० मिनेट समय खर्चिनेछन्। यो कार्य १५ दिनमा एक गणकले १ सय ७५ परिवारको गणना गर्नेछन्। यो कार्य गर्न दैनिक एक गणकलाई सालाखाला १२ घरपरिवारको गणना गर्नुपर्ने हुन्छ। तर, तराई र पहाडी क्षेत्रमा भने एक गणकले सालाखाला १५ दिनमा दुई सय घरपरिवारको गणना गर्न सक्ने अनुमान गरिएको छ। जनगणनामा खटिने गणक र पर्यवेक्षकका लागि मात्र १ अर्ब ६० करोड रुपैयाँ खर्च हुने सम्बन्धित निकायको दाबी छ। यसका लागि सातै प्रदेशमा जनगणना कार्यालय स्थापना भएका छन्। यसमा ७७ जिल्लामा गणना कार्यालय र त्यसअन्तर्गत ३ सय ४९ स्थानीय जनगणना कार्यालय स्थापना भएका छन्। पहिलो सामुदायिक गणना मानिएको गणना प्रक्रियाका सबै कार्य सकिएपछि वडावडादेखि राष्ट्रिय विवरण छर्लंग हुनेछ। उनीहरू सबैलाई सहयोग गर्नु कर्तव्य र दायित्व पनि हो। यसर्थ केन्द्रीय तथ्यांक विभागले ७५३ स्थानीय तहका प्रमुख तथा वडाध्यक्षबाट गणना सुरु गरेको छ। यसमा सबै स्थानीय तहका जनप्रतिनिधिले सहयोग गर्ने प्रतिबद्धतासमेत जनाएका छन्। अतः मुलुकको वर्तमान संविधानमा समेत राष्ट्रिय जनगणनालाई महत्वका साथ उल्लेख गरेको पाइन्छ। संविधानको धारा २८१ अन्तर्गतको प्रावधानमा भनिएको छ, नेपाल सरकारले प्रत्येक १० वर्षमा हुने राष्ट्रिय जनगणनासँगै महिला तथा दलित समुदायको विशेष अधिकारको व्यवस्थाको कार्यान्वयन र त्यसको प्रभाव सम्बन्धमा मानव विकास सूचकांकका आधारमा समीक्षा तथा पुनरावलोकन गर्नेछ। धारा ८४(२) अनुसार समानुपातिक निर्वाचन प्रणालीबमोजिम हुने प्रतिनिधिसभाको निर्वाचनका लागि राजनीतिक दलले उम्मेदवारी दिँदा जनसंख्याका आधारमा महिला, दलित, आदिवासी जनजाति, खसआर्य, मधेसी, थारू, मुस्लिम, पिछडिएको क्षेत्रसमेतबाट बन्दसूचीका आधारमा प्रतिनिधित्व गराउने व्यवस्था संघीय कानुनबमोजिम हुनेछ। २८६ (५) हेर्ने हो भने निर्वाचन क्षेत्र निर्धारण आयोगबाट निर्वाचन क्षेत्र निर्धारण गर्दा प्रतिनिधित्वका लागि जनसंख्यालाई मुख्य र भूगोललाई दोस्रो आधार मानी संघीय कानुनबमोजिम प्रदेशमा निर्वाचन क्षेत्र निर्धारण गरिनेछ भनी उल्लेख छ। यस पटकको जनगणना पहिलेको भन्दा पृथक् छ। यो जनगणनामार्र्फत थुप्रै प्रकारका तथ्यांक संकलनको अपेक्षा गरिएको छ। यस अर्थमा यो निकै महत्वाकांक्षी छ र चुनौतीपूर्ण पनि छ। त्यस कारण निश्चय पनि महत्वाकांक्षा माथिको विजय र चुनौतीको सामना गणक र उत्तरदातामा निर्भर गर्छ। जबकि विकसित देश अमेरिकामा हालै भएको जनगणनामा १० वटा मात्र प्रश्न सोधिएको थियो। छिमेकी देश भारतमा ३० वटा मात्र जनगणनामा प्रश्न सोधियो। नेपालमा भने ८० वटा प्रश्नावली बनाइएको छ। अतः प्रश्नको अधिक संख्या स्वयंमा चुनौती हो। यो चुनौतीको सामना गर्न गणक र उत्तरदाता दुवैले इमानदार र धैर्यशाली हुनु जरुरी छ। यसमा दुवैमध्ये कसैले पनि धैर्य गुमाएको अवस्थामा उचित तथ्यांक प्राप्तिमा समस्या उत्पन्न हुने र जनगणनाको मूल उद्देश्य प्रभावित हुन सक्ने सम्भावनालाई नकार्न पनि सकिँदैन। त्यसैले गर्दा कुनै पनि राष्ट्रमा जनगणना सजिलो कार्य होइन। नेपालजस्तो सांस्कृतिक विविधता र भौगोलिक विकटता भएको देशमा जनगणना थप जटिल कार्य हो। फलतः दशकौंदेखि जनगणना नियमित तवरमा भइरहे पनि जातीय, भाषिक र धार्मिक अल्पसंख्यकको सांस्कृतिक ऐतिहासिकतालाई तथ्यांकले विश्वसनीय तवरमा समेट्न सकेको छैन। जबसम्म सही र यथार्थ तथ्यांक आउँदैन, तबसम्म राज्यबाट अघि बढाइने योजनाहरू असफल हुन्छन्। यसरी जनगणनामार्फत सही तथ्यांक देश विकासका लागि योजना तथा नीति निर्माणका लागि पहिलो खुड्किलो पनि हो।"
जलवायु संकटले चरामा डिभोर्स दर बढायो,"न्युजिल्याण्ड : अल्बाट्रोस प्रजातिको सामुद्रिक चरा संसारको सबैभन्दा वफादार प्राणीमध्ये एक हो । अण्डाबाट चल्ला बनेको केहि महिनामै अर्थात् उड्न सक्ने अवस्थामा पुगेका अल्बाट्रोसहरु महिनौंसम्म एकल सामुद्रिक यात्रामा निस्किन्छन् । सो यात्रापछि किशोरावस्थामा आफ्नो बासस्थान फर्किन्छन्। किशोरावस्थामा पुगेका उनीहरु एकलबाट संयुक्त जीवन सुरु गर्न तयार हुन्छन् । समुद्रमा आफ्ना अभिभावकबिना एक्लै हुर्किने र जीवनको सुरुवात गर्ने अल्बाट्रोसहरु मानवजस्तो प्रेममा पर्दैनन् । भाले अल्बाट्रोसले आफूलाई मन परेको पोथी अल्बाट्रोसलाई आफूतर्फ आकर्षित गर्न लामो संघर्ष गर्छन् । दुवैबीच लय, तालमेल र निकटता मिलेपछि उनीहरु प्रेममा पर्छन् । र अल्बाट्रोसहरु एकपटक प्रेमसम्बन्धमा बाँधिन्छन्, उनीहरु जीवनभरसँगै रहन्छन् । अर्थात् उनीहरुको सम्बन्ध कहिल्यै पनि टुट्दैन न त उनीहरुले नयाँ पार्टनर नै बनाउँछन् । अल्बाट्रोसको नयाँ जोडि महिनौंसम्मको लामो यात्रामा सँगै निस्किने, सँगै अण्डा पार्ने र सँगै जीवन बिताउने गर्छन्। एकपटक प्रेमबन्धनमा बाँधिएका करिब १ देखि ३ प्रतिशतभन्दा कम अल्बाट्रोसहरु मात्र डिभोर्स अर्थात् सम्बन्धबिच्छेद गर्ने गरेको सन् २०१७ सम्मको अध्ययनले देखाएको थियो । मन्त्रमुग्ध चरन उनीहरु अलग्गिने कारण बन्थ्यो । तर पछिल्लो समय सार्वजनिक भएको एक नयाँ अध्ययनले भने बढ्दो जलवायु संकटका कारण अल्बाट्रोसहरुमा डिभोर्स दर उच्च रुपले बढिरहेको देखाएको छ । रोयल सोसाइटी स्टडिका अन्वेषकहरुले गरेको नयाँ अध्ययनले अल्बाट्रोसहरुमा डिभोर्स दर बढिरहेको देखाएको हो । पछिल्लो समयमा अनावश्यक रुपमा बढिरहेको तापक्रम वृद्धिले सामुद्रिक क्षेत्रमा पारेको असरका कारण ८ प्रतिशतभन्दा बढि अल्बाट्रोसको जोडिले डिभोर्स गर्ने गरेको करिब १५ वर्ष लामो समय लगाएर गरिएको सो अध्ययनले देखाएको छ । अध्ययनकाअनुसार समुद्रको पानी तात्नु भनेकै त्यहाँ माछा र अन्य आहारामा कमी हुनु हो । सामुद्रिक वातावरणमा जटिलता आउनु हो । जसको कारण सामुद्रिक वातावरणमा निर्भर र अण्डा पार्ने अल्बाट्रोसहरुमा तनावको हर्मोन सिर्जना हुने र बढ्ने गर्छ । र उनीहरु नयाँ खोजीमा निस्किन बाध्य हुन्छन् । जलवायु संकटको तनावले आहाराको खोजीमा अल्बाट्रोसहरुले काम गर्ने समय बढ्छ, आफ्नो पार्टनरसँग यात्रा गर्दा आउने मौसमी जटिलताको सामना गर्नुपर्छ विगत तीन दशकदेखि अल्बाट्रोसको अध्ययन गरिरहेका न्युजिल्याण्डको संरक्षण विभागका प्रिन्सिपल डा ग्रेमी ईलियटले भनेका छन्, जसको कारण उनीहरुले आफ्नो प्रेमसम्बन्धलाई सन्तुलन गरिराख्न असक्षम हुन्छन् । र प्रेम सम्बन्धमा पशुपंक्षी वर्गमा सबैभन्दा इमान्दार मानिने अल्बाट्रोसहरु खाना र यात्राकै कारण अन्जानमै अलग्गिनुपर्छ । करिब ५०६० वर्षसम्म बाँच्ने अल्बाट्रोसमा प्रजनन् क्षमतामा कमी हुँदा सम्बन्धविच्छेद हुने भविष्यवाणी यसअघि नै वैज्ञानिकहरुले गरेका थिए । तर नयाँ अध्ययनले भने वैज्ञानिक आफै चकित बनेका छन् । चल्ला जन्माउन असफल भएमा अल्बाट्रोसको जोडिमा डिभोर्सको सम्भावना उच्च हुने गर्थ्यो युनिभर्सिटी अफ लिस्बोनका वैज्ञानिक एवम् रोयल सोसाइटी स्टडिका सह लेखक फ्रान्सेस्को भेन्चुराले भनेका छन्,'तर प्रजननमा सफल भएपनि बढ्दो तापक्रम वृद्धिले चराहरुको आहारामा कमी आउँदा उनीहरुमा थप असर पर्यो र डिभोर्स दर बढेको देखियो । जुन आश्चर्यजनक हो । यति मात्र नभइ सन् २००५ देखि घटिरहेको अल्बाट्रोसको संख्या पछिल्लो समय भने बर्सेनि ५ देखि १० प्रतिशतले घटिरहेकोसमेत नयाँ अध्ययनमा उल्लेख गरेको छ । स्रोत: दी गार्जियनबाट अनुवाद : अस्मिता खड्का"
१७ अभियोगमा चोलेन्द्र,"नेपाल बार एसोसिएसनले प्रधानन्यायाधीश जबराको बहिर्गमनको माग राख्दै १७ वटा अभियोग लगाएको छ। सर्वोच्च अदालतमा देखिएका दृश्यहरू विश्वका अन्य मुलुकका न्यायालयमा देखिने कल्पनासमेत गर्न सकिँदैन। सामान्य आक्षेप आउँदा पनि पद छोडेको इतिहास छ। तर, प्रधानन्यायाधीश चोलेन्द्रशमशेर जबरा भने गम्भीर आरोप लाग्दा पनि कुर्सीमा टाँसिएको अवस्था छ। विगतमा सर्वोच्च अदालतका तत्कालीन न्यायाधीश प्रकाशबहादुर केसीको पदीय कामकारबाहीमा कुनै खोट थिएन। कानुन व्यवसायीको छाता संगठन नेपाल बार एसोसिएसनले पनि कुनै विरोध गरेको थिएन। तर, केसीको सर्लाही जिल्लाको एउटा गाउँका मोहीहरूले खेतीपातीका विषयमा सामान्य विद्रोह गरे। त्यस किसिमको विरोधलाई पनि आन्दोलन भनिन्थ्यो। त्यो समाचार सार्वजनिक हुनासाथ तत्कालीन प्रधानन्यायाधीश नयनबहादुर खत्रीमार्फत सायद राजदरबारले राजीनामा माग्यो। आक्षेप लागिसकेपछि सर्वोच्च अदालतको न्यायाधीश पदमा बसिरहन मिल्दैन भनियो। न्यायाधीश केसीले तत्कालै राजीनामा दिनुपर्यो। न्यायाधीश यस्तो संवेदनशील पद हो। व्यक्तिगत वा पदीय लाञ्छना, आरोप, आशंका लागे पनि उच्च नैतिक जिम्मेवारी लिनु पर्छ। न्यायाधीश जिम्मेवारी बोधको पद हो। बहाना वा रकमी कुरा गरेर बस्ने पद होइन। न्यायाधीशको बारेमा नजिकबाट जानकारी राख्ने पक्ष भनेको कानुन व्यवसायी हो। कानुन व्यवसायीको छाता संगठन नेपाल बार एसोसिएसनले प्रधानन्यायाधीश जबराको बहिर्गमनको माग राख्दै १७ वटा अभियोग लगाएको छ। बार एसोसिएसनलाई न्यायाधीशको पनि न्यायाधीश भनिन्छ। यस्तो संस्थाले आधिकारिक रूपमा र प्रधानन्यायाधीश जबराको फैसलाबाट अन्याय भएको महसुस गरेका व्यक्ति मात्र होइन, सहकर्मी न्यायाधीशले पनि विश्वास गरेका छैनन्। प्रधानन्यायाधीश जबराका न्यायिक कामकारबाही अधिकांश शंकास्पद देखिए। ती शुद्ध पनि छैनन्। न्यायिक विचलन पनि देखिन्छन्। गतिविधि ठिक छैन भनिरहेका छन्। यस्तो बेला प्रधानन्यायाधीश जबराले शुद्ध छु भनेर प्रमाणित गर्दै जाने अदालत कुन हो ? कसको प्रमाणपत्र देखाउने हो ? कुनै सञ्चारमाध्यममा गएर अन्तर्वार्ता दिँदैमा शुद्धताको प्रमाणपत्र पाइने त होइन ? सर्वोच्च अदालत परिसरमा दंगा प्रहरी राखेर प्रधानन्यायाधीशको कुर्सीमा बसेको देख्दा शिर निहुरेको छ। आत्मसम्मान भएको प्रधानन्यायाधीश दंगा प्रहरी हेर्दै कुर्सीमा कसरी बस्न सक्छन् ? प्रधानन्यायाधीश जस्तो पदको गरिमा घटाएको न्यायालयको मानसम्मान नै समाप्त पारिसकेकाले अब प्रधानन्यायाधीश जबराले सही कार्य गरे पनि जनमानसमा आशंका हुन्छ। यसको दोष जबराले अरूलाई लगाउन मिल्दैन। उनको आचरण र व्यवहारले यस्तो आशंका उब्जाएको हो। तमाम नैतिकताका सवाल र विचलनका कुराहरू जब न्यायिक जगत्बाटै उठाइन्छ भने न्यायालयप्रति निष्ठा हुने कुनै पनि व्यक्तिले त्यसको सम्मान राख्नुपर्छ। आफू अलग हुनुपर्छ। उनले व्यक्तिगतभन्दा पदीय मर्यादा विल्कुल छुट्ट्याउन सकेको देखिएन। उनले बुझेको न्यायशास्त्र र न्यायिक आचरण समाज र न्यायिक जगत्का लागि बिल्कुल स्वीकार्य रहेनछ। यस्तो विवादास्पद प्रधानन्यायाधीशलाई शिरमा राखेर उनका सहकर्मी न्यायाधीशहरूले र हामीले कसरी काम गर्न सक्छौं ? भनी न्यायाधीश र कानुन व्यवसायीले प्रश्न गरिरहेका छन्। न्यायाधीशको मनोबल कहाँ पुगेको होला ? यसको जवाफ के छ ? कर्मचारी पनि औपचारिक अनुशासनका कारण नबोल्नुमा केही कारण होला। तर, कत्रो नैतिक संकटमा परेका पीडा भएको होला ? जबराको नातागोता, परिवारका व्यक्तिको समेत नाम जोडिएर आउन थालेको छ। मेरा कारण अरूलाई पनि पीडा पुगेको होला भन्ने व्यक्तिगत संवेदनशीलता त हुन्छ होला नि ? प्रधानन्यायाधीशको न्यायिक क्षमता र विवेकको कुरा त प्रशस्तै सार्वजनिक भइसकेको छ। सामान्य विवेकको मानिसले पनि यस्तो मनोदशा, विवेक र चरित्रको व्यक्ति कसरी प्रधानन्यायाधीशको पदमा पुगेछन् भनी छक्क परिरहेका छन्। सबै राजकीय संस्थाको मानमर्यादा रहनुपर्छ भनेर अग्रपंक्तिमा उभिएको छु। व्यक्तिको कमजोरी वा असफलतालाई संस्थाको विफलता देखाउनु हुँदैन। कतिपय अवस्थामा स्पिड ब्रेकरको काम गरेको छु। प्रधानन्यायाधीशको पद त यसअघि दर्जनौं प्रधानन्यायाधीशले हस्तान्तरण गरेको पद हो। त्यस्तो पदमा आजीवन बस्ने पनि होइन। अर्को व्यक्तिलाई हस्तान्तरण गर्दा नयाँ उचाइ र आदर्श कायम गरेर हस्तान्तरण गर्ने कि यस हदसम्म र बदनाम गरेपछि हस्तान्तरण गरेर जाने ? यो कुरा प्रधानन्यायाधीशको पदमा बसेको व्यक्तिले सोच्नु पर्दैन ? यति कुरा पनि नसोच्ने व्यक्तिलाई आदर्श प्रधानन्यायाधीश भन्न मिल्ला र ? आफ्नै इजलासमा समेत बस्न नसक्ने प्रधानन्यायाधीशमाथि संगीन आरोप लगाउँदै सहकर्मी र तमाम कानुन व्यवसायीसमेत विरोधमा छन्। महाअभियोग त अन्तिम अस्त्र हो। त्योभन्दा अगाडि आचरणगत कुराबाट अलग गर्न मागिने त राजीनामा नै हो। राजीनामा माग्नु जबर्जस्ती होइन। जबर्जस्ती गरेर पदमा बस्ने काम त प्रधानन्यायाधीश स्वयंले गरिरहेका छन्। मुलुकको सर्वोच्च न्यायालयको अवस्थाप्रति राजनीतिक दल र नेताहरू मौन छन्। सर्वोच्च अदालत परिसरभित्र वा बाहिर दंगा प्रहरी राखिएको छ। के सर्वोच्च अदालत दंगाग्रस्त क्षेत्र हो ? यदि हो भने सरकारको गुप्त सूचना आएको छ भने विश्वको मानचित्रमा कसरी चिनिन्छ होला नेपाल ? विदेशी लगानी नेपालमा कसरी आउँछ ? सर्वोच्च अदालत नै स्वयं सुरक्षित छैन भन्ने सन्देश त विश्वभर सञ्चारमाध्यमबाट प्रवाह भइरहेको छ। एक नागरिकको हैसियतले चित्त दुख्नु स्वाभाविक होला। साथमा लज्जाबोध भइरहेछ। यदि दंगाग्रस्त प्रहरी सर्वोच्च अदालतमा ल्याउने अवस्था छ भने सबैभन्दा पहिलो सरोकार त स्वयं प्रधानन्यायाधीशको हुनुपर्छ। उनैले समस्या समाधान गर्नुपर्छ। परिसरमा दंगा प्रहरी राखेर झन्डा हल्लाउँदै प्रधानन्यायाधीशको कुर्सीमा बसेको देख्दा शिर निहुरेको छ। आत्मसम्मान भएको प्रधानन्यायाधीश दंगा प्रहरी हेर्दै कुर्सीमा कसरी बस्न सक्छन् ? कुनै पनि आदर्श तथा न्यायिक मूल्य आदर्श तथा मान्यतामा प्रधानन्यायाधीश जबरालाई आस्था एवं विश्वास नभएको प्रष्ट हुन्छ। दैनिक कजलिस्ट प्रकाशन गरिएको छ। सुनुवाई भएको छैन। सुनुवाइको मर्म र अर्थ प्रधानन्यायाधीश जबराले बुझ्न चाहेनन्। असक्षम र अमर्यादित प्रधानन्यायाधीशका रूपमा जति बस्छन् त्यो सम्मानित पदको गरिमा उति गिर्दै जान्छ, उनीप्रति घृणा बढ्दै जान्छ। मुद्दाको दुवै पक्षको कानुनसम्मत बहस सुनिसकेपछि न्यायाधीशले इन्साफ गर्नुपर्छ। अहिले कानुन व्यवसायी इजलासमा सहभागी छैनन्। कतिपय सञ्चारमाध्यमले मुद्दामा सुनुवाइ भएको समाचार प्रवाह गरिरहेका छन्। कानुन व्यवसायीको उपस्थितिबिना कसरी सुनुवाइ हुन्छ ? २०२७ सालमा तत्कालीन पञ्चायती सरकारले नेपाल विद्यार्थी संघको स्थापना गर्ने सभाबाट वर्तमान प्रधानमन्त्री शेरबहादुर देउवासमेतका युवा नेताहरूलाई पक्राउ गर्यो। मुद्दा चलायो। सर्वोच्च अदालतले वागमती विशेष अदालतको फैसला बदर गरेर विद्यार्थी नेताहरूलाई कैद भुक्तान गर्यो। कानुन व्यवसायीको बहस नसुनी बिनाकैदको सजाय हुने फैसला किन गरेको ? भन्ने प्रश्नसमेत गरिएको थियो। यो ऐतिहासिक फैसला कानुन व्यवसायी र न्यायाधीशलाई थाहा छ। हरेक संविधानले कानुन व्यवसायी राख्ने अधिकार मुद्दाको पक्षलाई हुन्छ। यदि मुद्दाको पक्षलाई थाहा छैन भने पनि न्यायाधीशले सम्झाउनु पर्छ। सर्वोच्च अदालतमा समेत वैतानिक कानुन व्यवसायीको व्यवस्था छ। आज प्रधानन्यायाधीश जबरा कानुन व्यवसायीको बहस नभए पनि आफू र आफूले पेसी तोकेका मुद्दाहरूमा न्यायाधीशहरूले सुनुवाइ गरी फैसला गरुन्, गर्नुपर्छ भन्ने हठ गरिरहेका छन्। पञ्चायती निरंकुश शासनको पालामा पनि सर्वोच्च अदालतले नागरिक स्वतन्त्रताको पक्षमा ऐतिहासिक फैसला गरेको छ। पक्षले रोजेको कानुन व्यवसायीबाट बहस गराएर सुनेर मात्र फैसला गर्नुपर्छ भन्ने सिद्धान्त मुलुकका सबै अदालत र न्यायाधीशलाई लागू हुन्छ। बार एसोसिएसन न्यायिक सुधारको मागसमेत राखेर आन्दोलनरत छ। प्रधानन्यायाधीशले बेवारिसे पेसी तोकेर सर्वोच्च अदालत चलेको छ भनेर ढुक्क हुन मिल्दैन। धेरै ढिलो गरी जबराले विज्ञप्ति निकालेर कानुन व्यवसायीमाथि प्रहरी दमन भएकोमा दुःख व्यक्त गरे। उनले विज्ञप्ति छाप्ने होइन। उनका नाममा अन्य कसैले समर्थन गरी माइतीघर मण्डलमा नारा लगाए पनि उनको यश बढेको छैन। यसको वर्तमान समस्याको कारक र कारण उनी स्वयं हो। जबराले दुई दिनअघि मात्र बारका अध्यक्षलाई वार्ताका लागि पत्र पठाएका छन्। बार एसोसिएसनले वार्ता गरेको अवस्थामा परिणाम के हुने ? संवाद गरिहाले पनि सर्वोच्च अदालतकै सहकर्मी न्यायाधीशकै उनीमाथि विश्वास छैन। प्रधानन्यायाधीशले कसरी सुधारका योजना कार्यान्वयन गर्लान् ? झटारो भनेर पत्र फालेको हो कि ? राजीनामा बाहेक सबै कुरा प्रधानन्यायाधीशले मान्छु भनेर सहमति गरे पनि कार्यान्वयन हुन्छ भन्ने कानुन व्यवसायीलाई विश्वास छैन। यो कुरा थाहा हुँदाहुँदै कसरी वार्ता हुन्छ ? प्रधानन्यायाधीशको पद सम्मान, विश्वास र गरिमाको पद हो तर जबराले ती सबै कुरा स्वाहा पारे। उनले आफ्ना सबै दुष्कर्मप्रति दुःख व्यक्त गर्दै बिदा हुनुपर्छ। उनले प्रधानन्यायाधीशको पदबाट अलग भएको घोषणा गर्नुपर्छ। जबराको ससम्मान बिदाइ भनेको यही हो। लेखक पूर्वमहान्यायाधिवक्ता हुन्।"
"इजलास सुनसान, सुनुवाइ ठप्प !","काठमाडौं : मुलुकको न्यायिक इतिहासमै बुधबार पहिलोपटक सर्वोच्चसहित १८ उच्च अदालतका इजलास शून्य भए। प्रधानन्यायाधीश चोलेन्द्रशमशेर जबराविरुद्ध आन्दोलनरत नेपाल बार एसोसिएसनको आह्वानमा इजलास सुनसान भए। १८ वटै उच्च अदालतमा पेसीमा सुनुवाइ नगरिदिन न्यायाधीशहरूलाई आग्रह गरिएको थियो। उच्च अदालतमा मुख्य न्यायाधीशले पेसी तोके पनि अधिकांश कानुन व्यवसायी इजलास प्रवेश गरेनन्।सर्वोच्च अदालत बारका अध्यक्ष पूर्णमान शाक्यले भने, न्यायपालिकाको इतिहासमा यस खालको आन्दोलन पहिलोपटक भएको छ। यो नै अन्तिम होस् भन्ने आकांक्षा छ। मुद्दा स्थगित गर्न निवेदन पठाइएको पाटन उच्च अदालत बारका अध्यक्ष रामचन्द्र सिंखडाले बताए। उनले भने, मुद्दा नहेरिदिन अनुरोध पनि गरेका थियौं। उच्च अदालत पाटनमा मध्यान्ह भएको विरोधसभामा बार अध्यक्ष चण्डेश्वर श्रेष्ठ, सर्वोच्च बार अध्यक्ष पूर्णमान शाक्य, बारका पूर्वमहासचिव सुनील पोखरेललगायत पुगेका थिए। जबरामाथि महाअभियोग लगाउन र सम्पत्तिा छानबिन गराउन माग नेपालगन्ज उच्च अदालत बारका अध्यक्ष तथा अधिवक्ता विकास आचार्य भन्छन्, अदालतले पेसीको सूचना निकाल्यो। बारको पत्रबमोजिम मुद्दा स्थगित गरी सुनुवाइ स्थगित गरियो। बारका पूर्वअध्यक्ष शम्भु थापाले कानुनको शक्ति प्रयोग गरेर प्रधानन्यायाधीश जबराले पेसी तोकिरहेको बताए। जबराको बर्हिगमनका माग बारे प्रष्ट्याउन बारले उच्च अदालतमा केन्द्रीय प्रतिनिधि परिचालन गरेको छ। उपाध्यक्ष सुनीलकुमार श्रेष्ठ उच्च अदालत नेपालगन्ज, उपाध्यक्ष रक्षा बस्याल उच्च अदालत सुर्खेत र महासचिव लीलामणि पौडेल जनकपुर पुगेका छन्। सर्वोच्चदेखि बालुवाटारसम्म न्याय मार्च वृहत् नागरिक आन्दोलनसहित ६ पेसागत संघसंस्थाले बारको आन्दोलनप्रति ऐक्यबद्धता जनाउँदै संयुक्त बालुवाटार न्याय मार्च को घोषणा गरेका छन्। नेपाल पत्रकार महासंघ, नेपाल शिक्षक महासंघ, नेपाल इन्जिनियर्स एसोसिएसन, नेपाल जनस्वास्थ्य संघ, नेपाल नर्सिङ एसोसिएसन तथा नेपाल आदिवासी जनजाति महासंघ तथा वृहत् नागरिक आन्दोलनले बिहीबार सर्वोच्चको गेटबाट बालुवाटारसम्म मार्च गर्ने जनाएका छन्। जबरामाथि महाअभियोग लगाउन र सम्बद्ध निकायमार्फत सम्पत्ति छानबिन गराउन उनीहरूको माग छ। हाम्रो संघर्ष जबरासहित प्रवृत्तिविरुद्ध हो। यस्ता व्यक्ति जन्माउने प्रक्रिया र संरचना फेर्न हामी सडकमा उभिएका छौं, संयुक्त विज्ञप्तिमा उल्लेख छ। बारका अध्यक्ष श्रेष्ठले न्यायालय शुद्धीकरणको आन्दोलनमा जित हासिल भएरै छाड्ने बताए। हामी भ्रष्टाचार, विचौलिया पाल्ने प्रवृत्तिको विरोधमा उत्रेका हौं। त्यस प्रवृत्तिको मूल पात्रका रूपमा रहेका जबराको राजीनामा मागेका हौं, उनले भने, न्यायपालिकामा व्याप्त विकृति, विसंगति, विचौलिया, भ्रष्टाचार निर्मूल गर्न सफल हुन्छौं। यस्तै गोला प्रक्रियाबाट इजलास गठन गर्ने मिति तोक्न सर्वोच्चका न्यायाधीशहरूले बिहीबार पूर्ण बैठक बोलाउने निर्णय गरेका छन्। इजलास गठनका लागि प्रशासनिक एवं प्राविधिक तयारी पूरा भएपछि पूर्ण बैठक बोलाउन लागिएको हो। प्रधानन्यायाधीशको निर्देशन बमोजिम सर्वोच्चको मुख्य रजिष्ट्रारले पूर्ण बैठक बोलाउनुपर्ने व्यवस्था छ। तर, प्रधानन्यायाधीश जबरासँग असन्तुष्ट १८ न्यायाधीशले बुधबार छलफल गरि पूर्ण बैठक बोलाउने निर्णय गरेका हुन्। असन्तुष्ट न्यायाधीशहरू गोला प्रक्रियाबाट पेसी तोकिने सुनिश्चितता पनि इजलासमा सहभागी हुन थालेका हुन्। बार अध्यक्ष श्रेष्ठका अनुसार प्रधानन्यायाधीश बाहेकको पूर्ण बैठक बस्ने गरेको र पछि मात्र सदर गर्ने काम भइरहेको छ। प्रधानन्यायाधीशले गोला लिनु भनेको न्यायको बेचबिखनलाई बढावा दिनु हो, श्रेष्ठले भने, तपाईं (जबरा) गोला नलिनुहोस्। न्याय सम्पादनमा सहभागी नहुनोस्।"
नेपाललाई अल्पविकसित देशबाट स्तरोन्नति गर्ने प्रस्ताव राष्ट्रसङ्घद्वारा अनुमोदन,"काठमाडौं : नेपाललाई संयुक्त राष्ट्रसङ्घको महासभाले आगामी सन् २०२६ सम्ममा अल्पविकसित राष्ट्रबाट मध्यमस्तरको विकासशील राष्ट्रमा स्तरोन्नति गर्नेसम्बन्धी प्रस्तावलाई अनुमोदन गरेको छ । उक्त प्रस्तावलाई अनुमोदनका लागि संयुक्त राष्ट्रसङ्घको आर्थिक तथा सामाजिक परिषद्ले महासभामा पेश गरेको थियो । संयुक्त राष्ट्रसङ्घका लागि नेपाली स्थायी नियोग प्रमुख अमृत राईले दिएको जानकारीअनुसार नेपालको स्तरोन्नतिसम्बन्धी प्रस्तावलाई पाँच वर्षको तयारी अवधिसहित राष्ट्रसङ्घले बुधबार अनुमोदन गरेको हो । उक्त अवसरलाई सम्बोधन गर्दै राईले नेपालले आगामी पाँच वर्षभित्र अर्थतन्त्रको संरचनागत परिवर्तनका लागि आफ्ना तर्फबाट सम्पूर्ण प्रक्रिया पूरा गर्न प्रतिबद्ध रहेको बताए। राईले अगाडि भने, 'नेपाल सरकारले स्तरोन्नतिसम्बन्धी रणनीति तर्जुमा समेत गरिसकेको छ, अब पाँच वर्षभित्र अर्थतन्त्रको संरचना तयार पारेर अन्तर्राष्ट्रिय समुदायमा देशको छवि उँचो बनाउने अवसर हो।' राईले नेपाल स्तरोन्नतिका लागि गरेको मेहेनतलाई कार्यान्वयन तहमा पुर्याउन पाउँदा खुसी लागेको प्रतिक्रिया दिए । उनले भने, 'सन् २०२६ पछि थपिन सक्ने चुनौतीलाई सम्बोधन गर्नसमेत हामीहरूले आग्रह गरेका छौँ, यसमा विकास साझेदार संस्थाहरुसँग छलफल गरेर एउटा निर्णयमा पुग्ने नै छौँ ।' नेपालले सन् २०१५ र २०१८ मा पनि स्तरोन्नतिको मापदण्ड पूरा गरेको थियो तर तत्कालीन अवस्थामा भूकम्पका कारणले अर्थतन्त्रले गम्भीर चुनौतीको सामना गर्नुपरेको भन्दै यो प्रस्तावसम्बन्धी कार्यलाई नेपालले पछि सारेको थियो । राष्ट्रसङ्घले विभिन्न मापदण्डका आधारमा तयार पार्ने अल्पविकसित देशहरुको सूचीमा नेपाल सन् १९७१ मा सूचीकृत भएको थियो । पचास वर्षपछि नेपालले विश्वमानचित्रमा आफूलाई विकासशील देशको सूचीमा सूचीकृत गर्न सफल हुनु नेपालका लागि एक महत्वपूर्ण अवसर हो । रासस"
मानिसको आँखा कति मेगापिक्सेलको हुन्छ ?,"हाम्रो शरीरको महत्वपूर्ण अंग आँखा हो। यसले हामीलाई संसार देखाउँछ। हाम्रो आँखा करिब २० लाख अलगअलग भाग मिलेर बनेको हुन्छ। आँखाका बारेमा केही रोचक तथ्य यस्ता छन्। मानिसको ६५ प्रतिशत दिमाग आँखालाई सम्हाल्न प्रयोग हुन्छ। हाम्रो आँखाले केवल ३ वटा रंग मात्रै देख्न सक्छ। यिनै रंगहरू मिलाएर मानिसले करोडौं रंग देख्छ। मानिसको आँखा र डिजिटल क्यामेराको तुलना गर्ने हो भने मानिसको आँखा करिब ५७६ मेगापिक्सेलभन्दा बढीको हुन्छ। त्यही कारणले आँखाले कुनै कुरालाई झण्डै २ मिलिसेन्डमै फोकस गर्न सक्छ। आँखामा भएको शक्तिशाली केमिकलले धुलो, धुवाँ आदि छान्न सक्छ। यदि आँखाको पर्दामा कुनै चोट लागेमा २४ घन्टाभित्र त्यो ठीक हुन्छ। संसारमा मानिस र कुकुरले कसैको आँखा हेरेर उसको बिचार बुझ्न सक्छन्। आँखाको नानी जन्मँदा जत्रो हुन्छ जीवनभर त्यत्रै रहन्छ। मानिसले १ दिनमा लगभग ११ हजार पटक आँखा झिम्क्याउँछन्। मानिसको आँखाले कुनै अचम्मको कुरा देख्यो भने उसको आँखा ४५ प्रतिशत ठूलो हुन्छ। आँखाको औसत वजन ८ ग्राम हुन्छ। हामीले सबैभन्दा धेरै कुरा आँखाको माध्यमबाटै सिक्छौं। प्रकृतिमा यस्ता पनि रंग छन्, जुन मानव आँखाले देख्न सक्दैनन्। नीलो आँखा हुने व्यक्तिले अन्यको दाँजोमा ज्यादा सफा देख्छन्। उनीहरू राति पनि अन्यले भन्दा राम्रो देख्न सक्छन्। संसारमा ५ प्रतिशत मानिसको आँखा नीलो हुन्छ। मानिसको आँखा बाजको आँखाभन्दा ५ गुणा ज्यादा कमजोर हुन्छ। मानव आँखामा कोर्नियाँ नामक एउटा टिस्यु हुन्छ। जसमा रगतको सट्टा अक्सिजन बग्छ। खासमा हामी आँखाले देख्दैनौं। यसले त बाहिरको कुरा मस्तिष्कमा पुर्याउने काम मात्रै गर्छ। मस्तिष्कले बताएपछि मात्रै देखिएको कुरा के हो भन्ने हामी थाहा पाउँछौं। मौसम सफा भएको बेलामा हामी लगभग ५० किलोमिटर टाढाको बत्ती देख्न सक्छौं। एक सेकेन्डमा पाँचपटक आँखा झिम्क्याउन सकिन्छ। शरीरका अन्य भागको भन्दा तेज मंसपेशी आँखामा हुन्छन्। एक साधारण व्यक्तिको आँखा हरेक सेकेन्डमा ५० अलगअलग वस्तुमा ध्यान केन्द्रित गर्न सक्छ। डल्फिन माछा एउटा आँखा खुला राखेर सुत्छ। (विभिन्न एजेन्सीको सहयोगमा)"
राप्रपाको अध्यक्षमा राजेन्द्रप्रसाद लिङ्देन भिड्ने,"काठमाडौं : राष्ट्रिय प्रजातन्त्र पार्टी (राप्रपा) को आगामी महाधिवेशनमा राजेन्द्रप्रसाद लिङ्देन अध्यक्षमा उम्मेदवारी दिने घोषणा गरेका छन् । राप्रपाका नेता धवलशम्शेर राणाको समर्थनमा लिङ्देनले बिहीबार अध्यक्ष पदमा उम्मेदवारी दिने घोषणा गरेका हुन् । लिङ्देनलाई नेपालगन्ज उपमहानगरपालिकाका मेयर राणा, अभिनेत्री रेखा थापालगायतका नेताहरूको समर्थन छ । लिङ्देन राप्रपानिकट राष्ट्रिय प्रजातान्त्रिक विद्यार्थी संगठन (राप्रविसं) का संस्थापक अध्यक्ष हुन् । घोषणा कार्यक्रममा लिङ्देनले अध्यक्षत्रय कमल थापा, पशुपति शम्सेर जबरा र डा प्रकाशचन्द्र लोहनीले पार्टीलाई चुस्तदुरुस्त बनाउन भूमिका नखेलेको आरोप लगाएका छन्। आगामी मंसिर १५१७ मा काठमाडौंमा हुने राप्रपाको एकता महाधिवेशनमा करिब ४ हजार ५ सय प्रतिनिधि छनोट भएका छन् ।"
यक्ष प्रश्नको कठघरामा एमाले,"नेपाली कम्युनिस्ट आन्दोलनको ठूलो हिस्सा ओगट्न सफल भइरहेको पार्टी नेकपा एमाले दसौं महाधिवेशनमा प्रवेश गरिसकेको छ। महाधिवेशन प्रतिनिधि छनोट गर्ने र महाधिवेशन स्थलमा तयार गर्नुपर्ने आवश्यक व्यवस्थापनको पाटो पनि करिब सम्पन्न हुन लागेको छ। केही आकांक्षी नेतृत्वहरूले अनौपचारिक रूपमा आफ्नो उम्मेदवारी समेत घोषणा गर्न थालिसकेका छन्। राजनीतिक दलहरूले यतिबेलाको समयलाई महाधिवेशनको समय बनाएका छन्। देश नै राजनीतिक महाधिवेशनमय बनेको छ। तर देशको सबैभन्दा ठूलो दल र कम्युनिस्ट पार्टी एमालेको महाधिवेशनलाई समग्र नेपाली समाज र शक्ति केन्द्रहरूले विशेष चासोका साथ नियालिरहेका छन्। आगामी एमाले र नेपालको भविष्य एक ढंगले जोडिएर बहस भइरहेको छ। त्यसैले ठूलो उकालीओराली, उतारचढाव, टुटफुट र एकताको बीचबाट हुन लागेको यो महाधिवेशन निरन्तरताको औपचारिक महाधिवेशन मात्र पक्कै हुने छैन। थप बृहत् एकता गर्दै पार्टीलाई नेपाली कम्युनिस्ट आन्दोलनको निर्विवाद मूलप्रवाह बनाउने कार्य गर्दै विशेष ऐतिहासिक रूपमा सम्पन्न गर्नुपर्छ। दसौं महाधिवेशन : एकताको महाधिवेशन नेपालमा राजनीतिक दलहरूलाई व्यवस्थित बनाउन कानुनी रूपमै अधिवेशनहरूको समयावधि निर्धारण गरिएको छ। दलहरूको नियमित महाधिवेशन, अधिवेशन वा राष्ट्रिय सम्मेलन कानुनमा तोकिएको प्रबन्ध अनुरूप निर्धारित समयमै गर्नुपर्छ। यस्तो कानुनी प्रबन्धले विशेष परिस्थितिको केही समय बाहेक आफ्नै दलको नेतृत्वले समेत निरन्तरता पाउन सक्दैन। राजनीतिक विचार, दल र नेतृत्व नै राज्यका सञ्चालक हुने भएकाले उनीहरूलाई व्यवस्थित गर्न गरिएको सो प्रबन्धले अन्ततः राज्य र जनतालाई लाभ गर्दछ। राज्यले कानुनी मापनका आधारमा दललाई अध्यावधिक गर्न खोज्ने कुरा एउटा महत्त्वपूर्ण विषय भयो। दलले भने राजनीतिक, वैचारिक र सांगठनिक रूपले आफूलाई नियमित विकास गरिराख्न जरुरी हुन्छ। अन्यथा उसले निरन्तर विजय प्राप्त गर्न सक्दैन। त्यसैले कानुनी दायराहरू र तोकिएको निर्धारित विधिहरूभन्दा धेरै विशद प्रक्रियाहरूबाट राजनीतिक दल अगाडि बढिरहेका हुन्छन्, जुन कुरा तत्कालीन परिस्थितिहरूसँग सम्बन्धित भइरहेको हुन्छ। मंसिर १० देखि १२ गतेसम्म चितवनमा हुने एमाले महाधिवेशन कसरी सम्पन्न हुन्छ भन्ने सवालले यतिबेला निकै महत्त्व पाएको छ। किनकि टुटफुट र एकताको आधारमा यो महाधिवेशन उभिएको छ। महाधिवेशनमा मूलतः चार प्रकारका नेतृत्वको सहभागिता छ। तर महाधिवेशनले सबै नेतृत्वलाई औपचारिक रूपमा विजयी गराउनु पर्नेछ। राजनीतिमा महत्त्वाकांक्षी मान्छे नै लाग्ने गर्छन्। विचार, पार्टी र देशको नेतृत्व गर्ने सबै राजनीतिकर्मीको आकांक्षा हुन्छ। यो साधारण विषय हो। आकांक्षाविहीन व्यक्तिले राजनीतिक नेतृत्व गर्न पनि सक्दैनन्। तर आकांक्षालाई निरपेक्ष रूपमा पनि लिन सकिँदैन। १०औं महाधिवेशन विगतको एमालेको महाधिवेशन होइन। वर्तमानमा उभिएको एमाले नेतृत्व तथा कार्यकर्ता पंक्ति सहभागिताको हिसाबले पनि यो पार्टी विगतको एमाले होइन। अध्यक्ष ओलीको नेतृत्वमा निर्माण भएको संगठनको अधिक ठूलो हिस्सा आजको एमालेमा छ। सँगै रामबहादुर थापा बादल नेतृत्वमा पूर्वमाओवादी समूह, एमालेमा नै फरक संगठनात्मक अभ्यास गर्दै आएको समूह र अन्य राजनीतिक संगठनमा रहेका नेतृत्व वा समूह पनि ओलीको नेतृत्वमा पार्टी निर्माण गर्न समाहित हुने क्रम जारी छ। यहाँनेर एउटा महत्त्वपूर्ण सवाल छ, अन्य राजनीतिक संगठनमा आबद्ध भएर काम गरिरहेका नेता तथा कार्यकर्ता अध्यक्ष ओली वा विगतको एमालेसँग प्रतिस्पर्धा गर्न समाहित भएका होइनन्। अध्यक्ष ओलीले अगाडि सारेको राष्ट्रवाद र समृद्धिको विचार वा कार्यक्रमसँग जोडिएका हुन्। त्यसैले महाधिवेशनले मूलतः राष्ट्रवाद र समृद्धिको कार्यक्रमलाई कार्यान्वयन गर्न विचार र एकताबद्ध नेतृत्वको निर्माण गर्नुपर्छ। पार्टीले वडा र स्थानीय तहगत कमिटीहरूमा अध्यक्ष कमरेड ओलीको विचारको आलोकमा सर्वसम्मत रूपमा कमिटीहरू निर्माण गर्ने कार्य सम्पन्न गरेको छ। यति मात्रै होइन, प्रतिनिधि छनोट गर्ने कार्य पनि सर्वसम्मत गरेर समृद्धिको विचार मन्थन र संगठनात्मक रूपमा एकता महाधिवेशन सम्पन्न गर्न अधिकार दिएको छ। आगामी एमाले र नेपालको भविष्य एक ढंगले जोडिएर बहस भइरहेको छ। त्यसैले ठूलो उकालीओराली, उतारचढाव, टुटफुट र एकताको बीचबाट हुन लागेको यो महाधिवेशन निरन्तरताको औपचारिक महाधिवेशन मात्र पक्कै हुने छैन। महाधिवेशनमा पार्टी नेतृत्वमा दाबी गर्न सक्ने र निर्वाचित हुन पाउने लोकतान्त्रिक एवं नैसर्गिक अधिकार सहभागी सबै प्रतिनिधिलाई बराबर रहन्छ। प्रतिनिधिले अधिकारको प्रयोग पार्टी वा आन्दोलनलाई थप बलियो बनाउन साथै राष्ट्र र जनतालाई केन्द्रमा राखेर गर्नुपर्छ। मत विभाजन गरेर मात्रै नेतृत्व निर्माण गर्नुपर्छ भन्ने निरपेक्ष धारणा यतिबेला एमालेमा लागू गर्नु हुँदैन। त्यसो गर्न खोजियो भने एकताका आधारहरू र नयाँ सन्दर्भमा पार्टीको विकास गर्ने प्रश्न कमजोर बन्न पुग्छ। अन्ततः त्यसले लोकतन्त्रको नाममा पार्टी आन्दोलनलाई नै कमजोर बनाउँछ। त्यसैले महाधिवेशनमार्फत अध्यक्ष ओलीको नेतृत्वमा सबै पक्ष र नेतृत्वको सहभागितामा सहमति वा जनवादी प्रक्रियाको माध्यमबाट एकताबद्ध नेतृत्व चयन गर्नुपर्छ। त्यसो गर्दा नै पार्टीमा वैचारिक तथा भावनात्मक एकता पैदा हुन जाने र आगामी चुनौतीहरूलाई चिर्दै राज्यसत्तामा पुग्ने अवस्था सिर्जना हुन पुग्छ। मूलप्रवाह निर्माणको प्रश्न झन्डै दर्जनौं कम्युनिस्ट ब्रान्ड बोकेका पार्टीहरूको बीचमा थप एउटा पार्टी एमाले बनाउने कुरा त्यति धेरै महत्त्वपूर्ण विषय होइन। धेरै कम्युनिस्ट नामका पार्टीहरूको अस्तित्वका कारण आमजनतामा भ्रम पैदा भइरहने र कम्युनिस्ट आन्दोलन प्रभावकारी बन्न नसकेको अवस्था छ। स्थापना कालदेखि नै टुटफुट र एकताको चरणबाट गुजँ्रदै आउँदा पनि एमालेले आमजनतामा आफूलाई निरन्तर मूलप्रवाहको रूपमा उभ्याउन सफल भएको छ। तर मूलप्रवाहसँग सम्बन्धित प्रश्नको छलफल भने टुंगिसकेको छैन। त्यसैले १०औं महाधिवेशनले एउटा नयाँ संकल्प गर्नुपर्छ कि एमाले पार्टीलाई हामीले निर्विवाद रूपमा नेपाली कम्युनिस्ट वा वामपन्थी आन्दोलनको मूलप्रवाहको रूपमा स्थापित गर्नेछौं। घोषणा गर्दाकै आधारमा वा प्रतिबद्धता जनाउँदाकै आधारमा पार्टीलाई निर्विवाद मूलप्रवाहको रूपमा निर्माण गर्न सक्छौं ? अवश्य सक्दैनौं। यो हाम्रा लागि निकै चुनौतीपूर्ण प्रश्न हो। तर १०औं महाधिवेशनमा उभिएर हामीले यसको यात्रा तय गर्न सक्छौं। रुढिवाद, उग्रवाम र दक्षिणपन्थी रुझान राख्ने तर कम्युनिस्ट ब्रान्ड बोक्ने कम्युनिस्ट पार्टीहरूले अबको सन्दर्भमा राजनीतिक नेतृत्व गर्न सक्दैनन्। त्यसका लागि गतिशील विचार, कार्यक्रम, नेतृत्व र संगठनको आवश्यकता छ, जुन प्रगतिशील तथा वैज्ञानिक विधिमा सञ्चालन हुनुपर्छ। माक्र्सवादलाई नेपाली सापेक्षतामा र वर्तमान सन्दर्भमा उचित ढंगले प्रयोग गर्ने कुरा मात्रै सुहाउँदो र दिगो हुन सक्छ। अध्यक्ष केपी शर्मा ओलीले राष्ट्रवादमा आधारित समृद्ध नेपाल सुखी नेपालीको सवाललाई यतिबेला दह्रोसँग पक्डिनुभएको छ। तीन वर्षको सरकार सञ्चालन अवधिमा धेरै पक्षको असहयोगका बाबजुद पनि उहाँले वास्तविक राष्ट्रवाद र समृद्धिको मूल्य मान्यतालाई छाड्नु भएन। वर्तमान सन्दर्भमा हामी २०७२ को संविधानमार्फत संवैधानिक मूल्य मान्यता र संरचनाअनुसार आधुनिक नेपालमा प्रवेश गरेका छौं। स्वयं संविधानले समाजवाद उन्मुख यात्रा तय गरेको छ। संविधानमा अवश्य पनि केही न केही कमजोरी छन्। ती कमजोरीलाई हामीले आमजनताको सहभागितामा उचित विधि र पद्धतिका माध्यमबाट हल गर्दै जान सक्छौं। तर समृद्ध नेपाल सुखी नेपालीको कार्यक्रमलाई लागू गर्न वर्तमान संविधान अवरोधक छैन, बरु यसले मार्ग प्रशस्त गरेको छ। १०औं महाधिवेशनमा हामीले मुलुकमा खेतीपातीको रूपमा कम्युनिस्ट पसल थाप्नेहरूलाई एउटै फ्रेममा कसरी ल्याउन सकिन्छ ? कतै हामी जनताका आधारभूत सवालहरूलाई निरन्तर सम्बोधन गर्ने विषयमा त चुकिरहेका छैनौं ? यी विषयमा छलफल गरौं। दुई ठूला कम्युनिस्ट पार्टीहरूलाई मिलाएर विचार र संगठन दुवै हिसाबले विशाल नेकपा निर्माणको प्रयत्न अध्यक्ष ओलीले गरेकै हो। त्यसको दुःखद् विघटन भइसकेको छ। तर फेरि पनि संगठनात्मक रूपमा अन्य आन्दोलनबाट विकास भएका राजनीतिक नेता तथा कार्यकर्तालाई पनि उचित अवसर र सम्मानपूर्वक स्थान दिने विषयमा अध्यक्ष ओलीले तुलनात्मक रूपमा ठूलो छाती बनाएका छन्। स्थायी राजनीतिबिना मुलुकमा समृद्धि सम्भव छैन। त्यसैले धेरैले कम्युनिस्ट नामको पसल खोलेर राजनीति गरिरहेका कारणलाई पनि हामीले सम्बोधन गर्ने आँट गर्नुपर्छ। जसले गर्दा जनतामा भ्रमको खेती गरिरहने साना पसलहरूको अन्त्य हुने र देशले राजनीतिक रूपमा स्थिरता प्राप्त गर्ने वातावरण निर्माण हुन सक्छ। अध्यक्ष ओलीले अगाडि सारेको राष्ट्र समृद्धिको प्रश्नलाई कार्यान्वयन गर्न सम्पूर्ण अर्थराजनीतिक कार्यदिशाको निर्माण गर्न महाधिवेशनलाई उचित स्थान र विन्दुको रूपमा प्रयोग गरौं। जसले गर्दा नेकपा एमाले नेपाली कम्युनिस्ट आन्दोलनको अनवरत मूलप्रवाह बन्न सक्नेछ। लेखक नेपाल कम्युनिस्ट पार्टी एमाले स्याङ्जाका अध्यक्ष हुन्।"
जो सधैं मञ्च बनाउँछन्,"चितवन : पछिल्लो दस दिनयता बिहान ७ बजेदेखि ११ बजेसम्म नारायणी नदी किनारमा भेटिन्छन्, एमालेका केन्द्रीय कमिटी सदस्य विनोद श्रेष्ठ। जहाँ नेकपा एमालेको महाधिवेशनको उद्घाटन सत्रको मञ्च निर्माण भइरहेको छ। मञ्चलाई कसरी आकर्षित गर्ने ? भन्ने कुराले उनलाई हरेक दिन पिरोल्छ। डिजाइनअनुसार भएनभएको उनले निरन्तर निगरानी गरिरहन्छन्। यसपटक सबैका लागि स्मरणीय बनाउने उद्देश्यले खटिएका छन्, उनी। मञ्चसँगै त्यसअगाडिको भागलाई दर्शकका लागि उपयोगी बनाउन खोजेका छन्। हरेक महाधिवशेनमा श्रेष्ठको जिम्मेवारी मञ्च बनाउनु हो। एमालेको ५औं महाधिवेशनदेखि लगातार मञ्च व्यवस्थापनको जिम्मेवारी श्रेष्ठले पाउँदै आएका छन् । २०४९ देखि पार्टीको महाधिवेशनको मञ्च निर्माण उनैले गरेका हुन्। र, उनले हरेक पटक नयाँपन दिँदै आएका छन्। त्यसबेला कम्युनिस्ट पार्टी स्थापना भएको ४७ वर्षको उपलक्ष्यमा ४६ वटा झण्डोत्तलन गरेका थिए। नेपालगन्जमा भएको छैटौं महाधिवेशन र जनकपुरको बारहबिगाह मैदानमा सम्पन्न सातौं महाधिवेशनमा उनले काठको संरचनाबाट मञ्च तयार पारेका थिए। बुटवलको आठौं महाधिवेशनमा फलामको प्रयोग गरेका थिए। प्रविधिका हिसाबले अहिलेको मञ्च व्यवस्थापन फरक छ। पहिला स्टेज निर्माण हुँदा फलाम थिएन। खट बनाएर काम गर्नुपथ्र्यो, श्रेष्ठले भने, पाचौं महाधिवशेनदेखि काम गरेका र नयाँ साथीहरू सबै छौं। एमाले महाधिवेशनः ११ गते उम्मेदवारी दर्ता, मतदानका लागि सय वटा विद्युतीय मेसिन प्रयोग हुने चितवनमा एमाले महाधिवेशन : २५ स्थानमा सेल्फी प्वाइन्ट प्रचण्डले एमाले बिगार्न सकेनन्, कांग्रेस बिगार्न लागिपरेका छन् : ओली एमाले सचिवमा ५ गुना बढी आकांक्षी बुटवल नारायणगढ सडकमा ठूला सवारीसाधनलाई रोक एमालेमय बन्यो नारायणी किनार, मञ्चमा सबैको ध्यान (फोटोफिचर) एमाले महाधिवेशन : लुम्बिनीको नारा १ रोटी पेट मे २ रोटी पिठ मे महाधिवेशनलाई लक्षित गर्दै गुरुङले भने, चितवनमा एक घर, एक पाहुना कात्तिक २४ गते स्थलगत निरीक्षण गरेपछि मंसिर १ बाट उनले काम थालेका हुन्। यो बीचमा नारायणी नदीमा तयार हुँदै गरेको मञ्चले धेरैको आकर्षण बढाएको छ। उनलाई यसपटकको महाधिवेशनको मञ्च विगतको भन्दा फरक बनाउने सुरमा छन्। पार्टीको गरिमा बढाउने गरी उनले सबै ध्यान मञ्चमै लगाएका छन्। मञ्च व्यवस्थापनको जिम्मेवारी पाएपछि उनी सुरुमा स्थलगत अध्ययन गर्छन्। त्यसअनुसार परिकल्पना गर्छन्। दर्शकले सहज तरिकाबाट हेर्न सक्ने कुरामा उनले सबैभन्दा बढी ख्याल गर्छन्। त्यसपछि नेता कार्यकर्ताको सुरक्षाको कुरालाई केन्द्रित गर्छन्। र योजना बनाउँछन्। अतिथि राख्ने र भाषण गर्ने मञ्च मात्रै भएर हुँदैन। त्यसको सौन्दर्यकला पनि हेरिन्छ, उनले भने, नेताको भाषण त सुनौंसुनौं लाग्ने खालको होला तर सुनिरहने खालको भाषण हेरौंहेरौं बनाउन पयो नि। दर्शकले नेतालाई नेताले दर्शकलाई सहज ढंगबाट हेर्न मिल्ने बनाउन ध्यान दिन्छौं। उनी मञ्चको भारवहन क्षमता, हावाको चाप हरेर मञ्च बनाउँछन्। अहिले भएको मञ्चको चर्चाले सफल भए झै लाग्छ, श्रेष्ठले भने, पाएको जिम्मेवारी पूरा गर्दा झन् खुसी लाग्छ। श्रेष्ठ पेसाले इलेक्ट्रिसियन हुन्। उनी अहिले एमालेको मजदुर संगठन जिफन्ट का अध्यक्षसमेत हुन्। पार्टी भूमिगत रहँदा उनले २०४४ सालमा चौथो महाधिवेशनमा स्वयंसेवकको काम गरेका थिए।"
आप्रवासी चढेको डुंगा डुब्दा कम्तीमा २७ जनाको मृत्यु,फ्रान्स : फ्रान्सबाट बेलायत जाँदै गरेको डुङ्गा डुब्दा कम्तीमा २७ जना आप्रवासीको मृत्यु भएको छ । मानव तस्करहरुले अवैध ढंगले आप्रवासीहरुलाई फ्रान्सको बाटो हुँदै बेलायत लैजादै थिए । आप्रवासी बोकेको डुंगा फ्रान्स नजिकैको इङ्लिस च्यानलमा डुबेको बीबीसीमा खबर छ । फ्रान्सका गृहमन्त्रीका अनुसार मृत्यु हुनेमा पाँच महिला र एक बालिका छन् । सो घटनामा अन्य केही आप्रवासीहरु हराइरहेको हुनसक्ने बताइएको छ । सो घटनापछि जलमार्गबाट हुने मानव तस्करी रोक्न कुनै कसर बाँकी नराख्ने बेलायत र फ्रान्सका अधिकारीले प्रतिवद्धता जनाएका छन् । आप्रवासीका मुद्दा हेर्ने अन्तराष्ट्रिय संगठन (आइओएम) डुंगा डुबेर २७ जना आप्रवासीको मृत्युको घटना सन् २०१७ यताकै ठूलो भएको जनाएको छ।
एमाले सचिवमा पदमा अर्यालले उम्मेदवारी दिने,"स्याङ्जा : नेकपा एमालेको केन्द्रीय सचिव पदमा पदमा अर्यालले उम्मेदवारी दिने भएकी छन्। नेकपा एमालेको १० औं महाधिवेशनको उदघाटनसत्र नजिकिँदै गर्दा अर्याललगायत स्याङ्जाका ८ जनाले केन्द्रीय समिति तथा पदाधिकारीका उम्मेदवार बन्ने आकांक्षा व्यक्त गरेको जिल्ला अध्यक्ष सूर्यप्रसाद गैह्रै (पारस) ले जानकारी दिए। नेकपा एमाले स्याङ्जाका पूर्वअध्यक्ष एवं पूर्वमन्त्री अर्यालले सचिव पदमा उम्मेदवारी दिने भएकी हुन्। उनी अहिले केन्द्रीय सदस्य हुन्। यसअघि ओली नेतृत्वको सरकारमा राज्यमन्त्रीदेखि पूर्णमन्त्रीगरी ३ पटक मन्त्री बनेकी अर्याल स्याङ्जा एमाले पूर्वअध्यक्ष पनि हुन। अर्यालसँगै, गण्डकी प्रदेश सचिवालय सदस्य एवं जिल्ला अध्यक्ष सूर्यप्रसाद गैह्रै (पारस), केन्द्रीय सदस्य दवय सीता सुन्दास र सीमा क्षेत्री, गण्डकी प्रदेश सचिवालय सदस्य मिनप्रसाद गुरुङ, किशोरविक्रम मल्ल, गण्डकी प्रदेश सदस्य खिम थापा र मोहनप्रसाद रेग्मीको केन्द्रीय सदस्यका आकांक्षी उम्मेदवार रहेको जिल्ला अध्यक्ष गैह्रेले बताए। महाधिवेशनमा अध्यक्ष ओलीले सर्वसम्मत प्रक्रियादवारा पदाधिकारी तथा सदस्य टुंग्याउने योजना बनाइरहेका बेला स्याङ्जाबाट ८ जना आकांक्षी देखिएका हुन्।"
"एमाले अध्यक्ष ओली चितवनमा, बुद्धिजीविको कार्यक्रमलाई सम्बोधन गर्दै",चितवन : नेकपा एमाले अध्यक्ष केपी शर्मा ओली चितवन आएका छन् । शनिबार हुने १० औं महाधिवेशनका लागि ओली श्रीमती राधिका शाक्यसहित दिउँसो साढे एक बजेतिर चितवन आएका हुन् । ओलीलाई स्थायी कमिटी सदस्य सुरेन्द्र पाण्डेले र एमाले जिल्ला अध्यक्ष पार्वती रावलले विमानस्थलमा स्वागत गरेका थिए। उनले विमानस्थलमा कुनै प्रतिक्रिया जनाउन चाहेनन् । उनी सौराहा गएका छन् । सौराहामा आज उनले नेपाल बुद्धिजीवि परिषद्को कार्यक्रमलाई सम्बोधन गर्ने कार्यक्रम रहेको छ । परिषद्ले 'वर्तमान परिवेशमा नेकपा एमालेको महाधिवेशन समाजवादको आधार निर्माण प्राज्ञिक बहस तथा दिशानिर्देश'कार्यक्रमको आयोजना गरेको छ।
"सर्वोच्चको फुलकोर्ट बस्दै ,मंसिर १५ देखि गोलाप्रथाबाट पेशी तोक्ने तयारी","काठमाडौं : सर्वोच्च अदालतको फुलकोर्ट बैठक बस्दैछ । गोलाप्रथाबाट इजलास तोक्ने मिति तय गर्न बैठक बस्न लागेको सर्वोच्च प्रशासनले जनाएको छ। यसअघि बसेको फुलकोर्ट बैठकले गोलाप्रथा विधिबाट पेसी व्यवस्थापन गर्ने निर्णय गरेको थियो। इजलास गठनका लागि प्रशासनिक एवं प्राविधिक तयारी पूरा भएपछि पूर्ण बैठक बोलाउन लागिएको हो। प्रधानन्यायाधीशको निर्देशन बमोजिम सर्वोच्चको मुख्य रजिष्ट्रारले पूर्ण बैठक बोलाउनुपर्ने व्यवस्था छ। तर, प्रधानन्यायाधीश जबरासँग असन्तुष्ट १८ न्यायाधीशले बुधबार छलफल गरि पूर्ण बैठक बोलाउने निर्णय गरेका थिए। असन्तुष्ट न्यायाधीशहरू गोला प्रक्रियाबाट पेसी तोकिने सुनिश्चितता पछि इजलासमा सहभागी हुन थालेका हुन्। आगामी मंसिर १५ देखि सर्वोच्चमा गोलाप्रथाबाट इजलास तोकिने तयारी छ।"
एमाले महाधिवेशनमा भाजपाका नेताहरु सहभागी हुने,काठमाडौं : नेकपा एमालेको १० औं महाधिवेशनमा भारतीय जनता पार्टी (भाजपा) नेताहरु सहभागी हुने भएका छन्। यही मंसिर १० देखि १२ गतेसम्म हुने महाधिवेशनको उद्घाटन सत्रमा भारतीय सत्तारूढ़ दल भाजपाको तर्फबाट पूर्वकेन्द्रीय मन्त्री डा हर्षवर्द्धन र भाजपाका राष्ट्रीय सचिव हरिश द्विवेदी सहभागी हुनेछन्। पार्टी अध्यक्ष केपी ओलीको निमन्त्रणामा भाजपाका नेताहरु सहभागी हुन लागेका हुन्।
कांग्रेस महाधिवेशन : मोरङमा संस्थापन इतरको वर्चश्व,"विराटनगर : नेपाली कांग्रेसको १४ औं महाधिवेशनअन्तर्गत मोरङमा संघीय निर्वाचन क्षेत्रको नतिजाले कांग्रेसको संस्थापन इतर अर्थात पौडेलकोइराला पक्ष बलियो देखिएको छ। मोरङमा रहेका ६ वटा संघीय निर्वाचन क्षेत्रअन्तर्गत बिहीबार बिहानसम्ममा ५ वटाको नतिजा आइसकेको छ। जसमा ४ वटामा संस्थापन इतर र १ वटामा संस्थापन अर्थात पार्टी सभापति शेरबहादुर देउवा पक्षले विजयी हासिल गरेको छ। क्षेत्र नम्बर ४ मा भने बुधबार बेलुकादेखि मतगणना जारी छ। यो क्षेत्रमा सभापतिका उम्मेदवार वसन्त हुमागाईं र विनोद बस्नेतबीच स्पर्धा जारी छ। जिल्ला निर्वाचन समितिका अनुसार ५ वटा क्षेत्रको भने अन्तिम मतपरिणाम आइसकेको छ। क्षेत्र नम्बर १ मा शंकर राई, २ मा नागेश्वरप्रसाद सिंह, ३ मा गणेश खड्का, ५ मा जीवछ गच्छदार र ६ मा देवराज तामाङ सभापतिमा निर्वाचित भएका छन्। संस्थापन पक्षका गच्छदार र संस्थापन इतरका राई सर्वसम्मत सभापति चयन भएका हुन्। अन्यमा मतदान भएको थियो। क्षेत्र नम्बर २ मा पौडेलकोइराला पक्षका सिंह प्रतिस्पर्धीहरु सत्यनारायण सिंह र यज्ञ कार्कीलाई पछि पार्दै सभापतिमा बुधबार राति निर्वाचित भए। क्षेत्र नम्बर ३ मा संस्थापन इतरकै खड्काले प्रतिस्पर्धी गणेश ढकाललाई हराए। क्षेत्र नम्बर ६ मा संस्थापन इतरकै देवराज तामाङ सभापति बने। उनी संस्थापन पक्षका चेतराज रेग्मीलाई पराजित गरेर पार्टीको नेतृत्वमा आएका हुन्। राजनीतिको केन्द्र मानिने मोरङमा सबै पार्टीका नेताले आन्तरिक निर्वाचनलाई पनि आफ्नो समूहको प्रतिष्ठासँग जोडेर हेर्ने गरेका छन्। मोरङ कांग्रेसभित्र पौडेलकोइराला पक्षको बलियो पकड भएको जिल्ला मानिन्छ। कांग्रेस निर्वाचनमा प्रदेश १ का प्रदेशसभा सदस्य (सांसद)सहित पूर्वमन्त्री र चर्चित नेताहरु समेत पराजित भएका छन्। प्रदेश सांसदहरु बिन्दिया कार्की, शेखरचन्द्र थापा र शान्ता पौडेल पराजित भएका छन्। नेतृ मृदुला कोइराला, नेविसंघका पूर्वनेता बाबुराम कोइराला, दीपक लोहनी, महिला संघ मोरङकी सचिव प्रमिला थापा, दामोदर कोइरालालगायतले हार बेहोरेका छन्।"
अन्नपूर्ण एक्सप्रेसको ट्रेङ्गल कन्फ्रेन्स (लाइभ),"काठमाडौं : नेपालन्युज नेटवर्क इन्टरनेशनलको अंग्रेजी संस्करण 'द अन्नपूर्ण एक्सप्रेस'ले 'ट्रेङ्गल कन्फ्रेन्स' सुरु भएको छ। आजदेखि सुरु हुने कन्फ्रेन्स शनिबारसम्म सोल्टीमोडस्थित होटल हायत प्लेशमा जारी रहनेछ। एक्सप्रेसले सरकार, शैक्षिक क्षेत्र र उद्यमीहरुलाई एकै ठाउँमा राखेर नीति निर्माणको पक्षमा छलफल गराउन लागेको हो। कन्फ्रेन्समा सरकारी प्रतिनिधि, शैक्षिक क्षेत्रका विज्ञ, उद्योगीव्यवसायी, सञ्चारकर्मीलगायतको उपस्थिति रहेको अन्नपूर्ण एक्सप्रेसका सम्पादक विश्वास बरालले जानकारी दिए। कन्फ्रेन्समा विभिन्न सात वटा विषयवस्तुमाथि छलफल गराइने बताइएको छ। छलफलबाट आएका निष्कर्षहरुलाई सुझावको रुपमा सरकारसहित सरोकारवाला निकायहरुलाई दिइने छ। यस्तो कन्फ्रेन्स नेपालमा पहिलोपटक आयोजना भएको हो। यसलाई आगामी वर्षहरुमा पनि निरन्तरता दिने सम्पादक बरालले जानकारी गराए। नेपालन्युज नेटवर्कअन्तर्गत अन्नपूर्ण पोस्ट्, एपी वान टेलिभिजन, रेडियो अन्नपूर्ण र अन्नपूर्णपोस्ट् डटकम सञ्चालनमा छन्। लाइभ हेर्नुहोस्"
जेल सजायबाट जोगिन आफ्नै मृत्युदर्ता,इटहरी : सुनसरी इनरुवा७ का अजित मियाँले कैद सजायबाट जोगिन आफ्नै मृत्युदर्ता गराएको खुलेको छ। रामधुनी५ का जैयसकुमार साहको घरमा २०६८ भदौ १७ गते भएको डकैती घटनामा अदालतले अजितसहित तीन जनालाई कसुरदार ठहर गरेको थियो। तीनमध्ये लुचाई शर्मा खत्वे पक्राउ परे पनि अजितले मृत्युदर्ता प्रमाणपत्र बनाएर आफूलाई भाइ अजिज बताउँदै आएका थिए। घटनामा संलग्न अर्का एक जना फरार छन्। अजितले २०७५ मंसिर २७ गते मृत्युदर्ता प्रमाणपत्र बनाएको पाइएको थियो। इनरुवा७ बाट लिएको मृत्युदर्ताको प्रमाणपत्रमा स्थानीय पञ्जाधिकारीको ठाउँमा गोपालप्रसाद खतिवडाले हस्ताक्षर गरेका छन्। उनको मृत्युदर्ता प्रमाणपत्रको नम्बर २०४६०२०१००८६४२ छ। सुनसरी जिल्ला अदालतले २०७५ असार ११ गते तीनै जनालाई जनही ६ वर्ष कैद र ९९ हजार रुपैयाँ जरिवाना सजाय तोकेको थियो। उनले आफूलाई अजिजका रूपमा चिनाउँदै अजित भाइ भएको बताउँदै आएका थिए। उनको मृत्यु भइसकेको भन्दै आफूलाई जोगाउँदै आएका थिए। सजाय भुक्तान गरिसकेका शर्माले उनलाई अजित नै हो भनी सनाखत गरिदिएपछि यही मंसिर ६ गते उनलाई गाउँबाटै पक्राउ गरिएको सुनसरी जिल्ला प्रहरीले जनाएको छ। साढे तीन महिनामा ५ सय ६५ फरार प्रतिवादी पक्राउ गरेको सुनसरी जिल्ला प्रहरी प्रमुख सञ्जय थापाले बताए।
"एमालेमय बन्यो नारायणी किनार, मञ्चमा सबैको ध्यान (फोटोफिचर)",चितवन : नेकपा एमालेको १० औं राष्ट्रिय महाधिवेशनले नारायणी नदीको किनारको रौनकता बढेको छ। एमालेमय बनेको उद्घाटन सत्रको ठूलो मञ्चले सबैको ध्यान तानेको छ। शुक्रबार उद्घाटन हुने मुल समरोहको तयारी तीब्र पारिएको छ। अहिलेसम्म ७५ प्रतिशतको काम पूरा भएको स्वयंसेवक परिचालन कमिटीका संयोजक विनोद श्रेष्ठले बताए। मञ्च बनाउने काम हामीले राति बाह्र बजेसमम भएपनि काम गरेका छौँ उनले भने बिहीबार बेलुकीसम्म हामीले मूल आयोजकलाई मञ्च हस्तान्तरण गर्ने योजना हो। नदी किनारलाई सजाउन थालिएको छ। नारायणी नदी पारिपट्टि एमालेका ठूला ब्यानर राखिएको छ। मूल समारोहका लागि स्टेज निमार्णको अन्तिम चरण्को काम भइरहेको छ। महाधिवेशनमा २१ वटा सेल्फी प्वाइन्ट तयार गरिदैँछ। चितवनतर्फ २१ र गैँडाकोटतर्फ चार सेल्फी प्वाइन्ट रहनेछन्। मञ्चको अघिल्लो भागको दायाँतर्फ पार्टीको झण्डा बोकेको गैडाको मूर्ति रहनेछ। त्यसको केही मिटरको फरकमा मजदुरले उचाल्दै गरेको पृथ्वी रहने छ। महाधिवेशन उद्घाटन सत्रमा २३ स्थानमा एमालेको प्रचारमूलक तस्बिर रहनेछन्। महाधिवेशनको बन्द सत्र हुने सौराहामा चहलपहल बढेको छ। महाधिवेशन प्रतिनिधिहरु बिहीबारबाट चितवन आउनेछन्। नेकपा एमाले प्रचार विभाग प्रमुख योगेश भट्टराईले तयारी अन्तिम चरणमा भएको बताए। एमाले महाधिवेशन यही मङ्सिर १० देखि १२ गतेसम्म चितवनमा हुँदै छ। नारायणगढस्थित नारायणी नदी किनारको प्रदर्शनी स्थलमा उद्घाटन सत्र गरिने छ। बन्दसत्र सौरहाको होटल सेभेनस्टल परिसरमा हुने छ। बन्दसत्रका लागी तीन हजार पाँच सय कोठा एमालेले बुकिङ गरेको छ। नेकपा एमालेको महाधिवेशनमा १५ सय बढी सुरक्षाकर्मी परिचालन हुँदैछन्। महाधिवेशनलाई लक्षित गरेर पूर्वपश्चिम राजमार्ग र नारायणगढ मुग्लिन सडकखण्डका मुख्य क्षेत्रमा ठाउँठाउँमा स्वागतद्वार निर्माण गरिएको छ। तस्बिर : अनिल ढकाल
शून्य कार्बन कति सम्भव ?,"काठमाडौं : प्रधानमन्त्री शेरबहादुर देउवाले संयुक्त राष्ट्रसंघीय जलवायु परिवर्तनसम्बन्धी संरचना महासन्धि (यूएनएफसीसीआई) को २६ औं सम्मेलनमा शून्य कार्बनमा जाने उद्घोष गरे। सन् २०२२ देखि २०४५ सम्ममा नेपाल शून्य कार्बनमा गइसक्ने प्रतिबद्धता प्रधानमन्त्री देउवाले अन्तर्राष्ट्रिय समुदायमाझ व्यक्त गरेका हुन्। वन तथा वातावरणमन्त्री रामसहाय प्रसाद यादवले जनतालाई जलवायुजन्य जोखिमबाट सुरक्षित बनाउन शून्य कार्बनमा जानु एक मात्रै विकल्प भएको बताए। यो प्रतिबद्धता जनाउने अति कम मुलुकमध्ये नेपाल एक भएको यद्यपि जलवायु परिवर्तनमा नेपालको अत्यधिक कम भूमिका रहेको मन्त्री यादवको भनाइ थियो। शून्य कार्बनमा जान नेपाललाई १ सय ९६ बिलियन डलर चाहिने उनको भनाइ थियो। जलवायुविज्ञ अजय दीक्षित प्रतिबद्धता कार्यान्वयनमा जान अत्यन्त चुनौती रहेको बताउँछन्। सन् २०४५ सम्ममा नेट जिरोमा जानु भनेको अत्यन्त जटिल कुरा हो, विज्ञ दीक्षित भन्छन्, यसका लागि निकै गृहकार्य आवश्यक छ। दीक्षितका अनुसार शून्य कार्बनमा जानु भनेको जति कार्बन उत्सर्जन हुुन्छ त्यसलाई सोस्नु हो। तर, नेपालमा कार्बन सोस्ने र उत्सर्जन गर्ने माध्यम कस्ता छन् भनेर बुझ्न आवश्यक रहेको दीक्षित बताउँछन्। उनका अनुसार कार्बन सोस्ने माध्यम वन र पानी छन्। तर, पेट्रोल र डिजेलको निरन्तर खपतले उत्सर्जन बढाइरहेको उनको तर्क छ। त्यसैले प्रतिबद्धताअनुसार कार्यान्वयन पाटो अप्ठ्यारो रहेको उनी बताउँछन्। उनका अनुसार सन् २०४५ सम्ममा नेट जिरोमा पुग्न प्रधानमन्त्रीले बोलेकै भोलिपल्ट सरकारले काम थाल्नुपथ्र्यो। त्यहाँसम्म पुग्ने बाटो, काम गर्ने शैली, तौरतरिका बुझ्न आवश्यक छ। त्यसका लागि नीति, प्रतिबद्धता, राजनीतिक समर्पण आवश्यक रहेको उनी बताउँछन्। जलवायु परिवर्तन महाशाखा प्रमुख राधा वाग्लेका अनुसार यसपटक जलवायु सम्मेलन अपेक्षाअनुसारको नभए पनि समग्रमा सफल भएको मान्न सकिने बताउँछिन्। सम्मेलनमा विश्व तापमान १५ डिग्री बनाउने, कोइलाको प्रयोग घटाउने सवालमा फितला भाषा प्रयोग भएको उनी बताउँछिन्। उनका अनुसार ठूला मुलुकले नेपालजस्ता विकासोन्मुख मुलुकलाई अनुकूलनका लागि दोब्बर सहयोग गर्ने प्रतिबद्धता गरेका छन्। उक्त निर्णयलाई एकदमै महत्वपूर्ण मानिएको छ। जलवायु परिवर्तनबाट सबैभन्दा जोखिममा परेका समुदायबारे सम्मेलनमा बहस भएको थियो। संकटासन्न अवस्थामा कस्ता समुदाय छन् ? उनीहरूलाई कसरी लाभ पुर्याउन सकिन्छ ? यसबारे कभर टेक्स्ट (मुख्य बँुदा) मा समेटिएको थियो। कोपको २६ औं शृंखलामा सहभागी जलवायुविज्ञ डा विमल रेग्मी जलवायु अनुकूलनका सवालमा दोब्बर सहयोग पाउने बताउँछन् । जलवायुजन्य जोखिममा परेकाहरूका लागि उक्त सहयोग गर्ने भनिएको हो। आगामी दिनमा आदिवासी जनजाति, महिला, युवा तथा स्थानीयवासीको सहभागिता र समावेशिता हुनुपर्ने निर्णय भएको जनाइएको छ। जोखिममा रहेका समुदायको उत्थानका लागि प्राविधिक तथा आर्थिक सहयोग गर्ने घोषणासमेत उनीहरूले गरेका छन्। निश्चित समूह पहिचान गरी निर्णय भएको पहिलो पटक हो, उनी भन्छन्, विकसित मुलुकले अनुकूलनमा दोब्बर सहयोग गर्ने घोषणा गरेका छन्। २०१९ मा उपलब्ध गराएको रकमभन्दा दोब्बर बनाउने निर्णय भएको छ। जलवायुवित्तको कुरा गर्दा अल्प विकसित कोष र अनुकूलन कोष महत्वपूर्ण मानिन्छन्। यी दुवै वित्तलाई दोब्बर गरिदिएको रेग्मीको भनाइ छ। उक्त सहयोगले नेपालजस्ता मुलुकलाई फाइदा भएको उनी बताउँछन्। उक्त निर्णय सन् २०२५ सम्ममा पूर्णरूपमा कार्यान्वयनमा आउने कोपमा सहमति भएको हो। जलवायुजन्य हानिनोक्सानीका विषयमा विकासोन्मुख मुलुकले छुट्टै वित्तको माग गरेका थिए। उक्त विषयमा विकसित मुलुकहरू सहमत भएनन्। उनीहरूले सन् २०२५ सम्ममा १०० बिलियन डलर अनुकूलनका लागि प्रवाह गर्ने वचन दिएका थिए। उक्त विषयमा अझै अपेक्षित उपलब्धि भएन। तर, सोचेजस्तो नभए पनि कोपले केही राम्रा पक्ष समावेश गरेकाले निराश हुनुपर्ने अवस्था छैन, उनी भन्छन्, १०० मा ६० प्रतिशत राम्रो भयो। विश्व तापमान १५ बनाउन कार्बन उत्सर्जन घटाउनुपर्ने माग विकासोन्मुख देशले गरेका छन्। १५ डिग्री कायम राख्न मिसन फर १५ नाम गरेको प्रतिवेदनअनुसार कार्बन उत्सर्जन ४५ प्रतिशतले घटाउनुपर्ने देखिन्छ। तर, सबैको राष्ट्रिय निर्धारित प्रतिबद्धता हेर्दा १३ प्रतिशत कार्बन बढ्ने देखिन्छ। उक्त रिपोर्टले घट्नुपर्नेमा बढिरहेको देखाउँछ। त्यसलाई घटाउन २०२२ को अन्त्यसम्ममा पेरिस सहमतिअनुसार विकसित देशले अझै बढी गृहकार्य गर्नुपर्ने जानकार बताउँछन्। विश्वमा जलवायु बहस संयुक्त राष्ट्रसंघले सन् १९७२ मा स्विडेनको स्टकहोममा विश्वमै पहिलो पटक अन्तर्राष्ट्रिय पर्यावरण सम्मेलन आयोजना गरेको थियो। उक्त सम्मेलनमा सहभागी १ सय १९ राष्ट्रले एक धर्तीको सिद्धान्तमा रही संयुक्त राष्ट्र पर्यावरण कार्यक्रमको प्रारम्भ गरे। पर्यावरण संरक्षणको दिशामा स्टकहोम घोषणापत्र प्रस्तुत गरे। त्यही सम्मेलनले ५ जुनमा विश्व पर्यावरण दिवस मनाउने स्वीकृति दियो। विश्व मौसम विज्ञान संगठन र संयुक्त राष्ट्र पर्यावरण कार्यक्रमद्वारा सन् १९८८ मा इन्टरगभर्नमेन्टल प्यानल अन क्लाइमेट चेन्ज (आईपीसीसी)को स्थापना भयो। आईपीसीसीद्वारा प्रस्तुत प्रतिवेदनले अन्तर्राष्ट्रिय वार्ता र सन्धिसम्झौतालाई वैज्ञानिक आधार प्रदान गर्यो। साथै जलवायु परिवर्तनसम्बन्धी जोखिम प्रवद्र्धनका सन्दर्भमा पनि यसले उचित दृष्टिकोणको विकास गर्यो। त्यसको दुई वर्षपछि आईपीसीसीले पहिलो मूल्यांकन प्रतिवेदन प्रस्तुत गर्यो। उक्त प्रतिवेदनमा मानवीय गतिविधिले हुने उत्सर्जनका कारण ग्रीन हाउस ग्यासको वृद्धि भई यसले विश्व जलवायुमा प्रभाव पारेको उल्लेख छ। सोही कारण आईपीसीसीले दोस्रो जलवायु सम्मेलनको आह्वान गर्यो। ब्राजिलको राजधानी रियो डी जेनेरियोमा सन् १९९२ मा पर्यावरण र विकाससम्बन्धी संयुक्त राष्ट्र सम्मेलन भयो। उक्त सम्मेलन रियो शिखर सम्मेलन वा पृथ्वी शिखर सम्मेलन भनेर परिचित छ। त्यस बेला पर्यावरणको रक्षार्थ एक बृहत् सन्धिमा सहमति भयो। उक्त सहमतिलाई संयुक्त राष्ट्रसंघीय प्रारूप महासन्धि (यूएनएफसीसीसी) भनिन्छ। सन् १९९४ मा उक्त महासन्धिमा हस्ताक्षर गर्ने राष्ट्रहरूलाई पार्टिजको संज्ञा दिइयो। जलवायु परिवर्तनको सन्दर्भमा एक दृष्टिकोण विकास गर्न हरेक वर्ष कन्फ्रेन्स अफ पार्टिज (कोप)को सम्मेलन आयोजना गरिने तय भयो। जर्मनीको राजधानी बर्लिनमा सन् १९९५ मा आयोजित पहिलो कोप सम्मेलनको अध्यक्षता जर्मनीकी तत्कालीन पर्यावरणमन्त्री एन्जेला मर्केलले गरेकी थिइन्। बर्लिनमा सहभागी राष्ट्रले गरेका प्रतिबद्धतालाई बलियो बनाउन क्योटो प्रोटोकलको पृष्ठभूमि तयार पारिएको थियो। यसको सचिवालय अर्को वर्ष जेनेभामा सारियो। सन् १९९७ डिसेम्बर ११ मा आयोजित तेस्रो कोप सम्मेलनमा क्योटो प्रोटोकल अपनाइयो। जुन हरितगृह ग्यासहरूको उत्सर्जन घटाउने पहिलो विश्वब्यापी सन्धि हो। कोपको छैटौं सम्मेलनमा महत्वपूर्ण उपलब्धि हासिल भयो। त्यस बेला सबै सदस्य राष्ट्रका सरकारहरूबीचको बृहत् राजनीतिक सहमतिको परिणाम स्वरूप सन् १९९७ को क्योटो प्रोटोकलको सन्दर्भमा गभर्निङ म्यानुअलमा सहमति भयो। युरोपेली संघले सन् २००५ जनवरीमा उत्सर्जन व्यापारको सुरुआत गर्यो। विश्वको पहिलो र सबैभन्दा ठूलो उत्सर्जन व्यापार योजना संघको जलवायु नीतिको प्रमुख स्तम्भका रूपमा सुरु गरिएको थियो। योजनाअन्तर्गत संघमा कार्बन डाइअक्साइड उत्सर्जनको आधा भूमिका निभाउने प्रतिष्ठानहरूलाई नियमन गरिएको थियो। कोपको १३ औं सम्मेलनले जलवायु परिवर्तनको समस्यालाई सम्बोधन गर्न बाली कार्ययोजना पारित गर्यो। कार्यक्रमलाई साझा दृष्टिकोण, न्यूनीकरण, अनुकूलन, प्रविधि र वित्तीय गरी पाँच मुख्य खण्डमा विभाजन गरिएको थियो। डेनमार्कको कोपेनहेगनमा आयोजित कोपको १५औं सम्मेलनमा कोपेनहेगन सम्झौता पारित भयो। विकसित देशहरूले सन् २०१० देखि २०१२ को अवधिमा ३० अर्ब अमेरिकी डलरको आर्थिक सहायता उपलब्ध गराउने प्रतिबद्धता जनाएका थिए। फ्रान्सको राजधानी पेरिसमा सन् २०१५ डिसेम्बरमा आयोजित २१ औं सम्मेलनले ऐतिहासिक पेरिस सम्झौता गरेको थियो। सम्मेलनमा जलवायु परिवर्तनसँग जुध्न कार्बन उत्सर्जन कम गर्न र दिगो विकासमा लगानी गर्न १ सय ९६ पक्षराष्ट्रहरूबीच सहमति भयो। पेरिस सम्झौताले पहिलो पटक ऐतिहासिक, वर्तमान र भविष्यका जिम्मेवारीहरूको आधारमा राष्ट्रहरूलाई एकसाथ उभ्याउने काम गर्यो। सन् २०१९ सेप्टेम्बर २३ मा पेरिस सम्झौता कार्यान्वयन गर्ने प्रयासलाई तीब्रता दिन संयुक्त राष्ट्रसंघका महासचिव एन्टोनियो गुटेरेसको अध्यक्षतामा न्युयोर्कमा शिखर सम्मेलन भयो। पेरिस सम्झौताअन्तर्गत प्रत्येक देशले जलवायु परिवर्तनसम्बन्धी समन्वयात्मक प्रयास बढाउने प्रतिबद्धता सम्मेलनमा गरियो। पेरिस जलवायु सम्झौताले औद्योगिक क्रान्तिपूर्वको तुलनामा यो शताब्दीको अन्त्यसम्ममा तापमान वृद्धि १५ डिग्री सेल्सियसमा सीमित राख्ने लक्ष्य लिएको थियो। पृथ्वीको तापक्रम डरलाग्दो रूपले बढ्दै गइरहेकाले यसलाई १५ सेल्सियसभन्दा कममा सीमित राख्न असम्भव रहेको भन्दै केही राष्ट्रले हालै स्कटल्यान्डको ग्लास्कोमा आयोजित २६औं सम्मेलनमा असन्तुष्टिसमेत जनाए। यद्यपि सन् २०३० सम्म तापक्रम वृद्धि १५ डिग्रीमा सीमित राख्ने योजना बनाइनु सम्मेलनको उपलब्धिका रूपमा लिइएको छ। करिब दुई सय राष्ट्रले जलवायु संकट रोक्न एक नयाँ सहमति गरे। उत्सर्जन तीव्र गतिले कम गर्ने र जलवायु परिवर्तनको असरसँग जुध्न विकासशील राष्ट्रजाई थप सहयोग गर्ने सहमतिमा उल्लेख छ। अत्यधिक हरितगृह ग्यास उत्सर्जनमा जिम्मेबार कोइलाको प्रयोग घटाउने विषय पनि सम्मेलनमा उठ्यो। प्रत्येक राष्ट्रले जलवायुसम्बन्धी अध्यावधिक नीतिहरू पाँच वर्षमा संयुक्त राष्ट्रसंघलाई बुझाउनुपर्ने, जलवायु अनुकूलनको विश्वव्यापी लक्ष्यलाई लिएर भएका कामहरू दुई वर्षभित्र सकाइने सहमति पनि सम्मेलनमा भयो।"
खेलमा पनि विभेदको झेल,"महिला र पुरुषबीच हुने विभेदको खाडल कम गहिरो छैन। यो विश्वमा नै जरो गाडेको सामाजिक रोग हो। हरेक क्षेत्र यसबाट ग्रसित छ। शारीरिक रूपमा केही काम महिलाले मात्रै र केही पुरुषले मात्रै गर्न सक्ने पनि होलान्। तर, उही विषय र उस्तै श्रम हुने क्षेत्रमा पनि विभेद हुनु कुनै पनि हालतमा जायज विषय नै होइन। यसको एक उदाहरण खेलकुद क्षेत्रलाई लिन सकिन्छ। खेल एउटै हो, नियम एउटै हुन्छ। तर, त्यहाँ पुरस्कार, तलब र पारिश्रमिकको विभेद यति धेरै हुन्छ कि जो कोहीलाई सहजै थाहा हुन्छ। प्रष्ट देखिने र सबैले बुझ्ने गरी यो क्षेत्रमा हुने विभेदको खाडल पुर्न विश्वले सकेको छैन भने अन्य क्षेत्रको विभेदको अवस्था कस्तो होला ? त्यो सहजै अनुमान गर्न सकिन्छ। खेल क्षेत्रलाई मात्रै नियाल्ने हो भने यसमा गरिएको मूल्यांकनले महिलाको खेललाई सामान्य र पुरुषको खेललाई उच्च स्थानमा राखेको प्रष्ट पार्छ। सोझै भन्ने हो भने महिलाका लागि पनि खेल राखिदिउन् जस्तो तरिकाले औपचारिकता मात्रै पूरा गरेको देखिन्छ। खेलमा झेल हुनुहुँदैन। तर, महिला र पुरुषबीचको असमानता र झेली नियम खेल क्षेत्रमा व्यापक छ। जुनै खेलाडीले पनि सामथ्र्यअनुसारको प्रदर्शन गरेर आफ्नो राष्ट्र र समूहको नाम उँचो राख्ने प्रयास गरेकै हुन्छन्। यो खेलाडीको धर्म हो। खेलाडीलाई हौसला प्रदान गर्नु राष्ट्रको कर्तव्य हो। हरेक मुलुकमा महिला र पुरुष खेल हुन्छन्। तर, त्यहाँ दुवै वर्गले उत्तिकै कर्तव्य पूरा गरे पनि राष्ट्रले गर्नुपर्ने सम्मानमा विभेद छ। यो विषयमा नेपाल पनि अछुतो छैन। यहाँ हुने हरेक खेलमा महिला ठगिएका छन्। नेपालमा महिला पुरुषबीचका खेल बराबरी मात्रामा हुन्छन्। अधिकांश खेलमा पुरुषकै वर्चस्व छ। पुरुषको खेल प्रचार बढी गरिन्छ, महिला खेललाई औपचारिकतामा सीमित पारिन्छ। निजी मात्रै नभई सरकारको पनि यो विषयमा पारा उस्तै छ। राष्ट्रिय खेलकुद परिषद्ले आयोजना गर्ने प्रधानमन्त्री कप क्रिकेट प्रतियोगिताले यो विषयलाई छर्लंग पार्छ। पुरुषतर्फ विजेतालाई नगद पुरस्कार २० लाख रुपैयाँ र महिलातर्फ भने ५ लाख मात्रै छ। पुरुषतर्फ उपविजेताले १० लाख पाउँदा महिलातर्फ तीन लाख रुपैयाँ पाउँछन्। यस्तो निर्णय गर्दा सरकारलाई लाज लाग्नुपर्ने हो। मन्त्री र पदाधिकारीले यस्तो निर्णयमा सही गर्न र ताली बजाउन कसरी सकेका होलान् ? प्रश्न गर्न असहज छैन। बाहिर समानताको नारा लगाउने र भित्र असमान निर्णय गर्ने सरकार र सम्बन्धित क्षेत्रका पदाधिकारी सच्चिनु पर्छ। राजनीतिले छोएको हरेक क्षेत्र दूषित भयो भन्ने आरोप नेपालमा नयाँ होइन। विश्वमा राजनीतिक परिवर्तन र त्यसले जन्माएका नेतृत्वले हरेक क्षेत्रको मुहार फेरेका उदाहरण धेरै छन्। तर, नेपालमा त्यो कल्पनामा नै सीमित छ। खेल क्षेत्र नै नबुझेका व्यक्ति नेतृत्वमा पुग्दा यस्ता विभेद घट्नुको साटो बढेको प्रष्ट देखाउँछ। उनीहरूले गर्ने निर्णय र सोच्ने सोचमा महिलाको सम्मान कमै हुनु दुःखद् पाटो हो। नेपाली खेलकुदको इज्जत धानेका महिला खेलाडीलाई पुरस्कार राशीदेखि चेन्जिङ रुमसम्मै अन्याय भएका घटना धेरै छन्। प्रतियोगिताहरूमा जति पुरुषहरू भिड्दा दर्शकको चासो हुने गरेको छ, त्यति महिलाको सहभागिताले आकर्षण दिन सकिरहेको छैन। फुटबल, रग्बी र क्रिकेटको पुरस्कार, सेवासुविधा र तलबमा सबैभन्दा बढी विभेद छ। यसलाई समयमा नै सरकार र सम्बन्धित निकायले सच्याउनु पर्छ। नेपालमा करिब दुई सयवटा खेल संघ छन्। महिलाका विषयमा बोल्ने एनजीओ, आईएनजीओको भीड छ। उनीहरू खेलमा हुने विभेदका विषयमा मौन बस्नु जायज होइन। कसैले लगानी गर्दा विषय खोजेर बोल्ने र नहुँदा चुपचाप लाग्नु उनीहरूको धर्म होइन। खेल क्षेत्रमा आधा धर्ती ओगट्ने महिलाको सवाल र उपस्थिति त्यत्तिकै जरुरी छ। खेलमा हुने विभेदको चाँडै अन्त्य होस्। सरकार यो विषयमा गम्भीर बनोस्।"
प्रेमीले गरे प्रेमिकासहित तीनको हत्या,लखनउ : भारतको उत्तराखण्ड राज्यमा एक प्रेमीले आफ्नी प्रेमिकासहित तीन जनाको हत्या गरेको खबर बाहिर आएको छ। भारतीय सञ्चारमाध्यम आजतकका अनुसार प्रेमिकाको अर्कै व्यक्तिसँग विवाह हुन लागेपछि उनले प्रेमिकासहित तीन जनाको हत्या गरेका हुन्। ती प्रेमीले धारिलो हतियार प्रहार गरी प्रेमिकासहित उनकी आमा र बुवाको हत्या गरेका हुन्। धारिलो हतियारबाट मृतक प्रेमिकाकी बहिनी पनि घाइते भएकी छिन्। प्रहरीका अनुसार हत्या गरेर उनी फरार भएका छन्। उनले आफ्ना साथीहरूसँग मिलेर हत्याकाण्ड मच्चाएको प्रहरीको प्रारम्भिक अनुसन्धानबाट खुलेको छ। फरार भएसँगै प्रहरीले उनीबारे सूचना दिने व्यक्तिलाई ५० हजारको पुरस्कार घोषणा समेत गरेको खबर आजतकमा छ।
"टाटा सुमोले ठक्कर दिँदा बालिकाको मृत्यु, ६ जना घाइते","नुवाकोट : टाटासुमोले ठक्कर दिँदा घाइते भएकी पैदल यात्री बालिकाको मृत्यु भएको छ। पासाङल्हामु मार्गको विदुरधुन्चे सडकखण्डको ठाडेमा टाटासुमोले ठक्कर दिँदा ठाडेकी ४ वर्षीया नैनी घलेको मृत्यु भएको रसुवा प्रहरीले जनाएको छ। ना १ ज ६१७६ नम्बरको टाटा सुमोले ठक्कर दिएपछि उपचारका क्रममा बालिकाको मृत्यु भएको हो। बालिकासहित उनकी ३० फुपु वर्षीया उर्जा घले र दाजु ८ वर्षीया करन घले घाइते भएका छन्। पैदलयात्रीलाई ठक्कर दिएर अनियन्त्रित भएको टाटासुमो सडकबाट ५० मिटर तल भीरमा खसेर दुर्घटनामा परेको थियो। टाटासुमोमा सवार चालकसहित चार जना पनि घाइते भएका छन्। प्रहरीका अनुसार टाटासुमो चालक रसुवाकै आमाछोदिङ्मो गाउँपालिकाका छिरिङदोर्जे तामाङ, गाडिमा सवार यात्रु रमेश लोप्चन, याङसेन घले र गाडि मालिक घाइते भएका छन्। गाडि मालिकको नाम खुलेको छैन। घाइते उर्जा घले, करन घले, टाटासुमो चालक छिरिङदोर्जे तामाङ र गाडि मालिकलाई उपचारका लागि नुवाकोट लगिएको रसुवा प्रहरीले जनाएको छ। टाटासुमोमा सवार यात्रु रमेश लोप्चन र याङसेन घलेलाई उपचारका लागि सदरमुकाम धुन्चे लगिएको प्रहरी नायब उपरीक्षक देबेन्द्र पाण्डेले बताए।"
बुटवल नारायणगढ सडकमा ठूला सवारीसाधनलाई रोक,"परासी : नेकपा एमालेको १० औं राष्ट्रिय महाधिवेशनलाई मध्यनजरगर्दै बुटवलनारायणगढ सडक हुँदै गुड्ने ठूला सवारीसाधनमा रोक लगाइएको छ। दाउन्नेमा हुने जामलाई मध्यनजरगर्दै पूर्वी र पश्चिम नवलपरासी जिल्लाका सुरक्षा निकायका प्रमुखहरुको बुधबार अबेर नवलपुरमा सम्पन्न बैठकले बिहीबार साँझ ६ बजेदेखि शुक्रबार राति १२ बजेसम्मका लागि ठूला सवारीसाधनको आवागमनमा रोक लगाइएको हो। विशेष गरी दाउन्ने सडकको जामलाई लक्षित गर्दै सवारीसाधनमा रोक लगाइएको पश्चिम नवलपरासीका प्रमुख जिल्ला अधिकारी धर्मेन्द्रकुमार मिश्रले बताए। साँघुरो र उकालोओरोलो सडक रहेको दाउन्नेमा मालबहाक सवारीसाधनका कारण दिनहुँ जाम हुने गरेको छ। महाधिवेशनमा आउने सवारीसाधनको संख्या बढी हुने र त्यसको सहजताका लागि सवारीसाधनमा रोक लगाइएको प्रमुख जिल्ला अधिकारी मिश्रले बताए। जाम भइहालेमा तत्काल बाटो खुलाउन क्रेनेका व्यवस्था गरिएको छ। लुम्बिनी, कर्णाली र सुदुरपश्चिम हुँदै आउने मानिस दाउन्ने सडक हुँदै जानुपर्ने हुन्छ। लुम्बिनी प्रदेशबाट मात्रै ८० हजार कार्यकर्ताहरु महाधिवेशन उद्घाटन कार्यक्रममा सहभागी हुने गरी व्यवस्था मिलाइएको एमाले लुम्बिनी प्रदेश कमिटीका सचिव भूमिश्वर ढकालले जानकारी दिए। दाउन्ने सडकको अवस्थाका कारण मालबहाक ट्रक, टिपर र अन्य खाली ट्रकलाई पूर्ण रुपमा रोक लगाइएको छ। बुटवल हुँदै काठमाडौं जाने यात्रुबहाक बससमेत पोखरा हुँदै आवतजावत गर्ने गरी व्यवस्था मिलाइएको छ। प्रमुख जिल्ला अधिकारी मिश्रले भने। अन्य निजी गाडीहरुलाई पनि पोखरा हुँदै आवतजावतको व्यवस्था मिलाउन लुम्बिनी प्रदेश ट्राफिक कार्यालयसँग समन्वय गरिएको उनले जानकारी दिए। पूर्वपश्चिम भएर जाने सवारी साधनलाई बिहीबार साँझदेखि नै रुपन्देही र गैंडाकोटबाट रोक लगाइने छ। आवतजावतमा थप सहजता ल्याउन चारवटै सुरक्षा निकायका २ जनाका दरले सम्पर्क अधिकारी तोकेर संयुक्त गस्तीलाई परिचालन गरिएको मिश्रले बताए। एमालेको राष्ट्रिय महाधिवेशनको उद्घाटन कार्यक्रम चितवनको नारायणी किनारमा मंसिर १० गते हुँदैछ। उद्घाटन कार्यक्रममा एमालेले ५ लाख मानिस उतार्ने जनाएको छ।"
थन्कियो दुर्गमको चामल,"गोरखा : झञ्झटिलो ठेक्का प्रक्रियाका कारण उत्तरी गोरखामा अहिलेसम्म चामल ढुवानी हुन सकेको छैन। ठेक्का स्वीकृत नहुँदा उत्तरी गोरखाका बासिन्दाको चामल सदरमुकाममै थन्किएको छ। चामल साउनमै उत्तरी गोरखा पुर्याइनुपर्ने हो। तर, हालसम्म चामल खाद्य व्यवस्था तथा व्यापार कम्पनीले ढुवानी गर्न सकेको छैन। कम्पनी र व्यवसायीबीच दरभाउको बार्गेनिङ नमिल्दा त्यसको मार दुर्गमका बासिन्दाले भोगिरहनु परेको छ। फिलिम र माछाखोला डिपोका लागि अहिलेसम्म चामल ढुवानी भएको छैन, कम्पनीका प्रमुख नवीन बस्नेत भन्छन्, दुईपटक ठेक्का आह्वान गरियो, अस्वीकृत भयो। बोलपत्र पेश गर्दा व्यवसायीले कम्पनीको मापदण्डभन्दा धेरै दररेट राखेकाले स्वीकृत हुन नसकेको उनले बताए। पहिलो पटक गत असार २२ गते बोलपत्र आह्वान भएको थियो। त्यसमा दुईजनाले बोलपत्र लगाए। फेरि कात्तिक ९ गते पुनः आह्वान गरिएको थियो। ढुवानी दर अघिल्लो वर्षको भन्दा बढीमा १० प्रतिशत मात्र बढाउनुपर्नेमा धेरै बढाएर बिड भएको रहेछ। दोस्रो पटकको टेन्डरमा बढीमा २० प्रतिशत मात्र बढाएको भए स्वीकृत गर्न मिल्थ्यो, त्योभन्दा पनि बढी दरभाउ पेश भएकाले स्वीकृत हुन सकेन, उनले भने। अब पहिलेकोभन्दा ३० प्रतिशतसम्म बढाएर पेश गर्न पाउने व्यवस्था छ। तर, टेन्डर कहिले खुल्ने हो । निश्चित छैन, बस्नेतले भने। फिलिमका व्यापारीले सदरमुकामबाट लैजाँदा कम्तीमा २५ रुपैयाँ प्रतिकिलो ढुवानी भाडा तिर्छन्। तर, खाद्यले अघिल्लो वर्ष प्रतिकिलो १५ रुपैयाँमा चामल ढुवानी गरेको थियो। अघिल्लो वर्ष व्यवसायीले ५४ प्रतिशतसम्म घटेर टेन्डर हाले। त्यसको मार अहिले पर्यो, बस्नेतले भने। अघिल्लो वर्ष स्वीकृत कोटाका चामल पनि पूरै ढुवानी हुन सकेको छैन। फिलिम डिपोका लागि स्वीकृत ३५ सय क्वीन्टल चामलमध्ये करिब २८ सय क्वीन्टल मात्र ढुवानी भएको कार्यालयले जनाएको छ। यस वर्ष पनि माछाखोला डीपोका लागि ५ सय क्वीन्टल र सिर्दिबास(फिलिम) का लागि ३५ सय क्वीन्टल चामल स्वीकृत भएको छ। तर, आर्थिक वर्षको चार महिना बितिसक्दा पनि प्रक्रियागत समस्या देखाउँदै चामल ढुवानी हुन नसकेको हो। उत्तरी गोरखामा कम्पनीले सोना मन्सुली चामल प्रतिकिलो ५२ रुपैयाँ र मकवानपुरे चामल प्रतिकिलो ५० रुपैयाँमा बिक्री गर्दै आएको छ। उत्तरी गोरखाको धार्चे र चुमनुब्रीमा धान खेती हुँदैन। यहाँ अन्नबाली कम उत्पादन हुने भएकाले बजारको खाद्यान्नमा निर्भर हुनुपर्ने बाध्यता छ।"
"तीन प्रदेशमा हिमपातको सम्भावना, यस्तो छ मौसम पूर्वानुमान","काठमाडौं : तीन दिन उच्च पहाडी तथा हिमाली भुभागमा हल्का हिमपातको सम्भावना रहेको छ। जल तथा मौसम विज्ञान विभागले प्रदेश १, बाग्मती प्रदेशर गण्डकी प्रदेशको उच्च पहाडी तथा हिमालीमा हल्का हिमपातको सम्भावना रहेको जनाएको छ। मौसम पूर्वानुमान महाशाखाका अनुसार देशका पहाडी भूभागहरुमा आंशिक बदली रही बाँकी भुभागमा मौसम सामान्यतया सफा रहेको छ। बिहीबार दिउँसो देशको पहाडी भूभागहरुमा आंशिकदेखि सामान्य बदली रही वाँकी भूभागमा मौसम सामान्यतया सफा रहने छ। प्रदेश १, बागमती प्रदेश र गण्डकी प्रदेशको उच्च पहाडी तथा हिमाली भुभागहरुका एकदुई स्थानहरुमा हल्का हिमपातको सम्भावना रहेको मौसम पूर्वानुमान महाशाखाबाट जारी मौसम बुलेटिनमा उल्लेख छ। शुक्रबार प्रदेश १, बाग्मती प्रदेश र गण्डकी प्रदेशको उच्च पहाडी तथा हिमाली भुभागहरुका एकदुई स्थानहरुमा हल्का हिमपातको सम्भावना रहेको छ। शनिबार प्रदेश १, बाग्मती प्रदेश र गण्डकी प्रदेशको उच्च पहाडी तथा हिमाली भुभागहरुका एकदुई स्थानहरुमा हल्का हिमपातको सम्भावना रहेको महाशाखाको भनाई छ। हिमपातको सम्भावना रहनुको साथै देशभर चिसो बढ्नेक्रममा रहेकाले आवश्यक सतर्कता मिलाउन अनुरोध गरिएको छ। हाल नेपालमा उल्लेखनीय मौसमी प्रणाली सक्रिय नभएको विभागले जनाएको छ।"
एमाले महाधिवेशन : लुम्बिनीको नारा १ रोटी पेट मे २ रोटी पिठ मे,परासी : १ रोटी पेट में २ रोटी पिठ में नारालाई अघि सार्दै नेकपा एमाले लुम्बिनी प्रदेश कमिटीले १० औं राष्ट्रिय महाधिवेशनको उद्घाटन कार्यक्रममा सहभागी हुन कार्यकर्तालाई आव्हान गरेको छ। शुक्रबार चितवनमा हुने महाधिवेशनमा सहभागी हुने कार्यकर्ताको खानपानदेखि यातायातको व्यवस्थासमेत प्रदेश कमिटीले मिलाइएको प्रदेश कमिटी सचिव भूमिश्वर ढकालले बताए। उद्घाटन कार्यक्रममा लुम्बिनी प्रदेशबाट मात्रै ८० हजार कार्यकर्ता सहभागी हुने गरी सबै व्यवस्था मिलाइएको उनले बताए। उद्घाटन कार्यक्रममा सहभागी हुने कार्यकर्ताहरु माझ १ रोटी पेट में २ रोटी पिठ में (एक रोटी पेटमा २ रोटी झोलामा) नारालाई पुर्याएका छौं। बिहीबार साँझ घरबाट १ रोटी खाएर हिड्छन्। शुक्रबार बिहान एक रोटी खाने छन् र साँझ अर्को रोटी खाएर कार्यकर्ताहरु फर्कने छन्। त्यसका लागि यो नारा हरेक कार्यकर्तासँग पुर्याएका छौं ढकालले भने। दाउन्ने सडकमा हुने जामका कारण उत्पन्न हुने कठिनाई सहज बनाउन बुटवल सडक कार्यालय र प्रहरीसँग प्रदेश कमिटीले समन्वय गरेको उनले बताए। एमालेको राष्ट्रिय महाधिवेशनको उद्घाटन कार्यक्रम चितवनको नारायणी किनारमा मंसिर १० गते हुँदै छ। उद्घाटन कार्यक्रममा एमालेले ५ लाख मानिस उतार्ने दाबी गर्दै आएको छ।
उद्योगमा कोभिडको असर कायमै,"काठमाडौं : कोभिड१९ को प्रभाव नेपालको अर्थतन्त्रमा अझै परिरहेको छ। कोभिडपूर्वको अवस्थामा उद्योग तथा व्यवसाय पूर्णरूपमा सञ्चालनमा आउन सकेका छैनन्। नेपाल राष्ट्र बैंकले बुधबार सार्वजनिक गरेको कोभिड१९ ले अर्थतन्त्रमा पारेको प्रभाव सम्बन्धी तेस्रो पुनरावृत्ति सर्वेक्षण प्रतिवेदनअनुसार अझै २३ प्रतिशत उद्योगव्यवसाय सञ्चालन हुन सकेका छैनन्। यसले केही व्यवसाय ठप्प भएको उल्लेख गरेको छ। तर २०७७ असारको तुलनामा उद्योगव्यवसाय सञ्चालनको अवस्थामा सुधार आएको केन्द्रीय बैंकले जनाएको छ। गत वैशाखमा गरिएको सर्वेक्षणमा ४२ प्रतिशत उद्योगव्यवसाय सञ्चालन हुन सकेका थिएनन्। यद्यपि पछिल्लो समय अर्थतन्त्र क्रमशः चलायमान हुँदै गर्दा २०७८ कात्तिकमा ८७२ प्रतिशत उद्योगव्यवसाय मात्र पूर्णरूपमा सञ्चालन भएका छन्। यस्तै १०४ प्रतिशत व्यवसाय अझै आंशिक रूपमा मात्रै सञ्चालनमा आएका छन्। कोभिडपूर्व २०७६ फागुनको तुलनामा २०७७ असारमा ४१ प्रतिशत उद्योगव्यवसाय मात्र पूर्णरूपमा सञ्चालनमा रहेको थियो। आकारअनुसार भने सबै प्रकारका उद्योगव्यवसायको सञ्चालन अवस्थामा सुधार आएको प्रतिवेदनमा उल्लेख छ। जसअनुसार ५० करोड रुपैयाँ माथिका स्थिर पुँजी भएका ठूला उद्योग तथा व्यवसाय पूर्णरूपमा सञ्चालनमा आएका छन्। यद्यपि २०७७ असारको तुलनामा उद्योगव्यवसायको उत्पादनकारोबारको अवस्थामा सुधार आएको छ। कोभिड महामारीपछि उत्पादन बढेर औसतमा ७४७ प्रतिशत पुगेको छ। २०७७ असारको तुलनामा अध्ययनले समेटेका सबै क्षेत्रहरूको उत्पादनकारोबार बढेको पाइएको छ। तर, होटल तथा रेस्टुरेन्ट क्षेत्रको सुधार तुलनात्मक रूपमा कम छ। सर्वेक्षणमा सहभागी उद्योग व्यवसायहरूले बजार माग नबढ्नाले कारोबारमा ह्रास आएको, कर्जाको ब्याजदर उच्च र अस्थिर भएको, उत्पादन लागत बढेकाले कठिनाइ भएको जस्ता समस्यालाई प्राथमिकतामा राखेका छन्। सञ्चालनमा आउन नसकेका अधिकांश उद्योगीव्यवसायीले कोभिड१९ का कारण बजार माग घटेको, चालू खर्च धान्न समस्या रहेको र श्रमिकसँग सम्बन्धित समस्याका कारण उद्योगव्यवसाय सञ्चालनमा ल्याउन नसकेको बताएका छन्। उद्योगव्यवसाय सञ्चालनमा ल्याउन नसकेकामध्ये केहीले उद्योगव्यवसाय बिक्री गरेको बताएका छन्। केहीले निकट भविष्यमा पुनः सञ्चालनमा ल्याउने तयारीमा रहेको बताएका छन्। राष्ट्र बैंकले ५ सय ४६ जना उद्योगी तथा व्यवसायीको सहभागितामा गरेको सर्वेक्षणले यस्तो देखाएको हो। २०७८ कात्तिक महिनाको ७ गतेदेखि १७ गतेसम्म टेलिफोन अन्तर्वार्तामार्फत सम्पन्न गरेको केन्द्रीय बैंकले जनाएको छ। सर्वेक्षण नतिजाअनुसार उद्योगव्यवसाय सञ्चालनमा क्रमिक रूपमा सुधार आएको देखिएको छ। अझै पनि कोभिड१९ पूर्व २०७६ फागुनको अवस्थामा पुग्न नसकेको भएता पनि २०७७ असार तथा अन्य अघिल्ला सर्वेक्षणको तुलनामा उद्योगव्यवसायको उत्पादन एवम् कारोबारको अवस्था तथा रोजगारीको अवस्थामा उल्लेख्य सुधार आएको अध्ययनको निचोड छ। कोभिड१९ महामारीको दोस्रो लहरपछि उक्त संक्रमणविरुद्धको खोपको उपलब्धताले गर्दा अर्थतन्त्र चलायमान भई पुनरुत्थानउन्मुख रहेको सर्वेक्षण प्रतिवेदनमा उल्लेख छ। यस परिप्रेक्षमा उद्योगव्यवसायको उत्पादन एवं कारोबारको अवस्थामा सुधार आई अर्थतन्त्रमा सकारात्मक प्रभाव पर्ने केन्द्रीय बैंकको अपेक्षा छ।"
सुर्खेतमा इन्धन भण्डारण डिपो निर्माण हुँदै,"सुर्खेत : कर्णालीमा इन्धनको आपूर्तिलाई सहज बनाउन भण्डारण डिपो स्थापना गरिने भएको छ। हाल कर्णालीमा ठूलो क्षमताको भण्डारण डिपो छैन। यसले गर्दा एकदिन मात्र इन्धन आपूर्ति नहुँदा कर्णालीमा इन्धनको अभाव हुन्छ। यही समस्याको समाधानका लागि सुर्खेतमा ६ लाख लिटरभन्दा बढी क्षमताको इन्धन (डिजेलपेट्रोल) को भण्डारण डिपो निर्माण गर्न लागिएको हो। नेपाल आयल निगमको प्रादेशिक कार्यालय सुर्खेतका अनुसार ६ लाख ४० हजार लिटर क्षमताको भण्डारण डिपो स्थापना गर्न लागिएको हो। वीरेन्द्रनगरको एयरपोर्टस्थित प्रादेशिक कार्यालय परिसरमै उक्त भण्डारण डिपो स्थापना गरिनेछ। चार लाख २० हजार लिटर डिजेल र २ लाख १० हजार लिटर पेट्रोल भण्डारण गर्न मिल्नेगरी डिपो स्थापना हुँदैछ नेपाल आयल निगमको प्रादेशिक कार्यालय सुर्खेतका प्रमुख राजकुमार केसीले भने, दुईतीन महिनाभित्र डिपो स्थापनाको प्रक्रिया सुरु हुन्छ। डिपोमा सुर्खेतलाई हप्ता दिनसम्म पुग्ने इन्धन भण्डारण गर्न सकिने केसीले बताए। तीन महिनाभित्र शिलान्यास गर्नेगरी तयारी भइरहेको उनको भनाइ छ। सुर्खेतमा डिपो स्थापना गर्ने पक्कापक्की भइसकेको छ उनले भने । डिपो स्थापनाका लागि केन्द्रीय टोलीले स्थलगत अध्ययन गरेर फर्किएको छ। टोलीले इन्धन डिपो अपरिहार्य रहेको निष्कर्ष निकाल्दै स्थापनाको प्रक्रिया अगाडि बढाइसकेको छ। निगमले एक वर्ष अघिदेखि कर्णाली प्रदेशलाई पुग्नेगरी इन्धन डिपो राख्ने तयारी थालेको थियो। जसका लागि निगमले कार्यादल नै बनाएर अध्ययन थालेको थियो। इन्धन आपूर्तिमा प्रदेशलाई सहज बनाउनका लागि छिन्चु वा वीरेन्द्रनगरमा डिपो स्थापना गर्नुपर्ने ठहर गरिएको थियो। छिन्चुमा डिपो स्थापना गर्दा डोल्पा, जाजरकोट, रुकुमपश्चिम र सल्यानका जिल्लाहरूलाई सहज हुने र वीरेन्द्रनगरमा डिपो राख्दा हुम्ला, मुगु, जुम्ला, कालीकोट र दैलेखलाई सहज हुने औंल्याएको थियो। सोही निष्कर्षका आधारमा निगमले वीरेन्द्रनगर र भेरीगंगा नगरपालिकासँग जग्गा मागेको थियो। तर, दुबै नगरपालिकाले जग्गा उपलब्ध गराउन नसक्ने जनाएपछि निगमले कार्यालय रहेकै स्थानमा मध्यम क्षमताको डिपो स्थापना गर्न लागेको हो। कर्णालीमा इन्धनको सहज र दीर्घकालीन आपूर्तिका लागि ठूलो क्षमताको डिपो अनिवार्य छ। निगमको प्रादेशिक कार्यालयले हाल हवाइ इन्धनसमेत वितरण गर्दै आएको छ। कर्णाली तथा सुदुरपश्चिम प्रदेशमा सेवा दिने जहाज तथा हेलिकोप्टरले सुर्खेतबाट इन्धन भर्दै आएका छन्। हाल निगमसँग हवाई सेवाका लागि हप्ता दिन पुग्ने क्षमताको डिपो छ। प्रादेशिक कार्यालय परिसरकै डिपोबाट इन्धन बिक्री गर्दै आएको छ। सुर्खेतमा हाल दैनिक ९० हजार लिटर इन्धन खपत हुन्छ।"
गुन्डानाइके गिरीलाई रातारात ल्याइयो मोरङ कारागार,"विराटनगर : गुन्डानाइके अभिषेक गिरीलाई रातारात मोरङ कारागार ल्याइएको छ। अपहरण तथा शरीर बन्धक मुद्दामा कैद सजाय भुक्तान गरिरहेका गिरीलाई बिहीबार बिहान ४ बजेतिर मोरङ कारागार ल्याइएको हो। उनलाई ल्याउनकै लागि चौकीदारसहित ८ जना कैदीलाई बुधबार सिन्धुली कारागार सरुवा गरिएको थियो। गिरीलाई मोरङमा सहज वातावरण बनाउन कारागार व्यवस्थापन विभागले सरुवा गरेकालाई साँझ निकालेर सिन्धुली लैजान खोज्दा विराटनगरस्थित मोरङ कारागारमा तनाव उत्पन्न भएको थियो। ठूलो संख्यामा प्रहरी परिचालन गरेर ८ जनालाई निकाल्न खोज्दा कैदीबन्दी विरोधमा उत्रिए। आन्दोलनमा उत्रिएका कैदीबन्दीले कारागारमा आगजनी गर्ने धम्की दिएपछि सरुवामा परेकाहरुलाई बाहिर निकाल्न गएको प्रहरी टोली राति ८ बजेतिर फिर्ता भएको थियो। त्यसको दुई घण्टापछि पुनः पुगेको प्रहरी टोलीले सरुवामा परेकामध्ये चौकीदार कात्तिक कामत र सिटी नाइके युवराज परियारलाई मोरङबाट निकालेर सिन्धुली कारागार लगेको छ। विभागले चौकीदार कामत र सिटी नाइके परियारसहित बुधबार वडा नाइके रितेश कामतसहित मौसम चौधरी, विजय कामत, विकास महतो, लोकेन्द्र परियार र देवराज मण्डलसमेतका कैदीको सरुवा गरेको थियो। सरुवा गरिएका अन्य ६ जना भने मोरङ कारागारमै छन्। उनीहरुलाई भने कहिले सिन्धुली लगिन्छ भन्ने यकिन नभएको कारागारले जनाएको छ। गिरी विराटनगरकै बासिन्दा हुन्। नेपाली कांग्रेसमा आवद्ध भएर राजनैतिक संरक्षण एवं आवरणमा अपराधिक गतिविधी सञ्चालन गर्दै आएका गुन्डानाइके गिरीलाई सप्तरीबाट मोरङ ल्याइएको हो। त्यसअघि उनलाई काठमाडौंको डिल्ली बजार कारागारमा राखिएको थियो। डिल्ली बजार लैजानुअघि मोरङ कारागारकै चौकीदार रहेका उनलाई २०७४ साल चैत २३ गते डिल्ली बजार स्थानान्तरण गरिएको हो। मोरङमा रहँदा गुन्डागर्दी, असुली र फिरौतीको धन्दा चलाउँदै यातना दिएर कैदीबन्दीमाथि चरम शोषण गरेको पाइएपछि उनलाई डिल्ली बजार लगिएको हो। तर शेरबहादुर देउवाको नेतृत्वमा नयाँ सरकार बनेसँगै कांग्रेस नेताको दबाब र गृहमन्त्री बालकृष्ण खाँणको ठाडो निर्देशनमा भदौ १७ गते गिरीको सरुवा मोरङमा भएको थियो। उनलाई पुनः चौकीदार बनाएर ल्याउनकै लागि मोरङ कारागारका चौकीदार नवीन राईलाई असोज १८ गते झुम्का कारागार स्थानान्तरण गरेर किरण गुरुङलाई कामचलाउ चौकीदारको जिम्मेवारी दिइयो। तर कैन्दीबन्दी तथा उनीहरुका आफन्तको अवरोध, विरोध र आन्दोलनका कारण कात्तिक १६ गते सुटुक्क ल्याइए पनि गिरीले मोरङ कारागार प्रवेश पाउन सकेनन्। त्यसपछि उनलाई सप्तरी कारागार लगिएको थियो। सप्तरीबाट गत शुक्रबार मोरङ सरुवा गरिएका उनकै योजना र इशारामा कात्तिक २४ गते मोरङ कारागारमा झडप हुँदा चौकीदार किरण गुरुङसहित ६ जना कैदीबन्दी घाइते भए। घटनापछि उनको विपक्षमा रहेका गुरुङसहित १४ जना नाइके तथा भाइनाइके कैदीबन्दीलाई झुम्का, झापा र इलाम कारागारमा स्थानान्तरण गरेर कात्तिक कामतलाई चौकीदारको जिम्मेवारी दिइयो। गिरीकै पक्ष लागेर झडपको नेतृत्व गर्दै चौकीदारको जिम्मेवारी लिन सफल भएका कामत त्यसपछि भने गिरीको विपक्षमा उभिएका थिए। विरोधमा देखिएर मोरङ ल्याउन अवरोध खडा गरेपछि उनीसहित ८ जनाको सरुवा गरेर गिरीका लागि मोरङ कारागारमा सहज वातावरण बनाइएको हो। कारागारभित्रका अधिकांश कैदीबन्दी गिरीको विपक्षमा छन्। गिरीका लागि बाटो फराकिलो बनाउनकै लागि उनकै सेटिङमा महेन्द्रसिंह खड्कालाई जेलर बनाएर सरकारले मोरङ पठाएको बताइन्छ। नेपाल सरकारका उपसचिव खड्का तीन दिनअघि मात्रै कारागार हाजिर भएका हुन्। त्यसअघि कारागारमा निमित्त जेलर नायव सुब्बा रामप्रसाद पोखरेल थिए। कारागार हाजिर हुनसाथ गिरीको विरोधमा रहेका ८ जना कैदीबन्दीको सरुवाको सिफारिस खड्काले गरेका थिए। पहिलो काम नै सरुवाको सिफारिस हुनुले पनि उनी गिरीको संरक्षणमा रहेको प्रष्ट भएको कारागार स्रोतले बतायो। यस विषयमा बुझ्न खोज्दा जेलर खड्का भने सम्पर्कमा आउन चाहेनन्। नासु पोखरेलले सरुवा गरिएकामध्ये २ जनालाई सिन्धुली लगेर गिरीलाई मोरङ ल्याइएको पुष्टि गरे। स्रोतका अनुसार दिउँसो ल्याउँदा कैदीबन्दी र उनीहरुका आफन्तले अवरोध गर्ने अवस्था आएपछि रातारात गरेर गिरीलाई मोरङ ल्याउँदै तनावपूर्ण अवस्थामा कारागारभित्र प्रवेश गराइएको हो। गिरीलाई अब मोरङ कारागारको चौकीदार बनाउने तयारी रहेको बताइन्छ। तर अधिकांश कैदीबन्दीले भने चौकीदार बनाइएमा उनको मातहतमा रहन नसकिने बताएका छन्। उनीहरुले गिरीसँग बस्न नसकिने भन्दै आफूहरुको पनि सरुवाको माग गरिरहेका छन्। गिरीले चौकीदारको जिम्मेवारी पाउँदा ज्यान नै जोखिममा पर्ने भन्दै कैदीबन्दी डराइरहेका हुन्। गिरीलाई मोरङ ल्याउने योजनाअनुरुप कांग्रेस विराटनगर सहसचिव सचिन पोखरेलको नेतृत्वमा कांग्रेसका कार्यकर्ताहरुले गत आइतबार र सोमबार कारागारअगाडि प्रदर्शन गरेका थिए। २ सय ५० जना क्षमता भएको मोरङ कारागारमा अहिले ९ सय ५० जनभन्दा बढी कैदीबन्दी राखिएको छ।"
एमालेको राष्ट्रिय महाधिवेशनलाई देउवाले सम्बोधन गर्ने,"चितवन : नेकपा (एमाले)को १० औं राष्ट्रिय महाधिवेशनलाई प्रधानमन्त्री शेरबहादुर देउवाले सम्बोधन गर्ने भएका छन्। नेपाली कांग्रेसका सभापतिसमेत रहेका देउवा शुक्रबार चितवन आएर महाधिवेशनलाई सम्बोधन गर्ने कार्यक्रम तय भएको हो। प्रमुख जिल्ला अधिकारी असमान तामाङका अनुसार देउवा बिहान ११:४५ बजे भरतपुरस्थित जुनियर प्रहरी अधिकृत शिक्षालयमा आइपुग्ने छन्। उनी हेलिकोप्टरबाट आउने कार्यक्रम रहेको बताइएको छ। नारायणी नदी किनारमा हुने महाधिवेशन उद्घाटन सत्रमा सम्बोधन गरेर दिउँसो १:१५ बजे उनी फर्कने बताइएको छ। तामाङका अनुसार जनता समाजवादी पार्टीका अध्यक्ष उपेन्द्र यादव, राष्ट्रिय जनमोर्चाका अध्यक्ष चित्रबहादुर केसी, जनता समाजवादी पार्टी (लोकतान्त्रिक) का महन्थ ठाकुर वा राजेन्द्र महतो कार्यक्रममा आउने जानकारी प्राप्त भएको छ। नेकपा (माओवादी केन्द्र)का अध्यक्ष पुष्पकमल दाहाल प्रचण्ड आउने वा नआउने टुङ्गो लागि सकेको छैन। अन्य राजनीतिक दलका नेतासमेत आउने कार्यक्रम रहेको छ। महाधिवेशनलाई सम्बोधन गर्न विदेशबाट विभिन्न दलका नेतासमेत आउँदै छन्। एमालेले अहिलेसम्मको तयारी र पाहुनाका विषयमा आज दिउँसो पत्रकार सम्मेलन गरेर जानकारी दिने जनाएको छ। महाधिवेशन यही मङ्सिर १० गते देखि १२ गतेसम्म हुँदैछ। महाधिवेशनको उद्घाटन सत्रमा पाँच लाख नेता कार्यकर्ता सहभागी हुने पार्टीले जनाएको छ। बन्दसत्र सौराहामा गरिँदै छ। बुटवल नारायणगढ सडकमा ठूला सवारीसाधनलाई रोक एमालेमय बन्यो नारायणी किनार, मञ्चमा सबैको ध्यान (फोटोफिचर) एमाले महाधिवेशन : लुम्बिनीको नारा १ रोटी पेट मे २ रोटी पिठ मे"
नियुक्त भएको केही घण्टामै स्वीडेनकी पहिलो महिला प्रधानमन्त्री अन्डेर्सनले दिइन् राजीनामा,"स्वीडेनकी पहिलो प्रधानमन्त्री माग्डालेना अन्डेर्सनले प्रधानमन्त्रीमा नियुक्त भएको केही घण्टामै राजीनामा दिएकी छन्। उनलाई बुधबार बहुमत संसदले प्रधानमन्त्रीमा समर्थन गरेपछि उनी प्रधानमन्त्री घोषित भएकी थिइन्। निवर्तमान अर्थमन्त्रीसमेत रहेकी अन्डेर्सनलाई प्रधानमन्त्रीमा विपक्षीले समर्थन फिर्ता लिएपछि उनले राजीनामा दिएकी बीबीसीले जनाएको छ। उनको राजीनामासँगै बजेटसमेत पारित हुन नसकेको समाचारमा जनाइएको छ। उनको गठबन्धन साझेदार रहेको ग्रीन्स पार्टीले आफूले उग्र दक्षिणपन्थीसँग पहिलोपटक मस्यौदा गरिएको बजेट स्वीकार गर्न नसकेको जनाएको छ। अन्डेर्सनले आफूले अब एकल पार्टी नेतृत्वको सरकारको प्रधानमन्त्री हुन कोशिश गर्ने बताइन्। कुनै एक पार्टीले छोडेपछि गठबन्धन सरकारले राजीनामा दिनुपर्ने संवैधानिक अभ्यास रहेको छ, उनले भनिन्, वैधानिकतामाथि प्रश्न उठ्ने सरकारको नेतृत्व गर्न चाहन्नँ।"
महिला हिंसा अन्त्य गर्न दण्ड र सजायको प्रभावकारी कार्यान्वयन गरौं : राष्ट्रपति,"काठमाडौं : राष्ट्रपति विद्यादेवी भण्डारीले महिला हिंसा अन्त्यको लागि कानुनमा उल्लेखित दण्ड र सजायको प्रभावकारी कार्यान्वयन गर्नुपर्ने बताएकी छन्। महिलाविरूद्ध हुने हिंसा निर्मूलनसम्बन्धी अन्तर्राष्ट्रिय दिवस तथा लैङ्गिक हिंसा विरूद्धको १६ दिने अभियानको शुभकामना दिँदै महिला आत्मनिर्भर भए आत्मनिर्भर भए हिंसा कम हुनसक्ने बताएकी हुन्। उनले समाजमा विद्यमान विकृति र विसंगतिविरुद्ध सचेतना अभियान सञ्चालन गर्नुपर्नेमा जोड दिइन्। समाजमा विद्यमान यस प्रकारका विकृति र विसंगतिका विरुद्ध परिवार र समुदाय स्तरमा व्यापक रूपमा सचेतना अभियान सञ्चालन गर्नु पर्दछ। महिलाविरुद्ध हुने सबै प्रकारका हिंसा अन्त्यको लागि कानुनमा उल्लिखित दण्ड र सजायको प्रभावकारी कार्यान्वयन गरिनु पर्दछ। उनले भने, यसका साथै महिलाहरूलाई आर्थिक रूपले आत्मनिर्भर बनाउँदै महिला र पुरूषमा भएको असमान शक्ति संरचनामा परिवर्तन गर्नसके मात्र महिलाविरुद्ध हुने हिंसा कम गर्न सकिन्छ भन्ने मलाई लाग्दछ। महिलाविरूद्ध हुने हिंसा निर्मूलनसम्बन्धी अन्तर्राष्ट्रिय दिवसको सन्दर्भमा प्रत्येक वर्ष नोभेम्बर २५ देखि डिसेम्बर १० सम्म विश्वभर सञ्चालन गरिने लैङ्गिक हिंसा विरूद्धको १६ दिने अभियान आजबाट सुरू भएको छ। यस अभियानलाई नेपालमा पनि घरैबाट सुरू गरौं, महिला हिंसा अन्त्य गरौं भन्ने राष्ट्रिय संकल्पका साथ विभिन्न कार्यक्रमहरू आयोजना गरी सञ्चालन गरिँदैछ। नेपालको संविधानले समानुपातिक, समावेशी र सहभागितामूलक सिद्धान्तका आधारमा समतामूलक, समृद्ध र न्यायपूर्ण समाजको निर्माण गर्ने संकल्प गरेको सन्देशमा उल्लेख छ। पछिल्लो समय जननिर्वाचित संस्थाहरूमा महिलाहरूको उल्लेख्य सहभागितासहित राजनीतिमा महिलाको सशक्तीकरणले तीव्रता पाएको उनले बताइन्। यद्यपि कानुनले निषेध गरेका बोक्सी, छाउपडी, दाइजो, तिलक छुवाछुत र अन्धविश्वासका कारण धेरै महिला दिदीबहिनीहरू अझै पनि हिंसा, विभेद र अपमानजन्य पीडा खप्न बाध्य भएको उनको भण्डारीको बुझाई छ। राष्ट्रपति भण्डारीले लैङ्गिक हिंसाविरूद्ध ऐक्यवद्धतासहितको साझा प्रतिबद्धता जनाउँदै समानतामा आधारित, न्यायपूर्ण, सभ्य र समुन्नत समाजको निर्माण गर्नेतर्फ अग्रसर हुन आह्वान गरेकी छन्।"
एमाले सचिवमा ५ गुना बढी आकांक्षी,"काठमाडौं : एमालेको १० औं राष्ट्रिय महाधिवेशनमा सचिव पदका आकांक्षी अत्यधिक देखिएका छन्। नयाँ विधानले सात सचिवको व्यवस्था गरेको छ। आकांक्षी भने पाँच गुना बढी देखिएका छन्। नवौं महाधिवेशनबाट पाँच सचिव निर्वाचित भएका थिए। जसमा प्रदीप ज्ञवाली, पृथ्वीसुब्बा गुरुङ, गोकर्ण विष्ट, योगेश भट्टराई र भीम आचार्य छन्। यीमध्ये गुरुङले महासचिव वा उपाध्यक्षमा दाबी गरेका छन्। ज्ञवाली महासचिव नभए उपमहासचिव पदका आकांक्षी छन्। विष्ट, भट्टराई, आचार्य सचिवमै दोहोरिने सम्भावना छ। भट्टराईले चितवन पुगेर पुनः सचिवमा उम्मेदवार हुने बताएका छन्। उनले माथिल्लो पदमा जान नखोजेको प्रतिक्रिया दिए। लामो यात्रामा हिँड्दा कहिलेकाहीँ चौतारीमा बस्नुपर्छ। म अहिले चौतारीमा बस्दै छु। सचिव पदमा उठ्ने तयारी गरेको छु, उनले अन्नपूर्ण पोस्ट्सित भने। अहिले नै माथिल्लो पदमा जान खोज्नु लुडोमा छिटोछिटो माथि चढेर तल झर्ने सम्भावना भएझैं हुने उनले बताए। उपाध्यक्ष, महासचिव, उपमहासचिवमा धेरै आकांक्षी भएकाले गुरुङ र ज्ञवाली पनि सचिवमै दोहोरिनुपर्ने अवस्था आउने सक्ने नेताहरू बताउँछन्। पाँच जना दोहोरिए दुई जना मात्रै नयाँ आउने सम्भावना छ। विधानले समावेशी हुनुपर्ने भनेका कारण महिला, दलित, जनजाति, मधेसीलगायतलाई समेट्नुपर्ने अवस्था छ। त्यसका लागि दलितबाट छविलाल विश्वकर्मा, मधेसीबाट रघुवीर महासेठ, महिलाबाट पद्माकुमारी अर्याल, डा शिवमाया तुम्बाहाङफे, डा विन्दा पाण्डे, राधा ज्ञवालीमध्ये आउन सक्ने सम्भावना छ। यस्तै, विष्णु रिमाल, खगराज अधिकारी, लालबाबु पण्डित, टोपबहादुर रायमाझी, लेखराज भट्ट, प्रभु साहलगायत सचिवका दाबेदार देखिएका छन्। रायमाझी, भट्टले उपाध्यक्ष नभए सचिवको आकांक्षा राखेका छन्। यसका साथै सचिवमा नयाँ अनुहारले पनि दाबी गरेका छन्। यस्तै, शेरधन राई, भानुभक्त ढकाल, पार्वत गुरुङ, शेरबहादुर तामाङ, कर्ण थापा, गोकुल बाँस्कोटा, कृष्णगोपाल श्रेष्ठ, मणि थापा, राजेन्द्रप्रसाद गौतम, ठाकुर गैरे, यज्ञराज सुनुवार, अरुण नेपाल, डोरमणि पौडेल, यमलाल कँडेल, हिक्मत कार्की, विशाल भट्टराईलगायत पनि सचिव पदका आकांक्षी देखिएका छन्। तर, उम्मेदवारी घोषणा गर्न भने धेरैले अध्यक्ष केपी शर्मा ओलीकै मुख ताकिरहेका छन्। यद्यपि, भित्रभित्रै तयारी भने गरिरहेका नेताहरूको भनाइ छ। ओलीनिकट महेश बस्नेतले भने पत्रकार सम्मेलन गरी उम्मेदवार बन्ने घोषणा गरेका छन्। उनले अध्यक्ष ओलीबाट संकेत गर्ने वा आशीर्वाद दिने अवस्था नरहेको स्पष्ट पारे। सबैलाई वस्तुस्थितिको विश्लेषण गरी अगाडि बढ्न सुझाव दिनुभएजस्तो लाग्छ, उनले भने, मेरो हकमा उहाँको सधैं सदासयता छँदै छ। भोलि त्यस्तो अवस्था आयो भने मैले पक्कै पनि उहाँले शुभेच्छा दिनुहुनेछ। नेता नेपालले सहमति गर्ने प्रत्यन्त भइरहेको बताए। अधिकतम सहमित गर्ने प्रत्यन्न भइरहेको छ, नेपालले भने, कोहीले जित्ने हार्ने नहोस्, अन्तिममा पनि सहमति भएन भने हार्दिकतापूर्वक लोकतान्त्रिक प्रणालीबाट नेतृत्व चयन गर्छौं। नेता सुनुवारले लोकतान्त्रिक विधि होस् वा सर्वसम्मत सबैलाई सँगै लगेर न्याय दिनुपर्ने बताए। एमालेविरुद्ध चौतर्फी घेराबन्दी भएकाले सर्वसम्मत नेतृत्व चयन गर्नु सबैभन्दा राम्रो विकल्प रहेको उनको भनाइ छ। पार्टीप्रति अहिले बाह्य चुनौती र घेराबन्दी छ। यो बेला सुदृढ एकताका लागि सर्वसम्मत नेतृत्व नै आजको जबरजस्त आवश्यकता हो, उनले भने, तर, सर्वसम्मत सही हुनुपर्छ, सामाजिक बनोटअनुसार नै पार्टी देखिनुपर्छ। उपाध्यक्षमा को को ? एमालेको आसान्न महाधिवेशनमा उपाध्यक्ष पदमा पनि दाबेदार बढ्दै छन्। विधानमा एक वरिष्ठ उपाध्यक्ष र चार उपाध्यक्षको व्यवस्था छ। वरिष्ठ उपाध्यक्षमा महासचिव ईश्वर पोखरेल प्रबल दाबेदार देखिएका छन््। उनका अतिरिक्त संसदीय दलका उपनेता सुवास नेम्बाङले वरिष्ठ उपाध्यक्षका लड्ने संकेत गरेका छन्। वरिष्ठ नभए उपाध्यक्षमा नेम्बाङको सम्भावना प्रबल छ। नवौं महाधिवेशनबाट विद्यादेवी भण्डारी, वामदेव गौतम, भीम रावल, अष्टलक्ष्मी शाक्य, युवराज ज्ञवाली उपाध्यक्ष निर्वाचित भएका थिए। जसमा गौतम एमालेबाट टाढा छन्। रावलले अध्यक्षमा उम्मेदवारी घोषणा गरेका छन्। शाक्य र ज्ञवाली उपाध्यक्ष दोहोरिन चाहन्छन्। महिला एक मात्र भएकाले शाक्यको सम्भावना प्रबल छ। ज्ञवालीको पनि व्यवस्थापन गर्नुपर्ने चुनौती छ। उनलाई अनुशासन आयोग वा अन्य कुनै स्थानमा व्यवस्थापन गर्न खोजेको जनाइएको छ। महाधिवेशन आयोजक समितिका संयोजक रामबहादुर थापा पनि उपाध्यक्ष पदमा प्रबल दाबेदार हुन्। स्थायी समिति सदस्य रघुजी पन्त, गण्डकी प्रदेश इन्चार्ज किरण गुरुङ र प्रदेश १ का अध्यक्ष देवराज घिमिरेले पनि उपाध्यक्षमा दाबी गरेका छन्। सचिव पृथ्वीसुब्बा गुरुङ, स्थायी समिति सदस्य सुरेन्द्र पाण्डे महासचिव नभए उपाध्यक्षमा आकांक्षी देखिएका छन्। नवौं महाधिवेशनमा उपाध्यक्षमा पराजित लालबाबु पण्डितले पनि उपाध्यक्ष वा पदाधिकारीमा दाबी गरेका छन्। टोपबहादुर रायमाझी र लेखराज भट्टले उपाध्यक्ष इच्छा देखाएका छन्। पुराना नेता घिमिरेले समकालीन नेता र कार्यकर्तासँगको सल्लाहमा उपाध्यक्षमा दाबी प्रस्तुत गरेको बताए। २७ वर्षदेखि निरन्तर पार्टीको केन्द्रीय सदस्य छु। विगतमा समकालीन साथीहरूलाई पदाधिकारीमा सहयोग गरेँ, उनले भने, अब मलाई सहयोग गर्नुहुन्छ भन्नेमा विश्वस्त छु। उनी चौथो महाधिवेशनबाट प्रतिनिधि र पाँचौं महाधिवेशनदेखि निरन्तर केन्द्रीय सदस्य छन्। माओवादीसँग पार्टी एकीकरण भई नेकपा बनेपछि उनले प्रदेश १ अध्यक्षको जिम्मेवारी पाएका थिए। उनी मेची अञ्चल इन्चार्ज भएका बेला २०५१ सालमा मेचीका सबै निर्वाचन क्षेत्रबाट एमालेले चुनाव जितेको थियो। पार्टीले हालसम्म दिएका सबै जिम्मेवारी मैले सफलतापूर्वक निभाएको छु। उमेर, पार्टीमा गरेको लगानी, निष्ठा, इमान्दारिता र क्षमताको हिसाबले अब पदाधिकारीमा बसेर काम गर्नुपर्छ भनेर उपाध्यक्षमा दावेदारी प्रस्तुत गरेको हुँ, उनले भने। एमालेले दसौं महाधिवेशनलाई सहमतिको महाधिवेशन बनाउने भनिरहेको समयमा आफ्नो उम्मेदवारीले सहमतिको वातावरण बनाउन सहज हुने उनको भनाइ छ।"
तालिबानको कब्जापछि २५७ मिडिया बन्द,"काबुल : अफगानिस्तानको राजधानी काबुललाई नियन्त्रण गरेको १०० दिनमा २ सय ५७ सञ्चारमाध्यम बन्द भएका छन्। नेहाद रसानाएअफगानिस्तान (एनएआई)ले बुधबार तालिबानले काबुल कब्जा गरेपछि सञ्चारमाध्यममा प्रतिबन्धका कारण कम्तीमा २ सय ५७ मिडिया आउटलेट बन्द भएको तथ्य सार्वजनिक गरेको हो। सञ्चालनमा रहेका सञ्चारमाध्यमले पनि अभिव्यक्ति स्वतन्त्रताका लागि काम गर्न नसकिरहेको उक्त संस्थाको अध्ययनले देखाएको छ। टोलो न्युजका अनुसार सञ्चारमाध्यम बन्द गर्दा मुद्रण, रेडियो र टीभी स्टेसनमा काम गर्ने ७० प्रतिशतभन्दा बढी सञ्चारकर्मीले रोजगारी गुमाएका छन्। उनीहरूमध्ये धेरै विदेश पलायन भएको जनाइएको छ। टोलो न्युजले एक पत्रकारको भनाइ उद्धृत गर्दै लेखेको छ, उनीहरू (इस्लामिक इमिरेट)ले संवाददाताका लागि काम गर्न भनेका थिए। तर, हामी यसबाट सकारात्मक परिणाम आउने देख्दैनौं। वरिष्ठ सञ्चारकर्मी अब्दुरकिब फयाजले हालै सूचनाको पहुँच सीमित भएको बताए। भने, सञ्चारमाध्यमलाई नियन्त्रण गर्न ल्याएको पछिल्लो नीतिले सञ्चारमाध्यमका गतिविधिमा प्रतिबन्धको चिन्ता बढाएको छ।"
रुकुम पश्चिमको कांग्रेस सभापतिमा पुनः प्रेमप्रकाश ओली,"जाजरकोट : नेपाली कांग्रेस रुकुम पश्चिमको जिल्ला सभापतिमा प्रेम प्रकाश ओली सर्वसम्मत चयन भएका छन्। नेपाली कांग्रेस रुकुमको सातौं जिल्ला अधिवेशनबाट उनी दोस्रो कार्यकालका लागि सभापति चयन भएका हुन्। उनी शसस्त्र द्धन्दको क्रममा माओवादीद्वारा हत्या गरिएका हरिभक्त ओलीका छोरा हुन्। उनी संस्थापन पक्षमा खुलेका थिए। २०७२ फागुनमा सम्पन्न छैठौ जिल्ला अधिवेशनमा चुनाव जितेर सभापति बनेका थिए। गत सोमबार अधिवेशनको उद्घाटनपछि सहमतिमार्फत नेतृत्व चयन गर्ने भन्दै नेताहरु छलफल केन्द्रित भएका थिए। मंगलबार भएको बन्द सत्रले पूर्व राज्यमन्त्री गोपाल जि जंग शाहको नेतृत्वमा सहमतिको लागि एक कार्यदल बनाएको थियो। उक्त कार्यदलले सभापतिसहित जिल्ला कार्यसमितिको सबै पदमा सर्वसहमतिमा नेतृत्व चयन गरेको हो। पार्टी उपसभापतिमा हर्कसिं खत्री र सुरतजंग मल्ल, सचिवमा परमेश्वर भण्डारी र तारक शाही चयन भएका छन्। सहसचिवमा यज्ञ बिष्ट र प्रेमबहादुर खड्का चयन भएका छन्। यसका साथै प्रदेश निर्वाचन क्षेत्र नं क को सभापतिमा महेन्द्र केसी र ख को सभापतिमा भद्रबहादुर बिष्टलाई सहमति गरिएको छ।"

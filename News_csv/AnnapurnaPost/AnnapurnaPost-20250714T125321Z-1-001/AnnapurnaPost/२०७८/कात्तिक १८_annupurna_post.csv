शीर्षक,विवरण
उपत्यकामा झिलिमिली बत्ती (फोटो),काठमाडौं : बिहीबार उज्यालोको पर्व तिहार अन्तर्गत लक्ष्मी पूजा गरी मनाइएको छ । लक्ष्मी पूजाका दिन काठमाडौं उपत्यका बत्तीले धपक्कै देखिएको छ । अन्नपूर्णकर्मी अशोक दुलाल र सुनिता डंगोलले उपत्यकामा देखिएको झिलिमिली बत्ती आफ्नो क्यामेरामा कैद गरेका छन् । हेर्नुहोस् केही तस्बिर :
फाइजर खोप खरिद प्रक्रिया अघि बढेको छ : स्वास्थ्य मन्त्रालय,काठमाडौं : स्वास्थ्य तथा जनसङ्ख्या मन्त्रालयले किशोरकिशोरीलाई लक्ष्य गरेर नेपाल सरकारले फाइजरको ६० लाख मात्रा खोप खरिद गर्ने प्रक्रिया अगाडि बढाएको जनाएको छ। विश्व बैंकको सहयोगमा फाइजरको ६० लाख मात्रा खोप खरिद गर्न स्वास्थ्य तथा जनसङ्ख्या मन्त्रालयले तयारी गरेको र यससम्बन्धी फाइल प्रधानमन्त्री तथा मन्त्रिपरिषद्को कार्यालयमा पठाउने तयारीमा रहेको मन्त्रालयका प्रवक्ता डा कृष्णप्रसाद पौडेलले जानकारी दिए। कोभिड१९ महामारीको रोकथाम तथा नियन्त्रणका लागि नेपाल सरकारले उच्च प्राथमिकता दिँदै आएको र कोरोनाविरुद्धको खोप अभियान पनि सञ्चालन गर्दै आएको बताउँदै प्रवक्ता डा पौडेलले आज विज्ञप्ति प्रकाशन गरेर खोप खरिद पक्रिया मन्त्रिपरिषद्मा नरोकिएको स्पष्ट गरेका छन्। साथै सो विज्ञप्तिमा खोप खरिद प्रक्रिया रोकिएको भन्ने समाचारमा कुनै सत्यता नरहेको पनि स्पष्ट गरिएको छ।
नेकपा (एस)को विदेश विभाग प्रमुखमा झलनाथ खनाल,"काठमाडौं : नेकपा (एकीकृत समाजवादी)को विदेश विभाग प्रमुखमा पूर्वप्रधानमन्त्री झलनाथ खनाल चयन भएका छन्। सो पार्टीका उपमहासचिव गङ्गालाल तुलाधरका अनुसार ११ सदस्यीय विदेश विभाग गठन गरिएको छ। विभागको उपप्रमुखमा प्रमेश हमाललाई जिम्मा दिइएको छ। यस्तै सदस्यहरुमा डा विजय पौडेल, मञ्जु यादव, मिलन तुलाधर, वाइपी सङ्ग्रौला, शङ्कर खतिवडा, मेटमणि चौधरी, लक्ष्मण पौडेल, सावित्रा भुसाल, श्रीनाथ बराल, शेरबहादुर कुँवर र हंशबहादुर शाही छन्। डा वेदुराम भुसाल प्रमुख रहनुभएको सङ्गठन विभाग गठन गरिएको छ। विभागको उपप्रमुखमा प्रकाश ज्वाला छन्। यस्तै, सदस्यमा अशोक कोइराला, बलदेव चौधरी सदस्य छन्। शिक्षा विभागको प्रमुखमा गङ्गालाल तुलाधर र लक्ष्मण केसी उपप्रमुख छन्। सदस्यहरुमा कमला तुलाधर, डा चन्द्र ढकाल, डा उद्धव पोखरेल, गुणाखर गैर र सरोज खतिवडा सदस्य छन्। पार्टीले विपद् व्यवस्थापन विभाग पनि गठन गरेको छ। विभागमा नेता तुलाधर नै प्रमुख छन्। सूर्यबहादुर थापा, आयाम पाण्डे, डा राजु थापा र विष्णु तिमिल्सना सदस्य छन्। गोविन्द कोइराला प्रमुख रहेका सहकारी विभागको उपप्रमुखमा टेकप्रसाद चौलागाईं छन्। सदस्यहरुमा नवराज अर्याल, माधवप्रसाद जिसी, ओमप्रताप राणा, देवराज न्यौपाने र किरण मोक्तान छन्। बुधबार सम्पन्न केन्द्रीय सचिवालयको बैठकबारे आज जानकारी दिँदै नेकपा(एस)ले वर्तमान सरकारका कामलाई अझै प्रभावकारी बनाउन गठबन्धनमा छलफल गर्ने निर्णय गरेको छ। पार्टीबाट सरकारमा पठाइएका मन्त्री तथा मुख्यमन्त्रीले पार्टीको नीति र निर्देशन अनुसार प्रभावकारी काम गर्ने, मन्त्री तथा मुख्यमन्त्रीको सल्लाहकारको नियुक्ति गर्दा राजकीय मामिला विभागको सिफारिसका आधारमा केन्द्रीय सचिवालयले निर्णय गरेर मात्रै गर्नुपर्नेमा जोड दिइएको छ। पार्टीमा आउन चाहिरहेका विभिन्न राजनीतिक समूह र व्यक्तिसँग वार्ता गर्न महासचिव डा वेदुराम भुसालको संयोजकत्वमा उपमहासचिव डा तुलाधर र डा विजयकुमार पौडेल सदस्य रहेको वार्ता टोली गठन गरिएको छ। यही कात्तिक २७ र २८ गते काठमाडौँमा केन्द्रीय कमिटीको दोस्रो बैठक बोलाइएको छ। पार्टीले आकर्षक नारा लेखिएका लाखौँ स्टिकर छापी जनतामा वितरण गरेर पार्टीको प्रचार गर्ने निर्णयसमेत बैठकले गरेको छ। मेलम्ची खानेपानी आयोजनाको मुहानमा बाढीले पुर्याएको क्षतिको मर्मत कार्य छिटोभन्दा छिटो सम्पन्न गरी काठमाडौँ उपत्यकामा खानेपानीको आपूर्ति गर्न सरकारलाई बैठकले आग्रह गरेको छ।"
माओवादीले पहिचानको मुद्दा छाडेको छैन : अध्यक्ष दाहाल,"काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डले आफ्नो पार्टीले पहिचानको मुद्दा नछाडेको बताए। नेपाल संवत् ११४२ का अवसरमा बिहीबार नेवाः मुक्ति मोर्चाले ललितपुरमा आयोजना गरेको शुभकामना आदानप्रदान कार्यक्रममा उनले संविधानसभामा पहिचानको सम्बन्धमा १२ बुँदे भिन्न मत राखिएको बताए। 'पहिचानको मुद्दा हामीले छाडेको होइन, संविधानमा पहिचानको मुद्दा सम्बोधन नभएकामा हाम्रो विरोध स्थापित गरेका छौँ', उनले भने। मुलुक र जनतालाई अधिकारसम्पन्न बनाएको देशीविदेशी प्रतिक्रियावादीलाई पटक्कै मन नपरेको उल्लेख गर्दै उनले उनीहरु अहिले माओवादीलाई कमजोर बनाउन लागि परेको बताए। 'माओवादी कमजोर हुँदा प्रतिक्रियावादीले कसरी टाउको उठाउँदा रहेछन् भन्ने देखियो, परिवर्तन उल्ट्याउन र प्रतिक्रान्ति गर्न खोज्दा रहेछन्। त्यो देखेर हामी झस्क्यौँ र सडकमा पनि गयौँ, जनताको बलमा प्रतिगामी कदमलाई परास्त गर्यौँ', उनले भने। देशलाई समाजवादी मुलुकतर्फ लैजाने क्रान्तिकारी पार्टी निर्माणको अभियानमा आफू जुटेको उल्लेख गर्दै उनले आगामी राष्ट्रिय सम्मेलनमार्फत पार्टीलाई क्रान्तिकारी ढङ्गले अगाडि बढाउने बताए। 'हामीले फेरि एकपटक उत्पीडित वर्ग समुदायका मुद्दा र समाजवादी क्रान्तिको रणनीतिलाई लागू गर्न नयाँ ढङ्गको क्रान्तिकारी पार्टी बनाइछाड्ने सङ्कल्प गरेका छौँ', उनले भने, 'त्यसका निम्ति जरुरी पर्छ भने जस्तोसुकै आन्दोलन गर्न पनि पछि नपर्ने सङ्कल्पमा पार्टी छ।' पार्टीले जिम्मेवारी लिएको मन्त्रालयकातर्फबाट जनतालाई राहत दिइएको जानकारी दिँदै जनताका समस्या समाधानका लागि पार्टी प्रतिबद्ध रहेको बताए।"
पोखराको लेकसाइडमा १४औँ भाइटीका महोत्सव हुने,पोखरा : पश्चिमाञ्चल होटल सङ्घ पोखराले तिहारका अवसरमा आगामी शनिबार १४औँ भाइटिका महोत्सव२०७८ आयोजना गर्ने भएको छ। पर्यटकीय नगरी पोखराको लेकसाइडस्थित मम्स गार्डेन रिसोर्टमा महोत्सवको आयोजना गरिने भएको हो। संस्कृतिका माध्यमबाट पर्यटन प्रवर्द्धन गर्दै कोभिड महामारीबीच पनि पर्यटन क्षेत्रमा आशा छर्ने लक्ष्यका साथ महोत्सव आयोजना गर्ने तयारी भइरहेको सङ्घका अध्यक्ष लक्ष्मण सुवेदीले जानकारी दिए। कोभिड१९ का कारण पर्यटन क्षेत्र निकै मारमा परेको भन्दै सुवेदीले आपसी भाइचारा अभिवृद्धि गर्दै पर्यटन प्रवर्द्धनमा महोत्सवले सघाउ पुर्याउने विश्वास व्यक्त गरे। कार्यक्रम टीकाको दिन अपरान्ह् २ बजेर ३० मिनेटमा सुरु गरिने जनाएको छ। विगत दुई वर्षदेखि यस्तो महोत्सव हुन नसकेकोमा यस पटक १४औँ भाइटीका महोत्सवको रुपमा विदेशी पर्यटकलाई टीका लगाउने कार्यक्रम राखिएको महोत्सवका संयोजक एवं सङ्घका प्रथम उपाध्यक्ष दीपक श्रेष्ठको भनाइ छ। महोत्सवका २० भन्दा बढी विदेशी पर्यटक सहभागी हुने अपेक्षा राखिएको छ।
रामकुमार राई प्रथम स्मृति भलिबल प्रतियोगिताको उपाधि य्यूँलाई,"खोटाङ : खोटाङको बोपुङमा भएको रामकुमार राई प्रथम स्मृति भलिबल प्रतियोगिताको उपाधि भोजपुरको य्यूँ८ ले जितेको छ। बुधबार सम्पन्न खेलमा य्यूँ८ ले बोपुङ२ लाई पराजित गर्दै उपाधिमा कब्जा जमाएको हो। बुधबार भएको फाइनलमा य्यूँ८ ले ३० को साझो सेटमा बोपुङ२ लाई पराजित गरेको हो। उसले २५२३, २५२० र २५१७ को सोझो सेटमा पाराजित गर्दै उपाधि जितेको हो। उपाधि जितेको य्यूँ८ ले नगद ५१ हजार १११ सहित मेडल तथा प्रमाणपत्र प्राप्त गर्यो। त्यस्तै दोस्रो भएको बोपुङ२ ले ३१ हजार १११ नगद, मेडल र प्रमाणपत्र तथा तेस्रो भएको वासिङथर्पु६ ले २१ हजार १११ नगद, मेडल र प्रमाणपत्र प्राप्त गर्यो। शनिबारदेखि सुरु प्रतियोगितामा खोटाङ, भोजपुर र उदयपुरका गरी ३२ टिमले सहभागिता जनाएका थिए। प्रतियोगितामा गायक राजेशपायल राई, इशान राईलगायतका कलाकारले गीत मार्फत् मनोरञ्जनसमेत गराएका थिए। रामकुमार राई युवा समाजसेवी हुन्। गत वर्ष करेन्ट लागेर उनको निधन भएको थियो।"
विश्वकप क्रिकेट छनोटको तयारी गर्न नेपाली टोली बङ्गलादेशतर्फ,"काठमाडौं : आईसीसी महिला टी२० विश्वकप क्रिकेटको छनोट प्रतियोगिताको तयारीका लागि नेपाली टोली बिहीबार बङ्गलादेश प्रस्थान गरेको छ। नेपाली टोलीले बङ्गलादेशमा एक साता तयारी गर्ने छ। बङ्गलादेशमा रहँदा नेपाली टोलीले चार अभ्यास खेल खेल्ने नेपाल क्रिकेट संघ (क्यान)का अध्यक्ष चतुरबहादुर चन्दले जानकारी दिए। नेपाली टोलीले यही कात्तिक २५ गतेसम्म बङ्गलादेशमा अभ्यास गर्ने छ। नेपाली टोलीको कप्तानी रुबिना क्षेत्रीले गरेकी छन्। टोलीका अन्य खेलाडीमा सीता रानामगर, करुणा भण्डारी, डली भट्ट, इन्दु बर्मा, सरिता मगर, ज्योति पाण्डे, सरस्वती चौधरी, काजल श्रेष्ठ, सवनम राई, कविता कुँवर, अप्सरी वेगम, कविता जोशी र संगीता राई रहेका छन्। यस्तै सरस्वती जीएम, रोमा थापा, अस्मिना कर्माचार्य र ममता चौधरीलाई वैकल्पिक खेलाडीका रुपमा राखिएको छ। नेपाली टोलीको प्रशिक्षकमा जगत टमाटा र व्यवस्थापकमा जयन्ती भट्ट रहेकी छन्। आईसीसी महिला टी२० विश्वकप क्रिकेटको छनोट प्रतियोगिता आगामी मङ्सिर ३ देखि १३ गतेसम्म युनाईटेड अरब इमिरेटस् (युएई) मा हुनेछ। उक्त प्रतियोगितामा नेपालसहित युएई, भुटान, कुवेत, हङकङ र मलेसियाले प्रतिष्पर्धा गर्नेछन्। नेपालले पहिलो खेल मङ्सिर ६ गते हङकङसँग, दोस्रो खेल मङ्सिर सात गते भुटानसँग, तेस्रो खेल मङ्सिर नौ गते कुवेतसँग, चौथो खेल मङ्सिर १० गते मलेसियासँग तथा पाँचौँ खेल मङ्सिर १२ गते युएईविरुद्ध खेल्ने तय भएको छ। प्रतियोगिताको शीर्ष टोली आगामी वर्ष हुने ग्लोबल क्वालिफायरका लागि छनोट हुनेछ।"
"झिलिमिली तिहार, झिलिमिली संसार","काठमाडौं : नेपालीका घरघरमा तिहार भित्रिसकेको छ। कोरोना महामारीको अन्त्य भइनसके पनि झिलिमिलीको यो पर्व हर्षोल्लासपूर्वक मनाउने देखिएको छ। बजारमा तिहार लक्षित किनमेल बढेको छ। भाइमसलालगायत सामानको आयात विगतको तुलनामा वृद्धि भएको छ। तर, यस्ता चाडपर्व मनाउँदा स्वास्थ्य मापदण्डको पूर्ण परिपालना गर्न स्थानीय प्रशासनहरूले अपिल गरेका छन्। गत वर्ष तिहारमा कोरोना महामारी उत्कर्षमा रहँदा सुनचाँदीको कारोबार न्यून थियो। यो वर्ष भने कोभिडअघिको समयभन्दा कारोबार सुध्रिएको नेपाल सुनचाँदी व्यवसायी महासंघका अध्यक्ष मणिकरत्न शाक्य बताउँछन्। अध्यक्ष शाक्यका अनुसार धनतेरसकै दिन मंगलबार ५० किलो सुन र २ हजार किलो चाँदी कारोबार भएको छ। सुन करिब ४० करोड र चाँदी करिब २२ करोड रुपैयाँको कारोबार भएको उनको भनाइ छ। मंगलबार सुन प्रतितोला ९२ हजार र चाँदी १२ सय ५० रुपैयाँ थियो। पहिला धनतेरसका दिन १५ सय किलोजति चाँदी र ४० देखि ५० को हाराहारीमा सुनका गहना कारोबार हुन्थ्यो, अध्यक्ष शाक्य भन्छन्। तिहारमा अर्को ठूलो कारोबार भने लक्ष्मीपूजाका दिन हुन्छ। यो वर्ष ३५ देखि ४० किलो सुन र १ हजार किलो चाँदीका सामानको कारोबार हुने अनुमान महासंघको छ। लक्ष्मीपूजाका दिन ४० देखि ४५ करोडको कारोबार हुन सक्ने शाक्य बताउँछन्। यो वर्ष तिहारमा १ अर्ब रुपैयाँभन्दा बढीको सुनचाँदीको कारोबार हुने अनुमान महासंघको छ। सामान्य समयमा सुन दैनिक ३० किलो र चाँदी १ हजार किलो कारोबार हुँदै आएको छ। महासंघका अनुसार अघिल्लो आर्थिक वर्षमा १ खर्ब बराबरको कारोबार भएको थियो। तिहारमा सुनचाँदीका गरगहना तथा सामान जोड्ने चलन बढ्दो छ। सुनचाँदी खरिद गर्दा धनकी देवी लक्ष्मीको बास हुने र दरिद्रपना घटेर जाने विश्वास गरिन्छ। धनतेरसका दिन सुनका गरगहना, चाँदीका मूर्ति, भाँडाकुडा, असर्फी बिक्री हुन्छन्। २० करोड रुपैयाँको झिलिमिली बत्ती तिहारको रौनक उज्यालो र झिलिमिली बत्ती हो। केही वर्षयता माटोको दियोको बदलामा विद्युतीय झिलिमिली बत्तीको प्रयोग बढ्दो छ। विशेषगरी सहरी क्षेत्रका घर, पसललगायत व्यावसायिक प्रतिष्ठानहरू बत्तीले सजाइएका छन्। एकप्रकारले बत्ती नबालेसम्म तिहार आएजस्तै हुन्न। यो वर्ष २० करोड रुपैयाँभन्दा बढीको झिलिमिली बत्ती आयात गरिएको नेपाल विद्युतीय व्यवसायी महासंघका अध्यक्ष सुदर्शन पौडेल बताउँछन्। तर, कोभिडको समयभन्दा ४० प्रतिशतले घटेको छ। बत्ती बाल्ने चलन बढेको भए पनि कोभिडले क्रयशक्ति कमजोर हुनु, लिडजन्य बत्ती टिकाउ हुनु, होटल तथा रेष्टुँरा कम सञ्चालन हुनुले मागसँगै आयात घटेको अध्यक्ष पौडेलको भनाइ छ। मूल्य भने ४० प्रतिशतसम्म बढेको जनाइएको छ। तिहारमा बालिने बत्ती अधिकांश लिडजन्य रोप लाइट हुन्छ। यस्ता सामान शतप्रतिशत चीनबाट आयात हुँदै आएका छन्। साढे १८ लाख माला आवश्यक तिहारमा सयपत्री र मखमली फूलका मालाकोे मौलिक र सांस्कृतिक महत्व छ। लक्ष्मीपूजाका दिन सयपत्रीका मालाले घर, पसल सिंगार्ने गरिन्छ। यो वर्ष तिहारमा १० करोड रुपैयाँबराबरको साढे १८ लाख माला आवश्यक हुने अनुमान पुष्प व्यसाय संघ नेपालको छ। जसमा साढे १५ लाख माला सयपत्रीको माग रहेको संघका अध्यक्ष मीनबहादुर तामाङ बताउँछन्। त्यसमध्ये साढे २ लाख माला भारतबाट आयात हुने तामाङको भनाइ छ। उनका अनुसार यो वर्ष करिब डेढ करोड रुपैयाँको सयपत्री फूल भारतबाट आयात हुनेछ। यो माला १ मिटरको हो। कोभिडअघिको समयमा भने तिहारमा २२ लाख मालाको खपत भएको थियो। भाइटीकाका लागि ३ लाख गोदावरी र मखमली मालाको माग रहने संघले जनाएको छ। आन्तरिक उत्पादनले नै मखमली मालाको माग धान्ने गर्छ, तामाङ भन्छन्। तस्बिर :अशोक दुलाल बजारमा पाइने मालाहरूमा नेपाली फूलकोे मूल्य औसत ९० रुपैयाँ र भारतीय मालाको औसत मूल्य ६० रुपैयाँसम्म रहेको संघले जनाएको छ। भारतीय मालाको बिक्री मूल्यबराबर उत्पादन मूल्य महँगो हुँदा नेपाली माला ओझलमा पर्दै आएको तामाङको भनाइ छ। मखमलीको औसत मूल्य ४० रुपैयाँसम्म छ। नेपाली बजारमा भारतको कलकत्ते सयपत्री, अफ्रिकन सयपत्री र नेपाली स्थानीय जातको सयपत्री गरी तीन प्रकारका सयपत्री माला किनबेच हुँदै आइरहेको छ। नेपालका काठमाडौं, भक्तपुर, ललितपुर, काभ्रे, चितवन, मकवानपुर र लुम्बिनी प्रदेशका सबै ठाउँमा सयपत्रीको व्यावसायिक खेती हुँदै आएको छ। भाइमसलामा आयातकै भर सुपाडी मात्रै साढे १ अर्बको भित्रियो हामी तिहारमा ओखर, काजु, बदाम, नरिवल, छोकडा, सुपारी, किसमिसलगायत ड्राइफुडलाई भाइमसलाका रूपमा अधिक प्रयोग गर्छौं। यसकारण बजारमा यस्ता वस्तुको माग बढी हुने गरेको छ। जसमा ओखरको प्रयोग बढी हुन्छ। भाइमसला पाकेटमा दाँते राखिन्छ। दाजुभाइको जीवनमा सबै विघ्न बाधा हटुन भनेर घरको संघारमा हाडे ओखर फुटाइन्छ। यसको आयात गत वर्षको तुलनामा २८०७ प्रतिशतले बढेको छ। आर्थिक वर्ष २०७८७९ असोजसम्म ६ लाख ६५ हजार ७ सय १० किलो आयात भएको छ। गत आवमा ५ लाख १९ हजार ८ सय १७ किलो हाराहारी ओखर आयात भएको थियो। मूल्यको आधारमा चालू आव १९ करोड ७५ लाख रुपैयाँ बराबरको हो। यो गत वर्षको तुलनामा १७७२ प्रतिशतले बढी हो। गत वर्ष १६ करोड ७८ लाख १३ हजार रुपैयाँबराबर थियो। तिहार विशेष: यसरी बनाउनुहोस् मुलाको अचार (विधिसहित) मिठा बनाउन भ्याईनभ्याई तिहार लक्षित अनुगमन : बजारमा छ्याप्छ्याप्ती अखाद्य मिठाइ स्वास्थ्यमा गम्भीर खेलबाड: मिठाइमा म्याद गुज्रिएको रङको प्रयोग नेपाली सेनाले मनायो कुकुर तिहार (फोटोफिचर) तिहारको महिमा र आधुनिकता कोरोना जोखिमः तिहारमा यात्रा गर्दा कसरी सुरक्षित हुने ? तिहारको तेस्रो दिन आज, लक्ष्मी पूजा गरि मनाइँदै रङ्गी विरङ्गी मिठाइप्रति कसरी सजग हुने ? बदाम, अलमन्डको आयात गत वर्षभन्दा ६८१२ प्रतिशतले वृद्धि भएको छ। यसपटक ६ लाख ३१ हजार ६ सय किलो आयात भएको छ। गत वर्ष ३ लाख ७५ हजार ६७३ किलो आयात भएको थियो। मूल्यको आधारमा यस पटक यस्तो मसला ३८ करोड ५७ लाख ४२ हजार रुपैयाँ बराबरको आयात भएको छ। गत वर्ष २९ करोड ४१ लाख रुपैंयाँ बराबरको आयात भएको छ। तिहारलक्षित काजु ३९ करोड ७१ लाख रुपैयाँ बराबरको ४ लाख ८४ हजार ७ सय ७३ किलो नेपाल भित्रिएको छ। गत वर्ष यो परिमाण ३ लाख ७५ हजार ६ सय ७३ किलो अर्थात् ३६ करोड ७६ लाख रुपैयाँ बराबरको थियो। पिस्ताको आयात पनि राम्रै देखिएको छ। भन्सार विभागको तथ्यांकअनुसार गत आवे ६८ हजार ४९५ रुपैयाँ बराबरको ५१ किलो आयात भएको थियो। तर, अहिले बढेर ६ हजार ७ सय ७१ किलो ७१ लख ८४ हजार ९९ रुपैयाँ बराबरको आयात भएको छ। सुपारी आयात गत वर्षभन्दा ह्वात्तै बढेको छ। यसपटक १ अर्ब ४७ करोड २९ लाख रुपैयाँ बराबरको ७५ लाख ७१ हजार ६ सय ५५ किलो सुपारी भित्रिएको छ। यो परिमाण गत वर्ष १७ करोड १० लाख २६ हजार ५ सय ४८ रुपैयाँ बराबरको १२ लाख ८६ हजार ८ सय किलो थियो। भाइमसलामा बढी प्रयोग हुनेमध्ये नरिवल र किसमिस पनि हुन्। तिहारका लागि चालू आवको असोज मसान्तम्ममा नरीवल ३२ करोड ६४ लाख रुपैंयाँ हाराहारीमा ३९ लाख ८१ हजार किलो भित्रिएको छ। यस्तै किसमिस ११ करोड ४६ लाख ३२ हजार रुपैयाँ हाराहारीमा ५ लाख ३२ हजार ३१२ किलोग्राम बराबरको आयात भएको छ। भित्रियो अर्बौंको फलफूल फलफूल अधिकांशले दैनिक रूपमै उपभोग गर्छन्। तर, तिहारमा चेलीबेटीले दाजुभाइलाई सेलरोटी, भाइमसला, मिठाई, कपडालगायतसँगै फलफूल दिने गर्छन् । यसकारण पनि यो बेला अन्य अवस्थाभन्दा फलफूलको माग बढी हुन्छ। भन्सार विभागको तथ्यांककै आधारमा स्याउ, नास्पाती र श्रीफल मात्रै २ अर्ब १३ करोड ५९ लाख रुपैयाँको आयात भएको छ। यो २ करोड ७६ लाख ८८ हजार २५० किलो हो। केरा, सुन्तला, अजिर, भुइँकटहर, अम्बा, अंगुर, तरबुजा, मेवालगायत फलफूलको आयात पनि बढेको छ। यसबीच १८ करोड ७९ किलो हाराहारी केरा, २८ लाख ७१ हजार किलो सुन्तला, २२ हजार किलो अजिर, १९ लाख ८१ हजार किलो भुइँकटहर, ८४ हजार १३ हजार किलो अम्बा आयात भएको विभागको तथ्यांकमा उल्लेख छ। तासको आयात झन्डै १४ प्रतिशतले बढ्यो आफन्त, साथीभाइको जमघट हुने चाडपर्वमा तास खेलीन्छ। मनोरञ्जनका रूपमा तास खेल अधिक प्रयोग हुन्छ। यसरी प्रयोग हुने तासको आयात पनि तिहार लक्षित भएरै गत वर्षभन्दा १३४६ प्रतिशतले वृद्धि भएको छ। यसपटक ८ करोड ७२ लाख ४० हजार ९९१ रुपैयाँ बराबरको ४ लाख ३३ हजार हाराहारीको संख्यामा आयात भएको छ। गत वर्ष सोही अवधिमा ७ करोड ९५ लाख रुपैयाँ बराबरको ३८ लाख १६ हजार ३ सय १७ गोटा आयात भएको थियो।"
"पाल्पामा बढ्यो फूल खेती, तिहारमा स्थानीय फूलको माला","तानसेन : पहिला घरघरमा मात्र प्रयोग हुँदै आएको फूल र मालाको पाल्पामा व्यवसाय सुरु भएको छ। माग बढेपछि पाल्पामा व्यवसायिक फूल खेती बढ्दै गएको हो। घरयासी पूजाआजा, विवाह, वर्तबन्धको लागि मात्र प्रयोग हुँदै आएको फूल मालाको प्रयोग बढ्दै गएपछि पाल्पामा व्यवसायिक रुपमा फूल खेती बढेको हो। विगतमा पाल्पामा बाहिरी जिल्लाबाट फूल र माला आउने गरेको थियो। यो वर्ष भने जिल्लामा उत्पादित फूल र मालाले बजार धानेको छ। व्यबसायिक फूल उत्पादनमा स्थानीय सरकारदेखि प्रदेश सरकारले विभिन्न किसिमको सहयोग गरेकोले यसतर्फ आर्कषण बढेको हो। स्थानीय सरकारको सहयोगपछि तानसेनका महिलाले पुष्प महिला समुह गठन गरी फूल खेती गर्दै आएका छन्। फूल खेती गर्न सजिलो र आम्दानी राम्रो हुने भए पनि यस वर्ष बेमौसमी वर्षाले फूलमा क्षति पुर्याउँदा २० हजार मालाको माग आए पनि बिक्री गर्न नपाएको पुष्प महिला समुहकी अध्यक्ष प्रतिक्षा गाहा सिंजालीले बताइन्। समुहले प्रति माला एक सय रुपैयाँमा बिक्री गर्दै आएको छ। तानसेनका नगरपालिको प्रत्येक वडा वडामा पुष्प महिला समुहले फूल खेती गर्दै आएको छ। गाउँघरको खेतबारी, कान्लामा फूल खेती फष्टाएको छ। फूल र मालाको अडर राम्रो आएकोले ७० प्रतिशत फूल तिहारमै बिक्री हुने तानसेन १० की फूल खेती कृषक सितादेवी आलेले बताइन्। पाल्पाको रामपुर, मागागढीको सराइ, बगनासकालीको आर्यभञ्ज्याङ्ग क्षेत्रमा व्यवसायिक रुपमा फूल खेती हुँदै आएको छ। मर्दा पर्दादेखि मानिसका हरेक शुभ कार्यमा फूल र मालाको प्रयोग बढ्दै गएकोले पुष्पखेतीमा स्थानीय सरकार चासो दिएका छन्। पाल्पामा चिसो मौसम भएकोले १२ महिना फूल खेती गर्न सकिन्छ।"
एमसिसीबारे सत्य बोल्न डराउनु हुँदैन : डा महत,"काठमाडौं : नेपाली कांग्रेसका सहमहामन्त्री डा प्रकाशशरण महतले अमेरिकी अनुदानमा आधारित एमसिसी सम्झौताका विषयमा सत्य बोल्न कोही पनि डराउन नहुने बताएका छन्। विर्तामोडस्थित कांग्रेसको पार्टी कार्यालयमा बिहीबार आयोजित कार्यकर्ता भेटघाट कार्यक्रममा उनले एमसिसीका विषयमा कांग्रेसका नेता र कार्यकर्ता पनि बोल्न डराउने गरेको उल्लेख गरे। भारत, चीन, कोरिया, जापान, युरोपियन युनियनलगायतबाट नेपाललाई वर्षेनी अनुदान र ऋणमा आधारित सहयोग प्राप्त हुने गरेको उल्लेख गर्दै सहमहामन्त्री महतले अमेरिकाले दिने सहयोगमा फरक मापदण्ड र नीति अख्तियार गर्न नहुने बताए। सबै मित्रराष्ट्रसँगको परराष्ट्र नीति समान हुनुपर्नेमा उनको जोड थियो। एमसिसीमार्फत अमेरिकाले दिने सहयोग ऋण नभएर अनुदान भएको उनले स्पष्ट पार्नुभयो। विद्युतीय ट्रान्समिसन लाइन, सडक जस्ता महत्वपूर्ण पूर्वाधार निर्माणमा आउने सहयोग नेपालले स्वीकार गर्नुपर्ने नेता महतको धारणा थियो। विदेशी सेना आउने, विदेशको कानून लागू हुने, सार्वभौमसत्ता सङ्कटमा पर्ने जस्ता गलत र हुँदै नभएका हल्ला चलाइएकाले एमसिसीबारे जनतालाई सत्य कुरा सुनाउन नेताहरुले आँट गर्नुपर्ने उनको भनाइ थियो। नेता महतले भारतीय जनता पार्टीको निमन्त्रणामा हालै भारत भ्रमणमा जाँदा सीमा समस्या र तुइन समस्याको समाधानका बारेमा खुलस्त रुपमा छलफल भएको जानकारी दिए। केपी ओली नेतृत्वको सरकारका पालामा भारतसँगका सम्झौताका विषयमा प्रष्ट कुरा र अडान राख्न नसकेको उनले आरोप लगाए। ओलीले सडक, मिडिया र जनतातिर फर्केर चर्को राष्ट्रवादी कुरा राखेर भ्रम छरेको डा महतको भनाइ थियो। सर्वोच्च अदालतमा भइरहेको विवादका विषयमा उनले स्वतन्त्र न्यायालय समस्या समाधानका लागि असफल भएमा व्यवस्थापिकाको हस्तक्षेप स्वाभाविकरुपमा निम्तिने बताए। 'राज्यका सबै अङ्ग स्वतन्त्र छन्, एउटाले आफ्नो समस्या समाधान गर्न सकेन र राज्य व्यवस्थामै अप्ठ्यारो अवस्था सिर्जना भएमा अर्को अङ्गको हस्तक्षेप अपरिहार्य हुन्छ', उनले भने। महामन्त्रीको उम्मेद्वार बन्ने सङ्केत डा महतले कांग्रेसको आसन्न १४औँ महाधिवेशनमा महामन्त्री पदको उम्मेद्वार बन्ने सङ्केत गरेका छन्। ताप्लेजुङको प्रसिद्ध शक्तिपीठ पाथिभरा मन्दिर पुगेर फर्किने क्रममा झापामा कार्यकर्तासँग भेटघाट गर्दै उनले लामो समय एउटै पदमा नबस्ने उल्लेख गर्दै सहमहामन्त्री पदको सह यसपाली हटाउने इच्छा भएको बताए। उनले छिटै महामन्त्री पदको उम्मेद्वारी घोषणा गर्ने बताए। कार्यक्रममा पार्टीका प्रवक्ता विश्वप्रकाश शर्मा सहभागी थिए। ताप्लेजुङबाट विर्तामोडस्थित पार्टी कार्यालयमा आउनुअघि डा महत महामन्त्रीको उम्मेद्वारी घोषणा गरेका प्रवक्ता शर्मालाई भेट्न मेचीनगरस्थित उनको निवास पुगेका थिए।"
"दिल्लीको वायु गुणस्तर अत्यन्तै नाजुक, कोभिड महामारीका कारण घट्यो मानिसको औसत आयु","कोभिड१९ महामारीका कारण मानिसको औसत आयु घटेको एक अध्ययनले देखाएको छ। बिहीबार स्काई न्यूजमा प्रकाशित समाचार अनुसार सो अध्ययनले कोभिडकै कारण २ करोड ८० वर्ष जीवन गुमेको छ। बिहीबार भारतको राजधानी दिल्लीमा वायुको गुणस्तर अत्यन्तै नाजुक बनेको समाचार भारतीय सञ्चारमाध्यमले लेखेका छन्। स्वास्थ्यलाई आवश्यक पर्ने सामान्य गुणस्तरभन्दा गुणस्तर निकै खस्किएको हो। यसैगरी युरोप कोरोना महामारीको इपिसेन्टर बनेको डब्लूएचओले बताएको समाचार बिहीबार प्रमुख बन्यो। प्रस्तुत छ, बिहीबार चर्चामा रहेका विश्वका केही प्रमुख खबरहरू : दिल्लीको वायु गुणस्तर अत्यन्तै नाजुक अवस्थामा नयाँ दिल्ली : बिहीबार भारतको राजधानी दिल्लीको वायु गुणस्तर अत्यन्तै नाजुक भएको बताइएको छ। हिन्दुस्तान टाइम्सका अनुसार बिहीबार दिउँसो दिल्लीको वायुको गुणस्तर निकै खस्किएको हो। दीवाली (दीपावली) का बेला वायुको गुणस्तर खस्किने चिन्ता भइरहेका बेला यसको गुणस्तर खराब भएको हो। अधिकारीहरूका अनुसार दिवालीमा पटकालगायत प्रदूषणमा सघाउ गर्ने वस्तु नपड्काए पनि वायुको गुणस्तर अझ घट्ने खतरा रहेको छ। यसअघि बुधबार पनि दिल्लीको वायु निकै खराब रहेको थियो। राष्ट्रिय प्रदूषण नियन्त्रण परिषद्का अनुसार बुधबार दिल्लीको औसत वायु गुणस्तर इन्डेक्स (एक्यूआई) ३१४ मापन गरिएको थियो। सो गुणस्तर बिहीबार ३०३ रहेको छ भने सोमबार २८१ मपन गरिएको थियो। सामान्यत: १०० भन्दा मुनि रहेको एक्यूआई स्वस्थकर मानिन्छ। १०० भन्दा माथिको एक्यूआई स्वास्थ्यका लागि खतरा हुन सक्छ। ००० युरोपमा कोभिड१९ संक्रमण दर गम्भीर अवस्थामा : विश्व स्वास्थ्य संगठन कोपनहेगन : विश्व स्वास्थ्य संगठन (डब्लूएचओ) ले युरोपमा पछिल्लो समय देखिएको कोरोना भाइरस संक्रमण दर गम्भीर चिन्ताको विषय भएको बताएको छ। संगठनको क्षेत्रीय कार्यालयले बिहीबार यस्तो बताएको हो। पछिल्लो समय बढिरहेको संक्रमणका कारण युरोपका मुलुकहरूले आउँदा केही साता गम्भीर चुनौतिको सामना गर्नुपर्ने अवस्था सिर्जना हुने समेत चेतावनी दिइएको छ। डा हान्स क्लजले पछिल्लो समय युरोपमा फैलिरहेको कोरोनाको गति तीव्र भएको भन्दै यो गम्भीर चिन्ताको विषय भएको बताएका छन्। हामी पुन: अर्को चरणको महामारी बढ्ने गम्भीर मोडमा पुगेका छौँ, डा क्लजले भनेका छन्, एक वर्ष पहिले जस्तै युरोप महामारीको इपिसेन्टर भएर आएको छ। ००० अमेरिकी दूतावासका कर्मचारीले स्वैच्छिक रूपमा इथोपिया छाड्न पाउने वासिङटन : इथोपियास्थित अमेरिकी दूतावासमा रहेका कर्मचारीले स्वैच्छिक रूपमा इथोपिया छाड्न सक्ने भएका छन्। पछिल्लो समय इथोपियामा बढ्दै गएको हिंसात्मक द्वन्द्वका कारण अमेरिकाले आफ्ना कर्मचारीलाई स्वैच्छिक रूपमा इथोपिया छाड्न अनुमति दिएको हो। यद्यपि आकस्मिक बाहेकका कर्मचारी तथा परिवारका सदस्यले मात्र इथोपिया छाड्न सक्ने बिहीबार जारी विज्ञप्तीमा भनिएको अलजजिराले लेखेको छ। यस्तो निर्णय अमेरिकाले बुधबार इथोपियाको अवस्था गम्भीर चिन्ताको विषय बनेको भनाइ सार्वजनिक गरेको एक दिनपछि नै आएको हो। विज्ञप्तीमा इथोपियाको भ्रमण अहिले सुरक्षित नभएको र त्यहाँको सरकारले इन्टरनेट, टेलिफोनलगायतका सेवाहरू बन्द गरेको भनिएको छ। पछिल्लो समय इथोपियामा गृहयुद्ध चर्किएको छ। उत्तरी क्षेत्रको टीग्रे समूहले राजधानी एडीस अबाबातर्फ आफूहरू बढेको बताएसँगै सरकारले संकटकाल घोषणा गरेको छ। ००० कोइलाको प्रयोग रोक्न १९० मुलुक र संघसंस्था सहमत लन्डन : जलवायु परिवर्तनका कारकमध्ये एक प्रमुख कोइलाको प्रयोग रोक्ने प्रतिवद्धता पत्रमा ४० बढी मुलुकसहित १९० संघसंस्थाले हस्ताक्षर गरेका छन्। स्कल्याण्डमा भएको कोप २६ सम्मेलनमा ती मुलुक र संस्थाहरूले कोइलाको प्रयोग रोक्ने सहमति गरेका हुन्। अन्तर्राष्ट्रिय सञ्चारमाध्यमका अनुसार कोइला प्रयोग हुने प्लान्ट बन्द गर्ने तथा नयाँ प्लान्टमा लगानी नगर्ने प्रतिवद्धता भएको हो। धनी राष्ट्रले कोइला प्रयोग हुने ऊर्जाका प्लान्टहरू सन् २०३० तथा गरिब मुलुकहरूले २०४० सम्ममा बन्द गर्ने प्रतिवद्धता गरेका हुन्। बीबीसीका अनुसार पोल्यान्ड, भियतनाम र चिलीलगायतका मुलुकले सो प्रतिवद्धतामा हस्ताक्षर गरेका छन्। तर धेरै कोइला प्रयोग हुने मुलुकहरू भारत, चीन र अस्ट्रेलियाले भने सो प्रतिवद्धतामा हस्ताक्षर नगरेको बताइएको छ। ००० कोभिड महामारीका कारण करिब ३ करोड वर्ष जीवन गुम्यो र औसत आयु घट्यो : अध्ययन लन्डन : कोरोना महामारीका कारण २ करोड ८० लाख वर्ष अतिरिक्त जीवन गुमेको एक अध्ययनले देखाएको छ। अक्स्फोर्ड विश्वविद्यालयका अनुसन्धानकर्ताहरूले गरेको अध्ययनअनुसार कोभिडका कारण ज्यान गुमाएका र सामान्य रूपमा बाँच्न सक्ने समयको हिसाब गर्दा सो समयावधि बराबर जीवनको समय गुमेको हो। सो अध्ययनका अनुसार कोरोना भाइरस संक्रमणका कारण अल्पायुमै मरेकाहरूको सामान्य आयु हिसाब गर्दा २ करोड ८० लाख वर्षको जीवन गुमेको हो। यसैगरी अध्ययनले कोरोना महामारीकै कारण मानिसको औसत आयु पनि घटेको देखाएको छ। अध्ययनकर्ताले ३७ मुलुकको तथ्याङ्क अध्ययन गरेर सो निष्कर्ष निकालेको स्काई न्यूजले समाचार लेखेको छ। अध्ययनका अनुसार न्यूजिल्यान्ड, ताइवान र नर्वेबाहेक सबै मुलुकको औसत आयु घटेको छ। बेलायतको औसत आयु एक वर्षले घटेको छ। रुस, अमेरिका र बुल्गेरियामा सबभन्दा बढी औसत आयु घटेको अध्ययनले देखाएको छ। ००० चिनियाँ भूतपूर्व उच्च अधिकारीमाथि यौन दुव्र्यवहारको आरोप बेइजिङ : चिनियाँ टेनिस स्टार खेलाडीले भूतपूर्व उच्च अधिकारीलाई यौन दुव्र्यवहारको आरोप लगाएकी छन् । ३५ वर्षीय टेनिस खेलाडी पेङ शुवाइले भूतपूर्व उच्च अधिकारीलाई यस्तो आरोप लगाएकी हुन् । सत्तारुढ कम्युनिस्ट पार्टीका नेता झाङ गाओलीले आफूमाथि तीन वर्ष पहिले यौन दुव्र्यवहार गरेको शुवाइले आरोप लगाएकी छिन् । शुवाइले मंगलबार राति सामाजिक सञ्जाल विबोमा यौन दुव्र्यवहार भएको बताएकी थिइन् । तर लगत्तै उनले आफ्नो पोस्ट् हटाएकी जनाइएको छ । ००० तिब्बती बालबालिकालाई मातृभाषा सिक्न चीनको रोक बेइजिङ : चीनको छिङहाइ प्रान्तका अधिकारीहरूले तिब्बती बालबालिकालाई आफ्नो मातृभाषाको कक्षा लिन रोक लगाएका छन्। चीनले तिब्बती बालबालिकाहरुलाई विद्यालयमा चिनियाँ भाषामा पठनपाठन गराइरहेका छन्। विद्यालय बिदा भएका बेला समेत आफ्नो मातृभाषा सिक्न छिङहाइ प्रान्तका अधिकारीहरूले तिब्बती बालबालिकाहरुलाई रोक लगाएका हुन्। विद्यालयमा आफ्नो मातृभाषा पढ्न नपाएपछि तिब्बती बालबालिकाहरुले बिदाको समयमा तिब्बती भाषा पढ्दै आएका थिए। चिनियाँ अधिकारीहरुले बिदाको समयमा समेत मातृभाषा पढ्नबाट रोक लगाएको रेडियो फ्री एसियमा (आरएफए) समाचार छ। उत्तरपूर्वी तिब्बतको आम्दो गाउँबाट एक स्थानीयले यो सूचना आरएफएलाई दिएका थिए। विद्यालय बन्द हुँदा कुनैपनि व्यक्ति वा संस्थालाई हिउँदको बिदामा तिब्बती भाषा सिकाउन वा अनौपचारिक कक्षा वा कार्यशाला सञ्चालन गर्न अनुमति छैन भन्दै चिनियाँ सरकारले स्थानीय प्रशासन र विद्यालयहरुलाई निर्देशन दिएको थियो। सरकारको आदेश उल्लंघन गरेको पाइएमा गम्भीर सजाय भोग्नुपर्ने स्थानीय सरकारले विद्यालय र शिक्षकहरुलाई चेतावनी दिएको छ। त्यहाँका तिब्बती समुदायहरुले तिब्बती भाषा मेटाउने प्रयासमा चीनले यस्तो कदम चालेको भन्दै आन्तरिक रुपमा विरोध जनाएका छन्।"
कुरु क्षेत्रको धाक कसैले नलगाए हुन्छः ओली,"भक्तपुरः नेकपा एमालेका अध्यक्ष केपी शर्मा ओलीले सरकारमा हुदा असाधारण काम गरेको बताएका छन् । भक्तपुरमा आयोजित एक कार्यक्रममा बोल्दै अध्यक्ष ओलीले भने, हामीले विकासका काम थुप्रै गयौं । मोटरेबल पुल, चौडा पक्कीबाटो निर्माण गरेका छौं । हुलाकी राजमार्ग पूर्वदेखि पश्चिमसम्म नयाँ ढंगले बनायौं । पुष्पकमल दाहालले भन्दा २५ वर्ष अघि आफूले गणतन्त्रको कुरा उठाएको ओलीको दावि छ । केही तत्वहरू अनेक प्रकारका झुठा, भ्रमपूर्ण कुरा फैलाइरहेका छन्, माओवादी केन्द्रका अध्यक्ष दाहालतर्फ लक्षित गर्दै ओलीले भने, कुरु क्षेत्र बनाउने भनेर धाक लगाएका छन् कसलाई तस्र्याएको ? नेपाल अब धर्म क्षेत्र हुन्छ । शान्ती क्षेत्र बन्छ । कुरु क्षेत्रको धाक नलगाए हुन्छ । हामीलाई देश बनाउनेसंग सरोकार छ । यसअघि माओवादी केन्द्रले चितवनको भरतपुरमा आयोजना गरेको कार्यक्रममा दाहालले राजनीतिक टक्कर र लडाइँले चितवन कुरुक्षेत्र बन्दै गएको टिप्पणी गरेका थिए । आफ्नो पार्टी राष्ट्र निर्माणको अभियानमा लागेको ओलीको भनाइ थियो । फरक प्रसंगमा ओलीले भने, पुर्वजहरुप्रति गर्व गर्नुपर्छ । उहाँहरुले संस्कृति र सभ्यताको सृजना गर्नुभयो । नेपाली भुमिबाट थुप्रै कुराको सुरुवात भएको छ । हाम्रो संस्कृति र पुरानो गौरबको संरक्षण र प्रवद्र्धन गर्न जरुरी छ । कार्यक्रममा ओलीले माटाको पाला बनाएका थिए । मध्यपुर थिमी नगरपालिकाले प्रकाशन गरेको गन्तव्य मध्यपुर थिमी नामक पुस्तकको विमोचन गर्दै ओलीले भने, मैले माटाको पाला बनाए । अर्को दिपावलीमा यो पाला प्रयोगमा ल्याउँछु । माटाका कुरा सबैभन्दा बलिया हुन्छन् । माटो धेरै पकायो ढुंगा भन्दा कडा हुन सक्छ । उनले भक्तपुर एउटा जिवित संग्रहालय भएको बताएका छन् । समृद्ध नेपाल सुखी नेपालीको राष्ट्रिय आकांक्षा बोकेर हरेक क्षेत्रबाट विकासका आयामहरु फैलाउने ओलीको भनाइ थियो ।"
रवीन्द्र मिश्र पक्षलाई निर्वाचन आयोगले दियो वैधता,"काठमाडौं : निर्वाचन आयोगले रवीन्द्र मिश्र पक्षलाई विवेकशील साझा पार्टीको वैधता दिएको छ । आयोगको बुधबार बसेको बैठकले यस्तो निर्णय गरेको हो । आयोगले जारी गरेको विज्ञप्तिमा भनिएको छ, मिति २०७८७१७ गतेको निर्णय बमोजिम त्यहाँ दलबाट पेश भए बमोजिम विवेकशील साझा पार्टीको विधान २०७८ र केन्द्रीय समितिमा हेरफेर भएको विवरण राजनीतिक दलसम्बन्धी ऐन, २०७३ को दफा ५१ र राजनीतिक दलसम्बन्धी नियमावली, २०७४ को नियम २५ बमोजिम अद्यावधिक गरी अभिलेखिकरण भएको व्यहोरा जानकारीको लागि अनुरोध छ। मिश्रको नेतृत्वमा बसेको केन्द्रीय समितिको बैठकले विधान संशोधन गरेको थियो । सो पार्टीले केन्द्रीय समिति १२४ सदस्यीय कायम गरेको थियो ।"
बिस्थापितको बिचल्ली,"फिदिम : कात्तिक २ को पहिरोले इलामको माङ्सेबुङ६ गौरीगाउँका चार जनाले ज्यान गुमाए। सबै परिवार विस्थापित भए। भागेर बाँचेका तर, घरबारविहीन भएका पीडितहरू शरणार्थी जस्तै जीवन बिताइरहेका छन्। पाँचथर र इलामको सीमावर्ती चिसोपानी बजारको भत्कन लागेको एउटा घरमा नौ परिवार विस्थापितले शरण लिएका छन्। सोमबार राति उनीहरू खाना खाने जमर्को गर्दै थिए। चिसो कुनामा दूधे बच्चा काखी च्यापेर एक महिला औषधि खाने तयारीमा थिइन्। छेउमा चार बालबालिका लुगलुग काँम्दै बसिरहेका थिए। सबैको अनुहार निन्याउरो थियो। हाम्रो विपत्तिलाई कसैले देखेन, केही क्षणको सन्टापछि एक जना पुरुष बोले आमा र बच्चाहरू चिसोले बिरामी परेका छन्। खान र बस्नको राम्रो व्यवस्था छैन। यसरी कितिन्जेल बाँचिएला ?, पीडितहरूको वेदना सुनाएका रामबहादुर बान्तवाले अन्नपूर्ण पोस्ट्सँग भने बरु पहिरोले लगेको भए ढुक्क हुने थियो। गौरीगाउँकी निरुता राई दुई सातादेखि ४ महिनाको नानी च्यापेर चिसो भुइँमा बसेकी छन्। आमा छोरा दुवैलाई चिसोको असर देखिन थालेको छ। रुघा, ज्वरो, खोकीले च्यापेको छ। औषधि खाइराखेका छौँ, उनले भनिन्, सबै बिरामी पर्न थालेका छौं। पहिरोमा परेर घाइते भएका जनम राई पनि यही घरमा दिन कटाइरहेका छन्। जनमका बुवा यहीँका हरिप्रसादको पहिरोमा परी ज्यान गयो। आमा भक्तकुमारीसमेत घाइते छिन्। अहिलेसम्म कतैबाट खोजी भएन, गहभरी आँसु पार्दै जनमले भने, बुवा गुमायौं। बस्ने र गरिखाने घर, जमिन सबै पहिरोमा परिणत भयो। हाम्रो जिउने आधार नै सकियो। पहिरोले पाँचथरको मिक्लाजुङ, फाल्गुनन्द र इलामको माङ्सेबुङ गाउँपालिकामा ठूलो क्षति पुर्याएको छ। पीडितलाई प्रारम्भिक चरणको राहत उपलब्ध गराइएको माङ्सेबुङ६ का वडाध्यक्ष प्रदीप साम्पाङले बताए। स्थानीय सरकारको क्षमताले भ्याएसम्म गरिरहेका छौं, साम्पाङले भने, ठूलो क्षति भएकाले संघ र प्रदेश सरकारले विशेष चासो दिनुपर्छ। पहिरोमा पाँचथर३१ र इलामका १२ बढीको मृत्यु भयो। ३ अझै बेपत्ता छन्। पाँचथरका विस्थापितहरू आफन्त र छिमेकीको शरणमा छन्। क्षतिको विवरण अझै आउन सकेको छैन। भौगोलिक बिकटताका कारण विवरण संकलनमा कठिनाइ भएको भयो, मिक्लाजुङ गापाका अध्यक्ष अमर माखिमले भने सडकहरू अवरुद्ध छन्। सबै गाउँमा पुग्न सक्ने स्थिति छैन। संयन्त्र प्रयोग गरेर लागिरहेका छौं। पहिरो प्रभावित क्षेत्रमा सडकहरू भत्किएका छन्। पहाड चिराचिरा परेको छ। सञ्चार र विद्युत् अवरुद्ध छ। पहिरोपछि हाम्रो गाउँ त्रास र शून्यतामा हराएको छ, मिक्लाजुङ५ का सन्त लावतीले भने ।"
राजमार्ग संरक्षण अभियान: एकैदिन पुरिए सयौं खाल्डाखुल्डी,"स्याङ्जा : सिद्धार्थ राजमार्ग जीर्ण बन्दै गएको छ। पहाड र तराई जोड्ने अनि पुरानो राजमार्ग जीर्ण बन्दै गएपछि प्रमुख जिल्ला अधिकारी राजुप्रसाद पौडेलले संरक्षणका लागि पहल सुरु गरेका छन्। अभियानअन्तर्गत स्याङ्जा अन्र्तगतका राजमार्गमा एकैदिन ८२ किलोमिटर मर्मत सम्पन्न पूरा भएको छ। पोखरासुनवल जोडने सिद्धार्थ राजमार्गअन्तर्गत स्याङ्जाखण्डका सयौं ठाउँका खाल्डाखुल्डी भर्ने काम भएको हो। सडक डिभिजन कार्यालय पोखरामार्फत बर्सेनि टालटुलका बजेट बिनियोजन गर्छ। ठेकेदारले काम गरेको पनि देखिन्छ। तर, टालटुले मार्ग केही महिनामै भत्किने गर्छ। जसका कारण पैदलयात्री र सवारी साधनले सास्ती भोग्नु परेको छ। यसले दुर्घटनालाई समेत बढवा दिएको छ। वर्षामा हिलो र हिउँदमा धूलोले राजमार्गका दायाँबायाँका बासिन्दा हैरान मात्र छैनन् रोगी समेत बनेका छन्। नेपाल प्रहरी, नेपाली सेना, शसस्त्र प्रहरी र गाउँपालिकाका तथा नगरपालिकाका अध्यक्ष तथा प्रमुख र कर्मचारी, सडक डिभिजन कार्यालयलगायतका कर्मचारी तथा स्वस्फूर्तरुपमा आएका स्थानीयले राजमार्गका खाल्डाखुल्डी भर्ने काम गरेका हुन्। फेदिखोला गाउँपालिकाको कुभिण्डेदेखि गल्याङ् नगरपालिकाको राम्दीपुलसम्मका खाल्डाखुल्डी पुरिएको प्रजिअ पौडेलले जानकारी दिए। बेमौसमी वर्षा र सडक विस्तारका नाउमा फोडिएका भित्ताले राजमार्गलाई जीर्ण बनाएको छ। जसका कारण राजमार्ग भत्किनुका साथै ठूल्ठूला खाडल परेका छन्। तिनै खाडलमा पानी जमेर यात्रु आगामनलाई अहसज बनाएको छ। 'व्यक्तिले चाह्यो भने ठूलो कुरो होइन रहेछ, ससाना कुराका समन्वय गर्दे जाने हो भने ससाना कामले ठूलो परिवर्तन र सकारात्मक प्रभाव पर्दोरहेछ पुतलीबजार नगरपालिका ११ का कार्यवाहक वडाध्यक्ष मनोज पौडेलले बताए। यसरी राजमार्गका खाल्डाखुल्डी बालुवा, ढुंगा र माटाले पुरे पनि दिर्घकालीन समस्या समाधान हुँदैन। केही समयका लागि सहज बनाउन यस्ता अभियान संचालन गरिएको प्रहरी उपरीक्षक होबिन्द्र बोगटीले बताए। जिल्ला समन्वय समितिका प्रमुख सीता सुन्दास, फेदिखोलाका अध्यक्ष घनश्याम सुवेदी, पुतलीबजार नगरप्रमुख सीमा क्षेत्री, भीरकोट नगरप्रमुख छायाराम खनाल, वालिङ् नगरप्रमुख दिलिपप्रताप खाँण र गल्याङ् नगरप्रमुख भूपराज अधिकारीलगायत जनप्रतिनिधिको प्रत्यक्ष सहभागी थिए।"
धान भित्र्याउने चटारो (फोटोफिचर),"काठमाडौं : उपत्यकाका फाँटमा धान बाली भित्र्याउन चटारो छ। धान काट्ने समय भएसँगै खेतमा किसान काम गरिरहेका देखिन्छन्। वर्षेनी खानको लागि र नगद कमाउनका लागि यहाँका किसानहरु धान बाली लगाउने गरेका छन्। किसानलाई धान काटेर झार्नमात्रै समस्या छैन, सुकाउन पनि सकसपूर्ण छ। खुला ठाउँको अभावले गर्दा किसानहरुलाई धान सुकाउन समस्या भएको हो। त्यसैले कतिपय स्थानमा किसान धान काटेकै खेतमा त्रिपाल ओछ्याएर धान सुकाउन बाध्य छन्। भक्तपुर भेलुखेलमा अन्नपूर्णकर्मी सुनिता डंगोलको क्यामरामा कैद गरिएको तस्बिरहरु :"
ओलीले कम्युनिष्ट सिध्याए : नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले वर्तमान सत्ता गठबन्धन कुनै हालतमा नभत्कने दाबी गरेका छन्। भक्तपुरमा बिहीबार शुभकामना आदानप्रदान कार्यक्रममा बोल्दै उनले ले सत्ता गठबन्धनलाई कसैले भत्काउन खोजे त्यो विफल हुने नेता धारणा राखेका हुन्। उनले अर्को निर्वाचन नभइन्जेल गठबन्धन नतोडिने स्पष्ट पारे। नेपालले भने,न गठन्धन टुट्छ। न अर्ली इलेक्सन नै हुन्छ। गठबन्धन तोड्ने भ्रम कसैले नपाले हुन्छ। पूर्वप्रधानमन्त्री समेत रहेका नियमित समयमा चुनाव हुने र उक्त चुनावबाट एकीकृत समाजवादीले पहिलो पार्टी हुने दाबी गरे। उनले केपी ओलीले कम्युनिष्टहरु सिध्याएको बताएका छन्। उनले भने नवौं महाधिवेशमा थोरै भोटले मैले हारे, त्यसपछि पार्टीको दुर्भाग्य सुरु भयो। प्रतिगमनको नेतृत्व पाँचदलीय गठबन्धनले गरेको छ : ओली वर्तमान सत्ता गठबन्धन विध्वंशकारी : केपी ओली सत्ता गठबन्धन चुनावसम्म रहँदैन, पुनः वाम गठबन्धन बन्न सक्छ : गुरुङ ओलीमा हिटलर शैली छ : अध्यक्ष नेपाल प्रधानन्यायाधीशको बारेमा गठबन्धनमा साझा धारणा बनाउछौँ : प्रचण्ड प्रचण्डको नीति भनेको देश बर्बाद गर्ने हो : ओली गठबन्धन आउँदो चुनावमा तालमेल गरेर अगाडि बढ्छ : नेपाल ओलीको प्रचण्डलाई कटाक्ष : कुरुक्षेत्र बनाउने सपना नदेखे हुन्छ एमालेले माधव नेपालको पार्टीलाई महाधिवेशनमा नबोलाउने पाँचदलीय गठबन्धनमा शंका नगर्न देउवाको आग्रह"
लक्ष्मीको उपासना,"दसैंभरि महालक्ष्मी, महासरस्वती, महाकालीको उपासना गरिन्छ भने जमरा विसर्जनको यो पूर्णिमाको दसैंपछिका दिन घरमा कोको जागा छन् भन्दै देवी लक्ष्मीको आगमन हुने गर्छ। लक्ष्मीको आगमनले लक्ष्मीको वर्षा हुने मान्यतामा यो पर्व मनाइन्छ। यतिबेला लक्ष्मीको उपासना भनौं धनको विशेष पूजा हुने गर्छ। लक्ष्मीको चर्चा गर्दा यिनको स्वरूप बुझ्नुपर्ने हुन्छ। यिनका मुख्य दुई रूप छन्। एउटा हो भौतिक रूप, अर्को हो आध्यात्मिक वा दैवीस्वरूप। भौतिक रूपमा मात्र हेर्दा लक्ष्मी केवल भोगकी साधन मात्र बन्न पुग्छिन्। दैवी र आध्यात्मिक रूपले हेर्दा लक्ष्मी योगकी साधन, उपयोगकी साधन पनि बन्न पुग्छिन्। उपभोगले मात्र हेर्दा लक्ष्मीको वाहन केवल लाटोकोसेरो मात्र बन्न पुग्छ। लक्ष्मी गरुडासनी बन्न पुग्छिन्। जहांँ लक्ष्मीको सेवा हुन्छ, त्यहांँ नारायणको सेवा हुनु जरुरी छ। नारायणको वाहन गरुड चढेर आउने लक्ष्मीको स्वागत गर्दा जीवन सुखमय, शान्ति र कान्तिमय बन्न पुग्छ। धन केवल भोग साधना गर्ने वस्तु हो भनी यसको दुरुपयोग गरेमा लक्ष्मी प्रसन्न हुन्नन्। मान्छेको मति बिगारिदिन्छिन्। मति बिग्रेपछि गति पनि ठीक हुन्न, दुर्गतितिर उन्मुख व्यक्तिले शान्ति र कान्ति दुवै पाउँदैन। लक्ष्मी प्रसन्न राख्न सरसफाइको साथै उद्यमशीलता आवश्यक पर्छ। उद्यम, परिश्रम, मिहिनेत, निरन्तरको साधनाबाट लक्ष्मी खुसी हुन्छिन्। केवल पूजाले मात्र भन्दा पनि त्याग र समर्पणभाव, प्रेम र सद्भाव, सहिष्णुता र उपकार अनि दान र सामाजिक सेवामा लागेर मान्छे पवित्र हुन्छ। सुख, शान्ति र आनन्द प्राप्तिका लागि लक्ष्मीको आध्यात्मिक एवं दैवीस्वरूपलाई बुझ्नुपर्ने हुन्छ। चारित्रिक शुद्धता, अक्रोध, अवैरभाव, देवत्वको भाव, अप्रमाद र उद्योगमा लक्ष्मीको बास हुन्छ। धनको सदुपयोग, पदार्थको सदुपयोग, तत्वज्ञानको सदुपयोग, लज्जा, त्याग, शिष्टतामा लक्ष्मीको बास हुने हुँंदा लक्ष्मीपूजा गर्ने साधकहरू सज्जन, शान्त, धीर, बीर हुन जरुरी छ। सन्त, साधुहरूको सेवामा पनि लक्ष्मी रहने कुरा शास्त्रहरूले पुष्टि गरेका छन्। भनिन्छ, लक्ष्मीका धेरै पाउमध्ये एक पाउ उत्पादन र उब्जाउमा छ। पृथ्वी जसलाई धरा भनिन्छ। धराको प्राकृतिक स्रोत साधनमा लक्ष्मीको एक पाउ छ। लक्ष्मीको अर्को पाउ प्रकृतिको रसादी तत्वमा छ जसले शुद्ध तत्वलाई सिञ्चन गरी पोषण दिन्छ। जलमा रहेकी लक्ष्मीलाई विज्ञानले विद्युतीकरणसमेत गरेर हराभरा बनाएको छ। उद्योग, कलकारखाना र मानव जीवनदेखि यन्त्रसाधनसमेत सजिलो बनेको छ। वृक्ष, वनस्पतिको हरियालीका लागि लटरम्म फलपूलको सिर्जनामा सहायकसिद्ध भएकी लक्ष्मीको अर्को पाउ तापशक्ति अग्निमा रहेको छ। वेदका मन्त्रले अग्निको स्तुति वन्दना गरेको छ। बाहिर देखिएको तापशक्ति, सौर्य ऊर्जादेखि मानव हृदयभित्रको जठराग्नि समेतमा रहेर आफ्नै शक्तिद्वारा प्रदत्त पदार्थको पाचन गराउने कार्य जीवात्माको हृदयभित्र बसेर उनै लक्ष्मीले आप्नो कार्यसञ्चालन गरिरहेकी हुन्छिन्। लक्ष्मीको अर्को पाउ बसेको छ, सत्यमा, साधुका हृदयमा, सत्यवादितामा, सरसतामा, मधुरवाणीमा, आशीर्वादमा, मीठो मुस्कानमा, प्रिय र सत्यबोली, आचरण र तप, मनको शुद्धता र सात्विक आहारबिहारमा लक्ष्मीको पाउ अडेको हुन्छ। यसर्थ, तपस्वी, साधु, सन्त केवल भेषको कारण होइन, आचरण पवित्रतामा हुनुपर्ने र तिनको आशीर्वादमा लक्ष्मीको आगमन हुने हुनाले कीर्ति, बुद्धिका साथै विवेक, संयम, आत्मसंयमी आदि व्यक्तिमा यस्ती लक्ष्मीको निवासस्थान रहेको हुन्छ। महाभारत भीष्मपर्व, शान्तिपर्व र पद्मपुराण आदिमा लक्ष्मीको प्रशस्त चर्चा भएको पाइन्छ। कृषि पेसामा लागेका नेपालीमाझ शारदीय यी रात्रिमा खेतमा धानका बालाहरू झुल्नु, पौरखी हातहरूको स्वरूप लक्ष्मीको पूजा हुनु, कृषि, गोरक्षा, कृषि कार्यमा संलग्न हाम्रा लागि यस्ता दिन बढी पावन हुन्छन् नै। धर्म, दर्शन, विश्वास संसारका सामु उदाहरणीय हुन्छ पनि। अघि समुद्र मन्थनबाट धर्तीमा अवतरित भएकी लक्ष्मीका अनेकौं रूप छन्। जसमध्ये सबैलाई मोहित पार्ने मोहिनी पनि हुन्। सिर्जनामा उनको स्वरूप सरस्वतीको हुन्छ। अक्षय, सुख ऐश, आराम, ऐश्वर्यदेखि पालनकार्यमा उनको स्वरूप महालक्ष्मीको हुन्छ। विश्व ध्वस्त पार्नेसम्मको काममा एक खेलौनासम्मको कार्यमा उनको स्वरूप महाकालीको हुन्छ। लक्ष्मीको उपासनासँगै भोलिपल्ट कार्तिक कृष्ण प्रतिपदादेखि एक महिनासम्म भनौं कार्तिक पूर्णिमासम्म पितृ उद्धार हेतु हरेक दिन साँझ तुलसीको मोठ नजिक बाँसको लिंगोमा आकाश दीप बाल्ने चलन छ। प्रायः धर्म संस्कृतिको जगेर्ना गर्न उद्यत् आमा, दिदीबहिनीले यसो गर्ने गर्छन्। यसो गर्नाले सम्पूर्ण पाप नास भई, दीर्घायु, सुस्वास्थ्य, सुकीर्ति, धनधान्य वृद्धि, सुख, ऐश्वर्य वृद्धि हुन्छ भन्ने पौराणिक मान्यता छ।"
सयपत्रीले ढकमक्क भलामचौर (फोटोफिचर),बेसीसहर : वरिपरी सेता हिमाल। गुचुमुच्च परेका सुन्दर घरहरु । बारीमा लहलह फलेका धानबालीसँगै टनेलमा फलेका तरकारी र फूलखेतीले पर्यटकीय गाउँ भलामचौरको सुन्दरता झनै बढाएको छ । मस्र्याङ्दी गाउँपालिका९ मा पर्ने पर्यटकीय गाउँ भलामचौरमा गरिएको सयपत्री फूलखेतीले आन्तरिक पर्यटकसँगै आम्दानी पनि बढाएको हो । सितेबा ग्रुप अफ कम्पनीले स्थानीयसँग मिलेर भलामचौर गाउँमा तरकारी खेतीसँगै फूलखेती गरेको हो । तिहारको समयमा स्थानीय बजारमा भारतबाट फूल आयात हुनेगर्छ । स्थानीयस्तरमा हुने फूलखेतीले जिल्लामा भारतीय फूलको आयात विस्थापन गर्न सहयोग पुग्ने सितेबा ग्रुप अफ कम्पनीका अध्यक्ष एवं कलाकार मधुसुधन पाठकले बताए । फूलखेतीले आम्दानीसँगै पर्यटक आगमन पनि बढाएको छ । फुलबारी घुम्न र फोटो खिच्न पर्यटकहरु आउने गरेका छन् । हिमालको काखमुनी गरिएको तरकारी र फूलखेतीले झनै सुन्दरता बढाएको नुवाकोटबाट आएका पर्यटक विकल्प पाठक बताउँछन् । तरकारी र अन्य खाध्यबाली भन्दा फूलखेतीमा कम लगानी र बढी आम्दानी गर्न सकिने कृषि विज्ञहरु बताउँछन् । अन्य बालीसँगै फूलखेती पनि गर्नसके किसानले बजारको समस्या भोग्नु नपर्ने कृषि विज्ञ कृष्ण कृष्ण न्यौपानेले बताए । तिहारबाहेक पर्यटकीय गाउँमा पर्यटकको स्वागत र विदाइका लागि पनि फूल र मालाको प्रयोग गरिन्छ । गाउँमा आउने पर्यटकलाई फूलको मालाले स्वागत र विदाइ गर्ने गरिएको भलामचौर मृचे होमस्टे सञ्चालक समितिको अध्यक्ष लु कुमारी गुरुङले बताइन् ।
सत्ता गठबन्धनबीच चुनावमा सहकार्य र प्रतिस्पर्धा दुवै गर्न सकिन्छ : शर्मा,"काठमाडौं : अर्थमन्त्री एवम् नेकपा (माओवादी केन्द्र) का स्थायी समिति सदस्य जनार्दन शर्माले आगामी चुनावमा सत्ता गठबन्धमा रहेका पार्टीबीच सहकार्य र प्रतिस्पर्धा दुवै गर्न सकिने बताएका छन्। बिहीबार माओवादी केन्द्रको कागेश्वरी मनोहरा नगरसमितिले आयोजना गरेको शुभकामना तथा चियापान कार्यक्रममा सत्ता साझेदार दलबीच चुनावी प्रतिस्पर्धा गर्न सकिने धारणा राखेका हुन्। उनले प्रतिगमनविरुद्ध गठबन्धन बनेको भन्दै चुनावमा कुनै चिन्ता लिनु नपर्ने स्पष्ट पारे।प्रतिगमनविरुद्ध बनेको यो पाँच दलीय गठबन्धन लोकतन्त्र, राष्ट्र निर्माण र जनताको अधिकारको रक्षा गर्न बनेको गठबन्धन हो, उनले भने, यसो हुँदा चुनावको चिन्ता गर्नुपर्दैन। चुनावमा सहकार्य र प्रतिस्पर्धा दुवै गर्न सकिन्छ। पार्टीहरू प्रतिस्पर्धामा आफ्नै ढङ्गले रहेको भन्दै उनले प्रतिस्पर्धा र सहकार्यको नीतिका आधारमा गठबन्धन अगाडि जानुपर्ने बताए। उनले प्रतिगमनका विरुद्ध सहकार्य र आआफ्नो ठाउँमा प्रतिस्पर्धा गरेर जानुपर्ने धारणा राखे। प्रतिगमनकारी तत्वहरूका विरुद्ध सहकार्य र आआफ्नो ठाउँमा प्रतिस्पर्धा गर्ने नीति लिएर जानुपर्छ, मन्त्री शर्माले भने। शर्माले सबै नागरिकले आफ्नो ठाउँबाट मुलुक बनाउन भूमिका खेल्छु भनेर संकल्प गर्नुपर्ने बताए। राष्ट्र निर्माणको लागि सरकारले नीति बनाएर मात्र हुँदैन, मन्त्री शर्माले भने, सरकारको नीति कार्यान्वयन गर्नका लागि हरेक नागरिकले राष्ट्र निर्माणको संकल्प गर्न आवश्यक छ। प्रतिगमनको नेतृत्व पाँचदलीय गठबन्धनले गरेको छ : ओली वर्तमान सत्ता गठबन्धन विध्वंशकारी : केपी ओली न्यायालयको विषयमा गठबन्धनमा छलफल गर्छौं : देउवा सत्ता गठबन्धन चुनावसम्म रहँदैन, पुनः वाम गठबन्धन बन्न सक्छ : गुरुङ प्रधानन्यायाधीशको बारेमा गठबन्धनमा साझा धारणा बनाउछौँ : प्रचण्ड गठबन्धन आउँदो चुनावमा तालमेल गरेर अगाडि बढ्छ : नेपाल पाँचदलीय गठबन्धनमा शंका नगर्न देउवाको आग्रह"
देशलाई आत्मनिर्भर बनाउन सरकारको नीतिले मात्र हुँदैन : अर्थमन्त्री शर्मा (भिडियो),"काठमाडौं : अर्थमन्त्री जनार्दन शर्माले मुलुकलाई आत्मनिर्भर बनाउन सरकारले नीति बनाएर मात्र नहुने बताएका छन्। बिहीबार नेकपा (माओवादी केन्द्र) को कागेश्वरी मनोहरा नगर समितिले गरेको शुभकामना आदानप्रदान कार्यक्रममा बोल्दै उनले आत्मनिर्भर मुलुक बनाउन हरेक नागरिकले राष्ट्र निर्माणको संकल्प गर्नुपर्ने बताएका हुन्। सबै नागरिकले आफ्नो ठाउँबाट मुलुक बनाउन भूमिका खेल्छु भनेर संकल्प गर्नुपर्ने उनले बताएका हुन्। राष्ट्र निर्माणको लागि सरकारले नीति बनाएर मात्र हुँदैन, मन्त्री शर्माले भने, सरकारको नीति कार्यान्वयन गर्नका लागि हरेक नागरिकले राष्ट्र निर्माणको संकल्प गर्न आवश्यक छ, म मेरो देशलाई सम्पन्न गर्छु, गरिबी अन्त्य गर्न आफ्नो ठाउँबाट भूमिका खेल्छु भनेर संकल्प गर्नुपर्छ। यस किसिमको संकल्प गरेर अघि बढे मुलुक पाँच वर्षमै गरिबी मुक्त हुने मन्त्री शर्माले दाबी गरे। उनले बाँझो रहेका जमिनमा तरकारी लगाउने, पहाडी क्षेत्रका जग्गामा फलफूल लगाउने गरेमा यहीँकै उत्पादनले पुग्ने बताए। हामी हाम्रै तरकारी खान्छौँ भनेर यहाँ बाँकी रहेका बारीमा तरकारी रोप्यौँ भने तरकारी आयात गर्नु पर्दैन। हामी आफ्नै फलफूल खान्छौँ भनेर जुम्ला, मुस्ताङलगायतका स्थानमा स्याउ फल्छ, तराईमा आँप फल्छ, पहाडमा एभोकाडोलगायतका फलफूल फल्छन्, उनले भने, हामी आफ्नै तरकारी खान्छौँ, हामी आफ्नै फलफूल खान्छौँ, हामी आफैँले उत्पादन गरेको मासु खान्छौँ भन्ने एउटा संकल्प आवश्यक छ। मन्त्री शर्माले मुलुकलाई आत्मनिर्भर बनाउने संकल्पसहित अभियानमा लागे युवाहरूलाई विदेश जानबाट समेत रोक्न सकिने बताए। त्यस्तै उनले मुलुकभित्र रहेका पेट्रोल, फलामलगायतका स्रोतहरूको उचित प्रबन्धसहित उपयोग गरे ठूलो धनराशी बाहिरिनबाट जोगाउन सकिने बताए।"
ब्याडमिन्टनका विजेता पुरस्कृत,"गुलरिया : दिपावलीको अवसर पारेर बर्दियाको गुलरियामा आयोजना गरिएको नगरस्तरीय ब्याडमिन्टन प्रतियोगिताका प्रतिस्पर्धी विजेताहरुलाई पुरस्कार वितरण गरिएको छ । कृष्णसार युथ स्पोर्टस क्लब गुलरियाले आयोजना गरिएको खुल्ला तथा सुपरभेट्रान (डबल) ब्याडमिन्टन प्रतिस्पर्धाका विजेताहरुलाई उपाधीसहित पुरस्कार हस्तान्तरण गरिएको हो। खुल्ला डबलतर्फ अनुपम न्यौपाने र निर्मल सिग्देलको जोडीले युवराज श्रेष्ठ र संजीवकुमार महतोको टीमलाई लगातार दुईपटक पराजित गर्दै उपाधी हात पारेको हो । त्यस्तै, सुपरभेट्रान डबलतर्फ युवराज श्रेष्ठ र राजेन्द्र घिमिरेको जोडीले बालकृष्ण ओली र तुलु मल्ल ठकुरीको जोडीलाई पराजित गरेको छ । विजेता तथा उपविजेता जोडीहरुलाई मेटल, प्रमाणपत्रसहित नगद पुरस्कार प्रदान गरिएको छ। गुलरिया नगरस्तरीय ब्याडमिन्टन प्रतियोगिता समापन कार्यक्रमका प्रमुख अतिथि नेपाल पत्रकार महासंघ बर्दियाका अध्यक्ष यादवप्रसाद आचार्यले विजेता दुवै खेलका विजेता जोडीलाई २५ हजार १०१ र उपविजेता जोडीलाई १५ हजार १०१ नगद पुरस्कार प्रदान गरेको आयोजकले जनाएको छ । गुलरिया नगरपालिका५ को आर्थिक सहयोगमा आयोजित प्रतियोगिता तिहारको अवसर पारेर कार्तिक १० गतेदेखि आरम्भ गरिएको थियो। प्रतियोगितामा सुपरभेट्रानतर्फ ४ वटा जोडी तथा खुल्ला डबलतर्फ १६ वटा गरी २० वटा टीमका ४० जना खेलाडीहरु सहभागी रहेको क्लबका अध्यक्ष युवराज श्रेष्ठले बताए । समापन कार्यक्रममा गुलरिया नगरपालिकाका अधिकृत मुकुन्द अर्याल, ब्याडमिन्टन संघ बर्दियाका अध्यक्ष बालकृष्ण ओली, जिल्ला फुटबल संघ बर्दियाका अध्यक्ष अजित राजभण्डारी सहभागी थिए । कार्यक्रममा प्रमुख अतिथी नेपाल पत्रकार महासंघ बर्दियाका अध्यक्ष आचार्यले खेलकुदको विकासमा संचारमाध्यमको अहम भूमिका रहेकाले ब्याडमिन्टन खेलको प्रर्बद्धनका लागि पत्रकार महासंघ सधैं खेलाडीहरुको साथमा रहने प्रतिबद्धता व्यक्त गरे। पत्रकारकै भूमिकाले नेपालमा खेलकुद फस्टाउन मद्दत पुगेको उनको दावी छ।"
कोप २६ मा प्रधानमन्त्री देउवाको सहभागिता नेपालका लागि फलदायी,"काठमाडौं : प्रधानमन्त्री शेरबहादुर देउवा स्वदेश फर्किएका छन्। कात्तिक १५ र १६ गते संयुक्त अधिराज्यको ग्लास्गोमा आयोजना भएको जलवायु परिवर्तनसम्बन्धी संयुक्त राष्ट्रसङ्घीय संरचना महासन्धिको पक्षराष्ट्रको २६ औँ सम्मेलन (कोप२६) मा भाग लिएर बिहीबार स्वदेश फर्किएका हुन्। प्रधानमन्त्री देउवाले यही कात्तिक १५ गते कोप २६ को वर्ल्ड लिडर समिटलाई सम्बोधन गर्दै हिमाली क्षेत्रको संवेदनशीलतालाई विश्व जगत्ले नजिकबाट नियाल्नुपर्ने बताएका हुन्। प्रधानमन्त्री देउवाले विश्व जलवायु परिवर्तनसम्बन्धी पेरिस सम्झौता कार्यान्वयनका लागि नेपाल प्रतिबद्ध रहेको जनाउँदै विकसित मुलुकमा पनि उक्त सम्झौता कार्यान्वयनका लागि त्यत्तिकै जिम्मेवार रहनुपर्ने धारणा राखे। उनले हिमाली क्षेत्रमा पर्ने असरले समुद्र नजिकका सबै राष्ट्रलाई पार्नसक्ने असरबारे गम्भीरतापूर्वक लिन आग्रह गरेका थिए। प्रधानमन्त्री देउवाले नेपालले सन् २०४५ भित्र शून्य कार्बन उत्सर्जनमा पुग्ने लक्ष्य राखेको बताउँदै आफ्नो अर्थतन्त्रका हरेक क्षेत्रलाई कार्बन उत्सर्जनरहित तुल्याउने प्रतिबद्धतासमेत जनाएका थिए। नेपालले नवीकरणीय ऊर्जा क्षेत्रको विकासलाई प्राथमिकतामा राखेर स्वच्छ ऊर्जा अभियान जारी राखेको उाले बताए। सो अवसरमा प्रधानमन्त्री देउवासँग बेलायतका अन्तर्राष्ट्रिय व्यापारमन्त्री र परराष्ट्र राज्यमन्त्रीले शिष्टाचार भेट गरेका थिए। कात्तिक १५ गते साँझ बेलायतका प्रधानमन्त्री बोरिस जोनसनले सम्मेलनमा भाग लिन आएका राष्ट्राध्यक्ष एवं सरकार प्रमुखहरूको सम्मानमा आयोजना गरेको स्वागत समारोहमा प्रधानमन्त्री देउवा सहभागी थिए। कात्तिक १६ गते प्रधानमन्त्री देउवाले वन तथा वातावरणसम्बन्धी उच्चस्तरीय समारोहमा विशेष प्यानलिष्टको रूपमा सम्बोधन गर्दै प्रधानमन्त्री देउवाले नेपालको वन तथा स्वच्छ कार्बन उत्सर्जनका बारेमा गरिरहेको कामबारे अवगत गराएका थिए। सोही दिन बिहान बेलायतका प्रधानमन्त्री जोनसन र स्कटल्याण्डका सरकार प्रमुखले सीमित राष्ट्राध्यक्ष तथा सरकार प्रमुखका लागि आयोजना गर्ने ब्रेकफास्ट रिसेप्सनमा पनि सहभागी भए। त्यहाँ विशेषगरी वन संरक्षण र जमिनको सदुपयोगबारे छलफल भएको थियो। सोही दिन प्रधानमन्त्री देउवाले भारतीय समकक्षी नरेन्द्र मोदीबीच द्विपक्षीय भेटवार्ता गरेका थिए। भेटवार्ताका क्रममा नेपाल र भारतबीचको सम्बन्धलाई थप बलियो र प्रगाढ बनाउने विषयमा कुराकानी भएको थियो। त्यसक्रममा प्रधानमन्त्री देउवाले भारत सरकारबाट विभिन्न क्षेत्रमा भइरहेको सहयोगका लागि धन्यवाद ज्ञापन गर्दै नेपालले अभाव झेलिरहेको रासायनिक मलको निरन्तर आपूर्तिबारे कुराकानी गरेका थिए। जवाफमा भारतीय प्रधानमन्त्री मोदीले नेपालको जस्तो समस्या छ भारतले पनि सोही समस्या लिएर समाधान गर्न चाहेको धारणा राखेका थिए। प्रधानमन्त्री देउवाले भारत हुँदै भैरहवा, नेपालगञ्ज र धनगढीको हवाई रुट सञ्चालन सहजीकरणबारे कुरा उठाएको र त्यसबारे नेपालले उठाएको सवाललाई सकारात्मकरूपमा लिएको परराष्ट्र मन्त्रालयले विज्ञप्तिमार्फत जनाएको छ। त्यसैगरी श्रीलङ्काका राष्ट्रपतिसँग उच्चस्तरीय भेटवार्ता भएको र दुई देशबीचको शैक्षिक र सांस्कृत आदनप्रदान तथा लुम्बिनी क्षेत्रको विकासबारे पनि कुराकानी भएको थियो। त्यस्तै बेलायतका रक्षामन्त्रीसँग भएको भेटमा प्रधानमन्त्री देउवाले भूतपूर्व गोरखा सैनिकले उठाएको मागको सम्बोधन गर्न आग्रह गरेका थिए। उनले नेपालप्रति बेलायती सरकार र जनताको लामो मित्रवत सद्भाव रहेको र समस्या समाधनका साथै कोभिड महामारी नियन्त्रणमा सहयोग तथा दुई पक्षीय भ्रमणबारे पनि सकारात्मक कुराकानी भएको थियो। प्रधानमन्त्री देउवाले कात्तिक १७ गते स्कटल्याडको इडनबरास्थित रोयल शाही वनस्पति उद्यानको अवलोकन गर्नुका साथै नेपाली बगैँचामा बिरुवा रोपेका थिए। संयुक्त अधिराज्यमा रहँदा प्रधानमन्त्री देउवाले कात्तिक १३ गते नेपालका लागि सर्वदलीय संसदीय समूह (एपीपीजीएन) र बेलायतनेपाल व्यापार तथा लगानी मञ्चले लण्डनमा आयोजना गर्ने स्वागत समारोहलाई सम्बोधन गरेका थिए। प्रधानमन्त्री त्यहाँ रहँदा उनीसँग बेलायतनेपाल समाजका प्रतिनिधि, गैरआवासीय नेपाली सङ्घ र बेलायतमा बसोबास गर्ने नेपाली समुदायका प्रतिनिधिले भेटेका थिए। उनले भूतपूर्व गोर्खा सङ्गठनका प्रतिनिधि, बेलायती संसद्का सदस्य र अन्य नेपाली प्रवासी सदस्यसँग पनि भेटघाट गरेको परराष्ट्र मन्त्रालयले जनाएको छ। प्रधानमन्त्री आज स्वदेश फर्किएलगत्तै आज बिहान त्रिभुवन अन्तर्राष्ट्रिय विमानस्थलमा आयोजित पत्रकार सम्मेलनमा परराष्ट्र मन्त्रालयद्वारा वितरित विज्ञप्तिमा प्रधानमन्त्री देउवाको यस भ्रमण नेपालका लागि फलदायी भएको उल्लेख गरिएको छ। त्यस सम्मेलनका क्रममा प्रधानमन्त्री देउवाले गरेको उच्चस्तरीय साइडलाइन बैठक तथा द्विपक्षीय भेटवार्ताबाट नेपालको कूटनीतिक क्षेत्रमा सकारात्मक प्रभाव परेको बताइएको छ।"
संरक्षण क्षेत्र नै असुरक्षित : पासो थापेर ५ कस्तुरी मारियो,"जोमसोम : अन्नपूर्ण संरक्षण क्षेत्र आयोजनाअन्तर्गत मुस्ताङको उच्चलेकमा नियमित बन गस्ती नहुँदा वन्यजन्तु चोरी शिकारी बढेको छ। एक्यापअन्तर्गत मुस्ताङको वारागुङ मुक्तिक्षेत्र१ लुप्रा गाउँको खम्पा क्याम्पमाथि निच्चा जंगलमा मंगलबार र बुधबार गरिएको बन गस्तीमा ५ कस्तुरीसहित एउटा फ्याउरो मृत फेला परेको जिल्ला प्रहरी कार्यालय मुस्ताङले जनाएको छ । वारागुङ मुक्तिक्षेत्र१ माथिको उच्चलेकमा वन्यजन्तुको चोरी शिकारी हुने गरेको सूचनाका आधारमा अन्नपूर्ण संरक्षण आयोजना, इलाका संरक्षण क्षेत्र कार्यालय जोमसोम, डिभिजन बन कार्यालय, स्थानीय संरक्षण व्यवस्थापन समितिको टोलीसहित जिल्ला प्रहरी कार्यालयबाट खटिएको प्रहरी अधिकृतको संयुक्त टोलीले वारागुङ मुक्ति क्षेत्रको क्याम्पमाथिको लेकमा पहिलो दिन दुई कस्तुरी र एक फ्याउरो मृत फेला पारेको हो। दोस्रो दिन ३ कस्तुरी फेला पारेको प्रहरी निरीक्षक आशिष अधिकारीले जानकारीले दिए । उनका अनुसार उक्त स्थानमा दोस्रो दिन गरिएको बन गस्तीमा एक जिउँदो भाले कस्तुरी र एक भाले र दुई पोथी कस्तुरी मृत फेला परेको उनले बताए। पासोमा परेको भाले कस्तुरीलाई गस्ती टोलीले जंगलमै छोडिदिएका छन्। वन्यजन्तुको अखेटोपहार तस्कर गर्नका निम्ति तस्करहरुले लेकको विभिन्न क्षेत्रमा मोटरसाइकलमा प्रयोग हुने ब्रेक तारले बनाएको १ सय ४१ थान पासो समेत फेला परेको छ। एक्यापसहितको प्रहरी टोलीले गरेको बन गस्तीको पहिलो दिन ४१ थान पासो फेला परेको थियो भने दोस्रो दिनको बन गस्तीमा करिब १ सय थान पासो फेला परेको थियो । जिल्ला प्रहरी कार्यालय मुस्ताङका अनुसार पहिलो दिनको बन गस्तीमा संरक्षीत क्षेत्रमा बन तस्करहरुले थापेको पासोमा परी १२ केजीको भाले कस्तुरी एक, अन्दाजी १२ केजी २८० ग्राम तौलको पोथी कस्तुरी एक र ५ केजी ३५० ग्राम तौलको भाले फ्याउरो मृत अवस्थामा फेला परेको थियो । सो क्षेत्रमा शिकारीले थुप्रै संख्यामा पासो थापेको हुनसक्ने आशंका गर्दै गरिएको बन गस्तीमा जिउँदो र एक मृतसहित अन्दाजी १३१३ केजी बराबरको कस्तुरी भेटिएको प्रहरी निरीक्षक अधिकारीको भनाइ छ । भाले कस्तुरीको नाभी बहुमुल्य पर्ने भएकाले यसको शिकार गर्ने गरेको पाइएको हो । तर, पोथी कस्तुरीको भने नाभी हुँदैन । दुई दिनसम्म गरिएको बन गस्तीमा वन्यन्तु तस्करहरुले पासोमा परेको दुईवटा भाले कस्तुरीको नाभी काटेर लगेको र वन्यजन्तु सडेगलेको अवस्थामा भेटिएको गस्तीमा गएका प्रहरी सहायक निरीक्षक सन्तोष विकले जानकारी दिए। पासोसहित मृत अवस्थामा फेला परेको वन्यन्तुको शव एक्याप जोमसोम कार्यालयमा ल्याएको उनले बताए । अन्नपूर्ण संरक्षण क्षेत्र आयोजना, संरक्षण व्यवस्थापन समिति, शसस्त्र प्रहरी र जनपथ प्रहरीसहितको टोलीले उक्त स्थानमा पुनः बन गस्ती तथा बन अनुगमनलाई तीब्रता दिएको हो। उनीहरुले अघिल्लो दिनमा सीमित स्थानमा गरिएको अनुमगनलाई पछ्याउँदै बृहत प्रकारको बन गस्ती सुरु गरेका थिए । जिल्ला प्रहरी कार्यालय मुस्ताङले वन्यजन्तु तस्करहरुको आवश्यक खोज अनुसन्धान अघि बढाएको जनाएको छ। प्रहरीका अनुसार मुस्ताङका उच्च लेकका जंगलमा वन्यजन्तु तस्करहरुले यसअघि पासो थाप्ने गरेपनि यो अहिलेसम्मकै ठूलो परिमाणमा मृत कस्तुरी र पासो भेटिएको हो। वन्यजन्तु आरक्षण क्षेत्रमा हुने वन्यजन्तु तस्करी न्युनिकरणका लागि आवश्यक कडाइ गर्नुपर्ने देखिएको प्रहरीले जनाएको छ। बर्सेनि वैशाखजेठ महिनामा उच्चलेकमा यार्सा गुम्बा टिप्न सुरु हुन्छ । यार्सा टिप्न लेक पुगेका टोलीले नै वन्यजन्तुको शिकार र चोरी तस्करी गर्ने गरेको गरेको हो। यसअघि मुस्ताङको थासाङ लेक र घरपझोङका उच्चलेकमा वन्यजन्तुको चोरी शिकारी हुने गर्थ्यो । अन्नपूर्ण संरक्षणक्षेत्र आयोजना र डिभिजन बन कार्यालय रहेको मुस्ताङमा सम्बन्धित निकायले नियमितरुपमा बन अनुमगन नगर्दा वन्यजन्तुको चोरी तस्करी बढेको वृद्धि बढेको हो। धार्मिक तथा पर्यटकीय क्षेत्र मुस्ताङ र बेनीजोमसोम सडक सहज हुन थालेपछि अपराधिक प्रवृत्तिका व्यक्ति र वन्यजन्तुको चोरी शिकारी गर्ने व्यक्तिको घुस पैठ हुनसक्ने भएकाले पनि सीमानाकामा कडाइ र बन अनुमगनमा जोड दिनुपर्ने स्थानीयबासीले बताएका छन् । उनीहरुले एक्याप र डिभिजन बन कार्यालयले उचित जिम्मेवारी बहन गर्न नसकेको समेत जनाएका छन् ।"
सौर्य एयरलाइन्सको भैरहवाविराटनगर सिधा उडान सुरु,"भैरहवा : विगत आठ वर्षदेखि हवाई सेवा दिँदै आएको सौर्य एयरलाइन्सले भैरहवाविराटनगरभैरहवा सिधा उडान सुरु गर्ने भएको छ । यात्रुहरुको मागलाई मध्यनजर गर्दै एयरलाइन्सले तिहारलगत्तै कार्तिक २२ गतेदेखि नियमित उडान सुरु गर्ने सौर्य एयरलाइन्सका भैरहवा स्टेसन म्यानेजर जितेन्द्र यादवले बताए । यात्रुहरुको सहजताका साथै प्रदेश १ लाई बुद्ध जन्मस्थल लुम्बिनीसँग हवाई सेवाबाट जोडेर पर्यटन र औद्योगिक प्रवद्र्धनको उद्देश्यले एयरलाइन्सले उडान सुरु गर्न लागेको उनले बताए । भैरहवाविराटनगर सिधा उडान भर्ने यो पहिलो एयरलाइन्स हो । अहिलेसम्म कुनै एयरलाइन्स कम्पनीले भैरहवाविराटनगर सिधा उडान नगर्दा यात्रुहरुलाई असहज भएको थियो,' स्टेशन म्यानेजर यादवले भने, यात्रुहरुको मागलाई मध्यनजर गर्दै सौर्य एयरलाइन्सले सिधा उडान भर्ने निर्णय गरेको हो । हाल ६ हजार रुपैयाँमा दैनिक भैरहवाविराटनगर दिउँसो ३ बजेर ४५ मिनेटमा र विराटनगरभैरहवा साँझ ५ बजेर १० मिनेटमा उडान भर्ने एयरलाइन्सले जनाएको छ । भैरहवा र विराटनगर दुवै औद्योगिक क्षेत्र पनि हुन्,' स्टेशन म्यानेजर यादवले भने, यसलाई हवाई सेवाबाट सिधारुपमा जोडेर दुवै क्षेत्रको पर्यटन साथै व्यवसायिक तथा औद्योगिक क्षेत्रको प्रवद्र्धनका लागि उडान सुरु गर्न लागेका हौँ। यसअघि हवाईको माध्यमबाट भैरहवाविराटनगर जानुपरेमा भैरहवादेखि काठमाडौं र त्यसपछि विराटनगर पुग्ने हुँदा लामो समय लाग्ने हुँदा यात्रुहरुलाई असहज हुने गरेको थियो । अब सिधा उडानले यात्रुहरुलाई सहज हुनुका साथै पर्यटन, व्यवसायिक र औद्योगिक क्षेत्रको प्रवद्र्धन हुने एयरलाइन्सले विश्वास लिएको छ । एयरलाइन्स कम्पनीका अनुसार ५० सिट क्षमताको जेट विमानबाट उडान भर्ने भैरहवाविराटनगरको करिब ४५ मिनेटको यात्रा हुनेछ । जेट विमान भएकाले आकाशमा १८२० हजार फिटमाथि उडान भर्दा यात्राको क्रममा विमान हल्लिने (टर्बोलेन्स) लगायत डर हुँदैन । हाल एयरलाइन्स कम्पनीले काठमाडौं, भैरहवा, विराटनगर, भद्रपुर, धनगढीमा दैनिक हवाइ सेवा दिँदै आएको छ ।"
फूलसँगै फेरिएको गोपालको जिन्दगी (भिडियो),"काठमाडौं : फूलले ढकमक्क थियो गुण्डु। त्यहाँ पुग्दा जोकोहीलाई तिहार भित्रिएको आभास हुन्थ्यो। खेतभरी ढकमक्क फूलेका सयपत्री र मखमली फूलले डुल्लुको सौन्दर्यतालाई झनै बढाएको थियो। करिब एक हप्ता अगाडि पंक्तिकार भक्तपुरको गुण्डु गाउँ पुग्दाको दृष्य हो, यो। माला तयार पार्न नाङलोभरि मखमली फूल राखिएका थिए। सेतो धागोभित्र सियोको सहायताले मखमली मिल्दैथिए । जस्ताको छानोमुनि नाङ्ला र प्लाष्टिकका झोलामा हातले बुनेका मखमलीका मालाहरु सजाइँदै थिए। कोही फूल टिप्न त कोही माला बु्न्नमा व्यस्त देखिन्थे। त्यतिबेला यहाँका स्थानीयलाई माला बुन्न भ्याइनभ्याइ थियो। धान काटेर सुगाएकासँगै आठोको बीचमा ढकमक्क फुलेका फुलहरुले तिहारलाई झल्काइरहेको देखिन्थ्यो । गुण्डु फूलको गाउँ भनेर परिचित छ । जहाँ कहिल्यै पनि फूलको सुगन्ध हराएको हुँदैन । केही परिवारको फूलबाटै जीविकोपार्जन चलेको छ। यसपाली ४७ वर्षीय गोपाल खत्रीको परिवारलाई मखमली फूल उन्दै भ्याइनभ्याइ भयो। पेशाले किसान रहेका गोपाल पोल्ट्री फर्मबाट तरकारी खेती हुँदै फूलखेतीमा आइपुगेका हुन् । तरकारी खेतीमा बढी मेहेनत गर्नुपर्ने भएपछि उनले फूलखेती रोजेका हुन्। मेहेनत कम, नाफा धेरै भएपछि उनी फूलखेतीमा रमाएका छन्। दुई रोपनीबाट सुरु गरेको फूलखेती अहिले १० रोपनीसम्म पुर्याइएक छन्। यसपाली सयपत्री र मखमली फूलफूलेर १० रोपनी खेत ढाकियो। सिन्धुपाल्चोक घर भएका उनले २० रोपनी खेत १० वर्षका लागि ठेक्कामा लिएर गुण्डुमा व्यवसाय सुरु गरेका हुन् । दुई वर्षदेखि फूलखेती सुरु गरेका गोपाल भन्छन्, तरकारी खेतीमा सोचेको आम्दानी भएन । त्यसपछि फूल लगाएँ। मेहेनत कम र आम्दानी राम्रो भएपछि यसैमा रमाएको छु।' यहाँ चैत वैशाखमा बेर्ना लगाएर साउनको पहिलो हप्ताबाट मखमली टिप्न सुरु गरिन्छ। सयपत्री भने बाह्रै महिना लगाउन सकिने उनले बताए। साउनदेखि हालसम्म गोपालले फूल बिक्रीबाटै १ लाख बढी रुपैयाँ आम्दानी गरिसकेका छन्। एउटा मालाको ३० रुपैयाँमा बिक्री हुने गरेको उनले बताए। फूलको माग बढेसँगै गोपालको फूलखेती पनि फस्टाउँदै गएको छ। कोरोना महामारीमा पनि फूल बजारमा पुर्याउन खासै केही असर नपुर्याएको गोपाल बताउँछन् । १५ वर्षदेखि कृषि क्षेत्रमा लागेका गोपालले पछिल्लो समयमा नेपालमा फूलको माग बढिरहेको बताए। उनले मखमली फुलहरु देशबाहिर समेत पठाएको बताए। तालिम लिएर नै उनले फूलखेती सुरु गरेका हुन् । एक महिना फूल रोपेर आठ महिनासम्म आम्दानी गर्न पाउने भएकाले पनि फूलखेती लाभदायी रहेको गोपालको बुझाइ छ। उनले अहिले फूलसँगै तरकारी खेती समेत गरेका छन् । उनले फूलखेतीबाट परिवारका खर्च जुटाइरहेका छन् । गोपालसँगै उनकी श्रीमती पनि फूलखेतीमा सघाइरहेका छन् । ६०६५ दिनमा फुल्ने सयपत्री फुलको माग साउन महिनामा एकदम धेरै हुने गोपालको अनुभव छ। अमेरिका, क्यानेडा, अस्ट्रेलियालगायतका देशहरुमा फूलपठाउने गरेको गोपाल बताउँछन् । गतवर्षभन्दा यो वर्ष फूलबाट दुई गुणा नाफा बढ्ने गोपालको अनुमान छ । उनले अघिल्लो वर्ष फूल बिक्रीबाट ६ लाखसम्म आम्दानी गरेका थिए। भिडियोसहित"
हङकङमा तिहारको रौनक,"हङकङ : तिहारै आयो, लौ झिलिमिली ए सुन हजुर भैलेनी आइन् आँगन हङकङ : हङकङमा तिहारको रौनक मज्जाले लागेको छ । कोरोना कहरबाट थलिएको हङकङ र यहाँका नेपालीमाझ करिब २ वर्षपछि तिहारको रमाइलो माहोल देखिएको हो। दर्जनबढि संघसंस्थाहरुले हप्ता दिन अगाडि तिहार, देउसीभैंलो कार्यक्रमहरुको आयोजना गरिरहेका हुन् । खोटाङ् समाज हङकङले एक कार्यक्रमको आयोजना गर्दै समाजका सदस्यमाझ शुभकामना आदनप्रदान र देउसीभैंलो खेल्यो । समाजका अध्यक्ष निकेश गुरुङ भन्छन्,' विदेशमा हाम्रो आफ्नो भनेकै समाज त हो नि, सबैमाझ तिहार मनाउँदा, देउसी भैंलो खेल्दा नेपालकै आफ्नो गाउँघरमा भएको झल्को आयो । योसँगै भारतीय भुपु गोर्खा सैनिक संघ, नेपाली परिवार हङकङलगायत जातीय, क्षेत्रीय र सामुदायिक संघसंस्थाले तिहार देउसीभैंलोका विभिन्न कार्यक्रमहरु आयोजना गरिरहेका छन् । हङकङमा नेपालीहरुले व्यवसायमार्फत मनग्य जीवन निर्वाह गरिरहेका छन् । नेपालीहरुको बाक्लो बसोबास रहेको याउचिमोङ् डिष्ट्रिकमा मात्र सयौं नेपालीका पसलहरु छन्। हङकङको व्यस्त सडकका किनारामा रहेका नेपाली पसलमा देखिएका रङिचङ्गी फूल, रङ्गोली र तिहारका सामानले नेपालको झल्को दिन्छ । कतिपय किराना पसलमा नेपालमा मात्र पाइने मौलिक सामग्रीहरु समेत राखिएको छ । करिब ४० हजारको हारहारीमा नेपालीहरु रहेको हङकङलाई धेरैले मिनी नेपाल पनि भन्छन्। फरक फरक क्षेत्र, समुदाय र सम्प्रदायबाट आएका नेपालीहरुले आफ्नो मौलिक पर्वहरुलाई खुलेर मान्ने गर्दछन् । कोरोनाकै कारण धेरैजना आफ्नो देश फर्कन पाएनन् स्थानीय पर्वत लामा भन्छन्, 'जान सजिलो भएपनि फर्कन धेरै गाह्रो छ । २१ दिन क्वारिन्टनसँगै स्वास्थ्यका विविध मापदण्ड पालना गर्न सकस भएर पनि नेपाल जान सकिएन। आफ्नै समुदायका साथीहरुमाझ तिहार मनाउँदैछौं। अन्य दिनको तुलनामा तिहारमा व्यापार, व्यवसाय पनि फस्टाउने स्थानीय व्यापारीहरु बताउँछन् । चाडपर्वमा खुलेर खर्च गर्ने नेपालीहरुको बानी हुन्छ, सकभर नेपालबाटै मगाइएका मौलिक सामाग्रीले खपत प्रचुर हुनाले पनि तिहारमा व्यापार बढेको उनीहरु बताउँछन्।"
तिहार विशेष : यसरी बनाउनुहोस् मुलाको अचार (विधिसहित),"काठमाडौं : यमपञ्चक अर्थात् तिहारको तेस्रो दिन आज देवी लक्ष्मीको पूजा आराधना गरी लक्ष्मी पूजा पर्व मनाइँदैछ। दिदीबहिनीलाई तिहारको चटारोले छोइसकेको छ। यतिबेला कतिपय दिदीबहिनी आफ्ना दाजुभाइका लागि मसला र उपहार किन्नमा व्यस्त छन् भने कोही विभिन्न किसिमका अचार बनाउनमा तल्लिन छन्। तिहारमा सेल रोटीको महत्व जत्तिकै अचारको पनि रहन्छ। शाकाहारी दाजुभाइलाई अचार नभए के खुवाउने। उसो त अचारले मांसहारीलाई पनि लोभ्याएकै हुन्छ। तिहारमा सेलरोटी र मासुका परिकारसँगै मुला, काँक्रोको अचारले दाजुभाइलाई सत्कार गर्दाको मज्जा नै बेग्लै हुन्छ। उसो त मुलाको अचार अघिपछि पनि त खाएकै हुन्छ। तर तिहारमा सेल रोटी र मासुका परिकारले अमन बनाएको हुन्छ। यस्तो बेला अमिलो र पीरो खान मन लाग्छ। यस्तो बेलामा मुलाको अचार खाँदा स्वास्थ्यका लागि फाइदा नै हुन्छ। बनाउन सजिलो र खान स्वादिलो हुने भएकाले मुलाको अचार सबैको रोजाइमा पर्ने गर्छ। मुलाको अचार बनाउन धेरै सामग्रीको आवश्यकता पर्दैन। थोरै समयमा थोरै सामग्रीबाट पनि स्वादिलो अचार बनाउन सकिन्छ। मुलाको अचार बनाउने विधि आवश्यक सामग्री  दुईवटा मुला  आधा चम्चा रातो खुर्सानीको धूलो  आचा चम्चा बेसार  थोरै हिङ  आधा चम्चा अजवाइन  आधा चम्चा मेथी  एक ठूलो चम्चा रायोको दाना  एक ठूलो चम्चा सौप  १२ चम्चा नुन  आवश्यकताअनुसार तोरीको तेल बनाउने विधि सबैभन्दा पहिले मुलालाई राम्रोसँग पखालेर सुकाउनुपर्छ।सुकेको मुलालाई मसिनो र एकनासको टुक्रामा काट्नुपर्छ।टुक्रा पारिएको मुलामा नुन राखेर दुई घन्टा जति घाममा राख्नुपर्छ। एउटा कराइमा तेल राखेर चुलोमा राख्ने। तेल तातिसकेपछि त्यसमा मेथी,अजवाइन,रायोको दाना र सौफ राखेर हल्का भुट्नुपर्छ।यसरी भुटिएको मसलालाई एउटा भाँडोमा राख्ने। फेरि त्यही कराइमा तेल राख्ने। तेल तातीसकेपछि मसिनो गरी काटिएको मुला राख्ने। हल्का आँचमा दुई मिनेटजति भुटिसकेपछि बन्द गर्ने। भुटिसकेको मुला चिसो भएपछि त्यसमा अघि तयार पारिएको मसला,हिङ,बेसा,खुर्सानीको धूलो, र आवश्यकअनुसार नुन मिसाउने। मुलाको अचार दुई तीन दिन घाममा राखेपछि खानलायक हुन्छ।"
अमेरिकी मेयरले मनाइन् कुकर तिहार,"अमेरिकाः अमेरिकी नागरिकले कुकुर तिहार मनाएका छन् । टेक्सासको युलेस सिटीकी मेयर लिण्डा मार्टिनले कुकुरलाई टिका र माला लगाएर तिहार मनाइन् । एनिमल सर्भिस सेन्टरमा विहीबार आयोजित कार्यक्रममा मार्टिन सहभागि भएकी थिइन् । नेपालीको परम्परामा सहभागि हुन पाउँदा पाउदा खुसी लागेको उनको भनाइ थियो । सेन्टरमा पालिएका कुकुरहरूलाई अन्य अमेरिकन र नेपाली समुदायका प्रतिनिधिले फुलमाला लगाईदिएका थिए । साे अवसरमा शुभकामना आदानप्रदान गिरएकाे िथयाे । नेपाली मौलिक चाडपर्वलाई विश्वमाझ चिनाउन कार्यक्रमको आयोजना गरिएको युलेसमा बस्दै आएका समाजसेवी हरि बिष्टले बताए । नेपालीबिचमा भाईचारा कायम राख्ने साथै नयाँ पुस्ताले हाम्रो धर्मसंस्कृती र परम्परा नबिर्सिउन् भन्ने उद्देश्यले कार्यक्रम गरिरहनछौं, विष्टले भने, विदेशीहरूसमेत हाम्रो कार्यक्रममा उत्साहित हुँदै सहभागि हुन्छन् । एनिमल सर्भिस सेन्टरले समस्यामा परेका र बेवारिसे कुकुरको व्यवस्थापन गर्दै आइरहेको छ ।"
नेपालमा हालसम्म कतिले लगाए कोरोनाविरुद्धको पूर्ण खोप ?,"काठमाडौं : नेपालमा हालसम्म ७४ लाख नागरिकले कोरोनाविरुद्धको खोप लगाएका छन् । स्वास्थ्य तथा जनसंख्या मन्त्रालयका अनुसार देशभर ७३ लाख ८१ हजार दुई सय २ नागरिकले कोरोनाविरुद्धको पूर्ण खोप लगाएका हुन् । पहिलो मात्रा खोप लगाउनेको संख्या ८७ लाख १९ हजार ९९५ रहेको छ । सरकारले २ करोड १७ लाख ५६ हजार ७६३ नागरिकलाई खोप लगाउने लक्ष्य लिएको छ । जसअन्तर्गत् अहिलेसम्म ३३९ प्रतिशतले पूर्णमात्रा र ४०१ प्रतिशतले पहिलो मात्रा लगाएका छन् । देशभर सक्रिय संक्रमितको संख्या ९ हजार एक सय २३ रहेको छ । सरकारले खोप अभियानलाई तीव्ररुपमा अघि बढाएको छ। अहिले दैनिक ९० हजार नागरिकले खोप लगाउँदै आएका छन् । गत बुधबार चीन सरकारले नेपाललाई अनुदानस्वरुप १६ लाख मात्रा खोप हस्तान्तरण गरेको थियो। यो वर्षभित्र आम नागरिकलाई खोप लगाइसक्ने सरकारको लक्ष्य छ । स्वास्थ्यमन्त्री बिरोध खतिवडाले खोप अभियान तीव्ररुपमा अघि बढेको बताए । उनले भने, हामीले आम नागरिकलाई जतिसक्दो चाँडो पूर्णखोप लगाउने लक्ष्य लिएका छौं । त्यहीअनुसार खोप अभियान अघि बढेको छ।"
वैदेशिक रोजगार कार्यालयका सुब्बा घुससहित पक्राउ,काठमाडौं : अख्तियार दुरुपयोग अनुसन्धान आयोगले घुससहित एक नायव सुब्बालाई पक्राउ गरेको छ । आयोगले ताहचलस्थित वैदेशिक रोजगार कार्यालयका नायव सुब्बा दुर्गाप्रसाद पोखरेललाई २१ हजार घुससहित पक्राउ गरेको हो । पोख्रेलले विभागमा श्रम स्वीकृति बनाउन आएका सेवाग्राहीबाट सो रकम लिएका हुन् । उनले सेवाग्राहीलाई आलटाल गरी अनलाइन फारम भर्न विचौलियासँग जानुपर्ने बाध्यता देखाएको बताइएको छ। पोख्रेलले बिचौलियाको काम गर्ने खेमप्रसाद काफ्लेमार्फत २१ हजार रुपयाँ घुस लिएका थिए । नायव सुब्बा पाख्रेल र बिचौलिया काफ्लेले सेवाग्राहीबाट सो रकम लिएको उजुरीका आधारमा आयोगले उनीहरुलाई बुधबार सोल्लीमोडबाट पक्राउ गरेको हो । आयोगले उनीहरुका बारेमा थप अनुसन्धान भइरहेको जनाएको छ।
अब कक्षा १ देखि १२ सम्मका पुस्तक अनलाइनमा,"काठमाडौं : कोभिड१९को प्रभावलाई मध्यनजर गर्दै सिकाइ चौतारीको शुभारम्भ गरिएको छ। शिक्षा, विज्ञान तथा प्रविधिमन्त्री देवेन्द्र पौडेलले सिकाइ चौतारीको शुभारम्भ गरेका हुन्। कोरोनाका कारण विद्यालय जान नपाएर घरमै रहेका विद्यार्थीलाई मध्यनजर गर्दै पढ्न र हेर्न सकिने गरि तयार गरिएको सिकाइ चौतारीको शुभारम्भ गरिएको हो। शुभारम्भ गर्दै मन्त्री पौडेलले दुरदराजका विद्यार्थीलाई लक्षित गरि कार्यक्रमलाई सहज, सरल ग्रहणशील हुनुपर्ने बताए । सहरमा प्रविधिको विकास भइसकेको छ,'मन्त्री पौडेलले भने,यो गाउँका कुना कन्दराका विद्यार्थीले सहजै चलाउन सकू। मन्त्री पौडेलले चौतारीबाट सिकेका कुरालाई परिपक्वताका साथ अगाडि बढाउन थप आकर्षक एवम् पठनसील हुनपर्नेमा जोड दिए।उनले भिडियोको प्रस्तुति रोचक र आकर्षक भएमात्रै विद्यार्थी सिकाइप्रति आकर्षित हुने बताए ।सबै विद्यार्थीले बुझ्ने सरल, सहज, प्रविधिमैत्री, र गणशील हुन पर्यो, यसलाई मध्यनजर गर्दै थप विकशीत गर्नुहोस्, 'मन्त्रीले भने । शिक्षा तथा मानव स्रोत विकास केन्द्रको सहयोगमा तयार गरिएको सिकाइ चौतारी पोर्टलमा कक्षा १ देखि १२ कक्षासम्मका पाठ्यपुस्तक पढ्न र हेर्न सकिने बनाइएको छ । शिक्षा, विज्ञान तथा प्रविधि राज्यमन्त्री बोधकुमारी यादवले कोभिड१९ का कारण सिकाइ केन्द्रको सुरुवात भएकोमा खुसी व्यक्त गरिन् । वैकल्पिक शिक्षाको विषयमा यसले काम गर्ने अपेक्षा लिएको छु,' उनले भनिन्, 'विद्यार्थीको थप आकर्षण हुने विश्वास लिएको छु। सिकाई चौतारी चलाउँदा न्युनतम प्रविधिको प्रयोग हुने र यो सबैको पहुँचमा पुर्याउन पोर्टल थप व्यवस्थित बनाउने काम भइरहेको रेडियो इन्जिनियर सन्तकुमार महर्जनले जानकारी दिए । सोही पोर्टलमा कक्षा कोठामा विद्यार्थीलाई खेल खेलाउन सकिने, डिस्नेरीबाट शब्द खोज्न सकिने, गाह्रो विषयलाई भिडियोमार्फत हेर्न सकिने गरि विकास गरिएको छ । इन्जिनियर कविन्द्र मानन्धरले लामो समयको कसरतपछि यो कामले सफलता पाएको बताए। हामी अमेरिकन नागरिक तथा अन्य विज्ञसँगको छलफलपछि यो पोर्टलको शुभारम्भ गरेको छौं,' यसलाई विकास गरि सबैको पहुँचमा पुर्याउने हाम्रो लक्ष्य छ,' उनले भने ।"
कुनकुन प्रदेशमा वर्षा र हिमपातको सम्भावना छ ?,"काठमाडौं : जल तथा मौसम विज्ञान विभागले नेपालमा उल्लेखनीय मौसम प्रणाली नभएको जनाएको छ। विभागको मौसम पूर्वानुमान महाशाखाका अनुसार हाल देशको पहाडी तथा हिमाली भूभागमा आंशिक बदली रही बाँकी भूभागको मौसम सामान्यतया सफा रहेको छ। बिहीबार दिउँसो देशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ। प्रदेश नं १ को पहाडी भूभागका एक वा दुई स्थानहरुमा हल्का वर्षाको सम्भावना रहेको छ। प्रदेश नं १, गण्डकी प्रदेश, कर्णाली प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको बिहीबार बिहान जारी बुलेटिनमा उल्लेख छ। राती देशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ। प्रदेश नं १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको छ। आगामी २४ घण्टाका लागि चेतावनी तथा परामर्श दिँदै भनिएको छ, 'कर्णाली प्रदेश, गण्डकी प्रदेश र प्रदेश नं १ का उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेकोले सामान्य सतर्कता अपनाउनुहुन अनुरोध छ।' महाशाखाका अनुसरा शुक्रबार दिउँसो देशको प्रदेश नं १, बागमती प्रदेश र गण्डकी प्रदेशमा आशिंकदेखि सामान्य बदली तथा बाँकी प्रदेशहरुमा मौसम सामान्यतया सफा रहने छ। प्रदेश नं १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको छ। राती देशको प्रदेश नं १, प्रदेश नं २ र बागमती प्रदेशमा आंशिक देखि सामान्य बदली रहने तथा बाँकी भूभागमा आन्शिक बदली रहने छ। प्रदेश नं १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको महाशाखाले जनाएको छ। शनिबार दिउँसो प्रदेश नं १ का एक वा दुई स्थानहरुमा हल्का वर्षाको सम्भावना रहेको छ। साथै प्रदेश नं १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको छ।"
होस गर्नुस् ! दूषित मिठाई पर्ला,"काठमाडौं : सामान्यतयाः चाडपर्वमा मिठाईजन्य पदार्थ अधिक प्रयोग गरिन्छ। उपभोक्तालाई आकर्षण गर्न रङ्गीचङ्गी बनाइएका जेरी, लड्डु, पेंडा, लालमोहन, लाखामरी, रसवरीलगायतका मिठाईहरू बिक्रीमा राखिन्छ। भिडभाड र हतारका बेला उपभोक्ताले गुणस्तरयुक्त र गुणस्तरहीन उपभोक्ताले छुट्ट्याउन सक्दैनन्। यसैले अखाद्य रङ्ग मिसावट, बासी, म्याद नाघेका कच्चापदार्थ प्रयोग भएका मिष्ठान्न पो छ कि ? यो स्वास्थ्यका लागि कति स्वास्थ्यजनक छ भनेर पनि सजग हुन जरुरी छ। किनभने बजारमा चाडपर्वकै मौका छोपेर कतिपय व्यवसायीले म्याद नाघेका घ्यू, तेल, मसला र खान नमिल्ने रङ प्रयोग गरेको पाइएका छन्। खाद्य प्रविधि तथा गुण नियन्त्रण विभागले असोज १८ देखि २२ सम्म २ सय ४९ खाद्य बजार, खाद्य उद्योग, होटल रेष्टुराँ अनुगमन गरेको थियो। अनुगमनका क्रममा दूषित तथा म्याद समाप्त भएका खाद्य पदार्थ प्रशस्तै पाइएको विभागले जनाएको छ। २ लाख ६० हजार रुपैयाँको उपभोग्य म्याद सकिएका तेल, मसला पदार्थ, दुग्ध पदार्थ, पेय पदार्थलहरू जफत तथा नष्ट गरिएको विभागका प्रवक्ता मोहनकृष्ण महर्जनले जानकारी दिए। दूषित जेरी बिक्री गरेको अभियोगमा वैशाख १४ गते कञ्चनपुरको मिलन होटलविरुद्ध जिल्ला प्रशासन कार्यालयमा मुद्दा नै दायर गरिएको छ। २०७७ साउन ५ गते काभ्रेको दुर्गा एन्ड चाट पसललाई समेत दूषित लड्डु बिक्री गरेको भन्दै मुद्दा हालिएको छ। २०७६ भदौमा बनेपाको आचार्य जलपान गृहलाई पनि दूषित लड्डु बेचेको अभियोगमा मुद्दा दायर गरिएको थियो। विभागले आर्थिक वर्ष २०७७७८ मा ९० र २०७६७७ मा ५५ वटा गुणस्तरहीन वस्तु बिक्री गर्ने बिक्रेतालाई कारबाही गरेको छ। विशेष गरेर चाडपर्वमा गुणस्तरहीन मिठाई बिक्री गर्न सक्ने भएकाले स्थानीय तहसँग मिलेर अनुगमनमा कडाइ गरेको प्रवक्ता मोहनकृष्ण महर्जनले जानकारी दिए। दैनिक रूपमा देशैभर मिठाई तथा मिठाईजन्य पसलहरूमा अनुगमन गरिरहेका छौं, उनले भने, विभागसँग मिठाईमा पुरानो तेलको प्रयोग भएको छ कि छैन भनेर पत्ता लगाउने मेसिन छ। मेसिनको सहयोगले परीक्षण गरिरहेका छौं। सडे गलेको, फोहोरमैला वा विषाक्त अवस्थामा राखिएको खाद्य पदार्थ बिक्री गरेमा जरिवाना तथा कैद हुनेछ। यस्तो कार्य गर्ने व्यक्तिलाई ५ वर्षसम्म कैद वा ५० हजार रुपैयाँसम्म जरिवाना वा दुवै सजायको व्यवस्था छ।"
सिंहजस्तै सिंहदरबार,"काठमाडौंको मध्यभागमा ठडिएको छ सिंहदरबार। १९९४ सालमा राणा प्रधानमन्त्री चन्द्रशमशेरले प्रधानमन्त्री र मन्त्री बस्न बनाएका हुन्। राणाशासन यसै विशाल भवन भित्रबाट चल्यो। शाहीकालमा यो क्रम निरन्तर रह्यो। तर, अहिले गणतन्त्र आएपछि पनि नेपाल सरकार यसकै चौघेराभित्र खुम्चिएको छ। जनताबाट निर्वाचित जनप्रतिनिधिले मुलुक हाँक्ने समय आयो। तर, अहिले पनि सबै गेटमा कडाइ गर्दै भित्र लुकेर राज्य सञ्चालन हुन्छ। जुनै व्यवस्था आए पनि सिंहदरबार नागरिकका लागि खुल्ला बन्न सकेन। अझै पनि काठमाडौंको मध्यभागमा सिंहदरबार सिंहजस्तै ठडिएको महसुस नागरिकले गरेका छन्। यहाँभित्र कुनै काम परे सर्वसाधारणले गेट छिर्न पुर्याउनु पर्ने प्रक्रिया सहज छैन। जो कोही नागरिकको पहुँच पुग्दैन। तिनै नागरिकले जिताएका नेता राज्य सञ्चालन गर्ने ठाउँमा पुग्छन्। चिल्ला गाडीमा हुइँकिएर सिंहदरबार पस्ने उनीहरू काम परेर गेटमा पुगेकाहरूको दुःख बुझ्दैनन्। वर्षाैंदेखि नागरिकको लागि सिंह बनेको सिंहदरबार भित्र सहज पहुँच बनाउन उनीहरू नै डराउँछन्। बरु गेटमा फलामे काँडा थपिन्छ। फलामको गेट मर्मत गरिन्न। तर, किन नागरिक सिंहदरबारको गेट ढकढक्याउन पुग्छन् ? के समस्या लिएर आउँछन् ? ती समस्या खोज्न र समाधान गर्न राज्य संयन्त्र लाग्दैन। सिंहदरबार प्रवेशलाई अझै कडा बनाइन्छ। मन्त्रालयमा काम परेर टाढाबाट आएका नागरिकले पीडा पोखे पनि गेटबाट छिर्न नपाएको कयौं घटना दैनिक यहाँ भेटिन्छन्। नागरिकको चाहना र मर्म नबुझ्ने धेरै व्यवस्था जनताले परिवर्तन गरे। राज्य व्यवस्था परिवर्तनकै लागि विभिन्न समयमा आन्दोलन भयो। राणाशासन हुँदा प्रजातन्त्र आए ठीक होला भनेर नागरिकले संघर्ष गरे। प्रजातन्त्रपछि पञ्चायतविरुद्ध संघर्ष भयो। पञ्चायतकालमा बहुदलका लागि संघर्ष र बहुदलपछि गणतन्त्रका लागि नेपालीले संघर्ष गरे। संघर्षबाट गणतन्त्र पाए। यसपछि शासन व्यवस्था, नेताको व्यवहार र कर्मचारीको कार्यशैली पनि परिवर्तन हुने आस नागरिकले गरेका थिए। तर, व्यवस्था परिवर्तन भयो अवस्था परिवर्तन भएन। एउटा सिंहजस्तो सिंहदरबार फैलिएर गाउँगाउँमा सम्म पुग्यो। सहज ठानेका नागरिकलाई झनै हैरानी थपियो। अब त गुनासो सुनाउन सिंहदरबारभित्र पस्न पनि सकिँदैन, दुःख कता पोख्ने ? नागरिकका गुनासो सिंहदरबार अघि नै पोखिएको छ। नेपाल सरकारको सचिवालय रहेको यस क्षेत्रमा सबै मन्त्रालय छन्। मन्त्रालयगत काम लिएर दैनिक सयौं नागरिक यहाँ पुग्छन्। पहुँच भएका पास बनाउँछन्, सरासर पस्छन्। कसैलाई सांसद् र मन्त्रीले लिएर छिर्छन्। कोही सुरक्षाकर्मीलाई फकाएर पनि पसेको भेटिन्छ। तर जसको कोही छैन, त्यसको लागि सिंहदरबार पनि आफ्नो बन्दैन। गेटमा सुरक्षाकर्मीको हप्किदप्की सहेर फर्कनु पर्ने बाध्यता ती निमुखा नागरिकको छ। यहाँ पुग्न नागरिक मुलुकमा गणतन्त्र नआएको महसुस गर्छन्। कसैले नसुनेको पीडा सरकारले त सुन्ला नि भन्ने सोचेका जनता सरकार पनि आफ्नो नभएको पीडा सुनाउँछन्। मुलुकमा सुशासन कायम हुनुपर्छ। सरकारले सिंहदरबारभित्र लुकेर र लुकाएर बनाउने योजना के हुन्छ ? गणतन्त्रमा नागरिकमैत्री सरकार हुनुपर्छ। मन्त्रालय सर्वजनिक सम्पत्ति र स्थान हुन्। त्यसको नेतृत्व गर्ने व्यक्ति नागरिकबाटै निर्वाचित भएका हुन्छन्। सबै कुरा नेपाली नागरिकको लागि पहुँच योग्य हुनुपर्छ। यहाँ कोही पनि कामबिना पुग्ने कुरो हुँदैन। सुरक्षा संवेदनशीलताको कुरा पनि हुन सक्छ। यस्तो अवस्थामा कामको प्रकृति हेरेर नागरिकलाई सहज पहुँच दिनुपर्छ। सिंहदरबार गेटमा पुग्ने नागरिकलाई मुलुकभित्रै अनागरिक व्यवहार नहोस्। मेरो सिंहदरबार मै छिर्न पाउँदिनँ !"
तिब्बती बालबालिकालाई मातृभाषा सिक्न चीनको रोक,चीन : चीनको छिङहाइ प्रान्तका अधिकारीहरूले तिब्बती बालबालिकालाई आफ्नो मातृभाषाको कक्षा लिन रोक लगाएका छन्। चीनले तिब्बती बालबालिकाहरुलाई विद्यालयमा चिनियाँ भाषामा पठनपाठन गराइरहेका छन्। विद्यालय बिदा भएका बेला समेत आफ्नो मातृभाषा सिक्न छिङहाइ प्रान्तका अधिकारीहरूले तिब्बती बालबालिकाहरुलाई रोक लगाएका हुन्। विद्यालयमा आफ्नो मातृभाषा पढन नपाएपछि तिब्बती बालबालिकाहरुले बिदाको समयमा तिब्बती भाषा पढ्दै आएका थिए। चिनियाँ अधिकारीहरुले बिदाको समयमा समेत मातृभाषा पढ्नबाट रोक लगाएको रेडियो फ्री एसियमा (आरएफए) समाचार छ। उत्तरपूर्वी तिब्बतको आम्दो गाउँबाट एक स्थानीयले यो सूचना आरएफएलाई दिएका थिए। विद्यालय बन्द हुँदा कुनैपनि व्यक्ति वा संस्थालाई हिउँदको बिदामा तिब्बती भाषा सिकाउन वा अनौपचारिक कक्षा वा कार्यशाला सञ्चालन गर्न अनुमति छैन भन्दै चिनियाँ सरकारले स्थानीय प्रशासन र विद्यालयहरुलाई निर्देशन दिएको थियो। सरकारको आदेश उल्लंघन गरेको पाइएमा गम्भीर सजाय भोग्नुपर्ने स्थानीय सरकारले विद्यालय र शिक्षकहरुलाई चेतावनी दिएको छ। त्यहाँका तिब्बती समुदायहरुले तिब्बती भाषा मेटाउने प्रयासमा चीनले यस्तो कदम चालेको भन्दै आन्तरिक रुपमा विरोध जनाएका छन्।
प्रतिक्रियावादीहरु प्रचण्ड र माओवादी सिध्याउने अभियानमा छन्,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले प्रतिक्रियावादी माओवादीलाई कमजोर नपारेसम्म देशले सुख नपाउने भन्दै लागिपरेको दाबी गरेका छन्। बिहीबार बिहान ललितपुरमा आयोजित शुभकामना आदानप्रदान कार्यक्रममा बोल्दै उनले माओवादी बिना जनताले सुख नपाउने भएकाले माओवादी बलियो हुनुपर्ने आफूहरुले चाहेको बताएका हुन्। उनले राष्ट्रिय तथा अन्तर्राष्ट्रिय प्रतिगामी प्रतिक्रान्तिकारीहरु प्रचण्ड सिद्धाउने अभियानमा लागेको स्पष्ट पारे। उनले भने प्रतिगामीहरु टाग्रेट चाहिँ फेरि माओवादी केन्द्र सिध्याउन, प्रचण्ड सिध्याउने अभियानमा छन्, उनीहरुको उद्देश्य अरु छैन । प्रचण्डले भने, अनौठो लाग्न सक्छ, अन्तर्राष्ट्रिय प्रतिक्रियावादी, राष्ट्रिय प्रतिक्रियावादी पनि सबै मिलेर प्रचण्ड हराउने अभियानमा छन्। उनले व्यक्तिगत रुपमा हारजितसँग कुनै सरोकार नभएकाले नेपाली जनता र राष्ट्रले जित्नुपर्ने बताए। प्रचण्डले जनताका अगाडि प्रतिगमनकारी पराजित हुने स्पष्ट पारे। उनले देशभरी माओवादीका संगठनले गति दिन थालेको बताए। उनले जनतामा उभार आउन थालेकाले प्रतिक्रियावादी भित्रभित्र आत्तिन थालेको बताए। उनले नयाँ संकल्प र एकतासहित अगाडि बढ्दा आउने चुनावमा माओवादी देशको नेतृत्व लिने ठाउँमा पुग्ने बताए। जनताका अगाडि प्रतिगमनकारी पराजित हुन्छन् : प्रचण्ड"
"तिहारको तेस्रो दिन आज, लक्ष्मी पूजा गरि मनाइँदै","काठमाडौं : यमपञ्चक अर्थात् तिहारको तेस्रो दिन बिहीबार साँझ ऐश्वर्य, धनधान्य र सम्पन्नताकी देवी लक्ष्मीको पूजा आराधना गरी श्रद्धा भक्तिपूर्वक लक्ष्मीपूजा पर्व मनाइँदैछ। सफासुग्घर र लिपपोत गरिएको घरमा लक्ष्मीले बास गर्छिन् भन्ने मान्यता छ। यसै आधारमा आज बिहानै घर सफा सुग्घर र गाईको गोबर एवं रातोमाटोले लिपपोत गरी दीपावली गरेर लक्ष्मीलाई आमन्त्रण गरिन्छ। आज विशेषगरी घरका झ्याल, ढोका, चोटा, कोठा, सङ्घार, कौसी, अटाली र भर्याङलगायत स्थानमा सरसफाइ गरी दीपावली गरिन्छ। लक्ष्मी पूजा गरिने कार्तिक कृष्ण औँसीको रातलाई सुखरात्रि पनि भनिन्छ। वर्षभर मनाइने चार प्रमुख रात्रिमध्ये यो पनि एक हो। लक्ष्मी पूजाका लागि आज साँझ आँगनदेखि मूलढोका हुँदै लक्ष्मी स्थापना गरी पूजा गर्ने कोठासम्म गाईको गोबर र रातोमाटोले लिपपोत गरेर चामलको पीठो र अबीरले लक्ष्मीको पाइला बनाई लक्ष्मी आउने बाटो देखाइन्छ। पाइलैपिच्छे केराको सुत्लो अथवा माटाको पालामा दीप प्रज्ज्वलन गरी झिलीमिली बनाइन्छ। हाल पालामा दियोको स्थानमा मैनबत्ती बाल्ने प्रचलन पनि बढ्न थालेको छ। दियोमा तेल राखेर बत्ती बाल्नु नै वैदिक परम्परा भएको धर्मशास्त्रविद् प्रा डा रामचन्द्र गौतमले बताए। दीपावली गरिसकेपछि पूजा कोठामा दियो, कलश र गणेशसहित लक्ष्मी स्थापना गरेर गरगहना, पैसा, धान, चामल, फलफूल, सेलरोटी र फूलमाला चढाई विधिपूर्वक लक्ष्मीको पूजा आराधना गरिन्छ। लक्ष्मीपूजा पछि कन्या केटी र छोरी चेलीलाई लक्ष्मीको प्रतीक मानी पूजा गरी दक्षिणासमेत दिने प्रचलन छ। आज घरमा लक्ष्मीपूजा गरेपछि धनदौलत वा अन्य सामान घरबाहिर पठाए लक्ष्मी बाहिर जान्छिन् भन्ने धार्मिक विश्वास छ। लक्ष्मी पूजा सन्ध्याकालमा गरी मध्यरातमा घरका नारीले नाङ्लो ठटाएर अलक्ष्मी भागोस् लक्ष्मी र धनधान्यको आगमन होस् भनी कामना गर्ने शास्त्रीय विधि रहेको धर्मशास्त्रविद् गौतमले जानकारी दिए। आज साँझ युवती समूह बनाई घरघरमा भैलो खेल्छन्। भगवान् विष्णुले यमपञ्चकको पाँच दिन स्वर्ग, मत्र्य र पाताल तिनै लोकको शासन गर्ने वरदान बलिराजालाई दिएका थिए। वरदान पाएका बलिराजाले भलो होस् भनी घरघरमा गाउन लगाएको सम्झनामा भैलो खेल्ने गरिएको हो। भलो होस् भन्ने शब्द समयक्रममा अपभ्रंश भई भैलो हुन आएको पनि उनले बताए। आज भैलो खेल्न आउनेलाई धान, चामल, फूलमाला, पैसा र सेलरोटी दिइन्छ। भैलो खेल्न आउनेलाई दिइने दान कात्तिकको दान भएकाले नदिएमा राम्रो नहुने र दिएमा पुण्य प्राप्त हुने धार्मिक विश्वास छ। लक्ष्मी पूजाका अवसरमा आज शहर बजारमा दीपावली गरी झिलीमिली बनाइन्छ। कुल परम्पराअनुसार कतै आजै बिहान गाईको पूजा गर्ने प्रचलनसमेत छ। शास्त्रीयरुपमा भने औँसीपछि कार्तिक शुक्ल प्रतिपदा लागेपछि मात्र गाई पूजा गर्नुपर्ने उल्लेख गरिएको धर्मशास्त्रविद् गौतमले जानकारी गराए। ढकमक्क फूल, कृषकलाई टिप्ने चटारो (तस्बिर) तिहारको महिमा र आधुनिकता झिनियाँ रोटी लोकप्रिय बन्दै महाकवि देवकोटाको ११३ औँ जन्मजयन्ती"
"कोप २६ मा प्रतिबद्धताको पुनर्ताजगी, विज्ञ भन्छन् कार्यान्वयन चुनौतीपूर्ण","काठमाडौं : संयुक्त राष्ट्रसंघीय जलवायु परिवर्तन सम्मेलन स्कटल्यान्डको ग्लास्गोमा जारी छ। संसारभरबाट भेला भएका नेताहरूले सम्मेलन उद्घाटन सत्रमा जलवायु परिवर्तनका असरहरूविरुद्ध एकताबद्ध भएर लड्ने प्रतिबद्धता दोहोर्याएका छन्। कोप २६ को प्रमुख एजेन्डा नै सन् २०१५ मा पेरिस सम्मेलनमा गरिएका सहमतिहरूको कार्यान्वयन छ। ६ वर्षअघि व्यक्त प्रतिबद्धता कुनकुन देशले के कति कार्यान्वयन गर्न सके भन्ने लेखाजोखा गर्नु छ। दीर्घकालीन लक्ष्यहरू हासिल गर्ने दिशामा कसरी अघि बढ्ने भन्ने बाटो थप स्पष्ट गर्नु पनि छ। विश्वले जलवायु परिवर्तनका असरहरूको न्यूनीकरण र नियन्त्रणका लागि एकपटक आफ्नो प्रतिबद्धताहरूको पुनर्ताजगीकरण गरेको छ। विश्वभरका नेताहरूले एउटै मञ्चमा उभिएर साझा प्रतिबद्धताहरू जनाइरहँदा समस्या सम्बोधनका दिशामा नयाँ आशा जगाएको छ। तर, विगतका प्रतिबद्धताहरूको कार्यान्वयन अपेक्षा गरिएकै स्तरमा हुन नसकेको तथ्यले भविष्यसामु पनि आशंका र प्रश्न जीवितै राखिदिएको छ। सम्मेलनले जलवायु परिवर्तनसम्बन्धी साझा लक्ष्यहरू प्राप्तिका लागि केही महत्वपूर्ण संकल्प पारित गरेको छ। सयभन्दा बढी मुलुकले वन विनाश रोक्ने सम्बन्धमा गरेको सहमतिलाई कोप २६ को एक महत्वपूर्ण उपलब्धि मानिएको छ। विश्वमा कुल वनको ८५ प्रतिशत ओगट्ने मुलुकका तर्फबाट हस्ताक्षर गरिएको सहमतिमा सन् २०३० सम्ममा वन विनाश रोक्ने प्रतिबद्धता गरिएको छ। घना अमेजन वन विनाशको चरम समस्या भोगिरहेको ब्राजिलले पनि सहमतिमा हस्ताक्षर गरेको छ। वन विनाश रोक्ने लक्ष्यमा १९२ बिलियन डलरको बजेट खर्च गर्ने योजना बनाइएको छ। जोखिममा रहेको वनलाई पूर्ववत् अवस्थामा फर्काउने, डढेलो नियन्त्रण गर्ने तथा स्थानीय समुदायलाई सघाउनेलगायत कार्यमा सो बजेट खर्च हुनेछ। जलवायु परिवर्तनसम्बन्धी समस्याको एउटा प्रमुख कारक हो, तापक्रम वृद्धि। यसको मुख्य कारणमा मिथेन उत्सर्जनलाई पनि मानिन्छ। विश्वका नेताहरूले सन् २०३० सम्ममा मिथेन उत्सर्जनलाई ३० प्रतिशतले कटौती गर्ने प्रतिबद्धता गरेका छन्। यो लक्ष्य हासिल भएको खण्डमा अहिलेको तापक्रम वृद्धिमा ०१ देखि ०२ सम्मको गिरावट आउने विश्वास गरिएको छ। फलस्वरूप तापक्रम वृद्धिलाई १५ डिग्रीमा सीमित राख्ने लक्ष्य थप सहज बन्नेछ। सन् २०३० सम्ममा विश्वभर ग्रिन टेक्नोलोजीको प्रवद्र्धन गर्ने गरी सहयोग विस्तार गर्ने वाचा विश्व नेताहरूले गरेका छन्। यसरी बन्यो जलवायु मुद्दा यस्तो छ जलवायु परिवर्तनको कथा जलवायु परिवर्तनले पिरोलिँदै महिला जलवायु संकटको आवाज उठाउँदै काठमाडौंमा प्रदर्शन (फोटोफिचर) भारतले पनि कोप २६ मार्फत अन्तत: नेट शून्यको लक्ष्यमा आफ्नो प्रतिबद्धता जनाएको छ। सन् २०७० सम्ममा कार्बन उत्सर्जनको तहलाई सन्तुलनमा ल्याउने भारतको प्रतिबद्धतालाई निकै महत्वपूर्ण मानिएको छ। अन्य मुलुकले भने, नेट शून्य को लक्ष्य सन् २०५० मै हासिल गर्ने सहमति गरिसकेका छन्। ग्लास्गो सम्मेलनका क्रममा आदिवासी समुदायको वन तथा भूमि संरक्षणका लागि धनी राष्ट्रहरूले सहयोगको वाचा गरेका छन्। उक्त प्रयोजनमा बेलायत, अमेरिकासहित पाँच देशले १७ बिलियन डलरको कोष घोषणा गरेका छन्। धनी देशहरूबाट यसअघि प्रतिबद्धता गरिएको वार्षिक १ सय बिलियन डलरको क्लाइमेट चेन्ज बजेटको योजना व्यवहारमा उतार्न पनि सम्मेलनले जोड दिएको छ। जापानले उक्त बजेटमा वार्षिक १० बिलियन डलर बजेट थप गर्ने घोषणा गरेको छ। जसकारण पाँच वर्षमा हासिल गर्ने लक्ष्य राखिएको क्लाइमेट चेञ्ज बजेट एक वर्षअगावै पूरा गर्न सम्भव देखिएको छ। ग्लास्गोमा ४० हजार प्रातिनिधिको सहभागितामा कोप २६ चलिरहँदा सम्मेलन स्थलबाहिर केही विरोध प्रदर्शन पनि देखिए। सम्मेलनमा व्यक्त प्रतिबद्धताहरूप्रति राजनीतिक नेतृत्व इमानदार नरहेको आरोप लगाउँदै प्रदर्शनकारीहरूले कार्यान्वयन सुनिश्चित गर्न माग राखे। सयौं मुलुकहरूबाट साझा मञ्चमा व्यक्त प्रतिबद्धता स्वागतयोग्य छन्। जसले समस्याको समाधानका लागि स्वभाविकत: आशा पनि जगाएको छ। तर, यहाँ व्यक्त प्रतिबद्धताहरूको प्रभावकारी कार्यान्वयन अब चुनौती रहनेछ। स्कटल्यान्डमा बस्दै आएका वातावरणविद् राम बगाले सम्मेलनमा व्यक्त प्रतिबद्धता सकारात्मक रहे पनि कार्यान्वयन चुनौतीपूर्ण रहेको बताउँछन्। सारा विश्वका राजनीतिक नेतृत्व एक ठाउँमा जम्मा भएर साझा प्रतिबद्धता जनाउनु महत्वपूर्ण छ। यसले समस्या छ भन्ने तथ्यको पहिचान र स्वीकारोक्ति गराएको छ, बगाले भन्छन्, तर, कार्यान्वयन कसरी हुन्छ भन्ने प्रश्न बाँकी छ। सबै मुलुकले तय गरेका साझा लक्ष्यहरूको कार्यान्वयन हरेक देशमा समान स्तरमा हुन नसक्ने बगालेको तर्क छ। ग्रीन टेकनोलोजीको कुरा आएको छ। इलेक्ट्रिक कारहरू ल्याउने भनिएको छ, उनी भन्छन्, बेलायतजस्ता देशले त यी लक्ष्यहरू पूरा गर्लान्। हाम्रो नेपालजस्ता देशहरूले कसरी पूरा गर्न सक्लान् ? के यी लक्ष्यहरू हाम्रो लागि सम्भव र व्यावहारिक होलान् ? बेलायतमै क्रियाशील वातावरण संरक्षण अभियन्ता एवं लेखक विजय हितान सम्मेलनमा गरिएका प्रतिबद्धता कार्यान्वयन हुन्छन् नै भन्ने भरपर्दो आधारहरू नदेखिएको बताउँछन्। कोप २६ मा सयौं मुलुकको सहभागिता हुँदा पनि चीन, रसियाजस्ता शक्तिशाली मुलुकका राजनीतिक नेतृत्व सहभागी नहुनु लक्ष्य प्राप्तिको दिशामा प्रमुख चुनौती हुने उनको भनाइ छ। चीन र रसियाजस्ता मुलुकको साझेदारीबिना यी विश्वव्यापी लक्ष्यहरू हासिल हुन्छन् भनेर कल्पनासमेत गर्न सकिँदैन, उनी भन्छन्, यी लक्ष्यहरूमा सबैको अपनत्व र सहभागिता जरुरी छ। जलवायु परिवर्तनको समस्यालाई सम्बोधन गर्न सक्ने गरी पर्याप्त प्रविधि पनि विकास भइनसकेको हितान बताउँछन्।"
एमालेले एकैदिन महाधिवेशन प्रतिनिधि छान्ने,"काठमाडौं : एमालेले कात्तिक २७ गते एकैदिन देशभर महाधिवेशन प्रतिनिधि चयन गर्ने भएको छ। वडा, नगरगाउँ अधिवेशन सम्पन्न गरेको एमाले महाधिवेशन प्रतिनिधि चयनमा जुटेको छ। एमाले प्रचार विभागले बुधबार पत्रकार सम्मेलन गरी १०औं महाधिवेशन प्रतिनिधि चयनको तयारीबारे जानकारी दिएको हो। साढे ७ लाख संगठित सदस्य रहेको एमालेले महाधिवेशनका लागि १ हजार ९ सय ९९ प्रतिनिधि छनौट गर्दै छ। प्रदेश र सोसरहका कमिटीबाट २ महिलासहित ५ जना प्रतिनिधि चयन हुने छन्। १ हजार २ सयसम्म पार्टी सदस्य रहेका निर्वाचन क्षेत्रबाट ३ जनाका दरले प्रतिनिधि चयन हुने छन्। तीमध्ये एक जना महिला अनिवार्य गरिएको छ। निर्वाचन क्षेत्रमा जति बढी सदस्य हुने छन्। त्यसै अनुपातमा थप प्रतिनिधि चयन हुने छन्। देशभित्रका विशेष जिल्लाअन्तर्गतका १ हजार २ सयसम्म पार्टी सदस्य मध्येबाट कम्तीमा १ महिलासहित ३ जनाका दरले प्रतिनिधि छनौट हुने छन्। जिल्ला र विशेष जिल्लाअन्तर्गतका ५ सयसम्म दलित पार्टी सदस्य मध्येबाट १ जना प्रतिनिधि निर्वाचित हुने छन्। दलितका हकमा पनि ३ जना प्रतिनिधि निर्वाचित हुँदा कम्तीमा १ जना महिला अनिवार्य हुनुपर्छ। भूगोलका प्रदेशअन्तर्गतका मजदुर पार्टी सदस्यमध्येबाट कम्तीमा ३ महिलासहित ७ जनाका दरले निर्वाचित हुने छन्। भारत, अमेरिका (क्यानडा समेत), युरोप, एसिया प्यासिफिक, खाडी र ओसियानमध्ये प्रत्येकका पार्टी सदस्यहरूबाट कम्तीमा २ महिलासहित ५ जनाका दरले प्रतिनिधि निर्वाचित हुने छन्। पार्टीका केन्द्रीय विभाग र केन्द्रीय कार्यालयअन्तर्गतका पार्टी सदस्यहरूबाट निर्वाचित हुने कम्तीमा २ महिलासहित ५ जना प्रतिनिधि चयन हुनेछ। विभागका सचिव र सदस्यहरू विभाग र केन्द्रीय कार्यालय वा आफ्नो पार्टी सदस्यता कायम रहेकामध्ये कुनै एक स्थानबाट उम्मेदवार बन्न सक्ने छन्। केन्द्रीय सल्लाहकार परिषद्का पदाधिकारीसमेत सदस्यहरूमध्येबाट १५ प्रतिनिधि निर्वाचित हुनेछन्। सल्लाहकार परिषद्का अन्य सदस्यहरू राष्ट्रिय महाधिवेशनमा सहभागी हुने तर उनीहरूलाई मताधिकार नहुने पत्रकार सम्मेलनमा प्रचार विभाग उपप्रमुख सूर्य थापाले बताए। २२ जनसंगठनबाट कम्तीमा २ महिलासहित ५ जनाका दरले प्रतिनिधि निर्वाचित हुने छन्। १३ उपसमिति गठन एमालेले महाधिवेशनको व्यवस्थापनका लागि १३ वटा उपसमिति गठन गरेको छ। प्रतिनिधि व्यवस्थापनको जिम्मेवारी संगठन विभाग प्रमुख विष्णुप्रसाद पौडेललाई दिइएको छ। जनपरिचालनमा सुरेन्द्रप्रसाद पाण्डेको संयोजकत्वमा उपसमिति बनाइएको छ। प्रचारप्रसार उपसमितिको संयोजक योगेश भट्टराई, आर्थिक उपसमितिको संयोजक विष्णु रिमाल, यातायात उपसमितिको संयोजक काशीनाथ अधिकारी, आवास उपसमितिको संयोजक कृष्णभक्त पोखरेल तोकिएका छन्। दबाबमा थपिए एमाले महाधिवेशन प्रतिनिधि माधव नेपाल देश बनाउन होइन एमाले बिगार्न कुदेका हुन् : ओली पार्टी विवादको असर : संघदेखि प्रदेशसम्म प्रतिपक्ष बन्यो एमाले राष्ट्रिय महाधिवेशनमा एमालेले विद्युतीय उपकरण प्रयोग गर्ने एमालेले माधव नेपालको पार्टीलाई महाधिवेशनमा नबोलाउने एमालेको दशौं महाधिवेशनका लागि १३ उपसमिति एमाले महाधिवेशन वैचारिक शुन्यताको होइन : योगेश भट्टराई महाधिवेशन खर्च कसरी जुटाउँदैछ एमाले? त्यस्तै, स्वयंसेवक उपसमितिको संयोजक विनोद श्रेष्ठ, खाद्य उपसमितिको संयोजकमा कपिल पोखरेल र पार्वती रावल मञ्च व्यवस्थापनको संयोजकमा शेरबहादुर तामाङ अतिथि सत्कारको संयोजक, डा राजन भट्टराई, साँस्कृतिक उपसमितिमा रघुजी पन्तदेवी ज्ञवाली, स्वास्थ्य उपसमितिमा भानुभक्त ढकाल जिम्मेवारी दिइएको छ। कार्यालयको जिम्मा कपिल पोखरेललाई दिइएको छ। कात्तिक १२ गतेको केन्द्रीय कमिटी बैठकद्वारा रामबहादुर थापाको संयोजकत्वमा दसौं महाधिवेशन मूल व्यवस्थापन समिति गठन गरिसकेको छ। जसको सहसंयोजक सुरेन्द्रप्रसाद पाण्डे, सचिवमा विष्णु रिमाल छन्। नेकपा एसलाई नबोलाइने एमालेले महाधिवेशनमा नेकपा (एकीकृत समाजवादी) लाई नबोलाउने भएको छ। भट्टराईले नेकपा एसलाई अवैध गर्भाधारण गरेको पार्टीको संज्ञा दिँदै त्यसलाई नबोलाउने बताएका हुन्। उनले कतिपय दलको पहिचान र ठेगाना पनि स्पष्ट नभएको समेत बताए। भट्टाराईले भने, राजनीतिक शक्तिहरूको अवैधानिक सम्बन्ध वा लसपसबाट जन्मिएको शक्ति जसको पहिचान र ठेगाना पनि प्रस्ट छैन। त्यसलाई हामी बोलाउँदैनौं। महाधिवेशनमा विदेशी पाहुनाहरूलाई सहभागी बनाउन पत्राचार गरिएको उनले बताए। भाइचारा सम्बन्ध रहेका विभिन्न मुलुकका पार्टीहरू, मैत्रीपूर्ण सम्बन्ध रहेका पार्टीहरू, दक्षिण एसियाका सत्तारुढ दल र विपक्षी दलहरू तथा आइक्याप (आईसीएपीपी)का स्थायी कमिटीका सदस्यहरूलाई निमन्त्रणा गरिएको उनले बताए। नेपालस्थित विभिन्न कूटनीतिक निकायका प्रमुखहरूलाई पनि दसौं महाधिवेशनमा निमन्त्रणा गरिने उनको भनाइ छ। नयाँ विधानको व्यवस्थाअनुसार महाधिवेशनले अध्यक्ष, वरिष्ठ उपाध्यक्षसहित ५ जना उपाध्यक्ष, महासचिव, उपमहासचिव र ७ जना सचिव गरी १५ जना पदाधिकारीसहितको २२५ सदस्यीय केन्द्रीय कमिटी निर्वाचित गर्ने छ। एक तिहाइ महिलासहित नेपालको सामाजिक र वर्गीय विविधताको प्रतिनिधित्व हुने गरी केन्द्रीय कमिटी समावेशी हुने छ। यसैगरी महाधिवेशनले १५ सदस्यीय अनुशासन आयोग र केन्द्रीय लेखा आयोगको पनि चयन गर्ने छ। नेतृत्व निर्वाचनको कार्य इलेक्ट्रोनिक भोटिङ मेसिन (ईभोटिङ)को प्रयोग गरी सम्पन्न गरिने छ। विधान महाधिवेशनले पारित गरेका राजनीतिक, सांगठनिक तथा विधानसम्बन्धी व्यवस्थाको बुझाइमा एकरूपता कायम गर्दै तिनको वैचारिक, राजनीतिक तथा साँगठनिक जगमा एमाले थप सुदृढ र एकताबद्ध गर्न महाधिवेशनले ठोस रूपमा मार्गदर्शन गर्ने उनले बताए। जबजमा आमसहमति एमालेमा जनताको बहुदलीय जनवाद (जबज)मा कुनै मतभेद नरहेको प्रचार विभाग प्रमुख भट्टराईले बताए। विधानमा महाधिवेशनबाट सर्वसम्मत ढंगले राजनीतिक प्रतिवेदन पारित भएको उल्लेख गर्दै भट्टराईले जबजका सम्बन्धमा पार्टीमा फरक मत नरहेको स्पष्ट पारे। राजनीतिक प्रतिवेदन सर्वसम्मत ढंगबाट पारित भएको हो। यसमा पार्टीभित्र आमसहमति छ। व्याख्या, विश्लेषणमा तलमाथि हुन सक्ला तर बुझाइमा एकमत छौं, उनले भने, ताजा जनादेशको विकल्प छैन। एमाले राजनीतिक स्थायित्वका लागि ताजा जनादेशको विकल्प नभएको बताएको छ। संसद्मा रहेका विधेयकहरूलाई फिर्ता गरेर अध्यादेशमार्फत् अलोकतान्त्रिक र स्वेच्छाचारी रूपमा शासन सञ्चालन गरेको एमालेको आरोप छ। पूर्णपाठ"
महाकवि देवकोटाको ११३ औँ जन्मजयन्ती,"काठमाडौं : नेपाली साहित्यका विराट प्रतिभा महाकवि लक्ष्मीप्रसाद देवकोटाको ११३औँ जन्मजयन्ती आज स्वदेश र विदेशमा विभिन्न कार्यक्रमको आयोजना गरी मनाइँदैछ। महाकवि देवकोटाको जन्म विसं १९६६ मा कार्तिक कृष्ण औँसी अर्थात् लक्ष्मीपूजाका दिन काठमाडौँको डिल्लीबजारमा भएको थियो। दश वर्षको उमेरमा कविता लेख्न सुरु गरेका देवकोटाका थुप्रै महाकाव्य, खण्डकाव्य, निबन्ध, कथा, नाटक, उपन्यास, गीत, समालोचना र फुटकर कविता प्रकाशित छन्। उनले नेपाली साहित्यलाई सयभन्दा बढी कृति दिए। यी कृतिका माध्यमबाट देवकोटाले नेपाललाई अन्तर्राष्ट्रियस्तरमा चिनाए। नेपाली साहित्यमा आधुनिक महाकाव्य लेखनको थालनी गर्नुभएका देवकोटाको मुनामदन खण्डकाव्य नेपाली भाषामा प्रकाशित हालसम्म सबैभन्दा बढी बिक्री भएको पुस्तक हो। नेपाली साहित्यमा स्वच्छन्दतावादीप्रगतिवादी धाराका प्रवर्तक देवकोटाका रचनामा मानवतावाद, प्रकृतिप्रेम र क्रान्तिकारिता झल्कन्छ। उहाँका सिर्जनामा पूर्वीय र पाश्चात्य दर्शनको संयोजन पाइन्छ। भारतका महापण्डित राहुल साङ्कृत्यायनले देवकोटा एक्लैलाई भारतका महाकवि सुमित्रानन्दन पन्त, जयशङ्करप्रसाद र सूर्यकान्त निरालाको संयुक्त रूपसँग तुलना गरेका थिए भन्ने मान्यता छ। नाट्यसम्राट बालकृष्ण समले देवकोटा मुनामदन, शाकुन्तल महाकाव्य र पागल कवितासँगै तीनपटक जन्मेको बताए। विदेशी भाषामा नेपाली कृतिको अनुवाद र विदेशमा भएका विभिन्न सम्मेलनमा नेपालको प्रतिनिधित्व गरी नेपाली साहित्यको विश्वव्यापी प्रचारप्रसारमा समेत उनले महत्वपूर्ण योगदान दिए। महाकवि देवकोटाले अङ्ग्रेजी साहित्यका फ्रान्सिस बेकन, चाल्र्स ल्यासजस्ता १५ जना गद्य लेखकका निबन्धको चयन गरी विसं १९९७ मा प्रसिद्ध प्रबन्ध सङ्ग्रह प्रकाशित गरेका थिए। विसं २०१६ मा उन शिक्षा तथा स्वायत्त शासनमन्त्री हुनुहुँदा नेपालभर नेपाली भाषालाई अनिवार्य विषयका रूपमा लागू गराएका थिए। हाल त्रिभुवन विश्वविद्यालय कीर्तिपुरको जग्गा पनि उनकै शिक्षामन्त्रीत्वकालमा व्यवस्था गरिएको हो। वर्तमान नेपाल प्रज्ञाप्रतिष्ठानको स्थापनामा सक्रिय योगदान दिनु देवकोटाको अविस्मरणीय देन मानिन्छ। तीन महिनामा शाकुन्तल महाकाव्य, दश दिनमै सुलोचना महाकाव्य र एकै दिनमा कुञ्जिनी खण्डकाव्य लेखेका देवकोटामा तुरुन्त कविता लेख्नसक्ने आशु कवित्वको क्षमता थियो। देवकोटाको कविप्रतिभा, कविताको गुणात्मक मूल्य र सङ्ख्यात्मक योगदान आज पनि अद्वितीय छ। चरम आर्थिक अभाव र पारिवारिक वियोगसँगै राजनीतिक सक्रियताका बीच पनि उच्चस्तरका साहित्य नेपाल र नेपालीलाई प्रदान गर्नु उनको साहित्यिक विशेषता हो। महाकवि देवकोटाले पागल कवितालाई आफैँले अङ्ग्रेजीमा अनुवाद गरे। उनले पाश्चात्य ग्रीसेली स्रोतबाट अनेकौँ गाथाको नेपालीकरण गरेका छन्। विसं २०२४ मा प्रकाशित भएको मायावीनी सुन्दरी प्रोजर्पिना जस्ता खण्डकाव्य र प्रमिथस महाकाव्य यसका उदाहरण हुन्। देवकोटाको एकमात्र उपन्यास चम्पा हो।"
पाँचदलीय गठबन्धनमा शंका नगर्न देउवाको आग्रह,"काठमाडौ : प्रधानमन्त्री एवम् नेपाली कांग्रेसका पार्टी सभापति शेरबहादुर देउवाले पाँचदलीय गठबन्धन पूरै समयसम्म चल्ने बताएका छन्। बिहीबार बिहान त्रिभुवन अन्तर्रांष्ट्रिय विमानस्थलमा पत्रकारसँग कुरा गर्दै प्रधानमन्त्री देउवाले गठबन्धनमा कुनै किसिमको शंका नगर्न आग्रह गरेका हुन्। देउवा संयुक्त अधिराज्यको ग्लास्गोमा जलवायु परिवर्तनसम्बन्धी संयुक्त राष्ट्रसङ्घीय संरचना महासन्धिको पक्षराष्ट्रको २६औँ सम्मेलन (कोप२६) अन्तर्गत दुई दिने विश्व नेताहरुको शिखर सम्मेलनमा सहभागी भएर बेलायतबाट फर्किएका हुन्। चुनावसम्म नै गठबन्धन कायम रहने कांग्रेसबाहेकका सत्ता गठबन्धनका शीर्ष नेताहरुले सार्वजनिकरुपमा बताउँदै आएका छन्। कांग्रेसका नेता रामचन्द्र पौडेलले भने गठबन्धनबिनै कांग्रेस बलियो भएकाले एक्लै चुनाव जानुपर्ने तर्क गरेका छन्। प्रधानमन्त्री देउवाले न्यायालयको सम्बन्धमा केहि बोल्न चाहेनन्। प्रधानमन्त्री एवम् नेपाली कांग्रेसका पार्टी सभापति देउवा स्वदेश फर्किएपछि न्यायालयका विषयमा उठेका सवालहरूबारे गठबन्धनमा छलफल गर्ने सत्तारुढ दलका नेताले बताउँदै आएका छन्। बुधबार भुमि व्यवस्था सहकारी तथा गरिबी निवारण मन्त्री शशि श्रेष्ठले प्रधानमन्त्री स्वदेश फकिएलगतै प्रधानन्यायाधीश विवादबारे सरकारले आफ्नो धारणा सार्वजनिक गर्ने जानकारी दिएकी थिइन्। बर्दिवासमा श्रेष्ठले अहिले प्रधानमन्त्री विदेश भ्रमणमा रहेकोले हाल सरकारको तर्फबाट चोलेन्द्रशमशेर जबराको विषयमा आधिकारिक धारणा आउन नसकेको बताएकी थिइन्। प्रधानमन्त्री देउवा नेतृत्वको प्रतिनिधिमण्डलमा वन तथा वातावरणमन्त्री रामसहायप्रसाद यादव, परराष्ट्र मन्त्रालयका सचिव भरतराज पौड्याल, वन तथा वातावरण मन्त्रालयका सचिव डा प्रेमनारायण कँडेल, अर्थमन्त्रालयका सचिव मधुकुमार मरासिनी, गृहमन्त्रालयका सचिव टेकनारायण पाण्डे, राष्ट्रिय योजना आयोगका सचिव केवलप्रसाद भण्डारी, राष्ट्रिय प्रकृति संरक्षण कोषका अध्यक्ष डा माधवबहादुर कार्की सहभागी थिए। प्रक्रिया पूरा गरेर एमसीसी पास हुन्छ : प्रधानमन्त्री देउवा"
मानवतावादी विद्रोही कवि,"देवकोटाले मृत्युशैय्यामा पनि प्रजातन्त्र मर्न नपाओस्, फलोस्, फुलोस् भनेर आफूलाई प्रजातन्त्रका प्रवल समर्थक सिद्ध गरे। वास्तवमा एउटा असल कवि युगद्रष्टा एवं भविष्यस्रष्टा हुन्छ। वर्तमान विशृंखल मानव जीवनलाई नयाँ तरिकाले व्यवस्थित गरेर लोकमंगलको प्रतिष्ठा गर्नुका साथै भावी मानव जीवनलाई समेत मंगलमय बनाउने दिशामा शतत् प्रयत्नशील हुनु कवि कर्तव्य हो। भूमानवका मंगलपथलाई आलोकमय बनाउन नेपाली वाङ्मय जगत्का वरद्पुत्र युगकवि लक्ष्मीप्रसाद देवकोटाले मृत्युपर्यन्त रोग, भोक र शोकसँग संघर्षमय जीवन बिताउँदा पनि आफ्नो कविकर्मलाई पूर्णरूपमा सार्थक तुल्याएका थिए। मानववादी लक्ष्मीप्रसाद देवकोटा अन्तर्राष्ट्रिय क्षेत्रमा समेत गौरव गर्न सकिने नेपालका एक सशक्त महान् प्रतिभा र राष्ट्रिय विभूति हुन्। नेपाली कवितालाई अन्तर्राष्ट्रिय स्तरसम्म पुर्याउने बहुमुखी प्रतिभाका धनी देवकोटाले नेपाली साहित्यका विविध विधामा कलम चलाई नेपाली साहित्यलाई धनी र समृद्ध बनाउने कुरामा ठूलो योगदान पुर्याएका छन्। साँच्चिकै भन्ने हो भने आफ्नो सर्वस्व त्यागेर र स्वयं आफूलाई नै मेटाएर नेपाली साहित्यलाई समृद्धि र अमरता प्रदान गर्न महाकविले एउटा अविस्मरणीय उदाहरण प्रस्तुत गरेका थिए। सिंगो साहित्यको इतिहासको सिर्जना गर्नुभएको छ। सरस्वतीका वरद्पुत्र देवकोटाले (१९६६२०१६ साल) युगको अर्थनीति, राजनीति, समाजनीति, शिक्षानीति, सभ्यता, संस्कृति, साहित्य सबै क्षेत्रमा गहन चिन्तनमनन् गरेर एवं समाजका सानाठूला समस्यामाथि दृष्टि निक्षेप गरेर मानवीय आदर्शको मूल्य मान्यतामाथि आवाज उठाएका थिए। असन्तुलित सामाजिक व्यवस्था र अन्तर्विरोधहरूबाट निर्मित उनको व्यक्तित्वले कविमा असीमित मानवीय भावना सिर्जना गरेर देवकोटालाई महाकवि साथै महामानवको उच्च सिंहासनमा पनि प्रतिष्ठित गर्यो। कवितायात्राको प्रारम्भदेखि नै महाकविका कविताहरूमा जुन उदारतावाद र दीनदुःखीको सेवा, भावना र कल्याण कामना देखिएको हो। उनको परवर्ती रचनाहरूमा यो मानवतावादी भावना क्रमशः बढ्दै गएको पाइन्छ। कविले सम्पूर्ण जीवन जनकल्याणकारी भावनाको प्रचारप्रसारमै लगाएको देखिन्छ। मानववादी भावनाका कट्टर समर्थक देवकोटाले मानवीय सेवालाई नै सबैभन्दा ठूलो कर्म ठानेका थिए। मन्दिर धाउनुभन्दा दीनदुःखीको सेवा गर्नेतर्फ उत्प्रेरित गर्दै कवि भन्छन् फर्क फर्क हे जाऊ, समाऊ मानिसहरूको पाउँ यस्ता अमर भावनाका रचयिता मानवप्रेमी देवकोटा साँच्चिकै मानवकल्याणका लागि समर्पित कवि हुन्। उनीद्वारा प्रदत्त यस्ता अमर सन्देश अभिनन्दनीय र प्रशंसनीय हो। युगयुगसम्म हामीलाई प्रेरणा र प्रकाश दिनेछन्, यस कथनमा अत्युक्ति छैन। देवकोटा प्रजातन्त्रप्रेमी, स्वतन्त्रता तथा समानताका हिमायती तथा मानववादी कवि थिए। २००४ सालमा युगवाणीका सम्पादन (वनारसबाट) गरेर उनले नेपाली जनताको संघर्षलाई वाणी दिनुभयो। २००५ सालमा पहाडी पुकारद्वारा कविले सामाजिक विकृतिका यथार्थ चित्रण गरेर समाजलाई उद्बोधित गरेका हुन् मर्नु त एक दिन अवश्यै पर्छ, पशु झै न जिऊँ मानिस हुँ भने, मानिसझैं जिऊँ, मानिसको हक लिऊँ। त्यस्तै रावणजटायु युद्धमा पनि कविले असत्य र अन्याय जत्तिकै शक्तिशाली भए पनि आखिर विजय सत्य र न्याय कै हुन्छ। यस शाश्वत सत्यलाई जनसमक्ष ल्याएका छन्। महाकविका झंझारप्रति, बाढी कि विष्णुमती, बाघले बच्चा किन खान्छ आदि कविताहरूले जनजीवनमा क्रान्तिकारी चेतना र संघर्षलाई उत्कर्ष प्रदान गरेको पाइन्छ। युगका अग्रदूत कवि देवकोटाका उत्तरवर्ती रचनाहरूमा सामाजिक असंगति, अन्यायप्रति विद्रोहव्यंग्यका स्वर झन्झन् टड्कारो हुँदै गएको देखिन्छ। दालभात डुकु, प्रमिथस, छहरा, हुरीको गीत, हामी नेपालीजस्ता अनेकानेक कविताको माध्यमबाट उनी मानवमाथिको अन्याय, अत्याचारविरुद्धका आवाजलाई आफ्नो मानवतावादी भावना अभिव्यक्त गर्ने गरेको पाइन्छ। समाजको प्रगति, दीनदुःखीको कल्याण, नेपालीका सुन्दर भविष्य, विश्वशान्ति र मानवजातिका कल्याणका मंगलमय कल्पनामा उनी सधैं डुबेका हुन्थे। जीवनभरि नै प्रजातान्त्रिक संघर्षलाई प्रेरणा र सहयोग दिएका देवकोटाले मृत्युशय्यामा पनि प्रजातन्त्र मर्न नपाओस्। फलोस्, फुलोस् भनेर आफूलाई प्रजातन्त्रका प्रबल समर्थक सिद्ध गरेका हुन्। विपरीत परिस्थितिहरूमा पनि आशा र आस्था प्रदान गरिने र प्रेरणाका अमर स्रोत बनेर उत्साह दिने देवकोटाकाव्य नेपाली साहित्यका अमर निधि हुन्। आफ्नो युगका स्पन्दन राम्ररी बुझ्ने युगकवि देवकोटाले २०१४ मा रुसको तासकन्दमा भएको अफ्रोएसियाली लेखक सम्मेलनमा साहित्य जगत्लाई दिएको यो सन्देश अत्यन्त उपयोगी र अनुकरणीय सिद्ध भएको देखिन्छ। देवकोटाले भनेका थिए अब जनताको ध्यान बढी उच्चस्तरीय मूल्यहरूतर्फ र बढी व्यापक क्षितिजतर्फ आकर्षित गर्न लेखकले बढी फलदायी ढंगबाट काम गर्नु परेको छ। उसका अगाडि ज्यादै उत्तरदायीपूर्ण र ज्यादै कठिन कार्यभार छ। जुन उसले जीवनका कठोर अवस्थाहरूमा आफूले बहन गर्नुपरेको छ। लेखकले आफ्नो कामको पारिश्रमिक ज्यादै नै थोरै पाउँछ। परन्तु ऊ सच्चा लेखक हो भने उसले आफ्नो कार्य रोक्नु हुँदैन। उसले जनतामा भिज्नुपर्छ, जनताबाट सिक्नुपर्छ। समस्त मानव जातिको जीवनबोधका लागि र सबै वर्तमान समस्याहरू तथा घटनाहरूको अनुबोधका लागि आत्मा खोतल्नु पर्छ। स्पष्ट छ कि युगको आकांक्षा र आवश्यकतासित आफ्ना भावना र आकांक्षा जोडेर मानवताउत्थानका लागि जीवनपर्यन्त उनी प्रयत्नशील रहे। यस सन्दर्भमा प्रसिद्ध कवि केदारमान व्यथितको विचार अत्यन्त महत्वपूर्ण छ मलाई जहाँसम्म लाग्छ, देवकोटाले धर्म, सम्प्रदाय, जाति, जात, वर्ण, लिंग आदिमा अन्याय, अत्याचार, शोषण र उत्पीडनपूर्ण सामन्तवादी व्यवस्थाबाट समाजलाई उन्मुक्त तुल्याई न्यायपूर्ण र शोषणरहित समाजव्यवस्थाको जग बसाल्ने महत्वाकांक्षा नै अँगालेका थिए। अन्याय, अत्याचार, शोषणविरुद्ध प्रतिरोध एवं व्यंग्य विद्रोहको ज्वाला ओकल्ने उनका साँढे, प्रभु जी, भेडो बनाऊ, झन्झावीरजस्ता कविताले पनि उनको यही महान् आकांक्षा नै मुखरित गरेका छन् (एक व्यक्तित्व : अनेक दृष्टि, कुमारबहादुर जोशी)। कर्मण्येवाधिकारस्ते मा फलेषु कदाचनममा विश्वास राख्ने कविले आफ्नो अनेकौं कवितामा मानव जातिलाई प्रगति र निर्माणतिर डोर्याउँछन्। त्यसैले हो, लक्ष्मीप्रसादले कामी दाइलाई नै वास्तविक विश्वकर्मा भनेर सम्बोधन गर्छन्। उनी भन्छन् कमै जस्तो कदम छैन, मर्म जस्तो आँखा निर्माणझैं धर्म छैन, विजयझैं भाखा। मूलतः देवकोटा काव्यका केन्द्रविन्दु नै मानववाद हो। आफ्नो समाज र देशप्रति जागरण चेतनासहित अन्तर्राष्ट्रिय भावना अर्थात् विश्वमा सर्वत्र शान्ति, स्वतन्त्रता, समानता तथा विश्व भातृत्वका अमर भावना उनका कविताहरूमा सर्वत्र प्रकट भएको पाइन्छ। समाजमा व्याप्त अन्याय र अत्याचारका विरुद्ध मानवतावादी कवि विद्रोह गर्न यस्तो हुंकार पनि गर्छन् जब मानवले मानवलाई मानव ठान्दैन साथी तब कड्कडाउँछन् मेरा बत्तीसदन्ते बंगारा (पागल)। वस्तुतः कविको यो क्रान्ति र विद्रोह चेतनाले उनको मानवतावादी भावनालाई नै तीव्रता र उत्कर्ष प्रदान गरेको देखिन्छ नेपाली भनेको त्यो हो जसले, हाँसी हाँसी उत्री उठ्छन् खतरा पार। जसले उठाउँछ विश्व जगाई आजको युगका विश्वको भार। जस्तो आफ्नै पंक्तिहरूलाई जीवनमा चरितार्थ गर्ने देवकोटालाई हिन्दीका विख्यात विद्वान् साहित्यकार राहुल सांकृत्यायनले भनेको मई १९५३ का कथन कति महत्वपूर्ण र सान्दर्भिक ठहरिन आउँछ ? हेरौं, देवकोटा नेपाली के पन्त, प्रसाद, निराला तीनो हैं, इसमें आतिशयोक्ति नही हैं। अन्ततः हामी यसै निष्कर्षमा पुग्छौं कि युगकवि देवकोटा एक मानववादी कविको रूपमा हाम्रोसामु मानव एकता, मानव समानता र विश्वबन्धुत्वका आदर्श लिएर विश्वकल्याण कामनामा समर्पित हुनु भएको देखिन्छ। देवकोटा साहित्यको महत्वलाई बुझेर देवकोटाका अप्रकाशित कृतिहरू प्रकाशित गर्ने, अनुसन्धान गर्ने र यसलाई प्रोत्साहित गर्ने दायित्वबोध हामी सबैमा आउनुपर्छ। देवकोटाका नाममा संग्रहालय बनाएर प्रज्ञाप्रतिष्ठानले महाकविलाई सम्झिरहने बाटो चाँडै खुला गरोस्।"
प्रक्रिया पूरा गरेर एमसीसी पास हुन्छ : प्रधानमन्त्री देउवा,"काठमाडौं : प्रधानमन्त्री शेरबहादुर देउवाले अमेरिकी सहयोग मिलेनियम च्यालेन्ज कर्पोरेसन (एमसीसी) संसद्बाट प्रक्रिया पूरा गरेर पास गर्ने बताएका छन्। बिहीबार बिहान त्रिभुवन अन्तर्रांष्ट्रिय विमानस्थलमा पत्रकारसँग कुरा गर्दै प्रधानमन्त्री देउवाले एमसीसी ऋण नभइ अनुदान भएकाले यसलाई प्रक्रिया पूरा गरेर अगाडि बढाउने बताएका हुन्। देउवा संयुक्त अधिराज्यको ग्लास्गोमा जलवायु परिवर्तनसम्बन्धी संयुक्त राष्ट्रसङ्घीय संरचना महासन्धिको पक्षराष्ट्रको २६औँ सम्मेलन (कोप२६) अन्तर्गत दुई दिने विश्व नेताहरुको शिखर सम्मेलनमा सहभागी भएर बेलायतबाट फर्किएका हुन्। बेलायतमा मिलेनियम च्यालेन्ज कर्पोरेशन (एमसिसी) की डेपुटी सीईओ एलेक्सिया लाटोर्टुले प्रधानमन्त्री देउवासँग भेट गरी नेपाललाई प्रदान गरेको एमसिसी कम्प्याक्ट अनुदानका विषयमा छलफल गरेकी थिइन्। यस अगाडि एमसीसीले विज्ञप्ति जारी गर्दै सम्झौतालाई अघि बढाउनेनबढाउनु अब नेपालकै हातमा रहेको स्पष्ट पारेको थियो। अमेरिकी सहयोग मिलेनियम च्यालेन्ज कर्पोरेसन (एमसीसी) सम्झौता अनुमोदन नगरी संसद् अधिवेशन अन्त्य गरिएको भन्दै एमसीसी मुख्यालयले निराशा व्यक्त गरेको हो। एमसीसी अनुमोदन नहुँदा लाखौं नेपाली यसबाट पाउने लाभबाट बञ्चित हुँदै छन्, विज्ञप्तिमा लेखिएको छ। एमसीसी उपाध्यक्ष फातिमा सुमार नेतृत्वको उच्चस्तरीय प्रतिनिधिमण्डल सेप्टेम्बरमा नेपाल आएको थियो। सुमारले प्रधानमन्त्री शेरबहादुर देउवादेखि सत्ता गठबन्धनका सबै नेतासँग भेटवार्ता गरेकी थिइन्। उपाध्यक्ष सुमारसँगको भेटमा सरकारले एमसीसी संसद्बाट अनुमोदन गर्ने विश्वास दिलाएको थियो। देउवाले एमसीसी कम्प्याक्ट र नेपालको आर्थिक रुपान्तरणका सम्भावनाहरु सहित नेपालअमेरिका सहयोगबारे विचार आदान प्रदान गरेको बताएका थिए। संसद्बाट सम्झौता अनुमोदनमा ढिलाइले २ करोड ३० लाखभन्दा बढी नेपालीलाई भरपर्दो ऊर्जा र सुरक्षित सडक पहुँच पुर्याउने महत्वपूर्ण ५० अर्बको अनुदान सहयोग नै जोखिममा परेको विज्ञप्तिमा उल्लेख छ। सम्झौता अनुमोदन गर्ने कि नगर्ने भन्नेमा सत्ता गठबन्धनका दल नै विभाजित देखिएका छन्। कांग्रेस जसरी पनि एमसीसी अनुमोदन गर्ने पक्षमा छ। माओवादी केन्द्र र नेकपा एकीकृत समाजवादी सम्झौता संशोधन गरेर मात्रै अनुमोदन गर्नुपर्ने पक्षमा छन्। तत्कालीन अर्थमन्त्री ज्ञानेन्द्रबहादुर कार्कीले २०७४ भदौ २९ मा नेपालका तर्फबाट वासिङटन डीसीमा एमसीसी सम्झौतामा हस्ताक्षर गरेका थिए। सुमारसँग देउवाले भने: एमसीसी पास गराउन राजनीतिक सहमति जुटाउँदैछु"
"आलु पार्टी, हाइ ! हाइ !","एउटा आलु कुहियो भने सबले दुःख पाए हात लागि शून्य हुन्छ जाँचमा आलु खाए। आलु खाऊ आलु गाउँ आलु नै छ चालु नेता आलु, पार्टी आलु, राजनीति नै भालु। नेपाली हास्यव्यंग्य लेखक, प्रहसनकर्मी र व्यंग्यचित्रकारको वार्षिक भेला२०३४ सालदेखि आलु पार्टीको रूपमा हुँदै आएको छ। यो भेलाअघि कुनै पनि पार्टीको चियापान भेला भएको पत्तो छैन। यसमा विभिन्न क्षेत्रका पेसाकर्मी, सत्यधर्मी, राष्ट्रवादी विचारका विशिष्ट अक्षरकर्मीको सहभागिता रहँदै आएको छ। २०७५ को हास्यकर्मीको भेलाले नेपाली हास्य दिवस काग तिहारमा मनाउने मिलेमतो गर्दै विकृतिको सातो खाने व्यंग्यबाँणले हान्दै व्यंग्यको बम पड्काउने काम सुरु भएको थियो। नेपाली हँसिला, रसिला जाति हुन्। नेपालीमा लोकहास्य कथा, गीत, जात्रा, मेला, चाडपर्वले नेपालीको चित्त प्रसन्न पार्न सघाएको छ। हास्यव्यंग्यमा प्रहसनको प्रचलन कार्तिक नाच (बाथ प्रहसन १६४०) देखि ललितपुरको मंगलबजारको डबलीमा मञ्चन र लेखनमा हास्यकदम्ब (१८५५) देखि प्रस्फुटन, व्यंग्यचित्रमा गोवद्र्धन शाह (२०१४) को मुद्रणलाई नेपाली हास्यक्षेत्रको प्रस्थान विन्दु मानिन्छ। २०२२ सालमा कौवा प्रकाशनको हास्य साहित्य प्रकाशन र सभागृहमा २०३२ सालमा पहिलो हास्य सम्मेलन तथा व्यंग्यचित्रको राष्ट्रिय सम्मेलन (हासने २०४९) र हास्यव्यंग्य समाज नेपाल (हासने) ले व्यंग्यचित्रलाई पत्रकारिताको एक अंग बनाउन सफलता पाए। हास्यको गद्यमा कृष्णप्रसाद चापागाइँ (रसवरी चमचम, २००८), पद्यमा लक्ष्मीप्रसाद देवकोटा (मनोरञ्जन, २०२४), प्रहसनमा प्रेमराज शर्मा (ससुराली, १९९४) र व्यंग्यचित्रमा डिकेडको पुस्तक देखा परेको थियो। पछि खाइलाग्दो किताब दुर्गा बराल र अबिन श्रेष्ठको व्यंग्यचित्रमा, गोपालराज पन्तको र प्रहसनमा महजोडीको, हास्य गद्य र पद्यमा पाँडे पुराण र चट्याङ मास्टरको आएको थियो। संस्थामा हाल आलु पार्टी, हाँसने र सिस्नोपानीले कार्यक्रम गर्दै आएका छन्। हास्यव्यंग्य पुरस्कारी संस्थामा वासुदेव गुठी, भैरव गुठीहरूले लाख लाख रकमको पुरस्कार स्थापना गरी सम्मान गर्दै आएका छन्। जनप्रिय र हितकारी हास्यप्रवद्र्धनमा सरकारी पहलकदमी कतैबाट भएको छैन उल्टै राजा वीरेन्द्रको हास्यलाई संस्थागत गर्ने प्रज्ञा हास्यव्यंग्य महोत्सव हटाएर पछि सरकारी पहलमा कुनै ठोस कार्य भएको देखिँदैन। राम्रो कुरालाई आहार नराम्रो कुरालाई स्वाहा भनेर हवन कार्य गर्ने, खोर्सानीको धूप हालेर अनिष्टलाई शुद्धीकरण गर्ने हास्यव्यंग्यलाई गुणात्मकरूपमा अघि बढाउने कुरा आलु पार्टीले गर्दै आएको छ। नेपाली हास्यव्यंग्य विकासमा सहयात्री कौवा प्रकाशनका संस्थापक वासुदेव लुइँटेललाई अभिनन्दन गर्दै २०३४ सालमा वासुदेव लुइँटेल, दाताराम शर्मा, वासु रिमाल यात्री र टेकवीर मुखियाजस्ता स्वनामधन्यसमेतको उपस्थितिमा पाँडेको रामझुपडीमा सुरु भएको आलु पार्टीमै आलु पार्टीको शिलान्यास भएको हो। पहिलो पार्टीमा आलुको १७ परिकार तयार गरी पार्टी गरिएको थियो। त्यसबखत आलु धार्नीको मूल्य र अहिलेकोमा दुई सय प्रतिशतभन्दा बढी भएकाले आलुको परिकार पनि कम हुनु स्वाभाविक हो। जसरी आलु सबै परिकारसँग मिल्छ र सर्वप्रिय छ, हास्यव्यंग्य पनि सबैले स्वाद लिने रस हो। यो सुधारसापेक्ष भई समाजको स्वास्थ्य सुधारमा सघाउने हुँदा हास्यव्यंग्य समाज हासनेले हासेर बाँचौं, बाँचेर हाँसौं मुस्कानले माया गाँसौं नारा साथ नेपाली हास्य दिवस मनाउन २०७८ को कात्तिक १७ गते काग तिहारमा आलु पार्टीको कार्यक्रम भएको हो। ४४ वर्षदेखि नेपाली हास्य दिवस पनि कहिलेकाहीँ कुकुर र गोरुतिहारमा हुँदै गए पनि मूलतः काग तिहारमा हुँदै आएको छ। २०७८ सालमा कुकुर र काग तिहार एकै दिन परेको छ। नेपालमा हास्यले तहल्का मचाएको धेरै भएको छैन। २०३२ सालमा हास्य नवरत्नबाट नेपालमा पहिलो हास्य सम्मेलन भएको थियो। हास्यको उचाइ लिँदा २०३३ सालमा प्रज्ञा प्रतिष्ठानको हास्यव्यंग्य महोत्सव प्रारम्भ भयो। पछि प्रज्ञाले लत्तो छाडेपछि हास्यव्यंग्य समाज नेपाल अर्थात् हासनेले आफ्ना हास्य कार्यक्रम अघि बढायो। नेपाली हास्यव्यंग्यमा धेरै लेखक, धेरै हास्य कलाकार र व्यंग्यचित्रको विकासमा बल पुग्दै प्रगतिको गति प्राप्त भयो। यसैगरी हास्यव्यंग्य महोत्सवका साथै २०३४ सालमा आलु पार्टी प्रारम्भ भएको थियो। यसमा पूर्वप्रधानमन्त्री, नेतादेखि जनसाधारणसम्म सहभागी रही करिब तीन सयभन्दा बढी प्रतिभाको प्रस्तुति भएको अभिलेख छ। कार्यक्रममा उपस्थित प्रियजनमा जीवनबाटै आलु खाइसकेकाहरू वासुदेव लुइँटेल, दाताराम शर्मा, वासु रिमाल यात्री, सूर्यबहादुर पिवा, राजेश्वर, लक्ष्मण लोहनी, श्याम गोतामे नेपाली साहित्यका ध्रुवतारा भएर रहेका छन्। आलु पार्टीको कार्यक्रमले हास्य प्रतिभा चिनेर, हास्यका विभिन्न आयामलाई प्रस्तुत गर्नमा नवप्रवर्तनको पनि ख्याल राख्छ। सरकारी तहमा यो जनप्रिय विषयलाई पछिकाले ध्यान नदिएको प्रमाण हास्य महोत्सव अहिलेसम्म चालू गर्न नसक्नु पनि एक हो। देशमा आजको खुला समाजमा प्रज्ञा प्रतिष्ठानले हास्य महोत्सव नगर्नु लुतेपनको प्रमाण हो। यसलाई टुट्न नदिएको भए हास्यक्षेत्रमा नयाँ प्रतिभाको उदय मात्र होइन, देशमा अनेकौं सुधारमा सघाउ पुग्ने थियो। आलु पार्टी ४४ वर्ष भए पनि कुनै कुनै सालको अभिलेख रहेन। कार्यक्रम थोरैमा पाँचदेखि धेरैमा सयसम्मको सहभागिता भएकोमा यसपालि डिजिटल पार्टी भएकाले आआफ्नो आलुको पार्टी गर्न पनि अनुरोध गर्छु। आलुको तरकारी, आलुको अचार, आलुको बारा, आलुटिक्की, आलुगोबी, आलुमटर, आलुमूला, आलुदम, आलुपरोठा, आलुचप, फिंगरचिप, पोटेटो चिप्स मन परेको मज्जासँग खानुहोला भन्दै यसपालि आलुको खीर ख्वाउन नपाएकोमा माफी माग्दै आजको आलु पार्टी जनतालाई किर्कौले आलुसमेत दिन नसक्ने व्यहोरा जानकारी गराउँछु। देशको राजनीति तातो आलु खाने बाँदरको जस्तो भएको छ। आफ्नो असफलतामा रातो आलुजस्तो मुख परेकालाई सेतो आलु जस्तै सफा हुन नेपालीले नेपाल मार्काकै आलुप्रिय आन्दोलनको शुभकामना साथ आलु पार्टी, हाइ! हाइ! कुहिया आलु बाइ! बाइ!"
टी२० विश्वकप : भारतको पहिलो जित,अबुधाबी : जारी टी२० विश्वकपमा भारतले पहिलो जित निकालेको छ। जायद क्रिकेट रंगशाला अबुधाबीमा बुधबार राति भएको खेलमा उसले अफगानिस्तानलाई ६६ रनले पराजित गरेको हो। टस हारेर पहिलो ब्याटिङको निम्ता पाएको भारतले निर्धारित २० ओभरमा २ विकेट गुमाउँदै २१० रन बनाएको थियो। त्यसपछि २११ रनको लक्ष्य पछ्याएको अफगानिस्तानले २० ओभरमा ७ विकेट गुमाउँदै १४४ रन मात्र बनाउन सक्यो। अफगानिस्तानका लागि करिम जनतले अविजित ४२ रन बनाए। त्यस्तै कप्तान मोहम्मद नाबीले ३५ तथा रहमनुल्लाह गुर्बाजले १९ रन जोडे। भारतका लागि मोहम्मद शामीले ३ तथा रविचन्द्रन आश्विनले २ विकेट हात पारे। यसअघि ब्याटिङ गरेको भारतका लागि विष्फोटक ब्याटिङ गर्दै रोहित शर्माले ७४ रन बनाए। त्यस्तै केएल राहुलले ६९ रन बनाए। त्यस्तै हार्दिक पान्ड्याले ३५ तथा रिशभ पन्तले २७ रनको योगदान गरे। अफगानिस्तानका लागि गुल्बादिन नाइब र करिम जनतले ११ विकेट लिए। तीन खेल खेलेको भारतले पहिलो जित निकालेको हो। पहिलो खेलमा पाकिस्तानसँग १० विकेटले पराजित भएको भारत दोस्रो खेलमा न्यूजिल्यान्डसँग ८ विकेटले पराजित भएको थियो।
रङ्गी विरङ्गी मिठाइप्रति कसरी सजग हुने ?,"काठमाडौं : खाद्य नियमावलीले ११ प्रकारका रङलाई मात्र मान्यता दिएको छ। खाद्य प्रविधि तथा गुण नियन्त्रण विभागका प्रवक्ता मोहनकृष्ण महर्जन भरसक रङहरू प्रयोग नगर्न सुझाव दिन्छन्। प्रयोग गर्नै परे खाद्य गुणस्तरको मापदण्डअनुसार हुनुपर्छ, उनले भने। उपभोक्ताहरूले पनि झलक्क हेर्दा आकर्षक देखिने यस्ता अखाद्य रङबाट समेत हुनुपर्ने उनको भनाइ छ। स्वास्थ्यलाई हानी गर्ने अखाद्य रङ मिसावट गरिएका मिठाईबाट उपभोक्ता सजग हुनुपर्यो, उनी भन्छन्। यस्तो मिठाई ग्राहकले किन्दै नकिनेपछि व्यवसायीले पनि मिसाउनै छोड्छन्। रङसँगै अन्य कच्चापदार्थ उपभोग गर्न लायक छ वा छैन, भान्छाको सरसफाइबारे पनि सजग हुनुपर्छ। खाद्य नियमावली २०६४ (पाँचौं संशोधन) अनुसार खाद्य पदार्थमा प्रयोग गर्न स्वीकृत कोलटार रङहरू सिन्थेटिक डाइज, टिक डाइज हुन्। रासायनिक संयोगबाट निर्मित कोलटार रङ वा ती रङहरूको समिश्रण बाहेक अन्य कोलटार खाद्य पदार्थमा प्रयोग गर्न पाइँदैन। कोलटार खानका लागि तयार खाद्य पदार्थमा प्रतिकिलो २ सय मिलिग्राममा नबढाइ प्रयोग गर्न सकिन्छ। कोलटार रङ सबै प्रकारको आइसक्रिम, चीज, फुलबाट बनेका परिकार, बिस्कुट, केक, पेस्ट्री, मिठाई, चिया, कफी, कोक, मदिरारहित पेय वस्तु, कष्टार्ड पाउडर, जेली पाउडर, प्रशोधित वा संरक्षित फलफूल र हरियो सागपात, सुप पाउडर, सुगन्धित पदार्थ जस्ता खाद्य पदार्थमा मात्र प्रयोग गर्नुपर्छ। पकाएर खानुपर्ने खाद्य पदार्थमा कोलटार प्रयोग गर्न निषेध गरिएको छ।"
देउसीभैलो खेल्ने संस्कृतिले एकतालाई प्रगाढ बनाउँछ : राष्ट्रपति,"काठमाडौं : राष्ट्रपति विद्यादेवी भण्डारीले देउसीभैलो खेल्ने विशुद्ध नेपाली संस्कृतिले बृहत् सामाजिक एकतालाई प्रगाढ बनाउन मद्दत पुर्याउने बताएकी छन्। बिहीबार तिहारको अवसरमा शुभकामना दिँदै उनले चाडपर्वसँग जोडिएका यस प्रकारका राम्रा परम्परा र अभ्यासलाई जगेर्ना गर्नुपर्ने बताइन्। तिहारको अवसरमा देउसीभैलो खेल्ने विशुद्ध नेपाली संस्कृतिले बृहत् सामाजिक एकतालाई प्रगाढ बनाउन मद्दत पुर्याउँदछ। जारी शुभकामना सन्देशमा भनिएको छ, देउसीभैलोको दक्षिणाबाट संकलित रकमबाट विद्यालय, चौतारा, धारा, पाटीपौवाको निर्माण तथा मर्मत सम्भार जस्ता सामुदायिक हितका रचनात्मक कार्य गर्ने असल परम्परा समेत तिहार पर्वसँग जोडिएका छन्। हाम्रा चाडपर्वहरूसँग जोडिएका यस प्रकारका राम्रा परम्परा र अभ्यासलाई हामीले जगेर्ना गर्नु पर्दछ भन्ने मलाई लाग्दछ। तिहारले नेपालीबीच आपसी सद्भाव, सहिष्णुता र भ्रातृत्वको भावना अभिवृद्धि गर्दै राष्ट्रिय एकतालाई थप सुदृढ बनाउन मद्दत पुर्याउने भण्डारीको विश्वास छ। झिलिमिली बत्तीको उज्यालोले औंसीको कालो अँध्यारोलाई जित्ने तिहार पर्व एक प्रतिकात्मक उत्सव पनि हो। राष्ट्रपति भण्डारीले दिपावलीको माध्यमबाट प्रकट हुने उज्यालो प्रकाशले हामी सबैलाई सत्य र न्यायको मार्गमा अग्रसर रहन पथ प्रदर्शन गर्न सकोस् भन्ने कामना गरेकी छन्। तिहार मनाउने हाम्रो मौलिक सांस्कृतिक परम्पराले प्रकृतिमानव जीवन र प्राणी जगत्को अन्योन्याश्रित सम्बन्धलाई उजागर गर्नुका साथै दिदीबहिनी तथा दाजुभाइ बीचको आपसी स्नेहलाई गाढा बनाउने प्रष्ट पारेकी छन्। कार्तिक कृष्ण पक्ष त्रयोदशीका दिनदेखि कार्तिक शुक्ल पक्षको द्वितीया तिथिसम्म पाँच दिन मनाइने तिहार पर्व नेपालीहरूको मौलिक चाडको रूपमा रहेको छ। यम पञ्चकसमेत भनिने तिहार पर्वमा काग कुकुरगाईगोरू लगायत पशुपंक्षीका साथै धन र ऐश्वर्यकी देवी लक्ष्मीको पूजा र दिदीबहिनीद्वारा भाइको पूजा गरिनुका साथै देउसीभैलो खेल्दै नाचगान र मनोरञ्जन गर्ने परम्परा रहेको छ।"
जनताका अगाडि प्रतिगमनकारी पराजित हुन्छन् : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले जनताका अगाडि प्रतिगमनकारी पराजित हुने बताएका छन्। बिहीबार बिहान ललितपुरमा आयोजित शुभकामना आदानप्रदान कार्यक्रममा बोल्दै उनले दुईपटक प्रतिनिधि सभा विघटन गरेपनि पुनर्स्थापित हुनुले यसको पुष्टि भएको दाबी गरे। उनले प्रतिगमनविरोधि आन्दोलन र नयाँ संकल्पसहित जनतामा जाँदा आशा, भरोसा बढ्दै गएको बताए। उनले देशभरी माओवादीका संगठनले गति दिन थालेको बताए। माओवादी नसिद्धिएसम्म जनताले सुख नपाउने भन्दै प्रतिक्रियावादी लागि परेकाले माओवादी नभई विकास हुँदैन भन्ने जनतामाझ बनाउनुपर्ने प्रचण्डले कार्यकर्तालाई निर्देशन दिए। उनले सबै प्रचण्ड हराउनुपर्छ भन्दै लागि परेको बताए। उनले भने, माओवादी हराउन त प्रतिक्रियावादी लागेकै छन् अझ त्यहाँभित्र प्रचण्डलाई हराउनुपर्छ भनेर जोडबल गरिरहेका छन्।"
एकीकरणमा हिलिहाङ,"नेपाल एकीकरणका अभियन्ता बडामहाराजधिराज पृथ्वीनारायण शाहका समकालीन लिम्बुवानका अन्तिम राजा हिलिहाङ योङहाङ हुन्। दुईबीच पटकपटक १७औं पटकसम्म युद्ध भएता पनि एकापसमा हारजित नभएपछि अन्त्यमा दुवै राजा पृथ्वी (गोर्खाली र हिलिहाङ) लिम्बुवानबीच १८३१ मा दूरदर्शी सम्झौता भयो। जसकारण वर्तमान विशाल नेपालको नक्सा कोरिन सफल भएको थियो। जुन सम्झौतामा हाङ हिलिहाङले बढी सहजीकरण गरी स्थानीय स्वतः अधिकारसहित गोर्खालीलाई केन्द्रीय सरकार मान्ने र परस्पर गोर्खाली दाजु र लिम्बुवान भाइ भए। तिब्बत तथा सिक्किमबाट सम्भावित आक्रमणलाई रोक्न संयुक्त सैन्य दस्ता खडा गरी लड्नेजस्तो ऐतिहासिक सम्झौता भयो। जुन सम्झौता भएपश्चात् विशाल राज्य नेपालको नक्सा तयार बनाएका राष्ट्रनिर्माता योद्धाहरूको स्मरण गर्दै जानु र लानु नेपालीको कर्तव्य र अधिकार हो भन्ने बुझ्न सके सुनमा सुगन्ध हुनेछ। विशाल नेपाल बन्नलाई विभिन्न कालखण्डमा विभिन्न पर्व तथा कोतपर्वहरू नभएको होइन। तर, कुन इतिहासमा महत्वपूर्ण र सम्झनलायक छ त! हामीले हेक्का राख्दै सबै सबै जाति वर्गहरूको उनीहरूको पुर्खा वीरसित इतिहास, सभ्यता, संस्कारसंस्कृतिहरू राज्यले भाइमारा हिसाबले हेरिनु हुँदैन। एकतामा विविधताले भरिपूर्ण परिकल्पित गरी दुवै राजा पृथ्वीनारायण शाह र हिलिहाङ योङहाङले दूरदर्शी सम्झौता गरी नासोको रूपमा हामी सारा नेपालीलाई छाडेर गए। नेपाल एकीकरण गर्ने सन्दर्भमा पृथ्वीनारायण शाहले सासाना टुक्रे राज्यहरूलाई राजनीतिक रणनीतिक र कूटनीतिक हिसाबले साना ठूला हजारौं खेस्रा सम्झौता सेनकालीनबाट सुरु गरी पूर्वपश्चिम उत्तर दक्षिण सानासाना राजा रजौटाहरूलाई गाभ्दै विशाल नेपालको परिकल्पना अभियानमा लागेका थिए। इतिहासमा उनको गुनगान तथा गाथाहरू साना ठूला सबै नेपालीले शिरोधर गर्नुपर्छ। उनले विशाल नेपालको परिकल्पना नगरेको भए। आज पनि हामी सानासाना थुम्के राजा मानसिकताबाट बाहिर निस्कने अवस्था रहन्नथ्यो सायद। हाङ हिलिहाङ योङहाङले लिम्बुवानको तर्फबाट सहजीकरण र नेतृत्व गरेका थिए। त्यो सम्झौता लालमोहर एक कालखण्डको एक ऐतिहासिक दस्तावेज बनेर बसेको छ। र त्यो लालमोहर अहिले ब्रिटिसको लाइब्रेरीमा सुरक्षित छ। त्यसको फोटोकपी जताततै हेर्न र पढ्न सकिन्छ। इतिहास भनेको जिउँदो दस्तावेज हो। सहअस्तित्वको आधार हो, जिउने बोल्ने चिनारीको माध्यम हो। त्यसैले इतिहास बुझ्न बुझाउन पर्छ। लेखिनु, लेखाउनु र सुन्नु, सुनाउनु पर्छ। इतिहासबिनाको देश, समाज र जाति अन्य अगाडि जिउँदो भएर प्रस्तुत हुने एक अनुशासनको कडीसँगै विद्यमान र त्यो जातिको संविधान पनि हो। देश सिमाना हो। राज्य भूगोलभित्रको अनेकतामा एकता हो भने मुलुक भनेको त्यहाँभित्र रहेका सबै जाति वर्ग समुदायको धर्मकर्म गरी जिउने सद्भाव देखाउने आधार माध्यम हो। नेपाल बहुसांस्कृतिक बहुभाषिक र बहुधार्मिक भएको हुनाले एकसूत्र मालामा बाँधिने माध्यम पृथ्वीनारायण शाह र हिलिहाङ योङहाङबीचको सम्झौता दस्तावेजले सधंैभरि विशाल नेपाल परिकल्पना गरेको देखिन्छ। सयौं टुक्रा राज्य एकीकृत गराउने शाहको अभियानमा लिम्बुवान हिलिहाङले पनि ठूलो भूमिका खेलेका थिए। जुन सपना साकार पार्न दुवै गोर्खाली र लिम्बुवानको अहं भूमिका रहेको नेपालको इतिहासमा छ। दुवैको इच्छा आकांक्षा र चाहना विशाल नेपालको परिकल्पना साकार बनाए। जसले सगौरव एक स्वतन्त्र राज्यका नागरिक हुन पाएका छौं। उनीहरूलाई सदैव नेपाली जनताले मन मस्तिष्कमा राखी रहनेछन्सम्झी रहनेछन्। गोर्खाली र लिम्बुवान सम्झौता कहाँ ? कसरी ? भएको थियो भन्ने सन्दर्भमा प्राडा नारायणप्रसाद संग्रौलाद्वारा लेखिएको पल्लो किरात किपट व्यवस्था नामक पुस्तकमा छ। हर्कबहादुर योङहाङद्वारा लिखित हिलिहाङ इन द हिस्ट्री अफ नेपाल नामक पुस्तकमा समेत मिहिन ढंगले व्याख्या गरिएको छ। हाङ हिलिहाङ योङहाङको दरबार पाँचथर जिल्लाको हिलिहाङ गाउँपालिकामा पर्छ। जुन गाउँपालिका उनैको स्मृतिमा गाउँपालिका बनाइएको छ। जसरी राज्यले गोर्खा दरबारलाई हेरेको छ। उसैगरी हिलिहाङ दरबारलाई पनि हेरिनुपर्छ भन्ने माग सम्बोधन भएकाले नेपालभित्र रहेका सबै पुरातात्िवक महत्वका दरबार, मठमन्दिर र सम्पदाहरू कसैलाई काखा कसैलाई पाखा गर्नुहुन्न। सोही मान्यता र सिद्धान्त हिलिहाङ फाउन्डेसनले जोडदार माग गर्दै आएको छ। हिलिहाङ दरबारलाई पनि सम्बोधन गरी केन्द्रीय बजेट विनियोजन हुन थालेको छ। यो सकारात्मक मान्नुपर्छ। हाम्रा सम्पदाहरू जीवित रहे र इतिहास जीवित रहे देश र जनता पनि जीवित रहनेछौं।"

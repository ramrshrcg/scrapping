शीर्षक,विवरण
प्रतिनिधिसभा विघटन मुद्दा : चार सदस्यीय एमिकस क्युरी तोकियो,"काठमाडौं : नेपाल बार एसोसिएसन र सर्वोच्च बार एसोसिएसनले प्रतिनिधिसभा विघटनसम्बन्धी रिट निवेदनमाथिको सुनुवाइका लागि माग गरिएका एमिकस क्युरी तोकेको छ। अदालतका सहयोगीको रुपमा चारजना वरिष्ठ अधिवक्तालाई एमिकस क्युरीको रुपमा तोकिएको हो। बारका अध्यक्ष चण्डेश्वर श्रेष्ठका अध्यक्षतामा मंगलबार बसेको कार्यसमितिले बैठकले वरिष्ठ अधिवक्ताद्वय राघवलाल वैद्य र उषा मल्ललाई पठाउने निर्णय गरेको छ भने सर्वोच्च बार एसोसिएसिनले वरिष्ठ अधिवक्ताद्वय कोमलप्रकाश घिमिरे र प्रकाशबहादुर केसीलाई एमिकस क्युरीको रुपमा पठाउने निर्णय गरेको हो। सर्वोच्च अदालतको संवैधानिक इजलासले गत जेठ २६ गते प्रतिनिधिसभा विघटनसम्बन्धी विवादमा नेपाल बार एसोसिएसन र सर्वोच्च बार एसोसिएनबाट दुईदुई वरिष्ठ अधिवक्ता एमिकस क्युरीका रुपमा उपलब्ध गराउन आदेश दिएको थियो। प्रधानन्यायाधीश चोलेन्द्रशम्शेर जबरा, न्यायाधीश दीपककुमार कार्की, मीरा खड्का, ईश्वरप्रसाद खतिवडा र डा आनन्दमोहन भट्टराईको इजलासले नेपाल बार एसोसिएसन र सर्वोच्च अदालत बार एसोसिएसनबाट मुद्दामा सहयोग गर्नेगरी एमिकस क्युरी माग गरेका थिए। सोही अनुसार मंगलबार नेपाल बार एसोसिएसन र सर्वोच्च अदालत बार एसोसिएसन कार्यसमिति बैठकले वैद्य, मल्ला, घिमिरे र केसीको नाम सिफारिस गरेको हो। प्रतिनिधिसभा विघटनविरुद्धको मुद्दाको एमिकस क्युरीमा घिमिरे र केसी सिफारिस गम्भीर प्रकृतिको मुद्दाको सुनुवाइका लागि एमिकस क्युरी गठन गर्ने चलन रहेको छ। यसअघि पहिलो पटक प्रतिनिधिसभा विघटनको मुद्दाको सुनुवाइकाक्रममासमेत एमिकस क्युरी गठन भएको थियो। प्रधानमन्त्री केपी ओलीको सिफारिसमा राष्ट्रपति विद्यादेवी भण्डारीले जेठ ७ गते मध्यरातमा दोस्रो पटक प्रतिनिधिसभा विघटन गरेपछि त्यसको विरुद्ध ३० वटा मुद्दा दायर भएका छन्। सबै मुद्दाको सुनुवाइका लागि संवैधानिक इजलास तोकिएको छ। मुद्दाको यही असार ९ गतेदेखि नियमित सुनुवाइ हुँदैछ।"
कर्णालीको बजेट ३६ अर्ब ५४ करोड (पूर्णपाठ),"सुर्खेत : कर्णाली प्रदेश सरकारले आगामी आर्थिक वर्षको बजेट सार्वजनिक गरेको छ। प्रदेश सरकारले आर्थिक वर्ष २०७८०७९ का साढे ३६ अर्ब बराबरको बजेट ल्याएको हो। आर्थिक मामिला तथा योजना मन्त्री गोपाल शर्माले मंगलबार प्रदेश सभामा ३६ अर्ब ५४ करोड ६६ लाख ३६ हजार रुपैयाँ बजेट विनियोजन गरेका हुन्। जसअन्तर्गत पुँजीगततर्फ २१ अर्ब ६५ करोड ९३ लाख १३ हजार र चालुतर्फ ११ अर्ब ४९ करोड २७ लाख ७० हजार रुपैयाँ रहेको छ। यस्तै वित्तिय हस्तान्तरणतर्फ तीन अर्ब ३९ करोड ९९ लाख ५३ हजार रुपैयाँ छ। पुँजीगतर्फ ५९ प्रतिशत, चालुतर्फ ३१ प्रतिशत र वित्तिय हस्तान्तरणतर्फ १० प्रतिशत बजेट विनियोजन गरिएको छ। उक्त खर्च बेहोर्न चालु आर्थिक वर्षको खर्च नभएको १२ अर्ब ९२ करोड १६ लाख ८१ हजार, संघीय सरकारबाट वित्तिय हस्तान्तरण र अनुदान वापत प्राप्त करिब २१ अर्ब, आन्तरिक राजस्वबाट ६० करोड र विषेश अनुदान वापत ६१ करोड ३० लाख र वैदेशिक सहायताबाट दुई करोड ९ लाख रकम प्राप्त हुने उल्लेख छ। प्रदेश सरकारले बजेटमा स्वास्थ्य क्षेत्रलाई नै पहिलो प्राथमिकता दिएको छ। यस्तै दोस्रोमा कृषि र भौतिक पूर्वाधारतर्फ बजेटलाई केन्द्रीत गरिएको छ। स्वास्थ्यतर्फ कोरोना नियन्त्रण, स्वास्थ्य परीक्षण, उपचार र प्रतिकार्यका लागि प्रदेश सरकारले ५३ करोड ९८ लाख विनियोजन गरिएको छ। जिल्ला अस्पतालहरुमा अक्सिजन प्लान्ट, भेन्टिलेटर र आईसीयु व्यवस्थापनक लागि पनि बजेट विनियोजन गरिएको छ। यस्तै सबै कर्णालीबासीलाई निशुल्को खोप, वीरेन्द्रनगरमा पाँचसय शैयाको कोरोना अस्पताल, महामारीमा खटिने स्वास्थ्यकर्मी, सवारीचालक र सरसफाइकर्मीलाई सुरु अवधिको तलवमा एकसय प्रतिशतसम्म मासिक प्रोत्साहन भत्ता उपलब्ध गराउन पनि बजेट विनियोजन गरिएको छ। यस्तै प्रदेश अस्पताल सुर्खेतमा एमआरआई खरिद र अन्य जिल्लामा आवश्यक उपकरण खरिद गर्न १३ करोड ९६ लाख, प्रदेश जनस्वास्थ्य प्रयोगशाला स्थापना गर्न तीन करोड ३५ लाख, कोरोना संक्रमित, दुर्गमका गर्भवती तथा सुत्केरीको हवाइ उद्दार, दन्त उपचार सेवा कार्यक्रम संचालन, जिल्ला अस्पतालहरुको स्तरोन्नती, सबै जिल्लामा सरुवा रोग अस्पताल स्थापना र प्रदेशको समग्र स्वास्थ्य प्रणालीको सुधारका लागि दुई अर्ब ६१ करोड बजेट विनियोजन गरिएको छ। यस्तै जनयुद्ध, जनआन्दोलन र प्रदेश प्राप्तीको आन्दोलनमा सहिद भएका परिवारलाई मासिक भत्ता र घाइतेलाई जीवन निर्वाह भत्ता र खेल क्षेत्रको समग्र विकासका लागि ५९ करोड बजेट विनियोजन गरिएको छ। यस्तै अन्तरप्रदेश र जिल्ला सदरमुकाकामबाट प्रदेश राजधानी जोड्ने सडक निर्माणमा पनि बजेट विनिष्योजन गरिएको छ। यसअघि मंगलबार नै सरकारको नीति तथा कार्यक्रम पनि पारित भएको छ। प्रदेश सरकारले प्रदेश सभामा प्रस्तुत गरेको नीति तथा कार्यक्रम बहुमतले पारित भएको हो। यसअघि फ्लोर क्रस गरेपछि पदमुक्त गरिएको एमालेका चार जना सांसदहरुलाई सर्वोच्च अदालतले पुनर्वहाली गरिदिएपछि सरकारको नीति तथा कार्यक्रम र बजेटबारे अन्यौलता बढेको थियो। सांसदहरुको पुनर्वहालीसँगै प्रतिपक्षमा रहेको एमालेको एकल बहुमत जुटेको छ। यही कारण सोमवार नीति तथा कार्यक्रम पारित गर्ने कार्यतालिका रहे पनि पुनर्वहाली भएका सांसदहरुको सिट व्यवस्थापन गर्न भन्दै बैठक नै स्थगित गरिएको थियो। यसकारण नीति तथा कार्यक्रम पारित हुन पाएको थिएन। तर मंगलबारको बैठकमा सांसदमा पुनर्वहाली भएका तीन जना मन्त्रीहरु अम्मरबहादुर थापा, नन्दसिंह बुढा र कुर्मराज शाही नै संसदमा उपस्थित भएनन्। तीन जना मन्त्री नै अनुपस्थित भएपछि नीति तथा कार्यक्रम पारित गर्न बहुमत पुगेको हो। एमालेले भने विपक्षमा मतदान गरेको छ।"
हचुवामा 'जोखिम सूची' निकालेर लगानीकर्तामाथि खेलवाड गर्ने सेबोनमाथि छानबिन,"काठमाडौं : हचुवाका भरमा जोखिमयुक्त कम्पनीको सूची सार्वजनिक गरेर विवादमा तानिएको नेपाल धितोपत्र बोर्ड (सेबोन) का अध्यक्ष र अन्य कर्मचारीमाथि छानबिन तथा कारबाही हुनुपर्ने माग लगानीकर्ताहरूले गरेका छन्। गम्भीर अध्ययन र प्राविधिक विश्लेषणबिना जोखिम सूची निकालेर बोर्डले सर्वसाधारणको लगानीमाथि खेलवाड गरेको आरोप लगानीकर्ताले लगाएका छन्। सेबोनले मंगलबार आन्तरिक अध्ययनको हवला दिदै विभिन्न ५१ कम्पनीको सेयरमा लगानी गर्नु असुरक्षित हुने भन्दै उनीहरूलाई जोखिमको सूचीमा राखेको छ। सेबोनको जोखिम सूचीमा वित्तिय अनुशासन कायम गरेका र हरेक वर्ष लोभलाग्दो लाभांश वितरण गरेका उत्कृष्ट कम्पनी परेका छन्। सेयर बजारमा चलखेल गर्न क्रियाशिल एउटा गिरोहको डिजाइनमा बोर्डले सूची तयार गरेको आरोप लगानीकर्ताले लगाएका छन्। यस बारेमा सेबोनले विज्ञहरूसँग छलफल तथा सम्बन्धित कम्पनीहरूसँग परामर्श गरेको छैन। बोर्डको यो कदमबाट नेपाल स्टक एक्सचेन्ज लिमिटेड (नेप्से) समेत स्तब्ध भएको छ। बोर्डले आफ्नो हैसियत बिर्सेर गलत कदम चालेको प्रतिक्रिया नेप्सेका अधिकारीले दिएको छन्। यसबारेमा अर्थमन्त्रालयले समेत गम्भीर चासो लिएको छ। पुँजी बजारको उत्साहपूर्ण माहोललाई बिथोलेर बजार घटाउने र राम्रा कम्पनीका सेयर सस्तो भाउ कब्जा गर्ने सुनियोजित योजनाअनुसार यो कदम चालिएको आरोप लागेको छ। ५१ कम्पनीलाई जोखिमको सूचीमा राखेर अनुसन्धान थालेको विज्ञप्ती जारी गर्ने सेबोन नै यतिबेला शंकाको घेरामा परेको छ र उसको यो विवादास्पद कदमबारे अर्थमन्त्रालयबाट छानबिन हुने भएको छ। अर्थमन्त्रालयका एक अधिकारीले भने, 'यति ठूलो लगानीसँग जोडिएको यो प्रकरणलाई हामीले गम्भीर रुपमा लिएका छौं। यदि कतैबाट निर्देशित भएर हचुवाको भरमा यो कदम अघि बढाइएको छ भने यसबारेमा छानबिन हुन्छ र कारबाही हुन्छ।' बोर्डले सूचना निकाल्नुअघि नै सूचना बाहिर चुहाएर चलखेल गरिएको बुझिएको छ। बोर्डको यो कदमको सबै लगानीकर्ताबाट तीव्र निन्दा र विरोध भएको छ। बोर्डको यो बदनियतपूर्ण कदमले सेयर बजारलाई खासै फरक नपर्ने आत्मविश्वास लगानीकर्ताहरूले सामाजिक संजालमा व्यक्त गरेका छन्।पहिले नै सेयर बेचेर बसेका एकथरी खेलाडीहरू बजार बुलिस ट्रेन्डमा दौडिन थालेपछि कुनै न कुनै बाहना निकालेर बजार घटाउने दाउ खोजिरहेका थिए। तीनै खेलाडीहरूसँगको मिलोमतोमा बोर्डले यस्तो डिजाइन रचेको आरोप सेयर बजार विज्ञ निर्मल श्रेष्ठ बताउँछन्। श्रेष्ठ भन्छन्, सेबोनजस्तो जिम्मेबार संस्थाले यस्तो हावादारी काम गर्न मिल्छ ? हचुवाको भरमा यस्तो हावादारी सूची निकालेर सेबोन आफै बद्नाम भएको छ। अर्थ मन्त्रालयले छानबिन गर्नुपर्छ।' ब्लु चिप कम्पनीका रुपमा चर्चित र लगानीकर्ताले विश्वास गरेका र लाभांश वितरणको लोभलाग्दो इतिहास कायम गरेका नेपाल लाइफ, हिमालयन डिस्टीलरी, एशियन लाइफ, गुराँस लाइफजस्ता कम्पनीलाई पनि जोखिमको सूचीमा राख्नु हास्यासपद देखिन्छ।सेबोनले जोखिमको सूचीमा राखेका कतिपय कमजोर कम्पनीलाई हकप्रद जारी गर्ने अनुमति उसैले दिएको छ। जोखिमयुक्त थिए भने हकप्रदको अनुमति दिएर सर्वसाधारणको करोडौं रकम जोखिममा पार्ने काम किन नराकेको भनी लगानीकर्ताहरूले उल्टै सेबोनलाई प्रश्न गरेका छन्। सेयर बजारका अनुभवी लगानीकर्ता रोशन महासेठ लगानीकर्ताको नजरमा सेबोनको साख गिरेको बताउँछन्। महासेठ भन्छन्, 'दुनियाँमा कहीं पनि नियामक संस्थाले कुन कम्पनीमा लगानी गर कुन कम्पनीमा नगर भनेर भन्दैन। यो उसको अधिकार क्षेत्रको विषय नै होइन। अझै नामै तोकेर यसरी लिस्ट सार्वजनिक गर्नु र यी कम्पनीमा लगानी असुरक्षित हुन्छ भन्नु सेबोनको केटाकेटीपना मात्र होइन, अक्षम्य गैरजिम्मेबारी हो।"" अर्का लगानीकर्ता विवश पाण्डेले भने, 'सेबोनले यो कदम सच्चाएन भने लगानीकर्ताहरू सेबोन घेराउ गर्न जानेछन् र सेबोन खारेजीको आन्दोनलन हुनेछ।' पाण्डे सेबोनले तुरुन्त आफ्नो गल्ती सच्चाएर लगानीकर्ताहरूसँग माफी माग्नुपर्ने बताउँछन्। बजार घट्नुपर्ने कारण छैन पछिल्लो समय सेयर बजारमा गजबको माहोल देखिएको थियो। लगानीकर्ताको आत्मविश्वासका कारण राजनीतिक अन्योलबीच सेयर बजार चम्किएको थियो। बजारको यो उत्साह विथोल्ने प्रयास अभिभावकको भूमिकामा रहेको सेबोनबाटै भएको आक्रोश लगानीकर्ताले व्यक्त गरेका छन्। पछिल्ला दिनमा नेप्से सूचकमा वृद्धिसँगै कारोबार समेत चमात्कारिक वृद्धि भएको थियो। करिब २० अर्बसम्मको कारोबार भएर नयाँ रेकर्ड कायम भएको थियो भने बजार पनि ती हजार माथि पुगेर ऐतिहासिक उचाइ कायम गरेको थियो। जेठपछिको समय सेयर बजारका लागि ग्रिन सिजन मानिन्छ। अहिले बजार घट्नुपर्ने कुनै पनि कारण नभएको विज्ञहरू बताउँछन्। वित्तिय प्रणालीमा पर्याप्त तरलता, अनुकुल ब्याजदर, सेयर कर्जाको सुलभता, ब्रोकर कमिशनको कटौती, र पुँजी बजारको प्रणालीमा भइरहेको निरन्तर सुधारले गर्दा सेयर बजार 'बुलिस रन' मा अझ् अघि बढ्ने विश्वास लगानीकर्ताहरूको देखिन्छ। कोरोनाको बढ्दो जोखिम तथा निरन्तरको राजनीतिक अस्थिरताका कारण लगानीका अरु क्षेत्र खुम्चिँदै गएकोले लगानीकर्ताहरू पुँजी बजारतिर बढी आकर्षित भइरहेका छन्। जेठदेखि मंसिरसम्मको अवधिलाई सेयर बजारका लागि ग्रिन सिजन मानिन्छ। बजेट आएको बेला बैंकिङ प्रणालीमा पर्याप्त तरलता छ। कोरोना जोखिमका कारण लगानीका अरु क्षेत्र खुम्चिँदै गएको अवस्था र अहिले नै ठूला परियोजनामा लगानी गर्ने वातावरण नभएकोले ठूला साना लगानीकर्ताहरू सेयर बजारतिर आकर्षित भएका छन्। बजारमा लगानीयोग्य पैशा प्रशस्त छ। त्यहीं पैसा यतिबेला सेयर बजार ओइरिएको छ।"
"प्रदेश २ बजेट: कोरोना नियन्त्रणमा २० करोड, पोखरी सौन्दर्यीकरणमा ३२ करोड !","जनकपुरधाम: प्रदेश २ सरकारले आगामी आर्थिक वर्ष २०७८०७९ का लागि ३३ अर्ब ७९ करोड १४ लाख ३० हजारको बजेट ल्याएको छ । आर्थिक मामिला तथा योजना मन्त्री विजय कुमार यादवले छैठौं अधिवेशनको ९ औँ बैठकमा मार्फत प्रस्तुत गरेको वार्षिक आयव्यय विवरणमा चालुतर्फ १५ अर्ब ६३ करोड ३३ लाख ४७ हजार रकम बिनियोजन गरेको छ । जुन कूल रकमको ४६२६ प्रतिशत रकम हो । यसैगरी पूँजीगत तर्फ १८ अर्ब ५ करोड ८० लाख ८३ हजार रकम विनियोजित गरिएको छ । यो कूल रकमको ५३४४ प्रतिशत हो । बजेटमा वित्तिय व्यवस्थातर्फ १० करोड अर्थात ०३० प्रतिशत विनियोजन गरिएको छ । बजेटको श्रोतमा नेपाल सरकारको तर्फबाट अनुदान १३ अर्ब ९० करोड ३४ लाख रहेको बजेट वक्तव्यमा उल्लेख छ । आगामी आर्थिक वर्षका लागि अनुमान गरिएको खर्च व्यहोर्ने श्रोतमध्ये आन्तरिक श्रोतको राजश्वबाट ३ अर्ब ४ करोड ९१ लाख ३० हजार रहेको छ । राजश्व बाँडफाँटबाट ९ अर्ब ५८ करोड ८९ लाख र चालु आर्थिक वर्षको विनियोजनबाट बचत हुने नगद मौज्दात ६ अर्ब २५ करोड गरी जम्मा ३२ अर्ब ७९ करोड १४ लाख ३० हजार व्यहोर्दा १ अर्ब न्युन हुने देखिन्छ । सो न्युन रकम पूर्तिका लागि आगामी आर्थिक वर्षमा आन्तरिक ऋण परिचालन गरिने उल्लेख गरिएको छ । निर्वाचन क्षेत्र विकास कार्यक्रमका अन्तर्गत आगामी आर्थिक वर्षमा २ अर्ब ३५ करोड विनियोजन गरिएको छ । प्रदेशभरका स्थानीय तहहरुलाई आगामी आर्थिक वर्षमा वित्तिय हस्तान्तरणका लागि ३ अर्ब १६ करोड ५० लाख बजेट विनियोजन गरिएको हो । कोभिड नियन्त्रणमा भन्दा पोखरी सौन्दर्यीकरणमा बढी ! बजेटमा स्वास्थ्य क्षेत्र, कृषि, शिक्षा, रोजगार, भौतिक पूर्वाधार निर्माणलाई प्राथमिकतमा जोड दिइएको छ । कोरोना महामारी नियन्त्रणका लागि २० करोड छुट्याइएको छ । तर यसभन्दा बढी पोखरी सौन्दर्यीकरण, मूख्यमन्त्री स्वच्छता अभियानका लागि छुट्याइएको छ । पोखरी सौन्दर्यीकरणमा ३२ करोड र मूख्यमन्त्री स्वच्छता अभियानमा ३१ करोड विनियोजन गरिएको भन्दै समाजिक सञ्जालमा टिप्पणी हुन थालेको छ । कोरोना महामारी भन्दा सरकारले पोखरी सौन्दर्यीकरणलाई बढी प्राथमिकता दिएपछि सामाजिक सञ्जालमा आलोचना हुन थालेको हो । जवकि प्रदेश २ का विभिन्न जिल्लाहरुमा कोरोना महामारी फैलने क्रम अझै रोकिएको छैन । पहिलो र दोस्रो लहरमा प्रदेश २ का विभिन्न जिल्लाहरु हटस्पट समेत बनेका थिए । स्वास्थ्यकर्मीहरुले तेस्रो लहरको चेतावनी दिइरहँदा प्रदेश सरकारले त्यसका लागि प्राथमिकता नदिएर अन्य क्षेत्र हेरेकोमा युवाहरुले आलोचना गर्न थालेका हुन् । गत आर्थिक वर्ष २०७७०७८ मा प्रदेश २ सरकारले ३३ अर्ब ५६ करोड ९ लाख ८९ हजारको बजेट ल्याएको थियो । जसमा चालु तर्फ १५ अर्ब ४२ करोड २६ लाख ९८ हजार अर्थात ४५९५ प्रतिशत रकम विनियोजन गरिएको थियो भने पूँजीगततर्फ १७ अर्ब ९७ करोड ८२ लाख ९१ हजार अर्थात ५३६७ प्रतिशत, वित्तीय व्यवस्थातर्फ १६ करोड अर्थात ०४८ प्रतिशत विनियोजन गरिएको थियो । यसअघि, गत आर्थिक वर्ष २०७६७७ मा ३८ अर्ब ७२ करोड ५६ लाख ६१ हजार रुपैयाँको बजेट ल्याएको थियो । जसमा चालुतर्फ १९ अर्ब ११ करोड ९७ लाख ३८ हजार र पुँजीगततर्फ १९ अर्ब २६ करोड ५४ लाख ६४ हजार रुपैयाँ छुट्याइएको थियो ।"
लुम्बिनीमा ४१ अर्बको बजेट (पूर्णपाठ),"बुटवल : लुम्बिनी प्रदेश सरकारले आगामी आर्थिक वर्षका लागि करिव ४१ अर्बको अनुमानित बजेट ल्याएको छ । आर्थिक मामिला तथा योजनामन्त्री बैजनाथ चौधरीले प्रदेशसभामा आर्थिक वर्ष ०७८०७९ को बजेट पेश गरेका हुन्। चालु आर्थिक वर्षको भन्दा ४ अर्ब ६० करोड बढी आर्थात ४० अर्ब ९५ करोड १७ लाखको बजेट मन्त्री चौधरीले मंगलबार प्रदेशसभामा सार्वजनिक गरका छन् । जसमा पूँजीगततर्फ २१ अर्ब १९ करोड ९९ लाख रहेको छ, भने चालुतर्फ १९ अर्ब ७७ करोड ९७ लाख छ । बजेटले कोरोना महामारी नियन्त्रण, स्वास्थ्य पूर्वाधार, कृषि र रोजगारीलाई प्राथमिकतामा राखेको छ । बाटो घाटो बनाउदै गरौंला, नहर खन्दै गरौंैंला तर पहिले बाँचौं र बचाउऔं भन्ने नारा नै दिएर बजेटलाई स्वास्थ्यमा केन्द्रीत गरिएको छ । मन्त्री चौधरीले लुम्बिनी प्रादेशिक अस्पताल बुटवललाई उच्च विशिष्टीकृत सुविधासहितको अस्पताल बनाउन २५ करोड रुपैयाँ विनियोजन गरेको बताए । बजेट सार्वजनिक गर्दै उनले डीपीआर सकिइसकेको अस्पतालालाई आगामी आर्थिक वर्षमा निर्माणको काम सुरु गर्ने बताए । राप्ती अस्पताल दाङको डीपीआरको कामका लागि पनि बजेट विनियोजन गरेको उनले बताए । यस्तै जिल्लास्तरका सरकारी अस्पतालमा अक्सिजन प्लान्ट बनाउने, कोभिड बिरामीको निशुल्क उपचार गर्ने र स्तरीकरण गर्ने उनले बताए । उनले कोभिड संक्रमितको उपचारका लागि ४ निजी मेडिकल कलेजसँग समन्वय गरिने समेत बजेट वक्तव्यमा उल्लेख छ । भैरहवाको युनिभर्सल मेडिकल कलेज, लुम्बिनी मेडिकल कलेज, नेपालगञ्ज मेडिकल कलेज र देवदह मेडिकल कलेजसँग समन्वय गरी जटिल प्रकृतिका बिरामीको पनि उपचार गरिने उनले उल्लेख गरे । आगामी आर्थिक वर्षमा सरकारले कोभिड संक्रमितको उचपारमा खटिने स्वास्थ्यकर्मीहरूलाई ५० प्रतिशत भत्ता उपलब्ध गराइनेसमेत उल्लेख गरिएको छ । सरकराले मिर्गौलाको प्रत्यारोपण गर्ने बिरामीलाई संघीय सरकारले उलब्ध गराउने रकममा थप २ लाख दिने घोषणा बजेटमा गरेको छ । १६ वर्षमुनिका क्यान्सर बिरामीलाई १ लाख उपचारमा दिने व्यवस्था बजेटमा भएको छ । निशुल्क रक्तसञ्चार सेवाका लागि ५ करोड बिनियोजन भएको छ । योसँगै लुम्बिनी प्रदेशका विरामीले रगतको प्याकेट शुल्क समेत तिर्नु पर्ने छैन। लुम्बिनी प्रदेश सरकारले प्रत्येक वडामा कृषि प्राविधिक पुर्याउने कृषि प्राविधिक सेवामा किसानको पहुँच कार्यक्रमका लागि ३३ करोड बजेट छुट्याएको छ । योजनामन्त्री बैजनाथ चौधरीले कृषि क्षेत्रमा क्रान्ति ल्याउन बजेट छुट्याइएको बताए । यस्तै एक स्थानीय तह एक स्मार्ट कृषि गाउँ कार्यक्रमलाई निरन्तरता दिइएको छ । जसका लागि ३५ करोड विनियोजना गरिएको छ । ९२० हेक्टरमा रहेको करार खेती कार्यक्रमलाई १२ सय हेक्टरमा पुर्याउे गरी करार खेती कार्यक्रमलाई निरन्तरता दिइएको छ । ब्याजमा अनुदान, सहकारी क्षेत्रको लगानीका लागि बजेट व्यवस्था गरिएको छ । हरेक जिल्लामा माटो परीक्षणका लागि मिनि ल्याब बनाइने भएको छ । यस्तै कृषिलाई पेशामा थप समान्जक बनाउको लागि किसानलाई पुस्कार दिने छ । यस्तै विभिन्न जिल्ला गाई, बाख्रा अनुसन्धान केन्द्र बनाउने छ । कृषि उपजको उत्पादन बढाउनका लागि कोभिड विशेष कृषि तथा पशुपंक्षी उत्पादनमा आधारित व्यवसाय सञ्चालनका लागि ११ करोड विनियोजन गरिएको छ । जसबाट २२ सय किसान लाभावन्वित हुने अनुमान सरकारको छ । सीपयुक्त व्यक्ति कहिल्यै भोकै मर्दैन भन्ने नारासहित रोजगारी सिर्जनाका लागि सीपमुलक तालिम सञ्चालन गर्न बजेट छुट्याइएको छ । रोजगारी सिर्जन ागर्न ऋणमा ब्याज अनुदान दिइने बजेटमा उल्लेख छ । एक घर एक धारा अन्तर्गत ५५० योजनामध्ये २०० योजना निर्माणका लागि १ अर्ब ६७ करोड बजेट राखिएको छ । फोहोर व्यवस्थापनका लागि बुटवल र सैनामैनामा स्यानिटेस पार्क बनाइने छ । उज्यालो प्रदेश योजना अन्र्तगत विद्युत नपुगेका स्थानमा सोलार जडान गर्नेलाई ९० प्रतिशत अनुदान दिने योजना बजेटमा छ । ठेक्का लिने र समयमा काम सम्पन्न नगर्ने निर्माण कम्पनीलाई व्यवस्थापन गर्न क्षमताका आधार मात्रै ठेक्का दिन मिल्ने गरी स्वचालित प्रणालीको विकास गर्ने बजेटमा उल्लेख छ । समयमै गुणस्तरीय काम सक्नेलाई पुरस्कृत गरिने भएको छ । प्रदेश गौरवको सडक रामपुरदेखि कपुरकोटसम्मको निर्माणका लागि साढे १४ करोड बिनियोजन गरिएको छ ।"
प्रदेश १ मा घटेर आयो बजेट : स्वास्थ्य र कृषिलाई प्राथमिकता (पूर्णपाठ),"विराटनगर : राजस्व स्रोतको सुनिस्चितता नभएकाले प्रदेश १ सरकारले आर्थिक वर्ष २०७८०७९ का लागि बजेटको आकार घटाएर ल्याएको छ। गतवर्ष ४० अर्ब ८९ करोडको बजेट ल्याएको प्रदेश १ ले यसपटक ८ अर्ब ४३ करोड कम बजेट ल्याएको हो। ठूलो आकारको बजेट ल्याउँदा चालु आर्थिक वर्षमा प्रदेश सरकारलाई स्रोत जुटाउन समस्या भएको थियो। मंगलबार प्रदेश १ सभामा आर्थिक वर्ष २०७८०७९ को बजेट प्रस्तुत गर्दै आर्थिक मामिला तथा योजनामन्त्री टंक आङ्बुहाङले आगामी आर्थिक वर्षका लागि सरकारले ३२ अर्ब ४६ करोड ९२ लाखको बजेट ल्याएको जानकारी दिए। उनले कोरोना महामारीका कारण श्रोत सुनिस्चितताको अभाव र प्राथमिकताका क्षेत्रहरु फराकिलो भएपछि बजेटको आकार घटेको बताए। कोरोना महामारीले राजस्व घटेको छ, क्षेत्र फराकिलो बनेका छन्, त्यसैले केही आकार घटाएर बजेट ल्याएको छु, उनले भने। स्वास्थ्य क्षेत्रलाई विशेष प्राथमिकतामा राखेर ल्याएको बजेटमा कोरोना विरुद्धको खोपको व्यवस्थापन, जनस्वास्थ्य केन्द्र स्थापना, अक्सिजन प्लान्ट तथा सघन उपचार कक्ष निर्माण र जिल्ला अस्पतालको स्तरोन्नतिका लागि ठूलो बजेट राखिएको छ। गरिब तथा विपन्न वर्ग लक्षित उपचार कोषको स्थापना, दुर चिकित्सा परामर्श केन्द्रको स्थापना, स्वास्थ्यकर्मीको मनोबल वृद्धि गर्न अतिरिक्त पारिश्रमिकको व्यवस्था, गम्भीर प्रकृतिका बिरामीका लागि उपचार खर्चको व्यवस्था तथा औषधि र अक्सिजनलगायतका स्वास्थ्य सामग्रीहरुको सहज आपूर्ति लगायतका कार्यक्रम पनि प्रदेश सरकारले अघि सारेको छ। समग्र स्वास्थ्य क्षेत्रका लागी प्रदेश सरकारले ३ अर्ब २५ करोड रुपैयाँको बजेट विनियोजन गरेको छ। आगामी आर्थिक वर्षको बजेटमा सरकारले अर्थतन्त्रलाई गतिशील बनाउन राहत सहुलियतको कार्यक्रम अघि सारेको छ। सरकारले सञ्चार क्षेत्रको दर्ता र नवीकरण शूल्कमा छुट दिने व्यवस्था समेत गरेको छ। प्रदेश सरकारले सबै माध्यमिक विद्यालयमा तालिम प्राप्त शिक्षक शिक्षिकाद्वारा किशोर किशोरीलाई नियमित मनोसामाजिक विमर्श तथा यौन शिक्षा प्रदान गर्ने निति लिएको छ। प्रदेश सरकारले आगामी आर्थिक वर्षदेखि विद्यालयमा प्रदान गरिने दिवा खाजा तथा पोषण सामग्रीको स्तरीयता सुनिश्चित गर्ने कार्यक्रम समेत अघि सारेको छ। समग्र शिक्षा क्षेत्रका लागि सरकारले १ अर्ब १९ करोडको बजेट विनियोजन गरेको छ। सदनमा बजेट वाचन गर्न जाँदै मन्त्री आङ्बुहाङ। तस्बिर : रविन भट्टराई बजेटमा सरकारले किसानलाई उत्पादनमा आधारित प्रोत्साहन अनुदान उपलब्ध गराउने, साना सिंचाई पूर्वाधार विस्तार गर्ने, कृषिबजार तथा कृषिउपज भण्डारण पूर्वाधार विकास गर्ने, पशु उपकरण खरिदमा सहयोग, थोपा सिंचाई कार्यक्रम लागु गर्ने र प्राङ्गारिक तथा जैविक खेती प्रर्वद्धन गर्ने लगायतका कार्यक्रम समेटेको छ। आगामी आर्थिक वर्षमा समग्र कृषि क्षेत्रका लागी प्रदेश सरकारले २ अर्ब ९० करोड रुपैयाँ छुट्याएको छ। आगामी आर्थिक वर्षमा प्रदेश सरकारले खेलकुद बोर्ड गठन, प्रदेशका सबै माध्यमिक विद्यालयहरुमा स्काउटको कार्यक्रम सञ्चालन, मुख्यमन्त्रीकप तथा राष्ट्रिय लिग प्रतियोगिता र एकपालिका एक खेल मैदानको कार्यक्रमलाई पनि निरन्तरता दिइने जनाएको छ। यस्तै आगामी आर्थिक वर्षमा ९ सय ७० सीपयुक्त जनशक्तिको उत्पादन गर्ने, औद्योगिक प्रदर्शनी केन्द्र निर्माण गर्ने, स्थानीय स्तरमा निर्माणाधिन सडकमा स्वदेशी कच्चापर्दाथको प्रयोग गर्ने र आपुर्ति व्यवस्थालाई भरपर्दो बनाउने तथा कालोबजारी नियन्त्रण गर्न आवश्यक नीतिगत व्यवस्था गर्ने सरकारको भाबी योजना छ। समग्र उद्योग तथा वाणिज्य क्षेत्रका लागी सरकारले कुल १८ करोड विनियोजन गरेको छ। बजेटमा सरकारले समग्र पर्यटन क्षेत्रका लागी ८३ करोड ३८ लाख, वन वन्यजन्तु तथा वातावरण संरक्षणका क्षेत्रका लागी १ अर्ब ३६ करोड, भौतिकपुर्वाधार तथा यातायात क्षेत्रका लागी १३ अर्ब २१ करोड, उर्जा तथा सिंचाई क्षेत्रका लागी ३ अर्ब १५ करोड र खानेपानी तथा सरसफाई क्षेत्रका लागी १ अर्ब ८२ करोड रुपैयाँ विनियोजन गरेको छ। मन्त्री आङ्बुहाले प्रस्तुत गरेको बजेटमा चालु खर्चतर्फ १४ अर्ब १६ करोड १५ लाख, पूँजीगत खर्चतर्फ १५ अर्ब ५ करोड ३५ लाख, स्थानीय तहमा वित्तीय हस्तान्तरणतर्फ ३ अर्ब २२ करोड ४२ लाख र वित्तीय व्यवस्थापनतर्फ ३ करोड रुपैयाँ बजेट विनियोजन गरिएको छ। बजेटमा प्रदेश सरकारले आन्तरिक श्रोतबाट ४ अर्ब ९ करोड ७७ लाख र राजश्व बाँडफाँडबाट ९ अर्ब ८१ करोड ६६ लाख रुपैयाँ राजश्व संकलन गर्ने लक्ष्य राखेको छ। अन्य स्रोतमा संघीय सरकारबाट ८ अर्ब ५६ करोड ७८ लाख, सर्शत अनुदानबाट ५ अर्ब ९६ करोड ७७ लाख, समपुरक अनुदानबाट १ अर्ब १६ करोड ४८ लाख र विशेष अनुदानबाट ५९ करोड ३३ लाख आम्दानी हुने अनुमान गरेको छ। बजेट वाचन गर्न ब्रिकेसबाट निकाल्दै मन्त्री आङ्बुहाङ। तस्बिर : रविन भट्टराई"
भारतमा ७५ दिनयताकै सबैभन्दा कम कोरोना संक्रमित,नयाँ दिल्ली : भारतमा आइतबार ६० हजार ४७१ व्यक्तिमा कोरोना संक्रमण देखा परेको केन्द्रिय स्वास्थ्य तथा परिवार कल्याण मन्त्रालयले मङ्गलबार जानकारी दिएको छ। हिजो सोमबार भारतमा ७५ दिनयताकै यो सब भन्दा कम कोरोना संक्रमित फेला परेको हो। गत २४ घण्टामा भारतमा कोरोना संक्रमणको कारण २ हजार ७२६ जनाको मृत्यु भएपछि भारतमा कोरोनाबाट मृत्यु हुने कूल व्यक्तिको संख्या ३ लाख ७७ हजार ३१ भएको जनाइएको छ। यहाँ हाल कोरोना संक्रमितको कूल संख्या २ करोड ९५ लाख ७० हजार ८८१ पुगेको मन्त्रालयले मङ्गलबार जानकारी दिएको छ। गत २४ घण्टामा १ लाख १७ हजार ५२५ जना कोरोना भाइरस संक्रमित मुक्त भएका छन्। यसैसँग भारतमा २ करोड ८२ लाख ८० हजार ४७२ जना कोरोना मुक्त भएका बताइएको छ। भारतमा कोरोना भाइरस संक्रमण मुक्त हुने दर ९५६४ प्रतिशत रहेको छ। हाल यहाँ ९ लाख १३ हजार ३७८ जना सक्रिय संक्रमित रहेका छन्। कोरोना शुरु भएयता हालसम्म यहाँ ३८ करोड १३ लाख ७५ हजार ९८४ जनाको कोरोना परिक्षण भएको सरकारी स्रोतले जानकारी दिएको छ। गत जनवरी १६ बाट भारतमा कोरोना भाइरसविरुद्ध खोप अभियान शुरु भएको थियो। सो समयदेखि जुन १३ तारिखसम्म भारतमा २५ करोड ३१ लाख ९५ हजार ४८ डोज खोप लगाइएको थियो। (राससएएनआई)
"अफगानिस्तानमा स्वास्थ्यकर्मीहरुमाथि आक्रमण, चार जना मारिए","काबुल: अफगानिस्तानको पूर्वी क्षेत्रस्थित स्वास्थ्यकर्मीहरुमाथि आक्रमण गर्दा चार जना मारिएका छन् । नांगारहार क्षेत्रस्थित पोलियो थोपा अभियानका स्वास्थ्यकर्मीमाथि लक्षित गर्दै मंगलबार आक्रमण भएको हो । तीन महिनाको अवधिमा खोपका कर्मचारीहरुमाथिको यो दोस्रो आक्रमण हो । सरकारी अधिकारीहरुले भने यस घटनालाई तालिबान आक्रमण भन्दै आरोप लगाएका छन् । तर तालिबान समूहले यस आक्रमण आफूले गरेको कुरा अस्वीकार गरेको छ । अफगानिस्तान, पाकिस्तान लगायत छिमेकी देशमा पोलियो तथा अन्य विभिन्न खोप अभियान सञ्चालनमा भए पनि ती देशमा यस्ता खोपबारे अफवाह समेत फैलाइएका छन् । मंगलबार खग्यानी जिल्लामा भएको आक्रमणको क्रममा दुई खोप कर्ताहरु मारिनुका साथै एक जना घाइते छन् । जवकि दुई जना सुर्खोड क्षेत्रमा मारिएका थिए । यस्तै प्रान्तीय राजधानी जलालवादमा तीन जना खोपकर्ता घाइते भएका छन् । नांग्रहार प्रान्तमा पोलियो खोपकर्मीहरुमाथि बारम्बार आक्रमण भएपछि उनीहरुलाई त्यस क्षेत्रमा जानबाट रोकेको पनि सरकारी अधिकारीले बताएका छन् । जलालबादमा तीनजना पोलियो कर्मीहरु मारिएको तीन महिना नपुग्दै यस्तो हमला भएको हो । अफगानिस्तानका विभिन्न स्थानमा पोलियो कर्मीहरुमाथि बारम्बार यस्ता आक्रमण हुने गरेका छन् । तर अफगान सरकार र अमेरिकी अधिकारीले भने यस्ता हमलामा तालिबानलाई जिम्मेवार भन्दै आरोप लगाउने गरेका छन् । सरकारी अधिकारीहरुका अनुसार तालिबान समूहले आफ्नो प्रभाव क्षेत्रमा स्वास्थ्यकर्मीहरुलाई घरघरमा पुगेर खोप लगाउने काम रोक्ने गरेको छ । ""हामी यस्तो अवस्थामा पुगेका छौँ कि व्यवस्थित रुपमा जागिर खाएर हाम्रो र हाम्रा बालबालिकाको जीवन बचाउन आएका चिकित्सक, नर्स, खोपकर्मीहरु, मानवअधिकार रक्षकहरु नै मारिने गरेका छन्,"" स्वतन्त्र मानवअधिकार आयोगका प्रमुख शाहरजाद अकबरले बताए । उनले भनेका छन् ""यहाँ न कुनै प्रभावकारी रोकथामको संयन्त्र छ न त दोषीमाथि दण्ड सजाय नै ।"""
चीनको आरोप: हाम्रो सैन्य क्षमताको विकासलाई नेटोले बदनाम गरिदियो,बेइजिङ: चिनियाँ अधिकारीले आफ्नो सैन्य क्षमताको शान्तिपूर्ण विकासलाई नेटोले बदनाम गरिदिएको आरोप लगाएका छन् । नेटो यूरोप र उत्तर अमेरिकी ३० शक्तिशाली देशहरुको राजनीतिक र सैन्य गठबन्धन हो । ब्रसेल्समा नेटो सम्मेलनपछि नेताहरुले चीनको सैन्य तथा परमाणु क्षमता विस्तार चुनौतिपूर्ण रहेको भन्दै चेतावनी दिएका थिए। चीनको गतिविधिमाथि नेटोले गरेको टिप्पणीलाई लिएर जवाफ स्वरुप चीनले उसलाई आफ्नो उर्जा संवादका लागि खर्चिन सुझाव दिएको छ । चिनियाँ अधिकारीहरुका अनुसार चीनको रक्षा नीति आत्मरक्षाको प्रयोजनमा केन्द्रित छ । चीन सैन्य तथा प्राविधिक शर्तहरुमा नेटो नजिक आएको भन्दै नेटोका अधिकारीहरुले चीनको गतिविधिमाथि टिप्पणी गरेका थिए । नेटोका जेन्स स्टोल्टेनबर्गले चिनियाँ गतिविधिको विरोध गर्दै चीनलाई चेतावनी समेत दिएका थिए । अमेरिकामा डोनल्ड ट्रम्प राष्ट्रपति बनेपछि नेटोको कोषको स्रोत र संगठनको उद्देश्यलाई लिएर विवाद उत्पन्न भएको थियो । ट्रम्पले अमेरिकाले अन्य देशको सुरक्षाका लागि पनि खर्च गर्नुपरेको भन्दै सबै देशले स्वामित्व लिनुपर्ने भनेपछि विवाद लम्बिएको थियो । ट्रम्पको कार्यकालपछि पनि यसबारे विवाद समाधान भएको छैन । जो बाइडेनले भने अमेरिकी स्वार्थका लागि नेटो रणनीतिक रुपमा महत्वपूर्ण रहेको प्रतिक्रिया दिएका छन् । बाइडेन अमेरिकाको राष्ट्रपतिमा निर्वाचित भएपछि नेटोको पहिलो बैठकमा सामेल भएका हुन् ।
"पहिरोले गुल्मीमा दुई घर भत्किए, एकजना घाइते","गुल्मी : लगातार तीनदेखि परेको अविरल वर्षाका कारण जिल्लाको इस्मा गाउँपालिका ५ स्थित मैदानमा राजेश परियारको घर भत्किँदा एक महिला घाइते भएकी छिन् । बन्दै गरेको घर भत्किएर राजेशकी श्रीमती २९ वर्षीया जानकी परियार घाइते भएको जिल्ला प्रहरी कार्यालय गुल्मीले जनाएको छ । घाइतेको स्थानीय स्वास्थ्य संस्थामा उपचार भइरहेको जिल्ला प्रहरी कार्यालय गुल्मीका प्रहरी नायव उपरीक्षक पुरुषोत्तम पाण्डेले जानकारी दिए । यस्तै, सोही गाउँपालिका१ स्थित उजुङ्गका छत्रबहादुर पछाईको घर पहिरोले भत्किएको छ । घरमाथिबाट पहिरोसहित खसेको ढुंगाले घरमा पूर्णरुपमा क्षति पुगेको ईस्मा गाउँपालिकाले जनाएको छ । परिवारलाई सुरक्षित स्थानमा सारिएको गाउँपालिकाले जनाएको छ । लगातारको वर्षाका कारण जिल्लाका दर्जनबढी सडक अवरुद्ध भएका छन् ।"
बागमती प्रदेशको बजेट ५७ अर्ब ७२ करोड (पूर्णपाठ),"हेटौंडा : बागमती प्रदेश सरकारले आगामी आर्थिक वर्ष २०७८७९ को लागि ५७ अर्ब ७२ करोड ९ लाख २७ हजार रुपैयाँ बजेट विनियोजन गरेको छ। आर्थिक मामिला तथा योजनामन्त्री कैलाश ढुङ्गेलले मंगलबार प्रदेशसभा प्रस्तुत गरेको बजेटमा चालुतर्फ २६ अर्ब एक करोड ६६ लाख २३ हजार रुपैयाँ र पूँजीगत तर्फ २९ अर्ब ७० करोड ४३ लाख चार हजार रुपैयाँ रहेको छ। त्यस्तै वित्तीय व्यवस्थापनतर्फ दुई अर्ब रुपैयाँ विनियोजन गरिएको छ। चालुतर्फ ४५ प्रतिशत, पूँजीगततर्फ ५१ प्रतिशत र वित्तीयतर्फ चार प्रतिशत बजेट विनियोजन गरिएको हो। उक्त खर्च व्यहोर्न कर राजश्वबाट २३ अर्ब ८२ करोड १८ लाख र अन्य राजश्वबाट छ अर्ब ८२ करोड रुपैयाँ संकलन हुने अनुमान गरिएको छ। साथै संघीय सरकारबाट वित्तीय हस्तान्तरण र अनुदान गरी संघ १६ अर्ब ९२ करोड ६८ लाख, विविधबाट शीर्षकबाट एक अर्ब पाँच करोड ९ लाख रुपैयाँ र राजश्व बचतबाट ९ अर्ब दश करोड रुपैयाँ बजेट प्राप्त हुने बजेट वक्तव्यमा उल्लेख छ। स्वास्थ्य क्षेत्रलाई प्राथमिकता दिएको बजेटमा प्रदेशभित्रका नागरिकलाई कोभिड १९ विरुद्धको खोप व्यवस्था गर्न दुई अर्ब रुपैयाँ बजेट विनियोजन गरिएको छ। प्रदेश प्रमुख कोभिड खोप कार्यक्रम अन्तर्गत उक्त बजेट विनियोजन गरिएको बजेट वक्तव्यमा उल्लेख छ। साथै प्रदेश सरकार मातहतका सबै अस्पतालमा अक्सिजन प्लान्ट र पीसीआर प्रयोगशाला स्थापना गरिने भएको छ। कोभिडसहित विभिन्न कारणले रोजगारी गुमाएका तथा, विदेशबाट फर्किका र युवाका लागि मेरो गाउँ उद्यम सहितको जिउने ठाउँ अभियान अन्तर्गत बजेट व्यवस्था गरिएको आर्थिक मामिला तथा योजना मन्त्री ढुङ्गेलले बताए। उनका अनुसार सहुलियतपूर्ण ऋण प्रदान गर्ने कार्यक्रम निरन्तरताको लागि दुई अर्ब रुपैयाँ बजेट विनियोजन गरिएको छ। कोभिडका कारण आमा बुवा गुमाएका बालवालिकालाई मासिक तीन हजार रुपैयाँ र अन्य कारणले आमा बुवा गुमाएका बालबालिकाका लागि मासिक दुई हजार रुपैयाँ शैक्षिक तथा सामाजिक सुरक्षा भत्ता उपलब्ध गराउने बजेटमा उल्लेख छ। कोभिडकै कारण निधन भएका दोलखाका प्रदेशसभा सदस्य पशुपति चौँलागाईको स्मृतिमा चरिकोट अस्पतालको नाम पशुपति चौँलागाई स्मृति अस्पताल राखिने भएको छ। बजेट प्रस्तुत गर्दै आर्थिक मामिला तथा योजनामन्त्री कैलाश ढुङ्गेल। तस्बिर : कृष्ण सारु मगर"
कोरोना विरुद्धको खोप दिने सहमतिपछि ट्यांकर चालकको आन्दोलन फिर्ता,"काठमाडौं : कोरोना भाइरस (कोभिड१९) विरुद्धको खोप दिने सहमति भएपछि इन्धन ढुवानीमा संलग्न ट्यांकर चालकले आन्दोलन फिर्ता लिएका छन् । सरकारले बुधबारदेखि नै चालकलाई खोप दिने भएपछि उनीहरुले आन्दोलन फिर्ता लिएका हुन्। मंगलबार नेपाल आयल निगम र नेपाल पेट्रोलियम ट्यांकर चालक संघबीच भएको वार्तामा बुधबारदेखि नै खोप लगाउन सुरु गर्ने सहमति भएको संघका अध्यक्ष ईश्वर लामाले जानकारी दिए । नेपाल आयल निगमका प्रवक्ता विनितमणि उपाध्यायका अनुसार बागमती प्रदेश कार्यालय, धानकोट र २ नम्बर प्रदेशिक कार्यालय अमलेखगञ्जमा खोपका कारण रोकिएका सवारी सञ्चालन गर्नेगरी सहमति भएको छ । बागमती प्रदेश कार्यालयको काठमाडौं र अमलेखगजमा रहेका चालकलाई उतै खोप लगाउनेगरी व्यवस्था गर्नेगरी सहमति भएको छ। नेपाल पेट्रोलियम ट्यांकर चालक संघले निगमको बागमती प्रदेश कार्यालय, थानकोट तथा २ नम्बर प्रादेशिक कार्यालय, अमलेखगञ्जमा खोपकाका कारण पेट्रोलियम पदार्थको लोड अनलोड तथा विक्री वितरणमा गर्दै आएको बन्दको कार्यक्रम आजबाटै फिर्ता लिइ ट्यांकर सञ्चालन सुरु गरेर डिपो अपरेशनको कार्य सुचारु गर्ने सहमति भएको व्यहोरा अनुरोध छ, सहमति निगम प्रवक्ता उपाध्यायले सार्वजनिक गरेको विज्ञप्तिमा भनिएको छ ।"
प्रतिनिधिसभा विघटनविरुद्धको मुद्दाको एमिकस क्युरीमा घिमिरे र केसी सिफारिस,"काठमाडौं : सर्वोच्च अदालतमा विचाराधिन प्रतिनिधिसभा विघटनविरुद्धको मुद्दा हेर्नेगरी वरिष्ठ अधिवक्ता कोमलप्रकाश घिमिरे र प्रकाश केसीलाई एमिकस क्युरीमा सिफारिस गरिएको छ। सर्वोच्च अदालत बार एसोसिएन कार्यसमिति बैठकले एमीकस क्युरीमा घिमिरे र केसीको नाम सिफारिस गरेको हो। जेठ ७ गते मध्यरातमा सरकारको सिफारिसमा राष्ट्रपतिले प्रतिनिधिसभा विघटन गरेपछि त्यसका विरुद्ध सर्वोच्च अदालतमा दायर भएको रिटको सुनुवाइमा सहयोग गर्नेगरी वरिष्ठ अधिवक्तद्वयलाई एमिकस क्युरी तोकिएका हो। प्रधानन्यायाधीश चोलेन्द्रशम्शेर जबरा, न्यायाधीश दीपककुमार कार्की, मीरा खड्का, ईश्वरप्रसाद खतिवडा र डा आनन्दमोहन भट्टराईको इजलासले नेपाल बार एसोसिएसन र सर्वोच्च अदालत बार एसोसिएसनबाट मुद्दामा सहयोग गर्नेगरी एमिकस क्युरी माग गरेका थिए। सोही अनुसार मंगलबार सर्वोच्च अदालत बार एसोसिएसन कार्यसमिति बैठकले घिमिरे र केसीको नाम सिफारिस गरेको हो। गम्भीर प्रकृतिको मुद्दाको सुनुवाइका लागि एमिकस क्युरी गठन गर्ने चलन रहेको छ।"
गण्डकीमा ३० अर्बको बजेट (पूर्णपाठ),पोखरा : गण्डकी सरकारले आउँदो आर्थिक वर्षका लागि ३० अर्बको बजेट ल्याएको छ । आर्थिक मामिला मन्त्रालयसमेत सम्हालेका मुख्यमन्त्री कृष्णचन्द्र नेपाली पोखरेलले मंगलबार प्रदेश सभामा बजेट प्रस्तुत गरेका हुन् । चालु आर्थिक वर्षको तुलनामा ४ अर्ब सानो आकारको बजेट आउँदो आवका लागि आएको हो । २० गते रातिमात्रै मुख्यमन्त्री बनेका पोखरेलले आर्थिक मामिला मन्त्रीसमेत नियुक्त गर्न भ्याएका छैनन् । १ दिनमै हतार हतार तयार गरी उनले १ असारमा बजेट ल्याएका हुन् । प्रदेशहरुले १ असारमै बजेट ल्याउनै पर्ने काननुी व्यवस्था छ ।
सुदूरपश्चिममा घटेर आयो बजेट: ३० अर्व ३३ करोडको बजेट प्रस्तुत,"धनगढी: सुदूरपश्चिम प्रदेश सरकारले आगामी आर्थिक वर्ष २०७८७९ का लागि ३० अर्व ३३ करोडको बजेट प्रस्तुत गरेको छ । मंगलबार आर्थिक मामिला तथा योजनामन्त्री प्रकाश बहादुर शाहले चालु आर्थिक वर्षको भन्दा झण्डै तीन अर्व कमको बजेट प्रस्तुत गरेका हुन् । चालु आर्थिक वर्षका लागि ३३ अर्व ३८ करोडको बजेट प्रस्तुत गरे । कोरोना महाकारीका बीच आएको बजेटमा यस वर्ष स्वास्थ्य क्षेत्रलाई भन्दा पनि भौतिक पूर्वाधारलाई बढी प्राथमिकता दिइएको छ । पूर्वाधारमा कुल बजेटको ३८ प्रतिशत भौतिक पूर्वाधार निर्माणमा विनियोजन गरिएको छ । प्रदेश सरकारले पूर्वाधारपछि स्वास्थ्यलाई प्राथमिकता दिएको छ । आगामी वर्षलाई अस्पताल स्तरोन्नती वर्षका रुपमा मनाउने भन्दै कोभिड नियन्त्रणका लागि ९० करोड बजेट विनियोजन गरेको छ । प्रदेश सरकारले, कृषि, वन, उद्योग शिक्षालाई प्राथमिकता दिए पनि खासै बजेटको आवश्यकता नहुने मूख्यमन्त्री तथा मन्त्रीपरिषदको कार्यालयका लागि भने ४ प्रतिशत अथवा झण्डै सवा अर्व बजेट विनियोजन गरेको छ । बजेटमा प्रदेशसभा सजाउनका लागि १८ करोड ७८ लाख विनियोजन गरिएको छ । सेती प्रादेशीक अस्पतालमा ट्रमा सेन्टर, डोटीमा अस्पताल भवनका लागि बजेट विनियोजन गरिएको छ । मूख्यमन्त्री एकीकृत कृषी कार्यक्रमका लागि १८ करोड, दार्चुला भएर कैलाश मानसरोवर जाने बाटो निर्माणका लागि २० करोड बजेट विनियोजन भएको छ । चालु आर्थिक वर्ष २०७७७८ को झण्डै साढे ३३ अर्वको बजेटमा पौने ७ अर्व बजेट खर्च हुन सकेन । त्यसअघिको वर्ष पनि १० अर्व बजेट खर्च हुन सकेको थिएन । बढी बजेट विनियोजन हुने र खर्च गर्ने क्षमता कमजोर भएकाले पनि यस वर्ष बजेटको आकार घटाइएको बताइएको छ ।"
डुबानले स्याङ्जा सेतीवेणीका ३५ घर उच्च जोखिममा,"स्याङजा: गत रातिदेखि परेको भारी वर्षाका कारण गल्याङ नगरपालिका ५ स्थित सेतीवेणी बजार डुवानमा परेको छ। डुवानसँगै स्याङ्जातर्फका ३५ घर उच्च जोखिममा परेका छन्। बजारसँगै रहेको विश्वकै ठूलो मानिएको शिला शालिग्राम आधाभन्दा बढी डुवानमा परेको छ। स्याङ्जा, पर्वत र गुल्मीको स्थलमा रहेको स्याङ्जाको गल्याङ नगरपालिका ५ स्थित सतीवेणीका झण्डै ३५ घर उच्च जोखिममा रहेको वडा अध्यक्ष बिष्णुबहादुर क्षेत्री बस्यालले जानकारी दिए। मुलुककै ठूलो कालीगण्डएकी ए जलविद्युत् उत्पादन केन्द्रको बाँधका कारण वर्षातका समयमा सधैँजसो सेतीवेणी प्रभावित हुने गर्दछ। सेतीवणी स्याङ्जा, पर्वत र गुल्मी जिल्लाको पुरानो ब्यापारिक केन्द्र हो । तर, अहिले गाउँगाउँमा सडक सञ्जाल बिस्तार भएसँगै यो बजार केही छायाँमा परेको छ। तर, विश्वकै ठूलो शिला शालीग्रामको दर्शन, जलयात्रा (स्टिमर) सेवा सञ्चालन र कालीगण्डकी नदीको स्नानका कारण बर्षेनी हजारौँ हिन्दुधर्मालम्बीहरु दर्जनका लागि र अवलोकनका लागि पनि यहाँ आउने गर्दछन्।"
मनाङमा भीषण बाढी: दुईवटा बस्ती डुबानमा,चामे: मनाङको चामे बजार र ताल गाउँ अविरल वर्षा र बाढीका कारण डुबानमा परेका छन् । मर्स्याङ्दी नदी छेउमै रहेका यी बस्तीका केही घर बाढीले बगाउन सक्ने जोखिम रहेको भन्दै स्थानीयहरुले चिन्ता व्यक्त गरेका छन् । नदी छेउमा रहेका ताल गाउँका ६० घरमध्ये ५० घर डुबानमा परेका छन् भने अरु केही घर पनि जोखिममा रहेको बताइउको छ । मनाङका प्रमुख जिल्ला अधिकारी विष्णु लामिछानेका अनुसार बाढीका कारण स्थानीयहरु विस्थापित भएका छन् । उनीहरुलाई अर्को व्यवस्था नभएसम्म सदरमुकामस्थित सरकारी भवनमा राखिएको प्रजिअ लामिछानेले बताए । मर्स्याङ्दी नदीमा पानीको बहावले बस्ती नै जोखिममा परेपछि यहाँ सुरक्षाकर्मी खटाइएको छ । बाढीमा फसेकाहरूको अहिले उद्दार गरिएको छ । बाढीले तिमाङ खोलाको पुल र लघु जलविद्युत गृह समेत बगाएको स्थानीयहरुले बताए । जसले गर्दा यस क्षेत्रमा अहिले बिजुली बत्तीको आपूर्ति ठप्प भएको बताइएको छ । यद्यपि मानवीय क्षति भने भएको छैन । घटनाको क्षतिबारे पूर्ण विवरण अझै आइसकेको छैन ।
"बेनी जोमसोम सडकखण्डको ठाउँठाउँमा बाढी र पहिरो, लुप्रा बस्ती उच्च जोखिममा","जोमसोम : मनसुन सुरु भएसँगै अबिरल वर्षाका कारण उत्तरी कोरलानाका जोड्ने राष्ट्रिय गौरवको बेनीजोमसोम ७६ किमी सडक मंगलबार बिहानदेखि अवरुद्ध भएको छ । अविरल वर्षाका कारण आएको बाढीपहिरो र नदी कटानले बेनीजोमसोम सडकको आधा दर्जन स्थानमा सडक अवरुद्ध भएको हो । सोमबार रातिको बाढीले बेनीजोमसोम सडकको मुस्ताङ खण्डको घरपझोङ२ मार्फा खोलाको बाहव उच्च हुँदा त्यहाँको सडक संरचना पूर्णरुपमा क्षति पुगेको छ भने त्यहाँ राखिएको पैदलयात्री र मोटरसाइकल आवतजावत गर्ने अस्थायी पुल समेत बगाएको छ । बेनीजोमसोम सडकको मुस्ताङ खण्डमा पर्ने थासाङ गाउँपालिका४ कैकु खोला , लेते खोला र मिसी खोलालगायतमा सोमबार रातिको बाढीले सडक घ्वस्त भएको छ ।यस्तै बेनीजोमसोम सडकअन्तर्गत म्याग्दी खण्डको काभ्रेभीर सडकमा पहिरो जाँदा अन्दाजी २० मिटर सडक भाँसिन पुगेको छ । बाढीपहिरोले बेनीजोमसोम सडक अवरुद्ध भएपछि बेनीजोमसोम सडकको सिधा यातायात सम्पर्क बिच्छेद बनेको छ । सडक अवरुद्ध भएसँगै म्याग्दीबाट मुस्ताङ र मुस्ताङबाट म्याग्दीतर्फ जाने मालवाहक सवारी साधन गन्तव्यमा पुग्न नसकीबीच बाटोमै अलपत्र परेका छन् । पहिरोको उच्च जोखिममा रहेको लुप्रा बस्ती। तस्बिर : सुन्दरकुमार थकाली मुस्ताङकी प्रमुख जिल्ला अधिकारी हिरादेवी पौडेलले अविरल वर्षाका कारण आएको बाढीपहिरोले बेनीजोमसोम सडकखण्डको दर्जनौं स्थानमा सडक अवरुद्ध भएको जानकारी दिइन् । ' गएरातिको अविरल वर्षाले मुस्ताङको मार्फा,लेते ,घासा र म्याग्दी र मुस्ताङको सीमाना काभ्रेभीरलगायतमा सडक बगाउने ,पुरिने र भाँसिने भएको छ, वर्षा अझै रोकिएको छैन ,प्रजिअ पौडेलले भनिन्, 'मौसममा सुधार भएछि सुचारु गर्ने तर्फ लाग्छौं ,सडक सफा गर्ने उपकरण हामीले तैयारी अवस्थामा राखेका छौं । कमजोर भौगोलिक भूवनोट रहेको मुस्ताङको लेतेदेखि तल म्याग्दीतर्फको सडकमा बर्सेनि वर्षाले सडक अवरुद्ध हुने गर्छ । मुस्ताङको थासाङ ३ र ४ मा पर्ने मुख्य सडकमा माथिबाट आएको बाढी पहिरो र नदी कटानले दर्जनौं रुख विरुवामा क्षति पुगेको छ । अविरल वर्षाका कारण मुस्ताङका अन्य शाखा नदीको बहाव समेत उच्च भएको छ भने कालिगण्डकी नदीको सतह समेत डरलाग्दो बनेको छ । यस्तै ,मुस्ताङको घरपझोङ४ जोमसोम र वारागुङ मुक्तिक्षेत्र१ को बीचमा पर्ने लुप्रापान्डाखोला सोमबार दिउँसो १ घण्टा खोला थुनिएको थियो । खोला थुनिएसँगै आएको उर्लदो बाढीले लुप्रा बस्ती उच्च जोखिममा परेको प्रमुख जिल्ला अधिकारी हिरादेवी पौडेलले बताइन् । 'हिमताल फुटेर हो वा वर्षाले हो एकिन भएन ,लुप्रापान्डा खोलानै थुनियो ,उनले भनिन् ,लुप्रा खोलामा अकस्मात लेदो पदार्थसहित आएको बाढीले स्थानीय पाल्देन गुरुङ र टसी गुरुङको घर ,गोठ र शौचालय आदीमा बाढी पसी क्षति भयो ,उद्दारका लागि सुरक्षाकर्मी खटाएका थियौं । बाढीले स्थानीयको खेत समेत बगाएको छ भने बस्ती संरक्षणका लागि गत वर्ष लगाइएको तटबन्ध समेत बाढीले पुरिदिएको उनले जानकारी दिइन् ।बाढीग्रस्तक्षेत्र लुप्रामा १५ घरधुरी मध्ये ५ घरधुरी अहिले उच्च जोखिममा रहेकाले अन्यत्र स्थान्तरण गरिएको छ । बर्सेनि वर्खायाममा लुप्रा खोलामा बाढी आउँदा त्यहाँका रहेको बस्ती जोखिममा पर्ने गर्छन । बस्ती संरक्षणका लागि संघ तथा प्रदेश सरकारले बस्ती संरक्षण तटबन्ध दिगो नहुँदा लुप्रा बासीले बर्खायाममा जोखिम मोलर बस्नु पर्ने बाध्यता छ । लुप्राका स्थानीयले लुप्रा बस्तीलाई उचित स्थानमा स्थान्तरण गर्नु पर्ने माग समेत राखेका छन् । उक्त मुस्ताङको सदयौं पुरानो बस्ती हो । अन्नपूर्ण पदमार्गहुँदै जोमसोम आउने विदेशी पर्यटक मुक्तिनाथबाट लुप्राहुँदै जोमसोम आइपुग्ने गर्छन् ।"
"आजदेखि देशभर विद्यार्थी भर्ना अभियान, भदौबाट कक्षा ११ को पढाइ","काठमाडौं : सरकारले यस वर्षको विद्यालय तहको नयाँ शैक्षिक सत्र आजदेखि सुरु गरेको छ । शिक्षा, विज्ञान तथा प्रबिधि मन्त्रालयले आजदेखि यस वर्षको शैक्षिक सत्र सुरु गर्ने निर्णय गरेको थियो । शिक्षा, विज्ञान तथा प्रविधि मन्त्री कृष्णगोपाल श्रेष्ठले भर्ना अभियान र वैकल्पिक विधिबाट हुने पठनपाठनलाई सफल पार्न आह्वान गर्नुभएको छ । आज शिक्षक सङ्गठनसँग भएको भर्चुअल छलफलमा उहाँले भर्ना अभियानलाई सफल पार्न सबैमा आह्वान गरेका हुन्। मन्त्रालयले शिक्षा तथा मानव विकास स्रोत केन्द्रमार्फत सबै जिल्लामा भर्ना अभियान सुरु गर्न निर्देशन दिएको थियो । कोभिड१९ सङ्क्रमणका कारण भौतिक उपस्थितिमा पठनपाठन हुन नसके पनि वैकल्पिक विधिबाट पठनपाठनलाई निरन्तरता दिने गरी शैक्षिक सत्र प्रारम्भ गरिएको हो । सरकारले सबै विद्यालयले विद्यार्थीको अन्तिम आन्तरिक मूल्याङ्कन पूरा गरी नतिजा प्रकाशन गरेर कक्षा १० सम्मको अध्ययन गर्ने देशभरका विद्यार्थीको पठनपाठन शुरु गर्न भर्ना अभियान सञ्चालन गरेको हो । केन्द्रका महानिर्देशक वैकुण्ठ अर्यालले आजदेखि देशभर भर्ना अभियान शुरुआत भएको जानकारी दिनुभयो । केन्द्रले अहिलेको विषम परिस्थितिमा विद्यालयमा भौतिक उपस्थितिमा नभइ अनलाइन, टेलिफोन या अन्य कुनै माध्यमबाट आजदेखि विद्यार्थीका कक्षामा अभिलेकीकरण शुरु गरी असार १५ गतेसम्म सम्पन्न गर्न निर्देशन दिएको छ । विद्यालयले विद्यार्थीको अभिलेखीकरण पूरा गरी आफ्नो नजिकको विक्रेताबाट पाठ्यपुस्तक खरिद गरेर विद्यार्थीको हातहातमा नयाँ पाठ्यपुस्तक उपलब्ध गराउनुपर्ने छ । त्यसपछि विद्यालयले भौतिक उपस्थितिमा कक्षा सञ्चालन गर्न नसक्ने अवस्थामा वैकल्पिक विधि अनलाइन, रेडियो, टेलिभिजनलगायतका माध्यमबाट विद्यार्थीको सिकाइलाई अगाडि बढाउनु पर्नेछ । कोरोना महामारी घटेर स्थिति सामान्य भएपछि भने विद्यालयले भौतिकरुपमा विद्यार्थीको उपस्थिति गराई कक्षा सञ्चालन गर्न सक्नेछन् । कोरोनाका कारण विद्यार्थीसमेत गाउँ गएकाले भर्ना अभियान विगतका वर्षमा जस्तो प्रभावकारी हुनेमा आशंका पैदा भएको छ । विसं२०७६ सम्ममा सरकारले वैशाख १ गतेदेखि १५ गतेसम्म भव्यरुपमा बिभिन्न कार्यक्रम गर्दै भर्ना अभियान सञ्चालन गर्दै आएको थियो । विद्यालय जाने उमेर समूहका कोही बालबालिका पनि विद्यालय जानबाट बञ्चित हुन नपरोस भन्दै भव्यरुपमा भर्ना अभियान सञ्चालन गर्ने र घरदैलो अभियान गर्ने गर्दै आएको थियो । विसं २०७७ सालदेखि भने कोरोना भाइरसको महामारीका कारण भर्ना अभियान प्रभावकारी हुन सकेको थिएन । गतवर्ष शैक्षिक सत्र कहिलेबाट सञ्चालन गर्ने भन्दै अन्योल भयो भने साउनदेखि वैकल्पिक विधिबाट पठनपाठन सुरु भएको थियो । यस वर्ष भने सरकारले असार १ गतेदेखि नयाँ शैक्षिक सत्र निर्धारण गरेको हो । वैकल्पिक विधिबाट पठनपाठन हुने भएपछि गतवर्ष धेरै विद्यार्थीले पढाइ छोडेको आंकलन गरेपनि गत वर्ष कति विद्यार्थी भर्ना भए र यस वर्ष कति विद्यार्थी भर्ना हुन्छन् भन्ने तथ्याङ्क समेत केन्द्रले राख्न सकेको छैन । यसैगरी कक्षा ११ को पठनपाठन भने भदौबाट गर्ने तयारी गरेको छ । राष्ट्रिय परीक्षा बोर्डका अनुसार विद्यालयले कक्षा १० को माध्यमिक शिक्षा परीक्षा (एसइई)का विद्यार्थीको यही असार मसान्तसम्म आन्तरिक मूल्याङ्कन गरिसक्ने अगामी साउन दोस्रो सातासम्म एसइईको अन्तिम नतिजा प्रकाशित गरी आगामी भदौबाट कक्षा ११ को पठनपाठन सुरु गरिने छ । रासस"
निर्वाचन आयोगको भूमिकाप्रति उपेन्द्र यादवको आपत्ति : एकपक्षीय निर्णय मान्य हुँदैन,"काठमाडौं : निर्वाचन आयोगको भूमिकाप्रति जनता समाजवादी पार्टी (जसपा) अध्यक्ष उपेन्द्र यादवले आपत्ति जनाएका छन्। मंगलबार विज्ञप्ति सार्वजनिक गर्दै यादवले पार्टी आधिकारिकता विवादमा आयोगले गरेको निर्णयप्रति आपत्ति जनाएका हुन्। पार्टी कार्यकारिणी समितिको बहुमत निर्णयसहित आयोगमा पेश भएको दल दर्ता अध्यावधि नभएको भन्दै यादवले आयोगप्रति अपत्ति जनाएका छन्। राजनीतिक दल सम्बन्धी ऐन २०७३ को दफा ५१ अनुसार अर्का अध्यक्ष महन्थ ठाकुरसहित केही सदस्यलाई पार्टी अनुशासन सम्बन्धी कारवाही गरेर जिम्मेवारीबाट हटाएको अवस्थामा आधिकारिकता नपाएपछि उनले आयोगको भूमिकामाथि प्रश्न गरेका हुन्। जसपामा विवाद चर्किदै जाँदा यादव समूह विपक्षी गठबन्धनमा छ भने ठाकुर समूहको तर्फबाट राजेन्द्र महतोको नेतृत्वमा ११ जना नेता सरकारमा सहभागी भएका छन्। जनता समाजवादी पार्टी, नेपालको मिति २०७८जेष्ठ १७ गते बसेकोे कार्यकारिणी समितिको बहुमतबाट निर्णय गरी सोको प्रतिलिपिसमेत सङ्लग्न राखी राजनीतिक दल सम्बन्धी ऐन २०७३ को दफा ५१ बमोजिम महन्थ ठाकुर लगायत केही सदस्यहरुलाई पार्टी अनुशासन सम्बन्धी कारवाही गरी पार्टीको जिम्मेवारी पदबाट हटाई अध्यावधिक गर्न दिएको पत्रका साथै निर्वाचन आयोगले मागे बमोजिम सम्पूर्ण कागजात एवम् प्रमाणहरुसमेत बुझाई पार्टीको दल दर्ता किताबमा अध्यावधिक गर्नका लागि पठाएकोमा त्यसलाई निर्वाचन आयोगको मिति २०७८ जेष्ठ ३० गतेको बैठकले अस्वीकार गरेकोमा हाम्रो गम्भीर ध्यानाकर्षण भएको छ, यादवले विज्ञप्तिमा भनेका छ, उक्त निर्णयले निर्वाचन आयोगबाट निष्पक्ष, तटस्थ भूमिका निर्वाह हुन नसकेको र पूर्वाग्रहपूर्ण रहेको हाम्रो निष्कर्ष छ। निर्णयमा राजनीतिक दलको बहुमतको निर्णय मान्य हुने लोकतान्त्रिक मूल्य, मान्यता, विधि र पद्धतिको सम्पूर्ण रुपले अवज्ञा, उपेक्षा र तिरस्कार गरिएको छ। चारजना पदाधिकारी र कार्यकारिणी सदस्यलाई बहुमतबाट निष्काशन गरेको अभिलेख अध्यावधि गर्न माग गर्दा आयोग निर्णयविहीन हुनु गैरजिम्मेवार भूमिका भएको उनको भनाइ छ। यो शैलीले अनुशासनहीन पदाधिकारी र कार्यकारिणी सदस्यलाई वैधानिकता दिन खोजिएको जस्तो देखिएको भन्दै उनले यसमा आपत्ति जनाएका छन्। ४ जना पदाधिकारी एवम् कार्यकारिणी समिति सदस्यहरूलाई कार्यकारिणी समितिको बैठकको बहुमतद्वारा विधिवत् निष्काशन गरी सोको अभिलेख अध्यावधिक गर्नका लागि माग गरेकोमा त्यस तर्फ कुनै निर्णय नै नदिई निर्णयविहीन रहनुका साथै आफ्नो जिम्मेवारी, संवैधानिक र कानुनी दायित्वबाट पन्छिएको प्रस्ट भएको छ, यादवले थप भनेका छन्, निर्वाचन आयोगको उक्त निर्णयले राजनीतिक दल सम्बन्धी ऐन, २०७३, राजनीतिक दल सम्बन्धी नियमावली २०७४ र जसपा, नेपालको अन्तरिम विधान २०७७ लाई आफ्नो सुविधा अनुरुप बङ्ग्याई अपब्याख्या गरी पार्टी विधान विपरीत काम गर्ने, दलको आचार संहिता पालना नगर्ने, अराजक एवम् अनुशासनहीन पदाधिकारी र कार्यकारिणी सदस्यलाई परोक्ष रुपले बैधानिकता दिन खोजिएको जस्तो देखिन्छ। जुन कार्य विधि सम्मत देखिदैन। आयोगको भूमिकामाथि प्रश्न गर्दै अध्यक्ष यादवले अब राजनीतिक र कानुनी उपचारको लडाइँलाई जारी राख्ने बताएका छन्। उनले निष्पक्ष र तटस्थ ढंगबाट निर्णय गर्नुको साटो आयोगले गलत बाटो अपनाएको भन्दै आशंका गरेका हुन्। निर्वाचन आयोग जस्तो संवैधानिक निकाय पूर्वाग्रहरहीत भई निष्पक्ष र तटस्थ ढंगबाट निर्णय गर्नुपर्नेमा एकपक्षीय हीत अनुरुप निर्वाचन आयोगले गरेको उक्त निर्णय मान्य हुन सक्दैन र यसले निर्वाचन आयोगको तटस्थता र निष्पक्षता माथि नै गंभीर शंका उत्पन्न भएको छ, विज्ञप्तिको अन्तिममा यादवले भनेका छन्, निर्वाचन आयोगले गरेका उपरोक्त काम कारवाही विरुद्ध राजनीतिक र कानुनी उपचारका लागि लडाई जारी रहनेसमेत जानकारी गराउछौं।"
चुरे माथिको सकस,"जलवायु परिवर्तनलाई सन्तुलन कायम गर्न अहम् भूमिका निर्वाह गरिरहेको देशहरूमध्ये नेपालको चुरे क्षेत्र र वनजंगलकोहरू पनि पर्ने गरेको छ। वर्तमान अवस्थामा जैविक जीवाणुले विश्व सयर गरी रहँदा नेपाल पनि यसबाट अछूत भने छैन। प्रत्येक दिन औसतमा १००औँको संख्यामा यसले नेपालीजनको प्राण माथि पनि सयर गरिरहेको तीतो यथार्थ सामु आज हामी केवल रमिते बनेर हेर्नुबाहेक अरू केही गर्न नसक्ने अवस्था छौँ। यसका अलावा आजको विश्व परिवेशमा बढ्दो विश्व तापक्रमको मुद्दा ज्वलन्त रूपमा अगाडि आइरहेको छ। हरेक वर्ष करोडौंको संख्यामा मानिसहरू आवासविहीन भइरहेका छन् साथै अर्बौँ मूल्यको धनसम्पत्ति पनि गुमाइरहेका छन्। आजको विश्वमा जैविक जीवाणुपछिको गम्भीर विषयको रूपमा बढ्दो विश्व तापक्रम देखा परेको छ। नेसनल सेन्टर फर इन्भारोमेन्ट इन्फोमेसनको २०२० मा प्रकाशन गरेको वार्षिक प्रतिवेदनअनुसार सन् १८८० देखिप्रति दशक औसतमा ०८ डिग्री सेल्सियसका दरले विश्वको तापक्रम बढेको र सन् १९८१ देखि सन २०२० सम्मप्रति दशक सो दर बढेर दुई गुणा (०१८अ ) भन्दा माथि चढेको देखाएको छ। यस तथ्यमा नेपाल पनि अछुतो भने छैन। नेपालको अधिकतम तापक्रमप्रति वर्ष सरदर ००६ डिग्री सेल्सियसका दरले वृद्धि भएको देखिन्छ र हिमाली क्षेत्रमा यो दर बढी देखिएको छ। विश्व जनसंख्याको करिब ०४ प्रतिशत मानिस बसोबास गर्ने नेपालले विश्वको कुल हरितगृह ग्यासको करिब ००२५ प्रतिशत मात्र उत्सर्जन गरेता पनि वायुमण्डलीय तापक्रम वृद्धिका कारण प्रभावित हुँदै गएको छ। विश्व तापक्रमको वृद्धि भएकाले जलवायुमा परिवर्तन भई नेपालमा १०० मिमि वा सोभन्दा बढी परिमाणमा पानी पर्ने दिनहरू अर्थात मुसलधारे वर्षा हुने दिनको संख्या बढ्दैछ। वर्षा हुने समय र अवधिमा परिवर्तन भइरहेको छ। यसैको परिणामले तीव्र गतिमा हिमगलन हुँदै जानाले हिमनदीहरू पातलिँदै र छोटिँदै गएको गएको र हिमतालको आकार बढ्दै गएको छ। वर्तमान अवस्थामा जलवायु परिवर्तनबाट प्रत्येक वर्ष सयौँ नेपालीहरूले ज्यान गुमाइरहेका छन् भने लाखौँ जोखिममा समेत परिरहेका छन। सगरमाथा क्षेत्रमा रहेको हिमरेखा विगत करिब ९ दशकको दौरानमा ३३० फिट उचाइ गलन भएको छ। हिमगलनको कारण नयाँ हिमतालहरू बन्दै गएको तथा नेपालको नदीमा सन् २०३० सम्म केही मात्रामा पानीको वहाव बढेता पनि यस शताब्दीको अन्त्यमा ठूलो परिमाणमा घट्ने अनुमान गरिएको छ। यस्तो विषम परिस्थिमा संस्कृतमा मानक पर्वतको नामले परिचित्त चुरे क्षेत्र जुन नेपालमा मात्र सीमित छैन अर्थात् पश्चिममा इन्डस नदी (पाकिस्तान) र पूर्वमा ब्रहमपुत्र नदी (भारत) सम्म तन्किएर रहेको हिमालयको सबैभन्दा कान्छो पर्वतशृंखलाले बढ्दो विश्व तापक्रमलाई सन्तुलन कायम गर्दै जलवायु परिवर्तनलाई सामान्यीकरण गरी कार्बन उत्सर्जनको नाममा विश्वको अनुदानसम्म पाउने नेपालले जैविक र वातावरणीय दृष्टिकोणमा महत्वपूर्ण मानिएको छ। यस क्षेत्रले नेपालीजनको मात्र नभएर छिमेकी मुलुकको नागरिकहरूको समेत सांस्कृति, आर्थिक, सामाजिक आदि पक्षहरूको संरक्षण र संवद्र्धन सदियौँदेखि गर्दै आएको भएता पनि यसको हेक्का सत्तामा आसीन शासक वर्गहरूलाई छैन। नेपालको अर्थतन्त्रको मुख्य मेरुदण्डको रूपमा यो विगतदेखि नै दरिलो खम्बाको रूपमा शैलझै अटल भएर रहेको भएता पनि आर्थिक वर्ष २०७८०७९ को बजेट वक्तव्यको बुँदा नं १९९ मा शासक वर्गहरूको झुन्डले यस क्षेत्रमा रहेको गिट्टी, बालुवा र ढुंगालाई निकासी गरी व्यपार घाटा न्यूनीकरण गर्न केवलवस्तुको रूपमा मात्र बुझ्नाले पिँधमा रहेका ५१ प्रतिशत रैतीहरूसञ्चार माध्यमको सहारामा बुलन्द आवाज उठाइरहेका छन्। जसमध्येको एक पात्र स्वयम् पंक्तिकार पनि हो। जलवायु परिवर्तनलाई सन्तुलन कायम गर्न अहम् भूमिका निर्वाह गरिरहेको देशहरूमध्ये नेपालको चुरे क्षेत्र र वनजंगलकोहरू पनि पर्ने गरेको छ। वन स्रोत सर्वेक्षण, २०१५ अनुसार नेपालको कुल क्षेत्रफलमध्ये वन तथा बुट्ट्यान क्षेत्रले ४४७४ प्रतिशत भूभाग ओगटेको छ र त्यस मध्ये ७२३प्रतिशत भूभाग चुरे क्षेत्रले मात्र ओगटेको छ। चुरे क्षेत्रले ओगटेको कुल भुभाग मध्य १८प्रतिशत संरक्षित क्षेत्रमा पर्छ भने ६ प्रतिशत मध्यवर्ती क्षेत्रमा पर्छ । प्ंक्तिकारको बुझाइमा यस वर्षको आर्थिक बजेटमा चुरे क्षेत्रमा पाइने खानीजन्य पदार्थलाई केवल व्यापार घाटा न्यूनीकरण गर्ने निकासी योग्य वस्तुको रूपमा शासक वर्गका झुन्डले लिनु कुनै नौलो कुरा होइन, फगत यो पिँधका वर्गहरूलाई भुलाउने केवल एक खेलौना हो। चुरे क्षेत्रमा रहेका वस्तुहरूलाई विगतका शासक वर्गका झुन्डहरूले नै निकासी गरी मार्ग खुला गरी दिइसकेका थिए। यस कुराको ज्वलन्त उदाहरणको रूपमा हामी राणाकालीन समयमा चुरे क्षेत्रमा विदेशी शासकहरूलाई खुसी तुल्याउन यस क्षेत्रमा रहेका जनावरहरूलाई सिकार गर्न छुट दिनु, पञ्चायतकालीन समयमा द टिमर कमरेसन र इन्धन संस्थान खोलिन र चुरेको भर्जिनिटी खोज्नु। चुरे क्षेत्र समस्त नेपालीजनको आयआर्जन तथा प्राणदाता मुख्य स्रोत रहेको भएता पनि विगतका केही दशकदेखि यो क्षेत्र स्वयम् मृत्यु शय्यामा छटपटाइरहेकोछ। यस क्षेत्रलाई अनियन्त्रित तवरले शासक वर्गका झुन्डले पटकपटक हमला गरिरहेका छन्। वन मन्त्रालयको अध्ययनअनुसार विगत १५ वर्षको (सन् १९९५२०१०) अन्तरालमा झन्डै ३८० वर्गकिमि चुरेको वन क्षेत्र मासियो। प्रत्येक वर्ष १७ प्रतिशतका दरले चुरेको वन विनाश भइरहेको छ। चुरे क्षेत्र ५१प्रतिशतनेपालीजन बसोबास गर्ने थलोको पानीको मुख्य स्रोत हो। मुलुकमा रहेको कुल तीन सय ठूला तथा मझौला सतह सिँचाइ, भूमिगत जल सिँचाइ र डिप ट्युबवेलका ९७७ योजनाहरूको प्रमुख स्रोतका साथै यसै क्षेत्र भएर वहने १६४ वटा नदी प्रणालीहरूले विद्युत् उत्पादनमा समेत अहम् भूमिका खेली नै रहेको छ। यस क्षेत्रमा रहेका जिल्ला कृषि कार्यालयहरूका प्रतिवेदनहरूमा अभिलेख भए अनुसार ४३८ सिमसार र ८२० धार्मिक तथा सांस्कृतिक सम्पदाहरू रहेका छन्। चुरेको महत्वलाई आत्मसाथ गर्दै केवल देखावटी रूपमा २०७४ साल जेठ ४ गते चुरे क्षेत्रको संरक्षणको निम्ति चुरेको माटो चुरेलाई, सफा पानी सबैलाई भन्ने नारा सहित तत्कालीन सत्तामा आसीन शासक वर्गले २०७२ सालको मूल्यमा रु २ खर्ब ४९ अर्ब ७० करोड १ लाख ९६ हजार लगानी आवश्यक पर्ने अनुमानसहित २० वर्षे गुरुयोजना ल्यायो र सो योजनालाई ४ भागमा खण्डीकरण गरी कार्य थालनी गरिरहेको छ र हालसम्म १० अर्ब रकम खर्च पनि गरी सकेको छ। सत्तामा आसीन शासक वर्गले एकातिर संरक्षण गर्न राष्ट्रिय गौरवको रूपमा खर्बौंको लागतमा गुरुयोजना तयार पारी सञ्चालन गर्दैछ भने अर्कोतिर संघीय लोकतान्त्रिक गणतन्त्रात्मक राज्यको बजेटमा बँुदा नं १९९ राखी संघीन अपराध गरिरहेको छ। यसका साथै विकासको आशामा अधिकांश राष्ट्रिय गौरवको आयोजनहरू चुरे क्षेत्रमा नै निर्माण गर्दा सम्पूर्ण पिँधमा रहेका नेपालीजनको भविष्यमाथि चरम खेलवाड गरिरहेको छ। शासक वर्गले विकासको नाममा विनाशको जग बसालेकोमा कुनै पछुतो छैन। एकातिर ऊ आफ्नो आर्थिक वर्ष २०७८०७९ को आयव्ययको सार्वजनिक जानकारी वक्तव्यको बँुदा नं १९९ राखेर राष्ट्रघाती काम गर्छ भने अर्कोतिर बँुदा नं १०० राखी बाँकी रहेको जैविक विविधता र माटोको उर्वरा शक्तिलाई ह्रास तुल्याउने काम गर्दै नारा चाहिँ बँुदा नं ४९ को लगाउँछ। यो आफैँमा हास्यापद त छ नै साथै गैरजिम्मेवारीको पराकाष्टा पनि। वल्र्ड इकोनोमिक फोरमको न्यु नेचर इकोनोमी रिपोर्टका अनुसार, अहिले पनि विश्वको आधाभन्दा बढी कुल गार्हस्थ्य उत्पादन प्रकृतिमै आश्रित छ। यसका साथै विश्व वन्यजन्तु कोषले गरेको अध्ययनअनुसार, प्रकृतिले विश्व अर्थतन्त्रमा दिने योगदानको मूल्य १२५ ट्रिलियन डलरभन्दा बढी छ। संघीय लोकतान्त्रिक गणतन्त्रात्मक मुलुकका शासकलाई यस कुराको कुनै हेक्का नै छैन। ऊ त प्रकृतिमा पाइने वस्तुलाई केवल निकासी गरी व्यापार घाटा न्यूनीकरण गरी पिँधका वर्गहरूलाई भविष्यमा अभावको सिर्जना गरी सधैँ आफ्नो भोट बैँक बनाउन मात्र चाहान्छ। शासक वर्गले चुरेप्रति देखाएको उदासीनताले वर्तमान जीवन त सुख सयलमा नै बित्ला तर आउँदै गरेको पुस्ताको जीवन भने भविष्यमा अत्यन्त कष्टकर हुने निश्चित्त छ। वर्तमानको कार्यले भविष्य निर्धारण गर्छ भने झैँ शासक वर्गका केही झुन्डले वर्तमानमा गरेको गम्भीर अपराधले दोषी नै नभएता पनि पिँधका वर्गका सन्तानले भने सजाय पाउने निश्चित्त छ। हुन त शासक वर्ग नोटको भरमा सत्तामा पुग्नाले हुनसक्छ चुरेलाई केवल व्यापार घाटाको वस्तु सम्झिएको। चुरे दोहनले हरेक वर्ष निम्त्याउने कहरका भोक्तालाई थाहा छ, समस्या बढ्दै गए परिणाम अझै कति दुष्कर हुन्छ भन्ने । अहिले सामान्य अवस्थामा रहेका तराईका सहरले भोग्न थाल्ने खानेपानी र फोहोर व्यवस्थापनको संकट भयावह बन्ने निश्चित नै छ । चुरे क्षेत्र प्राकृतिक, सांस्कृतिक, आर्थिक, सामाजिक आदि रूपमा धनी भएता पनि शासक वर्गले केवल यस भित्र निहित रहेको ढुंगा, गिट्टी र बालुवा आदिको व्यापार गर्न वस्तु मात्र देख्नाले ढुंगा, गिट्टी र बालुवाभित्र छिपेको सभ्यताको विविधतालाई बुझ्न नसक्नाले मुलुकको भविष्य माथि प्रश्न चिह्न खडा गरिदिएको छ। आखिर के चुरे केवल निर्जीव वस्तुको मात्र भण्डार हो वा सजीव वस्तुको सभ्यताको रक्षकपन ? दिगोरूपमा चुरे बचाउन सकियो भने मात्र यससँग सम्बन्धित सबैपक्षः जैविक विविधता, प्राकृतिक स्रोत, वन पैदावार, वातावरण, व्यापार व्यवसाय र जीविकोपार्जनको पनि अस्तित्व रहन्छ अन्यथा यी यावत् पक्षहरू पतनसँगै सारा नेपालीजन पनि अस्तित्व पनि पतन हुनेछ। अत् आगामी दिनमा शासक वर्गले चुरेलाई केवल गिट्टी, बालुवा, र ढुंगाको स्रोतको रूपमा मात्र नहेरी चुरेप्रतिको नजरलाई परिवर्तन गरी यस क्षेत्रको जैविक, सांस्कृतिक, सामाजिक आदि विविधतालाई बुझी पर्यापर्यटनको माध्यमबाट विश्वसामु आफ्नो मौलिक पहिचान दर्शाउँदै दीर्घकालीन आर्थिक स्रोतको रूपमा विकास गरेमा सबैको भलो हुनेछ अन्यथा शासक वर्गले पिँध वर्गीय क्रोधमा सत्तासँगै अन्य धेरै कुराहरू गुमाउने पक्का छ।"
२४ घण्टामा ४१७८ कोरोना मुक्त : ४१ को मृत्यु,काठमाडौं : पछिल्लो २४ घण्टामा चार हजार १८७ जनाले कोरोना भाइरस (कोभिड१९) संक्रमण जितेका छन् । स्वास्थ्य तथा जनसंख्या मन्त्रालयका अनुसार योसँग नेपालमा कोरोना जित्नको संख्या पाँच लाख ४० हजार ४३९ पुगेको छ । त्यसैगरी २४ घण्टामा २७ सय ४५ जनामा संक्रमण पुष्टि भएको छ । मन्त्रालयका अनुसार ७ हजार ४४९ जनाको पीसीआर र ५ हजार ८४१ जनाको एन्टिजेन परीक्षण गर्दा २४ सय ४५ जनामा संक्रमण पुष्टि भएको हो । योसँगै नेपालमा कोरोना संक्रमण पुष्टि हुनेको संख्या पीसीआर विधिबाट ६ लाख १२ हजार २०२ र एन्टिजेन विधिबाट २२ हजार ४०३ पुगेको छ । सँगै २४ घण्टामा ४१ जनाको मृत्यु भएको छ योसँगै नेपालमा कोरोनाले मृत्यु हुनेको संख्या आठ हजार ५०६ पुगेको छ । पछिल्ला दिनमा संक्रमण घट्दै गएपछि सरकारले निषेधाज्ञासमेत मंगलबारबाट खुकुलो पारेको छ ।
"चेपाङको घरमा अन्नको छाक : भन्छन्, पलायो बाँच्ने आश","चितवन : पाँच महिनतादेखि गिट्ठा र भयाकुरको भरमा छाक टार्दै आएका कुनाराम अहिले दंग छन्। घरमा अन्नको गेडो नभएपछि जंगलबाट गिट्ठा भ्याकुर ल्याएर परिवारको छाक टार्नुपर्ने बाध्यता उनलाई छैन। त्यसैले त उनको अनुहार हँसिलो छ। चामल, तेल, नुनसहितको खाद्य सामग्री बोकेर उकालो लागे। एउटा हातमा ६ महिनाको काखे बालक बोक्दै अर्को हातमा राहतको पोका समाएकी उनकी श्रीमती पनि खुसी हुँदै घर लागिन् । पाखो बारीमा लगाएको मकै असोज नलागेसम्म घरमा भित्रिदैन। छाक टार्न धौ धौ परेको बेला पाएको राहतले कुनारामको खुसीको सिमा थिएन। पाँच महिनादेखि गिट्ठा भ्याकुर खाएर बसेको मान्छे अब चामलको भात खान पाउने भयौँ, उनले खुसी हुँदै भने, अब त बाँच्ने आश पलायो, खुसी लागेको छ। कुनारामको घरमा केही दिन यता खान्की फेरिएको छ। दुई छाक नै चामलको खाना पाकेको छ। कुनारामको जस्तै अभाव भोगेका गाउँका अन्य घरमा पनि खुसी थिएन। चेपाङहरु राहत पाएको चामल बोकेर उकालो लागे। गत जेठ २७ गते अन्नपूर्ण पोस्ट्मा कुनारामको समाचार छापिएको थियो। समाचारका कारणले गाउँमा सहयोग उपलब्ध भएको हो। पाएको राहतले अबको एक महिना धानिन्छ। लकडाउनको प्रभावमा परेका मजदुरी गर्न नपाएका चेपाङका लागि अन्नपूर्णमा प्रकाशित समाचारले सहयोग जुटेको हो। देउजरका अर्जेल चेपाङले ढुक्कको सास फेरेको बताए। सिद्धिको बन्दिपुरे टोलका कुनाराम चेपाङलाई राहत दिँदै नेपाल हेल्पका कृष्ण ढकालसहितका प्रतिनिधि । तस्बिर : अनिल ढकाल गिट्ठा र भ्याकुर खाँदा जिब्रो बाक्लो भएको थियो, उनले भने, अब केही स्वाद फेर्न पाउने भयौँ, गाँउ नै खुसी भएको छ। आइतवार काठमाडौंस्थित नेपाल हेल्प नामक संस्थाले सिद्धिका करिब दुई सय घरधुरीलाई राहत बाढ्यो। प्रत्येक परिवारलाई दुई हजार ६ सय रुपैयाँ बराबरको राहत पाए। करिब साढे पाँच लाख बराबरको सहयोग वितरण गरिएको थियो। संस्थाका निर्देशक कृष्ण ढकालले समाचारले गरिबिको पिडाको जानकारी गराएपछि आफुहरुले सहयोग गरेको बताए। पाएको राहतले अबको डेढ महिना उनको छाक टार्ने भएको छ। त्यसपछि चिउरी, आँप खाने बेला हुन्छ। अहिले चेपाङहरु अनिकाल टरेको बताउँछन्। अन्न छैन : छाक टार्न गिट्ठा, भ्याकुर सामाचारको पढेपछि सौराहाका होटल व्यवसायी शिरलाल परियारले प्रभावले सिद्धिको भामवाङ, छेरवाङ, सुन्दराङ, आहाल डाँडा, पूर्वेली टोल, एक सय तीस परिवारलाई राहतको व्यवस्था गरे। प्रोजेक्ट नेष्ट फाउण्डेसन नेपाल र जर्मनीको नेपाल हिल्पे दिरेक्त संस्थाले सो सहयोग गरेको हो। छेरवाङमा खाद्यान्न वितरण कार्यक्रममा सहभागी भएका भामवाङका ६६ वर्षीय बलबहादुर चेपाङले एक महिनालाई खाद्यान्नको पिरलो हटेको बताए। ग्रिन सोसाइटी नेपालको संयोजनमा करिब २ लाख ७० हजार रुपैयाँ बराबरको खाद्यान्न वितरण गरिएको हो। समाचारकै कारण नारायणगढको चितवन राउण्ड टेबलले पनि राहत वितरण गरेको थियो। परियोजना संयोजक रेस्सल श्रेष्ठले युवाहरुको सहभागितामा ३५ परिवारलाई राहत बाढेको बताए। समाचारको प्रभावले करिब साँढे आठ लाख रुपैयाँको सहयोग जुटेको छ। समाचारको प्रभावले करिब चार सय परिवारले राहत पाएका छन्। सहयोग आउनेक्रम जारी छ। कालिका नगरपालिकाको छेरवाङमा राहत वितरण गर्दै ग्रिन सोसाइटी नेपालका संयोजक शिरलाल परियार सहितको टोली । तस्बिर : अनिल ढकाल"
"उपत्यकामा आजदेखि निषेधाज्ञा खुकुलो, के खुले, के खुलेनन् ?","काठमाडौं : कोभिड१९ सङ्क्रमण घट्न थालेपछि काठमाडौं उपत्यकामा आजदेखि लागू निषेधाज्ञालाई केही खुकुलो बनाइएको छ । तीनवटै जिल्लामा एकैसाथ लागू भएको निषेधाज्ञा असार ७ गते राति १२ बजेसम्मका कायम रहनेछ । काठमाडौँ उपत्यकाका तीन जिल्ला काठमाडौँ, ललितपुर र भक्तपुरका प्रजिअसहित जेठ ३० गते बसेको संयुक्त बैठकले निषेधको आदेशलाई खुकुलो बनाउँदै असार १ देखि ७ गतेसम्म थप्ने निर्णय गरेको थियो । थपिएको निषेधाज्ञामा भने अत्यावश्यक खाद्य सामग्री खरिदबिक्रीका लागि बिहान ११ बजेसम्मको समय तोकिएको छ । यसअघि ९ बजेसम्मका लागि मात्रै खुला थियो । उक्त सामानको ढुवानी भने राति ९ बजेदेखि बिहान ११ बजेसम्म मात्र गर्न पाइने छ । पुस्तक पसल र प्रिन्टिङ प्रेस पनि बिहान ११ बजेसम्म खुला गरिएको छ । विकास निर्माणजन्य सामग्री पसल ९छड, सिमेन्ट, विद्युत, सेनीटरी, हार्डवेयर पसल दिउँसो ४ बजेपछि मात्रै सञ्चालन गर्न सकिने र ठूलो परिमाणको ढुवानी राति मात्र गर्न पाइनेछ । अत्यावश्यक वस्तुको अनलाइन तथा टेक अवे सेवा होम डेलिभरी गर्न पाइने छ । त्यसका लागि साँझ ७ बजेसम्म मात्र खुला गरिएको छ । सवारी साधनका मर्मत सेन्टर राति ९ बजेसम्म चल्न दिने भनिएको छ । नेपाल सरकारले जारी गरेको स्वास्थ्य मापदण्डको प्रयोग गरी कृषि कार्य गर्न सक्ने र त्यसका लागि आवश्यक मल, बीउ, कृषि औजारका सामग्रीको सहज ढुवानी गर्न सकिने आदेशमा छ । अत्यावश्यक उद्योग सञ्चालन तथा निर्माणका लागि स्वास्थ्यको मापदण्ड पालना गरी आवासीय रूपमा कामदार राखेर सञ्चालन गर्न भनिएको छ । निर्माण सामग्रीको ढुवानी भने राति ९ देखि बिहान ५ बजेसम्म मात्र गर्न पाइने छ । अनलाइनबाट पठनपाठन गर्न सकिनेछ । बैँक तथा वित्तीय संस्थाले सीमित सङ्ख्यामा जनशक्ति परिचालन गरी सेवा सञ्चालन गर्न सक्नेछन् । बीमा समिति, बीमा कम्पनी र धितोपत्र बोर्डले आलोपालो गरी २० प्रतिशत जनशक्ति राखेर सञ्चालन गर्न सक्नेछन् । सहकारी संस्था र रेमिट साताको आइतबार र बिहीबार सञ्चालन गर्न दिइने आदेशमा उल्लेख छ । विवाहमा सात जना सहभागी हुन सक्ने र एउटा गाडी मात्रै प्रयोग गर्न सक्ने छन् तर पार्टी प्यालेसमा विवाह ब्रतबन्ध रोक लगाइएको छ । अन्य भीडभाडका गतिविधिमा भने पूर्ण रोक लगाइएको र बाँकी विगतको आदेशमा उल्लेख भएअनुसार हुनेछ । रासस"
अब बाँच्ने आशा पलायो,"चितवन : पाँच महिनादेखि गिट्ठा र भ्याकुरको भरमा छाक टार्दै आएका कुनाराम चेपाङ अहिले दंग छन्। घरमा अन्नको गेडो नभएपछि जंगलबाट गिट्ठा भ्याकुर ल्याएर परिवारको छाक टार्ने उनी सिद्धिको आँपटारमा भेटिए। उनको अनुहार हँसिलो थियो। चामल, तेल, नुनसहितको खाद्य सामग्री बोकेर उनी उकालो लागे। एउटा हातमा ६ महिनाको काखे बालक बोक्दै अर्को हातमा राहतको पोका समाएकी उनकी श्रीमती पनि खुसी हुँदै घर लागिन्। पाखो बारीमा लगाएको मकै असोज नलागेसम्म घरमा भित्रिँदैन। छाक टार्न धौ धौ परेको बेला पाएको राहतले कुनारामको खुसीको सिमा थिएन। पाँच महिनादेखि गिट्ठा भ्याकुर खाएर बसेको मान्छे अब चामलको भात खान पाउने भयौं उनले खुसी हँुदै भने, अब त बाँच्ने आशा पलायो, खुसी लागेको छ। कुनारामको घरमा केही दिन यता खान्की फेरिएको छ। दुई छाक नै चामलको भात पाक्न थालेको छ। कुनारामको जस्तै अभाव भोगेका गाउँका अन्य पनि कम्ता खुसी थिएनन्। चेपाङहरू राहत पाएको चामल बोकेर उकालो लागे। गत जेठ २७ गते अन्नपूर्ण पोस्ट्मा अन्न नभएर गिट्ठा खाएको बारेमा कुनारामको समाचार छापिएको थियो। समाचारका कारणले गाउँमा सहयोग उपलब्ध भएको हो। पाएको राहतले अबको एक महिना धानिन्छ। लकडाउनको प्रभावका कारण मजदुरी गर्न नपाएका चेपाङहरूका लागि अन्नपूर्ण पोस्ट्मा प्रकाशित समाचारले सहयोग जुटेको हो। देउजरका अर्जेल चेपाङले राहत पाएपछि ढुक्कको सास फेरेको बताए। गिट्ठा र भ्याकुर खाँदा जिब्रो बाक्लो भएको थियो उनले भने, अब केही स्वाद फेर्न पाउने भयौं , गाउँ नै खुसी भएको छ। काठमाडौंस्थित नेपाल हेल्प नामक संस्थाले आइतबार सिद्धिका करिब दुई सय घरधुरीलाई राहत बाँडेको थियो। प्रत्येक परिवारले २ हजार ६ सय रुपैयाँबराबरको राहत पाए। करिब साढे पाँच लाखबराबरको सहयोग वितरण गरिएको थियो। संस्थाका निर्देशक कृष्ण ढकालले समाचारले गरिबीको पीडाको जानकारी गराएपछि आफूहरूले सहयोग गरेको बताए। लकडाउनले बाहिर काम गर्न नपाएपछि भएको समस्या थाहा पाएपछि हामी यहाँ आएका हौं, उनले भने, अवस्था देख्दा सारै नाजुक लाग्यो। पाएको राहतले अबको डेढ महिना उनीहरूको छाक टर्ने भएको छ। त्यसपछि चिउरी, आँप खाने बेला हुन्छ। अहिले चेपाङहरू अनिकाल टरेको बताउँछन्। कोदो मकै सकिएको बेला, मकै खाने बेला भएको छैन। केही नभएर प्याकप्याक भएको बेला राहतले हाम्रो समुदाय खुसी छन्, नान्दारका यमप्रसाद चेपाङले भने, यति भएपछि खनिया, चिउरी, आँप पाक्छ। त्यसले केही समय धान्छ। यति राहत पाएपछि बाँचुला भन्ने आशा भयो। पत्रिकामा सामाचार पढेपछि सौराहाका होटल व्यवसायी शिरलाल परियारले सिद्धिको भामवाङ, छेरवाङ, सुन्दराङ, आहाल डाँडा र पूर्वेली टोलका १ सय ३० परिवारलाई राहतको व्यवस्था गरे। छेरवाङमा खाद्यान्न वितरण कार्यक्रममा सहभागी भएका भामवाङका ६६ वर्षीय बलबहादुर चेपाङले एक महिनालाई खाद्यान्नको पिरलो हटेको बताए। गिट्ठा भ्याकुर पनि जंगलमा भेट्नै गाह्रो भइसकेको थियो उनले भने, चामलको भात खाने रहर पूरा भएको छ। चेपाङ बस्तीमा भोकमरी सुरु हुन लागेको समाचार प्रकाशित भएपछि ग्रिन सोसाइटी नेपालको संयोजनमा करिब २ लाख ७० हजार रुपैयाँबराबरको खाद्यान्न वितरण गरिएको हो। समाचारकै कारण नारायणगढको चितवन राउन्ड टेबलले पनि राहत वितरण गरेको थियो। परियोजना संयोजक रेस्सल श्रेष्ठले युवाहरूको सहभागितामा ३५ परिवारलाई राहत बाँडेको बताए। समाचारको प्रभावले करिब साढे आठ लाख रुपैयाँको सहयोग भएको छ। करिब चार सय परिवारले राहत पाएका छन्। सहयोग आउने क्रम जारी छ।"
भ्रष्टाचार विरोधी डाक्टरलाई कारवाहीको धम्की,"धरान : वीपी कोइराला स्वास्थ्य विज्ञान प्रतिष्ठान धरानमा भएको आर्थिक अनियमितताबारे छानविन गर्न माग गरेको भन्दै यहाँ कार्यरत एक डाक्टरलाई जागिरबाट निस्काशन गर्ने धम्की आएको भन्दै प्रतिष्ठानका चिकित्सक आन्दोलित भएका छन् । प्रतिष्ठानको हाडजोर्नी विशेषज्ञ तथा फ्यागल्टी वेल्फेयर सोसाइटीका अध्यक्ष डा विष्णु पोखरेलले अख्तियार दुरुपयोग अनुसन्धान आयोगका प्रमुख प्रेमकुमार राईलाई एसएमएस गरी प्रतिष्ठानमा भएको भ्रष्ट्रचारको छानविन गरी दोषि उपर कारवाही गर्न माग गरेका थिए । पोखरेलले भ्रष्टाचारको छानविन गर्न माग गरेपछि आइतबार अख्तियार दुरुपयोग अनुसन्धान आयोगको कार्यालय इटहरीको टोलीले वीपी प्रतिष्ठानमा छापामारी खरिद सम्बन्धिका सबै कागजपत्र नियन्त्रणमा लिएको थियो । अख्तियारले प्रतिष्ठानमा छापा मारेको भोलिपल्ट सोमबार प्रतिष्ठानको फ्यागल्टी वेल्फेयर सोसाइटीका अध्यक्ष विष्णु पोखरेललाई जागिरबाट निस्कासन गर्ने धम्की दिएर उपकुलपति डा ज्ञानेन्द्र गिरीले स्पष्टिकरण सोधेका छन् । आर्थिक अनियमितताले धरासायी बनेको प्रतिष्ठान बचाउन थालिएको अभियानलाई हस्तक्षेप गरी डाक्टरलाई जागिरबाट निस्काशन गर्न धम्की दिएको भन्दै प्रतिष्ठानका चिकित्सक मंगलबारदेखि आन्दोलित भएका छन् । आन्दोलनमा उत्रिएका चिकित्सकले प्रतिष्ठानमा भएको आर्थिक अनियमितताको छानविन गरी दोषिलाई कडा कारवाही गर्न र प्रतिष्ठानका उपकुलपति डा गिरीलाई बर्खास्ती गर्न माग गर्दै आन्दोलन सुरु गरेका छन् । आन्दोलनमा उत्रिएका प्रतिष्ठानका सिनियर, जुनियर डाक्टर र विद्यार्थीले उपकुलपति गिरीको कार्यकक्षमा धर्ना दिएका छन् । आन्दोलनमा उत्रिएका डाक्टरहरुले भ्रष्टाचारको विरोध गर्दा उपकुलपति गिरीबाट स्पष्टिकरण तत्काल फिर्ता नलिए कडा आन्दोलन गर्ने चेतावनी दिएका छन् । प्रतिष्ठान व्यवस्थापनविरुद्ध उत्रिएका फ्यागल्टी वेल्फेयर सोसाइटीका महासचिव सर्यप्रसाद रिमालले डा पोखरेललाई सोधिएको स्पष्टिकरण चौविस घण्टाभित्र फिर्ता लिएर उपकुलपतिले सार्वजनिक माफी नमागे कडा आन्दोलन गर्ने चेतावनी दिएका छन् । उनले विभिन्न पत्रपत्रिकामा प्रतिष्ठानमा आर्थिक अनियमितता भएका समाचार प्रकासित भइरहेको भन्दै भ्रष्टाचार गरिएको विषयमा प्रतिष्ठानका पदाधिकारीहरुले जवाफ दिनुपर्ने बताए । प्रतिष्ठानको जुनियर रेसिडेन्ट वेल्फेयर सोसाइटीका उपाध्यक्ष डापदम नेपालीले प्रतिष्ठान सुधारको माग गर्ने चिकित्सकलाई स्पष्टिकरण सोधिनु अत्यन्तै गलत भएको बताए । उनले प्रतिष्ठानमा भएको भ्रष्ट्राचारको विषयमा उच्च स्थरिय छानविन समिति गठन गरी दोषिलाई कारवाहीको दायरामा ल्याउन सरकारसमक्ष माग गरेका छन् ।"
"कपिलवस्तुमा निषेधाज्ञा खुकुलो बनाउँदै लम्बियो, केकेमा खुकुलो भयो ?","कपिलवस्तु : जिल्लामा जारी रहेको निषेधाज्ञालाई एक हप्ताका लागि थप गरिएको छ । प्रमुख जिल्ला अधिकारी चक्रपाणी पाण्डेको अध्यक्षतामा जिल्ला प्रशासन कार्यालय तौलिहवामा बसेको जिल्ला कोभिड व्यवस्थापन समिति र जिल्ला सुरक्षा समितिको बैठकले असार ७ गते राति १२ बजे सम्मका लागि निषेधाज्ञा थप गर्ने निर्णय गरेको हो । बैठकले शैलुन, व्युटिपार्लर, होटल रेष्टुरेन्ट, शैक्षिक संस्थाहरु, सभा, सम्मेलन र हाट बजार संचालनमा रोक लगाएको छ ।निषेधाज्ञा अवधि पानी, दूध, इन्टरनेट, एम्बुलेन्स, प्रेसलगायतका अतिआवश्यक सेवाप्रदायक सवारी साधन संचालन हुने छन् । तर, निजी तथा सार्वजनिक सवारी साधन संचालनमा भने रोक लगाइएको छ ।बिहान ९ बजेबाट खुल्दै आएको किराना तथा तरकारी पसल साँझ ५ बजेसम्म खोल्न अनुमति दिइएको छ । यसैगरी हार्डवेयर, स्टेसनरी, विउविजन, खाद्यान्नलगायतका पसल पनि साँझ ५ बजेसम्म संचाल नहुने छन् । कृषिकार्यका लागि निषेधाज्ञा अवधिमा स्वास्थ्य सुरक्षाका मापदण्ड पुरा गरी काम गर्न कुनै रोकावट नहुने जिल्ला प्रशासन कार्यालयले जनाएको छ । निषेधाज्ञालाई पूर्णरुपमा पालना गराउन जिल्लाका विभिन्न प्रहरी युनिट परिचालन गरिएको प्रहरीले जनाएको छ । निषेधाज्ञाको उल्लंघन गर्ने व्यक्तिलाई नियमअनुसार कारवाही गरिने पनि जिल्ला प्रशासन कार्यालयले जनाएको छ ।"
नाइजेरियामा बन्दुकधारीद्धारा १० जनाको हत्या,अबुजा : नाइजेरियाको मध्य प्रान्त प्लाटेउमा बन्दुकधारीले हमला गरेर एउटा स्थानीय बारमा बसिरहेका १० जना व्यक्तिको हत्या गरेको जनाइएको छ । उक्त प्रान्तका प्रान्तीय प्रहरी प्रमुखले सोमबार सो घटनाको पुष्टि गरेका थिए । उनले बन्दुकधारी व्यक्ति भ्यानमा आएर बारमा बसेका मानिसमाथि गोली चलाएको बताए । गोली लागेर घटनास्थलमै ती व्यक्तिको ज्यान गएको बताइएको छ । आइतबार साँझ सो दुर्घटना भएको ती प्रहरी प्रमुखले जानकारी दिएका हुन् । उक्त घटनापछि उक्त भ्यानमा आएका व्यक्तिको खोजी कार्य शुरु भएको प्रहरीले जनाएको छ । उनीहरुलाई भेट्न भने नसकेको पनि प्रहरीले जानकारी दिएको छ । आइतबार साँझ सो दुर्घटना भएपछि प्रहरी र सेनाले घटनास्थललाई घेरा हालेर बन्दुकधारीको खोजी थालेको र सोमबारसम्म उनीहरुलाई पक्राउ गर्न नसकेको बताइएको छ । यो क्षेत्रमा विगतमा पनि हिंसा हुने गरेको थियो । बन्दुकधारीले गाउँ गाउँमा पुगेर सर्वसाधारण तथा किसानको हत्या गर्ने गरेका थिए ।  रासससिन्ह्वा
जनता रहे न देश रहन्छ,"यतिबेला हाम्रो मुलुक कोरोना भाइरसको फैलँदो संक्रमणको कारण संकटमा छ। कोरोना संक्रमण फैलँदो छ। देशभरका अस्पतालहरू भरिएका छन्। औषधिहरू अभाव छन्। अक्सिजनको हाहाकार छ।उपचार नपाएर मृत्यु हुनेहरूको दर बढ्दो छ। राजधानी र सहरका अस्पतालहरूको त बिजोग छ भने ग्रामीण तहमा रहेकाहरूको हालत के होला ?कोरोनाको नयाँ भेरिएन्ट अर्थात कोभिड भेरिएन्ट२ देखा परेको कारण धेरै मानिसहरूप्रभावित हुन पुगेका छन्।कोरोना गाउँगाउँमा बढी फैलिएको छ। गत वर्षदेखि देखा परेको कोरोना महामारी अघिल्लो वर्ष नै नियन्त्रण भयो भन्ने आकलन गरिएको थियो। तर, कोरोना भाइसर नियन्त्रण र रोकथाम गर्नको लागि पर्याप्त तयारी र भ्याक्सिन उपलब्ध हुन नसक्दा यसले नयाँरूप लिएर आयो। सरकारी अस्पतालले मात्र धान्न नसक्ने अवस्था आएपछि सरकारले मेडिकल कलेजहरू र प्राइभेट अस्पतालहरूलाई पनि कोरोनो अस्पतालको रूपमा परिणत गरिसकेको छ। अस्पतालमा बेड नपाएर वरन्डाहरू, भुइँ, चौरीमा समेत राखेर बिरामीहरूको उपचारमा स्वास्थ्यकर्मीहरू अहोरात्रा खटिरहेका दृश्य देखियो। सरसर्ती हेर्दा सरकारले भरपुर शक्ति कोभिडमहामारीनियन्त्रण र रोकथाम गर्नमा केन्द्रित गरेको देखिन्छ। यद्यपि फैलँदो संक्रमणव्यवस्थापन गर्नसरकारलाई हम्मेहम्मे परेको स्पष्ट नै छ। र अहिले जति भइरहेको छ त्यो पर्याप्त छैन भन्ने विषय प्रष्ट छ। सन् २०१९ को डिसेम्बरतिर चीनको वुहान सरहबाट फैलिएको कोराना भाइरसले विश्वव्यापी महामारीको रूप लिएको छ। यद्यपि चीनले कोरोना नियन्त्रण गरिसकेको बताएको छ भने यसले अरू देशलाई नराम्ररी प्रभावित गर्दै लगिरहेको छ। कोरानाले मानवीय क्षतिका साथसाथै देशको आर्थिक स्थिति पनि डामाडोल गरिरहेको छ। गरिबीदर बढ्ने निश्चित छ।कतिपय ठाउँमा भोकमरी सिर्जना भइसकेका छन्। यो महामारी हो। हामीले मात्रै यस्तो नियति भोग्नु परेको होइन, अहिले विश्व मानव समुदायलाई नै आक्रान्त पारेको छ। विश्वका शक्तिशाली देशलाई पनि यसले कमजोर पारिरहेको छ। विश्वमै कोभिडविरुद्धको खोप लगाउनको लागि मागअनुसार आपूर्ति हुन सकिरहेको छैन। भ्याक्सिनहरू उत्पादन हुन सकिरहेको छैन। औषधिजन्य सामग्रीहरू पर्याप्त आयात निर्यात हुन सकेको छैन। कोरोनामहामारी नियन्त्रण बाहिर गइरहेको छ। यस्तो महामारीसँग जुध्नु त छ नै। देशलाई यस्तो आपत् आइलागेको छ। जनताहरू स्वास्थ्य उपचार नपाएर छटपटाइरहेका छन्। अकालमै मृत्युको मुखमा पुगिरहेका छन्। तर हाम्रो राजनीतिक व्यवस्था उदेकलाग्दो छ। राजनीतिक खिचातानी, नेताहरूको दौडधुप र सत्तामोह यत्ति धेरै देखिइरहेको छकि, बाहिर छताछुल्ल भएर आइसकेको छ। कुनै पनि नेताहरूले यस्तो महामारीको बेलामा देशमा परेको संकटबाट कसरी सुरक्षित रहने, जनतालाई कसरी सुरक्षित राख्ने र संकटकाल टार्ने भन्ने विषयमा आवश्यक तयारी र सहयोग त परकै कुरा, खासै चासोसमेत दिएको देखिएको छैन। यो यथार्थ हो। अहिले अधिकांश सामाजिक सञ्जालमा पहुँच भएका र हातमा स्मार्ट फोन भएका युवाहरूसहयोग गर्नको साटो, नेताहरू र सरकारको कमजोरी केलाएर बस्ने, गाली र समर्थन गर्नमै व्यस्त देखिन्छन्, यो महामारी र संकटको बेला हो। यो बेलासकारात्मक सल्लाह दिएर कामप्रति अग्रसर बनाउनुपर्ने अवस्था हो। हामीलाई थाहा छ, हाम्रो सरकारको हालत कस्तो छ। नेताहरूको योग्यता क्षमता र कार्यदक्षता कस्तो छ। प्रत्यक्ष अप्रत्यक्ष तपाईं हाम्रै सहयोग र समर्थनको कारण उनीहरू नेतृत्वमा पुगेका हुन्। अहिले हामीले गाली गरेर तुरुन्तै जादुको छडी जसरी परिवर्तन हुने हो जस्तो लाग्दैन। यो मिथ्या आरोपबाहेक अरू केही हुन सक्दैन।कमजोर मनस्थिति बनाउने र झन्डिमोटिभेटिभ हुने देखिन्छ। त्यसैले सकारात्मक सोचले सल्लाह दिउँ ता कि उनीहरू त्यो काम गर्न बाध्य होउन्। यो महामारीमा अमानवीय राजनीतिक टीकाटिप्पणी झन राम्रो विषय हुनै सक्दैन। अहिलेको महामारी नियन्त्रण र रोकथाममा जति संघीय सरकारको जिम्मेवारी छ त्योभन्दा बढी पक्कै स्थानीय सरकारको छ र हुनुपर्छ। स्थानीय तहमा पर्याप्त स्रोत र जनशक्ति छन्। त्यसलाई अधिकतम् परिचालन गरी जनताको सुरक्षा पहिला अनि अरू काम भनेर लाग्नुपर्ने आवश्यकता छ। विकास निर्माण र अन्य कामहरू अहिलेलाई थाती राखेर अर्काे वर्ष वा महामारी नियन्त्रण पछि गर्ने गरी केन्द्रित गर्नु नै बुद्धिमानी हुन्छ होला। जव जनतानै रहेनन् भने ती विकास निर्माणको संरचनाहरू के के लागि ? हामीसँग भएको बजेट हामी त्यही सडक खन्न, बाटो बनाउने, मन्दिर बनाउन पुरानै खालका विकासमा वितरण गरिरहेका छौं। यो भएन, त्यो पुगेन भनेर जनप्रतिनिधिहरूयो महामारीको बेला अरूतर्फ मुख ताकेर बसेर महामारी नियन्त्रण सम्भव होला र ? अहिलेको आवश्यकता भनेको आवश्यकताअनुासर आइसुलेन बेड निर्माण, भेन्टिरलेटरसहितको सुविधा बनाउने, पर्याप्त स्वास्थ्यकर्मी थप्ने, आफ्नै स्थानीय तहमा पीसीआर चेक गर्ने र रिपोर्ट निकाल्ने सुविधा बनाउने, पर्याप्त औषधि र अक्सिजनको उचित उपलब्धता र व्यवस्थापन गर्नमा केन्द्रित हुनुपर्छ। यस्तो पूर्वतयारी जरुरी छ। समस्या आउछ अनि गरौंला नि त भनेर हुँदैन। आपत् पर्दा केही पनि नपाइने रहेछ र मानिसहरूले अकालमै मृत्युवरण गर्नुपर्ने रहेछ भन्ने कुरा त हामीले दिनहुँ समाचार सुनिरहेका छौं नि होइन र ?एकाध जनप्रतिनिधिहरूले चढ्ने सवारीसाधनलाई बिरामी बोक्न प्रयोग गर्न दिँदैमा त्यसले जिम्मेवारी पूरा हुन सक्दैन। त्यो जनताकै करबाट खरिद गरिएको यातायात साधन भएको हुँदा त्यसले ठूलो अर्थ राख्दैन। पहिला आफ्नै स्थानीय तहमा पर्याप्त स्वास्थ्य उपकरण व्यवस्थापनलाई ध्यानदिनुपर्छ। अहिले स्थानीय तहले अर्काे फोकस गर्नुपर्ने विषय भनेको पर्याप्त कृषि उत्पादनमा जोड दिने हुनुपर्छ। आफ्नो पालिका क्षेत्रभित्र रहेका जमिनहरूमा पर्याप्त उत्पादन नगर्ने हो भने अव खाद्यान्न संकट पर्ने अवस्था भयावह रूपमा आउँदैछ। हामीले उपभोग गर्ने अधिकांश खाद्यवस्तु भारतबाट आयात हुन्छ, भारतमा कोरोनको कारण अर्थतन्त्र थिलथिलो परेको छ। त्यहाँ लाखौंको संख्यामा संक्रममित बढिरहेका छन्। भोलि खाद्यान्न आपूर्ति रोकिने अवस्था आयो भने के हालत हुन्छ ? त्यो अवस्थामा अधिकांश नेपालीहरू भोकभोकै बस्नुपर्ने अवस्था आउन सक्ने स्थित हुन्छ। त्यसैले अन्यत्र क्षेत्रमा विनियोजन गरिएको बजेटलाई अहिले अरू कामलाई पछि यथावत् गर्ने गरी रोकी मुख्य गरी स्वास्थ्य क्षेत्र र केही हिस्सा कृषि उत्पादन बढाउनको लागि लगानी गर्नुपर्ने आवश्यकता देखिन्छ। र यसमा युवाहरूको परिचालनमा अधिकतम् गर्नु जरुरी छ। अहिले सरकारलेस्वास्थ्य पहिला भन्ने मुल मत्र लिई राज्यका सम्पूर्ण स्रोत र शक्ति यो महामारीको रोकथाम र नियन्त्रणमा केन्द्रित हुनु जरुरी छ। जबसम्म महामारी नियन्त्रण हुँदैन तवसम्म राजनीतिक गतिविधि बन्द गर्नेसबै राजनीतिक दलहरूले प्रण गर्नु जरुरी छ। यस्तो बेला सबैले आआफ्नो पार्टी, नेता र कार्यकर्तालाई जे जति सकिन्छ जनताको स्वास्थ्य सुरक्षा पहिलो हो भन्ने मनोभावना जागृत गराई परिचालित गर्नु नितान्त जरुरी छ। यस्तो बेलामा विकास साझेदार राष्ट्रिय तथा अन्तर्राष्ट्रिय निकाय, संघसंस्थाहरूबाट पनि उचित सहयोग, समन्वय र सहकार्यहरू उपलब्ध हुनु जरुरी छ। तपाईंहरूले गर्ने हरेक कार्यक्रमहरू जनता केन्द्रीय हुने भएको हुँदा ती लक्षित कार्यक्रम सञ्चालन गर्नको लागि पहिला त ती जनता बाच्नुपर्यो नि होइन र ? त्यसैले यो बेला सबैले ध्यान दिनुपर्ने र लगानी सहयोग गर्नुपर्ने विषय भनेको जनताको स्वास्थ्य पहिलो भन्ने मूल धारणा आत्मसात् गरी अघि बढ्नुपर्ने देखिन्छ। हाम्रा नेताहरूको यो महामारी नियन्त्रणमा कत्ति पनि क्रियाशीलता देखिएन। जागरुकता देखिएन। आज कहाँ राजनीति बैठक। भोलिकहाँ राजनीति बैठक। सरकार ढाल्न। एक नेताले अर्काेलाई असफल बनाउन, गिराउन भुइँमै पछार्छन्। एउटा पार्टीले अर्काेलाई असफल बनाउन ठूला होटल, रिसोर्ट, ठूलो नेताको घर र व्यापारीको घर चहार्ने र दिन कटाउने। यस्तै नियति देखिएको छ। अहिलेको प्राथमिकता भनेको उपचार नपाएर छटपटाइरहेका जनतालाई स्वास्थ्य उपचार गराउनको लागि बन्दोबस्ती तर्फ लाग्ने हो ?राज्यको ध्यान त्यता लगाउन नेतृत्व दिने हो। जनतालाई शिक्षा, स्वास्थ्य, रोजगारी, पर्याप्त सेवा सुविधा, विकास र समृद्धिको सपनाहरू जनता र कार्यकर्तालाई बाँडेर तपाईंहरू त्यहाँ पुग्नु भएको होइन र ? यसरी सपना बाँड्ने र चर्काचर्का भाषण गर्न सक्नेहरूले देशलाई संकट परेको बेला गर्ने यही हो त ? तपाईंहरूको जिम्मेवारी र कर्तव्य यही हो त ?महामारीको बेलामा तपाईंहरूले गर्ने यस्तो निकृष्ट खालको राजनीतिले तपाईंहरूलाई कहाँ पुर्याउछ ? के तपाईंहरूको लागि जनताको जीवनको कुनै मूल्य छैन ? यो विषयमा गम्भीर समीक्षा गरी बेलैमा उचित ध्यान दिऊँ। जनता रहे न देश रहन्छ। देश रहे न भूगोल रहन्छ। यदि जनता र भूगोल नै नरहने हो भने नेता र नेतृत्व केका लागि ? अहिलेको जटिल परिस्थितिबाट मुलुकलाई कसरी निकास दिने त्यसैमा सबैको ध्यान केन्द्रित हुन जरुरी छ।"
निर्वाचन आयोग सरकारको कठपुतली भयो : माओवादी केन्द्र,"काठमाडौं : नेकपा माओवादी केन्द्रका प्रवक्ता नारायणकाजी श्रेष्ठले निर्वाचन आयोग सरकारको कठपुतली भएको आरोप लगाएका छन्। मंगलबार फेसबुकमा उनले निर्वाचन आयोग सरकारको कठपुतली भई कानुन र लोकतन्त्रको धज्जी उडाउने काम गरिरहेको दाबी गरेका हुन्। संवैधानिक आयोगको यस्तो कार्य लज्जास्पद र भर्त्सनायोग्य भएको उनको टिप्पणी छ। श्रेष्ठले अहिलेको राजनीतिक अस्थिरता र संकटको कारण निर्वाचन आयोग भएको बताएका छन्। उनले लेखेका छन्,जसपा बारेको पछिल्लो निर्णयमा यो स्पष्ट भएको छ। नेकपाको बारेमा पनि यस्तै गरिएको थियो। अहिलेको राजनीतिक अस्थिरता र संकटको कारण त्यो पनि पनि हो। राजनीतिक पार्टीहरुले पनि आफ्नो प्रत्यक्ष स्वार्थ वा हितसँग नजोडिदासम्म नबोल्ने वा तमासे बन्ने स्थिति अन्त्य गर्नुपर्ने उनले बताएका छन्। लोकतन्त्र पक्षधर सबै मिलेर संवैधानिक अङ्गको गलत कार्यलाई समयमै रोक्नुपर्ने उनको धारणा छ। निर्वाचन आयोगले जनता समाजवादी पार्टी (जसपा) मा दुवै पक्षले गरेका कारबाहीलाई कानुनसम्मत नदेखिएको भन्दै अमान्य घोषित गरिदिएको छ। आयोगले दुई अध्यक्षसहित पुरानै पदाधिकारी कायम रहने आइतबार फैसला दिएको थियो। अध्यक्ष महन्थ ठाकुर र अर्का अध्यक्ष उपेन्द्र यादवले पार्टी विधानविपरीत गतिविधि गरेको भन्दै साधारण सदस्यसमेत नरहने गरी एकअर्का पक्षलाई कारबाही गरेका थिए। दुवै पक्षले कारबाही गरिएको जानकारी दिँदै राजनीतिक दलसम्बन्धी ऐनको दफा ५१ बमोजिम अध्यावधिक गर्न आयोगलाई पत्र पठाएका थिए। प्रमुख निर्वाचन आयुक्त दिनेशकुमार थपलिया र आयुक्तहरू जानकीकुमारी तुलाधर, रामप्रसाद भण्डारी र ईश्वरीप्रसाद पौड्यालको संयुक्त निर्णयमा जसपाका दुवै पक्षको निवेदनलाई खारेज गरिदिएको हो। एक वर्षअघि राष्ट्रिय जनता पार्टी (राजपा) र संघीय समाजबादी पार्टी (सपा)बीच एकीकरण भएर जसपा पार्टी बनेको थियो। एकतापछि ठाकुर र यादव गरी दुई अध्यक्ष रहने व्यवस्था गरिएको थियो भने डाभट्टराईलाई संघीय परिषद्को अध्यक्ष बनाइएको थियो। ठाकुरमहतो पक्ष वर्तमान केपी शर्मा ओलीको सरकारमा समावेश भइसकेको छ। वर्तमान सरकारमा ठाकुरमहतो पक्षको उपप्रधानमन्त्रीसहित ११ जना मन्त्रीले प्रतिनिधित्व गरेका छन्। भट्टराईयादव पक्ष भने विपक्षी गठबन्धनमा सहभागी छ। भट्टराईयादव पक्षले कांग्रेस सभापति शेरबहादुर देउवालाई प्रधानमन्त्री बनाउन सर्वोच्च अदालतमा रिट निवेदन दिएको छ।"
गोरखामा बाढीले बगाउँदा बर्दियाका एकजना बेपत्ता,"गोरखा : गोरखाको कटुञ्जेमा खोलाले बगाउँदा बर्दियाका एक पुरुष बेपत्ता भएका छन्। आरुघाट गाउँपालिका२ साबिक मान्बुको कटुञ्जे जाने क्रममा स्थानीय ठोट्नेरी खोलाको बाढीले बगाउँदा बर्दियाका ३८ वर्षीय गोविन्द चौधरी बेपत्ता भएका प्रहरी नायब उपरीक्षक प्रकाश दाहालले जानकारी दिए। तीन जना साथीसहित ट्रक मर्मत गर्न गएका चौधरीलाई बिहान साँढेसात बजे सो खोलामा आएको भेलले बगाएर बेपत्ता बनाएको प्रहरीले जनाएको छ। अहिले स्थानीयबासी, चौधरीका साथीहरु र प्रहरीको संयुक्त टोलीले खोजी कार्य गरिरहेको डिएसपी दाहालले बताए।"
आईएमईलाइफ इन्स्योरेन्सको तेस्रो वार्षिक साधारण सभा सम्पन्न,"काठमाडौं : आईएमई लाइफ इन्स्योरेन्स कम्पनीको तेस्रो वार्षिक साधारण सभा सम्पन्न भएको छ । मिति जेठ ३१ गते सोमबारका दिन कम्पनीका सञ्चालक समितिका अध्यक्ष डारामहरि अर्यालको अध्यक्षतामा काठमाडौंको लैनचौरस्थित कम्पनीको रजिस्टर्ड तथा कर्पोरेट कार्यलयमा भिडियो कन्फरेन्सका माध्यमबाट सम्पन्न भएको हाे । सो सभा मार्फत कम्पनीले सामान्य प्रस्ताव तर्फ आर्थिक वर्ष २०७५०७६ को सञ्चालक समितिको प्रतिवेदन पारित गर्ने, लेखा परीक्षकको प्रतिवेदन सहितको आर्थिक बर्ष २०७५०७६ को वासलात, नाफा नोक्सान हिसाब, नगद प्रवाह विवरण र तत्सम्बन्धीत अनुसूचि तथा 'एनएफआरएस' () प्रणाली लागु गरी तयार गरीएको वित्तीय विवरण माथि छलफल गरी पारित गर्ने,कम्पनी ऐन, २०६३ को दफा १११ बमोजिम आर्थिक वर्ष २०७६०७७ को लेखा परीक्षक नियुक्ती गरी पारिश्रमिक निर्धारण गर्ने कार्य गरेको छ भने विशेष प्रस्तावतर्फ कम्पनीले धितोपत्र दर्ता गरी शेयर प्रारम्भिक सार्वजनिक निष्काशन () गर्ने, सञ्चालक नियुक्तिलाई अनुमोदन गर्ने लगायतका अन्य कार्य गरेको छ । सभामा बोल्दै सभाका अध्यक्ष डाअर्यालले बीमा व्यसायमा पर्याप्त जनचेतनाको अभाव, दक्ष जनशक्तिको अभाव र बीमा व्यवसाय सम्बन्धी साक्षरताको अभाव रहेको भएता पनि कम्पनीले सो विषयलाई अवसरको रुपमा लिई बीमा सम्बन्धी जानकारी, जनचेतना र बीमाको पँहुच न्यून भन्दा न्यून आयस्रोत भएका समूहमा समेत पुयाउन कटिबद्ध रहेको प्रतिबद्धता जाहेर गरे । उक्त सभा नेपाल सरकारले तोकेको स्वास्थ्य सुरक्षा सम्बन्धी मापदण्डलाई पालन गरी भिडियो कन्फरेन्स मार्फत गरिएको थियो । सभामा सञ्चालक समिति तथा व्यवस्थापन समितिका सदस्य तथा विभागिय प्रमुखहरु प्रत्यक्ष उपस्थित रहेको थिए भने शेयधनीहरुले भिडियो कन्फरेन्स मार्फत उपस्थिति जनाएका थिए।"
महिला भलिबलको प्रशिक्षण आजदेखि : कोको खेलाडी परे छनोटमा ?,"काठमाडौं : राष्ट्रिय महिला भलिबल टोलीको प्रशिक्षण आजदेखि शुरु हुँदैछ। कोरोना महामारीका कारण गत जेठ २१ गतेदेखि शुरु हुनुपर्ने प्रशिक्षण स्थगन गरिएको थियो। प्रशिक्षणका लागि टोलीका अधिकांश खेलाडी काठमाडौँ आइसकेको नेपाल भलिबल सङ्घका महासचिव जितेन्द्रबहादुर चन्दले जानकारी दिए। बन्द प्रशिक्षणका लागि टोलीमा परेका केही खेलाडी काठमाडौँ आउने क्रममा छन्। सङ्घले गत चैतमा सम्पन्न एनभीए क्लब भलिबल लिगबाट ३० खेलाडी छनोट गरी प्रशिक्षणमा सहभागी गराउने निर्णय गरेको थियो। जेठ १४ गते बसेको सङ्घको बैठकले जगदीशप्रसाद भट्टलाई प्रशिक्षणको जिम्मेवारी सुम्पेको हो। सङ्घका उपाध्यक्ष निरोज मास्के, प्रशिक्षक भट्ट र प्रज्वलबहादुर सिंह सम्मिलित छनोट समितिले खेलाडी छनोट गरेको हो। आगामी भदौ १३ देखि २० गतेसम्म फिलिपिन्समा आयोजना हुने एसियन महिला भलिबल च्याम्पियनसिपका लागि बन्द प्रशिक्षण थालिएको हो। बन्द प्रशिक्षणका लागि नेपाली सेनाको त्रिभुवन आर्मी क्लबबाट आठ, नेपाल प्रहरीको पुलिस क्लब, सशस्त्र प्रहरी बलको एपीएफ क्लब र न्यू डायमण्ड क्लबबाट सातसात तथा भरतपुर मेट्रोबाट एउटा खेलाडी छनोटमा परेका छन्। आर्मीबाट सुनिता खड्का, सोफिया पुन, शान्ति थारु, जानकी भण्डारी, सरस्वती जैसी, कृपा अधिकारी, संगम महतो र सृष्टि खड्का, पुलिसबाट कमला पुन, उषा भण्डारी, पुनम चन्द, कामना बिष्ट, लक्ष्मी चन्द, मनिषा चौधरी र शान्तिकला तामाङ, एपीएफबाट सरस्वती चौधरी, निरुता ठगुन्ना, हिरा केसी, उषाकुमारी बिष्ट, पुजा चौधरी, रेश्मा भण्डारी र कविता भट्ट, न्यू डायमण्ड स्पोर्ट्स क्लबबाट प्रतिभा माली, अरुणा शाही, सलिन श्रेष्ठ, वाल्मिका आचार्य, झरना श्रेष्ठ, रिया कुँवर र रिमा कुवँर तथा भरतपुरबाट सरस्वती कट्टेललाई छनोट गरिएको छ। यस्तै वैकल्पिक खेलाडीका रूपमा भरतपुरका आरती सुवेदी र निशा चौधरी, डायमण्डकी प्रगति नाथ, ढोरपाटनकी पुष्पा शाही र पुलिसकी पुष्पा चौधरी रहेका छन्। सङ्घले महिला टोलीका व्यवस्थापकमा उपाध्यक्ष मास्केलाई चयन गरेको छ। टोलीको ट्रेनरको जिम्मेवारी अञ्जु श्रेष्ठले पाएकी छन्। रासस"
कालीगण्डकी उर्लिएपछि पर्वतको सेती वेणीबजार डुवानमा,"कुश्मा : अविरल वर्षाका कारण विश्वकै ठूलो शालिग्राम शिला र शिला क्षेत्रमा रहेको बजार डुवानमा परेको छ । पर्वत, स्याङजा र गूल्मीको सिमानामा पर्ने पर्वतको विहादी गाउँपालिका ६ सेतीवेणीमा रहेको विश्वकै ठुलो शालिग्राम शिला र स्याङ्जा तर्फको बजार डुवानमा परेको हो । कालीगण्डकीमा पानीको सतह २८ वर्ष यताकै उच्च विन्दुमा पुगेपछि शिला र बजार पूर्णरुपमा डुवानमा परेको स्थानीय तीलक पराजुलीले जानकारी दिए । उनका अनुसार बिहान ४ बजेदेखि बजार क्षेत्र डुवानमा पर्न थालेपछि १० घर विस्थापित बनेका छन् । १० घरपरिवार र उनीहरुका पसलमा रहेका सामान र मानिसलाई सुरक्षित स्थानमा सारिएको उनले बताए । बजार र शिला डुवानमा परेसँगै उक्त स्थानका बासिन्दा आतंकित बनेका छन् । नदीको बहाब उर्लिएर बजार क्षेत्रमै आइपुगेपछि व्यवसायी सुरक्षित स्थानमा सामान सार्न व्यस्त छन् । प्रवित्र शालिग्राम शिला र शालिग्राम क्षेत्रका सत्तल लगायतका सबै संरचना समेत डुवाएको छ। बजारवासीलाई संरक्षणका लागि बनाएको तटबन्ध र ग्याबीयन समेत पानीले पुरिएको छ। नदीमा पानीको बहाब ह्वात्तै बढेपछि स्थानीयवासी रातभर जाग्राम बसेका थिए । कालीगण्डकी र सेती खोला दुवैको बहाब उच्च हुँदा समस्या भएको हो । मुलुककै सबैभन्दा ठूलो कालीगण्डएकी ए जलविदुत आयोजनाको बाँधका कारण बाढी आउँदा पर्वत, स्याङ्गजा र गुल्मी जिल्लाको सिमानामा पर्ने सेतीबेणीबजार डुबानको खतरामा पर्ने गरेको छ । सेतीबेणीबजार डुबानको खतरा बढेपछि पर्वतमा पर्ने बजार क्षेत्र र स्याङ्गजा तर्फको बजार क्षेत्रमा झण्डै दुई सय व्यापारी तथा सर्वसाधरण समस्यामा पर्ने गरेका छन् । विगत ११ वर्षअघि कालीगण्डकी र सेतीखोला उर्लेर आउँदा तीन दर्जन घरपरिवार विस्थापित बनेका थिए । २०६६ असोज २१ मा बजार क्षेत्र नै डुबानमा परेका घटनाले उनीहरुमा सधैभर त्रास थप्ने गरेको स्थानीय व्यवसायी विष्णु न्यौपानेले बताए। कालीगण्डकीमा पानीको सतह बढेपछि कालीगण्डकी ए को बाँधका सबै ढोका खोल्न लगाइएको प्रमुख जिल्ला अधिकारी देवी पाण्डे खत्रीले जानकारी दिइन् । उनका अनुसार सुरक्षा निकायले स्थानीयलाई सुक्षित ठाउँमा राख्न प्रयास गरेको छ । स्थानीय प्रहरी चौकीका अनुसार सोमबार राति पानीको बहाब उच्च बढेर बजारसम्मै आइपुगेको हो।"
बर्षाको प्रभाव : म्याग्दीका मुख्य सडकमा यातायात ठप्प,"बेनी : निरन्तरको बर्षासँगै कारण म्याग्दीका मुख्य सडकमा यातायात सेवा ठप्प बनेका छन्। म्याग्दी र मुस्ताङलाई राष्ट्रिय राजमार्गसँग जोड्ने मालढुङ्गाबेनी, बेनीजोमसोम र म्याग्दीको पश्चिमी क्षेत्रका तीन वटा गाउँपालिकालाई सदरमुकाम बेनीसँग जोड्ने बेनीदरबाङ सडक पहिरोका कारण अवरुद्ध बनेको हो। पर्वतको सहश्रधारामा पहिरो खसेपछि काठमाडौंपोखरा हुँदै म्याग्दी भित्रने र बाहिरिने सवारी साधनको आवत जावत बन्द भएको छ। बेनी नगरपालिका र मंगला गाउँपालिकाको सिमानामा पर्ने फापरखेत र मालिका गाउँपालिकाको बाङ्गेपहिरोमा खसेको पहिरोले २४ किलोमिटर दुरीको बेनीदरबाङ सडक अवरुद्ध बनेको जिल्ला प्रहरी कार्यालयले जनाएको छ। प्रहरी नायव उपरीक्षक श्यामकुमार राइले अन्नपूर्ण गाउँपालिका३ रुप्से छहरामा खसेको पहिरोका कारण ७६ किलोमिटर दुरीको बेनीजोमसोम सडकमा सिधा यातायात सम्पर्क बिच्छेद भएको बताए। मालिका गाउँपालिकाको देबिस्थान जोड्ने सडकबाट खसेको पहिरोले दरबाङ देखि धारापानी ताकम हुँदै धवलागिरी गाउँपालिकाको केन्द्र मुना जोड्ने सडकमा यातायात अवरुद्ध बनेको छ। बेनीपाखापानी लगायत जिल्लाका अन्य सहायक सडकहरुमा पनि पहिरो, हिलो र कटानका कारण आवत जावत प्रभावित भएको छ। यातायात सेवा अवरुद्ध हुँदा बिरामीलाई अस्पताल पुर्याउन समस्या भएको छ। ग्रामीण क्षेत्रमा निर्माण र दैनिक उपभोग्य सामग्रीको ढुवानी प्रभावित भएको छ। कृषकले उत्पादन गरेको दूध, तरकारी लगायत कृषिजन्य बस्तु बजार पुर्याउन समस्या भएको छ। स्थानीय प्रहरी चौकीका सुरक्षाकर्मी, पुर्वाधार विकास कार्यालय, बेनीजोमसोमकोरला सडक आयोजना र नगर तथा गाउँपालिकाहरुले उपकरण परिचालन गरेर सडक खुलाउन प्रयास गरिएको प्रनाउ राइले बताए। बर्षापछि कालीगण्डकी, म्याग्दी र राहुघाट नदीमा आएको बाढीले सतह बढेको छ। म्याग्दी नदीको किनारमा अवस्थित मालिका गाउँपालिकाको केन्द्र दरबाङ र कालीगण्डकी नदीको किनारमा रहेको अन्नपूर्ण गाउँपालिकाको भुरुङ्ग तातोपानी बजार कटानको उच्च जोखिममा परेका छन्। दरबाङ र भुरुङ्ग तातोपानीमा नदी नियन्त्रणका लागि सञ्चालित पक्कि पर्खाल निर्माण योजना बाढी आएपछि प्रभावित भएको छ। बेनी नगरपालिका र मंगला गाउँपालिकाको पखेरमा निर्माणाधिन मोटरेबल पुलका निर्माण सामग्री म्याग्दी नदीमा आएको बाढीले बगाएर क्षति पुर्याएको छ।"
श्रीमतीकै योजनामा माओवादी नेता पाण्डेको हत्या,"कपिलवस्तु : नेकपा माओवादी केन्द्रका नेता दिपक पाण्डेयको हत्यामा उनकै श्रीमतीको मुख्य भूमिका रहेको रहस्य खुलेको छ । विगत २३ वर्षदेखि श्रीमान दिपक पाण्डेयको हत्या गर्ने योजना बनाएकी उनकी पत्नी महिमा पाण्डेको मुख्य योजनामै गत जेठ ५ गते कपिलवस्तु नगरपालिका ६ गोबरी सडकखण्डमा नेता पाण्डेको हत्या भएको खुल्न आएको प्रहरी उपरीक्षक नवराज अधिकारीले बताए । दिपक पत्नी महिमाले पतिको हत्या गर्नका लागि अर्का मुख्य योजनाकार कपिलवस्तु नगरपालिका १ का ३९ वर्षीय ओम प्रकाश यादवलाई प्रयोग गरेकी छिन् । प्रहरीकाअनुसार ओमप्रकाश यादवसँग महिमाको अनैतिक सम्बन्ध थियो । सो अनैतिक सम्बन्धबारे दिपक पाण्डेलाई थाहा भए आफूलाई अप्ठ्यारो हुने थाहा पाएपछि दिपकको हत्या गर्ने योजनामा पत्नी महिमा र ओम प्रकाश अघि बढेको प्रहरीले जनाएको छ । पत्नी महिमा र ओम प्रकाश दुवैजना मिलेर दिपकको हत्या गर्नका लागि कपिलवस्तु नगरपालिका २ सागरटोल बस्ने रमजान साह मुसलमान र साकिर अलीपखियालाई प्रयोग गरी उनीहरुबाट हत्या गराउन लगाएको प्रहरी अनुसन्धानमा खुलेको छ । दिपकको हत्या गर्ने व्यक्तिलाई हतियार सप्लाई गर्ने गिरोहलाई पनि प्रहरीले पक्राउ गरेको छ । प्रहरीका अनुसार दिपकको हत्या गर्नका लागि रकम लिने, बरामद हतियार खरिद बिक्री, ओसारपोसार गर्ने, सहयोग गर्ने र अभियुक्तलाई संरक्षण गरेको आरोपमा प्रहरीले कपिलवस्नु नगरपालिका १ कैलाश टोलका ३५ वर्षीय पूर्ण विर पाल्पाली, कपिलवस्तु नगरपालिका २ वर्दहवा बस्ने सद्दाम हुसेन खान, यशोधरा गाउँपालिका ४ पोखरभेटवा बस्ने राजेश भन्ने ज्ञानेन्द्र कुमार पाण्डेय, यशोधरा गाउँपालिका ४ सेमरी बस्ने गोलु भन्ने राधेश्याम चौधरी, कपिलवसतु नगरपालिका ५ गोटिहवा बस्ने सिरिया भन्ने श्रीरामकुर्मी, कपिलवस्तु नगरपालिका १ मस्जिद टोल बस्ने मोटे भन्ने नसरत अलि र कपिलवस्तु नगरपालिका २ बरगदवा बस्ने प्रवीण गुप्ता रहेको प्रहरीले जनाएको छ । नेता पाण्डेको हत्याको अनुसन्धानका लागि प्रहरी नायब उपरीक्षक धर्मराज भण्डारीको नेतृत्वको प्रहरी टोली खटिएको थियो । सो टोलीले घटनाको १ महिना नवित्दै घटनाका मुख्य योजनाकार सहित अन्य संलग्न ११ जना सबैलाई पक्राउ गरी मुद्धा प्रक्रिया अघि बढाएको छ ।"
एमाले एकतान्मुख,"काठमाडौं : पछिल्लो समय पुनः नेकपा एमाले एकतान्मुख भएको छ। तीन प्रदेशमा एमाले एक ढिक्का भएका छन्। प्रदेश १, बागमती र लुम्बिनी प्रदेशमा मिलेर नै नीति तथा कार्यक्रम पास गरेका छन्। गण्डकी प्रदेशमा दुवै पक्ष एकजुट भएर विपक्षी गठबन्धन विरुद्ध सामना गरेका छन्। यता दोस्रो तहका नेता पनि आन्तरिक छलफलमा जुटेका छन्। संस्थापन पक्ष र माधव नेपाल पक्ष नेता आआफ्नै समूहभित्र आन्तरिक छलफलमा जुटेका छन्। बालुवाटारमा महासचिव ईश्वर पोखरेल, स्थायी समिति सदस्य सुवास नेम्वाङ, विष्णु पौडेल र प्रवक्ता प्रदीप ज्ञवालीबीच आन्तरिक छलफल भएको छ भने मध्यमार्गी नेता सुरेन्द्र पाण्डे, घनश्याम भुसाल, गोकर्ण विष्ट, योगेश भट्टराई, भीम आचार्यबीच पनि आन्तरिक छलफल भएको छ। आन्तरिक छलफलमा सहमति कायम गरेर दुवै पक्षलाई एक ठाउँमा ल्याउने उनीहरूको प्रत्यन्त जारी छ। पार्टीको छिट्टै स्थायी समितिको बैठक बोलाएर सामूहिक छलफल गर्ने पनि निर्णय भएको छ। स्थायी समितिको बैठकको मिति भने तोकि नसकिएको स्थायी समिति सदस्य सुवास नेम्बाङ बताउँछन्। एकताको प्रयास सकारात्मक रूपमा अगाडि बढिरहेको दुवै पक्षका नेताको भनाइ छ। सोमबार नै एमाले नेता वामदेव गौतम र उपप्रधानमन्त्री एवं अर्थमन्त्री विष्णु पौडेलबीच छलफल भएको छ। नेता गौतमले छिटोभन्दा छिटो नवौं महाधिवेशनबाट निर्वाचित पुरानै पदाधिकारी र स्थायी कमिटीको बैठक बोलाउन अध्यक्ष केपी शर्मा ओलीसँग माग गरेका छन्। अध्यक्ष ओलीले पनि पार्टी जेठ ३ पूर्वको अवस्थामा फर्काउन सहमत भई एकताको प्रस्ताव ल्याइसकेका छन्। अध्यक्ष ओलीले देउवालाई प्रधानमन्त्री बनाउन अदालतमा पेस भएको रिट निवेदन फिर्ता गर्ने सर्त राखेका छन्। नेपाल पक्षले भने विघटनको निर्णय नै फिर्ता गर्नुपर्ने प्रस्ताव राखेको छ। दोस्रो तहका नेता दुवै मिलनविन्दुको खोजी गरेर पार्टी एकतामा गम्भीर भएर लागिरहेका छन्। युवा नेता निरज आचार्य पछिल्लो समयमा पार्टी एकताका लागि सकारात्मक संकेत देखिन थालेको बताउँछन्। नेपाल, देउवा र प्रचण्डसँग दोस्रो तहका नेताहरूले एकताको ठोस प्रस्ताव तयार गर्न लागेका बेला माधवकुमार नेपाल विपक्षी गठबन्धनसँग छलफलमा केन्द्रित छन्। सोमबार मात्रै नेपाल निवास कोटेश्वरमा नेपाल कांग्रेस सभापति शेरबहादुर देउवा र नेकपा माओवादी केन्द्रका अध्यक्ष पुष्पकमल दाहालबीच छलफलमा जुटेका छन्। प्रदेश १, बागमती र लुम्बिनी प्रदेशमा एमाले एकढिक्का भएपछि देउवा र प्रचण्ड नेपाल निवास पुगेका हुन्। माधव पक्षले विपक्षी गठबन्धनलाई केन्द्रमा सहयोग गर्दै आएको छ। तीन प्रदेशमा एमालेकै संस्थापन पक्षलाई सहयोग गरेपछि विपक्षी गठबन्धनमा खैलाबैला भएको छ। नेपाल नै पेरिसडाँडा र देउवा निवास बूढानीलकण्ठ धाउँदै आएका थिए। तर, नेपाल पक्षको पछिल्लो गतिविधिले देउवा र प्रचण्डलाई नेपाल निवासमा तानेको छ। पछिल्लो दिनमा प्रदेश १ का माधव पक्षका नेता भीम आचार्य पार्टी एकतामा सक्रिय भएसँगै एमालेको प्रदेशमा एकताको संकेत देखिन थालेको छ। आचार्यकै अगुवाईमा प्रदेश १, बागमती र लुम्बिनीमा एकढिक्का भएर नीति तथा कार्यक्रम पास भएको छ। देउवा, प्रचण्ड र नेपालको भेटपछि पनि सुदूरपश्चिममा एकतालाई खलबलाउने प्रयास भएको छ। सुदूरपश्चिममा ओली पक्षका सात प्रदेशसभा सदस्यलाई निलम्बन गर्ने निर्णय गरिएको छ। सुदूरपश्चिममा नेता भीम रावलको पकड छ। उनी पार्टी एकताको पक्षमा अनुदार रहँदै आएका छन्। कर्णालीमा हटाइएका चार सांसदलाई सर्वोच्च अदालतले पुनर्वाहाली गरिदिएपछि त्यहाँ पनि एमाले एक हुने अवस्थामा पुगेको छ। एमाले एक भएमा कर्णाली प्रदेशमा एकल सरकार बन्ने सम्भावना छ। ४० सदस्यीय प्रदेश सभामा एमालेको एक्लै २० सिट छ। नेता निरज आचार्य भन्छन्, पार्टी मिल्यो भने कर्णालीमा एमालेको सरकार बन्ने विषयलाई कुनै ताकतले रोक्न सक्दैन।"
प्रदेशले दिएको एकताको सन्देश,"२३ फागुनमा नेपाल कम्युनिस्ट पार्टी (नेकपा) को नाम विवादमा फैसला गर्दै सर्वोच्च अदालतले तत्कालीन नेकपा एमाले र माओवादी ब्युँत्याइदियो। यसले नेपाली राजनीति तरंगित भयो। नेकपाभित्र फरक नेता फरक समूहको राजनीति चल्दा एक ढिका बन्न नसकेको पार्टी अदालतको फैसलाले छुट्टिनु पर्यो। फैसलासँगै अध्यक्ष र अन्य जिम्मेवारीको विवाद एक तहमा सकियो पनि। तर, एमालेभित्रको माधव नेपाल समूहलाई सर्वोच्चको फैसलाले झड्का लाग्यो। प्रचण्डनेपाल समूह मिलेर देशभर गरेका विरोध कार्यक्रमको झल्को नहराउँदै पार्टीभित्रै मिलेर बस्नुपर्ने बाध्यता सर्वोच्चले खडा गर्यो। अहिले कुन विकल्पमा दुई नेता मिल्ने भने जुँगाको लडाइँ सत्ता सञ्चालनको पनि जिम्मेवारी बोकेको एमालेमा चलिरहेको छ। केन्द्रमा मात्रै नभई प्रदेशहरूमा समेत सत्ताको बागडोर सम्हालेको एमालेले नेताको जुँगे लडाइँकै कारण गण्डकी प्रदेश सरकारको नेतृत्वबाट हात धुनु पर्यो। समूहको समेत नेतृत्व सम्हालेका नेताको अहंकार र शक्तिको टकरावले कार्यकर्तासम्म विभाजित हुँदा प्रदेश र तह पनि केन्द्रीय राजनीतिक प्रदूषणको सिकार बने। तर, विस्तारै तह र प्रदेश यो प्रदूषणबाट सग्लिँदै गएको देखिन्छ। प्रदेश १, बागमती, गण्डकी र लुम्बिनी प्रदेशमा एमालेका दुई समूहको एकताले अहिले केन्द्रीय नेतालाई पाठ सिकाइरहेको छ। गण्डकीमा सत्ता गुमे पनि साथ नछोड्ने अठोटदेखि सत्ताको नेतृत्व गर्नेलाई हरेक निर्णयमा सुझाव र साथ दिने अन्य तीन प्रदेशले अहिले एमाले एकताको प्रदेशबाट सूत्रपात गरेको देखिन्छ। भाइ फुटे गवार लुटे भन्ने नेपाली उखान नै छ। आपसमा खुल्ला रूपमा नै लड्दा फाइदा कसैलाई पुग्दैन भन्ने उदाहरण एमालेमाओवादी एकतादेखि छुट्टिएर पुनः एमालेभित्रको जुँगाको लडाइँले प्रष्ट देखाइरहेको छ। दोस्रो तहका नेताले पनि यो झगडा चाहेको देखिँदैन। अझै प्रदेशबाट मिल्नुको विकल्प छैन भन्ने संकेत सुरु भएको छ। यो सकारात्मक सन्देश र संकेतलाई नेताले समयमा नबुझे आफैं पछुताउनु पर्छ। एमालेभित्र देखिएको विवादको जरोलाई चार प्रदेशमा देखिएको एकताले केही भए पनि हल्लाएको छ। अब समयमा नै उखेल्ने भूमिकामा कार्यकर्तादेखि प्रदेश र केन्द्रका नेता नै लाग्नु पर्छ। दुई नेता एकआपसमा झुक्ने हो भने विवादको चुरो नभेटिने होइन। शक्तिको विवाद एमाले पाटीभित्र मात्रै सीमित छैन। नेपालका प्रत्येक दलमा आन्तरिक द्वन्द्व र जुँगाको लडाइँ छ। सत्ता सम्हालेको समयमा छरपष्ट भएको एमालेको विवाद मात्रै सतहमा चहकिलो देखिएको हो। ठूला पार्टीमध्ये कांग्रेस र माओवादी केन्द्रमा पनि यो समस्या फस्टाएकै छ। सत्ताको सिँढी चढ्न खोज्ने अन्य दललाई एमालेको विवादले सहज बनाउने हुँदा यो समय विवाद मिलाउनमा भन्दा बढाउनमा भूमिका खेलेको आरोप उनीहरूलाई पनि लाग्ने गरेको छ। एमालेभित्र अन्तरसंघर्षको लडाइँ पेचिलो हुनुमा माओवादी केन्द्र, कांग्रेस र अन्य दल पनि उत्तिकै जिम्मेवार छन्। आफू सत्तामा जान एमालेमा नेताको विवाद चाहिरहनेलाई अहिलेको राजनीतिक मौसमले केही फल पनि मिलेको छ। तर, त्यस्ता परिवर्तन दिगो हुँदैन भन्नेमा सबै दल सचेत भने अवश्य हुनुपर्छ। आज सत्तामा रहेको एमालेले भोगेको पाटी कलहको समस्या भोलि अर्को दलमा नदोहोरिएला भन्न सकिँदैन। यस्ता समस्याले पार्टीलाई मात्रै क्षति पुर्याउँदैन, राजनीतिक अस्थिरता पैदा गर्ने हुँदा देश र जनताको विकासमा पनि असर पार्छ। सरकार स्थिर बन्दैनन्, एउटा सरकारले बनाएका योजना अर्कोले भत्काउँदा शून्यबाट माथि उठ्न सहजै सम्भव हुँदैन। पाटी फुटाउँदा सबै समस्याको समाधान हुन्छ भन्ने हुँदैन। नयाँ पार्टीमा पनि समस्या जन्मिन्छ र विवाद भइरहन्छन्। यो कुरा फुट्न खोजेकाले बिर्सनु हुँदैन। रूपमा संग्ला देखिएका कुनै पनि पाटी सारमा सग्ला भने छैनन्। प्रत्येक दलले समयमा सोच्नुपर्न विषय यो नै हो। अब व्यक्तिभन्दा दल शक्तिशाली बन्नुपर्छ। दल मजबुत भए कुनै पनि कालखण्डमा ल्याएका परिवर्तन स्थापित हुन सक्छन्। नत्र परिवर्तन ल्याउन योगदान दिने सहिद र नेपालीको सपना कहिले पूरा हुने छैन।"
स्वास्थ्य क्षेत्रमा प्राथमिकता,"पोखरा : गण्डकी प्रदेश सरकारले कोरोना नियन्त्रण र स्वास्थ्य क्षेत्रलाई प्राथमिकता दिएको छ। आर्थिक वर्ष २०७८०७९ का लागि सरकारको नीति कार्यक्रम प्रस्तुत गर्दै प्रदेश प्रमुख सीताकुमारी पौडेलले स्वास्थ्य क्षेत्रलाई प्राथमिकतामा राखेको बताइन् । शनिबार मात्रै मुख्यमन्त्री नियुक्त भएका कृष्णचन्द्र नेपाली पोखरेल नेतृत्वको सरकारले गुरुङ सरकारकै योजना तथा नीति कार्यक्रममा टेकेर नीति कार्यक्रम ल्याएको हो। प्रदेश सरकारले संक्रामक तथा सरुवा रोग अस्पताललाई नमुना अस्पताल बनाउने भएको छ। कोरोना डेडिकेटेड यस अस्पतालमा अरु सरुवा रोगको पनि उपचार गर्ने गरी अस्पताललाई सेन्टर अफ एक्सिलेन्सका रूपमा विस्तार गर्न लागिएको प्रदेश प्रमुख पौडेलले बताइन्। गण्डकी प्रदेशको पश्चिमाञ्चल क्षेत्रीय अस्पतालमा मुटु, मिर्गौला र क्यान्सर रोगको उपचार व्यवस्था गरिने भएको छ। मध्यविन्दु अस्पताल र लमजुङ जिल्ला अस्पतालमा डायलाइसिस सेवा सञ्चालन गर्ने कार्यक्रम रहेको उनले बताइन्। पोखरेल सरकारले गरेको पहिलो निर्णय कार्यान्वयन गर्ने सरकारको नीति छ। मुख्यमन्त्री पोखरेलले शपथ लिएलगत्तै महिलाको स्तन तथा पाठेघर क्यान्सर उपचार निःशुल्क गर्ने निर्णय गरेको थियो। यसका लागि महिलाको स्तन, पाठेघर क्यान्सर तथा आङ खस्ने समस्या भएकाहरूको तथ्यांक संकलन गरी निःशुल्क उपचारको व्यवस्था गरिने जनाइएको छ। प्रदेश सरकारले पोखरामा ट्रमा सेन्टर स्थापना गर्ने भएको छ। नवजात शिशु र गर्भवती महिलाको उद्धारका लागि एअर लिफ्टिङ सेवालाई निरन्तरता दिने सरकारको तयारी छ। प्रदेशभित्रका ५० शय्याका सबै अस्पतालमा आँखा र ज्येष्ठ नागरिकको उपचार वार्ड सञ्चालन गरिने भएको छ। स्वास्थ्य बिमा, सरकारको जिम्मा कार्यक्रमअन्तर्गत बिमा गर्ने कार्यक्रमलाई निरन्तरता दिइने नीतिमा उल्लेख छ। प्रदेश सरकारले गण्डकी विश्वविद्यालयमा ५ सय शय्याको अस्पताल बनाउने योजना लिएको छ। गण्डकी विश्वविद्यालयमा ५०० शय््याको शिक्षण अस्पताल (३५० बेडको जनरल अस्पताल, ५० बेडको मुटु, ५० बेडको मिर्गौला र ५० बेडको अर्बुद रोग उपचार वार्ड) स्थापना हुने भएको छ। जीपी कोइराला श्वासप्रश्वास केन्द्रलाई प्रतिष्ठानको रूपमा विकास गर्न पहल गरिनेछ, पौडेलले भनिन्। एम्बुलेन्स नभएका स्थानीय तहमा लागत साझेदारीमा एक एम्बुलेन्सको व्यवस्था गरिने भएको छ। प्रदेश भित्र सञ्चालित एम्बुलेन्स सेवालाई जीपीएस ट्र्याकिङमार्फत एकीकृत प्रणालीमा आबद्ध गरी चलाइने प्रदेश सरकारको योजना छ। गण्डकी प्रदेश सरकारले यौन हिंसामा परेकालाई व्यावसायिक शिक्षा र उच्च शिक्षा निःशुल्क दिने नीति लिएको छ। वातावरणीय प्रभाव मूल्यांकन गरी ढुंगा, गिटी र बालुवा उत्खनन, उपयोग र व्यवस्थापनका लागि वातावरणमैत्री बनाउन आवश्यक समन्वय गर्ने प्रदेश प्रमुख पौडेलले बताइन्। नवलपुर, तनहुँ र कास्कीमा एकएक वनपैदावर आधारित उद्योग निर्माण गरिने कार्यक्रम छ। गण्डकीको तल्लो तटबाट हिमालसम्म फैलिएको स्रोत, विविधता, प्रजातिको अभिलेखीकरणका लागि बायो डाइभर्सिटी प्रोफाइल बनाइने कार्यक्रम प्रदेश सरकारको छ। बजेट आउन केही दिन बाँकी रहँदा गण्डकीको सत्ता समीकरण फेरिएपछि पोखरेल सरकार हतारमा नीति कार्यक्रम ल्याउन बाध्य बनेको हो। बिहीबार पृथ्वी सुब्बा गुरुङले विश्वासको मत लिन नसकेपछि नयाँ सरकार गठनको प्रक्रिया सुरु भएको थियो। मुख्यमन्त्री गुरुङले एक महिनामा विश्वासको मत लिनै पर्ने प्रावधान अनुरूप बिहीबार सदनमा विश्वास मागेका थिए। २९ वैशाखमा मुख्यमन्त्रीमा दोस्रो पटक नियुक्त भएका गुरुङले नेपालको संविधानको १६८ (४) बमोजिम विश्वास नपाएपछि नयाँ सरकार गठन भएको थियो। नीति कार्यक्रम"
बागमती र लुम्बिनी प्रदेशमा आज आउँदै बजेट,"कृष्ण सारु मगरहेटौंडा, लक्ष्मण पोखरेलबुटवल बागमती प्रदेश सरकारले आगामी आर्थिक वर्षको बजेट कोरोना नियन्त्रण र स्वास्थ्य क्षेत्रलाई प्राथमिकता दिएर ल्याउने भएको छ। आज सार्वजनिक हुने बजेटमा स्वास्थ्य क्षेत्रलाई प्राथमिकता दिइएको आर्थिक मामिला तथा योजनामन्त्री कैलाश ढुंगेलले बताए। खोप र उपचारको व्यवस्था र स्वास्थ्य संस्थाहरूको सुदृढीकरणमा बजेटले प्राथमिकता दिएको छ, उनले भने, सबै क्षेत्रलाई समेटेका छौं। उत्पादन र कृषि क्षेत्रलाई पनि हामीले प्राथमिकता दिएका छाैँ। मन्त्री ढुंगेलले बजेटको आकार भने चालू आर्थिक वर्षको भन्दा केही अंक मात्र बढ्ने बताए। कोरोना कहरका कारण उच्च अंकको बजेट हामीले ल्याउन सकेका छैनौं। तर, चालू आर्थिक वर्षको भन्दा केही अंक बढेर बजेट आउँछ, उनले भने। बागमती प्रदेश सरकारको आर्थिक वर्ष ०७७७८ को लागि ५१ अर्ब ४२ करोड ७४ लाख ९४ हजार रुपैयाँ बजेट ल्याएको थियो। तीमध्ये चालूतर्फ २६ अर्ब २८ करोड ७३ लाख रुपैयाँ अर्थात कुल बजेटको ५११२ प्रतिशत बजेट विनियोजन गरिएको थियो। सरकारले अघिल्लो आर्थिक वर्ष ०७६०७७ को भन्दा ३ अर्ब ८२ करोड बढी बजेट ल्याएको थियो। कोरोना कहरका कारण वैशाखयता सञ्चालन नभएका कतिपय योजनाको बजेट बिभिन्न मन्त्रालयबाट तानेर स्वास्थ्य क्षेत्रमा खर्च गर्न सामाजिक विकास मन्त्रालयलाई दिइएको छ। पुराना योजनाहरूको निरन्तरतासँगै विद्युतीय बस सञ्चालन, भीमफेदी कुलेखानी सुरुङमार्ग निर्माणलगायत ठूला योजना पनि बजेटले समेटेको आर्थिक मामिला तथा योजना मन्त्रालयले जनाएको छ। नीति तथा कार्यक्रम बहुमतले पारित गरेको बागमती प्रदेश सरकार आफ्नै पार्टी नेकपा एमालेभित्र माधव नेपाल पक्षको पनि साथ रहेकाले बहुमतले बजेट पारित हुनेमा विश्वस्त छ। नीति तथा कार्यक्रम पारित हुनु अघिसम्म नेपाल समूह सरकारको विपक्षमा रहेको थियो। त्यसैगरी लुम्बिनी प्रदेश सरकारले चालू आर्थिक वर्षको बजेटभन्दा केही वृद्धि गरेर आगामी वर्षको बजेट ल्याउने तयारी गरेको छ। कोरोना महामारी नियन्त्रण, स्वास्थ्य संस्थाको पूर्वाधार निर्माण र रोजगार सिर्जनामा बजेट केन्द्रित हुने आर्थिक मामिला तथा योजना मन्त्रालयले जनाएको छ। आज दिउँसो ३ बजे प्रदेश सभामा पेश हुने बजेट ३९ अर्बको हाराहारीमा हुने अर्थ मन्त्रालय स्रोतले जनाएको छ। यो चालू आर्थिक वर्षको भन्दा करिब सवा दुई अर्ब बढी हो। चालू वर्षका लागि सरकारले ३६ अर्ब ३५ करोडको बजेट ल्याएको थियो। संघीय सरकारबाट आउने अनुदानमा वृद्धि भएसँगै प्रदेशको बजेट करिब साढे २ अर्ब बढाउने योजना छ। आर्थिक मामिला तथा योजना मन्त्री बैजनाथ चौधरीले नीति कार्यक्रमका लक्ष्यहरू प्राप्त गर्ने गरी बजेट तयार भएको बताए। बजेटका प्राथमिकता, नीति कार्यक्रम कै कार्यान्वयनमा बजेट केन्द्रित छ, उनले भने। मन्त्री चौधरीले प्रदेशसभामा बजेट पेश गर्दैछन्। लुम्बिनी प्रदेशमा अहिलेसम्म मुख्यमन्त्री शंकर पोखरेलले नै अर्थमन्त्रीका हैसियतमा बजेट प्रस्तुत गर्दै आएका थिए। प्रदेश योजना आयोगका उपाध्यक्ष डा ईश्वर गौतमले स्वास्थ्य क्षेत्रलाई प्राथमिकतामा राखेर बजेट आउने बताए। स्वास्थ्यको विकासमा पूर्वाधार र सेवाका लागि बजेट आउनेछ, उनले भने, प्रदेशको आवधिक योजना कार्यान्वयन प्राथमिकतामा छ। लुम्बिनी सरकारले बजेटमा स्वास्थ्य सेवा सुधार र पहुँच वृद्धि गर्ने योजनालाई प्राथमिकता दिनेछ। दाङमा निजामती अस्पताल र विद्यालय बनाउने योजना सरकारको छ।"
च्यातिएको मन र जबज,"राजनीतिमा स्थायी शत्रु र मित्र कोही हुँदैन, बरु स्थायी हुन्छ स्वार्थ। राजनीति स्वार्थबाट निर्देशित छ। त्यो स्वार्थ राष्ट्रिय स्वार्थ भइदिएको भए आजको यो राजनीतिक विद्रुप अवस्था आउने थिएन। व्यक्तिगत, गुटगत र दलगत राजनीतिको स्थायी स्वार्थका कारण देशको राजनीतिले जनतालाई राहत दिन सकेन सधैं आहत मात्र बनायो। राजनीति देश र जनताका लागि नभएर पद, पावर र पैसाका लागि हुनु नेपालजस्ता अन्य धेरै अविकसित मुलुकहरूको साझा समस्या हो। नेता पदमा पुगे पछि पहिला आफ्नो लागि, आफन्तका लागि अनि गुटका लागि त्यसपछि आफ्नो दलका लागि र अन्त्यमा केही बच्यो भने मात्र देश र जनताको लागि काम गर्नु आम नेताको चरित्र बनेको छ। पद र लाभका लागि सिद्धान्त र विचारलाई सहजै सहिद बनाइदिने क्रम विगत केहीदशक यता बढ्दो छ। पछिल्लो समय सामाजिक अन्तरविरोधहरूको मूल्यमा भन्दा पनि गुटगत तथा व्यक्तिगत स्वार्थ र टकरावको बीचमा दलहरू स्थापना हुने र फुट्ने रोग बल्झिएको छ। राजनीतिक मूल्य र आदर्शमा दल गठन र विघटन भएको देखिन्न। राजनीतिक विचलन र जुरिस्टोक्रसी : नेपालका राजनीतिक पार्टीहरू विधिले भन्दा बढी नेतृत्वको गिदीबाट निर्देशित छन्। हरेक दलका नेता मात्र होइन कार्यकर्तासमेत दलको विधानबाट परिचालित छैनन्। राजनीतिक विधि र आदर्शले छोड्न थालेको छ।सैद्धान्तिक, वैचारिक र राष्ट्रिय मुद्दाका आधारमा होइन व्यक्तिगत स्वार्थका आधारमा नेता तथा कार्यकर्ताहरू गुट र उपगुटमा विभाजित भएका छन्।नेताहरूमा वैचारिक गम्भीरताको अभाव र ढुलमुले चरित्रका कारण बाह्य शक्तिहरू हाबी भएका छन्। महँगो निर्वाचन लडेर आएका अनि जुनसुकै मूल्य चुकाएर पनि निर्वाचन जित्नुपर्छ भन्ने मानसिकताबाट आएका नेताहरू निर्वाचन विजयपश्चात निर्वाचनमा भएको खर्चको सावाब्याज चुक्ता गर्नुलाई प्राथमिकतामा राख्छन् किनकि राजनीति सेवा नभएर एक व्यवसाय बनेको छ। इमानदार राजनीतिकर्मीमा वितृष्णा र जनतामा निराशा बढेको छ।संविधानको प्रयोगको सुरुआतकै अवस्थामा संविधान पटकपटक गिजोलिएको छ र संविधानलाई अझै कमजोर बनाउन जुरिस्टोक्रेसीलाई बारम्बार निम्ता गरिएको छ। न्यायालयलका कर्मचारीलाई दलीय राजनीतिमा खेल्नका लागि एक पछि अर्को निमन्त्रणा दिइएको छ। राजनीति संयमित भएन भने अदालती सक्रियता बढ्छ, अदालतले शासन चलाउछ। यसलाई जुरिस्टोक्रसी वा क्रिटोक्रेसी भनिन्छ। जहाँ जुरिस्टोक्रेसीलाई स्पेस दिइन्छ त्यहाँ डिमोक्रेसी कमजोर हुन्छ र संविधान शिथिल बन्छ। जुरिस्टोक्रेसीले संसदीय सार्वभौमिकतालाई संकुचित बनाउँछ अनि अदालती शासन सुरु हुन्छ। अहिले नेपालको राजनीतिमा जुरिस्टोक्रेसी हाबी भएको छ। बहुअर्थीसंविधान र बाह्य शक्ति : हाम्रो संविधान संसारकै उत्कृष्ट बनाउने नाममा ऊँटजस्तो पो भएछ। तथ्यगत वस्तुनिष्ट हुनुपर्नेमा, साहित्यजस्तो बहुअर्थी बनाइएको रहेछ।देशको मूल कानुन संविधान स्पष्ट बोल्नुपर्ने हो तर जता अर्थ लगाए पनि हुने खालको, जे गर्न पनि बाटो राखे जस्तो अस्पष्ट र बहुअर्थ धारण गरेको कारण पनि राजनीतिक झमेला र संकट एकपछि अर्को देखिँदै गएका छन्।शीर्ष नेताहरूमा देश र जनताको हितको चासोभन्दा बढी आफ्नो गुट र आफ्ना मान्छेहरूको व्यवस्थापनको चिन्ता बढी छ।देशको दुर्भाग्य भनांै इतिहासकै बलियो सरकार सत्तासीन पार्टीकै शीर्ष नेताहरूको अन्तरकलहले अकर्मण्यताको सिकार बनेको छ भने दक्षिण एसियाकै सबैभन्दा ठूलो सत्तासीन वामपन्थी पार्टी फुटेर लथालिंग भएको छ। गुट चलाउन माहिर नेताहरूले एक ठूलो पार्टी र सरकार चलाउन सकेनन्, जानेनन् भन्ने कुरा जनताले राम्रोसँग बुझेका छन्। अहिलेको राजनीतिक अस्तव्यस्तता र भद्रगोल अवस्थाको सिर्जनामा बाह्य शक्तिको खेल भनेर दोषारोपण गरेर मात्र हुँदैन, समस्याका कारक हाम्रै राजनीतिक पार्टीका शीर्ष नेताहरू नै हुन्। जब हामीले बाह्य शक्तिको खेललाई स्पेस तयार गरिदिन्छौ तब स्वाभाविक हो, बाह्य शक्ति खेल्न तम्सिन्छन्। बाह्य शक्ति विशेषत दक्षिणी वायु सात २००७ देखि नै नेपालको राजनीतिमा बहन थाल्यो, २०४६ पछि मडारिन थाल्यो। माओवादीको जनयुद्ध पछि पश्चिमी वायु पनि चल्न थालेको छ नेपाली राजनीतिमा। दक्षिणी वायु पश्चिमी वायुलाई पछाउँदै जाने र विस्तारै पस्न थालेको उत्तरी वायुसँग घर्षण हुँदा कतै नेपालको आन्तरिक राजनीतिमा र स्वाधीनतामा अम्लीय वर्षा हुने त होइन भन्ने पनि संशय बढ्दै गएको छ। यो सब राजनीतिक पार्टीहरू र नेतृत्वको दलगत, गुटगत, व्यक्तिगत स्वार्थ र अदूरदर्शिताका कारण भइरहेछ। फेरि पनि नेपाल विदेशीको चेस बोर्ड बन्न पुगेको छ। राजनेताको कमी : अमेरिकामा करिब २३५ वर्षपहिले बनाएको संविधानले अहिलेसम्म काम गरेको छ, छिमेकी देश भारतमा पनि करिब ७५ वर्ष पहिला बनाइएको संविधानले काम गरेको छ तर नेपालमा सात दशकमा सातवटा संविधान लेख्ने र मेट्ने काम भयो। यसले के देखाउँछ भने यो देशलाई राजनीतिक स्थिरतामा हाँक्न सक्ने दूरदर्शी राजनेता जन्मिएनन्।देश र जनताको बारेमा तुलनात्मक किसिमले बीपी र महेन्द्र दूरदर्शी नेता थिए तर दुर्भाग्य, दुवैजना एकै समयमा राजनीतिमा आए। उनीहरूबीचको इगो क्ल्यासका कारण देशको राजनीति सही बाटोमा सही किसिमले हिँड्न सकेन। मदन भण्डारी दूरदृष्टि भएका राजनेता थिए तर समयले भनौं वा दक्षिणीपश्चिमी खुपिया एजेन्सीले उनलाई खुला राजनीति लामो समय गर्न दिएन। त्यसपछि नेपालमा नेताहरू धेरै जन्मे तर राजनेताको जन्म भएन। राजनीति नीति प्रधान हुनुपर्ने हो तर नेता प्रधान हँुदै गयो जसका कारण राजनीतिले नीतिगत विधिगत कोर्स लिन सकेन र देश राजनीतिक अस्थिरताको दलदलमा फसिरह्यो।विगत ३० वर्षमा देशले स्थिर सरकार एक पटक पनि पाएन। ६ महिने ९ महिने सरकारबाट आजित भएका जनता एउटा स्थिर सरकार र राजनीतिक स्थिरता चाहन्थे। माओवादी केन्द्र र एमाले दुई ठूला वामपन्थी पार्टी एकताको घोषणासहित मिलेर निर्वाचनमा गए। जनतामा राजनीतिक स्थिरताको आश पलायो। करिब दुई तिहाइ मत दिएर पाँच वर्ष ढुक्कसँग सरकार चलाउने जनादेश दिए।दुई पार्टी एकताको घोषणा पनि गरियो। अब ५० वर्षसम्म वामपन्थीहरू एक भएर जाने, राज्यसत्ताको नेतृत्व गर्ने र राजनीतिक स्थिरतासहित देशलाई समृद्धिको बाटोमा लैजाने भनेर जनतालाई भनियो। जनता खुसी भए र सोचे अब देशले राजनीतिक स्थिरताको कोर्स समात्यो।तर ५० वर्षसम्म रहने भनिएको एकता तीन वर्ष पनि टिकेन। पार्टी फुटका कारण : राजनीतिक दलहरू टुट्नु, फुट्नु वा फेरि जोडिनु नेपाली राजनीतिको एक नियमित आकस्मिकता बनेको छ। राजनीतिक पार्टीहरू नीति प्रधान होइन नेता प्रधान हँुदै गइरहेका छन्। जब शीर्ष नेताहरूको स्वार्थको मिलन हुन्छ, पार्टीहरूबीच अप्रत्याशित एकता हुन्छ, जब स्वार्थ प्राप्ति माथि शंका लाग्छ अनि एकता विघटन हुन्छ, पार्टी विभाजन हुन्छ। नेपालका कम्युनिस्ट, कांग्रेस, मधेसी, पञ्च पृष्ठभूमिका वा वैकल्पित शक्ति बन्ने सपना बोकेका साना राजनीतिक पार्टीसमेत फुट्ने टुक्रने र पुन: जोडिने क्रम र उपक्रमबाट गुज्रँदै आएका छन्।नेपालमा नेताहरूलाई संस्था निर्माण गर्ने भन्दा पनि आफैंलाई दरिलो बनाउने रुचि बढी देखिने भएकोले दलहरू टुटफुटको सिकार बनेका छन्। विभिन्न समयमा मिलेका र अहिले फुट्न खोजेका पार्टीहरूका पछाडि कुनै वैचारिक, सैद्धान्तिक आधार छैन मात्र सत्तास्वार्थ नै प्रमुख कारण बनेको छ। टुट्ने, फुट्ने र फेरि जुट्ने क्रम अरू पार्टीमा भन्दा नेपाल कम्युनिस्ट पार्टीमा इतिहासबाट नै अलि बढी छ। पछिल्लो चरणमा भएको माओवादी केन्द्र र एमालेको एकता अप्राकृतिक थियो त नभनौं तर हठातमा गरिएको थियो। एमालेलाई दुई तिहाइको शक्तिशाली सरकार बनाउने रहर थियो भने माओवादी केन्द्रलाई आफ्नो पार्टीको गिर्दै गएको साख जोगाउनु थियो। त्यहाँ न सिद्धान्तको मेल थियो, न विचारको।मेल थियो त सत्ता स्वार्थको मात्र। त्यही कारण नै उनीहरू कसैलाई थाहा नदिई जुटे अनि तथानाम बोल्दै, जग हँसाउँदै फुटे। जनयुद्धको बेला माओवादीका कति मान्छे एमालेको सुराकी र एमालेका कति मान्छे माओवादीको आक्रमणले मरेका थिए।मार्ने मर्ने हदसम्म आएका पार्टीबीच एकता भयो।तर सिद्धान्त, विचार, आदर्श, विश्व दृष्टिकोण मिलेको थिएन। एउटाले २१औँ शताब्दीको जनवाद, अर्कोले बहुदलीय जनवाद भन्छ, सशस्त्र संघर्षलाई एउटाले गौरवमय भन्छ अर्कोले निन्दनीय भन्छ। उनीहरूलाई मिलाउने सुपर ग्लु थियो सत्तास्वार्थ जुन अपेक्षित हुन सकेन, अनि एकता टुट्यो। जनताको बहुदलीय जनवाद: जनताको बहुदलीय जनवाद जननेता कमदन भण्डारीले प्रतिपादन गरेको नेपाली क्रान्तिको मौलिक कार्यक्रम र नेकपा एमालेको मार्गनिर्देशक सिद्धान्त हो। जबज २१औं शताब्दीको नयाँ कम्युनिस्ट विचार हो। माक्र्स लेनिन, माओजस्ता अरू कम्युनिस्ट विचारकको फुर्को नझुन्ड्याई कम्युनिस्ट विचार बन्न सक्दैन भन्ने भ्रम रहेको बेलामा एक नयाँ राजनीतिक दृष्टिकोणको रूपमा जनताको बहुदलीय जनवाद आयो।जनताको बहुदलीय जनवादले नेपालमा प्रजातान्त्रिक कम्युनिस्ट पार्टीको उदय गरायो र गैरकम्युनिस्टहरूलाई पनि कम्युनिस्ट बन्न प्रेरित गर्यो। माक्र्सवादको विश्वव्यापी प्रयोग, परीक्षण र परिणामलाई मनन् गरी तत्कालीन विश्व राजनीति र नेपालको विशिष्ट परिस्थितिमा विकसित नेपाली क्रान्तिको सिद्धान्त हो जनताको बहुदलीय जनवाद। यो विशिष्ट अवस्थामा माक्र्सवादको सिर्जनात्मक प्रयोग हो र यसको सैद्धान्तिक आधार नै माक्र्सवाद र लेनिनवाद हो। जनताको बहुदलीय जनवाद नेपाली जनवादी क्रान्तिको मौलिक कार्यक्रम र नयाँ प्रयोग हो। राज्यसत्ता बन्दुकको नालबाट मात्र होइन ब्यालेटबाट पनि प्राप्त गर्न सकिन्छ भन्ने मान्यता जनताको बहुदलीय जनवादले स्थापित गर्यो। कम्युनिस्ट पार्टी भनेको निरंकुश हुन्छ, यसले प्रतिस्पर्धामा र जनमतमा विश्वास गर्दैन, प्रजातन्त्रमा विश्वास गर्दैन भन्ने भ्रमलाई समेत हटाउने एक राजनीतिक दस्तावेज थियो जबज। आफूलाई मात्र प्रजातान्त्रिक भन्ने र निर्वाचनबाट नेतृत्व चयनमा आफूलाई अब्बल प्रजातन्त्रवादी ठान्ने नेपाली कांग्रेसमा भन्दा बढी प्रजातान्त्रिक परिपाटी सुरु गरेको थियो एमालेले जबजको जगमा।एमालेको मार्गनिर्देशक सिद्धान्त जनताको बहुदलीय जनवादले जनतामा सकारात्मक छाप छोडेको छ र मार्गदर्शक सिद्धान्तका रूपमा स्थापित छ। जबजलाई छोडेर कुनै पनि एमाले नेतृत्व बाहिरिन सक्दैन। ओली नेपाल जोड्ने रसायन जबज: नेपालका सबै राजनीतिक पार्टीहरूभित्र गुटका ऐजेरुहरू उम्रिँदै र मौलाउँदै गएका छन्। गुट र उपगुटको निर्माण अनि द्वन्द्व एमालेमा मात्र नभएर सबै राजनीतिक पार्टीहरूमा क्यान्सर बनेको छ।व्यक्तिगत स्वार्थका लागि गुटका डेरा सर्ने छेपारो चरित्रका नेताहरूका कारण गुटबाद झांगिँदै गयो। विशेषत एमालेको नवौं महाधिवेशन पछि ओली र माधव गुटको खाडल चाक्लिँदै जान थाल्यो। खनालको आफ्नै गुटमा संख्या त्यति उल्लेख्य नभए पनि माधव नेपालको गुट बलियो थियो र छ। पछिल्लो समय नेकपाका अधक्ष ओलीले सरकार र संगठनमा पेल्न थालेपछि माधव नेपाल प्रचण्डसँग नजिकिए जस्तो देखिए पनि जनताको बहुदलीय जनवादले नेपाललाई ओलीसँगै जोड्ने सम्भावना छ।जबज एकताको रसायन बन्न सक्छ। सिद्धान्तत ओली र नेपालको बीच अहिले रहेको अन्तरविरोध अस्थायी हो। एकता पूरै टुटिसकेको छैन, टुटफुटको डिलमा अडिएको छ। ओली र नेपालबीच एकता सम्भव छ र हुनुपर्छ। हिजो टाउकाको मूल्य तोक्ने कांग्रेस र र मूल्य तोकिएका माओवादी पनि त स्थानीय निर्वाचन र सत्ता साझेदारीमा मिलेकै हुन्। अहिले नेकपा एमालेभित्रका ओली गुट र नेपालखनाल गुटबीचको टकरावमा कुनै सैद्धान्तिक वैचारिक असहमति होइन।सरकार र संगठनमा पदीय व्यवस्थापनको गुटीय सन्तुलनमा भएको असहमति हो तर विचारमा दुवै नेता एक ठाउँमा छन्। नेपाल खनाल समूहले ओलीको सरकार सञ्चालन शैली र पार्टी र सरकारमा जिम्मेवारी पद वितरण राजनीतिक नियुक्तिजस्ता अस्थायी कुरामा असहमति राखेका हुन् तर एमालेको मार्गदर्शक सिद्धान्त जनताको बहुदलीय जनवादसँग होइन। जनताको बहुदलीय जनवादको रसायनले ओली र नेपाल समूहलाई जोड्ने छ, एकै ठाउँमा ल्याउने छ अर्थात् जबजको सियो र धागोले अन्तत: ओली र नेपालको च्यातिएको मन सिलाउने छ।"
पहिरोले मध्यपहाडी लोकमार्ग र बेनी मालढुंगा सडक अवरुद्ध,"कुश्मा : लगातारको वर्षाका कारण पहिरो खस्दा मध्य पहाडि लोकमार्गअन्तर्गत पर्वतबागलुङ सडक खण्ड सोमबार रातीदेखि अवरुद्ध भएको छ। पर्वतको कुश्मा नगरपालिका १ सहस्रधारामा पहिरो खस्दा रातिदेखि नै सडक अवरुद्ध भएको हो । निरन्तर पहिरो झरिरहेकाले तत्काल खुलाउन समस्या रहेको ट्राफिक प्रहरी कार्यालय पर्वतले जनाएको छ । वर्षा रोकिएलगत्तै खुलाउन प्रयास गरिने प्रहरीले जनाएको छ । यसैगरी छिमेकी जिल्ला म्याग्दी र मुस्ताङ जोड्ने बेनीमालढुंगा सडक समेत अवरुद्ध भएको छ । जलजला गाउँपालिका ८ नाङलीवाङको फर्से, वडा न ७ को केरावारी र वडा नं ३ को लामाखेतमा पहिरो जाँदा सडक अवरुद्ध भएको ट्राफिक प्रहरी प्रमुख कृष्ण थापाले जानकारी दिए । उनका अनुसार सोमबार रातिदेखि नै सडक अवरुद्ध भएपनि वर्षा निरन्तर जारी रहेकाले तत्काल खुलाउन सकिएको छैन । उनका अनुसार वर्षा रोकिने वित्तिकै सबै सडकमा डोजर लगाएर खुलाइने भएको छ । अहिले डोजर र सुरक्षा निकाय तयारी अवस्थामा रहेको उनले बताए । सडक बन्द हुँदा बाग्लुङ, म्याग्दी र मुस्ताङवाट छुटेका मालवाहक सवारी, एम्बुलेन्सलगायत खाद्यान्न र बिरामी बोकेका सवारी साधन अलपत्र परेका छन् भने अन्यत्रबाट आएका सवारी साधन समेत पर्वतको सहस्रधारामा अलपत्र छन् । यसैगरी दक्षिण पर्वतको हुवासवालिङ सडक र सदरमुकाम जोड्ने दक्षिण क्षेत्रका अधिकां सडकहरु अवरुद्ध भएको प्रहरीले जनाएको छ । यस क्षेत्रमा शनिबारदेखि जारी वर्षा रोकिएको छैन ।"
कोरोनाको दोस्रो लहर र खोपको पर्खाइ,"विश्वभरि कोरोना संक्रमणको कहालीलाग्दो दृश्यले भयभीत भइरहेको अवस्था विद्यमान छ। यस किसिमको त्रासदी संकटको अवस्थामा नेपाल पनि अछुतो रहन भने सकेको छैन्। मूलतः दक्षिणतर्फको खुला सीमा भएको छिमेकी देश भारतमा दैनिक चार लाख हाराहारी मानिस कोरोना संक्रमित भई हरेक दिन तीन हजारभन्दा धेरै जनाको निधन हुँदा यसको असर नेपालमा पर्नु स्वाभाविक हो। यस समस्यालाई निराकरण गर्ने सन्दर्भमा हालसम्म विश्वभरिका धेरै विज्ञान र वैज्ञानिकहरू अहोरात्र खटिए विभिन्न प्रकारका खोपहरू निर्माण गरेका छन्। यसर्थ सो खोप लगाउन लालायित भएका मानिसलाई आवश्यक मात्रामा खोप उपलब्ध हुन भने सकिरहेको अवस्था छैन्। फलतः छिमेकी भारतमा कोरोना कहरले उत्पात् मच्चाइरहेका बेला यहाँको चिकित्सक र जानकार समाजले बेलैमा आवश्यक कदम चाल्न सरकारको ध्यानाकर्षण गराइरहेको हो। यसको साथसाथै भारतमा कुम्भमेलादेखि निर्वाचन र्यालीसम्म चालिरहेका थियो। त्यसकै सिको गरेर प्रधानमन्त्री ओलीदेखि अन्य नेताहरू ठूल्ठूला सभा र समारोह गर्नमा व्यस्त रहेका हुन्। आज मुलुकले त्यही विडम्बनापूर्ण अवस्थाले सिर्जना गरेको परिणाम भोगिरहेको छ। मूलतः देशको कुल जनसंख्या ३ करोड ३ लाख ६६ हजार ४ सय ८५ जना अनुमान गरिएको सरकारी तथ्यांकमा उल्लेख गरिएको छ। यसको साथसाथै सरकारले आगामी १७ पुससम्म लक्षित समूह २ करोड १७ लाख ५६ हजार ७ सय ६३ नागरिकलाई खोप लगाइसक्ने योजनासमेत बनाएको छ। यसर्थ मुलुकमा भने गत १४ माघ २०७७ देखि कोरोनाविरुद्धको खोप अभियान सुरु गरिएको थियो। यसैक्रममा अर्कोतिर हेर्ने हो भने औषधि व्यवस्था विभागले कोभिसिल्ड, भेरोसिल, कोभ्याक्सिन, स्पुतनिक भी र साइनोभ्याकलाई आपत्कालीन प्रयोगका लागि अनुमति दिएको छ। यसरी स्वास्थ्य मन्त्रालयका अनुसार स्वास्थ्य तथा सामाजिक क्षेत्रका ९ लाख ११ हजार ३ सय ४२, ज्येष्ठ नागरिक ५१ लाख ६४ हजार २ सय ६९, ४० देखि ५४ वर्ष उमेर समूहका २९ लाख १ हजार १ सय ४, १५ देखि ३९ वर्षका बाँकी सबै १ करोड २७ लाख ८० हजार ४८ जनालाई खोप लगाउने योजना सरकारको छ। हाम्रो छिमेकी देश भारत सरकारले नेपालले खरिद गरेको १० लाख मात्रा कोभिसिल्ड खोप दिन नसक्ने बताएपछि साढे १३ लाख व्यक्तिले तत्कालै दोस्रो डोज लगाउनबाट वञ्चित भएका छन्। नेपाल सरकारले भने गत फागुन २३ गतेपछि देशभरमै ६५ वर्षमाथिका ज्येष्ठ नागरिकलाई कोभिसिल्ड खोप लगाउने अभियान थालेको थियो। यसरी खोपको पहिलो मात्रा लगाएको ८ देखि १२ हप्तासम्ममा दोस्रो मात्रा लगाउनुपर्ने हुन्छ। तर, दोस्रो डोज लगाउने समय घर्किए पनि भारतीय कम्पनीबाट खोप प्राप्त हुन सकेको छैन। सरकारले १४ जिल्लामा ५५ वर्षभन्दा माथिका नागरिकलाई र अन्य बाँकी जिल्लामा ६५ वर्ष माथिका नागरिकलाई कोभिसिल्ड खोप लगाएको थियो। सो खोप लगाएपछि विश्व स्वास्थ्य संगठनले ८ देखि १२ हप्तामा दोस्रो मात्रा लगाउन भनेको थियो। यी करिब साढे १३ लाख नागरिकलाई दोस्रो मात्रा लगाउन कोभिसिल्ड, एस्ट्राजेनिका वा एस्केबायो एउटै प्रकृतिको खोप उपलब्ध गराइदिन पहल भइरहेको स्वास्थ्य मन्त्रालयले जनाएको छ। अतः मुलुकमा खोप अभियान सुरु भएको १ सय ३४ दिनसम्ममा देशभर कुल जनसंख्याको ७ प्रतिशतले कोरोनाविरुद्धको खोप लगाएका छन्।्। यसैगरी नेपाल सरकारको स्वास्थ्य तथा जनसंख्या मन्त्रालयको तथ्यांकअनुसार हालसम्म २२ लाखले पहिलो मात्रा र ८ लाखभन्दा बढी नागरिकले पहिलो तथा दोस्रो खोप लगाएको तथ्यांकमा उल्लेख गरिएको छ। अन्तर्राष्ट्रिय मुद्रा कोषको पछिल्लो प्रक्षेपणअनुसार यस वर्षको अन्त्यसम्म विश्वको ४० प्रतिशत जनसंख्यालाई खोप लगाउन ५० अर्ब डलर लाग्नेछ। उक्त कोषले सबैलाई खोप लगाउँदा ठूलो आर्थिक फाइदा हुने पनि बताएको छ। विश्वव्यापी खोप अभियान सफलतापूर्वक टुंगोमा पुर्याउनु अर्को पनि सशक्त कारण रहेको छ। यही समयमा अमेरिकाको ४० प्रतिशत र युरोपको २० प्रतिशत जनसंख्याले कम्तीमा एक डोज खोप पाइसकेका छन्। विश्वको सबैभन्दा ठूलो खोप निर्माता भारतले आफ्नै जनसंख्याको तीन प्रतिशतलाई मात्र खोप दिन सकेको छ। सो देशलाई छोपेको कोभिड१९ को दोस्रो लहर न्यून खोप दरका कारण निकै प्राणघातक बन्यो। यसरी आउँदो मार्चसम्म विश्वको १६ प्रतिशत जनसंख्या बसोबास गर्ने उच्च आययुक्त मुलुकले ५० प्रतिशत खोपका डोज किनिसकेका थिए। तर, जुन महिनासम्ममा कोभ्याक्स कार्यक्रमअन्तर्गत विश्वका सबैभन्दा गरिब मुलुकका लागि वाचा गरिएको दुई अर्ब डोजमध्ये आठ करोड डोज मात्र वितरण भएको छ। जब कि गरिब मुलुकले दुई प्रतिशत मात्र खर्च गर्न सके। महामारीका कारण थप १० करोड मानिस विषम गरिबीको रेखामुनि धकेलिन पुगे। सहयोगमा धनी राष्ट्रको यो गम्भीर नैतिक असफलताले विकोसोन्मुख मुलुकमा तिनीहरूप्रति आशंका बढेको छ। यसले जलवायु संकटविरुद्धको विश्वव्यापी सहकार्यमा गम्भीर क्षति पुर्याउन सक्छ। अन्त्यमा भन्नुपर्दा देशलाई कोरोना संक्रमणले एकातिर गाँजेको छ भने अर्कोतिर राजनीतिले पनि त्यसरी लपेटेको छ । यति बेला कोरोना कहर र राजनीतिक खिचातानीमा मुलुक सिकार बनिरहेको छ । यसरी कोरोनाको दोस्रो सुनामी चल्नुभन्दा अघि राजनीतिक दलहरूले राष्ट्रभर विभिन्न प्रकारका कार्यक्रमहरू र सभा गरेका थिए । देशमा भने गत १४ माघ २०७७ देखि कोरोनाविरुद्धको खोप अभियान सुरु गरिएको थियो। यसरी नै सरकारले विसं २०७७ फागुन २३ गतेपछि देशभरमै ६५ वर्षमाथिका ज्येष्ठ नागरिकलाई कोभिसिल्ड खोप लगाउने अभियान थालेको थियो। हाल, अर्का छिमेकी देश चीनले अनुदान उपलब्ध गराएको १० लाख मात्रा भेरोसिल खोप लगाउने अभियान जारी छ। अतः महामारीको दोस्रो लहरको विस्तार, खोपको अपर्याप्तता र थप खोप कहिले आउला भन्ने सेवाग्राहीको व्यग्र प्रतीक्षा रहेको छ । सरकारले भारतको सिरम कम्पनीसँग खोप ल्याउन बैना रकम पठाइसकेको भए पनि पूर्व सहमतिअनुसार कम्पनीले खोप दिन नसक्ने जनाएपछि नेपालमा खोपको समस्या देखिएको हो । सुरुमा सिरमले अनुदानमा दिएको खोप लगाएका ज्येष्ठ नागरिकलाई सिरमको पछिल्लो निर्णयले खिन्न र चिन्तित बनाएको छ । यसरी गत जेठ २८ गतेसम्म देशभर थप ६७ जनाको मृत्यु भएको छ। योसँगै कोरोनाबाट अहिलेसम्म ८ हजार ३ सय ५ को मृत्यु भएको छ। यसैगरी अर्कोतिर हेर्ने हो भने २ करोड १३ लाख ५६ हजार ७ सय ६३ नागरिक खोपको प्रतीक्षामा छन्। यसको फलस्वरूप खोप लगाउन योग्य जनसंख्यामध्ये २२ लाखले खोपको पहिलो मात्रा लगाएका छन्। यो खोप लगाउने कुरामा भने विश्व स्वास्थ्य संगठनले ८ देखि १२ हप्तामा दोस्रो मात्रा लगाउन भनेको थियो भने छिमेकी देश भारतको भनाइ भने १६ हप्तासम्ममा पनि खोप लगाउँदा त्यसको प्रभावकारिता शून्य हुँदैन र रोगबाट बचाउन मद्दत पुर्याउँछ भनेर प्रमाणित भएको देखिएको छ। यसरी कोभ्याक्सले नेपाललाई अर्को साता खोप उपलब्ध गराउने भएको छ। त्यसै गरी उता अमेरिकाले नेपाललाई दिने भनेको खोपमा पनि त्यहाँको प्रक्रियाका कारण ढिलाइ भएको छ। कोभ्याक्सले नेपालको खोप वार्ता समितिलाई अक्सफोर्ड तथा अस्ट्राजेनेकाद्वारा विकसित खोपका केही डोज एक सातापछि उपलब्ध गराउने जानकारी दिएको छ। कति डोज दिने भन्ने यकिन नभएको स्वास्थ्य सेवा विभाग परिवार कल्याण महाशाखाले जनाएको छ। यसर्थ सवा २ करोड जनसंख्यालाई लगाउन ४ करोडभन्दा बढी डोज खोप चाहिन्छ। अर्थात्, प्राप्त भएको दस गुणा खोपको अझै आवश्यकता छ। यो अवस्थामा सत्ताको खेल होइन, खोपको बन्दोबस्ती र न्यायोचित वितरण सरकारको मुख्य दायित्व बन्न सकोस्।"
बुद्धिचालका पूर्व अध्यक्ष जोशीको निधन,"काठमाडौं : नेपाल बुद्धिचाल संघका पूर्व अध्यक्ष तथा विश्व बुद्धिचाल महासंघका अनुसाशन कमिटीका सदस्य राजेशहरि जोशीको आइतबार निधन भएको छ। उनको हृदयघातका कारण निधन भएको जनाइएको छ। स्वास्थ्यमा समस्या भएपछि आइतबार साँझ बी एन्ड बी अस्पताल पुर्याउँदा चिकित्सकले मृत घोषणा गरेका थिए। नेपाल बुद्धिचाल संघको दुई कार्यकाल अध्यक्षको जिम्मेवारी सम्हालेका जोशीको कार्यकालमा नेपालमा बुद्धिचाल खेलको विकास र विस्तारमा थुप्रै कामहरू भएका थिए। उनकै कार्यकालमा नेपालबाट पहिलो फिडे मास्टर मनिष हमाल र अन्तर्राष्ट्रिय आर्विटर ज्ञानेन्द्र खाइजु भएका थिए। उनले जिम्मेवारी लिँदा दुईचार जना रेटेड खेलाडी रहेकोमा लगातार रुपमा रेटिङ प्रतियोगिताहरू सञ्चालन गर्दै ६ सय हाराहारीमा राष्ट्रिय तथा अन्तर्राष्ट्रिय रेटेड खेलाडी उत्पादन गर्न नेपाल बुद्धिचाल संघ सफल भएको थियो। जोशीले बुद्धिचाल खेललाई अन्तर्राष्ट्रिय जगतमा स्थापित पुर्याउन पनि महत्वपूर्ण भूमिका निर्वाह गरेका थिए। उनी सन् २०१४ मा नर्वेमा भएको फिडे कंग्रेसबाट विश्व बुद्धिचाल महांघको कार्यसमिति सदस्य र अनुशासन कमिटीको सदस्यमा निर्वाचित भएका थिए। यसैगरी सन् २०१८ मा जर्जियामा भएको कंग्रेसबाट दोस्रो कार्यकालका लागि पनि अनुसाशन कमिटीमा निर्वाचित भएका थिए। उनले सन् २०१४ देखि २०१९ सम्म नेपाल, बंगलादेश, भुटान, माल्दिभ्स, पाकिस्तान र श्रीलंका आवद्ध एसियन जोनल ३२ को अध्यक्ष भएका थिए। उनको नेतृत्वमा रसिया, फ्रान्स, स्लोभानिया, भारत र युक्रेनमा अन्तर्राष्ट्रिय ग्रान्ड मास्टर प्रतियोगिता, एसियन जोनल प्रतियोगिता र दक्षिण एसियाली प्रतियोगिता सञ्चालन भएको थियो। जोशीका बुवा आमा, श्रीमती, एक छोरा र एक छोरी छन्।"
चेक रिपब्लिकको जित,"ग्रास्गो : चेक रिपब्लिकले १६औं संस्करणको युरोकप फुटबलमा सुखद सुरुवात गरेको छ। ह्याम्पडेन पार्कमा भएको खेलमा स्कटल्यान्डलाई २० गोलले पराजित गर्दै चेक रिपब्लिकले विजयी सुरुवात गरेको हो। चेक रिपब्लिकलाई जित दिलाउन प्याट्रिक सिकले दुवै गोल गरे। खेलको ४२औं मिनेटमा प्याट्रिकले हेड गोल गर्दै चेक रिपब्लिकलाई सुरुवाती अग्रता दिलाएका थिए। त्यसपछि खेलको ५२औं मिनेटमा स्कटल्यान्डका गोलरक्षक डेभिड मार्सल अघि बढेको मौकामा प्याट्रिकले उत्कृष्ट गोल गर्दै चेक रिपब्लिकलाई सानदार जित दिलाए। उनले मध्य भागबाट प्रहार गरेको बलले सिधै जाली चुमेको थियो। खेलमा स्कटल्यान्डले पनि गोलका केही अवसर बनाएको थियो। तर, पाएका अवसरलाई सदुपयोग गर्न नसक्दा हार बेहोर्न बाध्य भयो। यस जितसँगै समूह डीमा रहेको चेक रिपब्लिकले महत्वपूर्ण तीन अंक जोडेको छ। चेक रिपब्लिक समूहको शीर्ष स्थानमा छ। यस समूहमा तीन अंक नै जोडेको इङ्ल्यान्ड दोस्रो स्थानमा छ। स्कटल्यान्ड र क्रोएसियाले भने अंक जोड्न सकेका छैनन्। युरोकप फुटबलअन्तर्गत आइतबार राति भएको खेलमा नेदरल्यान्ड्सले रोमाञ्चक जित निकालेको छ। नेदरल्यान्ड्सले युक्रेनलाई ३२ गोलले पराजित गरेको हो। आम्स्टर्डमस्थित जोहन क्रुफ एरिनामा नेदरल्यान्ड्सलाई जित दिलाउन जर्जिनियो विनाल्डम, वाउट वेगहोर्स्ट र डेन्जल डम्फ्राइजले एकएक गोल गरे। युक्रेनका एन्ड्री यार्मोलेन्को र रोमन यारेमचुकले एकएक गोल फर्काएका थिए। पहिलो हाफ गोलरहित बराबरीमा सकिएको खेलको दोस्रो हाफमा नेदरल्यान्ड्सले सुरुवाती अग्रता बनाएको थियो। खेलको ५२औं मिनेटमा कप्तान विनाल्डमले गोल गर्दै नेदरल्यान्ड्सलाई सुरुवाती अग्रता दिलाएका थिए। ५९औं मिनेटमा वेगहोर्स्टले गोल गर्दै नेदरल्यान्ड्सको अग्रता दोब्बर पारेका थिए। दुई गोलले पछि परे पनि युक्रेनले उत्कृष्ट पुनरागमन गरेको थियो। खेलको ७५औं मिनेटमा यार्मोलेन्कोले गोल गर्दै खेल २१ को स्थितिमा ल्याएका थिए। ७९औं मिनेटमा युक्रेनका रोमनले गोल गरेपछि खेल २२ को बराबरीमा पुगेको थियो। रोमाञ्चक बनेको खेलको ८५औं मिनेटमा डम्फ्राइजले गोल गर्दै नेदरल्यान्ड्सलाई ३२ को जित दिलाए। जितसँगै समूह सी मा रहेको नेदरल्यान्ड्सले महत्वपूर्ण तीन अंक जोडेको छ। नेदरल्यान्ड्स समूहको दोस्रो स्थानमा रहेको छ। तीन अंक नै जोडेको अस्ट्रिया शीर्ष स्थानमा छ। युरोकपमै अस्ट्रियाले पनि विजयी सुरुवात गरेको छ। रोमानियाको बुचारिस्टमा आइतबार राति भएको खेलमा नर्थ म्यासेडोनियालाई ३१ गोलले पराजित गर्दै अस्ट्रियाले विजयी सुरुवात गरेको हो। अस्ट्रियालाई जित दिलाउन स्टेफान लेनर, मिखाइल ग्रेगोरिट्स र मार्को आर्नोटोभिकले एकएक गोल गरे। म्यासेडोनियाका गोरान पान्डेभले एक गोल फर्काएका थिए। खेलको १८औं मिनेटमा स्टेफानले गोल गर्दै अस्ट्रियालाई सुरुवाती अग्रता दिलाएका थिए। २८औं मिनेटमा गोरानले गोल गर्दै म्यासेडोनियालाई ११ गोलको बराबरीमा फर्काएका थिए। यससँगै गोरान युरोकपमा गोल गर्ने दोस्रो सर्वाधिक बढी उमेरका खेलाडी बनेका छन्। उनले ३७ वर्ष दुई सय २१ दिनमा गोल गरेका हुन्। म्यासेडोनियाको यो युरोकपमा गरेको पहिलो गोल पनि हो। खेलको ७८औं मिनेटमा माइकलले गोल गर्दै अस्ट्रियालाई २१ को अग्रता दिलाएका थिए। उनले कप्तान डेभिड अल्बाको पासमा गोल गरेका थिए। त्यसपछि खेलको ९०औं मिनेटमा लेइमरको पासमा मार्कोले गोल गर्दै अस्ट्रियालाई ३१ को जित दिलाए। युरोपियन च्याम्पियनसिपमा अस्ट्रियाको यो पहिलो ऐतिहासिक जित पनि हो। यस अघि अस्ट्रियाले जित निकाल्न सकेको थिएन।"
"खट्ने सुरक्षाकर्मी, घुम्ने कर्मचारी","काठमाडौं : यसपालि बजेटले एउटा नितान्त फरक कार्यक्रम ल्याएको छ सरकारी कर्मचारीलाई १० दिनको तलबी पर्यटन काज। तर, त्यो सुरक्षाकर्मी र शिक्षकका हकमा भने लागू हुने छैन। आन्तरिक पर्यटनलाई प्रवद्र्धन गर्न निजामती, सार्वजनिक संस्थान र प्रतिष्ठानका कर्मचारीलाई १० दिनको पारिश्रमिक बराबरको रकमसहित पर्यटन काज उपलब्ध गराइनेछ, बजेट वक्तव्यमा भनिएको छ, निजी क्षेत्रमा कार्यरत कर्मचारीलाई समेत सोही अनुसारको सुविधा प्रदान गर्न प्रेरित गरिनेछ। राष्ट्रसेवक कर्मचारीको मनोवल बढाइ सार्वजनिक सेवालाई प्रभावकारी बनाइनेछ। उक्त सुविधामा आफूहरूलाई नियतवश छुट्ट्याएर भेदभाव गरिएको भन्दै सेना, जनपद, सशस्त्र प्रहरी र शिक्षकहरूले गुनासो गरेका छन्। कोरोना महाविपत्तिमा सुरक्षाकर्मी ज्यानको बाजी राखेर सर्वसाधारणको सेवामा खटिएका छन्। रातदिन ड्युटी गरेका छन्। अत्यावश्यकबाहेक अन्य सेवाका निजामती कर्मचारी भने कार्यालय बन्द गरेर घरमै बसेका छन्। राज्यको सुविधा भने खट्नेलाई होइन, बस्नेलाई केन्द्रित गरिएको छ, एक उच्च प्रहरी अधिकारी भन्छन्, निजामतीलाई दिइएकामा हाम्रो आपत्ति छैन। तर, हामीलाई छुट्ट्याइएको कुरा चित्तबुझ्दो छैन। यो न्यायसंगत होइन। यससम्बन्धमा जिज्ञासा राख्दा अर्थ सचिव शिशिर ढुंगानाले स्पष्ट प्रतिक्रिया दिएनन्। उनले भने, बजेटमा स्पष्ट लेखिएको छ, यसमा कोही किन झुक्किनुपर्ने छ र ? बजेटमा सबैलाई समेटिने ठाउँमा राष्ट्रसेवक लेखिएको हुन्छ। अर्थ मन्त्रालयकै एक उच्च अधिकारीले सुरक्षाकर्मीका हकमा अन्यत्र सुविधा बढाइएकाले पर्यटन काजलाई प्राथमिकतामा नराखिएको हुन सक्ने बताए। पूर्वअर्थ सचिव कृष्णहरि बास्कोटाले बजेटमा लेखिएको शब्दअनुसार निजामती, सार्वजनिक संस्थान र प्रतिष्ठानका कर्मचारीलाई मात्रैले यो सुविधा पाउने प्रस्ट देखिएको बताए। बजेटमा लेखिएअनुसार ७० हजार निजामती, ६२ संस्थान र करिब ७ प्रतिष्ठानका कर्मचारीलाई मात्रै यो सुविधा उपलब्ध हुने देखिन्छ, उनले भने। नेपाल शिक्षक महासंघका अध्यक्ष बाबुराम थापाले सबै राष्ट्रसेवकलाई विभेद गर्न नपाइने बताए। बजेटमा हामीसहित सेना, प्रहरी, स्थानीय कर्मचारीको विषयमा स्पष्ट छैन, उनले भने, भेदभाव गर्न पाइँदैन। महासंघका तर्फबाट आफूले शिक्षामन्त्री कृष्णगोपाल श्रेष्ठलाई यसबारे जानकारी गराएको उनले बताए। शिक्षामन्त्रीले शिक्षकलाई विभेदमा पर्न नदिने आश्वासन पाएको छु, उनले भने। निजामती कर्मचारी सरह सेवा सुविधा शिक्षकले पाउनुपर्नेमा उनले जोड दिए। जोखिम उठाउँदै, सेवा गर्दै कोरोना जोखिमका कारण सर्वत्र निषेधाज्ञा छ। तर, निषेध छिचोलेर निस्कनेलाई रोक्न सडकमा प्रहरी खडा छ। कोरोना लाग्छ वा सर्छ भनेर उनीहरूलाई घरभित्रै बस्ने छुट छैन। दक्षिणी सीमा क्षेत्र कोरोनाबाट सर्वाधिक प्रभावित छ। त्यहीँ व्यवस्थापन गर्न खटिएको छ सशस्त्र प्रहरी। लुकेर आउनेजाने वा तस्करी गर्नेलाई रोक्ने दायित्व उसको काँधमा छ। कोरोना संक्रमणबाट कसैको निधन भए शव व्यवस्थापन नेपाली सेनाको जिम्मेवारी बनेको छ। संक्रमण सर्ने जोखिमले शव निश्चित मापदण्डमा व्यवस्थापन गरिन्छ। यसबाट सर्वसाधारणमा हुने जोखिमलाई सेनाले आफ्नो ड्युटीमा लिएको छ। र, केही सैनिकलाई तालिम दिएर त्यसमा खटाएको छ। अर्थात्, संक्रमणबाट जोगिँदै, ज्यानको बाजी लगाएर सुरक्षाकर्मी अग्रमोर्चामा खटिएका छन्। बजेटले व्यवस्था गरेको पर्यटन काज मा भने तिनै सेवकहरू छुट्ट्याइएका हुन्। प्रतिकार्यमा सेना नेपाली सेनाका प्रवक्ता सन्तोष बल्लभ पौडेलका अनुसार, संक्रमण सुरुवातदेखि नै कोभिड१९ प्रतिकार्यमा सेनालाई परिचालन गरिएको थियो। सरकारले २० वटा सीमा नाकामा होल्डिङ सेन्टर स्थापना गर्ने निर्णय गरेको थियो। त्यसमा सेनाले सघाएको प्रवक्ता पौडेलले जानकारी दिए। कोरोना संक्रमण उत्कर्षमा पुगेको बेला सेनाले १५ देखि २० हजार जनशक्ति परिचालन गरेको थियो। प्रवक्ता पौडेलले अन्नपूर्ण पोष्ट्सँग भने, होल्डिङ सेन्टर, आइसोलेसन, हेल्थडेक्स, अक्सिजन प्लान्टको सुरक्षाका साथै शव व्यवस्थापनको काममा पनि सेना खटिएको छ। अहिले पनि प्रत्येक दिन पाँच सयका दरले जनशक्ति खटाइरहेको उनले जानकारी दिए। शव व्यवस्थापनमा प्रशंसा पाइरहेको नेपाली सेनाका ६ हजार ३ सय १६ जना संक्रमित हुन पुगे। जसमध्ये ८ जनाको ज्यान गएको छ। अहिले पनि ३ सय ९ जना उपचाररत छन्। सीसीएमसीको निर्देशनमा प्रादेशिक र स्थानीय सरकारसँग समन्वय गरेर सेना खटिएको हो। भारतबाट नेपाल फर्केकाहरूको स्वास्थ्य परीक्षण गरेर प्रदेश र जिल्ला गत छुट्ट्याउने र यातायातको व्यवस्था गरी क्वारेन्टाइन स्थलसम्म पठाउन सेनाले सहयोग गरेको थियो, उनले भने। तेस्रो मुलुकबाट हवाईमार्ग हुँदै आएकाहरूलाई काठमाडौं उपत्यकाको रिङरोडमा ७ वटा होल्डिङ सेन्टर स्थापना गरी राखिएको थियो। उनीहरूको स्वास्थ्य जाँच गर्नेदेखि सीमकार्ड दिने र प्रदेश गत क्वारेन्टाइनमा पठाउने कार्य सेनाले गरेको थियो। त्यसबेला त्रिभुवन विमानस्थलदेखि होल्डिङ सेन्टरमा लैजाने काम पनि सेनाले गर्यो। सीसीएमसीको समन्वयमा मोबाइल भ्यानमा मासटेस्टिङका लागि स्वाब संकलनमा पनि सहयोग पुर्यायो,उनले भने। सेनाले सुगममात्र नभई दुर्गम बाजुरा, डोटी, अछाममा हेलिकोप्टरबाट पनि स्वाब संकलन गरी समुदायमा संक्रमण भए वा नभएको पत्ता लगाएको थियो। कोरोनाको पहिलो लहरमा खटिएकाहरू आफैं संक्रमित हुन पुगे। बाहिर भार नपरोस् भनेर सेनाकै ब्यारेक भित्रै आइसोलेसन र क्वारेन्टाइन बनाइयो। बाहिरको चाप कम गर्न पनि सहयोग पुर्यायौं, उनले भने। त्यसैगरी मुलुकभर स्थापना गरिएका क्वारेन्टाइन र आइसोलेसन सेन्टरमा सुरक्षाको व्यवस्थापन मिलाउने र कुनैकुनै ठाउँमा सञ्चालनको कार्यमा पनि सेना संलग्न रहेको थियो। वुहानमा रहेका नेपालीलाई नेपाल एयरलाइन्सबाट ल्याउँदा नेपाली सेनाको मेडिकल टिम संलग्न रहेको थियो। उनीहरूलाई उद्धार गरी खरिपाटीस्थित क्वारेन्टाइनमा राखिएको थियो। सरकारले दिएको दायित्वअनुसार, सरकारका बीचको समझदारी(जीटूजी) अन्तर्गत स्वास्थ्य सामग्री ल्याउने काममा पनि सेनाको संलग्नता छ। त्यस्तै, विमानस्थलमा ह्याङगर बनाई भण्डारण गर्ने र स्वास्थ्य मन्त्रालय र स्वास्थ्यसेवा विभागसँग समन्वय गरेर विभिन्न प्रदेश र जिल्लाहरूमा ढुवानी गर्ने काम सेनाले गरेको थियो। प्रवक्ता पौडेलका अनुसार, होल्डिङ सेन्टर स्थापनाका लागि टेण्डर आह्वानपश्चात् गरी मूल्याङ्कन गरेर ५ वटा ठाउँमा होल्डिङ सेन्टर निर्माणको कार्य अघि बढेको छ। बहुउपयोगी भवन बनाउने योजनाअनुरुप होल्डिङ, आइसोलेसन र एक सय शय्या(अक्सिजनको उपयोग गर्न सकिने) अस्थायी अस्पतालको रूपमा पनि प्रयोग गर्न सकिने गरी डिजाइन बनाइएको छ। सार्वजनिक खरिद ऐन,२०६३ को प्रावधानबमोजिम सूचना प्रकाशित गरी काम अघि बढेको छ। सेनाले अक्सिजनको चरम अभाव भएको बेलासमेत अक्सिजन आपूर्तिमा सघाएको थियो। सेनाका दुइटा हेलिकप्टर प्रयोग गरी आवश्यकता भएको स्थानमा अक्सिजन सिलिण्डर ढुवानी गर्ने काम गर्यौं। स्थलगत र हवाईबाट ढुवानी गरिएको थियो, उनले भने। रुपन्देहीमा ३ वटा, काभ्रेमा एउटा र काठमाडौंको थानकोटमा एउटा अक्सिजन प्लान्टमा प्राविधिक जनशक्ति र अप्रेटर नभएको हुनाले बन्द थिए। ती अक्सिजन प्लान्ट सेनाले आप्नै जनशक्ति खटाएर सञ्चालनमा ल्याएको प्रवक्ता पौडेलले बताए। वीरेन्द्र अस्पताललगायत अन्य अस्पतालमा प्राथमिकता र शय्या उपलब्धताको आधारमा संक्रमितको उपचारसमेत गरिएको थियो। उपचारमा ५ हजारभन्दा बढी स्वास्थ्यकर्मी परिचालित भएका थिए। वीरेन्द्र सैनिक अस्पतालमा मात्रै ३ हजारभन्दा बढी स्वास्थ्यकर्मी परिचालित छन्। बाहिर जिल्लामा तीनवटा अस्पतालमा पनि संक्रमितको उपचार व्यवस्था मिलाइएको छ। इटहरी, पोखरा र नेपालगन्जस्थित अस्पतालमा झण्डै डेढ सय जनाको जनशक्ति परिचालित छ। मुलुकभर १८ वटा मेडिकल क्याम्प रहेको पौडेलले जानकारी दिए। पौडेलका अनुसार हालसम्म ८ हजार४ सय ९३ जनाको शव व्यवस्थापन गरिएको छ। सीमामा सशस्त्र कोरोना संक्रमणको रोकथाम एवं व्यवस्थापनलगायत कार्यमा संलग्न सशस्त्र प्रहरी बलले झण्डै २३ हजार जनशक्ति फ्रन्टलाइनमा खटायो। कोरोना संक्रमणले भारतमा महामारी निम्त्याउन थालेपछि खुला सीमाबाट नेपाली घर फर्कने क्रममा नाकाहरूमा ओइरिए। सशस्त्र प्रहरी बलका प्रवक्ता राजु अर्यालले भने, खुला सीमा भएकाले हेल्थडेस्क स्थापना गरी आवागमनमा सहज गर्ने भूमिकामा संलग्न रह्यौं। त्यस्तै होल्डिङ सेन्टरमा राख्ने, पीसीआर परीक्षणमा सघाउने र सम्बन्धितको घरसम्म पुर्याउने काममा सहयोग गर्यौं। सरकारले निषेधाज्ञा घोषणा गरेपछि सीमा क्षेत्रमा आवतजावत बन्द भयो। घरबाहिर निस्कनेको संख्यामा पनि कमी आयो। हाल पनि सशस्त्र प्रहरीबलको जनशक्तिले आइसोलेसन, क्वारेन्टाइनलगायत स्थानहरूमा ड्युटी गरिरहेको छ। प्रवक्ता अर्यालले भने, कोभिड उपचारमा खटिएका डाक्टर, नर्स, सरसफाइकर्मी पनि दिनरात नभनी परिचालित हुनुभएको छ। सीमा नाकामा परिचालन हुँदै होल्डिङ सेन्टर, आइसोलेसन र क्वारन्टिनमा खटिएका सशस्त्र प्रहरी पनि संक्रमित हुन पुगेका थिए। संक्रमण बढ्दै गएपछि सशस्त्र प्रहरीले उपत्यका बाहिर ब्यारेकमा रहेका सुरक्षाकर्मीलाई बाहिर गएर बस्न रोक लगाएको थियो। सुरक्षाकर्मीलाई ब्यारेक बाहिर गएर परिवार वा आफन्तकहाँ बस्न अनुमति दिएन। अर्यालका अनुसार सशस्त्रमा २ हजार ७ सय १७ जनालाई कोरोना संक्रमण पुष्टि भएको छ। २ सय १५ जना उपचाररत छन्। संक्रमणबाट ६ जनाको ज्यान गएको छ। संकटमा सबै क्षेत्र एकतन, एकमन हुनुपर्छ। सबै एकजुट हुनुपर्छ। एकले अर्कोपक्षलाई दोष दिनुहुँदैन। सबै निकायको उत्तिकै भूमिका हुन्छ, अर्यालले भने। सशस्त्र प्रहरी अस्पतालमा ३४ सय ८० जना कोरोना संक्रमितको उपचार भएको छ। तीमध्ये सर्वसाधारण २४ सय ६९ जना छन्। सेना र नेपाल प्रहरीको उपचारसमेत सशस्त्र प्रहरीको अस्पतालमा भएको थियो। जोखिमपूर्ण ड्युटीमा नेपाल प्रहरी कोरोना संक्रमणको महामारीमा फ्रन्टलाइनमा रहेर कार्य गरिरहेका नेपाल प्रहरी सबैभन्दा बढी संक्रमणको मारमा परेका छन्। अहिले पनि नेपाल प्रहरीका ५ सय ८१ जना उपचाररत छन्। ८ हजार ६ सय ८२ जना उपचारपछि घर फर्किसकेका छन्। १६जनाको मृत्यु भएको छ। नेपाल प्रहरीका प्रवक्ता बसन्तबहादुर कुँवरका अनुसार, कोरोना रोकथाम, जोखिम न्यूनीकरण र निषेधाज्ञा कार्यान्वयनका सिलसिलामा प्रहरी खटिएको छ। त्यस्तै, संक्रमितको उपचार पनि नेपाल प्रहरी अस्पतालमा भइरहेको छ। सर्वसाधारणलाई निःशुल्क मास्क वितरण गर्नेदेखि निषेधाज्ञा उल्लंघन गर्नेलाई कारबाही गर्नसम्म प्रहरी परिचालित छ। कुँवरका अनुसार, प्रहरी अस्पतालमा १५० बेड क्षमतालाई वृद्धि गरी कोभिड उपचारका लागि ३०० बेड बनाइएको छ। अक्सिजन प्लान्ट निर्माण गरिएको छ। एचडीयू र आईसीयूमा रहेका बिरामीका आफन्तलाई दैनिक काउन्सिलिङ गरिन्छ। १८ जना विशेषज्ञ चिकित्सक सहितको स्वास्थ्यकर्मीहरूद्वारा डेडिकेटेट रुपमा ५ दिनसम्म उपचारमा संलग्न रहने व्यवस्था मिलाइएको छ। सर्वसाधारणलाई प्रहरीले झण्डै तीन लाख मास्क निःशुल्क वितरण गरेको प्रवक्ता कुँवरले जानकारी दिए। निषेधाज्ञा उल्लंघन गर्नेहरूलाई कारबाही गर्दै ३३ लाखभन्दा बढी राजस्व संकलन गरिएको छ। औषधिजन्य सामग्रीमा कालोबजारी गर्ने, नक्कली सेनिटाइजर बनाउने र बिक्री गर्नेलगायत अपराधजन्य कार्यमा संलग्नहरूलाई पक्राउसमेत गरिएको छ, उनले भने।"
व्यापार घाटा चुलियो,"काठमाडौं : विश्वव्यापीरूपमा फैलिएको कोभिड१९ का कारण आर्थिक गतिविधि ठप्प हुँदा आयात बढेको छ। चैत्रको तुलनामा वैशाखमा झन्डै दोब्बर आयात भएको छ। नेपाल राष्ट्र बैंकका अनुसार आर्थिक वर्ष २०७७०७८ को १० महिनामा नेपालको व्यापारघाटा २१५ प्रतिशतले वृद्धि भई ११ खर्ब ४५ अर्ब ६३ करोड पुगेको छ। चैत्र महिनासम्म व्यापारघाटा १२५ प्रतिशतले बढेर १० खर्ब १६ अर्ब ६३ करोड पुगेको थियो। दोस्रो भेरियन्टको रूपमा कोभिड देखा परेपछि वैशाख १६ गतेदेखि काठमाडौंलगायत देशभर नै निषेधाज्ञा लगाइएको छ। यस क्रममा उत्पादन घटेका कारण निर्यात घट्नुका साथै आयात भने उकालो लागिरहेको छ। अघिल्लो वर्षको वैशाखमा व्यापार घाटा १४२ प्रतिशतले घटेको थियो। अघिल्लो वर्षको सोही अवधिमा निर्यात आयात अनुपात ८० प्रतिशत रहेकोमा समीक्षा अवधिमा यो अनुपात ८६ प्रतिशत पुगेको छ। वैशाखसम्म कुल आयात २२३ प्रतिशतले वृद्धि भई १२ खर्ब ५४ अर्ब ११ करोड पुगेको छ। चैतसम्म १३१ प्रतिशतले बढेर ११ खर्ब ११ अर्ब ४० करोड रुपैयाँ पुगेको थियो। वैशाखसम्म कुल वस्तुको निर्यात ३२२ प्रतिशतले वृद्धि भई १ खर्ब ८ अर्ब ४८ करोडको निर्यात भएको छ। चैत्रसम्म निर्यात ९४ अर्ब ७७ करोड रुपैयाँको थियो। आयातको हिस्सा धेरै भारतसँग निर्भर छ। भारतबाट २९८ प्रतिशत, चीनबाट १७२ प्रतिशत र अन्य मुलुकबाट ६३ प्रतिशतले आयातमा वृद्धि भएको छ। यातायातका साधन तथा पार्टपुर्जा, कच्चा सोयबिन तेल, एमएस बिलेट, चामल, दूरसञ्चारका उपकरण तथा पाटपुर्जालगायतका वस्तुको आयात बढेको छ। हवाईजहाजका पार्टपुर्जा, पेट्रोलियम पदार्थ, कच्चा पाम तेल, भिडियो, टेलिभिजन तथा पार्टपुर्जालगायतका वस्तुको आयात घटेको छ। सोयबिन तेल, अलैंची, जुटका सामान, धागो (पोलिस्टर तथा अन्य), पश्मिनालगायतका वस्तुको निर्यात बढेको छ। पाम तेल, दाल, जस्तापाता, तार, चोकरलगायतको निर्यात घटेको छ। निर्याततर्फ भारतमा ३५८ प्रतिशत वृद्धि भएको छ भने चीनमा १८४ प्रतिशतले कमी आएको छ। चीनसँगको पछिल्लो एक वर्षयता व्यापार ठप्प प्रायः छ। देशमा उत्पादन घट्दै गएपछि आयात गर्नुपर्दा चालू खाता घाटा बढ्न थालेको छ। शोधनान्तर बचत पनि क्रमशः खुम्चिन थालेको छ। वैशाखसम्म चालू खाता घाटा २ खर्ब ७७ अर्ब ८ करोड रुपैयाँ पुगेको छ। अघिल्लो वर्षको सोही अवधिमा चालू खाता ९६ अर्ब १८ करोडले घाटामा थियो। अमेरिकी डलरमा अघिल्लो वर्षको सोही अवधिमा ८६ करोड ५९ लाख रहेकोमा समीक्षा अवधिमा २ अर्ब ११ करोडले घाटामा छ। शोधान्तर बचत ७ अर्ब ७५ करोडले बचतमा छ। अघिल्लो वर्ष सोही अवधिमा शोधान्तर स्थिति १ खर्ब २० अर्ब ९० करोडले बचत थियो। विदेशी मुद्राको सञ्चिति पनि क्रमशः घट्न थालेको छ। असार मसान्तसम्म १४ खर्ब १ अर्ब ८४ करोड सञ्चिति रहेकोमा वैशाखसम्म १३ खर्ब ९० अर्ब ८४ करोड छ। वैशाखसम्म वार्षिक विन्दुगत उपभोक्ता मुद्रास्फीति ३६५ प्रतिशत छ। अघिल्लो वर्षको सोही महिनामा ८८३ प्रतिशत थियो। खाद्य तथा पेय पदार्थ समूहको मुद्रास्फीति ४७२ र गैरखाद्य तथा सेवासमूहको मुद्रास्फीति २८१ प्रतिशत छ। राष्ट्र बैंकका अनुसार घिउ तथा तेलको २८२०, माछा तथा मासुको १७१२, गैर मदिराजन्य पेयपदार्थको ९८५ र सूर्तीजन्य पदार्थ उपसमूहको ९८४ प्रतिशत मूल्यवृद्धि भएको छ। सरकारले वैशाख मसान्तसम्म ८ खर्ब २४ अर्ब ८१ करोड खर्च गरेको छ। यस्तो खर्च चैत्रसम्म ६ खर्ब ९० अर्ब २८ करोड भएको थियो। चालू खर्च ६ खर्ब ३० अर्ब २० करोड, पुँजीगत तर्फ १ खर्ब २५ अर्ब ८८ करोड र वित्तीय व्यवस्था अन्तर्गतको खर्च ६८ अर्ब ७२ करोड खर्च गरेको छ। सरकारले वैशाखसम्म ७ खर्ब ३१ अर्ब राजस्व परिचालन गरेको छ। चैत्रसम्म सरकारले ६ खर्ब ८३ अर्ब ८७ करोड राजस्व परिचालन गरेको थियो। समीक्षा अवधिमा बैंक तथा वित्तीय संस्थाहरूमा रहेको निक्षेप १४३ प्रतिशतले बढेको छ। अघिल्लो वर्षको सोही अवधिमा यस्तो निक्षेप ११ प्रतिशतले बढेको थियो। वार्षिक विन्दुगत आधारमा वैशाख मसान्तसम्ममा बैंक तथा वित्तीय संस्थाहरूमा रहेको निक्षेप २२२ प्रतिशतले बढेको छ। समीक्षा अवधिमा बैंक तथा वित्तीय संस्थाहरूबाट निजी क्षेत्रतर्फ प्रवाहित कर्जा २३८ प्रतिशतले बढेको छ। अघिल्लो वर्षको सोही अवधिमा यस्तो कर्जा १११ प्रतिशतले बढेको थियो। वार्षिक विन्दुगत आधारमा वैशाखमा बैंक तथा वित्तीय संस्थाबाट निजी क्षेत्रतर्फ प्रवाहित कर्जा २४८ प्रतिशतले बढेको छ। आर्थिक वर्षको १० महिनामा १० अर्ब ३७ करोड तरलता प्रवाह गरिएको छ। राष्ट्र बैंकले सहुलियत दरमा प्रदान गर्दै आएको पुनर्कर्जा वैशाखसम्म १ खर्ब २८ अर्ब ४४ करोड कर्जा प्रवाह भएको छ। यसबाहेक २० अर्ब स्वीकृति भई लगानीको क्रममा रहेको राष्ट्र बैंकले जनाएको छ। त्यस्तै सहुलियतपूर्ण कर्जाअन्तर्गत ९५ हजार ८ सय ६ जनालाई १ खर्ब ४९ अर्ब ७६ करोड लगानी भएको छ। चैतसम्म ८९ हजार ८ सय ७९ जना ऋणीलाई १ खर्ब ४२ अर्ब २ करोड ऋणी लगानी भएको थियो। कोभिडले वैदेशिक रोजगार प्रभावित भए पनि रेमिट्यान्स बढेको छ। राष्ट्र बैंकका अनुसार समीक्षा अवधि (वैशाख) मा १९२ प्रतिशतले वृद्धि भई ८ खर्ब ९ अर्ब ८९ करोड रेमिट्यान्स भित्रिएको छ। चैत्रमा १६५ प्रतिशतले वृद्धि भई ७ खर्ब २९ अर्ब २ करोड रुपैयाँ रेमिटेन्स भित्रिएको थियो। अघिल्लो वर्षको सोही अवधिमा विप्रेषण आप्रवाह ६३ प्रतिशतले घटेको थियो। अमेरिकी डलरमा विप्रेषण आप्रवाह १६१ प्रतिशतले वृद्धि भई ६ अर्ब ८७ करोड पुगेको छ। अघिल्लो वर्ष यस्तो आप्रवाह ७६ प्रतिशतले घटेको थियो। पछिल्लो समयमा वैदेशिक रोजगारीमा जाने क्रम ६०३ प्रतिशतले घटेको छ। वैदेशिक रोजगार विभागले संस्थागत (म्यानपावर), व्यक्तिगत, नयाँ र वैधानिकरण (पहिला स्वीकृति नलिएर गएका र पछि दोस्रो पटक जाँदा दिइने स्वीकृति) अन्तिम स्वीकृति दिन्छ। अघिल्लो वर्षको सोही अवधिमा यस्तो संख्या २७ प्रतिशतले घटेको थियो। राष्ट्र बैंकका अनुसार वैदेशिक रोजगारीका लागि पुनः श्रम स्वीकृति लिने नेपालीको संख्या समीक्षा अवधिमा ४९ प्रतिशतले घटेको छ। अघिल्लो वर्षको सोही अवधिमा यस्तो संख्या २४ प्रतिशतले घटेको थियो। कोरोनाका कारण पछिल्लो समयमा विदेशबाट फर्केका फेरि वैदेशिक रोजगारीमा जानेको संख्या कम हुँदै गएको छ। पछिल्लो एक वर्षमा कोरोनाका कारण रोजगारी गुमाएर वैदेशिक रोजगारीबाट ४ लाख ६३ हजार उद्धार गरी फर्किएका छन्। तर उक्त अवधिमा १ लाख श्रमिकमात्रै वैदेशिक रोजगारीमा गएका छन्।"
बजेट तयारी गर्दै स्थानीय तह,"दाङ : जिल्लाका स्थानीय तह बजेट निर्माणमा जुटेका छन्। दुई उपमहानगरपालिका, एक नगरपालिका र सात गाउँपालिका बजेटको तयारीमा जुटेका हुन्। स्थानीय तहहरू पालिकास्तरीय नीति निर्माण, योजना तर्जुमा, पूर्व योजना तथा बजेटको समीक्षा, उपलब्धिलगायतका विषयमा छलफल एवं खाका तयार पार्ने काममा व्यस्त रहेका छन्। आर्थिक वर्ष २०७७७८ मा ल्याइएका नीति तथा कार्यक्रम र बजेटको उपलब्धि, कार्यान्वयन, सकारात्मक पक्ष र कमजोरी पक्षलाई पहिचान गर्नका लागि समीक्षा भइरहेको तुलसीपुर उपमहानगरपालिकाका प्रमुख प्रशासकीय अधिकृत भाष्करराज गौतमले बताए। उपमहानगरपालिकाले एक सातादेखि नीति तथा योजना तर्जुमा गरिरहेको उनले जानकारी दिए। वडास्तरमा योजना छनोट तथा सुझाव संकलन गरी त्यसैका आधारमा बजेट विनियोजन हुने उनले बताए। बहुवर्षीय योजनालाई प्राथमिकता दिएर अधुरा आयोजना पूरा गर्ने स्थानीय तहको तयारी छ। तुलसीपुर उपमहानगरपालिकाले नीति निर्माण तथा योजना तर्जुमाका लागि योजना बैँक स्थापना गरेको छ। उक्त योजना बैंकमार्फत पनि योजनाहरू छनोट गरिने प्रमुख प्रशासकीय अधिकृत गौतमले बताए। विषयगत समितिहरूसँग छलफल गरेर कुन योजनालाई कसरी परिचालन गर्ने, कति प्राथमिकता दिने भन्ने विषयमा छलफल भइरहेको उनको भनाइ छ। हामीले वडाहरूलाई योजना छनोट र सुझाव संकलन गर्न पत्राचार गरिसकेका छौँ, उनले भने, सबै वडाहरूबाट सुझावसहितको योजनाको खाका आयो भने छलफल गरेर सोहीअनुसार बजेट ल्याउने छौँ, अहिले सुरुआत मात्रै भएको छ। पूल निर्माण, पक्की नाला निर्माण, काठेपुल, ह्युम पाइप निर्माणलगायतका योजनाहरूलाई प्राथमिकतामा राख्ने तयारी तुल्सीपुरको छ। माध्यमिक तहको विद्यालय सञ्चालनका लागि कम्तीमा पाँचजना शिक्षकको सुनिश्चितता गर्ने, तलब वृद्धि गर्ने, छात्रवृत्ति उपलब्ध गराउने, घरमै पढ्न सक्ने गरी पुस्तक प्रकाशन गर्ने, शिक्षक आपूर्तिका विषयलाई प्राथमिकतामा राखेर नीति तथा कार्यक्रम ल्याउने तयारी भइरहेको उनले जानकारी दिए। घोराही उपमहानगरपालिकाले नीति तथा योजना निर्माणको तयारी थालेको छ। उपमहानगरले योजना छनोट तथा सुझाव संकलनका लागि महाशाखालाई पत्राचार गरिसकेको प्रमुख प्रशासकीय अधिकृत ऋषिराम केसीले बताए। महाशाखाबाट आएका योजनाहरू विषयगत समितिसँग छलफल गरेर योजना तर्जुमा तथा बजेटको तयारी गरिने उनले बताए। कोरोना महामारी अझै पनि नियन्त्रणमा नआएकाले सामाजिक विकास शाखा र पूर्वाधार विकासका योजनाहरू प्राथमिकतामा राखिने उनको भनाइ छ। बबई गाउँपालिकाले वार्षिक योजना र लक्षित वर्गले लाभ लिन सक्ने गरी नीति तथा कार्यक्रमसहितको बजेट ल्याउने तयारी गरेको प्रमुख प्रशासकीय अधिकृत भीष्मकुमार मल्लले बताए। राजपुर गाउँपालिकाले आगामी वर्षको बजेटको तयारीका लागि पहिलो चरणको बैठक बसिसकेको जनाएको छ। कोभिड महामारीको त्रासका कारण कर्मचारीहरू कार्यालयसम्म आउने वातावरण नभएकाले बजेट तथा योजना तर्जुमाको तयारी केही ढिला भएको प्रमुख प्रशासकीय अधिकृत रामप्रसाद खनालले बताए। शान्तिनगर गाउँपालिकाले पनि वडाहरूलाई योजनाको खाका तयार गर्नका लागि पत्राचार गरेको छ। वडाबाट आएका योजनाहरूको स्रोत अनुमान गरी प्राथमिकताका आधारमा बजेट तय गरिने पालिकाका प्रमुख प्रशासकीय अधिकृत रेवन्तबहादुर डाँगीले बताए।"
मेरी संगिनी एप,"काठमाडौं : नेपाल सीआरएस कम्पनीले परिवार योजना सम्बन्धी मेरी संगिनी नामक मोबाइल एप सुरु गरेको छ। अस्थायी र छोटो अवधिका परिवार योजनाका साधनहरूको बारे बिस्तृत जानकारी दिने उद्देश्यले मेरी संगिनी मोबाइल एप सुरु गरिएको हो। मेरी संगिनीबाट प्रदान गरिएको अस्थायी तथा छोटो अवधिका परिवार योजनाका साधनहरूसम्बन्धी तथा सो साधनको प्रयोगबाट पर्न जाने असरबारे जानकारी हुने छ। एपमा आफू नजिकैको अस्थायी तथा छोटो अवधिका परिवार योजनाका साधन उपलब्ध गराउने, औषधि पसल, क्लिनिक र संगिनी सेवा केन्द्रको ठेगाना र नक्सा पनि उपलब्ध हुनेछ। परिवार कल्याण महाशाखाका निर्देशक डातारानाथ पोख्रेलले परिवार योजनाका साधनहरूको पहुँच बढाउनका निम्ति मोबाइल प्रविधिको भूमिका अत्यन्त महŒवपूर्ण रहेको बताए।"
रोकिएन जसपामा कारबाहीको श्रृंखला,"काठमाडौं : जनता समाजवादी पार्टी ( जसपा)को कारबाहीलाई निर्वाचन आयोगले वैधता नदिए पनि बाबुरामउपेन्द्र पक्षले केपी शर्मा ओली नेतृत्वको सरकारमा सहभागी थप ९ जना नेतालाई स्पष्टीकरण सोधेको छ। महन्थराजेन्द्र पक्षका राजकिशोर यादव, अनिलकुमार झा, शरदसिंह भण्डारी, चन्दा चौधरी, उमाशंकर अरगरिया, एकबाल मियाँ, विमल श्रीवास्तव , चन्द्रकान्त चौधरी र रेणुका गुरूङलाई बाबुराम उपेन्द्र पक्षले सात दिने स्पष्टिकरण सोधेको हो। बाबुरामउपेन्द्र पक्षका नेता मो इस्तियाक राईले पार्टीको निर्णय विपरित मन्त्री बनेका ९ जनालाई स्पष्टिकरण सोधिएको पुष्टि गरेका छन्। ओली सरकारमा उपप्रधानमन्त्री राजेन्द्र महतो नेतृत्वमा नौ मन्त्री र दुई राज्यमन्त्री बनेका छन्। ती नेताहरूको काम कारबाही र क्रियाकलाप जसपाको नीति एवं पार्टीको विधान विपरित भएको भन्दै उनीहरूलाई स्पष्टिकरण सोधिएको छ। केन्द्रीय कार्यकारिणी समितको जेठ ८ को निर्णय अनुसार ओली सरकारमा सामेल भएमा पार्टीबाट स्वतः निस्काशन हुने निर्णय बमोजिम कारबाही गरिएको स्पष्टिकरण पत्रमा उल्लेख छ। तपाईंले राजनीतिक दल सम्बन्धी ऐन, २०७३, पार्टीको अन्तरिम विधान विपरित कार्य गर्नु भएकोले यो पत्र प्राप्त भएको सात दिनभित्र चित्तबुझ्दो स्पष्टिकरण दिनु हुनु अनुरोध छ, स्पष्टिकरण पत्रमा उल्लेख छ। चार बुँदे स्पष्टिकरणमा प्रधानमन्त्री ओलीको संसद विघटन गर्ने अलोकतान्त्रिक, असंवैधानिक र प्रतिगमनकारी कदमलाई पार्टी निर्णय र नीति विपरित किन साथ दिएको भन्दै प्रश्न गरिएको छ। कार्यकारिणी समितिको निर्णय अवज्ञा गरी सरकारमा पार्टी निर्णय विपरित किन सामेल भएको ? स्पष्टिकरणमा सोधिएको छ। पार्टीको अन्तरिम विधान बमोजिम संसदीय दलको विधान नबनिसकेको अवस्थामा राजेन्द्र महतोलाई किन र कुन आधारमा दलको नेताको रूपमा हस्ताक्षर गरी स्वीकार गर्नु भएको भन्दै प्रश्न पनि सोधिएको छ। यो पत्रको म्यादभित्र चित्त बुभ्दो र सन्तोषजनक जवाफ प्राप्त नभएमा निस्कासन गर्नेसम्मको चेतावनी दिइएको छ।"
हेमन्तको असफल मायालु,"काठमाडौं : गायक हेमन्त शर्माले नयाँ गीत बजारमा ल्याएका छन्। गायक शर्माले नेपाली सांगीतिक बजारमा ए मेरी असफल मायालु ल्याएका हुन्। उनले सो गीत सोमबार आफ्नो युट्युब च्यानलमा सार्वजनिक गरेका हुन्। कोरोना भाइरसको महामारीको समयमा स्रोतालाई लक्षित गरेर गीत तयार पारिएको शर्माले जानकारी दिए। उनका अनुसार प्रेममा असफल हुनेहरूको भावलाई गीतमा समेटिएको छ। गायक शर्माले आफ्नै शब्द र संगीतमा गीत तयार पारेका हुन्। गीतमा कृष्ण बिकले संगीत संयोजन गरेका छन्। गीतमा गायक शर्मासँगै गायिका एलिना चौहानको पनि स्वर रहेको छ। गीतले स्रोतादर्शकको माया पाउने विश्वास उनले गरेका छन्। कोरोना महामारी र लकडाउनका समयमा घरैमा बसिरहनु भएका स्रोतादर्शकलाई लक्षित गरी गीत तयार पारेको हुँ शर्माले भने, सबैको माया पाउँछु भन्ने विश्वास छ।"
पर्यटकीय गन्तव्य बन्दै रोल्पा,"रोल्पा : प्राकृतिक, सांस्कृतिक र धार्मिक क्षेत्रले मात्र नभई ऐतिहासिक क्षेत्रले चिनिएको रोल्पा पर्यटन केन्द्रको रूपमा विकास हुन थालेको छ। १० वर्षे सशस्त्र द्वन्द्वको उद्गमस्थलको रूपमा चिनिएको रोल्पा युद्ध पर्यटनको रूपमा पनि विकास गर्न स्थानीय तह लागिपरेका छन्। रोल्पाका अधिकांश क्षेत्र युद्धसँग जोडिएका छन्। ती क्षेत्रलाई युद्ध पर्यटनको रूपमा अघि बढाउन स्थानीय तहले पूर्वाधार निर्माण अघि बढाएका छन्। युद्धका समयमा ख्याति कमाएको रोल्पा प्राकृतिक सुन्दरताले पनि जो कोहीलाई मोहित बनाउँछ। सरकारले घोषणा गरेको सय गन्तव्यस्थलमध्ये जलजला रोल्पामा पर्छ। सय गन्तव्यमा पर्न नसके पनि यहाँका अधिकांश स्थान धार्मिक, सांस्कृतिक तथा प्राकृतिक रूपमा आकर्षक छन्। नेकपा माओवादीले २०५२ फागुन १ गते होलेरीस्थित प्रहरी चौकीमा आक्रमण गरी सशस्त्र विद्रोह सुरु गरेकोे थियो। रोल्पाका विभिन्न स्थानमध्ये भावाङ पनि ऐतिहासिक स्थलका रूपमा स्थापित छ। माओवादीले तत्कालीन समयमा भावाङबाटै जनसरकार घोषणा गरेको थियो। घर्तीगाउँ, भावाङको घामतारा युद्धसँग जोडिएका पर्यटनको केन्द्रविन्दु हुन्। दोहोरो भिडन्तमा भावाङमा कैयौं मानिसको ज्यान जाने गरी सामूहिक हत्याकाण्ड भएको थियो। २०५७ सालमा माओवादी समर्थित ११ जना कलाकारलाई सेनाले हत्या गरेको थियो। माडी गाउँपालिकाले वडा नम्बर ५ को पुलावाङ र माडी ६ को बराह ताल युद्ध पर्यटनको रूपमा अघि बढाइएको छ। सम्भावित ठाउँ खोजेर आगामी दिनमा पनि युद्ध पर्यटन बनाउन सकिने माडी गाउँपालिकाका अध्यक्ष नन्दबहादुर पुन बताउँछन्। भावाङसँग जोडिएको परिवर्तन गाउँपालिकामा प्रचण्ड बसेको घरलाई युद्ध पर्यटन केन्द्र घोषणा गरिएको छ। यसका साथै राल्बाङ मन्दिर पछिल्लो समयमा प्रख्यात बन्दै गएको छ। भावाङलाई पर्यटन केन्दको रूपमा विकास गर्न यहाँका युवाहरूले सक्रियता देखाएका छन्। सिद्धपुजे परोपकारी समाज सेवा भाबाङका अध्यक्ष तारानाथ केसीले युद्ध पर्यटनमात्र नभई धार्मिक र प्राकृतिक पर्यटनलाई पनि सँगसँगै लैजान सके रोल्पा पर्यटनको केन्द्र बन्न सक्ने बताए। सिद्धपुजेले भावाङलाई रोल्पाको पर्यटनको केन्द्रविन्दुका रूपमा स्थापित गर्न लागिपरेको छ। युवाको सक्रियतामा स्थानीयले आर्थिक संकलन गरी पर्यटकीय गन्तव्यको रूपमा विकास गर्न थालेका हुन्। मन्दिर निर्माण तथा मर्मत, पहिरोबाट जोगाउन ग्लालिङ, तारबार, भावाङचौरदेखि मन्दिरसम्म र मन्दिरदेखि कैलाश पर्वतसम्म जाने सिँढी बनाउने योजना रहेको अध्यक्ष केसीले बताए। परापूर्वकालदेखि भएको पोखरी सुकिसकेले पोखरी निर्माण गर्ने र मन्दिर क्षेत्रभित्र पुस्तकालय निर्माण गरी रोल्पाको पर्यटन तथा हिन्दु धर्मशास्त्रको बारेमा अध्ययन गर्ने व्यवस्था गर्न लागिएको अध्यक्ष केसीले बताए । पर्वतबाट सिस्ने हिमाल, रुकुम र सल्यानका केही भाग, जिल्लाकै परिवर्तन गाउँपालिका, माडी, रोल्पा नगरपालिकाका केही भाग र गंगादेव गाउँपालिकाका केही स्थान दृश्यावलोकन गर्न सकिन्छ। कार्तिक पूर्णिमाको दिन भाबाङमा मेला लाग्छ। सो दिन सिद्ध र शिव भगवान्को पूजा गर्ने परम्परा छ। एक वर्ष बिराएर बोका र सारा काट्ने चलन भए पनि मेला भने हरेक वर्ष लाग्छ। मन्दिरमा बलि नदिए पनि सामान्य पूजा हरेक वर्ष गरिन्छ। मेला लाग्ने चौरमा गणेशको मन्दिर बनाउने योजना पनि छ। भावाङ, बाछे, दबाङ, हिउबाङलगायतका तीन सयभन्दा बढी स्थानीय मिलेर सारा र बोका काट्छन्। जसलाई मिरो हान्ने भनिन्छ। व्यक्तिगत रूपमा बोका काट्ने चलन पनि छ। रोल्पाका बुद्धिजीवी गिरीराज उपाध्यायले सबै स्थानमा विदेशी पर्यटक भिœयाउन नसकिए पनि आन्तरिक पर्यटनमा जोड दिन सके रोल्पाले पर्यटनमा फड्को मार्न सक्ने बताउँछन्। रोल्पा पर्यटनको अथाह सम्भावना छ भन्छन्, पूर्वाधार र संरचना निर्माण गरी हरहिसाबले रोल्पालाई पर्यटनको केन्द्र बनाउन सकिन्छ। केही वर्षअघि रोल्पा, रुकुमलगायत युद्ध भूमिलाई समेटेर ट्रेकिङ रुटको घोषणा गरिएको थियो।"

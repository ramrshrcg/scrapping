शीर्षक,विवरण
कोरोना उपचारमा प्लाज्मा थेरापी,"कोरोना भाइरस संक्रमणबाट हुने दैनिक मृत्युदर २ सय हाराहारी छ। रोग प्रतिरोधात्मक क्षमता उच्च मानिने चलायमान उमेर समूहकै व्यक्तिको मृत्यु बढी देखिएको छ। यति मात्रै होइन, विज्ञहरू आगामी दुई सातासम्म संक्रमणसँगै ज्यान गुमाउनेको संख्या वृद्धि हुने आँकलन गर्छन्। कोरोना फैलिने दरमा भियतनामपछि नेपाल दोस्रो स्थानमा छ। काठमाडौं विश्वविद्यालयको एक अध्ययनले नेपालमा १० जना संक्रमितले १६ जनालाई रोग सार्ने गरेको देखाएको छ। यस्तै, दैनिक संक्रमणबाट मृत्युको संख्या प्रति १० लाख जनसंख्यामा झन्डै ३३ छ। संक्रमित हुने र ज्यान गुमाउनेमा २० देखि ३९ वर्ष उमेर समूहका धेरै छन्। कामकाज बढी गर्नुपर्ने ३० देखि ३९ वर्ष समूहका बढी प्रभावित छन्। त्यसपछि २० देखि २९ वर्ष उमेरका व्यक्तिले ज्यान गुमाइरहेको देखिएको छ। स्वास्थ्य मन्त्रालयका पछिल्लो तथ्यांक अनुसार कोरोनाबाट मृत्यु हुनेको संख्या ४ हजार ८ सय ५६ पुगेको छ। देशभर १ लाख ९ हजार ७ सय ४० सक्रिय संक्रमित छन्। दोस्रो लहरमा देखिएको यूके भेरियन्ट र डबल म्युटेन्ट भेरियन्टले बिरामीलाई छिट्टै जटिल अवस्थामा पुर्याउने गरेको छ। पहिलो लहरमा देखिएको कोरोनाको भेरियन्टभन्दा दोस्रो लहरको भेरियन्टले बिरामीलाई ४० देखि ६० प्रतिशत बढी सिकिस्त गराउने देखिएको छ। एकातिर कामकाजी उमेरका युवावर्गहरू संक्रमित भएर अस्पतालका शैयाका लागि भौतारिनु पर्ने भएको छ भने अर्कातिर अस्पतालमा भर्ना भएपछि अक्सिजन र प्लाज्माका लागि उनका आफन्तहरू छट्पट्टिनु परेको छ। संक्रमित भई उपचारका लागि अस्पताल भर्ना गरिएको बिरामीका आफन्तले प्लाज्मा थेरापीका लागि रगत संकलन गरिदिन हारगुहार गरिरहेका छन्। सामाजिक सञ्जालमा चिकित्सककै सल्लाहबमोजिम प्लाज्माको खोजी गर्नेहरूको संख्या बढ्दै गएको र विभिन्न संघसंस्थाहरूले समेत प्लाज्मा खोज्ने टिम बनाइरहेको देखिएको छ। विश्व स्वास्थ्य संगठन र नेपाल सरकारको आधिकारिक निकायले समेत प्लाज्मा थेरापी कोभिड१९ संक्रमितका लागि सिफारिस गरेको छैन भनेर नेपाल मेडिकल काउन्सिलले वैशाख २९ गते कन्भल्सेन्ट प्लाज्मा थेरापी कोभिड१९ संक्रमित भई अस्पताल भर्ना भएका बिरामीलाई सिफारिस गर्नुपदैन भनी अपिलसमेत जारी गरेको छ। कन्भल्सेन्ट प्लाज्मा थेरापी नयाँ उपचार पद्धति पक्कै होइन। सन् १८९० मा ईमिल एडोल्फ बेहरिङ र किसाटोले रोग लागिसकेर निको भएका व्यक्तिहरूमा सो रोगविरुद्ध लड्न सक्ने एन्टिबडी बनेको हुन्छ। सो एन्टिबडी भएको प्लाज्मा अरूको उपचारका सहयोगी तथा रोगविरुद्ध लड्न प्यासिभ इम्युनिटी दिन्छ भनेर सेरम थेरापी को प्रयोग गरेका थिए। ईमिलले डिप्थेरियाका लागि यस सफलताका कारण सन् १९०१ मा नोवेल पुरस्कारले सम्मानित भएका थिए। यसैका सिद्धान्तका आधारमा धेरै किसिमका ब्याक्टेरिया र भाइरसजन्य रोगहरूको खोपको विकास तथा उपचार अहिले पनि सम्भव भइरहेको देखिन्छ। कोभिड १९ को उपचारमा अहिले पनि धेरै अध्ययन हुने क्रममा छ र अहिलेसम्म पनि यसको सफल तथा प्रभावकारी उपचार पद्धति स्थापित भइसकेको छैन। कोभिड १९ को उपचारमा पनि कन्भल्सेन्ट प्लाज्मा थेरापी चीनबाट नै सुरु गरेको देखिन्छ। प्रारम्भिक चरणमा केही सिकिस्त बिमारीको उपचारमा प्रयोग गरिएको प्लाज्मा थेरापीले सकारात्मक परिणाम दिएको देखिएको थियो। १० जुलाई २०२० सम्ममा गरिएको सातवटा अध्ययनहरूको कुल ५ हजार ४ सय ४४ जना कोभिड १९ संक्रमित बिमारीहरूको उपचारलाई डा पुनित खन्ना र उनका साथीहरूले गरेका विश्लेषणले कन्भल्सेन्ट प्लाज्मा थेरापीले संक्रमितहरूको स्वास्थ्यमा सुधार गरेको, भाइरसको भार घटाएको र मृत्युदरमा कमी ल्याएको जर्नल अफ मेडिकल भाइरोलोजी मा प्रकाशन गरेको छ। यद्यपि सो विश्लेषणमा संक्रमितको स्वास्थ्य सुधार र मृत्यु दरमा कमी कन्भल्सेन्ट प्लाज्मा थेरापीले मात्रै भएको हो या यससँगै प्रयोग गरिएका अन्य उपचारले पनि हो भन्न सकिएको छैन। नेपालमा पनि कन्भल्सेन्ट प्लाज्मा थेरापीे प्रयोग राम्रै भएको हो। तर पछिल्ला अध्ययनहरूले यसको प्रयोग र सफलतामा प्रश्न खडा गर्न थालिएको छ। नेपालमा पनि कन्भल्सेन्ट प्लाज्मा थेरापीे प्रयोग राम्रै भएको हो। तर पछिल्ला अध्ययनहरूले यसको प्रयोग र सफलतामा प्रश्न खडा गर्न थालिएको छ। स्वास्थ्य क्षेत्रमा प्रसिद्ध जर्नल ल्यान्सेट को १४ मे २०२१ मा प्रकाशित कन्भल्सेन्ट प्लाजमा इन प्यासेन्ट एडमिटेट विथ कोभिड १९ (रिकोभरी) का अध्ययनले यसबारे धेरै तथ्य स्पष्ट गरेको छ। २८ मे २०२० देखि १५ जनवरी २०२१ सम्मको लामो समय र बेलायतको १७७ अस्पतालमा उपचार गरिएको १६ हजार २ सय ८७ मध्ये ७१ प्रतिशत संक्रमितहरूलाई अध्ययनमा २ समूह अर्थात्् प्लाज्मा प्रयोग गरेको समूह र प्रयोग नगरिएको कन्ट्रोल समूह गरी सहभागी गराइएकाले धेरै प्रभावकारी र विश्वासिलो अध्ययनका रूपमा लिइएको छ। यस अध्ययनले प्लाज्मा थेरापी प्रयोग गरिएको ५ हजार ७ सय ९५ संक्रमित मध्ये १ हजार ३ सय ९९ अर्थात्् २४ र त्यस्तै प्लाज्मा थेरापी नगरिएको ५ हजार ७ सय ६३ संक्रमितमध्ये १ हजार ४ सय ८ अर्थात् २४ प्रतिशतको मृत्यु २८ दिनभित्र भएको देखाएको छ। यसले प्लाज्मा थेरापी दिनु र नदिनुले मृत्युदरमा खासै फरक नहुने स्पष्ट गरेको छ। नेपालमा पनि कन्भल्सेन्ट प्लाज्मा थेरापीमा एक मत छैनन्। एकथरीका उपचारमा संलग्न चिकित्सकहरूले यसको आधिकारिता पुष्टि नगर्दै प्लाज्माको खोजीमा बिरामीका आफन्तलाई दबाब दिइरहेका छन् भने अर्काथरीका चिकित्सक यसको प्रभावकारिता छैन भन्ने पक्षमा छन्। कोशी अस्पतालका वरिष्ठ कन्सल्टेन्ट फिजिसियन एवं कोरोना संक्रमितको उपचारमा संलग्न डा दिपक सिग्देलले संक्रमितको मृत्युमा प्लाज्मा थेरापीले कुनै फरक नपारिरहेको तथा उनको यूनिटले यसलाई प्रेसक्राइभ नगर्ने गरेको बताउँछन्। विश्वले मान्यता नदिएको विषयलाई जबरजस्त स्थापित गर्ने शैलीमा विभिन्न संघसंस्थाले समेत प्लाज्मा खोज्ने टिम बनाइरहेकोप्रति चिन्ता व्यक्त गर्दै सिग्देलले बिरामीको एन्टीबडी कस्तो छ भनेर हामीसँग मापन गर्ने कुनै विधि छैन, प्लाज्मा थेरापीले फर्काउँछ भन्ने कुरा पनि यकिन छैन भनेर बताए। रोगको उपचार गर्ने हरेक चिकित्सकको आफ्नै शैली र आधारहरू हुन्छन्। सबै चिकित्सकले एउटै शैली र चिकित्सकीय प्रोटोकल अनुसार मात्रै उपचार गर्नुपर्छ भन्ने हुँदैन। तर हरेक उपचार पद्धतिको बलियो आधार र जवाफदेहिता हुनुपर्छ। विशेषगरी नयाँ स्वास्थ्य समस्याहरू अनि प्रभावकारी औषधिहरूको अभावमा विभिन्न तरिका अपनाउने र जसरी भए पनि सुधार गर्ने र मृत्यु रोक्ने प्रयासहरू गरिन्छ। यसै क्रममा कोभिड १९ संक्रमणमा रेम्डिसिभिर र प्लाज्मा थेरापी संसारभर आएको हो। तर पछिल्लो चरणमा यसमा कालाबजारी र अभावले एक किसिमको आतंक फैलिएको छ। महामारीको यस समयमा कोभिड १९ संक्रमण र यसका उपचारमा संलग्न चिकित्सकहरू, श्वासप्रश्वास रोगका विज्ञहरू, विशेषज्ञहरूको बिचमा कार्यगत एकता हुन आवश्यक छ। अहिलेको लकडाउन तथा निषेधज्ञामा बिमारीका आफन्तहरूलाई धेरैतिर भौतारिनु पर्दा धेरै समस्या हुने वास्तविकतालाई सबैले बुझ्न जरुरी छ। त्यसैले चिकित्सकहरू ज्ञान, अनुभव र दक्षताको उच्चतम उपयोग गर्दै उपचारका लागि एउटै प्रोटोकलको विकास गर्ने र सो प्रोटोकलअनुसार उपचार गर्न आवश्यक औषधीजन्य सामग्रीहरूको सहज आपूर्ति र व्यवस्थापनमा जोड दिनुपर्छ। सरकार, स्वास्थ्य मन्त्रालय र विज्ञहरू यसबारे स्पष्ट हुनुपर्छ। प्लाज्मा थेरापी आवश्यक ठहरिए, यसको मापदण्ड स्पष्ट पारेर कोभिड १९ को संक्रमणबाट निको भइसकेका योग्य व्यक्तिहरूको सूची तयार गरेर प्लाज्मा दानका लागि आह्वान गर्नुपर्छ।"
वर्चस्ववादी राजनीति र कोरोना दोस्रो लहर,"भारतीय प्रधानमन्त्री नरेन्द्र मोदी विलक्षण प्रतिभाकै राजनीतिज्ञ मानिन्छन्। आत्मविश्वासी चरित्र र परिस्थितिको मूल्यांकन गर्नसक्ने क्षमता उनको पहिचानमाथि जोडिने गरेको छ। विपक्षीहरूलाई धर्मनिर्वाह को भूमिकाभन्दा माथि उठ्न नदिएका कारण भारतको सबैभन्दा शक्तिशाली सरकार प्रमुख बन्ने अवसर उनलाई मिलिरहेको छ। पदारोहणका बेला अन्तर्राष्ट्रिय जगत्बाट समेत निकै ध्यान खिच्न सफलप्रतिभाशाली प्रधानमन्त्रीकोदुरदर्शी क्षमताप्रति पनिभारतीय जनता निकै आश्वस्त थिए।तर यतिबेला केही राज्यहरूकोविधानसभा निर्वाचन परिणाम र दोस्रो लहरको कोरोना संक्रमण दुवैका कारण उनको दुरदर्शिता कमजोर सावित भएको छ। यी दुवै स्थितिका सम्बन्धमा पूर्वआँकलन गर्न नसकेको आरोप उनी अहिले खेपिरहेका छन्। कोरोनाले गतवर्ष नै भारतमा गहिरो झट्का दिएकै थियो। त्योभन्दा रफ्तार र कारुणिक असर हाल देखिएको छ।कोरोनालाई कम आँकेर बेवास्ता गर्नुकै परिणाम भारतमा कोरोना दोस्रो लहर व्यापक बनेको विश्व स्वास्थ्य संगठनको टिप्पणी छ। देशभित्र पनि सोही अपजस उनले खेपिरहेका छन्। २०२० को अन्ततिर आइपुग्दा भारतमा पहिलो चरणको संक्रमण निकै घटिसकेको थियो। त्यसैलाई मोदी र उनको सरकारले भारत कोरोना संक्रमण सकिएर पूर्ववत् अवस्थामा फर्किएको रूपमा वुझे। संक्रमणबाट मृतकहरूको संख्या फेरि उकालो लाग्दै गर्दा केन्द्रिय स्वास्थ्यमन्त्रीले भारत कोरोना महामारीको अन्तिम चरणमा पुगेको वक्तव्य जारी गरे। त्यसैलाई बल पुर्याउँदै अन्तर्राष्ट्रिय मञ्चमै भारतले कोरोना भाइरसमाथि विजय हासिल गरेको घोषणा गर्न मोदी पछि परेनन्। स्वास्थ्य मापदण्डको कडिकडाउ यथावत्राख्न सरकारले जरुरत ठानेन। सरकारकै खुकुलो नीतिका कारण भारतीय जनता सार्वजनिक जमघट र कार्यक्रमहरूमा खुल्लमखुल्ला उपस्थित हुन थाले। खोप अभियान महत्वकासाथ सञ्चालित भएनन्। भारत हर्ड इम्युनिटी मा पुगेको दाबीसहित स्वास्थ्यको विषयलाई एकाएक पर सार्दै मोदी चुनावी अभियानमा एकचित्त हुनथाले।जनस्वाथ्यको सवालभन्दा चुनावी अभियान उनकालागि प्राथमिक बनिदियो। अप्रिलको मध्यसम्म पनि मोदीलाई लाखौं जनता सहभागी भएका आमसभाहरूमा भाषण गर्न भ्याइनभ्याइ थियो। जबकी भारतको स्वास्थ्य तथा परिवार कल्याण मन्त्रालयका अनुसार मार्चको मध्यतिर नै एकैदिन २५ हजारभन्दा बढी नयाँ संक्रमित थपिए भने एकैदिन १ सय ६७ ले ज्यान गुमाए।अप्रिलको आधाआधीमा आइपुग्दानयाँ लहरबाट दुई लाखभन्दा बढी भारतीय संक्रमित भइसकेका थिए। सोही समयमाभारतीयसहितविभिन्न देशबाट मानवसागरझैं उर्लने कुम्भमेला सनातनी पारामै सम्पन्न भइरहेको थियो। मेला भर्न पुग्नेहरूले संक्रमण फैलाउन झन् ठूलो भूमिका निर्वाह गरे तर त्यसले सरकारको ध्यान खिचेन। भारत विश्वकै ठूलो खोप निर्माता भएर पनि भारतीय सरकारले जनताकालागि पर्याप्त खोप अभियान सञ्चालन नगर्नु अर्को कमजोरी देखियो। देशभित्रै खोप अभियान सबै जनताको पहुँचमा पुर्याउनुको साटो अन्य देशमा खोप निर्यातको क्रमलाई मोदी सरकारले बढावा दिइरह्यो,जसको मुल्य भारतीय जनताले अहिले चुकाइरहेको टिप्पणी राष्ट्रियअन्तर्राष्ट्रिय स्वास्थ्यसम्वद्ध संस्थाहरूले जनाइरहेका छन्।एक अर्ब ३० करोडजनसंख्यामध्ये केवल २ प्रतिशतले मात्र पूर्ण खोप लगाएको स्थिति र रोग प्रसारको हिसाबले धेरै भूमिका खेल्ने युवावर्ग खोप प्राथमिकताबाट वञ्चित हुनुलाई यो अवस्थाको कारकतत्व मानिन्छ। गतवर्ष नै ठुलै क्षति पुर्याएको कोरोना महामारीका लहरहरू पुनः दोहोरिन सक्नेबारे सरकार आफैंलेअनुमान गर्न नसक्ने विषयथिएन। युरोप र अमेरिकामा फेरिएर दुःख दिएको भेरियन्टले यथेष्ठ पाठ पढाइसकेकै थियो। यसबाहेककोरोनाको दोस्रो लहर आउनसक्नेबारे जनस्वास्थ्यविद्हरूले सचेत गराउन छोडेका थिएनन्। गतवर्ष मार्च २० मा जम्मा ४ घण्टाअघि सूचना दिएरलकडाउन गरेको परिप्रेक्ष्यमाअहिलेको मार्चमा मृतकको संख्या बढ्न थाल्दा भारतको प्रदेश तथा राष्ट्रिय सरकार दुवैले स्थितिको गम्भीरता बुझेनन्। नेपालको अवस्था पनि योभन्दा फरक भएन र छैन पनि। पहिलो चरणको संक्रमणबाटनेपालमा ३ हजार ३६ जना संक्रमितहरूले ज्यान गुमाए। यो मुलुककोलागि अपुरणीय मानवीय क्षति हुँदाहुँदै पनि विश्वव्यापी क्षतिको तुलनामा हामी भाइरसबाट धेरै जोगिएकै अवस्था थियो। तर भारतमा दोस्रो लहरले राम्रै पकड जमाइसक्दा र नेपालसँग सीमा जोडिएका भारतीय राज्यहरूमासमेत संक्रमण तीव्र बिस्तार भइरहँदा नेपाल सरकारले सावधानी अपनाएन। सीमाबाट अनियन्त्रित नेपाली कामदारहरू भारतबाट बिनापरीक्षण छिरिरहेका थिए। चैत पहिलो साताबाटै नयाँ संक्रमित थपिए, संक्रमण फैलँदै गयो। बल्ल ६ वैशाखमा आएर २५ जनाभन्दा बढी भेला भए कारबाही हुने निर्णय मन्त्रिपरिषद्ले गर्यो। जबकि १ वैशाखमा उपत्यकामै २ सय ५४ संक्रमित देखिइसकेका थिए भने भेरी अस्पताल नेपालगञ्जका शैया दुईदिनभित्रै भरिएर उचित व्यवस्थापन गर्न अस्पताल प्रशासन असमर्थ भइसकेको थियो। तर सरकार भनेआफैंले गरेको निर्णय आफैंउल्लंघन गर्न उद्दत भइरह्यो।७ वैशाखमा प्रधानमन्त्री ओलीले नै मुर्तिपूजाको नाममा राजधानीमा असंख्य भीड जम्मा पारे। राममन्दिर स्थापनार्थ चितवनको माडीमा मानवसागर नै उतारियो। भक्तपुरको बिस्केटजात्रा तथा काठमाडांैंको सेतो मत्स्येन्द्रनाथको रथयात्रा पनि अथाह मानिस सहभागी हुँदै सम्पन्न भए। जनता नै नरहे जोरजबरजस्ती गर्दै हासिल गरेको राजनीतिक प्रभुत्वको औचित्य के रहन्छ ? यति सोच्नसमेत अहिले दलहरूले आवश्यक ठानेका छैनन्। कठिन परिस्थितिमा जवाफदेहिताबाट टाढा भाग्ने दलहरूलाई नागरिकले एक दिन अवश्यै सवक सिकाउने छन्। आखिर ढिलो या चाँडो सबै दलहरूले पुग्नु पर्ने त फेरि पनि नागरिककै शरणमा त हो। सबैलाई चेतना भया ! जतिसक्दो धेरै मान्छेहरू भेला गर्दै राजनीतिक कार्यक्रम गर्न कुनै पनि राजनीतिक दल पछि परेनन्। यी सवैको परिणाम दोस्रो लहर सुरु भएकोडेढ महिनामा नै मृतक र संक्रमित दुवैको संख्या तुलनात्मक रूपमा निक्कै बढेको मात्र होइन, स्वास्थ्यसम्बन्धी बहुआयमिक संकटसँगमुलुकजुधिरहेको छ। तर सत्तारुढदेखि सबै राजनीतिक दलहरू सत्ताकै खिचातानीमा अल्झिरहेका छन्। कुनै दलको ध्यान मुलुकवासीले खेपिरहेको कोरोना कहरतर्फ केन्द्रित हुन सकेको छैन। यदि हुन्थ्यो भने राजनीतिक मुद्दालाई पर सारेर नेताहरूकोरोनाविरुद्ध सर्वदलीय संयन्त्र बनाएर कोभिडविरुद्ध क्रियाशील रहन्थे। अस्पतालहरूमा देखिएको शैया, अक्सिजन र भेन्टिलेटर आदिको समस्या हल गर्नतिर लाग्थे। खोप आयातको चाँजोपाँजोमा मुखरित हुन्थे। आइसोलेसन केन्द्रहरूआवश्यकताअनुसार बनिरहेका हुन्थे अनि निषेधाज्ञाले अवरुद्ध भएको तल्लो तहका नागरिकहरूको जनजीविकाको यथोचित सम्बोधन भएको हुने थियो। तर कोरोनाले नागरिकलाई पुर्याइरहेको असरलाई नदेखेझैं गरेर दलका नेताहरूको ध्यान सत्ताकै खिचातानीमा एकोहोरिएको छ। नागरिकको शान्तिसुरक्षा, हकअधिकार तथा उन्नतिप्रगतिकालागि राज्यले अपनाउने शासन व्यवस्थासम्बन्धी नीतिलाई नै राजनीति भनिनुपर्ने हो। अचेलराजनीति भनेको दलहरूबीचचलिरहने वर्चस्वको लडाई मात्र हो भन्ने सत्य चरितार्थ भइरहेको छ। जहिले र जहाँ पनि जनहितभन्दा आफ्नै हैसियत र प्रभुत्व स्थापितकैलागि दलहरू संघर्षरत देखिन्छन्। अवस्था सामान्य हुँदाको कुरा बेग्लै तर अहिलेको कोरोना महामारी जसलाई समयमा नियन्त्रण गर्न नसके मुलुकले कुन हदको मानवीय र आर्थिक नोक्सानी झेल्नुपर्छ, त्यो सबै स्पष्ट भएको परिप्रेक्ष्यमा समेत सत्ताको झिनाझपटी भन्दा दलहरूको ध्यान अन्त नजानु त्यसैको परिणति हो। भारतीय प्रधानमन्त्रीमोदीले देशमा यथोचित खोप अभियान तीव्र पार्नुको सट्टा निर्यातमा बढी ध्यान दिनुको मूल कारणअन्तर्राष्ट्रिय जगत्मा मुलुककोवर्चस्व स्थापित गर्नकै लागि थियो भनेकोरोना दोस्रो लहरलाई अनदेखा गरेर चुनावी अभियानमा दत्तचित्त भइरहनुअन्य दलको तुलनामा मुलुकभित्रदलीय वर्चस्व जोगाइराख्नकैलागि थियो। नेपालमा पनि नागरिकका समस्याप्रति आँखा चिम्लेर आफ्नो साख जोगाउने खेलमा राजनीतिक दलहरू निसंकोच लीन भइरहेका छन्। संक्रमितहरू अस्पतालको शैया, अक्सिजन र भेन्टिलेटरलगायत अत्यावश्यक सेवाको अभावमा मृत्युवरण गरिरहेका छन् तर दलका नेताहरू भने कोही सत्तामा टिकिरहने र कोही जसरी भएपनि गलत्याउने रणनीति अपनाउन भएभरको ताकत लगाइरहेका छन्। नागरिकले अहिले बेहोरिरहेको कष्ट कुनैपनि दल र नेताहरूको प्राथमिक विषयवस्तु बन्न सकेको छैन। आखिर दलहरू किन यति अदुरदर्शी भइरहेका छन् ? के नागरिक बिनाको राजनीतिक वर्चस्वले तिनीहरूको राजनीतिक अभिष्ट पूरा हुन सक्छ ?जनता नै नरहे जोरजबरजस्ती गर्दैहासिल गरेको राजनीतिक प्रभुत्वको औचित्य के रहन्छ ? यति सोच्नसमेत अहिले दलहरूले आवश्यक ठानेका छैनन्। तर सत्य के हो भने कठिन परिस्थितिमा जवाफदेहिताबाट टाढा भाग्ने दलहरूलाई नागरिकले एकदिन अवश्यै सवक सिकाउने छन्, आखिर ढिलो या चाँडो सबै दलहरूले पुग्नु पर्ने त फेरि पनि नागरिककै शरणमा त हो। सबैलाई चेतना भया !"
स्थानीय निर्वाचनका चार वर्ष,"आगामी निर्वाचनबाट चयन हुने नेतृत्वले भने नागरिकको घरआँगनमै सिंहदरबारको सेवा प्रदान गर्न सकोस् स्थानीय निर्वाचन भएर संघीय संरचना अनुसार ७५३ सरकार बनेको पनि चार वर्ष पूरा भएको छ। गाउँगाउँमा सिंहदरबार पुगेका छन्। सिंहदरबार पाएपछि नागरिकले ठुलो आशा गरेका थिए। आफ्नै आँगनमा राज्यका सबै सेवासुविधाको आशा गरेका नागरिकका ती आशा पूरा भए ? वा नागरिकले आशालाई गाउँगाउँ पुगेका सिंहदबारले पूरा गरे त ? यो समीक्षाको विषय भएको छ। नियम कानुन नै बनाइ मनपरी काम गरे, अनावश्यक कार्यकर्ता भर्ती केन्द्र बनाए, भ्रष्टाचार अनियमितता मौलाएको र नागरिकको थाप्लोमा करको भारी हालिदिएको जस्ता धेरै आरोप स्थानीय सरकारहरूलाई लागेको छ। के सिंहदरबार पुगेपछि नागरिकको हितका काम नभएकै हो त ? कतिपय स्थानीय तहले उदाहरणीय काम पनि गरेका छन्। पूर्वाधार निर्माणमा धेरै परिवर्तन भएको छ। पहिलो लहरको कोरानाका कालमा स्थानीय तहको ठुलो भूमिका खेलेको भनेर प्रशंसा पनि भएको छ। दोस्रो लहरमा पहिलो जति काम गर्न नसकेको भए पनि नागरिकको थोरबहुत भरोसा अहिले स्थानीय सरकार नै भएको छ। कतिपय स्थानीय जनप्रतिनिधि ज्यान जोखिम राखेर भए पनि नागरिकको सेवा लागेका छन्। पहिलो प्रयोग भएका कारण पनि व्यवस्थापन र पूर्वाधार बनाउनमै धेरै समय खर्च गर्नु परेकाले स्थानीय सरकारले भनेजति काम गर्न सकेका छैनन्। कतिपयले कमाउने भाँडोसमेत बनाएका छन् स्थानीय तहलाई। पहिलो निर्वाचन भएकाले नागरिक चाहना र आशाअनुसार स्थानीय तहले काम देखाउन नसकेकै हुन्। स्थानीय सरकारको पहिलो अभ्यास भएकाले धेरै विकृति विसंगतिको अवस्था पनि आयो। भ्रष्टाचार र अनियमितता झांगियो। दुई दसकको लामो अन्तरालपछि स्थानीय तहको निर्वाचन २०७४ वैशाख ३१ देखि तीन चरण भएको थियो। २०५४ सालपछि लामो समय नेपालमा स्थानीय निर्वाचन हुन सकेको थिएन। तत्कालीन स्थानीय निकायको जिम्मा लामो समय कर्मचारी दिइयो। २०७४ को स्थानीय तहको निर्वाचनपछि त्यो सम्पूर्ण अधिकार जनप्रतिनिधि आयो। कर्मचारीबाट सम्पूर्ण अधिकार खोसिएर जनप्रतिनिधिको हातमा आएपछि बेमेल पैदा भयो। धेरै स्थानीय तहका कर्मचारी र जनप्रतिनिधिको टकरावको अवस्था पनि आयो र आइरहेकै पनि छ। अर्कोतिर स्थानीय तहमा प्रमुख प्रशासकीय अधिकृत नटिक्दा र नखटाउँदा पनि धेरै समस्या सृजना भएको छ। कर्मचारीको अभाव स्थानीय तहको काम प्रभावित भइरहेका छन्। संविधानले स्थानीय तहलाई अधिकार दिएका छन्। कानुन नबन्दा ती अधिकारको प्रयोग हुन सकिरहेको छैन। कस्तो थियो त अघिल्लो स्थानीय निर्वाचनको परिणाम ? स्थानीय तहको निर्वाचनमा कुन दलको अवस्था के थियो ? संविधान बनेपछिको पहिलो स्थानीय तहको निर्वाचन नेकपा एमाले ठुलो शक्तिका रूपमा उदाएको थियो। निर्वाचन आयोगका प्रवक्ता राजकुमार श्रेष्ठले स्थानीय निर्वाचनमा एमाले पहिलो, कांग्रेस दोस्रो र माओवादी तेस्रो पार्टी भएको बताए। स्थानीय तहमा सबैभन्दा धेरै स्थान एमालेले जितेको हो, प्रवक्ता श्रेष्ठ भन्छन्। स्थानीय तहका ७ सय ५३ प्रमुखअध्यक्ष, ७ सय ५३ उपप्रमुखउपाध्यक्ष, ६ हजार ७ सय ४२ वडाध्यक्ष र २६ हजार ९ सय ७० वडासदस्य पदका लागि निर्वाचन भएको थियो। त्यसमा २ सय ९४ प्रमुखअध्यक्ष, ३ सय ३१ उपप्रमुखउपाध्यक्ष, २ हजार ५ सय ६० वडाध्यक्ष र १० हजार ९ सय १२ सिट जितेर एमाले पहिलो बनेको थियो। दोस्रो स्थानमा कांग्रेसले २ सय ६६ प्रमुखअध्यक्ष, २ सय २३ उपप्रमुखउपाध्यक्ष, २ हजार २ सय ८६ वडाध्यक्ष र ८ हजार ६ सय ७९ वडासदस्य जितेको निर्वाचन आयोगको तथ्यांकले देखाउँछ। माओवादी केन्द्रले कांग्रेससँग समीकरण गर्दा १ सय ६ प्रमुखअध्यक्ष जित्यो। १ सय ११ उपप्रमुखउपाध्यक्ष, १ हजार १ सय २ वडाध्यक्ष, ४ हजार १ सय २३ वडासदस्य निर्वाचित भएको देखिन्छ। तत्कालीन संघीय समाजवादी फोरम नेपालबाट ३४ प्रमुखअध्यक्ष, ३२ उपप्रमुखउपाध्यक्ष, २ सय ६२ वडाध्यक्ष र १ हजार १ सय ११ वडा सदस्य निर्वाचित भए। तत्कालीन राष्ट्रिय नागरिक पार्टी नेपालले २५ प्रमुखअध्यक्ष, ३० उपप्रमुखउपाध्यक्ष, १ सय ९५ वडाध्यक्ष र ८ सय ६२ वडा सदस्य जितेको थियो। तत्कालीन नेपाल लोकतान्त्रिक फोरमले ९ प्रमुखअध्यक्ष, ८ उपप्रमुखउपाध्यक्ष, ८८ वडाध्यक्ष र ३ सय ५६ वडासदस्य जितेको थियो। उक्त पार्टीले पछि कांग्रेससँग एकीकरण गरेको थियो। यो संख्या जोड्दा अध्यक्षप्रमुखमा कांग्रेसको २ सय ७५ हुन्छ। अधिकांश प्रदेशमा एमालेको पकड प्रदेशगत रूपमा प्रदेश २ बाहेक एमालेकै वर्चस्व देखिन्छ। प्रदेश २ मा तराईमधेसकेन्द्रित दलले धेरै सिट जितेका छन्। प्रदेश १ को १ सय ३७ स्थानीय तहमा एमालेले ६९ र कांग्रेसले ५१ स्थानमा स्थानीय सरकार बनाएका हुन्। माओवादी केन्द्रले ९ स्थानीय तहमा जित्यो। निर्वाचन आयोगका अनुसार एमालेले २८ प्रमुख, ३७ उपप्रमुख, ४१ अध्यक्ष, ४८ उपाध्यक्ष जित्यो। कांग्रेसले १९ प्रमुख, ९ उपप्रमुख, ३२ अध्यक्ष, २९ उपाध्यक्ष जितेको थियो। माओवादी केन्द्र १ प्रमुख, २ उपप्रमुख, ८ अध्यक्ष, ५ उपाध्यक्षमा सीमित रह्यो। कांग्रेसँग मिल्दा पनि माओवादी केन्द्रको अवस्था कमजोर नै देखिन्छ। वागमतीका १ सय १९ स्थानीय तहमध्ये आधाभन्दा बढीमा एमालेले जितेको देखिन्छ। ६४ स्थानीय तहमा एमाले, ३५ वटामा कांग्रेस र १७ वटामा माओवादी केन्द्रको जित भएको थियो। आयोगका अनुसार एमालेले ३१ प्रमुख, ३१ उपप्रमुख, ३३ अध्यक्ष, ३८ उपाध्यक्ष जितेको थियो। कांग्रेसले ९ प्रमुख, १० उपप्रमुख, २६ अध्यक्ष, २२ उपाध्यक्ष जितेको देखिन्छ। माओवादी केन्द्रले ४ प्रमुख, ३ उपप्रमुख, १३ अध्यक्ष, १३ उपाध्यक्ष जितेको थियो। गण्डकीमा भने कांग्रेस अगाडि देखिन्छ। ८५ स्थानीय तहमध्ये कांग्रेसले ४४, एमाले ३४, माओवादी केन्द्रले ५ स्थानीय तह जिते। आयोगका अनुसार कांग्रेसले १५ प्रमुख, १२ उपप्रमुख, २९ अध्यक्ष, २५ उपाध्यक्ष जित्यो। माओवादी केन्द्र १ उपप्रमुख, ५ अध्यक्ष, ६ उपाध्यक्षमा सीमित भएको थियो। लुम्बिनीका १ सय ९ तहमध्ये एमालेले ४३, कांग्रेसले ३३ र माओवादी केन्द्रले १९ सिट जिते। एमालेले १६ प्रमुख, १७ उपप्रमुख, २७ अध्यक्ष, ३० उपाध्यक्ष जितेको हो। कांग्रेसले ११ प्रमुख, १० उपप्रमुख, २२ अध्यक्ष, २१ उपाध्यक्ष, माओवादी केन्द्रले ६ प्रमुख, ८ उपप्रमुख, १३ अध्यक्ष, १४ उपाध्यक्ष जिते। कर्णालीका ७९ मध्ये २७ स्थानीय तहमा एमालेको पकड देखिएको छ। कांग्रेस र माओवादी केन्द्रले २५२५ सिट जिते। एमालेले १० प्रमुख, १० उपप्रमुख, १७ अध्यक्ष, १९ उपाध्यक्ष जितेको हो। कांग्रेसले ८ प्रमुख, ५ उपप्रमुख, १७ अध्यक्ष, ११ उपाध्यक्ष जित्यो। त्यस्तै, माओवादी केन्द्रले ७ प्रमुख, ९ उपप्रमुख, १८ अध्यक्ष, १७ उपाध्यक्ष जितेको हो। सुदुरपश्चिमका ८८ स्थानीय तहमध्ये एमाले ३९, कांग्रेसले ३८ र माओवादी केन्द्रले ९ सिट जितेको देखिन्छ। एमालेले १४ प्रमुख, १६ उपप्रमुख, २५ अध्यक्ष, २८ उपाध्यक्ष, कांग्रेसले १७ प्रमुख, १६ उपप्रमुख, २१ अध्यक्ष, १८ उपाध्यक्ष, माअेवादी केन्द्रले ३ प्रमुख, २ उपप्रमुख, ७ अध्यक्ष, ७ उपाध्यक्ष जिते। प्रदेश २ मा भने एमाले कमजोर देखिन्छ। प्रदेश २ का १ सय ३६ मध्ये १८ स्थानीय तहमा मात्रै एमालेले जितेको थियो। जबकी कांग्रेसले ४०, माओवादी केन्द्रले २१ र तराईमधेसकेन्द्रित दलले ५१ सिट जिते। कांग्रेसले २६ प्रमुख, २२ उपप्रमुख, १४ अध्यक्ष, १३ उपाध्यक्ष, एमालेले १२ प्रमुख, १४ उपप्रमुख, ६ अध्यक्ष, ५ उपाध्यक्ष, माओवादी केन्द्रले १३ प्रमुख, १८ उपप्रमुख, ८ अध्यक्ष, ६ उपाध्यक्ष जिते। तत्कालीन संघीय समाजवादी पाटीले १० प्रमुख, ५ उपप्रमुख, १६ अध्यक्ष, २० उपाध्यक्ष, राजपाले १४ प्रमुख १७ उपप्रमुख, ११ अध्यक्ष, १३ उपाध्यक्ष जितेको आयोगको तथ्यांकले देखाउँछ। २०५४ सालपछि ७ सय ५३ स्थानीय तह पुनर्संरचना गरी २०७४ वैशाख ३१ गतेदेखि तीन चरणमा निर्वाचन भएको थियो। वागमती, गण्डकी र कर्णालीमा वैशाख ३१ गते पहिलो चरण, प्रदेश १, लुम्बिनी र सुदूरपश्चिममा असार १४ गते दोस्रो चरण र प्रदेश २ मा असोज २ गते तेस्रो चरणमा निर्वाचन गरिएको थियो। स्थानीय तहको निर्वाचनसँगै नागरिकले स्थानीय सरकार पाएका थिए। ६ महानरपालिका, ११ उपमहानगरपालिका, २ सय ७६ नगरपालिका र ४ सय ६० गाउँपालिका छन्। अन्त्यमा अब स्थानीय निर्वाचन हुन एक वर्ष मात्रै बाँकी छ। प्रधानमन्त्री केपी शर्मा ओलीले त आगामी फागुनमै स्थानीय निर्वाचन हुने बताइसकेका छन्। संविधानसभाबाट नयाँ संविधान बनेपछिको पहिलो निर्वाचन भएकाले नागरिक चाहना र आशाअनुसार स्थानीय तहले काम देखाउन नसकेकै हुन्। स्थानीय सरकारको पहिलो अभ्यास भएकाले धेरै विकृति विसंगतिको अवस्था पनि आयो। भ्रष्टाचार र अनियमितता झांगियो। पूर्वाधारको विकासमा अवश्य नै धेरै परिवर्तन हुन सकेन। विकासका नाममा जथाभावी डोजर प्रयोग गर्ने जनप्रतिनिधि नै डोजर किनेर आफ्नै ठेकेदार हुनेसम्मका विकृति पनि भए। यसलाई सिकाइको रूपमा लिनुपर्छ। तर स्थानीय तहको अपरिहार्यलाई सबै स्वीकार गरेका छन्। यसलाई अझ उनन्त बनाउँदै लैजानुपर्छ। विकृति विसंगति हटाउँदै स्थानीय सरकारलाई थप मजबुत र अधिकारसम्पन्न बनाउन अब लाग्नुपर्छ। यो वर्ष स्थानीय तहको कामभन्दा पनि चुनावी वर्ष हुनेछ। अब स्थानीय तहको निर्वाचनमा पहिलो कार्यकालको सिकाइलाई उपयोग गर्दै अगाडि बढाउनुपर्छ। अबको चयन गर्ने नेतृत्वले भने नागरिकको घरआँगनमै सिंहदरबारको सेवा प्रदान गर्न सकोस्।"
के आरक्षण आवश्यक छ ?,"अघोषित रूपमा रहेका आरक्षण जसका आधारहरू नाता, चुनावमा सहयोग, चाकडी वा अन्य कुनै प्रलोभन कम घातक होइनन् प्रायःजसो समाज रूपान्तरणमा अहम् भूमिका खेल्न सक्ने विषयहरू जसलाई तटस्थ भएर विभिन्न दृष्टिकोणले स्वस्थ छलफल पर्याप्त गरिनु अति आवश्यक हुन्छ। परिणाम यसले सही ज्ञान निर्माण र सामाजिक परिवर्तनहरूलाई सही दिशानिर्देश गर्नेछ। हाम्रो अवस्था हेर्ने हो भने त्यसो गरिँदैन बरु आआफ्ना आस्था र आवद्धता वा भनौं फाइदा र नोक्सानका आधारमा समर्थन वा विरोध गर्ने परम्पराको निरन्तरता भएको देखिन्छ। यसले समाजलाई दीर्घकालीन रूपमा कसरी प्रभाव पार्छ भन्दा पनि तात्कालिक रूपमा देखिने फाइदालाई प्राथमिकतामा राखिने गरिन्छ। यस्तै विषयमध्येको एउटा विषय हो आरक्षण। के आरक्षण आवश्यक छ ? यो प्रश्न कुनै पनि छलफल वा सभासेमिनारमा राख्ने हो भने त्यहाँ सहभागीहरू स्वतः दुई समूहमा बाँडिन्छन् र बिरलै कोही भेटिन्छ जो उक्त विषयको सान्दर्भिकतालाई उपलब्ध उपलब्धि, तथ्य र त्यसले समाजलाई पारेको र भविष्यमा पार्न सक्ने सकारात्मक तथा नकारात्मक प्रभावहरूको आधारमा विश्लेषण गर्न इच्छुक हुन्छन। एउटा समूह यस्तो पनि भेटिन्छ जो उक्त विषयलाई कोट्याउनै नपरे हुन्छ जस्तो गर्छ। अब जोडौं मुख्य प्रसंग, आरक्षणको समर्थन गर्नेहरूको विचार सुन्ने हो भने तिनका सबै तर्कहरू काट्न सकिन्न जस्तो लाग्छ। वर्षौंदेखि राज्यले गरेको अनेक विभेदका कारण उत्पन्न समाजिक असमानताले गर्दा विकासका मूलधारमा आउन नपाएका समुदायलाई आरक्षणको आधारमा अवसर दिँदै अगाडि ल्याउनुपर्ने तर्क आउँछन्। त्यस्तै अर्को पक्षको तर्कमा हुन्छ, यदि विद्यमान स्वरूपअनुसार नै आरक्षणको निरन्तरता गरिरहने हो भने राज्य कमजोर हुन्छ र आजको विश्वव्यापीकरणको चुनौती र अवसरहरूलाई थेग्न सक्दैन। हुनत यस्ता विचार राख्नेहरू आफ्ना विचारहरूको स्रोत सामाजिक अध्ययन, अनुसन्धान वा भरपर्दो ज्ञाननिर्माणका अन्य आधारभन्दा पनि व्यक्तिगत फाइदा वा बेफाइदालाई केन्द्रमा राखेर तर्क गर्छन्। समाजका पिँधमा रहेका अति विपन्न र पछाडि पारिएका समुदायप्रतिको जवाफदेहिताभन्दा पनि आफू उक्त आरक्षण पाउने समूहभित्र पर्छु कि पर्दिनँ, त्यसको आधारमा प्रभावित भई व्याख्या र विश्लेषण गर्ने प्रायः भेटिन्छन्। यो विषयलाई राजनीतिक उपलब्धि पाउने आधार, विभिन्न किसिमका अवसरहरू जस्तो कि बाह्य मुलुकहरूमा छात्रवृत्ति, लोभलाग्दो अवसर इत्यादिसँग जोडेर फाइदा बेफाइदाको हिसाब निकालेर गरिएका तर्कहरू सुन्न पाइन्छन्। एउटा उदाहरण हेरौं, एकै ठाउँ कीर्तिपुरमा अवस्थित दुई संस्थाहरू एउटा राष्ट्रिय आविष्कार केन्द्र र अर्को लामो इतिहास बोकेको त्रिभुवन विश्वविद्यालय दुवै अति नै महत्त्वपूर्ण भूमिकामा छन्। विशेषगरी अहिलेको विषम परिस्थितिमा राज्यलाई सघाउनु पर्ने जिम्मेवारी तर तिनका कार्य सम्पादनका प्रस्तुति र परिणाम हाम्रो सामु छन्। यहाँ दुईवटा प्रश्न मनमा उब्जिन सक्छ, लामो इतिहास बोकेको त्रिभुवन विश्वविद्यालय जो स्थापनाकालदेखि नै राज्यको स्रोत साधन र संरक्षणका साथै कर्मचारी नियुक्तिमा राजनीतिक भागबन्डा र आरक्षण पाउँदै आएको छ। तैपनि किन त्यसको कार्यक्षमताप्रति आमनागरिकको सन्तुष्ट देखिन्न ? अनि अर्को प्रश्न, छोटो अवधिमै राष्ट्रिय आविष्कार केन्द्र कसरी अहिलेको विषम परिस्थितिमा राज्यलाई सहयोग गर्दैछ ? जसमा क्षमता बाहेक अरू कुनै आधारहरू देखिन्न। उक्त संस्थाको नेतृत्व समाजका कथित उच्च जातिले गरेको होइन र त्यसमा आफ्नो क्षमताको योगदान गर्न जोडिएका कुनै पनि व्यक्ति आरक्षणको आधारमा जोडिएका पनि होइनन्। यसको अर्थ समाजका पीडित शोषित समुदायलाई अगाडि ल्याउन राज्यले केही गर्नु हुन्न। तिनलाई बेवास्ता गरिनु पर्छ भन्न खोजिएको होइन। वास्तवमा हाम्रो समाजमा रहेका ती समुदायलाई विशेष तरिकाले सहयोग गर्दै अगाडि ल्याउनु राज्यको प्रमुख दायित्व हो। अझ भनौं राज्यद्वारा गरिएका विगतका अन्यायलाई केही हदसम्म भए पनि सच्याउने अवसर पनि हो। त्यसका लागि राज्यले अपनाएको आरक्षणको औजार ठिक छ ? कि छैन ? कतै उपयोगमा सहजताको कारण वा समाजलाई विभिन्न तहमा बाँड्दै जात प्रथालाई अझ बलियो बनाउँदै दीर्घकालसम्म भोट बैंकको रूपमा उपयोग गरिरहने मनस्थितिको उपज त होइन ? अहिलेको विश्वबजारमा यस्ता विभिन्न उदाहरण भेटिन्छन्। जहाँ ती सम्बन्धित समुदायका व्यक्तिहरू जसले स्रोत, साधन र वातावरण पाउने अवसर पाए तिनले क्षमताले आफू र समाजलाई गौरवान्वित पारेका छन्। विभिन्न विद्वान्ले भनेका छन् कि कुनै पनि व्यक्तिको क्षमताको निर्माणमा उसले पाएको वातावरणको महत्त्वपूर्ण भूमिका हुन्छ। सामान्यरूपमा विश्लेषण गर्ने हो भने एउटा बच्चा जन्मेको घरमा उसले स्वस्थ खाना पाउनु, माया र स्नेहले हुर्किनु, पर्याप्त पुस्तक र सिकाउने व्यक्ति वरिपरि हुनु साथै ऊ अध्यनरत विद्यालयमा गुणात्मक शिक्षाको वातावरण छ भने उसको परीक्षाको परिणाम राम्रै आउन सक्छ। जबकि खानलाउन धौधौ पर्ने, सम्मान र सहयोग नपाउने, क्षमता विकासका लागि आवश्यक पूर्वाधारहरूको अभावमा हुर्किने बच्चाले आफ्नो क्षमता देखाउन सक्दैनन्। यसबाट के स्पस्ट बुझ्न सकिन्छ भने यदि परिणाम राम्रो चाहियो भने वातावरण पनि त्यही अनुरूपको निर्माण गरिनु पर्छ। राज्यको ध्यान ती समुदाय लक्षित सहज र सुलभ वातावरण निर्माणतर्फ पुग्न सकेको छ ? तिनको सशक्तीकरण गर्दै क्षमता विकासका लागि आवश्यक पूर्वाधार निर्माणलाई कति को प्राथमिकतामा राखिएको छ ? कि उक्त समुदायको नाममा राजनीतिक दाउपेच लगाउँदै सक्षम र सम्पन्न व्यक्तिलाई लाभान्वित गरिँदै छ ? त्यो बुझ्न जरुरी छ। आरक्षणको सन्दर्भमा पनि यसलाई जोड्न सकिन्छ। एकातिर विश्वमा बढ्दो क्षमताहरू बिचको चुनौति अनि अर्कोतर्फ ऐतिहासिक रूपमा जरो गाडेर बसेको सामाजिक असमानता। विद्यमान आरक्षण जस्ताको तस्तै आवश्यक छ कि परिमार्जन जरुरी छ ? परिमार्जन चाहिने हो भने कस्तो खालको परिमार्जन ? यस्ता प्रश्नप्रति घोत्लिन आवश्यक छ। यस्तोमा एउटा यस्तो मध्यमार्ग आवश्यक पर्छ कि जसले क्षमतामा पनि कुनै सम्झौता गर्न नपरोस्। सकारात्मक विभेदमार्फत समावेशिता अपनाउँदै सामाजिक न्यायलाई पनि स्थापित गर्न सकियोस्। जसले गर्दा समाजका विभिन्न जात, धर्म र लिंगका नागरिकहरू आफूलाई सम्मानित र समानताको महसुस गर्दै राष्ट्र निर्माणमा भरपुर सहयोग गर्न सकुन्। अब प्रश्न उठ्छ कि यो उद्देश्यलाई विद्यमान आरक्षणको व्यवस्थाले प्रभावकारी रूपमा पूरा गर्दैछ ? अर्को उदाहरण, सवारी चालक प्रमाण पत्रका लागि लिइने परीक्षामा कुनै आरक्षण छैन। कतिले लामो समयसम्म सवारीसाधन प्रशिक्षण केन्द्रमा गएर प्रशिक्षण लिए पनि प्रमाण पत्रका लागि लिइने परीक्षामा एकैपटकमा योग्य सावित हुँदैनन्। कतिले साथीभाइ वा कसैको सवारीसाधनमा केही दिन अभ्यास गरेको भरमा समेत परीक्षामा राम्रो प्रदर्शन गर्छन् र सवारीचालक प्रमाणपत्र पाउन सफल हुन्छन्। अहिलेसम्म आरक्षणको विषयले प्रवेश नपाउनुको पछाडि दुईवटा सम्भावित कारण हुनसक्छन्। एउटा, कति जनाले सवारी चालक प्रमाणपत्रको परीक्षामा उत्तीर्ण हुनुपर्ने भनी पूर्व निर्धारित संख्यामा सीमित गरिएको हुँदैन र अर्को सडकमा सवारी चलाउँदा एउटा असक्षम चालकको सानो असावधानीले ठुलो क्षति हुनसक्छ भन्ने कुरा सबैले बुझेका छन्। यदि राज्यले अवसरको निर्माणमा फराकिलोपना ल्याउन सक्यो भने व्यक्तिसँग एक होइन आयआर्जनका अनेक विकल्पहरू हुनसक्छन्। त्यस्तोमा आरक्षणप्रतिको लगाव र विरोधको अवस्था समान नै रहला ? त्यसैगरी राज्यले ती सम्पूर्ण पीडित समुदायलाई लक्षित गरी शिक्षालगायत अन्य क्षमता अभिवृद्धि गराउने विभिन्न कार्यक्रम प्रभावकारी रूपमा तिनलाई सहज हुने ठाउँमा सञ्चालन गर्न सके कसो होला ? विभिन्न विकट ठाउँमा रहेका समुदायलाई सशक्तीकरण गर्न विकट ठाउँमै त्यस्ता दीर्घकालीन कार्यक्रमहरू सञ्चालन गर्न पाए विकट ठाउँको नागरिकताको भरमा सुगम ठाउँमा बसी सहज जीवन र गुणात्मक शिक्षा पाएका कसैले ती वास्तविक पीडितहरूको अवसरहरू खोस्न सक्दैन थिए कि ? यहाँ एउटा कुरा स्पस्ट छ कि राज्यले आफ्ना विभिन्न नीति र कार्यक्रमद्वारा समाजका पिँधमा रहेका ती समुदायहरू जो पुस्तौंदेखि पछाडि पारिएका छन् तिनलाई इमानदारीपूर्वक अगाडि ल्याइनुपर्छ। तिनीहरू न दयाका पात्र हुन् न जन्मकै आधारमा असक्षम ! बरु राज्यद्वारा घोषित र अघोषितरूपमा गरिएको विभेदका शिकारले आजको अवस्थामा पुगेका हुन्। त्यसैले तिनलाई अहिलेको अवस्थामा पुर्याउने मुख्य जिम्मेवार राज्य नै हो। तिनलाई सकारात्मक विभेदको आधारमा राज्यका स्रोतसाधन र शक्तिमाथिको पहुँच बढाउनु राज्यको दायित्व हो। त्यसका लागि तिनको सशक्तीकरणमा सहयोग मिल्ने वातावरण निर्माणमा विशेष जोड दिइनु जरुरी छ। अहिलेको बदलिँदो विश्व परिवेशमा सकारात्मक विभेदका अवयवहरूलाई पुनः परीक्षण गर्दै आवश्यक परिमार्जन पनि गरिनु आवश्यक छ। जसले गर्दा राज्यले एकातर्फ क्षमतावान् नागरिकको संख्या बढाउन सक्छ भने अर्कोतर्फ सही पात्रले पाउने सुविधामा समाजको अन्य वर्गले विभेदको अनुभूति पनि गर्दैन। समस्या तब उब्जन्छ जब राज्यले गलत पात्रको हातमा उक्त सुविधा र अवसरलाई सुम्पिनबाट जोगाउन सक्दैन। कतिपय अवस्थामा त्यही सम्बन्धित समुदायको अवसरवादी क्रिमीलेयरले समेत फाइदा उठाउने सम्भावना रहन्छ। जसको प्रभावस्वरूप आरक्षणप्रति समाजमा रहेका अन्य समुदाय आक्रोशित बन्ने गर्छन्। हुन् त एउटा सरकारी जागिरको मात्रै विषय होइन। अघोषित रूपमा रहेका आरक्षण जसका आधारहरू नाता, चुनावमा सहयोग, चाकडी वा अन्य कुनै प्रलोभन कम घातक होइनन्। जसमा राज्यको शक्ति सम्पन्न समूहकै हालीमुहाली भेटिन्छ। राज्यका विभिन्न महत्त्वपूर्ण पदहरूमा गरिने नियुक्ति यस्ता आरोपहरूबाट बच्न सकेको देखिन्नँ। अबका आउँदा दिनमा झन् ज्ञान र प्रविधिको उच्चतम क्षमताको माग गर्ने निश्चित छ। कोरोना महामारीको बेला शिक्षालाई प्रविधिसँग नजोडी सम्भव नै भएन। त्यसैगरी कोरोनाका लागि चाहिने खोप जुन मुलुकले निर्माण गर्यो, त्यसको विश्वबजारमा स्थान र उपार्जन कस्तो रहला ? जसका लागि मुख्य लगानी भनेको क्षमता नै हो। यसैगरी अहिलेको २१औं शताब्दीमा विश्वका कुनै पनि मुलुक विश्वबजारको अवसर र चुनौतिबाट भाग्ने हो भने विकासको लहरमा निकै पछाडि परिन्छ। जसका लागि पनि क्षमता अभिवृद्धि नै मुख्य आधार हुन्छ। विद्यमान आरक्षण जस्ताको तस्तै आवश्यक छ कि परिमार्जन जरुरी छ ? परिमार्जन चाहिने हो भने कस्तो खालको परिमार्जन ? समाज र जीवनलाई छुँदै व्यक्तित्व विकासको यात्रामा वास्तविक पीडितलाई अगाडि बढाउने किसिमको कि विभिन्न प्रतिवेदनहरू सुन्दर र प्रभावकारी बनाउने किसिमको ? समाजमा युगौंदेखि पछाडि पारिएका समुदायलाई अगाडि ल्याउन उपयुक्त विधि कुन होला ? के गर्दा वास्तविक पीडितसम्म राज्य सहयोगी भई पुग्नसक्छ ? जसले गर्दा तीनका जीवनमा क्षमता, सम्मान र समानताको अनुभूति गराउँदै समाजलाई जोडेर अगाडि बढाउन सकोस्। यस्ता प्रश्नप्रति घोत्लिन आवश्यक छ। झा समाजशास्त्री हुन्।"
"बिपद, शिक्षा र बालबालिकाको सिकाई","कोभिडको नयां भेरियन्टको कारण शैक्षिक क्षेत्र यसको मारमा छ र सबैभन्दा बढी असर वालबालिकाको पढाईमा परिरहेको छ। अहिले विद्यालय (वाल कक्षा देखी कक्षा १२ सम्म) जाने बालवालिकाको संख्या करिव ७५,००,००० (पचहत्तर लाख) र उच्च शिक्षा तहमा करिव (प्राविधिक र व्यवसायिक सहित) ५,००,०० (पाच लाख) गरि करिव ८०,००,००० (असि लाख) विद्यार्थिहरुको दैनिक पठन पाठनको कार्यमा ठुलो असर पारिरहेको छ। कोभिड एक प्रकारको विपदको नै भएकोले विपदको समयमा पढाई भन्दा पनि अरु कुराले महत्व पाउदछन। यसो भन्दा भन्दै पनि विपदको समयमा विशेष प्रकारको सिकाई अत्यावश्यक रहन्छ। विपदले सबैभन्दा पहिला सिकाईको वातावरणलाई असर पार्ने भएकोले यो आलेख विपदको समयमा आफु र आफ्नो परिवारलाई जोखिमबाट बाहिर राख्दै दैनिक रुपमा हुने सिकाईलाई निरन्तर दिन सरकारले गर्नुपर्ने व्यवस्थापकिय कार्यको बारेमा विश्लेषणात्मक रुपमा प्रस्तुत गरिएको छ। विपदको समयमा दैनिक रुपमा पढाईने कुराभन्दा पहिले समग्र नागरिकको सुरक्षा, स्वास्थ्य, खाद्यान्न जस्ता विषयवस्तुले प्राथमिकता पाउदछन। तलको चित्रमा विपदको समयमा मुख्यतयाः ४ प्रकारका सिकाई वा शिक्षा महत्वपूर्ण रहेको हुन्छ। जसले सुरक्षा, स्वास्थ्य, खाद्य र सामाजिक शिक्षालाई प्राथमिकतमा राखेको छ। यसको अतिरिक्त विपद्को समयमा सरकारद्वारा वालबालिकाको सिकाईलाई निरन्तरता दिन सकिन्छ सो को बारेमा अवधारणा प्रस्तुत गरिएको छ। सर्वप्रथम विपदको समयमा सिकाउनै पर्ने कुरालाई प्रस्तुत गरिएको छ। सुरक्षा शिक्षाः विपदको समयमा कसरी वच्ने भन्ने कुरा सुरक्षा शिक्षाले दिन्छ। प्राकृतिक प्रकोपद्वारा हुने विपद्को समयमा जस्तैः भुकम्प, आधिवेहरी, बाढीपहिरो लगायत र मानव जाति मार्फत निम्त्याईएका प्रकोप जस्तै कोभिड, वर्ड फ्लु, ईबोला आदिमा स्वयं आफु, आफ्नो परिवार र आफ्नो समुदायमा बस्ने आम मानिसहरु लगायत सम्पुर्ण पशु, पंक्षी लगायत वनस्पतिलाई कसरी सुरक्षित राख्ने भन्ने कुरा सुरक्षा शिक्षाले प्रदान गर्दछ। हामिले विद्यालय तहबाट नै यस्ता कुराहरु पढाउनु जरुरी छ। स्वास्थ्य शिक्षाः विपदको समयमा सुरक्षा शिक्षा जस्तै स्वास्थ्य शिक्षामा पनि अति ख्याल गर्नु आवश्यक छ। विपदको समयमा विशेषत विपद्द्वारा हुने वालमनोविज्ञानलाई अति महत्वकासाथ हेरिनु पर्दछ। यस्तो समयमा वालबालिकालाई बढि मनोरन्जन हुने वातावरण मिलाउनु आवश्यक हुन्छ। यसका अलवा दैनिक रुपमा हुने साधारण स्वास्थ्य समस्यहरुलाई पनि ख्याल गर्नु पर्दछ। यस्तो समयमा विशेषतः वालहिंसाबाट वालबालिकालाई जोगाउनु आवश्यक छ। खाद्य शिक्षाः खाद्यान्न नै जिवन हो भन्ने कुरा विपदको समयमा अलि बढि चरितार्थ हुन्छ। विभिन्न प्रकारको विपदको समयाम केकस्तो खाद्यान्न खाने, पानि केकति पिउने, सन्तुलित रुपमा कसरी खाने लगायतका खाद्य शिक्षाको बारेमा समयमा नै जानकारी र सचेत बनाउनु जरुरी छ। सामाजिक शिक्षाः यो समाज र जगत मानव जातिको लागि मात्र नभएर समग्र प्राणीजातीहरुको पनि हो भन्ने कुरा वालमस्तिष्क बाट नै सिकाउनु जरुरी छ जसले गर्दा भोलिको दिनमा आई पर्ने प्राकृतिक र मानविय क्षतिलाई कम गर्न सकिन्छ। अतः सुरक्षा, स्वास्थ्य, खाद्य र सामाजिक शिक्षाको वारेमा वालबालिकलाई मात्र नभएर उनिहरुका अभिभावकलाई पनि अभिभावकिय शिक्षा को रुपमा सिकाउनु आवश्यक छ जसले गर्दा विपद्को समयमा हुने मानविय क्षतिलाई कम गर्न सकिन्छ। सिकाई जीवनभर चलिरहने प्रकृया हो। मानव जातीले जुनसुकै समयमा पनि केहि न केहि सिकिरहेको हुन्छ। अब छलफल गरौं विपदको समयमा वालवालिकालई कसरि उनिहरुको सिकाई प्रकृयालाई निरन्तरता दिने भन्ने सम्बन्धमा। विभिन्न देशहरूले माहामारीको समयमा स्कूल गई प्रत्यक्ष रुपमा वा सामाजिक दूरीको माध्ययमबाट पठन पाठन गराउन नसक्ने अवस्था आएमा भर्चुअल माध्ययमबाट सिकाई प्रकृयालाई अगाडी बढाएका छन। विद्यालयहरु भौतिक रुपमा बन्द भैरहेको यस सन्दर्भमा वालबालिकामा आउन सक्ने सम्भावित नकारात्मक परिणामहरू न्युनिकरण र कम गर्नको लागी वालमनोविज्ञानलाई मध्यनजर गर्दै पढाईलाई निरन्तरता दिनु अति आवश्यक छ। विपदको समयमा तल चित्रमा प्रस्तुत गरिएझै विभिन्न प्रकारका माध्ययमबाट अनलाइन शिक्षा र आपतकालीन दूर शिक्षा मार्फत सिकाईलाई निरन्तरता दिन सकिन्छ। आजको २१ औं शताव्दिमा ठाउ र परिस्थिति हेरेर तल भनिए झै कुनै एक एकभन्दा बढी माध्ययमको प्रयोग गरि वालबालिकाको सिकाई मात्र नभई उनिहरुको मुल्याङ्कनको प्रबन्ध समेत गर्न सकिन्छ। विपदको समयमा आपतकालिन रिमोट टिचिङ्ग (  ) को माध्ययमद्वारा पढाई तथा सिकाई गराईनु आवश्यक छ। स्मार्ट फोनः स्मार्ट फोनको माध्ययमाबाट बालबालिकालाई दैनिक रुपमा पठनपाठनमा संलग्न गराउन सकिन्छ। बिभिन्न प्रकारका  का  हरु फोन (मोवाईल) मा  गरि सोको माध्ययमबाट दैनिक रुपमा पढाईलाई निरन्तर दिनु आवश्यक छ। वालबालिकाको उमेर र समुह हेरिकन उनिहरुले पढेको विषयवस्तुमा गृहकार्य, मुल्याङ्कन लगायतका कार्य गर्न सकिन्छ। पूर्णरुपमा ईन्टरनेटको सुविधा नभएको समयमा पनि यो माध्ययम प्रयोग गर्न सकिन्छ। ल्यापटपः ल्यापट वा डेस्कटप कम्प्युटरमा बिभिन्न प्रकारका   हरु डाउनलोड गरेर विद्यालय र उच्च शिक्षामा अध्ययनरत विद्यार्थिहरुले आफ्नो पढाईलाई निरन्तरता दिन सक्छन। उनिहरुले गर्नुपर्ने सम्पुर्ण गृहकार्य,   लगायतका अन्य कार्यहरु समेत गरि सम्बन्धित बिषयका बिषय शिक्षकलाई उनिहरुको ईमेल वा सम्बन्धित विद्यालय वा शिक्षालयको  मा पठाउन सक्छन। ईन्टरनेटः एकातिर पठनपाठनका कति सामग्री यस्ता हुन्छन जुन ईन्टरनेटबाट मात्रै पढाउन सकिन्छ भने अर्कोतिर पढाईएका बिषयवस्तु अपलोड गर्न र  पठाउनको लागी ईन्टरनेटको आवश्यकता पर्दछ। २१ औं शताव्दिको सूचना प्रविधिको युगमा ईन्टरनेटमार्फत भौतिक रुपमा गर्नुपर्ने प्राविधिक वाहेक अन्य सम्पुर्ण कुराहरु सिक्न र सिकाउन सकिन्छ। टेलिभिजनः जुन ठाउमा ईन्टरनेटको सेवा सुविधा पुगेको छैन त्यस्तो ठाउमा टेलिभिजन मार्फत पढाईनु आवाश्यक छ। टेलिभिजन मार्फत प्रयोगात्मक लगायतका विषयलाई पनि सिकाउन सकिन्छ। टेलिभिजन मार्फत शिक्षण सिकाई गर्दा विषयगत गृहकार्यको छुट्टै सत्र संचालन गरि वालबालिकाको पढाई र सिकाईको स्तरलाई उकास्न सकिन्छ। रेडियोः जुन ठाउमा ईन्टरनेटको सेवा सुविधा लगायत टेलिभिजनको सेवा पुगेको छैन त्यस्तो ठाउमा रेडियो मार्फत केन्द्रिकृत पढाईको सत्र संचालन गर्न सकिन्छ। रेडियोले विशेषतः विपद्को समयमा सुरक्षा, शिक्षा, खाद्य, सामाजिक शिक्षा लगायतका विषयको ज्ञान प्रदान गरिन्छ। वालबालिकालाई दैनिक रूपमा सिकाउनु पर्ने कुराहरु दैनिक तालिका तयार गरि सोही बमोजिम रेडियो मार्फत कक्षाहरु संचालन गर्नु पर्दछ। स्थानिय एफ एमः विपदको समयमा स्थानिय सरकार र प्रदेश सरकारसंग मिलेर स्थानिय एफ एम मार्फत कक्षाहरु संचलान गर्न सकिन्छ। यस्ता कक्षाहरु विशेषतः वालबालिकाको मनोविज्ञानको आधारमा तयार गरि संचालन गर्दा राम्रो हुन्छ। ईन्ट्रानेटः विश्वविद्यालयमा अध्ययन गर्ने विद्यार्थि र स्कलरहरुको लागि विश्वविद्यालयले तयार गरेको आफ्नै सिकाई व्यवस्थापन केन्द्र (  ) मार्फत पढाउनु पर्ने भएकोले त्यो अवस्थामा ईन्ट्रानेटको माध्ययम बाट सिकाईलाई निरन्तरता दिईन्छ। हाल कतिपय संस्थागत विद्यालयले ईन्ट्रानेट मार्फत कक्षाहरु संचालन गरिरहेका छन। माथि उल्लेखित विभिन्न प्रकारका माध्यमबाट सिकाईलाई निरन्तरता दिनको लागी सरकारले सूचना र प्रविधि, शिक्षकको वृति विकास,    लगायतका विषयमा ठुलो लगानि गर्नुपर्ने देखिन्छ। माथि उल्लेख गरिएका विभिन्न माध्ययम बाट विपद र आपतकालिन समयमा वालबालिकालाई अध्ययन र सिकाईमा संलग्न गराउन सकिन्छ। वालबालिका मात्र नभएर उच्च शिक्षाका शिक्षार्थिहरु, विद्यालय तहमा अध्यापन गराउने शिक्षक, उच्च शिक्षामा प्रध्यापन गराउने प्राध्यापकहरु लगायत अभिभावकले पनि सिकाई र पढाईको प्रकृयामा समावेश हुनु जरुरी छ। दुर शिक्षा र यसको सफलताको लागि विद्यार्थिहरु माथि मात्र नभएर शिक्षक र अभिभावकहरुको दायित्वमा समेत निर्भर रहन्छ। विपद्को समयमा वालवालिकालाई प्रभाव पार्ने विभिन्न प्रकारका मनोवैज्ञानिक असरलाई हटाउने पढाई र सिकाईलाई निरन्तरता दिनु आवश्यक छ। वालबालिका मात्र नभएर वयस्कमा उत्पन्न हुने नकरात्मक सोचलाई पनि पढाई र सिकाईले कम गर्दै लैजान्छ। विपदको समयमा हुने वालहिंसा लगायका कुरामा समाज र परिवारको ध्यान जानु जरुरी छ।  जस्ता विपद समय समयमा आउने भएकोले यस्तो समयमा वालबालिकाको उचित व्यवस्थापनको लागि सरकार सधै तयारिका साथ रहनुपर्दछ। नेपाल सरकारले विद्यालय तहमा अध्ययन गर्ने विद्यार्थिको लागि कक्षागत रुपमा राष्ट्रिय पाठयक्रमको आधारमा    तयार गरि त्यसलाई राष्ट्रिय प्रसारण लाईन मार्फत पढाउन सकियो भने त्यो नै अति उत्तम तरिका हुन्छ। (पाैडेल नेपाली कांग्रेस शिक्षा विभाग तथा ज्ञान व्यवस्थापक विज्ञ हुन्)"

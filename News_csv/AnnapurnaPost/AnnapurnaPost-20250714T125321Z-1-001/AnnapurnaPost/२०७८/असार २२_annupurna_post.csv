शीर्षक,विवरण
मन्त्रालयको टोलीले समेत समाधान गर्न सकेन बीपी प्रतिष्ठानको समस्या,"धरान : स्वास्थ्य तथा जनस्ंख्या मन्त्रालयको टोलीले समेत बीपी कोइराला स्वास्थ्य विज्ञान प्रतिष्ठान धरानको समस्या समाधान गर्न सकेन। २२ दिनदेखि प्रतिष्ठानका चिकित्सक र कर्मचारीहरुले आन्दोलन जारी राखेपछि सोमबार बेलुका मन्त्रालयबाट दुई सदस्य टोली प्रतिष्ठान आएको थियो। मन्त्रालयको आन्दोलनरत पक्ष र चार पदाधिकारीलाई वार्ताको टेबलमा राख्न नसकेपछि प्रतिष्ठानमा देखिएको समस्या समाधानमा सकस देखिएको छ। स्वास्थ्य मन्त्रालयको प्रतिनिधिका रुपमा डा रोशन पोखरेल र डा मदन उपाध्यायको टोलीले आन्दोलनरत पक्ष र प्रतिष्ठान व्यव्स्थापन पक्षसँग छुट्टाछुट्टै छलफल गरेर तत्काल प्रतिष्ठानको समस्या समाधान गर्न निर्देशन दिएको थियो। तर वार्तामा बस्न आन्दोलनरत चिकित्सक र कर्मचारी सहमत नभए पश्चात समस्या जीवितै रहेको बताइएको छ। प्रतिष्ठानका चारजना पदाधिकारीको राजीनामा, भ्रष्टाचारको छानविन गरी दोषी उपर कारवाहीको माग राखेर आन्दोलनमा उत्रिएका चिकित्सक कर्मचारीले स्वास्थ्य मन्त्रालयको टोलीको आग्रहलाई वार्तामा बस्न अस्वीकार गरेका छन्। प्रतिष्ठानका उपकुलपति डा ज्ञानेन्द्र गिरी, शिक्षाध्यक्ष डा गुरु खनाल, रजिष्ट्रार डा मोहनचन्द्र रेग्मी र निर्देशक डा गौरीशंकर साह जिम्मेवार नभएको भन्दै उनीहरुसँग कुनै पनि हालतमा वार्तामा नबस्ने जानकारी गराएको बीपी प्रतिष्ठान शुद्धीकरण अभियान संर्घष समितिका सहसंयोजक डा विष्णु पोखरेलले बताए। आन्दोलनकारीले प्रतिष्ठानको कुलपतिसमेत रहेका प्रधानमन्त्रीले उच्च स्तरीय वार्ता समिति गठन गरी प्रतिष्ठानमा देखिएको समस्या समाधान गर्न संर्घष समितिका संयोजक डा सूर्यप्रसाद रिमालले बताए। उनले प्रतिष्ठानको उपकुलपति मादक पदार्थ सेवन गरेर कार्यालयमा अर्मयादित कार्यगर्दा समेत सरकारले उनीविरुद्ध कारवाही नगर्नु अर्को कमजोरी भएको बताए । आन्दोलनकारीले मेडिकल शिक्षा, अनुसन्धान र स्वास्थ्य सेवा प्रदान गरिरहेको देशकै अग्रणी संस्था बीपी प्रतिष्ठानलाई धरासायी बनाउन बर्तमान चारजना पदाधिकारीको मुख्य हात रहेको भन्दै तत्काल उच्च स्तरीय छानविन गठन गरी दोषी उपर कारवाही गर्न सरकारसमक्ष माग गरेका छन् ।"
स्मार्टडोकोले ल्यायाे 'स्मार्टडोको मनसुन अफर',"काठमाडौं : यो मनसुनमा नेपालको नम्बर वान अनलाइन मेगास्टोर स्मार्टडोकोले 'स्मार्टडोको मनसुन अफर' ल्याउने भएको छ । हालै आइएमएस ग्रुपले स्मार्टडोकोको प्राप्तिपछि स्मार्टडोको नेपालमा नम्बर वान इकमर्श एप बन्न सफल भएको छ । यो अफर अन्तर्गत ग्राहकहरुले हरेक दिन एउटा सामसुङ घडी जित्ने मौका पाउनेछन्, यसका लागि १५ सयभन्दा बढीको सामान खरिद गर्नुपर्ने हुनेछ । कम्पनीले हिमालयन बैंकका प्रिपेड र क्रेडिट कार्ड प्रयोगकर्ताका लागि १५ प्रतिशत क्यास ब्याकको (रु ५०० सम्म) अफर समेत ल्याएको छ । स्मार्टडोकोले मनसुन र समरका सामग्रीहरु तथा इलेक्ट्रिोनिक्स, बेबी प्रडक्ट, किचनवेयर र अन्य कैयौं सामानमा ७३ प्रतिशतसम्म छु्ट अफर ल्याएको छ । स्मार्टडोकोले सासमुङ, भिडियोकोन, हाइसेन्स, डा ब्राउन, क्रेन, बीबीलुभ, सीजीजस्ता ब्राण्डहरुमा आकर्षक अफर समेत ल्याएको छ । ग्राहकले विभिन्न प्रकारको क्याटेगोरी र सबक्याटेगोरीमा १० हजार भन्दा बढी प्रडक्टहरु खरिद गर्न सक्नेछन् । जहाँ ग्राहकले सजिलैसँग बेबी केयर इलेक्ट्रिोनिक्स फूड र ग्रोसरी, कोभिड अत्यावश्यक सामग्री, स्वास्थ्य र सुन्दरता, होम एण्ड लिभिङ र अन्य प्रडक्टहरु सजिलै किन्न सक्नेछन् । स्मार्टडोकोका ग्राहकले शीघ्र र निःशुल्क डेलिभरी चक्रपथभित्र (न्यूनतम २५० रुपैयाँको खरिदमा) र चक्रपथबाहिर र काठमाडौं उपत्यकाबाहिर न्यून डेलिभरी शुल्कमा सामान प्राप्त गर्न सक्नेछन् । यो अफर २०७८ असार२२गते देखि २०७८ असार २६ गते सम्म मान्य हुनेछ ।"
गाजा क्षेत्रमा इजरायलले फेरि गर्यो हवाइ हमला,जेरुसेलम: इजरायली सेनाले गाजा क्षेत्रमा फेरि हवाइ हमला गरेको छ । गाजाबाट इजरायलतर्फ आगलागी गराउने विस्फोटक बेलुन प्रहार भएको भन्दै आफूहरुले त्यसको जवाफी हमला गरेको इजरायलले जनाएको छ । इजरायली सेनाले आफूहरुले हमासको हतियार उत्पादन केन्द्र र रकेट लन्चरलाई लक्षित गर्दै हवाइ आक्रमण गरिएको जनाएको छ । तर हमासले इजरायलको कुन क्षेत्रमा विस्फोटक बेलुन उडाएको थियो भन्ने इजरायलले केही जनाएको छैन । यद्यपि इजरायलमा भएका अधिकांश आक्रमणलाई इजरायलले हमासलाई नै दोष दिने गरेको छ । मे १० देखि इजरायल र हमासबीच ११ दिनसम्म हिंसात्मक श्रृंखलावद्ध आक्रमण भएको थियो । त्यस क्रममा इजरायली हवाइ हमलाबाट ६६ बालबालिकासहित २६० जना प्यालेस्टिनी मारिएका थिए । त्यस्तै हमासको रकेट आक्रमणबाट २ बालबालिकासहित १३ जना मारिएका थिए । तर मे २१ मा इजरायल र हमासबीच इजिप्टको पहलमा युद्धविराम भयो । त्यस युद्धविरामपछि पनि इजरायलले गाजा क्षेत्रमा चार पटकसम्म हवाइ हमला गरिसकेको छ ।
परीक्षा नलिइकनै विद्यार्थी पास गराउने दुई उपप्राध्यापक बर्खास्त,"सुर्खेतः मध्यपश्चिम विश्वविद्यालयले परीक्षा नै नलिएर विद्यार्थी पास गराएको र परीक्षा अगाडि नै प्रश्नपत्र बाहिर ल्याएको आरोपमा दुई उपप्राध्यापकलाई बर्खास्त गरेको छ । कारवाहीमा परेका दुबैजना विश्वविद्यालयको केन्द्रीय क्याम्पसमा अध्यापनरत थिए । विश्वविद्यालयले मंगलबार पत्रकार सम्मेलन गरेर उनीहरुलाई बर्खास्त गरिएको जानकारी दिएको हो । विश्वविद्यालयका उपकुलपति प्रा डा नन्दबहादुर सिंहले विश्वविद्यालय अन्तर्गत इन्जिनियरिङ संकायको स्नातकोत्तर तहका कार्यक्रम निर्देशक एवं उपप्राध्यापक विश्वनाथ यादव र स्कुलअफ लतर्फ अध्यापनरत उपप्राध्यापक सुजन पन्तलाई बर्खास्त गरिएको बताए । यादव स्थायी हुन् भने पन्त करारमा कार्यरत थिए । अनियमितता गरेको पुष्टि भएपछि उनीहरुलाई भविष्यमा विश्वविद्यालय सेवाका लागिअयोग्य नठहरिने गरी बर्खास्त गर्ने निर्णय विश्वविद्यालयको कार्यकारी परिषद्ले गरेको छ । परीक्षामा अनियमितताको आरोप लागेपछि यसबारे छानबिन समिति गठन गरेर अध्ययन गरिएको थियो । दीपबहादुर रावलको संयोजकत्वमा गठित छानविन समितिको प्रतिवेदनको आधारमा उनीहरुलाई बर्खास्त गरिएको विश्वविद्यालयले जनाएको छ । छानविन समितिका अनुसार उपप्राध्यापक यादवले परीक्षा नै नलिएर विद्यार्थीलाई पास गराएको पाइएको छ । यस्तै पन्तले भने परीक्षाअघि नै प्रश्नपत्र बाहिर ल्याएको पाइएको हो । विश्वविद्यालय शिक्षाको गुणस्तर खस्किन नदिन र विश्वविद्यालयको प्राज्ञिक मर्यादा बचाउन शैक्षिक अपराध गर्ने व्यक्तिहरुलाई सेवाबाटै बर्खास्त गरिएको उपकुलपति सिंहको भनाइ छ । उपकुलपति सिंहले भने, यो विश्वविद्यालय यहाँका जनताले छाक कटाएर स्थापना गरेका हुन्, यहाँका विद्यार्थीको भविष्य बनाउन विश्वविद्यालय प्रतिबद्ध छ । तर यहाँ अधिकांश विद्यार्थीलाई हाजिरी नै नपुगाएर पास गर्ने काम भएको पाइयो, क्याम्पस सञ्चालक र विद्यार्थीबीचको मिलेमतोमा हुने गलत काम रोक्ने कारवाही गरेका हौँ । निर्देशक यादवले विद्यार्थीको आन्तरिक मूल्यांकनको नम्बर विषय शिक्षकले पठाएको नभइ आफैँले मनलाग्दी रुपमा पठाएको र आर्थिक प्रलोभनमा परी यस्तो काम गरेको निष्कर्श छानविन समितिले निकालेको थियो । यस्तै करारमा नियुक्त स्कुल अफ ल का उपप्राध्यापक पन्तले कानुन संकायतर्फको परीक्षाको प्रश्नपत्र बाहिर ल्याएको पुष्टि भएसँगै उनलाई पनि कारवाही गरिएको हो । छानविन समितिले दोषी देखिएको प्रतिवेदन बुझाएसँगै उनीहरु दुबै जनालाई स्पष्टिकरण सोधिएको थियो । तर त्यसबाट पनि चित्तबुझ्दो जवाफ नआएपछि पदबाटै बर्खास्त गर्ने निर्णय भएको विश्वविद्यालयले जनाएको हो ।"
"१२ हजार ५८५ नमुना परीक्षणमा २६ सय ३४ मा कोरोना संक्रमण,१५ को मृत्यु",काठमाडौं : पछिल्लो २४ घन्टामा २६ सय ३४ जनामा कोरोना भाइरस (कोभिड१०) संक्रमण पुष्टि भएको छ। १२ हजार ५८५ नमूना परीक्षणमा २६ सय ३४ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घन्टामा १५ सय ६५ जना कोरोनाबाट मुक्त भएका छन्। यो सहित कोरोनाबाट निको हुनेको संख्या ६ लाख नाघेको छ। मन्त्रालयका अनुसार कोरोनाबाट १५ जनाको मृत्यु भएको छ। यो सहित कोरोनाबाट मृत्यु हुनेको संख्या ९ हजार २६३ पुगेको छ।
१६० देशका सयौँ नेताहरुलाई सी जिनफिङले भने: चीनले प्रभुत्व स्थापना गर्ने छैन,"काठमाडौँ: चिनियाँ राष्ट्रपति सी चिनफिङले देशहरुबीचको सहकार्य राजनीतिक प्रभुत्व स्थापित गर्न नभएर मानव जातिको सेवाका लागि हुनुपर्ने बताएका छन्। नेता सीले चीनले कहिल्यै पनि प्रभुत्व स्थापना वा प्रभाव क्षेत्र निर्माण गर्न नखोज्ने पनि बताए । विश्वका १६० देशका विभिन्न ५०० भन्दा धेरै राजनीतिक दलका प्रतिनिधिहरुको सम्मेलनलाई मंगलबार सम्बोधन गर्दै नेता सी ले यस्तो बताएका हुन् । चिनियाँ कम्युनिस्ट पार्टीका महासचिव सी ले आफ्नो पार्टीको १००औं वार्षिकोत्सवको अवसरमा विभिन्न देशका राजनीतिक दल तथा संगठनका नेताहरुलाई भर्चुअल माध्यमबाट सम्बोधन गरेका हुन् । जुन सम्मेलनमा नेपालका राजनीतिक दलका नेताहरु समेत सहभागी थिए । यस क्रममा नेता सी ले कोभिड १९ को समाधानमा अन्तर्राष्ट्रिय सहयोगका लागि चीनले कुनै कसर बाँकी नराख्ने बताएका थिए। साथै आफ्नो पार्टीको विश्वभर गरिबी निवारण गर्न सघाउने चाहना रहेको बताए । उनले कोभिड१९ महामारी, जलवायु परिवर्तन र आतंकवादजस्ता मानवताविरोधी मुद्दामा सबै मुलुक एकजुट भएर अघि बढ्नुपर्ने पनि बताएका थिए । यसवाहेक चीनले १५ औं जैविक विविधता सम्मेलन गर्न लागेको जानकारी दिँदै नेता सी ले सहभागिताका लागि सबै मुलुकलाई आह्वान गरे । कोभिड १९ माथि राजनीति भइरहेको भन्दै भाइरसलाई भौगोलिक नाम दिन नहुने नेता सी को भनाइ थियो । जवकि अमेरिकी पूर्व राष्ट्रपति डोनल्ड ट्रम्पले पहिलो पटक कोरोनाभाइरसलाई 'वुहान भाइरस' भन्दै उक्त भाइरस चीनले 'नियोजित रुपमा फैलाएको' आरोप लगाएका थिए । यस्तै कोरोना विरुद्धको खोपको वितरणमा पनि विभेद रहेकाले यस्तो विभेदलाई अन्त्य गर्नुपर्ने नेता सी को भनाइ छ । प्रधानमन्त्री केपी ओली, पूर्वप्रधानमन्त्री तथा माओवादी केन्द्रका नेता पुष्पकमल दाहाल प्रचण्ड सहित दर्जनौँ नेताहरु कार्यक्रममा सहभागी थिए ।"
सप्तरीमा टिपरको ठक्करबाट साइकलयात्रीको मृत्यु,राजविराजः पूर्वपश्चिम राजमार्ग अन्तर्गत कञ्चनरुप नगरपालिका११ बेङ्गरी चोकमा टिपरको ठक्करबाट एक साइकलयात्रीको मृत्यु भएको छ । बाटो काटने क्रममा मङ्गलबार स१ क २८० नम्बरको टिपरले ठक्कर दिँदा साइकलयात्री ४० वर्षीया कौशिल्या चौधरीको घटनास्थलमै मृत्यु भएको हो । सप्तरी प्रहरीका अनुसार मृतक चौधरी कञ्चनरुप नगरपालिका११ बेङ्गरीकी स्थायी बासिन्दा थिइन् । पश्चिमबाट पूर्वतर्फ जाँदै गरेको टिपरले सोही दिशातर्फ गइरहेकी चौधरीलाई बाटो काट्ने क्रममा ठक्कर दिएको जिल्ला प्रहरी कर्याालयका डिएसपी मात्रवप्रसाद काफ्लेले बताए । शवलाई पोष्टमार्टमका लागि राजजिराजस्थित गजेन्द्रनारायण सिंह अस्पताल ल्याइएको छ । टिपर र चालक सप्तरीको रुपनी गाउँपालिका५ बस्ने ४५ वर्षीया श्रवण यादव इलाका प्रहरी कार्यालयको नियन्त्रणमा रहेको प्रहरीले जनाएको छ ।
तनहुँमा मोटरसाइकल ट्रकमा ठक्कर खाँदा एक जनाको मृत्यु,दमौली : आँबुखैरेनी २ एक्लेफाँटस्थित पृथ्वी राजमार्गमा मोटरसाइकल ट्रकसँग ठोक्किँदा एक युवकको मृत्यु भएको छ। घटनामा परी अर्का किशोर घाइते भएका छन्। डुम्रेबाट आँबुखैरनीतर्फ गैरहेको लु ८ प ८३५३ नम्बरको मोटरसाइकल फरक दिशातर्फ गइहेको ना ६ ख ६११८ नम्बरको ट्रकको पछाडि ठोक्किँएर पुनः आँबुखैरेनीतर्फ इरहेको ना ६ ख ४४४७ नम्बरको ट्रकमा ठोकिएको थियो। घटनामा एक्लेफाँटकै ३१ वर्षका दुर्गा भुजेलको घटनास्थलमै मृत्यु भएको र मोटरसाइकलमा सवार स्थानीय १७ वर्षका साजन भुजेल घाइते भएका छन्। दुर्घटनापछि केहीबेर राजमार्गमा यातायात अवरुद्ध भएको थियो। अहिले अवस्था सामान्य रहेको प्रहरीको भनाइ छ।
गण्डकी सरकारले घटायो गाडी खरिदको बजेट,"पोखरा : पाँच सदस्यीय गण्डकी प्रदेश मन्त्रिपरिषदको विस्तार असार सकिएपछि मात्रै हुने भएको छ। २९ जेठमा नेपाली कांग्रेस संसदीय दलका नेता कृष्णचन्द्र नेपाली पोखरेलले अरु ४ मन्त्रीसहित मुख्यमन्त्रीको शपथ लिएका थिए। २ मन्त्रीलाई अझै विना विभागीय राखेका मुख्यमन्त्रीले बजेट पारित गरेपछिमात्रै सरकारलाई पूर्णता दिने भएका हुन्। मुख्यमन्त्री पोखरेल मंगलबार पत्रकारसँगको भेटघाटमा बोल्दै थिए। मन्त्रालय भागबन्डा नमिल्दा उनले मन्त्रिपरिषद विस्तार गर्न सकेका छैनन्। असार १ गते ३० अर्बको बजेट ल्याएको उनको सरकारले २५ असारबाट त्यसमाथिको छलफल प्रारम्भ गर्ने भन्दै संसद सचिवालयमा पत्राचार गरेको छ। सरकारका प्रवक्तासमेत रहेका सामाजिक विकास मन्त्री कुमार खड्काले ५ दिनमा छलफल सकी असारभित्रै बजेट पारित गरिने जानकारी दिए। ल्याएको यतिका समयसम्म पनि बजेटमाथिको छलफल संसदमा हुन पाएको छैन। सरकारले बजेट कार्यक्रम समेटिएको रातो किताब पनि ल्याउन सकेको छैन। रातो किताबभन्दा अघि श्वेतपत्र जारी गर्नुपर्ने हुन्छ, मन्त्री खड्काले भने, त्यसका लागि योजना आयोगमा पदाधिकारी चाहिन्थ्यो, पदाधिकारी आउनुभएको छ, अब श्वेतपत्र पनि जारी गर्छ। पहिलाको सरकारले कहाँसम्म छाडेको थियो र यो सरकारको यात्रा कहाँबाट सुरु भयो भन्ने जानकारी दिन श्वेतपत्र निकाल्नुपर्ने मन्त्री खड्काले सुनाए। कांग्रेस, माओवादी केन्द्र, जनमोर्चा र जसपाले १ जना स्वतन्त्र सांसदसमेत लिएर सरकार बनाएका हुन्। तर उनीहरुबीच मन्त्रालय भागबन्डामा कुरा मिलेको छैन। मुख्यमन्त्री पोखरेलले एउटा एजेन्डामा बनेको सरकार भएको हुँदा विवादबिना नै मन्त्रिपरिषदले पूर्णता पाउने बताए। तर स्वतन्त्र सांसद राजीव गुरुङ (दीपक मनाङे)ले भौतिक पूर्वाधार विकास र जसपाका हरिशरण आचार्य अर्थ मन्त्रालय दाबी गर्दै अझै पनि बिना विभागीय बसिरहेका छन्। एउटै पार्टीको सरकार हुँदा त समय लाग्छ, मन्त्रिपरिषद विस्तार ढिलाइबारको प्रश्नमा मुख्यमन्त्री पोखरेलले भने, गठबन्धन सरकार हो, समय लागेको हो, लुकाउनुपर्ने कुरा छैन। आइतबार बसेको मन्त्रिपरिषद बैठकले गरेका निर्णयबारे जानकारी दिन आयोजित पत्रकार भेटघाटमा सरकारका प्रवक्ता खड्काले मन्त्री र कर्मचारी आवास तथा मर्मत सम्बन्धी नीति अभाव भएको सुनाए। अहिलेसम्म सम्बन्धित मन्त्रालयहरुबाट हुँदै आएको रहेछ, अब भौतिक पूर्वाधार मन्त्रालयलाई जिम्मा दिने निर्णय गर्यो, उनले भने। मन्त्री खड्काले मन्त्री र कर्मचारीहरुका लागि गाडी खरिद गर्ने भनेर माग आएको ३८ करोडलाई १० करोडमा सीमित गरिएको जानकारी पनि दिए। आवश्यकता पूरा गर्ने हो, तर लक्जरी गाडी चाहिन्न, सहरभित्रै कार भए हुन्छ, उनले भने, गाडी पनि कुनै महँगा र कुनै सस्ता नकिन्ने, मूल्यमा पनि एकरुपता ल्याउने निर्णय गरेका छौं। मुख्यमन्त्री पोखरेलको राजनीतिक सल्लाहकारमा नवलपुरको बुलिङटार गाउँपालिका निवासी खड्कबहादुर कमाललाई नियुक्त गर्ने निर्णय पनि मन्त्रिपरिषदले गरेको छ। कमाल पूर्वकर्मचारी हुन्। मुख्यमन्त्रीको प्रेस संयोजकमा पत्रकार भरत कोइराला नियुक्त भएका छन्। प्रदेश सरकारले स्वास्थ्य मन्त्री मधु अधिकारी गुरुङको संयोजकत्वमा विपद व्यवस्थापन टास्कफोर्स गठनको निर्णय गरेको जानकारी पनि प्रवक्ता खड्काले दिए। त्यस्तै प्रदेश नीति तथा योजना आयोगको सदस्यमा तनहुँका डा सुवास अधिकारीलाई नियुक्तिको निर्णय सरकारले गरेको छ। उपाध्यक्षमा भने तनहुँकै डा रघुराज काफ्ले यसअघि नै नियुक्त भएका थिए। प्रदेश स्वास्थ्य निर्देशनालयको निर्देशकमा डा खिमबहादुर खड्का नियुक्त भएका छन्। उनले यसअघिदेखि सम्हाल्दै आएको प्रदेश आपूर्ति व्यवस्था कार्यालय प्रमुखका जिम्मेवारी पनि यथावत छ। मन्त्री खड्काले विपद व्यवस्थापनका लागि प्रत्येक पालिकालाई ५५ लाख रुपैयाँका दरले पठाउने निर्देशन मुख्यमन्त्रीबाट भएको र मन्त्रिपरिषदको अर्काे बैठकबाट त्यसलाई निर्णय गराइने पनि सुनाए। उनले प्रदेशमा आर्थिक सुशासनका निम्ति सहयोग गर्न पत्रकार महासंघ र नागरिक समाजलाई अनुगमनका लागि भनेर बजेट विनियोजन गरेको जानकारी दिए। उनले भने, गोरखाको चुमनुब्री गाउँमा खाद्यान्न अभाव छ, त्यहाँ खाद्यान्न र खोप पुर्याउन पनि मुख्यमन्त्रीज्यूले निर्देशन दिइसक्नुभएको छ।"
मुख्यमन्त्रीको राजनीतिक सल्लाहकारमा खड्गबहादुर कमाल,पोखरा : गण्डकी प्रदेशका मुख्यमन्त्री कृष्णचन्द्र नेपाली पोखरेलको राजनीतिक सल्लाहकारमा खड्गबहादुर कमाल (कुमाल) नियुक्त भएका छन्। नवलपुर बुलिङटारका कमाललाई गत आइतबारको मन्त्रिपरिषद बैठकले राजनीतिक सल्लाहकारमा नियुक्त गर्ने निर्णय गरेको छ। लामो समय शिक्षा क्षेत्रको क्रियाशील कमाल क्षेत्रीय शिक्षा निर्देशकबाट अवकाशप्राप्त हुन्। अवकाशपछि उनी राजनीतिमा सक्रिय छन्। त्रिभुवन विश्वविद्यालयबाट शिक्षामा स्नातकोत्तर गरेका उनले काठमाडौं विश्वविद्यालयबाट एमफिल गरेका छन्। मुख्यमन्त्रीले ५ जनासम्म विज्ञ नियुक्त गर्न पाउने प्रावधान छ। राजनीतिक सल्लाहकारले प्रदेश राज्यमन्त्री सरह सुविधा पाउने नियम छ।
मनसुनी वायुको प्रभावः अझै तीन दिन वर्षा,"काठमाडौं : मनसुनी वायुको प्रभावले हाल मुलुकका विभिन्न स्थानमा बदली र वर्षा भइरहेको छ । हाल प्रदेश नं २ र वाग्मतीमा आंशिकदेखि सामान्य बदली र बाँकी प्रदेशमा सामान्यदेखि पूर्ण बदली तथा १, वाग्मती, गण्डकी, लुम्बिनी र सुदूरपश्चिमका केही स्थानमा हल्कादेखि मध्यम वर्षा भइरहेको छ । काठमाडौँ उपत्यकामा बिहानपख मौसम खुले पनि अहिले आंशिक रुपमा बदली छ । जल तथा मौसम विज्ञान विभाग, मौसम पूर्वानुमान महाशाखाका अनुसार अहिले कर्णाली तथा सुदूरपश्चिममा आंशिकदेखि सामान्य बदली रही देशका बाँकी भूभागमा सामान्यदेखि बदली रहनेछ । प्रदेश नं १, २, वाग्मती, गण्डकी र लुम्बिनीका केही स्थान तथा कर्णाली र सुदूरपश्चिमका थोरै स्थानमा हल्कादेखि मध्यम वर्षाको सम्भावना छ । राति देशका अधिकाश भूभागमा बदली रहनाका साथै प्रदेश नं १, २, वाग्मती, गण्डकी र लुम्बिनीका थोरै स्थानमा तथा कर्णाली र सुदूरपश्चिमका थोरै स्थानमा हल्कादेखि मध्यम वर्षाको सम्भावना छ । प्रदेश नं १ का एकदुई स्थानमा मेघ गर्जनचट्याङसहित भारी वर्षाको सम्भावना छ । बुधबार पनि देशका अधिकांश भूभागमा सामान्यदेखि पूर्ण बदली रहनेछ । प्रदेश नं १, २, वाग्मती, गण्डकी र लुम्बिनीका केही स्थान तथा कर्णाली र सुदूरपश्चिमका थोरै स्थानमा हल्कादेखि मध्यम वर्षाको सम्भावना छ । प्रदेश नं १, २, वाग्मती र गण्डकीका थोरै स्थानमा मेघ गर्जनचट्याङसहित भारी वर्षाको सम्भावना छ । बिहीबार पनि यही मौसमी प्रणाली कायम रहनेछ । महाशाखाको पछिल्लो विवरणमा आज काठमाडौँको अधिकतम ३० र न्यूनतम तापक्रम २१ डिग्री सेल्सियस छ । विराटनगरमा सबैभन्दा बढी ५८ र काठमाडौँमा २८ मिलिमिटर वर्षामापन गरिएको छ ।"
इन्धनको मूल्य फेरि बढ्यो : पेट्रोल १२९ पुग्यो,"काठमाडौं : नेपाल आयल निगमले इन्धनको मूल्य बढाएको छ। मंगलबार राति १२ बजेपछि लागू हुनेगरी निगमले असार महिनामा दोस्रो पटक मूल्य वृद्धि गरेको हो। पेट्रोल, डिजेल र मट्टीतेलको मूल्य प्रतिलिटर दुई रुपयाँ बढेको निगमका प्रवक्ता विनितमणि उपाध्यायले जानकारी दिए। अब पेट्रोल प्रतिलिटर १२९ पुगेको छ भने डिजेल र मट्टीतेलको मूल्य ११२ रुपैयाँ भएको छ। यसअघि पेट्रोल १२७ र डिजेल र मट्टीतेल ११२ रुपैयाँ थियो। यसअघि निगमले असार १० गते रातिबाट लागू हुनेगरी मूल्य बढाएको थियो। त्यसैगरी निगमले हवाई इन्धन आन्तरिकतर्फ प्रतिलिटर २ रुपैयाँले वृद्धि गरेको छ। अन्तराष्ट्रिय इन्धन भने प्रतिकिलोलिटर १९ अमेरिकी डलर बढाएर ७४५ पुर्याएको छ। त्यसैगरी खाना पकाउने ग्यासको मूल्य प्रतिसिलिण्डर २५ रुपैयाँ बढेको छ। १४ सय रुपैयाँमा पाइले खाना पकाउने ग्यासलाई अब १४ सय २५ पर्ने भएको छ।"
एमाले एकता कार्यदल बैठक : समस्या समाधानको दिशामा अगाडि बढ्ने सहमति,"काठमाडौं : नेकपा (एमाले) एकता कार्यदलले पार्टी एकताको विषयमा छलफल सकारात्मक ढंगले अगाडि बढाएको छ । मंगलबार प्रधानमन्त्री तथा मन्त्रिपरिषद्को कार्यालय सिंहदरबारमा बसेको बैठकले पार्टीभित्रका समस्या समाधानको दिशामा अगाडि बढ्ने सहमति गरेको छ । वरिष्ठ नेता माधवकुमार नेपाल समूहको कार्यदलका सदस्य भीम रावलले छलफल पार्टी एकतापछि अहिले बनेका संगठनात्मक संरचनालाई कसरी अगाडि बढाउने र कसरी समस्या समाधान गर्ने भन्ने विषयमा केन्द्रित भएको जानकारी दिए । उनले अर्को बैठक बसेर एमाले पुर्नजीवित भइसकेपछिको अवस्थामा अहिलेका संगठनात्मक संरचनालाई कसरी व्यवस्थापन गर्ने भन्ने विषय टुंगो लगाउने गरी छलफल हुने बताए। छलफल सकारात्मक भएको उनको भनाइ छ । कार्यदलमा प्रधानमन्त्री एवम् एमाले अध्यक्ष ओली पक्षबाट नेताहरु सुवासचन्द्र नेम्वाङ, विष्णु पौडेल, प्रदीपकुमार ज्ञवाली, शङ्कर पोखरेल, विष्णु रिमाल छन् भने नेता नेपाल पक्षबाट भीम रावल, सुरेन्द्र पाण्डे, गोकर्ण विष्ट, रघुजी पन्त, घनश्याम भुषाल छन्।"
भानु जयन्तीको अवसरमा मर्चुअल कविता वाचन,"काठमाडौं : भानु जयन्तीको अवसरमा भर्चुअल माध्यमबाट कविता वाचन सम्पन्न भएको छ। साहित्यसागर डटकमको आयोजनामा २०८ औँ भनुजयन्तीको अवसरमा कविता वाचन गरेको हो। भानु जयन्ती र अन्तराष्ट्रिय भाषा साहित्य दिवसकको अवसरमा आयोजित कार्यक्रममा विभिन्न देशका कवि र विशिष्ट व्यक्तित्वको सहभागिता थियो। साहित्यसागर टडकमका अध्यक्ष एवम् प्रधान सम्पादक मणि नेपाली पनेरुको अध्यक्षतामा भएको कार्यक्रममा प्राडा वासुदेव त्रिपाठी प्रमुख अतिथिका रुपमा सहभागी थिए। कार्यक्रममा नेपाल प्रज्ञाप्रतिष्ठानका प्राज्ञ परिषद् सदस्य एवम् काव्य विभाग प्रमुख हेमनाथ पौडेल विशेष अतिथिका रुपमा सहभागी थिए। कार्यक्रमममा रमेश शुभेच्छुले साहित्यसागरको परिचय र कार्यक्रमको उद्देश्यमाथि प्रकाश पारेका थिए। उनले कार्यक्रम भानुजयन्तीको पूर्व सन्ध्यामा देश र विदेशका सहभागीको समय मिलाउनलाई अलि चाँडै गर्नु परेको बताए। उनले एन आर एन एको भाषा साहित्य उपसमितिले सन् २०१८ मा अमेरिकाको बोस्टन सहरमा आयोजित भाषा साहित्य सम्मेलनबाट भानुजयन्तीलाई अन्तराष्ट्रिय भषा साहित्य दिवसका रुपमा मनाउन थालेको पक्ष पनि उजागर गर्र्दै सोही अवसरमा यो कार्यक्रम स्वदेश विदेशमा रहेका प्रतिनिधि कविहरुबिच भेटघाट र रचना वाचन एवम् भानुभक्तीय विमर्शका उदेश्यले आयोजना गरेको बताउँदै स्वागत मन्तव्य राखे। शुभेच्छुले आचार्य नेपाली जाति र विश्वभरि छरिएको नेपाली महाजातिको साझा विम्ब भएको पक्ष उजागर गर्दै विश्वका विभिन्न ठाउँमा झन्डै तीन सय सालिक निर्माण भएको, नेपाली जहाँजहाँ पुगे त्यहाँ त्यहाँ भानुभक्त पुगेको चर्चा गरे। कार्यक्रममा प्राडा हेमनाथ पौडेलले भानुभक्तको विषयमा मन्तव्य व्यक्त गरे। उनले भानुभक्त आचार्यका काविता र काव्यकृतिको चर्चा। यस्ता कार्यक्रमले भानुभक्तको सम्मान हुने बताए। कविगोष्ठीको आरम्भमा कवि गीता सापकोटाले भानुभक्तीय रचना वाचन गरेकी थिइन्। सो कार्यक्रममा अतिथि कविका रुपमा डा राजेन्द्र विमल, डा अमर गिरी, दिनेश अधिकारीलगायतले कविता वाचन गरेका थिए। कार्यक्रममा विभिन्न देश र ठाउँको प्रतिनिधित्व थियो। विभिन्न देश र जिल्लको प्रतिनिधित्व गर्दै भुवनहरि सिग्देल, काठमाडौँ, राजेन्द्र अर्याल, क्यानडा, अमर बानियाँ लोहोरो, सिक्किम, भारत, पुण्यसागर मरठ्ठा, क्यानडा, महेश प्रसाईं, विराटनगर, पदम विश्वकर्मा उपाध्यक्ष वोर्ड अफट्रस्टी अनेसास, अमेरिका, प्रकाशमणि दाहाल, झापा, नेपाल, वैकुण्ठ आचार्य उपाध्यक्ष, श्रष्टासाँझ अमेरिका, भवानीप्रसाद अधिकारी, मणिपुर भारत, प्रा डा कृष्णप्रसाद दाहाल, नेपाल, अमित राई, कुवेत, डम्बर पहाडी, इलाम, नेपाल, पुण्य खरेल, झापा, नेपाल, डा गोविन्दसिं रावत, क्यानडा, सुधीर क्षेत्री कालिम्पोङ, भारत, कविता राई खोेटाङ, गोविन्द गिरी प्रेरणा, अमेरिका, डा खेमराज नेपाल असम भारत, मोहनराज शर्मा म्यानमार। डम्बर दाहालअसम भारत, नरनाथ लुइटेल भोजपुर, डा लेखनाथ काफ्ले ताइवान, गीता खत्री, काठमाडौ, नारायणप्रसाद होमगाईं, कोलकता भारत, प्रभा भट्टराई तनहुँ, गोविन्द गौतम, मस्को, प्राडा खेमनाथ दाहाल, मोरङ, कृष्ण बजगाईं, बेलायत, राजन शर्मा अष्ट्रेलिया, प्रह्लाद पोखरेल, काठमाडौँ, वसन्त श्रेष्ठ पूर्वअध्यक्ष, अनेसास, अमेरिका, प्रा डा घनश्याम परिश्रमी, भैरहवा, सुधीर क्षेत्री कालिम्पोङ, भारत, दुर्गा नेपाली, मोरङ, नेपाल, भावकेशर बराल, सिन्धुलीले कविता वाचन गरेका छन्। कार्यक्रममा प्रमुख अतिथिको आसनबाट बोल्दै वासुदेव त्रिपाठीले भर्चुअल माध्यमबाट देश विदेशका स्रष्टालाई भेट्ता र वर्तमान कविताको धार थाहा पाउँदा सुखी लागेको बताए। उनले भानुभक्त नेपाली जातिका साझा कवि भएको भन्दै भानुभक्तको रामायणलाई आनुवाद मान्नु नहुने र त्यो कृति नेपाली साहित्यको मौलिक कृति भएको मूल्याकन गरे। कार्यक्रमको समापन गर्दै अध्यक्ष पनेरुले समय समयमा यस्ता कार्यक्रम गरी नेपाली जातिको पहिचान रक्षा गर्ने बताए"
रामराजाप्रसाद सिंह प्रतिष्ठानको शिलान्यास,"राजविराज : एक प्रदेशएक स्वास्थ्य विज्ञान प्रतिष्ठान निर्माण गर्ने सरकारको नीति अन्तर्गत प्रदेश २ मा स्थापना गरिएको रामराजाप्रसाद सिंह स्वास्थ्य विज्ञान प्रतिष्ठानको मङ्गलबार राजविराजमा शिलान्यास भएको छ। प्रतिष्ठानको पूर्वाधार विकासका लागि तयार पारिएको जग्गाको विवाद समाधान भएपछि प्रधानमन्त्री केपी शर्मा ओलीले भर्चुअल माध्यमबाट शिलान्यास गरेका हुन्। प्रदेश २ को सभामा प्रधानमन्त्री ओलीले गरेको प्रतिबद्धताअनुरुप २०७५ पुस २३ गतेको संघीय मन्त्रिपरिषद्को बैठकले सप्तरीमा प्रतिष्ठान निर्माण गर्ने निर्णय गरेको थियो। मन्त्रिपरिषद्ले निर्णय गरेको लामो समयसम्म जग्गाको स्वामित्व विवादका कारण प्रतिष्ठान निर्माणको काम अघि बढन सकेको थिएन्। जग्गा विवाद समाधान भई पूर्वाधार निर्माणका लागि राजविराज नगरपालिका१०, स्थित बिरौलको ६१ बिघा ६ कठ्ठा जग्गा जेठ ३१ गते प्राप्त भएपछि शिलान्यास गरिएको प्रतिष्ठानले जनाएको छ। पूर्वाधार संरचनाको निर्माण कार्यको शिलान्यास गर्दै प्रधानमन्त्री केपी शर्मा ओलीले प्रतिष्ठानको स्थापनासँगै सप्तरी जिल्ला शिक्षा र स्वास्थ्य क्षेत्रको केन्द्र बन्ने बताए। गुणस्तरीय शिक्षा र स्वास्थ्यको अवसरले आर्थिक गतिविधि तीव्र हुनुका साथै पर्यटकिय गन्तव्य बन्ने उनले विश्वास व्यक्त गरे। प्रम ओलीले भनेसप्तरीमा आजसम्मकै सर्वाधिक ठूलो परियोजनाको स्थापनाले शिक्षा र स्वास्थ्य प्राप्त गर्ने स्थानको रुपमा विकास हुनेछ। हिमाल, पहाड, तराई, पूर्वदेखि पश्चिम सबै क्षेत्रको विकास तथा सबै जाती, भाषा, धर्म, लिङ्ग, वर्गको समस्या समाधानमा सरकारले काम गरिरहेको बताउँदै उनले सबै मिलेर गरिबी, पछौटेपन हटाउनु पर्ने बताए। कुनै पनि भ्रममा परेर दिशाबिहीन भएर देशको विकास उन्नतीमा आफूलाई पछाडि पार्न नहुने प्रम ओलीले बताए। प्रधानमन्त्री ओलीले जग्गा प्राप्त भएको, डिजाइन बनेको तथा बजेटको पनि व्यवस्था भएकोले प्रतिष्ठानको पूर्वाधार निर्माणको काम तोकिएकै समयमा र गुणस्तरीय हुने बताए। स्तरीय, भूकम्प प्रतिरोधात्मक, बलियो र आकर्षक संरचनाको निर्माण बाहिरी पक्षमा मात्र नभई आन्तरिक रुपमा समेत बलियो र स्तरीय हुने उनले विश्वास प्रकट गरे। प्रतिष्ठानको काम निर्धारित समयमा सक्न स्थानीय तह, जनप्रतिनिधि र जनसमुदायसँग प्रम ओलीले सहयोगको अपेक्षा गरे। मुलुकमा रहेका अनेकौ प्रकारका विविधतालाई साम्प्रदायिक विद्धेष, मनमुटाव र द्वन्द्वको विषय बनाउन नहुने बताएका प्रम ओलीले विविधता नै मुलुकको सम्पति र सम्पन्नता रहेको बताए। भौगोलिक, प्राकृतिक, सामाजिक, जैविक विविधता भनेको मुलुकको सम्पन्नता, समृद्धि र सम्पदा हो उनले बताए। प्रतिष्ठानले रोजगारीको अवसरहरु सिर्जना गर्नुको साथै आर्थिक क्रियाकलाप पनि बढ्ने बताएका प्रम ओलीले यसले विकासप्रति विश्वास बढाएको बताए। राजविराजरुपनी सडकको विस्तार, औद्योगिक क्षेत्रको विकास, पुरातात्विक महत्वका ऐतिहासिक मठ, मन्दिर, धरोहरको संरक्षण, सीमा सुरक्षा, कोभिडविरुद्ध खोपको व्यवस्था, डुबानबाट बचाउने कार्य सरकारले गरिरहेको उनले बताए। प्रधानमन्त्री ओलीले सिचाइँ सुविधा पुर्याउने र बिजुली उत्पादन गर्ने लक्ष्यका साथ सुनकोसीमरिन डाइभर्सन र सुनकोसीकमला डाइभर्सन निर्माणको काम भइरहेको बताए। उनले उत्तरदक्षिण रेलमार्गसँगै चाँडै बर्दिवाससम्म रेल ल्याउने बताउँदै केही दिन भित्रै पूर्वपश्चिम रेलमार्गको निर्माण कार्य सकेर सञ्चालनको तयारी गर्ने बताए। कूल ११ अर्ब ९८ करोड रुपैयाँको लागतमा निर्माण हुने प्रतिष्ठानको काम पाँच वर्षभित्र सम्पन्न हुने प्रतिष्ठान पूर्वाधार विकास तयारी समितिका अध्यक्ष डा रोहित पोखरेलले जानकारी दिए। दश वटा जिल्लालाई प्रत्यक्ष सेवा दिने प्रतिष्ठानमा क्रमबद्ध शैक्षिक कार्यक्रम सुरु गरिने डा पोखरेलले बताए। कार्यक्रममा राजविराज नगर प्रमुख शम्भुप्रसाद यादवले प्रधानमन्त्री ओलीलाई धन्यवाद दिदै ऐतिहासिक काम सम्पन्न गराउन नगरवासीको सहयोग रहने प्रतिबद्धता व्यक्त गरे। मन्त्रिपरिषद्को २०७५ साल पुस १६ गतेको निर्णयले राजविराजमा रामराजाप्रसाद सिंह स्वास्थ्य विज्ञान प्रतिष्ठान स्थापना गर्ने निर्णय गरेको थियो। जग्गा विवाद समाधान भई जेठ ३१ गते ६१ बिघा ६ कठ्ठा जग्गा प्राप्त भएपछि शिलान्यासको कार्यक्रम अघि बढेको हो। प्रदेशवासीकै सर्वाधिक चासो र सरोकारको विषय बनेको प्रतिष्ठानको शिलान्यासले खुशी तुल्याएको भन्दै नागरिक समाजका अध्यक्ष थानसिंह भन्सालीले विस्तृत आयोजना प्रतिवेदन (डीपीआर) र पूर्वाधार निर्माणको कामलाई समेत तिब्रता दिनुपर्ने बताए।"
जर्मनीले विदेशी पर्यटकमाथि लगाएको प्रतिबन्ध हटाँउदै,"जर्मनीले कोभिड१९ का कारण बेलायती, पोर्चुगाली, रूसी भारतीय र नेपाली पर्यटकलाई लगाएको यात्रा प्रतिबन्ध बुधबारदेखि हटाउने भएको छ । पूर्ण रूपमा खोप प्राप्त गरिसकेका मानिसहरू जर्मनी पुगेपछि क्वारेन्टाइनमासमेत बस्नु नपर्ने बताइएको छ। खोप नलगाएका मानिसहरूले भने १० दिनसम्म क्वारेन्टाइनमा बस्नुपर्ने छ। तर उनीहरूले पाँचौँ दिनमा परीक्षण गर्दा नतिजा नेगेटिभ आए क्वारेन्टाइनबाट बाहिरिन पाउने छन्। हालसम्म यी पाँच राष्ट्रहरूलाई डेल्टा भेरिअन्ट र डेल्टा प्लस भेरिअन्ट फैलिएका कारण 'भाइरस भेरिअन्ट एरियाज'का रूपमा वर्गीकरण गरिएको थियो। उक्त भेरिअन्ट सुरुमा भारतमा पहिचान भएको थियो। जर्मनीका नागरिक र बासिन्दाहरूमाथि प्रतिबन्ध लागु नगरिएको भए पनि उनीहरू जर्मनी प्रवेश गर्दा १४ दिन क्वारेन्टाइनमा बस्नुपर्ने व्यवस्था गरिएको थियो। यी पाँच राष्ट्रहरूलाई अब 'हाइ इन्सिडेन्स एरियाज' अर्थात् संक्रमितहरूको संख्या अझै उच्च रहेको देशका रूपमा वर्गीकृत गरिने त्यहाँको एक निकायले जनाएको छ।"
'तीज आयो बरी लै माइती' भिडियो सार्वजनिक,काठमाडौं : नेपाली नारीहरुको महान पर्व हरितालिका तीजलाई मध्यनजर गर्दै गायिका सरद कुमारी श्रेष्ठको आवाजमा रहेको मौलिक तीज गीत 'तीज आयो बरी लै माइती गीतको भिडियो सार्वजनिक भएको छ । नेपाली नारीहरुले भोगेको पीडा र मर्मलाई गीतमा समेटिएको छ । विभिन्न कारणबाट माइत जान नपाएकी चेलीको बेदनालाई गीतमा समेटिएको छ । सरद कुमारी श्रेष्ठको शब्द तथा लय सिर्जना गीतमा रहेको छ । विषन मान्धरले गीतमा एरेन्ज गरेका छन । विजय कुमार भुर्तेलको छायाँकन तथा सम्पादन र राजेन्द्र विसीको कोरियोग्राफी तथा राजु श्रेष्ठको निर्देशन रहेको छ । गीतको भिडियोलाई निकै आकर्षक रुपमा प्रस्तुत गरिएको छ । गीतमा आरोही चौलागाईको नृत्य तथा अभिनय रहेको छ ।
जसपा विभाजन : छुट्टिने सहमति गरेर निर्वाचन आयोगबाट बाहिरिए नेता,"काठमाडौं : जनता समाजवादी पार्टी (जसपा) फुट्ने पक्कापक्की भएको छ। सहमतिका लागि आग्रह गर्न निर्वाचन आयोगले मंगलबार बोलाएपछि जसपाका महन्थ ठाकुर र उपेन्द्र यादव दुवै पक्ष मंगलबार आयोग पुगेर आआफ्नो दाबी पेश गरेका छन्। आयोगको छलफलमा सहभागी भएका नेता अनिल झाले उपेन्द्र यादवले सँगै बस्न नसक्ने भनेर छुट्टिने माग गर्नुभएकाले त्यसैमा सहमति भएको बताए। उनले अब मिल्न नसक्ने भएकाले नियामानुसार जाने भन्दै दुवै पक्षले हस्ताक्षर गरेको पनि बताए। छलफलपछि पत्रकारमाझ झाले भने, मिलेर जानेबारे केहीबेर छलफल भएपनि त्यो सम्भावना देखिएन। अब हामी मिलेर जान सकेनौं। हामीलाई अलग गरिदिनुस् भनेर माइन्युटमा हस्ताक्षर गरेर आइसकियो। उनले अब जसपाको विवाद आयोगले आधिकारिक रुपमा टुंगो लगाउने जानकारी दिए। निर्वाचन आयोगले आधिकारिकताका लागि दुबै पक्षलाई दावी पेश गर्न आग्रह गरेको छ। जसपा विवाद समाधानका लागि आयोगले बुधबार इजलास गठन गर्ने छ र दुबै पक्षले दल दर्तासम्बन्धी ऐन बमोजिम दावी पेश गर्ने सहमति भएको छ। निर्वाचन आयोगमा भएको छलफलमा अध्यक्ष ठाकुर, नेता राजेन्द्र महतो, लक्ष्मणलाल कर्ण, अर्को तर्फबाट अध्यक्ष उपेन्द्र यादव, राजेन्द्र श्रेष्ठलगायत शीर्ष नेता सहभागी थिए। निर्वाचन आयोगले यस अगाडि जसपामा दुवै पक्षले गरेका कारबाहीलाई कानुनसम्मत नदेखिएको भन्दै अमान्य घोषित गरिदिएको छ। आयोगले दुई अध्यक्षसहित पुरानै पदाधिकारी कायम रहने फैसला दिएको थियो। अध्यक्ष ठाकुर र अर्का अध्यक्ष यादवले पार्टी विधानविपरीत गतिविधि गरेको भन्दै साधारण सदस्यसमेत नरहने गरी एकअर्का पक्षलाई कारबाही गरेका थिए। दुवै पक्षले कारबाही गरिएको जानकारी दिँदै राजनीतिक दलसम्बन्धी ऐनको दफा ५१ बमोजिम अध्यावधिक गर्न आयोगलाई पत्र पठाएका थिए। प्रमुख निर्वाचन आयुक्त दिनेशकुमार थपलिया र आयुक्तहरू जानकीकुमारी तुलाधर, रामप्रसाद भण्डारी र ईश्वरीप्रसाद पौड्यालको संयुक्त निर्णयमा जसपाका दुवै पक्षको निवेदनलाई खारेज गरिदिएको हो। जसपाभित्र पछिल्लो समय अध्यक्षद्वय ठाकुर र यादवबीच विवाद चुलिदै गएको छ। एक वर्षअघि राष्ट्रिय जनता पार्टी (राजपा) र संघीय समाजबादी पार्टी (सपा)बीच एकीकरण भएर जसपा पार्टी बनेको थियो। एकतापछि ठाकुर र यादव गरी दुई अध्यक्ष रहने व्यवस्था गरिएको थियो भने डाबाबुराम भट्टराईलाई संघीय परिषद्को अध्यक्ष बनाइएको थियो।"
बाढीले बगाएकी महिला मृत फेला,"राजविराज : बाँसको तामा काटन जंगल जाँदा बाढीले बगाएकी महिलाको शव फेला परेको छ। सप्तरीको अग्निसाईर कृष्णसवरन गाउँपालिका१ बस्ने जुरमी साहको छोरी २२ वर्षीया महाकुमारी साहको महुली खोलाले बगाएर मृत्यु भएको सप्तरी प्रहरीले जनाएको छ । महुली खोलामा आएको बाढीले बगाएर बेपत्ता भएकी साहलाई दुई सय मिटर पश्चिमतर्फ खोलाको दोभानमा मृत अवस्थामा फेला पारिएको डिएसपी माधव प्रसाद काफ्लेले बताए । जंगलबाट बाँसको तामा काटेर साह र उनकी बहिनी १६ वर्षीया आशा सँगै घर फर्किरहेका बेला दिदीलाई खोलाले बगाएको आशाले बताइन् । महुली खोलामा आएको बाढीले बगाएको कुरा आशाले घर पुगेर आमा, बुवा तथा छरछिमेकलाई बताए पछि प्रहरी टोलीसहित गाउँलेहरु घटनास्थल पुगेका थिए । मृत अवस्थामा फेला परेको शवको पोष्टमार्टम गजेन्द्रनारायण सिंह अस्पताल राजविराजमा भएको छ । यसअघि असार २ गते बलान खोलामा आएको बाढीले बगाएर सप्तरीको बलान बिहुल गाउँपालिका४ बेल्हीका १३ वर्षीय सन्तोष भण्डारीको मृत्यु भएको थियो।"
एमाले कलहले कर्णालीमा संसद् बन्धक,"सुर्खेत : कर्णालीमा नेकपा (एमाले) को आन्तरिक कलहका कारण संसद् नै बन्धक बनेको छ। असार १ गते बजेट प्रस्तुत भएयता संसद् बैठक चल्न सकेको छैन। लगातार एमालेको अवरोध हुँदा संसद्मा आगामी आर्थिक वर्षको बजेटमाथिको छलफल पनि प्रभावित बनेको हो। कर्णालीमा एमालेको अध्यक्ष केपी ओली र नेता माधवकुमार नेपाल पक्षबीच तीव्र विवाद छ। विवादका कारण एमालेले संसद्मा एकल बहुमत हुँदा पनि सरकारको नेतृत्व गर्न सकेको छैन। आन्तरिक विवादका कारण अध्यक्ष ओली पक्ष प्रतिपक्षमा छ भने नेपाल पक्ष सरकारमा छ। एउटै पार्टी सत्ता र प्रतिपक्षमा भएकै कारण चुलिएको एमालेभित्रको विवादले संसद् नै बन्धक बन्न पुगेको हो। एमालेको ओली पक्षले लगातार बैठकमा अवरोध गर्दै आएको छ। गत वैशाखमा मुख्यमन्त्री महेन्द्रबहादुर शाहीलाई फ्लोरक्रस गरेर एमालेको नेपाल पक्षका सांसदले विश्वासको मत दिएका थिए। त्यसपछि फ्लोर क्रस गरेका चार सांसद कारबाहीमा परेका थिए। तर सर्वोच्च अदालतले पदमुक्त गरिएका चारै जनालाई सांसदमा पुनर्वहाली गरेपछि एमालेभित्रको विवाद थप पेचिलो बनेको हो। फ्लोरक्रस गरेका नेपाल पक्षमा तीन जना सांसद हाल मन्त्री बनेका छन्। सरकारमा सहभागी एमालेका तीन सांसदले मन्त्रीबाट राजीनामा दिनुपर्ने अडान ओली पक्षको छ। अदालतले पुनर्वहाली गरेका उनीहरु एमाले संसदीय दलको सदस्य भएकाले सरकारबाट फिर्ता हुनुपर्ने एमाले संसदीय दलका नेता यामलाल कँडेल बताउँछन्। एमाले हाल सरकारमा सहभागि नभएको भन्दै उनले एमालेका तीन सांसद मन्त्रीबाट फिर्ता नहुँदासम्म संसद् चल्न नदिने बताए। फ्लोरक्रस गरेका सांसद अदालतको आदेशपछि एमालेका भएको भन्दै उनले संसद्भित्र एमाले दुई हुन नसक्ने बताए। सरकारमा सहभागी नेपाल पक्षका अम्मरबहादुर थापा, नन्दसिंह बुढा र कुर्मराज शाहीलाई राजीनामा गराएर आफ्नै नेतृत्वमा सरकार गठन गर्ने कसरतमा एमालेको यो पक्ष लागेको छ। तर नेपाल पक्ष भने तत्काल सरकारबाट फिर्ता हुने पक्षमा छैन। नेपाल पक्षले एमाले सरकारमै रहेको दाबी गर्दै आएको छ। एमालेभित्रको यही विवादको असर संसद् र बजेटमाथि परेको हो। असार १ गतेपछि ६ वटा बैठक स्थगित भएका छन्। असार ४, ६, ८, ११, १३ र १८ गतेका संसद् बैठक चल्न सकेनन्। जसमध्ये ४, ६ र ८ गते सूचना टाँसेर बैठक स्थगित भएको थियो भने ११, १३ र १८ गतेका बैठक एमालेको ओली पक्षका सांसदले विरोध जनाएपछि स्थगित भएका हुन्। बैठकमा बजेटमाथिको छलफल हुने कार्यसूची छ। तर एमालेकै कारण संसद्मा बजेटमाथि छलफल हुन सकेको छैन। अर्को बैठक विहीबार दिउँसो २ बजेका लागि बोलाइएको छ। संसद्मा हाल कायम रहेका ३९ सांसद मध्ये एमालेका सभामुखसहित २० सांसद छन्। यो संख्या एमालेको एकल बहुमत हो। कर्णालीमा एमाले एक हुँदा अरु दलले सरकार गठन गर्न सक्ने अवस्था छैन। तर आफै विभाजित हुँदा एमाले आफ्नो एकल सरकार गठन गर्न असफल बनेको छ। यता सत्तापक्षले भने आन्तरिक विवादका कारण एमालेले संसद् नै बन्धक बनाउनु दुःखद् भएको जनाएको छ। आन्तरिक मामिला तथा कानून मन्त्री सीताकुमारी नेपालीले एमालेले बजेट अधिवेशन सञ्चालन गर्न सहयोग गर्नुपर्ने बताइन्।"
कोरोना महामारीसँग खेलाँची,"दैलेख : कोरोना भाइरस (कोभिड१९) का कारण सोमबारसम्म दैलेखमा २८ जनाले ज्यान गुमाइसके । जिल्लामा कुल संक्रमितको संख्या ३ हजार ३ सय ६१ पुगेछ । तीमध्ये ३ हजार २ सय ७४ जना निको भइसकेका छन् । हाल ११ जना दैलेख अस्पतालको आइसोलेसन वार्ड र ५९ जना होम आइसोलेसनमा उपचाररत छन् । जिल्लामा कोरोना संक्रमणको जोखिम कायमै छ । तर, दैलेखका राजनीतिक सम्वद्ध दलका नेता तथा नागरिकस्तरबाटै कोरोनासँग खेलाँची गरिरहेका छन् । गत बुधबार विपक्षी गठबन्धनमा आवद्ध दलहरु निकट विद्यार्थी संगठनले सदरमुकाममा प्रर्दशन गरे । विद्यार्थी संगठनले राष्ट्रपति विद्यादेवी भण्डारी र प्रधानमन्त्री केपी शर्मा ओलीविरुद्ध नाराबाजी गर्दै प्रधानमन्त्री केपी शर्मा ओलीको पुत्ला समेत जलाए । प्रधानमन्त्री ओलीको पुत्ला दहन गर्नेक्रममा आन्दोलनकारीबाट पुत्ला नियन्त्रणमा लिने क्रममा सुरक्षाकर्मी घाइते भए । त्यसबेला जिल्ला प्रहरी कार्यालय दैलेखका प्रहरी निरीक्षक राजेश साहुसहित केही आन्दोलनकारी समेत घाइते भएका थिए । शनिबार पुःन उस्तै कार्यक्रम भयो । विद्यार्थीसंगठनले सदरमुकाममा राँके जुलुस निकाले । संसद् विघटन, महंगी, भ्रष्टाचार लगायतका सवालमा केन्द्रित रहेर विपक्षी गठबन्धनमा आवद्ध दलहरु निकट विद्यार्थी संगठनले राँके जुलुस निकालेका थिए । आन्दोलनका बेला कुनै जनस्वास्थ्यका मापदण्डहरु पालना भने भएनन् । आइतबार कोरोना संक्रमणका कारण कांग्रेस नेता जगतजंग थापाको निधन भयो । दैलेख अस्पताल स्रोतका अनुसार उनलाई १० दिनअघि संक्रमण पुष्टि भएको थियो । सं क्रमण देखिएपछि दैलेख अस्पतालको आइसोलेसन वार्डमा उपचाररत थापाको आइतबार राति ३ बजे निधन भएको थियो । नेपाली कांग्रेस दैलेखका पूर्व सभापति, महासमिति सदस्य, शुभेच्छुक संस्था समन्वय विभागको केन्द्रीय सदस्य, नेपाल बाल संगठनको पूर्व केन्द्रीय सदस्य एवं पूर्व जिल्ला सभापति समेत रहेका थापाको शव यात्राका क्रममा सयौंको संख्यामा उपस्थित थिए । अन्तिम दाहसंस्कारमा लैजानु अघि दैलेख सदरमुकामस्थित स्थानीय देवकोटा चोकमा शवलाई एम्बुलेन्सबाट निकालेर नेपाली काँग्रेस पार्टीको झण्डा ओडाउनुका साथै श्रद्धाञ्जली अपर्ण गरिएको थियो । त्यसक्रममा सयौ व्यक्तिहरुको उपस्थिती रहेको थियो । त्यहाँ कुनै पनि जनस्वास्थ्यका मापदण्ड पालना नभएको पाइएको स्थानीय प्रशासन कै भनाइ छ । जिल्ला प्रशासन कार्यालय दैलेखद्धारा असार १७ गते जारी एक सूचनामा विवाह, ब्रतबन्ध र मृत्यु संस्कार जस्ता धार्मिक तथा सामाजिक गतिवीधिहरु जनस्वास्थ्यका मापदण्ड पुरा गरी बढीमा १५ जना मात्रै सहभागि हुन पाउने उल्लेख छ । उक्त मापदण्ड पालना नभएको पाइएको प्रशासनले जनाएको छ । कोरोना संक्रमण रोकथाम, नियन्त्रण र उपचारका सन्दर्भमा बनेका मापदण्डहरु कार्यान्वयन समान नभएको पत्रकार विशाल सुनारले बताए । मापदण्डहरु कार्यान्वयनमा सामाजिक, सांस्कृतिक र मानव अधिकारका हिसावले पनि विभेदकारी भएको उनको भनाइ छ । ऐन, नियम कानुन र मापदण्डहरु सबैलाई समान हुनुपर्ने हो, उनी भन्छन् यहाँ त सानालाई ऐन ठूलालाई चैन जस्तै भएको छ । दैलेखमै वैशाख १७ गते नारायण नगरपालिका६ की २७ वर्षीया गर्भवती महिलाको कोरोना संक्रमणकै कारण मृत्यु हुँदा गर्भमा रहेको शिशुसहित शव जलाइएको थियो । ती महिलाको परिवारले महिलासँग भएको सुनका गरगहना र पैसा निकाल्न पाउनुपर्ने माग राखेपनि स्थानीय प्रशासनले मानेको थिएन । यता प्रमुख जिल्ला अधिकारी हरि प्याकुरेलले जाने बुझेकै व्यक्तिबाट लापरबाही भएको बताए । 'हामीले जिम्मेवार व्यक्तिलाई सुरुमै सचेत गराएक थियौं, उहाँहरुबाटै चरम लापरबाही भएको छ, अन्नपूर्णसँग कुरा गर्दै प्रमुख जिल्ला अधिकारी प्याकुरेलले भने, प्रशासन, प्रहरी तथा स्वास्थ्य कार्यालय स्वास्थ्य सुरक्षामा मापदण्ड पालना गराउन कुनै कसर बाँकी राखेको छैन् । स्वास्थ्य मापदण्ड विपरितका कार्य नगर्न नगराउन प्रमुख जिल्ला अधिकारी प्याकुरेलले आग्रह समेत गरेका छन् । प्रशासनले जिल्लामा कोरोना संक्रमणको जोखिम कायमै बताइसकेको भएपनि निषेधाज्ञालाई भने खुकुलो बनाएको छ । प्रशासनले ब्यूर्टी पार्लर, होटल, रेष्टुरेन्ट, चियानास्ता पसलबाहेक अन्य पसल व्यवसायहरु साँझ ६ बजेसम्म सञ्चालन गर्न भनेपनि सबै पसल व्यवसायहरु निर्वाध रुपमा सञ्चालन भईरहेका छन् । नीजि सवारी साधन तथा सार्वजनिक सवारी साधन समेत सञ्चालनमा छन् । स्वास्थ्य सेवा कार्यालय दैलेखले कोरोना संक्रमण परिक्षण गराएका मध्ये ५० प्रतिशतमा संक्रमण पुष्टि भएको जनाएको छ । निमित्त स्वास्थ्य सेवा व्यवस्थापक थीरप्रसाद रेग्मीले कोरोना संक्रमणको जोखिम कायमै रहेको बेला खेलाँची र खेलवाड गरिने खतराको संकेत भएको बताए । स्वास्थ्य सुरक्षाका मापदण्ड पालनामा चरम लापरबाही भएको बताउँदै रेग्मीले भने, गर्नै नहुने काम भइरहेको छ, यो खतराको संकेत हो ।"
आन्तरिक विवाद मिलाउन गठित एमाले कार्यदलको बैठक बस्दै,"काठमाडौं : नेपाल कम्युनिष्ट पार्टी (एमाले) को आन्तरिक विवाद मिलाउन गठित कार्यदलको बैठक आज पनि बस्दैछ। सोमबार सिंहदरबारमा बसेको बैठकमा अनौपचारिक छलफल भएपनि आजको बैठकमा विषयगत रूपमा छलफल गरेर मुर्तरुप दिने तयारी भएको कार्यदलका एक सदस्यले बताएका छन्। उनकाअनुसार कार्यदलको बैठक दिउँसो १ बजेपछि बस्दैछ। सोमबारको बैठकपछि एमालेका सचिव एवम् कार्यदलमा सदस्य गोकर्णराज विष्टले पार्टीभित्रै बसेर आन्तरिक समस्या समाधान सहमति भएको जानकारी दिएका थिए । बैठकमा विगतमा भएका कामकारबाहीको समीक्षा गरिएको थियो। माधवकुमार नेपाल पक्षका कार्यदल संयोजक भीम रावलका अनुसार आज पार्टी मिलाउन घनीभूत ढंगले लागिपर्ने बताएका छन्। उनले भने,आन्तरिक विषयमा समाधानको प्रयत्न गर्न मंगलबार बैठक पुनः बस्ने तय भएको हो। संस्थापन पक्षका कार्यदल संयोजक सुवास नेम्बाङले कार्यदलको औपचारिक बैठकले सकारात्मक दिशातर्फ उन्मुख भएको सन्देश दिएको बताएका छन्। नेता नेम्बाङका अनुसार बैठक निरन्तर जारी रहने र सकेसम्म मंगलबार, बुधबारभित्रै टुंगोमा पुग्छ। सर्वोच्च अदालतमा मुद्दाका पक्षधर बनेर प्रस्तुत हुने संविधान र पार्टीको विधान विपरित भएको ठहर गर्दै एमालेले वरिष्ठ नेता माधवकुमार नेपाल समूहलाई सोमबार साँझसम्मको अल्टिमेटम दिएको थियो। सोमबार साँझसम्म अल्टिमेटम दिएपनि अदालतको फैसला अगाडिसम्म फिर्ता गराउन संस्थापन पक्षको दौडधुप जारी छ। पार्टी अध्यक्ष केपीशर्मा ओलीलाई २०७५ जेठ २ मा फर्काएपछि दसौं राष्ट्रिय महाधिवेशन आयोजक कमिटी भंग भएको छ। योसँगै नेपालसहित ११ जनालाई गरिएको निष्कासनको कारबाही निष्प्रभावी भएको छ। अध्यक्ष ओली लचिलो बनेपनि वरिष्ठ नेपालले भने ओलीसँग भेट गर्न अस्वीकार गरिरहेका छन्। उपमहासचिव विष्णुप्रसाद पौडेलले वरिष्ठ नेता नेपालले पार्टी अध्यक्ष ओलीसँग भेट्न अस्वीकार गरेको बताएका छन्। पौडेलसहितका संस्थापन पक्षका नेताहरु आइतबार बिहान नेता नेपालको निवास कोटेश्वर पुगेका थिए। यता आइतबार राति नेपालपक्षका नेता भीम रावललाई बालुवाटार बोलाएर ओलीले हस्ताक्षर फिर्ताका लागि नेपाललाई मनाउन आग्रह गरेको थिए। दुबैपक्षबीच कुराकानी भए पश्चात सोमबारबाट कार्यदल पुन: ब्युँतिएर बैठक बसेको हो। कार्यदलमा प्रधानमन्त्री एवम् एमाले अध्यक्ष ओली पक्षबाट नेताहरु सुवासचन्द्र नेम्वाङ, विष्णु पौडेल, प्रदीपकुमार ज्ञवाली, शङ्कर पोखरेल, विष्णु रिमाल छन् भने नेता नेपाल पक्षबाट भीम रावल, सुरेन्द्र पाण्डे, गोकर्ण विष्ट, रघुजी पन्त, घनश्याम भुषाल छन्। कार्यदल गठनभएपछिको पहिलो बैठकले कार्यक्षेत्र, कार्यविधि र आचारसंहिता तयार गरी लागू गर्ने, पार्टीमा देखिएका समस्यालाई यथोचित रुपमा समाधान गर्दै पार्टीलाई एकताबद्ध रुपमा अघि बढाउन कार्यदलले पार्टी पंक्तिलाई सहयोग र सद्भावका लागि आग्रह गर्ने, पार्टी एकता र समझदारीलाई वृद्धि गर्न तथा एक आपसमा विश्वास, सहयोग र अन्तरविरोध सिर्जना हुने कामकुरबाट अलग रहन पार्टी पंक्तिलाई आह्वान गर्ने निर्णय गरेको थियो। तर बागमती प्रदेशमा राष्ट्रियसभा निर्वाचनमा माधव नेपाल पक्षले बागी उम्मेदवारलाई मत हालेपछि कार्यदल निष्क्रिय भएको थियो । प्रतिनिधिसभा विघटन भएसँगै देउवालाई प्रधानमन्त्री बनाउन नेपाल पक्षले हस्ताक्षर गरेपछि एमाले विवाद झन् उत्कर्षमा पुगेको थियो।"
शनिबारदेखि सिभिल अस्पतालको नियमित सेवा सुचारु,काठमाडौं : काठमाडौंको मीनभवनस्थित निजामति कर्मचारी (सिभिल) अस्पतालले यही असार २५ गतेदेखि आफ्ना सम्पूर्ण सेवाहरु सुचारु गर्ने भएको छ। कोभिड १९ का कारण आंशिकरुपमा संचालन हुँदै आएका सेवाहरु २५ असारदेखि नियमितरुपमा संचालनमा आउने अस्पतालले जनाएको छ। अस्पतालका कार्यकारी निर्देशक प्राडाविधान निधी पौडेलले बन्द गरिएका सेवाहरु २५ असारबाट नियमित सुचारु गर्ने जानकारी दिए। बुधबार प्रकाशति विज्ञप्तिमा बन्द गरिएका सेवाहरु २५ असारबाट नियमित रुपमा सुचारु गर्ने जानकारी गराएको छ। गत जेठबाट सिभिल अस्पतालमा कोभिडका बिरामीको उपचार गरिँदै आएको छ। बागमती प्रदेश सरकारअन्तर्गत जिल्ला जनस्वास्थ्य कार्यालय काठमाडौंसँग भएको सम्झौता अनुसार १५० शय्यको अस्पताललाई कोभिडका बिरामीको उपचारका लागि रुपान्तरण गरिएको थियो। कोरोना संक्रमण दर घटेसँगै अस्पतालहरु पुरानै लयमा फर्कन थालेका छन्। संक्रमितको संख्या घटेपनि कोरोना जोखिम कायम रहेकाले अनिवार्य स्वास्थ्यका मापदण्ड पालना गर्न विज्ञहरुले औंल्याउँदै आएका छन्। उपत्यकामा निषेधज्ञा खुकुलो पार्दै लगिएको छ। पछिल्लो समय थपिएको निषेधज्ञा ३१ असारसम्म लम्ब्याइएको छ। सबै प्रकारका सवारी साधन संचालनमा आएका छन्।
भेरोसेलको दोस्रो मात्रा काठमाडौंको कुनकुन स्थानमा लगाउन पाइन्छ ?,"काठमाडौं : काठमाडौं महानगरपालिकाले भेरोसेल खोपको दोस्रो मात्रा लगाउनका लागि १२ स्थान तय गरेको छ। गत जेठ २५ गतेदेखि कोरोनाविरुद्धको उक्त खोपको पहिलो मात्रा लगाएका ६० देखि ६४ वर्ष उमेर समूहका ज्येष्ठ नागरिकलाई कामपाले आजदेखि यही असार २४ गतेसम्म दोस्रो मात्रा लगाउनका लागि १२ स्थान तय गरेको हो। खोप केन्द्रहरुमा वीर अस्पताल, त्रिवि शिक्षण अस्पताल, निजामती कर्मचारी अस्पताल, शुक्रराज ट्रपिकल तथा सरुवा रोग अस्पताल, परोपकार प्रसूति तथा स्त्रीरोग अस्पताल, नेपाल प्रहरी अस्पताल, वीरेन्द्र सैनिक अस्पताल, शङ्करमपुर अस्पताल, हिमाल अस्पताल, ओम अस्पताल एवं रिसर्ज सेन्टर, क्षेत्रपाटी निःशुल्क चिकित्सालय र जनमैत्री अस्पताल बालाजु रहेको कामपाले जानाएको छ। कामपाका शहरी स्वास्थ्य विभागका प्रमुख हरिबहादुर कुँवरका अनुसार पहिलो मात्रा लगाएका ज्येष्ठ नागरिकले आफूलाई पायक पर्ने अस्पतालमा पुगेर खोप लगाउन पर्नेछ। त्यसका लागि पहिलो मात्रा लगाएको खोप काड अनिवार्य लानुपर्ने छ। पहिलो मात्र लगाउने बेला कामपाले ३२ वटा खोप केन्द्रबाट कार्यक्रम सञ्चालन गरेको थियो। भीड कम गर्नका लागि भन्दै प्रत्येक दिन एक उमेर समूहलाई मात्र खोप लगाएको थियो । यसअघि स्वास्थ्य विभागले सार्वजनिक सूचना प्रकाशन गर्दै जेठ २६ गते ६३ वर्षका लागि, जेठ २७ गते ६२ वर्षका लागि, जेठ २८ गते ६१ वर्षका लागि र जेठ २९ गते ६० वर्ष उमेरका व्यक्तिलाई खोप लगाउन नजिकको केन्द्रमा जान आग्रह गरेको थियो । त्यसैगरी यसअघि स्वास्थ्य तथा जनसङ्ख्या मन्त्रालयको वैशाख २२ गतेको र जिल्ला विपद् व्यवस्थापन केन्द्रको वैशाख २५ गतेको निर्णयानुसार कामपासहित जेठ २ गतेदेखि काठमाडौँ जिल्लामा कोभिड१९ विरुद्धको चिनियाँ खोप भेरोसेलको दोस्रो मात्रा लगाइएको थियो। जेठ ११ गतेसम्म वडास्तरमा केन्द्र स्थापना गरेर चलाइएको खोप करिब एक लाख व्यक्तिले लगाएका थिए। त्यसैगरी आजदेखि लागाइने खोपका लागि काठमाडौँ जिल्लाका लागि अन्य स्थानीय तहले पनि १९ वटा खोप केन्द्र तय गरेका छन् । रासस"
कालिकोटमा धान रोपाइँ चटारो (फोटोसहित),"कालिकोट : कालिकोटमा असार तेस्रो सातासम्म ८० प्रतिशत खेतमा धन रोपाइँ सकिएको छ । यस वर्ष जेठ अन्तिम साताबाटै सुरु गरिएको रोपाइँ असारको तेस्रो सातासम्म ८० प्रतिशत सकिएको हो । जिल्ला कृषि विकास कार्यालय कालिकोटका अनुसार बर्षेनि खडेरी पर्दा असारमा रोपाइँ सुरु गरेर साउन भदौसम्म रोपाइँ सकिन्थ्यो । यस वर्ष भने असारमै जिल्लाभरी रोपाइँ हुने सबै खेतहरु रंगिएका छन् । समयमै रोपाइँ सकिदा किसान पनि खुसी भएका छन् । कार्यालयका अनुसार जिल्लामा धान खेति हुने जमिनको २० प्रतिशत मात्र जग्गामा रोपाइँ हुन बाँकी छ । त्यो पनि असार महिनाको अन्तिमसम्म रोपिसकिन्छ । आकाशे पानीको भरमा खेती हुने जमिनमा पनि यस वर्ष समयमै रोपाइँ भएको छ । जेठ महिनामा सधै खडेरीको समस्या हुने कालिकोटमा यस वर्ष झण्डै २५ वर्ष पछि जेठ महिनामा भारी वर्षा भएको हो । तिलागुफा नगरपालिका १० का स्थानीय किसान धर्मराज शाहीले यस वर्ष असारमै रोपाइँ सम्पन्न भएकाले खुसी लागेको बताए । उनले भने, 'वषौँदेखि जेठ असारमा खडेरी परेर वर्षेबाली लगाउन समस्या हुन्थ्यो । साउन भदौमा लगाएको बालीले उत्पादन पनि कम दिन्थ्यो ।' यस वर्ष सिजनमै पानी परेकाले बाली लगाउने काम सकिएको छ । यस वर्ष वर्षे बालीको उत्पादनमा पनि राम्रो हुने अपेक्षा किसानले गरेका छन्। कृषि विकास कार्यालय कालिकोटका प्रमुख भरत बस्नेतले यस वर्ष कालिकोटमा धान उत्पादनमा भारी वृद्धि हुने बताए । समयमै रोपाइँ सकिएको र वर्षा पनि प्रयाप्त भएकाले उत्पादनमा वृद्धि हुने उनले बताए । उनका अनुसार जिल्लामा कुल १७ हजार ९ सय ८४ हेक्टर खेतियोग्य जमिन रहेको छ । जस अन्तरगत पनि ८ हजार ७ सय ५० हेक्टर जमिनमा मात्र खेति भइरहेको छ । जसमा कुल धान खेती हुने २ हजार ५ सय १५ हेक्टर जमिन रहेकोमा हालसम्म २ हजार १२ हेक्टर जमीनमा धान रोपाइँ सकिएको छ । जिल्लामा अझै ५ सय ३ हेक्टर जमिन रोपाइँ हुन बाँकी छ । जिल्लामा कुल ८ हजार ७ सय ५० हेक्टर जमिनमा मात्र खेति भइरहेको छ । जस अनुसार २ हजार ५ सय १५ हेक्टर जमिनमा धान खेती हुने र अरु बाँकी जग्गामा मकै कोदो फापर, सिमी लगायतका रैथाने बालीहरु लगाउने गरिएको कृषि प्राविधिक प्रशुराम काफ्लेले बताए । उनले धान नेपालको प्रमुख खाद्यान्न बाली भएकाले यसको महत्व पढ्दै जाने बताए । धानको उत्पादन वृद्धि हुँदा कूल ग्राह्रथ्य उत्पादनमा टेवा पुग्छ । धानको उत्पादन घट्दा आर्थिक स्थिति घट्छ । हाल कालिकोटमा कुल २३ हजार १३ घर परिवारमध्ये १२ हजार घरपरिवारलाई मात्र खान पुग्छ छ । बर्षेनि खाद्य संस्थानले ४६ मेट्रिक टन कालिकोट बाजुरा हुम्ला मुगुका लागि चामल आयत गरिरहेको छ ।"
हङकङ: शक्तिशाली बम बनाएको आरोपमा ६ स्कुले बालबालिकासहित ९ पक्राउ,"हङकङ: हङकङमा ६ जना स्कुले बालबालिकासहित ९ जना व्यक्ति शक्तिशाली विस्फोटक पदार्थ बनाउन लागिरहेको आरोपमा पक्राउ परेका छन् । उनीहरुमाथि प्रहरीले आतंकवादी अभियोगमा पक्राउ गरेको मंगलबार घोषणा गरेको छ । उनीहरुलाई प्रहरीले सोमबार नै पक्राउ गरेको थियो । जसमध्ये ५ जना पुरुष र ४ महिला १५ देखि ३९ वर्ष समूहका छन् । प्रहरीका अनुसार उनीहरुले यस विस्फोटक पदार्थ बनाएर आतंकवादी गतिविधिका लागि षड्यन्त्र गरिरहेका थिए । ""हिजो हामीले गरेको अपरेशन ती गिरोहहरुविरुद्ध थियो, जसले होस्टेलभित्रै घरेलु ल्याबमा विस्फोट पदार्थ बनाइरहेका थिए,"" वरिष्ठ प्रहरी निरीक्षक स्टेभ ली ले बताए । प्रहरीका अनुसार यस समूहका ९ जना स्वतन्त्रता समूहका सदस्य समेत थिए । र ६ जना चाहिँ १९ वर्षमुनिका थिए । साथै ३ जना वयस्क थिए । जो स्थानीय विश्वविद्यालयमा कार्यरत थिए । उनीहरुले यस विस्फोटक पदार्थ बनाएर रेल वे नेटवर्क, अदालत लगायत सार्वजनिक सम्पत्तिका संरचनामाथि हमला गर्ने योजना बनाइरहेको समेत प्रहरीको आरोप छ । हङकङमा २०१९ मा ६ महिना भन्दा लामो समयसम्म चलेको प्रजातन्त्रवादीहरुको विशाल प्रदर्शनसँगै पछिल्लो समय ठूलो मात्रामा सरकार विरोधी भावना पैदा हुँदैआएको छ । पछिल्लो समय ठूलो संख्यामा मानिसहरु पक्राउ पर्न थालेका पनि छन् ।"
टिकापुरमा ३ वर्षीय बालक सोमबारदेखि बेपत्ता,"टीकापुर : कैलालीको टीकापुर नगरपालिका १ ब्लक नं ८ का तीन वर्षीय एक नाबालक सोमबारदेखि वेपत्ता छन् । सोमबार बिहान करिब ११ बजेदेखि घर नजिकै रहेको जामुन खान दिदीसँगै गएका दिलीप विष्टका ३ वर्षीय छोरा विवेक विष्ट बेपत्ता भएका हुन्। उनका आफन्त बमबहादुर विष्टका अनुसार दिदीसँगै जामुन खाएर फर्किएका उनी नजिकै रहेको आफन्तको घर जान्छु भन्दै गएका थिए । छोरा लिन आफन्तको घर जाँदा त्यहाँ विवेक नभेटिएपछि आफन्तले खोजी तीब्र पारेका छन्। इलाका प्रहरी कार्यालय टीकापुरमा बालकको खोजीका लागि आग्रह गरिएको भए पनि ढिलो गरी प्रहरी परिचालन भएको आफन्तले आरोप लगाएका छन् । करिब १ बजेको समयमा प्रहरीलाई खबर गरेका थियौं, दुईजना प्रहरीलाई मात्रै खटाए,' विष्टले भने, साँझ साढे ५ बजे आफै प्रहरी कार्यालयमा पुगेर डिएसपी प्रकाश सापकोटालाई भनेपछि मात्रै प्रहरी परिचालन भएको हो । पटक पटक फोन गर्दा समेत इलाका प्रहरी कार्यालय टीकापुरका प्रमुख डिएसपी सापकोटाले फोन रिसिभ गरेका नगरेको उनीहरुको आरोप छ। नाटकीय रुपमा नाबालक हराएपछि खोजीका भन्दै सोमबार रातिदेखि नै जिल्ला प्रहरी कार्यालय कैलालीका एसपी विश्व अधिकारी टीकापुरमा खटिएका छन् । टीकापुर एसपी अधिकारीको गृहनगर हो । मंगलबार बिहानदेखि दुई वटा कुकुरको प्रयोग गरेर एसपी अधिकारीको टोलीले अनुसन्धान सुरु गरेको छ। इलाका प्रहरी कार्यालय टीकापुरका प्रमुख डिएसपी सापकोटाले नाबालकको अवस्थाबारे अहिलेसम्म केही पत्ता नलागेको बताए । उनले भने, एसपी साप समेत यही हुनुहुन्छ, हामी घटनाको अनुसन्धान गरिरहेका छौं । घर नजिकैबाटै दिनदहाडै बालक नाटकीयरुपमा हराएपछि यस क्षेत्रका बालबालिका तथा अभिभावकमा त्रास फैलिएको छ । बच्चा हराएको घटनापछि हामी र हाम्रा बालबालिका निकै डराएका छौं,'स्थानीय दीपक विष्टले भने, दिनदहाडै यसरी घर नजिकैबाट नाबालक हराएपछि बालबालिकामा समेत त्रास फैलिएको छ, उनीहरु घरबाट बाहिर निस्किनै डराइ रहेका छन् ।"
"काठमाडौंमा भेरोसेलको दोस्रो मात्रा लगाइदै, कहाँकहाँ छन् खोप केन्द्र ?","काठमाडौं : काठमाडौँ महानगरपालिकाले भेरोसेल खोपको दोस्रो मात्रा लगाउनका लागि १२ स्थान तय गरेको छ । गत जेठ २५ गतेदेखि कोरोनाविरुद्धको उक्त खोपको पहिलो मात्रा लगाएका ६० देखि ६४ वर्ष उमेर समूहका ज्येष्ठ नागरिकलाई कामपाले बुधबारदेखि यही असार २४ गतेसम्म दोस्रो मात्रा लगाउनका लागि १२ स्थान तय गरेको हो । खोप केन्द्रहरुमा वीर अस्पताल, त्रिवि शिक्षण अस्पताल, निजामती कर्मचारी अस्पताल, शुक्रराज ट्रपिकल तथा सरुवा रोग अस्पताल, परोपकार प्रसूति तथा स्त्रीरोग अस्पताल, नेपाल प्रहरी अस्पताल, वीरेन्द्र सैनिक अस्पताल, शङ्करमपुर अस्पताल, हिमाल अस्पताल, ओम अस्पताल एवं रिसर्ज सेन्टर, क्षेत्रपाटी निःशुल्क चिकित्सालय र जनमैत्री अस्पताल बालाजु रहेको कामपाले जानाएको छ । कामपाका शहरी स्वास्थ्य विभागका प्रमुख हरिबहादुर कुँवरका अनुसार पहिलो मात्रा लगाएका ज्येष्ठ नागरिकले आफूलाई पायक पर्ने अस्पतालमा पुगेर खोप लगाउन पर्नेछ । त्यसका लागि पहिलो मात्रा लगाएको खोप काड अनिवार्य लानुपर्ने छ । पहिलो मात्र लगाउने बेला कामपाले ३२ वटा खोप केन्द्रबाट कार्यक्रम सञ्चालन गरेको थियो । भीड कम गर्नका लागि भन्दै प्रत्येक दिन एक उमेर समूहलाई मात्र खोप लगाएको थियो । यसअघि स्वास्थ्य विभागले सार्वजनिक सूचना प्रकाशन गर्दै जेठ २६ गते ६३ वर्षका लागि, जेठ २७ गते ६२ वर्षका लागि, जेठ २८ गते ६१ वर्षका लागि र जेठ २९ गते ६० वर्ष उमेरका व्यक्तिलाई खोप लगाउन नजिकको केन्द्रमा जान आग्रह गरेको थियो । त्यसैगरी यसअघि स्वास्थ्य तथा जनसङ्ख्या मन्त्रालयको वैशाख २२ गतेको र जिल्ला विपद् व्यवस्थापन केन्द्रको वैशाख २५ गतेको निर्णयानुसार कामपासहित जेठ २ गतेदेखि काठमाडौँ जिल्लामा कोभिड१९ विरुद्धको चिनियाँ खोप भेरोसेलको दोस्रो मात्रा लगाइएको थियो । जेठ ११ गतेसम्म वडास्तरमा केन्द्र स्थापना गरेर चलाइएको खोप करिब एक लाख व्यक्तिले लगाएका थिए । त्यसैगरी आजदेखि लागाइने खोपका लागि काठमाडौँ जिल्लाका लागि अन्य स्थानीय तहले पनि १९ वटा खोप केन्द्र तय गरेका छन् । रासस"
सुनभन्दा बहुमूल्य नेपालको यार्चा,"नेपाली निकासी वस्तुका अधिकतम उपयोग गरी अधिकतम निकासी मूल्य प्राप्त गरी नेपालको व्यापारघाटा कम गर्न सकिन्छ २०७७ सालभन्दा २०७८ सालमा यार्चा संकलन गर्न जानेको लर्को बढेको देखिन्छ। २०७८ सालमा यार्चाको उत्पादन राम्रो हुने आशा गरिएको छ। यार्चा संकलन हुने हिमाली तथा पहाडी जिल्लाहरूमा भोकमरी हुन सक्ने आशंकामा यो वर्ष लेकतिर यार्चा संकलन गर्न कमिलाको ताँतीजस्तै स्थानीयहरू त्यसतर्फ लागेको देखिन्छन्। साथै यौन तथा शक्तिवद्र्धक जडिबुटीका रूपमा यार्चागुम्बाको प्रयोग हुने गरेको छ। छोटकरीमा यसलाई यार्चा भन्ने गरिन्छ। यार्चाको अर्थ जाडोमा किरा र गर्मीमा घाँस बनेर हिँड्ने जन्तु हो। चीनका तियान भन्ने वैज्ञानिकले दुई सय वर्ष पहिले शक्तिबद्र्धक प्रमाणित गरी यसको सेवन सुरु गरिएको थियो। त्यसपछि विश्वको महंगो जडिबुटी मानिने यार्चाको खास बजार हङकङ र ताइवान बन्न पुग्यो। नेपाल, भुटान र चीनका केही प्रान्तमा पाइने यो वनस्पतीजीव धनाढ्यहरूको सोखको सेवन बन्यो। यार्चा राम्ररी सफा गरेर सुकाएका झन्डै ४ हजार वटा यार्चा जोख्दा बल्ल १ किलो हुन्छ। यो आलु वा स्याउ जत्रो ठूलो हुँदैन। धेरैजसो जमिनमा निकै सानो देखिने यार्चा १ किलो संकलन गर्न ७८ जना मानिसलाई झन्डै १ महिना लाग्दछ। कसैकसैले त महिनाभरमा दुई सयवटा पनि टिप्न सक्दैनन्। यार्चा प्रतिगोटा दुई सय पर्छ। यार्चा संकलनदेखि बेच्न तथा निकासीयोग्य बनाउँदासम्मको पनि छुट्टै प्रोसेस हुन्छ। एक दिन सुकाएर ब्रसले खुर्किएर सफा गर्नुपर्छ। कालो भएको यार्चाको मोल आउँदैन। पहेलो र सग्लो हुनुपर्छ। सफा गरिएको यार्चा सुनौलो किरा जस्तो हुन्छ। त्यसैले धेरैले गाउँमा यसलाई किरा भन्दछन्। जाडोमा किरा र गर्मीमा वनस्पतीका रूपमा देखिने यो अचम्मको जडिबुटीको बाहिर निकासी २०५८ साल अघिसम्म प्रतिबन्ध थियो। निकासी खुल्ला भएपछि यसको माग र मोल ह्वात्तै बढ्यो। यार्चा संकलनको यात्रा सजिलो भने हुँदैन। चिसो र धपेडीका कारण कति मानिस बिरामी पर्छन्। उनीहरू रगत बान्ता गर्छन्, त कतिले ज्यानै गुमाउँछन्। यार्चा टिपेर पैसा कमाउन हिँडेका कतिको त बिरामी भएर उपचार गराउँदा धेरै पैसा खर्च हुन्छ। यार्चा संकलनको यात्रा सजिलो भने हुँदैन। चिसो र धपेडीका कारण कति मानिस बिरामी पर्छन्। उनीहरू रगत बान्ता गर्छन्, त कतिले ज्यानै गुमाउँछन्। यार्चा टिपेर पैसा कमाउन हिँडेका कतिको त बिरामी भएर उपचार गराउँदा धेरै पैसा खर्च हुन्छ। यार्चाको मूल्य बढेपछि यसले गाउँमा केही परिवर्तन ल्यायो। भारत र खाडीतिर काम गर्न जाने कति मानिस यार्चा संकलनका लागि गाउँघरतिर बस्न थाले। नेपालको उत्तरी क्षेत्र नजिकका तिब्बतीचिनियाँहरूले यार्चागुम्बा खरिदमा चासो देखाउँदै आएका छन्। वर्षेनी करोडौं रुपैयाँको यार्चा खरिदमा चिनियाँ व्यापारीले प्रतिनिधि पठाई खरिद गर्ने गर्छन्। चीनको ल्हासा, डेन्दाङ, रियु र चीनका अन्य क्षेत्रबाट व्यापारी नेपालमा संकलन हुने यार्चा खरिद गर्न सम्पर्क गर्छन्। चीनमा यार्चाको मूल्य घटेमा नेपाली जडीबुटी कम बिक्री हुने गरेको छ। तर अन्तर्राष्ट्रिय बजारमा मूल्य बढेमा व्यापारीले दोब्बरभन्दा बढी नाफा कमाएका छन्। नेपाली यार्चा हङकङ, सिंगापुर, ताइवान र तिब्बतमा अप्रत्यक्ष निकासी हुने गरेको थियो। तर पहिला तिब्बत बाटो भएर अवैध ढंगले यो जडिबुटी हङकङ पुग्ने गरेकोमा केही वर्ष यता हङकङ सरकारले यसमा कडाइ गरेको छ भनिन्छ। हङकङ र सिंगापुरमा भन्दा तिब्बतमा अझ बढी मूल्य नेपाली यार्चाले पाउने गरेका छन्। प्रतिकिलो तीन लाखदेखि १२ लाख रुपैयाँसम्म नेपालको जडीबुटी बिक्री हुने गरेको छ। नेपालको नागीडाँडा र अन्य क्षेत्रमा यार्चा संकलन गर्ने गरिन्छ। प्रत्येक वर्ष हजारौंको संख्यामा यस्ता क्षेत्रमा यार्चा संकलन गर्न नेपाली जाने गर्छन्। स्थानीय बासिन्दामात्र नभई अन्य जिल्लाका सर्वसाधारण र व्यापार गर्नेहरूका लागि समेत आम्दानीको राम्रो स्रोत मानिने यार्चाको अव्यवस्थित कारोबारले विभिन्न समस्या खडा भएको छ। कसैले त यार्चागुम्बाबाट कमाएको पैसाले होटेलमा लगानी गरेको र काठमाडौंमा जग्गा पनि किनेका छन्। यस्ता क्षेत्रमा यार्चा खरिद गर्न पश्चिम पोखरा, सुर्खेत र अन्य क्षेत्रबाट व्यापारी आउने जाने गर्छन्। कुनै वर्ष त चिनियाँतिब्बती व्यापारी पनि आउँदैनन्। नेपालबाट यार्चाको चीन निकासीको तथ्यांक राखिएको छैन। नेपालको सीमावर्ती गाउँपालिकाबाट यार्चा चीन निकासी हुने गरेको छ। भन्सार कार्यालयले यार्चा निकासीको रेखदेख गर्नुपर्ने देखिन्छ। राजस्व छलेर हुने निकासी बढेको बताइन्छ। जिल्लाजिल्लाबाट वैधानिकभन्दा अवैध ढंगले बढी यार्चा निकासा तथा बिक्री हुने गर्छ। किमाथांका सहित अरू नाकाहरू प्रत्येकबाट दुई करोड जतिका रकम चीनबाट यार्चा खरिदका लागि आउने गरेको देखिन्थ्यो। कुनै वर्ष आर्थिक मन्दीका कारण चीन र हङकङमा यार्चा गोदाममा भएका कारण मन्दीका वर्ष यार्चाको मूल्य नपाइने देखिएको छ। संखुवासभासहित अरू यार्चा पाइने जिल्ला प्रत्येकमा वर्षेनी करिब २ हजार किलोसम्म यार्चा संकलन हुने गरेको थियो। जिल्ला वन कार्यालयले १० हजार राजस्व लिएर एक किलो यार्चा संकलन र जिल्ला निकासा अनुमति दिने गर्छ। यसमा स्थानीय सरकाले थप २ हजार ५ सय जिल्ला निकासा कर लिने गर्छ। यसरी संकलित यार्चा जिल्ला बाहिर जाँदा जम्मा १२,५०० जिल्ला निकासा कर तोकिएको देखिन्छ। धेरै कमाउने आसमा घरका सबै काम छाडी यार्चा टिप्न जाने गरेका जिल्ला बासिन्दाले त कुनै वर्ष उचित मूल्य नपाउँदा ठूलो नोक्सानी व्यहोर्न पर्छ। दस नंग्रा खियाएर यार्चा संकलन गर्ने गरिन्छ। कुनै वर्ष त यार्चा टिप्ने क्षेत्रमा नै व्यापारीको हानथाप पर्ने गर्छ। प्रायः विचलिया व्यापारीहरूले सिजनअगाडि स्थानीय जनतालाई पेश्की स्वरूप पैसा, चामल, दाल पहिले नै दिई फकाएर यार्चा कब्जा गर्ने गरेका छन्। यस्तो प्रवृत्तिका कारण सोझो स्थानीय बासिन्दा व्यापारीहरूबाट ठगिने गरेका छन्। प्रतिगोटा स्थानीयबाट दुई सय रुपैयाँमा यार्चा खरिद बिक्री हुने भए पनि अन्तर्राष्ट्रिय बजारसम्म पुग्दा यसको मूल्य प्रतिकिलो दस लाख पर्ने गरेको छ। यार्चाव्यापारीहरूले बाटोमा लुटिने डरले हेलिकप्टरबाट जिल्लाका यार्चा लान थालेका छन्। यार्चा संकलन गर्न गएका प्रत्येकले ३ सय ५० वटा यार्चा संकलन गर्ने गरेका छन्। यसको मूल्य ८० हजार हुने हुन्छ। २०५८ सालअघि प्रतिकेजी ५००१००० रुपैयाँमा बिक्री हुन्थ्यो तर २०५८ पछि यसको मूल्य प्रतिकिलो लाखभन्दा बढी हुन गयो। पछिपछि त गाउँमै ८१० लाखमा कारोबार हुन थाल्यो। २०७६७७ मा त कोरोनाका कारण संकलन गर्न दिइएको थिएन। तर २०७७७८ मा यसको संकलन गर्न दिइएको देखिन्छ। २०७७७८ मा यार्चा उत्पादन बढी हुने आशा गरिएको छ। कोरानाको दोस्रो लहरले उच्च जोखिम बढेको बेला भारतबाट फर्केकाहरू सिधै यार्चा संकलनका लागि लेकतिर जाने गरेको देखिन्छ। निषेधाज्ञा जारी गरे पनि महामारीमा यार्चा संकलकहरू लेकतिर जाने क्रम २०७८ असारसम्म पनि जारी थियो। प्रत्येक वर्ष वैशाखदेखि असारसम्म यार्चा संकलनका लागि र भाद्रदेखि मार्गसम्म जिल्लाका अन्य जडिबुटी संकलनका लागि सर्वसाधारण लेकतिर जाने गर्छन्। संखुवासभा क्षेत्रमा अघिल्ला वर्षमा अव्यवस्थित रूपमा यार्चा संकलन भएका कारण ६० प्रतिशतले यार्चा मासिएको देखिन्छ। यार्चा हिमरेखाको आसपासमा वा १२ सय मिटरसम्म पाइने भए पनि यस क्षेत्रमा पहिले यार्चा पाइएको तर पछिल्ला वर्षमा यार्चा पाइएको छैन। हिमालय क्षेत्रका छेउछाउका समथर फाँट र भीरहरू यार्चाबिना रित्ता हुँदै गएका छन्। यार्चा संकलनमा कुटोकोदालोको प्रयोग भएमा यार्चा संकलन गरेमा यार्चा मासिने गरिएको देखिन्छ। विशेषगरी यार्चा एकपटक निकालिए पनि आउने वर्ष सोही स्थानमा पाइने गर्छ तर झारको नास भए सो स्थानमा यार्चा पाइँदैन। यार्चाको बढी माग र मूल्य पाइने भएको तर संकलकले जथाभावी संकलन गरेकाले यार्चा कुनै कुनै जिल्लामा मासिसकेको देखिन्छ। कानुनी रूपमा एक जिल्लामा एक वर्षमा कम्तिमा ६५ किलोसम्म यार्चा संकलन भएको देखिन्छ। अबैध तरिकाले यार्चा संकलन गर्दा जिल्लाजिल्लामा ठूलो परिमाणमा घाटा बेहोर्नु परेको छ। हिमाली जडीबुटी पनि एक हजारभन्दा कम उचाईमा पाएमा खान नमिल्ने पुष्टि भइसकेको छ। कुनै वर्ष त नेपालको कुनै जिल्लाका केही तल्ला भागमा यार्चा पाइए पनि स्थानीय निकायले बेच्न रोक लगाएको थियो। यार्चा पाउने नेपालका जिल्लाहरूमा दार्चुला, डोल्पा, म्याग्दी, मुस्ताङ, जुम्ला, मुगु, बझाङ, रसुवा, गोरखा, रुकुम र लमजुङ मुख्य छन्। डोल्पा जिल्लाबाट मात्रै नेपालमा ५० प्रतिशत भन्दाबढी यार्चा संकलन गरिन्छ। म्याग्दी जिल्लाका बस्तीमा संकलन गरिने यार्चा काठमाडौं, सिन्धुपाल्चोकको तातोपानी र मुस्ताङमा संकलन गरिने यार्चा लोमान्थाङ नाका हुँदै तिब्बततर्फ निकासी हुने गरेको बताइन्छ। प्रत्येक वर्ष यार्चा वैशाखदेखि साउनसम्म संकलन गर्ने गरिन्छ। मौसम परिवर्तनको असर यार्चा उत्पादनमा परेको छ। प्रत्येक पछिल्ला वर्षमा यार्चाको उत्पादन आधा घट्दै गएको छ। हिमाली जिल्लाहरूमा गुणस्तरीय यार्चा पाइन छाडेको छ। यार्चालगायत नेपाली जडीबुटीको अन्तर्राष्ट्रिय बजार विस्तार नहुँदा भारतलाई मात्र निकासी बिक्री गर्नुपर्ने भएको छ। त्यसैले यी वस्तुका निकासी मूल्य एकतर्फी तोकिने गरेको छ। निकासी मूल्यमा प्रतिस्पर्धा छैन। यसले भारतीय आयतकर्ताले आफूअनुकूल मूल्य तोक्ने गरेका छन्। नेपालभित्र यसको प्रयोग गर्नेखालका उद्योग स्थापना भए पनि जडीबुटी संकलकउत्पादकहरूलाई फाइदा पुग्ने देखिन्छ। नेपाली जडीबुटी स्वदेशभित्र १५ प्रतिशतमात्र खपत हुने अनुमान छ। सरकारको कमजोर नीतिका कारण यस क्षेत्रको प्रचुर उपयोग हुन सकेको देखिँदैन। कुन यार्चासहितको जडीबुटी कहाँ, कति, कसकसले संकलनउपयोग गर्छ, त्यसको अभिलेख छैन। नेपाली जडीबुटीको उत्पादनदेखि निकासीसम्म बजार विस्तार गर्न स्पष्ट नीति बनाई कार्ययोजना बनाउनु पर्ने देखिन्छ। नेपाली निकासी वस्तुका अधिकतम उपयोग गरी अधिकतम निकासी मूल्य प्राप्त गरी नेपालको व्यापारघाटा कम गर्न सकिन्छ। नेपालका विभिन्न जिल्लामा जडीबुटी संकलनखेती गरिन्छ। यसको उदाहरणका रूपमा पश्चिम नेपालमा पाइने जडीबुटी संकलन गरी निकासी गर्न गैरकाष्ठ वन्यस्रोत व्यवस्थापन सहकारी संस्थासहित अरू निकाय र व्यक्तिहरूले कार्य गर्दै आएका छन्। हरेक प्रादेशिक क्षेत्रबाट यार्चा लगायतका जडीबुटी केकति संकलनओसारपसार हुन्छ, त्यसको अभिलेख राखिनुपर्छ। नेपालीलाई यस क्षेत्रमा आत्मनिर्भर बनाउन जडीबुटी स्वदेशमा सदुपयोग गरी वस्तु उत्पादनउपयोग गर्नु जरुरी छ। सरकारले नीतिगत रूपमा व्यवस्थित नगरेका कारण राष्ट्रिय अर्थतन्त्रमा टेवा पुग्नेभन्दा केही सीमित व्यक्तिको मात्र आम्दानीको स्रोत बन्ने गरेको देखिन्छ। त्यसैले हिमालको मोतीलाई जतिसक्दो बजार प्रवद्र्धन गर्न र यसको उत्पादन र संकलन बढाउन जरुरी देखिन्छ। जडिबुटीका बारेमा अहिलेसम्म सरकारको नीतिसमेत स्पष्ट नभएका कारण बहुमूल्य हुँदाहुँदै पनि कारोबार पारदर्शी बन्न सकिरहेको छैन। लेखक व्यापार तथा निकासी केन्द्रका पूर्वनायवकार्यकारीनिर्देशक हुन् ।"
नारायणगढमुग्लिन सडक : खुल्दै बन्द हुँदै,"चितवन : वर्षा शुरु भएसँगै नारायणगढमुग्लिन सडकखण्ड दिनहुँजसो पहिरो जाने र सडक अवरुद्ध हुने शृङ्खला चलिरहेको छ। पहिरो पन्छाएर जाममा परेका सवारीले सडकखण्ड पार गर्न नपाउँदै अर्को पहिरो जाने समस्या यतिबेला बढेको हो। डिभिजन सडक कार्यालय भरतपुरका सूचना अधिकारी इञ्जीनियर शिव खनालका अनुसार भरतपुर महानगरपालिका२९ को सेतीदोभान, इच्छाकामनाको चार किलो, पाँच किलो, १४ किलोलगायतका ठाउँमा पहिराले विगत एक सातायता दुःख दिइरहेको छ। आज मध्याह्नमा सेतीदोभानमा सडक खुलाउन जुटिरहेका उनले भने, लेदो माटो र ढुङ्गा झरिरहेकाले सडक सफा गर्न कठिन भएको छ। पछिल्ला वर्षहरूमा पहिरो नखसेको सो ठाउँमा एकाएक पहिरो खसेको हो। सडकबाट झण्डै ८० मिटरमाथि बारी छ। त्यहाँ छ मिटर जति माटो मात्रै रहेको उहाँले जानकारी दिनुभयो। त्यस ठाउँमा खेती गरिँदै आएको छ। सोही ठाउँबाट पहिरो तल खसेको छ। भिरको ४० मिटर जतिमा पानीको मूल फुटेको छ। त्यहाँबाट पानी बगिरहेकाले पनि पहिरो रोक्न कठिन भएको छ। सडक सफा गरेर केही सवारी पार गर्न नपाउँदै फेरि पहिरो खस्ने गरेको उहाँको भनाइ छ। जिल्ला ट्राफिक प्रहरी कार्यालय चितवनका प्रमुख प्रहरी निरीक्षक भगवानराज थापा सडक खुलाउन मुस्किल भएको बताउछन्। एक सातायता सो सडकले दुःख दिइरहेको छ। उनले भने, अब सडक खुल्यो भन्ने बेलामा सेतीदोभानमा पहिरो खस्न शुरु गरेको हो। असार १८ गते साँझदेखि खसेको पहिराले निरन्तर दुःख दिइरहेको छ। कतिबेला के हुने हो ? निकै जोखिम बढेको भन्दै उनले भने, सबैलाई म अनुरोध गर्न चाहन्छु, हिँड्नैपर्ने भएमा वैकल्पिक सडक प्रयोग गर्नुहोस्। जाममा परेकाहरू बिरामी भएका, खान नपाएका र सडकमा उच्च जोखिममा रहेका भन्दै उनले पूर्वबाट आउने सवारीलाई बर्दिबास र हेटौँडाबाट राजधानी छिर्न सुझाव दिए। सडक पार गर्नका लागि सडक र बाहिर लाम बसेका सवारीको सङ्ख्या तीन हजारभन्दा बढी पुगिसकेको भन्दै उनले विगत तीन दिनदेखि सडक खुल्ने प्रतीक्षामा ठूला सवारी साधन कुरिरहेको जानकारी दिए। भरतपुरका खुला ठाउँमा ठूला सवारी साधन रोकेर राखिएको छ। नारायणगढमुग्लिन सडकका फराकिला सडक र खुला ठाउँमा पनि सवारी रोकिराखिएको उनले जानकारी दिए। प्रमुख जिल्ला अधिकारी प्रेमलाल लामिछानेले सो सडकमा पहिरो झरेलगत्तैदेखि निरन्तररूपमा सफा गर्ने उपकरण र जनशक्ति परिचालन गरिएको बताउनुभयो। उहाँका अनुसार निरन्तररूपमा पहिरो खसिरहेकाले काममा कठिनाइ भएको हो। काम गर्न सकेसम्म रोकिएको छैन। डिभिजन सडक कार्यालय भरतपुर र सुरक्षा निकायले सडक खुलाउनका लागि दिनरात काम गरिरहेका छन्। केही वर्षअघि ठाउँठाउँमा पहिरो खसेर समस्या भएपछि पूरै सडकखण्डलाई विस्तार र पहिरो नियन्त्रण कार्य गरिएको थियो। तीन वर्षअघि काम सम्पन्न भएयता अघिल्ला दुई वर्षमा खासै समस्या भएको थिएन। यस वर्ष भने मौसम सक्रिय भएसँगै पहिरोले दुःख दिन थालेको हो। यस सडकमा सामान्य अवस्थामा दैनिक १० हजार हाराहारी सवारी साधन आवतजावत गर्ने तथ्याङ्क छ। रासस"
२९ यात्रुसहित उडेको रुसी विमान सम्पर्क विहीन,मस्को: रुसको सुदूर पूर्वी क्षेत्र काम्चात्काबाट २९ यात्रुसहित उडेको विमान सम्पर्क विच्छेद हुँदा विमानमा सवार सबै यात्रुको अवस्था अज्ञात छ । विमानमा ६ जना चालक दलका सदस्य सहित २३ यात्रु थिए । विमान कामचात्काको मुख्य सहर पेत्रोपाभ्लोस्कबाट मंगलबार पालाना सहरका लागि उडेको थियो । तर पूर्वतालिका अनुसार निर्धारित समयमा विमान अवतरण गर्न नसकेर गायव भएपछि दुर्घटना भएको हुनसक्ने स्थानीय मिडियाले जनाएका छन् । विमानको खोजी र उद्वारको लागि सरकारी सुरक्षाकर्मीको टोली खटाइएको बताइएको छ । हालसम्मको सूचनाका आधारमा उक्त विमान कुनै पनि स्थानमा अवतरण नभएको अधिकारीहरुले बताएका छन् । २३ यात्रुमध्ये एक वा दुई बालबालिका समेत रहेको बताइएको छ । घण्टौँसम्म विमानको अवस्था अज्ञात नै रहेपछि सरकारले दुई वटा हेलिकप्टरमा खोजी तथा उद्वार टोली खटाएको छ । कुनै बेला विमान दुर्घटनाका लागि चिनिने रुसले पछिल्लो समय हवाइ यातायात सुरक्षामा सुधार ल्याएको छ । तर विमानको कमजोर मर्मत विधि र सुरक्षा मापदण्डका कारण पछिल्ला वर्षमा रुसले ठूला विमान दुर्घटनाको सामना गर्नु परेको छ । २०१९ को मे महिनामा रुसमा विमान दुर्घटना हुँदा ४१ जनाको ज्यान गएको थियो । यस्तै २०१८ को फेब्रुअरीमा मस्को नजिकै भएको दुर्घटनामा ७१ यात्रुको मृत्यु भएको थियो । तर ती दुर्घटनाका कारणबारे गरिएका अनुसन्धानले मानवीय त्रुटी मुख्य कारण भएको औँल्याएका थिए । यस्तै २०१९ को अगस्टमा पनि रुसमा २३० यात्रु बोकेको विमानले आपतकालीन अवतरण गर्नु परेको थियो । साथै २०२० को फेब्रुअरीमा १०० यात्रु बोकेको बोइङ ७३७ विमानले अवतरणको क्रममा सानो दुर्घटना भोगेको थियो । जहाँ मानवीय क्षति भने भएन ।
डुबेर र दुर्घटनामा नाबालकसहित दुई जनाको मृत्यु,विराटनगर : मोरङको सुनवर्षी र विराटनगरमा भएका अलगअलग घटनामा परेर एक नाबालकसहित दुई जनाको मृत्यु भएको छ। सुनवर्षी नगरपालिका८ का नारायण राजवंशीका ५ वर्षीय छोरा उमंग राजवंशीको डुबेर मृत्यु भएको छ। घरनजिक खेल्ने क्रममा सोमबारसाँझ उमंग पानी जमेको खाल्डोमा डुबेको मोरङ प्रहरीका डीएसपी मञ्जील मुकारुङले बताए। उनका अनुसार डुबेर पानी जमेको खाल्डोभित्रै मृत्यु भएको अवस्थामा नाबालकको शव बाहिर निकालिएको हो। प्रहरीले घटनाको अनुसन्धान थालिएको जनाएको छ। त्यस्तै विराटनगर महानगरपालिका७ स्थित राष्ट्र बैंकनजिक भएको स्कुटर दुर्घटनामा ४७ वर्षीय टीका मेचेको मृत्यु भएको छ। पश्चिमबाट पूर्वतर्फ जाँदै गरेको को ३२ प ८८१० नम्बरको स्कुटर आफै अनियन्त्रित भएर दुर्घटना हुँदा विराटनगर१४ घर भएका मेचे गम्भीर घाइते भएका थिए। उनको उपचारका क्रममा विराटनगरको गोल्डेन अस्पतालमा सोमबारसाँझ ७:४० बजेतिर मृत्यु भएको डीएसपी मकारुङले बताए। उनका अनुसार वर्षाका कारण सडक चिप्लो हुँदा स्कुटर दुर्घटनामा परेको पाइएको छ।
रहरले बनेकी रानुदेवी,"अघि बढौं हातमा क्रान्ति झन्डा लिई नेपाली नेपाली अघि बढौं हातमा क्रान्ति झन्डा लिई आज देशको क्रान्ति युद्धमा हाम्रो एक प्रकाश होस् लड्दा लड्दै मरे मरौंला यो नै एउटा नारा होस् निरंकुश राणाशाहीका विरुद्धमा २००६ सालदेखि भएको सशस्त्र आन्दोलनका सिलसिलामा विराटनगर कब्जा भएको थियो। त्यसपछि त्यहाँको मिल्स एरियामा नेपाली कांग्रेसको मुक्ति सेनाले अड्डा जमाएको थियो। यो मुक्ति अड्डामा स्थापित प्रजातन्त्र रेडियोको सञ्चालन गर्ने जिम्मा तारिणीप्रसाद कोइरालाले पाएका थिए। उनले भारतीय साहित्यकार तथा नेपाली क्रान्तिका सहयोगी फणीश्वरनाथ रेणु, विजयालक्ष्मी कोइरालासहित एउटी राम्री किशोरीको सहयोगमा रेडियो सञ्चालन गरेका थिए। तारिणी र विजयालक्ष्मीले क्रमशः नेपाली र अंग्रेजी भाषामा समाचार भन्थे भने ती किशोरीले माथि उल्लिखित गीत बडो क्रान्तिकारी जोश र उल्लासका साथ गाउँथिन्। हरेक युवा श्रोताहरूको रगत उमाल्ने गीत गाउने ती किशोरी गायिका थिइन् स्वर्गीय रानुदेवी अधिकारी। २००६ साल अर्थात् रेडियो नेपालको स्थापना हुनुअघि नै प्रजातन्त्र रेडियोबाट जागरण गीत गाएकी थिइन् रानुदेवीले। त्यो जमानामा गानाबजाना गर्नु भनेको खाली दलित जातिको काम हो भन्ने मान्यता रहेका बेला एउटी ब्राह्मण किशोरीले बडो उत्साहका साथ गीत गाएर आममान्छेका सोचाइमै क्रमभंग गरिन्। बाबु र्ईश्वरीप्रसाद र आमा इन्दिरा उपाध्यायकी सन्तान रानुका बाबु स्वयं नै संगीतका पारखी थिए। जसले गर्दा घरपरिवारबाट उनको गायनयात्रामा निकै ठूलो भरथेग हुन पुुग्यो। बाल्यकालदेखि नै सुरिलो स्वरमा गीत गाएर सुनौलो सम्भावना देखाएकी रानुको गायन गतिविधिलाई नियालेका उनका नजिकका नातेदार र अग्रज तारिणीप्रसाद कोइरालाले प्रजातन्त्र रेडियो स्थापना हुनेबित्तिकै उनलाई रेडियोमा ल्याएर माइक्रोफोन अघि उभ्याएका हुन्। क्रमशः सात सालमा भएको जनक्रान्तिले मुलुकमा प्रजातन्त्र ल्यायो। त्यसपछि काठमाडौंमा स्थापना भएको सरकारी संस्था रेडियो नेपालको प्रमुख पनि उनै तारिणी बने। उनले रानुदेवीलाई रेडियोमा ल्याएर नेपालकै इतिहासमा पहिलोपटक नारीस्वरमा उनको गीत रेकर्ड गरे। रेडियो नेपालको स्थापना हुनुअघि २००६ सालमै प्रजातन्त्र रेडियोबाट जागरण गीत गाएकी थिइन् रानुदेवीले। त्यो जमानामा गानाबजाना दलित जातिको काम हो भन्ने मान्यता रहेका बेला ब्राह्मण किशोरीले बडो उत्साहका साथ गीत गाएर आममान्छेका सोचाइमै क्रमभंग गरेकी थिइन्। यसअघि भारतको कलकत्तामा गएर मेल्वादेवी लामिछाने गुरुङले पहिलोपटक गीत रेकर्ड गरी प्रथम महिला गायिका बनेकी थिइन् भने नेपालभित्रैको रेडियो नेपालमा पहिलोपटक गीत रेकर्ड गर्ने सौभाग्य पाएकी हुन् रानुले। उनले केही गीत रेडियोमा रेकर्ड गराइन्। बसाई विराटनगर भएका कारण र अहिलेको जस्तो यातायातको सुविधा नभएका कारण पनि चाहेजति रेकर्ड गराउन पाइनन्। यसै क्रममा जब राजा महेन्द्रले १७ सालको निरंकुश कदम चाले त्यसपछि गीत रेकर्ड गर्न के सम्भव हुन्थ्यो ? रेकर्ड गरिएका गीतहरू समेत नष्ट गरिए। यसरी उनको गायन यात्रामा पूर्ण विराम लाग्न पुग्यो। उनै तारिणीको सहयोगमा राणाकालमा नै रानुका एकमुष्ट छवटा गीतहरू कलकत्ताको हिन्दुस्तान रेकर्डिङ कम्पनीमा रेकर्ड भएका थिए। राणाकालकै घटना थियो त्यो। बाबुआमा उनी सानै छँदा बनारस बसाई सरेकाले उनको बाल्यकाल पनि त्यतै बितेको थियो। प्राथमिकदेखि आईएसम्मको पढाइ बनारसमै गरेकी रानुदेवी आफ्नो अध्ययनलाई स्नातकसम्म शास्त्रीय संगीतमा लान चाहन्थिन्। विभिन्न कारणले उनले शास्त्रीय संगीतको साटो इतिहास विषय लिएर पढ्नु पयो। उनले त्यहाँबाट नै स्नातकोत्तर गरिन्। उनले नेपाल रेडियो प्रथम गायिका भए पनि शोख र राजनीतिक मिसनका लागि गीत गाएकी थिइन्। त्यसैले उनी पेशेवर गायिका हुन सकिनन्। उनको सारा घरपरिवार नै नेपाली कांग्रेससित सम्बद्ध रहेकाले उनमा पनि राजनीतिक चेतना पूर्ण रूपले हावी त भयो नै तर उनले पूर्णकालीन राजनीतिभन्दा शिक्षण पेशा नै रोजिन्। पति तीर्र्थप्रसाद अधिकारीको गायन क्षेत्रलाई अघि बढाउनमा पूर्ण सहयोग भएर पनि राजनीतिक परिस्थितिका कारण उनको गायनयात्रा रोकिन पुग्यो। यति भएर पनि विद्यालयका कार्यक्रम र अन्य सानातिना समारोहहरूमा उनी गाइरन्थिन्। सुरुमा क्रान्तिकारी गीतहरू गाएर चर्चामा आएकी उनले एक्कासि मुलुकमा माओवादी सशस्त्र युद्धको समाप्ति र त्यसपछि प्राप्त लोकतान्त्रिक वातावरणमा शान्तिगीत गाउन पुगिन्। गायकी जीवनको ५६ वर्षको अन्तरालपछि उनलाई पुनः गीत लिएर सार्वजनिक हुने सौभाग्य जुरेको थियो। विराटनगरनिवासी पत्रकार शंकर खरेलको सत्प्रयासमा निर्मित ५६ वर्षपछि नामक एउटा वृत्तचित्रमा उनले आफ्नै रचनाका केही गीतहरू गाएको पाइन्छ। आफूभन्दा निकै कनिष्ट सुमित खड्कासितको यो उनको युगल गायन सुनेपछि उनका समकालीनहरू तीन छक्क परेका थिए। अघि नै भनियो जीविकाका लागि शिक्षण पेशा अपनाएकी रानु वीरगन्जमा जन्मिन्। वाराणसी, भारतमा हुर्किइन्, बढिन्, पढिन् र अन्तमा कर्मथलो विराटनगरलाई बनाइन्। प्रायः तारिणीप्रसाद कोइरालाका रचना तथा सियालाल मण्डल र कालुरामका संगीतमा उनले गीत गाएको पाइन्छ। जुनेली रात हजुर गम्किन्छ बास हजुर फागुनको सितल बतास। एक जमानामा निकै लोकप्रिय रहेको यो गीत पनि तारिणीकै रचना थियो। विराटनगरको आदर्श बालिका विद्यालयकी कुशल शिक्षिका रानुले विद्यालयका विद्यार्थीलाई सांगीतिक ज्ञान पनि बाँडेकी छन्। हिन्दी सिनेमाका चर्चित संगीतकार एसएम त्रिपाठीले बम्बैमा रहेर हिन्दी सिनेमामा गाउन गरेको अफरलाई उनले त्यागेकी थिइन्। आकाशवाणी दिल्लीबाट नेपाली गीत गाउने अनुरोलाई पनि उनले दुत्कारिन्। उनलाई नेपालमै रहेर नेपालकै उन्नयनमा लाग्नु थियो भने अर्कातिर पेशा र घरपरिवारलाई पनि सन्तुलनमा राख्नु थियो। तेह्र वर्षमै विवाह भए पनि मायालु पति पाएकीले उनलाई आफ्नो यात्रामा विचरण गर्न निकै सहयोग पुगेको थियो। प्रजातान्त्रिक उद्देश्य प्राप्तिका लागि उनको गायन भएकाले उनमा संगीतको सैद्धान्तिक र व्यावहारिक ज्ञान खोज्नुभन्दा उनको स्वरको श्रुतिमधुरता, मुक्तिका लागि गरिएको आह्वान र शान्तिका लागि दिइएका सन्देशको अर्थमा पर्गेल्नु राम्रो हुन्छ। विशेष राजनीतिक, सामाजिक र सांस्कृतिक परिस्थितिमा उनले गायनका माध्यमबाट गरेको योगदानको भने निर्भिकताका साथ प्रशंसा गर्न सकिने आधार प्रशस्त बनेका छन्। नातिकाजी र शिवशंकरको संयुक्त संगीतमा रेडियो नेपालमा रेकर्ड भएका गीतहरू हराएकोमा भने उनलाई ठूलो पिरोलो थियो। तैपनि राजनीतिक प्रतिकूलताका कारण यस्तो परिस्थिति आएकाले उनले चित्त बुझाइन्। जीवनको उत्तराद्र्ध अर्थात् मुलुकमा लोकतन्त्र आएपछि यी आदिगायिकाको सम्मान केही मात्रामा भएको पाइन्छ। एक एफएमबाट लाइफ टाइम एचिभमेन्ट, कलानिधि मथुरादेवी राष्ट्रिय संगीत सम्मान तथा बलबहादुर राई स्मृति प्रतिष्ठानबाट उनलाई विशेष सम्मान प्राप्त भएको थियो। अमेरिकामा रहेका छोरासित कहिले र कहिले काठमाडौमा रहेकी छोरीसित बस्दै आएकी रानु विभिन्न आन्दोलनमा समेत सहभागी भइन्। १९९३ मंसिर १८ गते जन्मेकी रानु ९० वर्ष पार हुँदा पनि केही भजनहरू गुन्गुनाउँथिन्। अध्यात्म चेतसमेत प्रवल रहेकी उनी २०७७ वैशाख १८ गते सदाका लागि भौतिक रूपमा संसारबाट अस्ताइन्।"
संसद पुनर्स्थापनाको विकल्प छैन : प्रचण्ड,"जनकपुरधाम : नेकपा माओवादी केन्द्रका अध्यक्ष पुष्पकमल दाहाल प्रचण्डले संसद पुनर्स्थापनाको कुनै विकल्प नै नरहेको बताएका छन्। मंगलबार जनकपुरमा सञ्चारकर्मीहरुसँग कुरा गर्दै प्रचण्डले संविधानको मर्म र भावना तथा लोकतान्त्रिक मूल्य र मान्यताअनुसार संसद पुनर्स्थापनाको विकल्प नरहेको बताए। अहिले त सरकारले बढी संविधान मिच्ने, लोकतान्त्रिक मुल्य र मान्यतालाई कुल्चिने काम गरेको छ त्यसैले यस्तो अवस्थामा संसद पुनर्स्थापना मात्रै होइन कि मलाई विश्वास छ १४९ सदस्यको हस्ताक्षरसहित राष्ट्रपति कहाँ बुझाएको आधारपत्र र १ सय ४६ को हस्ताक्षरसहित सर्वोच्च रिट प्रतिवेदनका आधारमा नेपाली कांग्रेसका सभापति शेरबहादुर देउवालाई प्रधानमन्त्री नियुक्त गर्न परमादेश जारी हुन्छ , प्रचण्डले भने। संसद पुनर्स्थापना नहुनुको अर्थ संविधान मिचेपनि भयो, लोकतन्त्र मिचेपनि भयो जनताको भावना विपरित जेपनि गरे हुन्छ भन्ने नजिर स्थापना हुन्छ, उनले थपे, त्यसैले यस्तो हुदैंन भनेर म कल्पनासमेत गर्न चाहिँदिन। प्रधानमन्त्री केपी शर्मा ओली नेपाली जनताको नजरमा एउटा निरंकुश र लोकतन्त्र विरोधी तत्वको रुपमा बद्नाम भइसकेको आरोप लगाउँदै प्रचण्डले प्रधानमन्त्रीको दबावले अब केही पनि हुन नसक्ने दाबी गरे। स्वर्गीय महादवे यादवको पार्थिव शरिरमा पार्टीको झण्डा ओढाउँदै नेकपा माओवादी केन्द्रका अध्यक्ष प्रचण्ड। तस्बिर : मनिका झा पार्टीका केन्द्रीय सदस्य महादेव यादवको सोमबार राति भएको असमायिक निधनप्रति शोक व्यक्त गर्न र प्राथिव शरिरलाई पार्टीको झण्डा ओढाउन प्रचण्ड जनकपुर आइपुगेका हुन्। लामो समयदेखि क्यान्सर रोगबाट पीडित ५७ वर्षीय यादवप्रति श्रद्धाञ्जली व्यक्त गर्दा केन्द्रीय अध्यक्ष प्रचण्ड निकै भावुक भएका थिए। २०३६ सालदेखि विद्यार्थी आन्दोलनबाट आफ्नो राजनीति जीवन सुरु गरेका यादव सरकारी जागिर छाडेर तत्कालीन जनमोर्चाको तर्फबाट धनुषाको बालाबाखर गाविसको अध्यक्ष भएका थिए।"
युरोपको खोप पासपोर्ट के हो र यसले यात्रालाई कस्तो असर गर्छ?,"युरोपमा बस्ने र घुम्ने मानिसहरू अब एउटा होइन दुइटा राहदानी लिएर यात्रा गर्नेछन्। जुलाईको सुरुदेखि लागु 'ईयू डिजिटल कोभिड सर्टिफिकेट, ईयूडीसीसी'ले युरोपका मानिसहरूलाई एक देशबाट अर्को देश जान सहज बनाउनेछ। यो प्रमाण पत्रको उद्देश्य कोभिड खोप लगाएका वा संक्रमणमुक्त भएका वा भर्खरैको परीक्षणमा संक्रमण नभएको पत्ता लागेका व्यक्तिहरूलाई युरोपेली देशहरू बीचको यात्रालाई सहज बनाएर त्यहाँका यात्रासम्बन्धी प्रतिबन्धहरू लागु नहुने बनाउने हो। यसलाई युरोपेली खोप राहदानी भनिएको छ र यसलाई ईयूका सबै २७ सदस्य राष्ट्रहरू एवम् आइसल्यान्ड, नर्वे र स्वीट्जरल्यान्डले मान्यता दिएका छन्। 'हामी सदस्य राष्ट्रहरूमा घुमफिरको स्वतन्त्रतालाई पुनः कायम गर्न सहयोग गर्न चाहन्छौँ,' युरोपियन कमिशनकी अध्यक्ष उर्जुला फन डेरलाइअनले भनिन्। तर कतिपय राष्ट्रमा खोप राहदानी विभेदको माध्यम बन्न सक्ने भन्दै यसको विरोध भएको छ।यसको प्रतिउत्तरमा युरोपियन कमिशनले कुनै कारणवश खोप लगाउन नपाएका नागरिकलाई विभेद गर्न नचाहेको बताएको छ। ईयूले यो तरिका सदस्य राष्ट्रका नागरिक र बासिन्दाको आवागमन अधिकार सुनिश्चित गर्न बनाइएको सङ्केत गरेको छ। तर जर्मनी र स्पेनजस्ता केही राष्ट्रले ईयूभन्दा बाहिरका राष्ट्रहरूबाट हुने यात्रालाई केही सहज बनाइसकेका छन्। युरोपको खोप राहदानीले कसरी काम गर्छ र यसले यात्रुहरूलाई कस्तो असर गर्छ त? युरोपका कुनै पनि देशले खोप लगाएका यात्रुलाई बिना प्रतिबन्ध यात्रा गर्न दिन्छ भने यो प्रमाणपत्र पनि सोही आधारमा स्वीकार्नुपर्छ। ईयूले फाइजर, मोडेर्ना, अक्सफर्डआस्ट्राजेनेका र जोन्सन एन्ड जोन्सनको खोपलाई अनुमति दिएको छ तर रुसी र चिनियाँ खोपलाई मान्यता दिएको छैन। भारतमा निर्मित कोभिशील्ड खोप पनि अहिलेसम्म सो प्रमाणपत्रका लागि योग्य नभएको बताइएको छ। यसले अफ्रिका र एशियाबाट यात्रा गर्ने व्यक्तिका लागि समस्या सिर्जना गर्ने देखिएको छ। तर प्रस्तावमा सदस्य देशहरूले विश्व स्वास्थ्य सङ्गठनबाट मान्यताप्राप्त खोपहरूलाई स्वीकार्न सक्ने बताइएको छ। कोभिशील्ड खोप युरोपका नौ देशहरू स्पेन, जर्मनी, स्लोभानिया, ग्रीस, आयरल्यान्ड, अस्ट्रिया, एस्टोनिया, आइसल्यान्ड र स्वीट्जरल्यान्डले आगन्तुक यात्रुका लागि मान्यता दिएको बताइएको छ। विश्वका ६१ देशमा प्रयोग गरिएको सिनोफार्म र ३२ देशमा प्रयोग भएको सिनोभ्याक चिनियाँ खोपलाई विश्व स्वास्थ्य सङ्गठनले आपत्कालीन प्रयोगका लागि मान्यता दिएको छ। रुसी स्पुत्निक भीलाई भने विश्व स्वास्थ्य सङ्गठनले मान्यता दिएको छैन तर ग्रीसले यो खोप लगाएका यात्रुलाई प्रवेश दिने गरेको छ।युरोपियन कमिशनको वेबसाइटका अनुसार यो प्रमाणपत्र सबै ईयू सदस्य राष्ट्रका नागरिक र तिनका परिवारका सदस्यलाई जुनसुकै देशको नागरिक भए पनि दिनुपर्छ। यो प्रमाणपत्र ईयूका देशहरूमा स्थायी बसोबास गरिरहेका विदेशी नागरिक र युरोप यात्राको अनुमति पाएका पर्यटकलाई पनि उपलब्ध हुनेछ।ईयूले यो कठिन प्रक्रिया भएको स्वीकार्दै यसको सूचना सङ्कलनको कार्य सदस्य राष्ट्रलाई दिएको छ। प्रत्येक सदस्य राष्ट्रले तेस्रो देशबाट आउने अत्यावश्यक बाहेकका यात्रुका बारेमा निर्णय गर्ने अधिकार छ। स्पेन र जर्मनीले यात्राभन्दा कम्तीमा दुई साताअघि दुई मात्रा खोप पूरा गरेका पर्यटकलाई प्रवेश दिने बताएको छ। ईयूले भने केही देशले आफ्नो नियम बनाए पनि धेरैले तेस्रो देशबाट पनि यस्तै प्रमाणपत्र पर्खिने बताएको छ। तर तेस्रो देशमा रहेका युरोपेली नागरिकले खोप प्राप्त गरिसकेको भए प्रमाणपत्र पाउन सक्ने ईयूका एक प्रवक्ताले बताएका छन्। 'युरोप बाहिर खोप प्राप्त गरेका युरोपेली नागरिकले नागरिकताको देश वा स्थायी बसोबास भएको देशमा प्रमाणपत्रका लागि आवेदन दिन सक्नेछन्,' ती प्रवक्ताले भने।"
"बेटी पढाऔं, बेटी बचाऔं","संस्कृतमा एउटा श्लोक छ विद्या धनम् सर्व धनम् प्रधानम्, अर्थात् विद्या नै सबै धनमध्ये मुख्य धन हो। विद्या वा शिक्षा प्राप्त गरे कुनै कुराको अभाव हँुदैन भन्ने ज्ञान श्लोकले दिएको पाइन्छ। अहिले शिक्षा नागरिकको मौलिक अधिकारभित्र पनि पर्छ। जो कुनै नागरिकले राम्रो शिक्षा पाउनु उसको हक पनि हो। आधारभूत शिक्षा प्राप्त गर्न कुनै जात, धर्म, वर्ण वा लिंगलाई छुट्याउनु हँुदैन वा विभेद गर्न पाइँदैन भन्ने बुँदा नेपालको संविधान र कानुनमै उल्लेख गरिएको छ। त्यसैले सरकारले शिक्षाका लागि हरेक वर्ष बजेट तथा कार्यक्रममा समेट्दै ठूलो रकम लगानी गर्ने गर्छ। संघीयतासँगै तीनै तहका सरकारले शिक्षालाई प्राथमिकतामा पनि राखेका छन्। राम्रो तथा उत्कृष्ट शिक्षा प्रदान गरे देशका लागि योग्य नागरिक तथा जनशक्ति निर्माण गर्न सकिन्छ। यसले शिक्षा लिने व्यक्तिलाई मात्रै नभई देशको विकास र आर्थिक उन्नतिमा समेत थप टेवा पुग्छ। बच्चा हुर्कन साथ उसलाई दिइने शिक्षाका विषयमा जो कोही अभिभावक चिन्तित पनि हुन्छ। तर, नेपालमा अझै पनि चाहेर पनि धेरै बालबालिका शिक्षाको पहुँचबाट टाढा छन्। त्यसमा पनि छोराभन्दा छोरीको संख्या उच्च छ। परिवारको आर्थिक अवस्था र अभिभावकमा शिक्षाको कमी बालबालिकाले समयमा शिक्षा प्राप्त गर्न नसक्नुको मुख्य कारण मानिन्छ। यससँगै परम्परागत सोचका कारण पनि अझै धेरै बालिका अर्थात् छोरीहरू त आधारभूत शिक्षा पनि लिनबाट वञ्चित छन्। यो अवस्था पहाडमा भन्दा तराईमा उच्च छ। छोरा र छोरी दुवैलाई समान शिक्षा भन्ने नारा सरकारी तथा गैरसरकारी धेरै संस्थाहरूले वर्षौंदेखि लगाएका छन्। प्रत्येक वर्ष बन्ने नीति तथा कार्यक्रममा संघ, प्रदेश र तहले यो नारालाई कतै घुसाएकै हुन्छन्। छोरीलाई विद्यालय पठाउने अभियान वर्षेनी चल्छन्। छोरी पढाउन अभिभावकलाई प्रोत्साहन गर्न पनि विभिन्न योजना बन्छन्। यस्तै योजना बनाउने प्रदेशमध्ये प्रदेश २ पनि प्रमुख हो। यो प्रदेशमा धेरै बालिका शिक्षाको पहुँचबाट टाढा र अशिक्षित भएकै कारण परिवार र समाजमा हेपिएर बस्नुपर्ने बाध्यता छ। जसलाई हटाउन प्रदेश सरकारले बेटी पढाऊँ, बेटी बचाऊँ अभियान पनि सुरु गयो। प्रदेशभित्र जन्मिने हरेक छोरीको नाममा बिमा गर्ने घोषणा तीन वर्ष अघि नै भयो। छोरी जन्मिएपछि त्यसको जन्मदर्ता बनाएर सम्बन्धित स्थानीय निकायमा पुगी बिमाको प्रक्रिया पूरा गरेपछि नवजातको नाममा खाता खोलेर रकम जम्मा गर्न पनि सुरु भयो। प्रत्येक वर्ष बिमा रकम बढाएर तीन लाखसम्म पुयाइयो। तर, अहिले आएर सम्झौता गरेका बैंकले दोब्बर प्रिमियम मागेपछि यो अभियान रोकिएको छ। छोरी शिक्षा बिमा रोकिँदा यस प्रदेशमा छोरीहरूले पुनः शिक्षाबाट वञ्चित हुनुपर्ने खतरा बढेको छ। विद्यालयमा छात्रामैत्री शौचालय निर्माण र छात्रालाई साइकल वितरण गर्दै छोरीलाई शिक्षामा आकर्षण बढाएको प्रदेश २ सरकारले चालेको छोरी शिक्षा बिमा कार्यक्रम रोकिनु दुःखद् र बिडम्बनापूर्ण कुरा हो। तराई मधेसको एउटा ठूलो सामाजिक विकृतिका रूपमा रहेको दहेज प्रथाबाट छोरीलाई बचाउन प्रदेश र केन्द्र सरकारले शिक्षाका क्षेत्रमा प्रत्येक वर्ष विभिन्न अभियान चाल्छ। महिलामाथि कायम सामाजिक अत्याचारविरुद्धको अभियानलाई नै आफ्नो पहिलो कार्य बनाएका प्रदेशलाई साथ दिनुपर्नेमा बिमा रकममा प्रिमियम बढी माग्नु बैंकहरूको सामाजिक उत्तरदायित्व होइन। यस्तो सामाजिक कार्यमा बैंकहरूले पनि नाफा मात्रै नसोची केही प्रतिशत लगानी गर्न पनि अघि सर्नुपर्छ। छोरीहरू पनि शिक्षित भए सबै क्षेत्रलाई फाइदा पुग्छ, यो फाइदा बैंकहरूलाई पनि हो। यसै पनि बैंकले सामाजिक उत्तरदायित्वअन्तर्गत यस्ता काम गर्ने गर्छन्। यसमा बैंकका सञ्चालक गम्भीर बनुन्। नेपाली समाजमा अझै पनि छोराछोरी समान हुन्, उनीहरूलाई दिइने शिक्षादेखी गर्ने व्यवहार पनि समान हुनुपर्छ भनेर सिकाउनु पर्ने अवस्था छ। शिक्षाका क्षेत्रमा विकास भयो, अब प्रविधिमैत्री शिक्षा आवश्यक छ भनेर निश्चित ठाउँमा प्रस्तुत हुने तथ्यांक र भाषणले सबै क्षेत्रको प्रतिनिधित्व गर्दैन। अभै पनि छोरीलाई विद्यालय पठाउनु हुँदैन भन्ने समाज हाम्रै मुलुकमा छ। त्यसैले यो अभियान सफल पार्न सरकार अझै गम्भीर बन्नुपर्छ। देखिएका समस्या समयमा समाधान गर्नुपर्छ। नत्र अझै धेरै छोरीहरू शिक्षाको उज्यालो ज्योतीबाट वञ्चित हुनेछन्। समाजको कुरीति र अन्धविश्वासको अन्धकारमा फस्नेछन्।"
"सकियो बहस, एक साता हेर्दाहेर्दै","काठमाडौं : प्रतिनिधिसभा विघटनसम्बन्धी रिटमाथिको बहस सोमबार सकिएको छ। सर्वोच्च अदालतको संवैधानिक इजलासमा अन्तिम दिन रिट निवेदकका तर्फबाट प्रत्युत्तर बहससँगै एमिकस क्युरीका तर्फबाट राय दिइयो। यससँगै अर्को पेसी असार २८ गतेलाई तोकेर हेर्दाहेर्दैमा राखिएको छ। रिटको पक्ष र विपक्षको बहस भने यसअघि नै सकिएको थियो। प्रधानमन्त्रीको सिफारिसमा राष्ट्रपतिले जेठ ८ गते गरेको प्रतिनिधिसभा विघटनविरुद्ध १ सय ४६ सांसदले सर्वोच्चमा रिट दायर गरेका थिए। रिट निवेदकका ३६ कानुन व्यवसायीले सुरुमा बहस गरेका थिए। विपक्षीका तर्फबाट महान्यायाधिवक्तासहित ११ जना सरकारी वकिलले बहस गरे। प्रधानमन्त्री केपी शर्मा ओलीका तर्फबाट २१ र सभामुख अग्निप्रसाद सापकोटाका तर्फबाट ५ कानुन व्यवसायीले बहस गरे। रिट निवेदकका तर्फबाट चार वरिष्ठ अधिवक्ताले सोमबार प्रत्युत्तर बहस गरेका थिए। एमिकस क्युरीका तर्फबाट नेपाल बार एसोसिएसनबाट दुई र सर्वोच्च बार एसोसिएसनबाट दुई जनाले बहस गरे। एमिकस क्युरीको राय बाझिएको छ। दुई जना रिट निवेदनको पक्ष र दुई जनाले विपक्षमा राय दिएका हुन्। वरिष्ठ अधिवक्ताद्वय उषा मल्ल पाठक र प्रकाशबहादुर केसीले प्रतिनिधिसभा विघटनको निर्णय उचित भएको बताए। वरिष्ठ अधिवक्ताद्वय राघवलाल वैद्य र कोमलप्रकाश घिमिरेले रिट निवेदनको माग सही भएको बताए। वरिष्ठ अधिवक्ता केसीले प्रधानमन्त्री ओलीले गरेको निर्णय सही भएको बताए। संविधानको व्याख्या गर्दा धारा ७६(५) मा प्रतिनिधिसभा सदस्यले विश्वासको मत प्राप्त गर्ने आधार प्रस्तुत गरेमा भनिएको छ, आधार भनेको विश्वसनीय हुनुपरेन श्रीमान् ?, उनले भने, हाम्रो संविधानले राष्ट्रपतिलाई संविधानको रक्षक र पालक भनेको छ, संविधानको रक्षकले संविधान कार्यान्यवन हुने आधार हेर्नुपरेन ? उनलाई प्रधानन्यायाधीश राणाले प्रश्न गरे, संविधानको धारा ७६ (४) मा पार्टीको पत्रले काम गर्दैन, सबैले भोट हाल्नुपर्छ, संविधानको धारा ७६(५) मा दाबी गर्नेले विश्वासको मत लिँदा त विश्वासको मत प्राप्त गर्नुपर्ने भनिएको छ नि ? वरिष्ठ अधिवक्ता केसीले भने, नियुक्त हुन नसकेमा भन्ने छ नि श्रीमान्। वरिष्ठ अधिवक्ता पाठकले धारा ७६(५) बमोजिम सबै सांसद स्वतन्त्र छन् भनेर व्याख्या गर्नु गलत हुने राय दिइन्। पाठकले संविधानले बहुलवादमा आधारित बहुदलीय व्यवस्थाको परिकल्पना गरेको बताइन्। भनिन्, ७६(५) भनेको एकपटक मात्र प्रयोग हुने धारा हो। यसको अर्को विकल्प छैन यो भनेको उपधारा २ को अर्को रूप हो। निर्वाचित प्रत्येक सदस्य स्वतन्त्र हुन्छन् भन्ने मान्ने हो भने हामीले अंगीकार गरेको व्यवस्थाविपरीत हुन्छ। आफ्नै दलका व्यक्तिको विरोधमा जान पाइने तर आफ्नै दलको र त्यसको सरकारको विरुद्ध जान नपाइने तर्क उनको छ। वरिष्ठ अधिवक्ता घिमिरेले जनताको विश्वास नरहेको प्रतिनिधिसभा सदस्य एक दिन पनि प्रधानमन्त्रीको कुर्सीमा बस्न नमिल्ने बताए। संविधानको धारा ७८(७)मा प्रतिनिधिसभाको निर्वाचनमा पराजित भएका मानिस मन्त्री हुन नपाउने कुरा उल्लेख गरिएको छ, उनले बहस गर्दै भने, जब जनताले चुनावमा नपत्याएको मानिस मन्त्रीसमेत हुन पाउँदैन भने जनताले विश्वास नगरेको मानिस प्रधानमन्त्रीमा बस्ने कुरा हुँदैन। प्रधानमन्त्री ओलीले धारा ७६(५)को प्रधानमन्त्रीमा दाबी गर्नु त अझै संविधानविपरीत रहेको उनको तर्क छ। प्रधानमन्त्रीले राष्ट्रपतिलाई लेखेर दिनुभएको सिफारिसमा पनि ७६(३) अनुसार मैले विश्वासको मत लिन सक्दिनँ। त्यसैले वैकल्पिक सरकार गठन गर्नका लागि मैले मार्ग प्रशस्त गरेँ भन्नुभएको छ, घिमिरेले भने, उहाँ आफैंले पनि वैकल्पिक सरकार गठन गर्नका लागि मार्गप्रशस्त गर्नु भनेको उहाँ बाहेकको सरकार गठनको प्रक्रिया सुरु गर्नु हो। मेरो विकल्प म नै हो भनेर त भन्न नमिल्ने उनको जिकिर छ। वरिष्ठ अधिवक्ता वैद्यले विश्वासको मत प्राप्त गर्न नसकेका प्रधानमन्त्री ओलीलाई संविधानको धारा ७६(३)अनुसार पुनः प्रधानमन्त्री नियुक्त गर्नुनै गैरसंवैधानिक भएको बताए। भने, ७६(३) अनुसार वर्तमान प्रधानमन्त्रीको नियुक्तिको स्रोत के हो भनेर प्रश्न गर्नुपर्छ। त्यो नियुक्तिको व्यहोरामा उपधारा ३ अनुसार नियुक्त गरियो भनिएको छ। जति खेर उहाँले विश्वासको मत आर्जन गर्न सक्नुभएन, त्यति बेला पनि उहाँ नेकपा एमालेको नेतै हुनुहुन्थ्यो, उनले भने, नेता परिवर्तन भएको छैन, जुन व्यक्तिले विश्वासको मत पाएको छैन, त्यसैलाई फेरि नियुक्ति गर्नु गैरसंवैधानिक हो। अहिलेसम्म उहाँ पदमा बसेको पनि गैरसंवैधानिक हो। रिट निवेदनका तर्फबाट वरिष्ठ अधिवक्ता हरिहर दाहाल, बद्रीबहादुर कार्की र शम्भु थापाले इजलासबाट सोधिएका प्रश्नको जवाफ दिए। दाहालको बहसका क्रममा प्रधानन्यायाधीश चोलेन्द्रशमशेर जबराले एमालेबाहेक वैकल्पिक सरकार बन्न सक्ने अवस्था भए वा नभएको प्रश्न गरेका थिए। प्रधानन्यायाधीश राणाले भने, संविधानको धारा ७६(५) को व्यवस्था प्रधानमन्त्री नियुक्तिका लागि मात्र हो कि अरू पनि छ ? एमाले बाहेकको वैकल्पिक सरकार बन्न सक्ने अवस्था छ ? जवाफमा दाहालले भने, अहिले कांग्रेसको मात्र छैन, माओवादी, जनमोर्चा छ, एमालेकै मानिसले वैकल्पिक सरकार बनाउने भनेका छन्। दाहालले वैकल्पिक सरकार दिनकै लागि अदालतमा आएको र वैकल्पिक सरकार बनेसम्म संसद् विघटन गर्न नपाइने तर्क गरे। सरकारी पक्षले भनेजस्तो केरमेट गरेको र अर्कै प्रयोजनका लागि गरिएको हस्ताक्षर प्रयोग गरिएको भन्ने आरोप गलत रहेको उनको तर्क थियो। वरिष्ठ अधिवक्ता कार्कीले दलले सरकार गठन गर्न नसक्ने स्थिति भएपछि दलभित्रकै सदस्यले कांग्रेसका शेरबहादुर देउवाले बहुमत सांसद संख्यासहित संविधानको धारा ७६(५) अनुसार सरकार गठन गर्नुपर्ने अवस्था आएको तर्क गरे। संविधानको धारा ७६(३) बमोजिम ३० दिनलाई नियुक्त भएको प्रधानमन्त्रीले विश्वासको मत पाउँदैन भने स्वतः पदमुक्त भएपछि धारा ७६(५) को प्रक्रिया सुरु हुने हुँदा धारा ७६ (३) अनुसार नियुक्त प्रधानमन्त्रीले निवेदन हाल्नै नमिल्ने उनको तर्क छ। वरिष्ठ अधिवक्ता थापाले राष्ट्रपतिले संविधानले नदिएको अधिकार प्रयोग गरेको बताए। भने, भविष्यमा विश्वासको मत पाउने आधार छ वा छैन भन्ने आधार हेर्ने राष्ट्रपति को हो ? राष्ट्रपतिलाई संविधानले विश्वासको मत परीक्षण गर्ने अधिकार नभएको र साथै संसद्ले विश्वास दिएको कुरा अस्वीकार गर्ने अधिकार संविधानले नदिएको थापाको तर्क छ। राष्ट्रपतिलाई विश्वासको मतको अस्वीकार गर्ने अधिकार छ ?, उनको प्रश्न थियो।"
सानो पर्दादेखि चलचित्रसम्म,"मुम्बई : बलिउड नायिका मन्दिरा बेदी अहिले पनि शोकमा छिन्। उनका श्रीमान् राज कौशलको गत बुधबार बिहान निधन भएको हो। ४९ वर्षीय राजको हृदयाघातका कारण निधन भएको हो। मन्दिरा आफैंले राजलाई बोकेर घाटसम्म पुगेकी थिइन्। राज कौशल पेसाले निर्माता एवं निर्देशक थिए। उनले आफ्नो करिअर अभिनयबाट सुरु गरेका थिए। उनले एन्थनी कौन है, शादीका लड्डु, प्यारमे कभी कभीजस्ता फिल्म निर्देशन गरेका थिए। माई ब्रदर, निखिल, शादीका लड्डुमा उनी निर्माताको भूमिकामा थिए। मन्दिरा र राज कौशलले सन् १९९९ को भ्यालेन्टाइनका दिन लगनगाँठो कसेका थिए। ४८ वर्षको उमेरमा पति गुमाएकी मन्दिराले विवाह अघि निकै संघर्ष गरेकी थिइन्। सन् १९९४ मा भारतीय टेलिभिजन दूरदर्शनको शान्तिबाट काँचको पर्दामा पाइला राखेकी मन्दिराको अभिनयको खुबै चर्चा पाएको थियो। यो टेलिसिरियल लामो समयसम्म चलेको थियो। उनले निर्वाह गरेको स्टाइलिस महिलाको भूमिकालाई धेरैले रुचाएका थिए। त्यसपछि मन्दिराले आहट, घर जमाई, क्योकी सास भी कभी बहु थीलगायत बहुचर्चित सिरियलमा काम गरिन्। उनले दिलवाले दुल्हनिया ले जाएगेंमा शाहरूख खानसँग अभिनय गर्ने मौका पाइन्। यस चलचित्रमा सानो भूमिका भए पनि उनी धेरैको नोटिसमा परिन्। टेलिचलचित्र, चलचित्र हुँदै उनले क्रिकेट कमेन्टेटरको भूमिका पनि सुरु गरिन्। क्रिकेट मैदानमा साडी र स्लिवलेस ब्लाउजमा उनको ग्लामरस लुक्सले पनि खुबै चर्चा कमाएको थियो। यसरी क्रिकेटमा ग्लामरस भित्र्याउने श्रेय मन्दिरा बेदीलाई जान्छ। उनको ग्लामरस लुक्सको यति धेरै माग बढ्यो कि इन्डियन प्रिमियर लिग (आईपीएल) भारतमा मात्र होइन, दक्षिण अफ्रिकामा पुगेरसम्म सञ्चालन गरिन्। यस अलवा उनले च्याम्पियन्स ट्रफी र भारतले विभिन्न राष्ट्रसँग खेलेका खेलको पनि कमेन्ट्री गरिन्। मन्दिरा बेदी आफूलाई बहुआयामिक भन्न रुचाउँछिन्। टेलिभिजन कार्यक्रम प्रस्तोताका अतिरिक्त अभिनय र फेसन डिजाइनिङमा पनि उनले राम्रै सफलता हासिल गरेकी छन्। सन् २००८ मा टेलिभिजन रियालिटी सो खतरों के खिलाडीमा भाग लिएकी थिइन्। यो कार्यक्रममा सहभागी भएपछि उनको जिमसँगको नाता जोडियो। आफूलाई फिट राख्न उनले लामो समय जिममा पसिना बगाउन थालिन्। महिला पनि सुगठित शरीर बनाउन सक्छन् भन्ने कुराको प्रमाणित उनले गरिदिएकी छन्। सामाजिक सञ्जालमा निकै सक्रिय मन्दिरा समयसमयमा आफ्नो फिटनेसको भिडियो र तस्बिर सेयर गरिरहेकी हुन्छिन्।"
कोमाबाट ब्युँतियो कार्यदल,"काठमाडौं : एमाले एकताका लागि गठन गरिएको कार्यदल डेढ महिनासम्म कोमामा रहेर ब्युँतिएको छ। यससँगै सोमबार नै कार्यदलको बैठक बसेको छ। छलफल सकारात्मक भएको वार्तामा सहभागी नेताले बताएका छन्। बैठकमा विगतमा भएका कामकारबाहीको समीक्षा गरिएको थियो। बैठकपछि माधवकुमार नेपाल पक्षका कार्यदल संयोजक भीम रावलले मंगलबार पार्टी मिलाउन घनीभूत ढंगले लागिपर्ने बताए। कार्यदललाई निरन्तर बढाउनेबारे छलफल भयो। आज मूल विषयमा प्रवेश गरेनौं, नेता रावलले भने, आन्तरिक विषयमा समाधानको प्रयत्न गर्न मंगलबार बैठक पुनः बस्ने तय भएको छ। संस्थापन पक्षका कार्यदल संयोजक सुवास नेम्बाङले लामो समयपछि बसेको कार्यदलको औपचारिक बैठकले सकारात्मक दिशातर्फ उन्मुख भएको सन्देश दिने बताए। कार्यदलको बैठक लामो समयपछि बस्यो। यो विषय रामो दिशातर्फ उन्मुख हुनु हो, नेता नेम्बाङले भने, अब यो निरन्तर जारी रहन्छ। सकेसम्म भोलि पर्सिभित्रै टुंगोमा पुग्छ। उनले अब पार्टी एक ढिक्का बनाउन क्रियाशील हुनेमा विश्वास व्यक्त गरे। पार्टी सचिव एव कार्यदल सदस्य गोकर्ण विष्टले बैठक सौहार्द्धपूर्ण भएको र पार्टी एकताका लागि आशावादी हुने ठाउँ देखिएको बताए। बैठकमा यसअघि अनौपचारिक रूपमा भएका कैयौं छलफलको बारेमा समीक्षा भयो। मंगलबार छलफल गर्ने गरी बैठक सकियो, नेता विष्टले भने, सहमतिको वातावरण कसरी बनाउन सकिन्छ भन्नेमै छलफल केन्द्रित रह्यो। उनले औपचारिक रूपमा कसरी विवाद टुंगो लगाउन सकिन्छ भनेर दुवै पक्षबीच सकारात्मक ढंगले छलफल सुरु भएको बताए। आशावादी हुने संकेत देखिएको छ। दुवै समूहमा रहेका सदस्यले पार्टी एकताका लागि इमानदारीपूर्वक पहल गर्छौं, उनले भने, पार्टी एकतालाई सार्थक निष्कर्षमा पुयाउन विषयवस्तु प्रस्तुत भएका छन्। औपचारिक रूपले छलफल भएका छन्। भोलि व्यवस्थित ढंगले अगाडि बढ्ने कुरा भएको छ। विपक्षी दलका नेता शेरबहादुर देउवालाई प्रधानमन्त्री बनाउनुपर्ने मागसहित सर्वोच्च अदालतमा गरिएको हस्ताक्षर फिर्ता लिने वा नलिने विषयबाहेक अन्यमा सहमति भइसकेको दुवै पक्षका नेताले बताउँदै आएका छन्। अध्यक्ष केपी शर्मा ओली र वरिष्ठ नेता माधवकुमार नेपालबीच वैशाख ३१ मा बूढानीलकण्ठमा करिब चार घण्टा संवाद भएको थियो। त्यसपछि जेठ २ मा एमालेको विवाद समाधान गरी पार्टीलाई एक ढिक्का बनाउन १० सदस्यीय कार्यदलको गठन भएको थियो। कार्यदलमा दुवै पक्षका पाँचपाँच जना नेता छन्। संस्थापन पक्षबाट स्थायी कमिटी सदस्य नेम्बाङको संयोजकत्वमा उपमहासचिव विष्णुप्रसाद पौडेल, सचिव प्रदीप ज्ञवाली र स्थायी कमिटी सदस्य शंकर पोखरेल र विष्णु रिमाल सदस्य छन्। नेपाल पक्षबाट उपाध्यक्ष रावलको नेतृत्वमा उपमहासचिव घनश्याम भुसाल, सचिव विष्ट र स्थायी कमिटी सदस्य सुरेन्द्र पाण्डे र रघु पन्त सदस्य छन्। अध्यक्ष ओली र उपाध्यक्ष रावलबीच आइतबार राति डेढ घण्टा वार्ता हुँदा कार्यदललाई सक्रिय बनाउने सहमति भएको थियो। उपाध्यक्ष रावल वरिष्ठ नेता नेपालसँग सरसल्लाह गरेर नै अध्यक्ष अोलीलाई भेट्न बालुवाटार पुगेका थिए। नेपाल भने लामो समयदेखि बालुवाटार गएका छैनन्। देउवालाई प्रधानमन्त्री बनाउनका लागि जेठ १० मा सर्वोच्च अदालतमा गएर हस्ताक्षर गरेपछि वरिष्ठ नेताद्वय नेपाल र झलनाथ खनालसहित रावललगायत नेतालाई पार्टीबाटै निष्कासन गरिएको थियो। कार्यदल काम सुरुआत गर्दा नगर्दै निष्क्रिय भएको थियो। दुवै पक्षबाट एकअर्काविरुद्ध कुनै गतिविधि नगर्ने, अभिव्यक्ति नदिनेलगायत विषयमा जेठ ५ मा बैठक बसेर आचारसंहिता बनाइएको थियो। तर, जेठ ६ गते राष्ट्रियसभा सदस्यतर्फ बागमती प्रदेशअन्तर्गत रिक्त पदमा भएको उपनिर्वाचनपछि कार्यदलले गर्दै आएको एकताको पहल बिथोलिएको थियो। राष्ट्रियसभा उपनिर्वाचनमा एमालेबाट रामबहादुर थापा बादल उम्मेदवार थिए। नेपाल पक्षले विपक्षी गठबन्धनका डाखिमलाल देवकोटालाई साथ दिएको थियो। त्यससँगै देवकोटा विजयी भएका थिए। प्रधानमन्त्री ओली पार्टीका उम्मेदवार पराजित भएपछि रुष्ट हुँदै जेठ ६ मा संविधानको धारा ७६(४) अनुसार विश्वासको मत नलिई धारा ७६(५) मा गएका थिए। त्यसपछि त धारा ७६ (५) बमोजिमको सरकार बनाउन भन्दै वरिष्ठ नेता नेपाल र उपाध्यक्ष रावलको दौडाहा देउवा निवासतिर हुन थालेको थियो। नेपाल देउवालाई प्रधानमन्त्री बनाउन भनेर आफू पक्षका २६ जनाको हस्ताक्षरसहित राष्ट्रपति कार्यालय पुगे। कार्यदल निष्क्रिय रहे पनि दोस्रो तहका नेता एकताका लागि क्रियाशील थिए। उनीहरूले अनौपचारिक रूपमा छलफल, संवाद कायम राखे। उनीहरूकै निरन्तर प्रयासका कारण एमालेको कार्यदल ब्युँतिएको हो। अध्यक्ष ओली र नेपालबीचको करिब डेढ महिनादेखिको संवादहीनता उनीहरूकै जोडबलमा तोडिएको छ। ओली र नेपालबीच केही दिनयता दुई पटक टेलिफोन संवाद भइसकेको छ। नेता नेपाल, खनाल र रावललगायतलाई गरिएको कारबाही निष्क्रिय भएको छ। दसौं राष्ट्रिय महाधिवेशन आयोजक कमिटी भंग भएको छ। नवौं महाधिवेशनबाट निर्वाचित भएअनुसारको पद कायम भएको छ। २०७७ फागुन २८ मा अध्यक्ष र महासचिवबाहेक पद खारेज गरी महाधिवेशन आयोजक कमिटी गठन गरिएको थियो। केन्द्रीय कमिटीको असार १८ र १९ गते भएको बैठकले हस्ताक्षर फिर्ता गर्न सोमबार ५ बजेसम्मको अल्टिमेटम दिएको थियो। तर, नेपाल पक्षले बैठक नै अवैधानिक भएको भन्दै फिर्ता लिन इन्कार गरेको थियो। ओलीले प्रतिनिधिसभा विघटनसम्बन्धी रिटमा सर्वोच्च अदालतको निर्णय आउँदासम्म हस्ताक्षर फिता नगर्ने एमाले नरहने चेतावनी दिएका छन्। संवैधानिक इजलासमा बहस सकिए पनि हेर्दाहेर्दै असार २८ मा अर्को पेसी तोकिएको छ। नेम्बाङले हस्ताक्षर फिर्ताको विषय पार्टीका नेताहरू दुईतिर भएका बेला आएको विषय बताए। अब एक ठाउँमा उभिएपछि त्यसको अर्थ नहुने उनको भनाइ छ। हिजो एउटै पार्टीका मान्छे दुईतिर थियौं। औपचारिक कुराकानी पनि भएको थिएन। त्यही भएर त्यो विषय आएको हो, उनले भने, अब एक ठाउँमा उभिएका छौं। कुराकानी पनि सुरु भएको छ। अब पार्टी एक ढिक्का भए यो कुराको कुनै अर्थ हुँदैन।"
परिवर्तनको सुरुआत आफैंबाट,"रुपा सुनार र सरस्वती प्रधानबीचको घरभाडा प्रकरणले यतिखेर निकै चर्चा पाइरहेको छ। पत्रपत्रिकादेखि सामाजिक सञ्जालहरूमा यही विषय छाएको छ। समर्थन र विरोधका धारणा र भावनाले समाज दुई कित्तामा बाँडिएको छ। एकथरी पीडित भनिएकी रूपा सुनारको पक्षमा र अर्काथरी पीडक भनिएकी सरस्वती प्रधानको पक्षमा उभिएका छन्। विशेषगरी विभेदमा परेकी भनिएकी रूपाको पक्षमा व्यक्ति, संस्था र मिडिया पनि जोडतोडले लागिपरेका छन्। तर एउटाको अधिकारका लागि यति जोडतोडका साथ लागिपर्दा अर्कोको संविधानप्रदत्त अधिकार कुण्ठित भएकोतर्फ भने त्यति ध्यान पुगेको देखिएन। एकपक्षीय विचार र धारणाले मात्रै समस्याको निकास नआउने र यस्तो प्रवृत्तिले जातीयताको द्वन्द्वलाई अझै चर्काउने कुरामा विभेदको विरुद्धमा बोल्नेहरूको हेक्का पुगेको देखिएन। आगोमा घिउ थप्ने काम धेरैले गरेको देखियो। दलित र विपन्नका नाउँमा दिइने सरकारी कोटा अथवा सुविधा यस्तै वर्गले पाउनुपर्ने हो, तर पाउँछन् पहुँचवाला वर्गले। दलितका नाउँमा आवाज उठाउनेहरूले पनि पक्षपात गर्दै आएका छन्। दलित मुक्ति आन्दोलनका अभियन्ता आहुतिका अनुसार झन्डै तीन हजार वर्ष पुरानो छ जात व्यवस्थाको इतिहास। नेपालमा जात व्यवस्थाको प्रतिरोधको इतिहास भने सय वर्ष पनि पुगेको छैन। यद्यपि पछिल्लो समय जात व्यवस्था अथवा जातीय विभेद चर्चा र बहसको विषय बन्दै आएको छ। विभेद भोग्दै आएका, विभेदका विरुद्ध आवाज उठाउने व्यक्ति तथा संघसंस्था, विभेदमा परेकाप्रति सहानुभूति राख्ने र तिनलाई समर्थन गर्नेहरूले चर्कै आवाज उठाइरहेका छन्। वर्षौं अघिदेखि दलितका नाउँमा खुलेका संघसंस्था र तिनमा आवद्ध व्यक्तिहरूको संख्या र तिनका क्रियाकलाप हेर्दा नेपालमा दलित र दलितप्रति हुने जातीय भेदभाव उहिल्यै अन्त्य भइसक्नुपर्ने जस्तो लाग्छ। तर त्यो विभेदको अन्त्य किन भएन भन्ने प्रश्न आफैंमा अनुत्तरित छ। कुनै पनि मुद्दाले चर्चा पाउनु राम्रो हो। तर चर्चाकै लागि मात्रै चर्चा गर्ने र हल्लामात्रै गरेर सनसनी फैलाइरहँदा समस्याले निकास पाउन सक्दैन। वर्षौंदेखि जरो गाडेर बसेको विभेदरूपी सामाजिक संस्कारमा परिवर्तन ल्याउन दरिलो आँट र आत्मविश्वास चाहिन्छ। भनिन्छ, सरकार बदल्नुभन्दा संस्कार बदल्नु गाहो काम हो। यस्तो गाहो काम गर्न चर्चा, हल्ला र विरोधले मात्रै हुँदैन। सामाजिक विभेदको विपक्षमा जो दरो र खरो भएर उभिएका छन्, परिवर्तन तिनैबाट सुरु हुनुपर्छ। जुनसुकै परिवर्तनको सुरुआत स्वयं परिवर्तनको आकांक्षीबाटै हुँदा त्यो अरूका लागि प्रेरणा बन्नसक्छ। सामाजिक विभेदको अभियानलाई पेशा वा रोजगारीको रूपमा मात्रै लिएर बस्ने र मौकामा हल्ला मात्रै गरेर बस्ने हो भने यस्तो विभेदको अन्त्य कहिल्यै हुँदैन। भावावेशमा कसैलाई उचाल्दैमा र कसैलाई खसाल्दैमा जातीय छुवाछुतको अन्त्य हुँदैन। जातीय छुवाछुतलगायतको सामाजिक विभेद गर्नेहरूले विभिन्न धर्मशास्त्रहरूमा यस्तो र उस्तो लेखिएको छ भनेर उम्किन पाइन्न र विभेदमा पर्नेहरूले पनि ऐनकानुनमा यस्तोयस्तो लेखिएको छ भनेर विभेदविरुद्ध सडकमा उफ्रेर विरोधका स्वर चर्काएरमात्रै हुँदैन। साँच्चै जातीय छुवाछुतलगायतका सामाजिक विभेद हटाउने हो भने सुधार र परिवर्तनको सुरुआत आफैंबाट र आफ्नै घर, परिवार अनि समुदायबाट सुरु गर्नुपर्छ। कमाउन र रमाउनका लागि मात्रै बाहिरबाहिर विभेदको विरोध गरेजस्तो गरेर भित्रचाहिँ आफैं विभेदको संरक्षण र त्यसलाई प्रश्रय दिँदै हिँड्ने हो भने विद्यमान जातीय छुवाछुतलगायतका सामाजिक विभेदको अन्त्य कहिल्यै हुँदैन। मानिस जतिसुकै शिक्षित र सभ्य भए पनि ऊभित्रको संस्कारजन्य मानसिकतामा तुरुन्त परिवर्तन आउन सक्दैन। त्यो मानसिकतालाई परिवर्तन गर्ने घटनाहरूमा बढोत्तरी नभएसम्म र त्यस्ता घटनाहरूबाट प्रभावित नभएसम्म त्यस्तो जड मानसिकतामा परिवर्तन आउन पनि सक्दैन। मानिस आफूले सदियौंदेखि अपनाउँदै आएको संस्कारलाई एकै झट्कामा त्याग्न तयार हुँदैन। अहिले जातीय छुवाछुतलगायतका सामाजिक विभेदविरुद्धको अभियानमा सक्रिय कतिपय अभियन्ता र त्यसलाई अन्धसमर्थन गर्ने अन्य परिवर्तनकामी वर्ग आफैं पनि पुरातन संस्कृतिभित्र जकडिएका छन्। उनीहरूले पनि त्यस्तो विभेदलाई त्याग्न सकेका छैनन्। दलितहरू पनि आफूलाई दलित भनेर एकातिर सरकारी सुविधा पाउन लालायित हुन्छन् भने अर्कोतिर दलित भनेको सुन्न चाहँदैनन्। तिनले पनि आफ्नो समुदायमा अन्य दलितलाई विभेद गर्दै आएका छन्। दलित समुदायभित्रै पनि छुवाछुत प्रथा विद्यमान छ। त्यहाँ पनि ठूलो र सानो जातको विभेद छ। ठूलो जातको दलितले सानो जातको दलितलाई नअपनाउने र नस्वीकार्ने परम्परा अहिले पनि छ। के त्यसमा परिवर्तन आवश्यक छैन र ? आफूलाई दलितको रूपमा परिचय दिएर सामाजिक विभेदविरुद्धको अभियानलाई आफ्नो पेशा र व्यवसाय बनाएका केही कथित अभियन्ताहरू छन्। उनीहरू आफैंले पनि आफ्नो समुदायभित्रको विभेदको व्यवहारमा परिवर्तन ल्याउन सफल भएका छैनन्। पहिला आफ्नै समुदायभित्र आफैंले गरिरहेको विभेदको व्यवहारमा परिवर्तन ल्याउन सक्नुपर्छ। होइन भने आफैंले विभेदलाई संरक्षण गरेर र त्यसलाई प्रश्रय दिएर विभेदविरुद्ध आलाप अलाप्नुको कुनै अर्थ रहँदैन। दलितहरूको अभियानलाई समर्थन गर्दै जातीय विभेदविरुद्धको आवाज बुलन्द पार्ने केही सहरीया उच्चजातका बुद्धिजीवीहरू पनि छन्। कुनै कामी, दमाई, सार्की वा वादीको छोरीलाई श्रीमती वा बुहारीको रूपमा स्वीकार्ने सहरीया उच्च जातका व्यक्ति कति जना छन् ? अनि दलितलाई आफ्नो ज्वाइँ बनाउने कति जना छन् ? यदि यो प्रश्नको उत्तर दिने वा यो प्रश्नलाई सहजरूपमा स्वीकार्नसक्ने सामथ्र्य छैन भने दलित, जातीय छुवाछुत र सामाजिक विभेदविरुद्धको अभियानमा अग्रसर हुनुको के अर्थ ? जातीय छुवाछुतलगायतका सामाजिक विभेदको मुद्दालाई पनि राजनीतिकरण गरेर लाभ हासिल गर्नेहरू समाजका लागि घातक छन्। जातीय छुवाछुतलगायतको सामाजिक विभेदको विषयलाई उठाएर समाजमा कसैलाई उचाल्ने र कसैलाई थचार्ने काम केही शिक्षित र सभ्य भनिएका मानिसबाटै भइरहेको छ। जो सामाजिक विभेदविरुद्धको नारा त लाउँछन्। अनि त्यसमा परिवर्तनको आकांक्षा पनि राख्छन्। तर त्यो परिवर्तनका लागि आफू स्वयंचाहिँ तयार हुँदैनन्। जातीय छुवाछुतलगायतको सामाजिक विभेदविरुद्धको अभियान कसैकसैको पेशा र व्यवसाय बनिरहेको छ। कमाउने र रमाउने माध्यममात्रै बनिरहेको छ। हृदयदेखि नै जातीय छुवाछुतलगायतका सामाजिक विभेद हटाउन लागिपरेको भए र त्यसका लागि परिवर्तनको संवाहक आफू स्वयं बन्न तयार भएको भए अहिलेसम्ममा नेपालबाट यो जातीय छुवाछुतलगायतका सामाजिक विभेदको अन्त्य भइसक्ने थियो, भइसक्नुपर्ने हो। मुलुकमा सामाजिक विभेदभन्दा र्आिर्थक विभेद अझ चर्को छ। समाजवादको नारा घन्काउनेहरूले त्यो आर्थिक विभेद अन्त्यका लागि केकति प्रयत्न गरेका छन् ? पुँजीवादी त यसै पनि पुँजीपति छन् नै। पुँजीपति बनेका समाजवादीहरूले पनि विद्यमान आर्थिक विभेद हटाउन ठोस पहल गरेका छैनन्। चरम गरिबीले देशका लाखौं जनता भोकैप्यासै तड्पिरहेका र दलनमा परिरहेका बेला आर्थिक विभेद अन्त्यको कुरालाई चटक्कै बिर्सेर गरिएको सामाजिक विभेदको अन्त्यको प्रयास निरर्थक हुन्छ। आर्थिक विभेदको अन्त्य नभएसम्म सामाजिक विभेदको अन्त्य हुनै सक्दैन। एउटा समाचार आएको थियो, भोक लाग्दा माटो खान्छन् टुहुरा बालिका। बैतडीका सविता, सुनिता र मिला नामका तीन दलित दिदीबहिनीको कथा छ यो समाचारमा। साँच्चै विभेदमा परेका वर्ग यिनै हुन्, जो सामाजिक र आर्थिक दुवै किसिमको विभेदमा परेका छन्। अझ यी त प्रतिनिधि पात्र मात्रै हुन्। दलित र विपन्नका नाउँमा दिइने सरकारी कोटा अथवा सुविधा यस्तै वर्गले पाउनुपर्ने हो, तर पाउँछन् पहुँचवाला वर्गले। दलितका नाउँमा आवाज उठाउनेहरूले पनि पक्षपात गर्दै आएका छन्। सामाजिक परिवर्तनका लागि आफू उदाहरण बन्न सकिन्न भने द्वैध आचरण नदेखाएकै राम्रो। परिवर्तन कोही एकजना अमुक व्यक्तिको प्रयासले मात्रै हुँदैन र एकै दिनमा पनि हुँदैन। समय लाग्छ, तर परिवर्तन हुन्छ र जातीय छुवाछुतलगायतको सामाजिक विभेदको अन्त्य पनि हुन्छ। उग्र विचार र उग्र व्यवहारले जातीय विभेद हटाउन होइन बढाउन मद्दत गर्छ। त्यसैले धैर्य र संयमसहितको अभियानको खाँचो छ। तर्कको बलले मिच्न खोज्नुभन्दा मानिसको सोचमा परिवर्तन ल्याउनु जरुरी छ।"
हवाई यात्रामा चाप बढ्यो,"चितवन : नारायणगढ मुग्लिन सडकखण्ड बारम्बार अवरुद्ध हुँदा हवाई यात्रामा चाप बढेको छ। पहिरोका कारण पटकपटक अवरुद्ध हुने समस्याले जहाजमा यात्रुको चाप बढेको हो। भरतपुरबाट काठमाडौं जानका लागि अहिले बुद्ध एयरले मात्रै उडान भरेको छ। बुद्धले ४७ सिट क्षमताको दैनिक तीन वटा उडान भर्छ। यात्रुको चापले बिहीबारसम्म अग्रिम बुकिङ भएको छ। यात्रुहरू टिकटका लागि विमान कम्पनीको कार्यालयमा ताकेता गर्छन्। भरतपुर अस्पतालमा कार्यरट गोपाल पौडेलले टिकट नपाँउदा समस्या भएको बताए। जरुरी परेर काठमाडौंबाट मान्छे आउनुपर्ने थियो, टिकट नपाउँदा आफन्त चितवन आउन पाएका छैनन्। तीन दिनमा पनि नपुग्ने बाटोको अवस्था भए पनि जहाजमा टिकट नपाउँदा हैरानी भएको बताए। अन्यत्र जिल्लाबाट काठमाडौं जानआउनेहरू जरुरी परेपछि जहाजमा जान खोज्छन्। जिल्लाबाटै पनि काठमाडौंका लागि सहज यात्रा गर्न खोज्छन्। तर उडान कम भएकै कारण टिकट पाउनै गाह्रो छ। कोभिड संक्रमणको जोखिमका कारण उडान सीमित छ। सरकारले तोकेअनुसार बुद्धले भरतपुर काठमाडौंका लागि तीन वटा उडान अनुमति पाएको छ। अन्य समयमा दैनिक सात उडान भर्ने गर्र्दथ्यो। अत्यावश्यक काम परेकाहरू समस्यामा परेका छन्। बुद्ध एयरका भरपुर शाखा प्रबन्धक भक्तबहादुर बस्नेतले उडान अनुमति पाए आफूहरू थप्न तयार भएको बताए। लकडाउनमा हेलिकोप्टरले रेस्क्यु उडान गर्न पाएको छ। अहिले चितवनमा बाटोका कारण अलपत्र परेका छन्, चितवनको उडान पनि त रेस्क्यु उडान हो नि बस्नेतले भने बिरामी तथा ज्यादै अप्ठ्यारो परेकाहरू मर्कामा परेका छन्। सडक बन्द त्यसको विकल्प हवाई यात्रा नै हो। तर उडान सीमित हुँदा यात्रु यसबाट पनि बञ्चित भएका छन्। यात्रुले अनलाइनबाट टिकट काट्ने व्यवस्था छ। भरतपुर तीनसहित बुद्धले देशभर ३१ उडान पाएको छ। यती एयरलाइन्सले जहाज कम भएको कारण भरतपुरमा उडान भरेको छैन। अविरल वर्षात्का कारण पछिल्लो केही समययता नारायणगढ मुग्लिनमा पहिलो जाने क्रम रोकिएको छैन। पटकपटक सडक अवरुद्ध हुँदा यात्रुहरू अलपत्र परेका छन्। भरतपुर विमानस्थलका प्रमुख योगेन्द्र कुँवरले मौसमी अवस्थाका कारण हवाई यात्रामा चाप बढेको बताए। उनका अनुसार सरकारको कोभिड नियन्त्रण तथा व्यवस्थापन समितिले प्रस्ताव लगेपछि मात्रै मन्त्रिपरिषद्ले निर्णय गर्नुपर्छ। बाटो बन्द भएको कारणले हवाई चाप बढ्नु स्वाभाविक हो उनले भने हामीले केही उडान बढाउने भन्ने कुरा चलिरहेको छ। यो जिल्लाबाट भन्दा पनि केन्द्रबाटै गर्ने हो।"
नक्सामा आपत्ति,"काठमाडौं : अझै पनि पुरानै नक्सा प्रचलनमा रहेको भन्दै राष्ट्रियसभामा आपत्ति जनाइएको छ। सरकारले गत वर्ष जेठ ७ मा लिम्पियाधुरासहित नयाँ नक्सा जारी गरेको थियो। नयाँ नक्सा जारी भएको एक वर्ष बितिसक्यो। तथापि धेरै ठाउँमा पुरानै नक्सा प्रयोग भइरहेको छ। नयाँ नक्सा प्रयोगमा अझै पनि बेवास्ता गरिएकोमा सांसदहरूले आपत्ति जनाएका हुन्। हालै राष्ट्रियसभाका सांसद डा खिमलाल देवकोटाले नयाँ नक्सा प्रयोगमा ल्याउनुपर्नेमा जोड दिएका छन्। राष्ट्रियसभा अध्यक्षले आफूलाई शपथ खुवाएर दिएका सांसद पदको लोगो बाहेक संविधानको पुस्तिका, प्रतिनिधिसभा र राष्ट्रियसभाको नियमावलीमा पुरानै नक्सा रहेको उनले बताए। उनले भने, दुर्भाग्य यहाँले मलाई दिनुभएको संविधानको पुस्तिका, डायरी र प्रतिनिधिसभाको नियमावलीमा पनि पुरानै नक्सा छ। सरकारका अंगहरूलाई नयाँ नक्सा प्रयोग गर भनेर निर्देशन दिने निकायले यसरी पुरानै नक्सा अंकित दस्तावेजहरू प्रयोग गर्न मिल्ला र अध्यक्ष महोदय ? भन्दै उनले प्रश्नसमेत गरेका छन्। आफूलाई दिइएको डायरीमा त प्रदेशहरूको नामसमेत अंकमा रहेको उनले बताए। संसद्को वेबपेज र सरकारी वेबसाइटमा पनि पुरानै नक्सा अंकित संविधानको दस्तावेज रहेको उनले जनाए। उनले भने, मैले राष्ट्रपति कार्यालय, प्रधानमन्त्री कार्यालयलगायत अधिकांश मन्त्रालयका वेबपेजहरूमा संविधानको दस्तावेज देखिन। भएकोमा पनि त्यही पुरानो नक्सा छ। यो त हाम्रो संविधानप्रति भद्दा मज्जाक होइन र ? नेपाली कांग्रेसका सांसद रमेशजंग रायमाझीले संसद्बाट पारित चुच्चे नक्सा अहिले जनक शिक्षा सामग्री केन्द्र लिमिटेडबाट प्रकाशित पाठ्यपुस्तकमा किन उल्लेख भएन भनी सरकारसँग प्रश्न गरे। सरकारले कोरोना संक्रमण रोकथाममा प्रभावकारी काम गर्न नसकेको आरोप पनि उनले लगाए। उनले अहिले मुलुकमा भ्रष्टाचारले जरा गाडेको आरोप लगाउँदै कोरोनाविरुद्धको खोप खरिदमा पारदर्शिता कायम हुनुपर्ने माग गरे। नेकपा (एमाले) का सांसद देवेन्द्र दाहालले पुनःस्थापित प्रतिनिधिसभाले यसअघि प्रभावकारी ढंगले काम गर्न नसकेको उल्लेख गर्दै मुलुक अब निर्वाचनमै जानुपर्ने बताए। नयाँ जनादेशका लागि सबै दल अब निर्वाचनमा नै जानु उपयुक्त हुने उनको तर्क थियो। उनले राष्ट्रियसभा र प्रतिनिधिसभाबीच लुकामारी खेलेजस्तो भएको भन्दै दुवै सभा एकैपटक सञ्चालन नभएसम्म कानुन निर्माण हुन नसक्ने बताए।"
अपराध नियन्त्रणमा प्रदेश १ प्रहरीका सात प्राथमिकता,"विराटनगर : अपराध नियन्त्रण, अनुसन्धान र शान्ति सुरक्षाको अवस्थालाई मजवुत बनाउन प्रदेश १ प्रहरी कार्यालय विराटनगरले सातवटा विषयलाई मुख्य प्राथमिकतामा राखेको छ । प्रदेश प्रहरीको नेतृत्व डीआईजी (प्रहरी नायव महानिरीक्षक) अरुणकुमार बिसीले सम्हालेपछि प्रदेश १ का १४ जिल्लालाई लक्षित गरेर सुरक्षा प्राथमिकता निर्धारण गरिएको हो । बिसीले विराटनगरमा सोमबार पत्रकार सम्मेलनको आयोजना गर्दै आफ्नो कार्यकालका प्राथमिकता सार्वजनिक गरेका छन् । नागरिक मैत्री प्रहरी, जघन्यदेखि सबै खालका अपराध नियन्त्रण र अनुसन्धानमा पारदर्शीता, प्रहरीको काम कारबाहीमा निष्पक्षता, संगठनभित्रको आर्थिक पारदर्शीता, मानव अधिकारको पालना गर्ने, प्राकृतिक प्रकोप एवं विपद् व्यवस्थापन र भारतसँगको खुला सीमा नाकाबाट हुने गरेको चोरीतस्करी नियन्त्रण आफ्नो मुख्य प्राथमिकतामा रहेको डीआईजी बिसीले बताए । एसपी (प्रहरी उपरीक्षक)को रूपमा तीन वर्षअघिसम्म मोरङमा कार्यरत रहेका उनले बढुवा भएर डीआईजी बनेपछि १४ जिल्लाको जिम्मेवारी वहन गर्नुपर्ने प्रदेश प्रहरी कार्यालयको नेतृत्व सम्हाल्ने अवसर पाएका हुन् । विगतमा प्रदेश १ का विभिन्न प्रहरी युनिटमा बसेर काम गरेको लामो अनुभव मसँग छ, उनले भने, मैले यहाँको अवस्था राम्ररी बुझेका कारण इमान्दार र पारदर्शी भएर प्रहरीको काम कारबाही अघि बढाउने छु । खुला सीमाका कारण हुने तस्करी नियन्त्रणका लागि प्रहरी संगठनलाई सक्रिय बनाउने उनको प्रतिवद्धता छ । बिसीले संगठनभित्र आर्थिक अपारदर्शीता हुन नदिने र अनियमितता गर्ने प्रहरी कर्मचारीलाई कारबाहीको दायरामा ल्याउने जानकारी दिए । आन्तरिक व्यवस्थापन र प्रहरी कर्मचारीहरुको मनोबल उच्च राख्ने बताउँदै उनले जनताप्रति जवाफदेही हुनेमा कुनै शंका नगर्न आग्रह गरे । नागरिकमैत्री बनेर अघि बढ्दै अनुसन्धान पद्धतिलाई प्रविधिमैत्री र परिणाममुखी बनाउने उनको प्रतिवद्धता छ । शान्ति सुरक्षाका नियमित काम कारबाहीलाई जारी राख्दै आइपर्ने विभिन्न चुनौतीको सामना गरेर अघि बढ्न प्रहरी तयार रहेको उनको भनाइ छ । विभिन्न अपराधमध्येका मानव बेचबिखन, लागुऔषध एवं हतियारको ओसारपसार, कोरोना महामारी, सीमा तथा मानवताविरुद्धका सबै खाले अपराध नियन्त्रण तथा नागरिकप्रहरी सम्बन्ध सुधार पनि प्रदेश प्रहरीको प्राथमिकतामा छन् । प्रहरीका बहालवाला र पूर्व अधिकारी जोडिएको साढे ३३ किलो सुन तस्करी र सुन तस्करीसँगै जोडिएर २०७४ साल फागुन १८ गते भएको मोरङ उर्लाबारीका सनम शाक्य हत्या प्रकरणको अनुसन्धान गर्दा बिसी मोरङ प्रहरी प्रमुख थिए । अख्तियार दुरुपयोग अनुसन्धान आयोगको केन्द्रीय कार्यालयबाट उनको सरुवा प्रदेश १ प्रहरी प्रमुखका रूपमा भएको हो । बिसीले यसअघि प्रदेश १ का विभिन्न प्रहरी युनिटमा बसेर काम गरेका थिए ।"
"बर्सेनि बग्छन्, बाटो र पुल","ताप्लेजुङ : फक्ताङलुङ गाउँपालिका७ याङ्माका फिञ्जो शेर्पालाई मौमाटार पुग्न ४ दिन लाग्यो। उनीसहितका ६ गाउँले ४ हजार ९ सय मिटर उचाइको नोराक डाँडा काटेर शुक्रबार सोही वडाको मौमाटार पुगेका छन्। उनीहरू चीनले दिएको खाद्यान्न लिन सिद्धिको अप्ठ्यारो पहाड छिचोल्दै याक लिएर गएका हुन्। चीनतर्फको बाटो पहिरोले बगाएर याक हिँड्न नसक्ने भएपछि डाँडाको बाटो गएको फिञ्जोले बताए। उनका अनुसार बाटो राम्रो भएको भए दुई दिनमा पुग्न सकिन्थ्यो। मौमाटारमा ओलाङचुङगोलाका स्थानीयसँग भेटेर चेनेसँगको सिमाना टिपताला भञ्ज्याङबाट चामल, तेल, नुन मौमाटार ओसारिरहेका छन्। अब खाद्यान्न बोकेर कसरी फर्कने चिन्ता फिञ्जोलाई छ। आउँदा त याक पनि रित्ता थिए। जसोतसो आयौं, उनले भने, फर्कंदा भारी हुन्छ। निरन्तर पानी परिरहेको छ। बाटोमा पहिरो गयो कि भन्ने पीर लागिरहेको छ। पहिले कै जस्तो बाटो भए पनि फर्कंदा कम्तीमा एक साता लाग्ने फिञ्जोले टेलिफोनमा बताए। दुई गाउँ (ओलाङचुङगोला र याङ्मा) रहेको उक्त वडाका लागि चीनले खाद्यान्न सहयोग गरेको हो। टिपतालासम्म गाडीमा ल्याइदिएको थियो। त्यहाँबाट ओलाङचुङगोलासम्म सडक भए पनि नेपालतर्फको गाडी नभएका कारण याकलाई बोकाएर ल्याइएको हो। याङ्मा ४ हजार २ सय मिटर उचाइमा रहेको दुर्गम बस्ती हो। वडा कार्यालय रहेको ओलाङचुङगोलाबाट चेनेतर्फको बाटो हुँदै याङ्मा नदीको किनारै किनार दुई दिनमा पुग्न सकिन्छ। तर, त्यो बाटो बाढी र पहिरोले क्षतविक्षत छ। अघिल्लो साउनमा आएको बाढीले ५ वटा काठे पुल बगाएपछि कात्तिकमा ५ लाख रुपैयाँ खर्चिएर पुनः निर्माण गरिएको थियो। त्यसमध्ये चेनेछेउको ठाडो खोलाको पुल बगाइसकेको छ। कात्तिकमै पहिरोले बगाएको बाटो २ लाख रुपैयाँ लगाएर मर्मत गरिएको थियो। उक्त बाटोमा अहिले दुःखले मात्रै ओहोर दोहोर गर्न सकिने सोही गाउँपालिका६ का दिलकुमार लिम्बु बताउँछन्। याक चौरी भने हिँड्न सक्दैनन्। बाढीले कतिबेला पुल बगाउँछ, कतिबेला पहिरोले लैजान्छ भनेर ख्याल गरेर हिँड्नुपर्छ, उनले भने, चिप्लिएर खोलामा खसिन्छ कि भन्ने उस्तै डर हुन्छ। याङ्मामा ११ घरधुरीको बसोबास छ। मुख्य पेशा पशुपालन हो। यहाँ विद्यालय, स्वास्थ्य चौकीलगायत कुनै पनि सरकारी कार्यालय छैनन्। फोन लाग्दैन। कोही बिरामी परे त्यही अप्ठ्यारो बाटो हुँदै ओलाङचुङगोला पुग्नुपर्छ। वर्षामा बाढी पहिरो र हिउँदमा हिमपातका कारण आवतजावत नै ठप्प हुन्छ। असोजकात्तिक र चैतवैशाखमै खाद्यान्नको जोहो गरिसक्नुपर्छ। यसपालि भने असारमा चीनले सहयोग गरेका कारण उनीहरू जोखिम मोलेर गएका हुन्। पहिरो नै पहिरो भएका कारण बाटो सहज बनाउन नसकिएको वडाध्यक्ष छेतेन भोटेको भनाइ छ। गाउँपालिका र वडाको बजेट लगाएर वर्षमा दुई पटकसम्म मर्मत गर्छौं तर, जति बनाए पनि बगाइहाल्छ, भोटेले भने, कठिन भूगोलका कारण याङ्मा आवतजावत गर्न र विकासका योजना सञ्चालन गर्नसमेत कठिनाइ छ। याङ्मासँग वर्षमा चारदेखि ६ महिनासम्म सम्पर्कविच्छेद हुने उनको भनाइ छ। ओलाङचुङगोलाबाट याङ्मा जाने बाटो सहज बनाउन प्रदेश र केन्द्र सरकारकै ध्यान जानुपर्ने स्थानीय तेञ्जिङ वालुङ बताउँछन्। सानो बजेटले हुँदैन, माथिकै ठूलो योजना लगाएर बाह्रै महिना चल्ने बाटो बनाउनुपर्छ, उनले भने। वर्षामा झिकेर राखिन्छ पुल ओलाङचुङगोलाबाट लुम्बासुम्बा, पापुङतर्फ जाने तमोर नदीमाथिको काठेपुल भने स्थानीयले वर्षायामभर झिकेर राख्ने गरेका छन्। पुल र बाटो मर्मतमै बर्सेनि ठूलो खर्च हुन थालेपछि असार लाग्दा झिकेर राख्ने र असोजमा जोड्ने गर्छौं, तेञ्जिङले भने। गत साउनको बाढीले ओलाङचुङगोला बस्तीमुनिको तमोर नदीको आरसीसी पुलसमेत बगाएको थियो। उक्त पुल तीन वर्षअघि १२ लाख रुपैयाँ लागतमा वडा कार्यालयले बनाएको थियो।"
बजेट पास ढिलाइ,"विराटनगर : प्रदेश १ को बजेट र कार्यक्रममाथिको छलफल असार १५ सम्ममै सक्ने तयारी थियो। तर, नेकपा माओवादी केन्द्रका सांसदको निरन्तर अवरोधका कारण बजेटमाथिको छलफल प्रभावित भएको छ। सोमबार बसेको बैठक पनि माओवादी सांसदले अवरोध गरे। भौतिक पूर्वाधार मन्त्रालयतर्फको विनियोजित बजेट र कार्यक्रममाथि टिप्पणी राख्दा नेकपा (माओवादी केन्द्र) का सांसद मोहन खड्का र मन्त्री अम्मिरबाबु गुरुङ व्यक्तिगत लाञ्छना र आरोपमा उत्रिएपछि बैठक अवरुद्धको क्रम सुरु भएको हो। मन्त्री गुरुङले सांसदलाई गाली गरेको आरोप लगाउँदै सदनसमक्ष माफी नमागुन्जेल सदन अवरुद्ध गर्ने माओवादीको अडान छ। जसका कारण प्रदेशसभामा अरू मन्त्रालयतर्फ विनियोजित बजेट र कार्यक्रममाथिको छलफल असार १४ गतेबाट अघि बढ्न सकेको छैन। यसबीचको समयमा सत्तारूढ नेकपा (एमाले) ले माओवादी केन्द्रसँग सदन खुलाउने विषयमा छलफल गरे पनि निष्कर्ष निस्किएको छैन। माओवादीले मन्त्रीले सदनमा माफी माग्नुपर्ने मुख्य अडान राख्दा सत्तारूढ एमालेले माओवादी सांसदले पनि मन्त्रीलाई गम्भीर आरोप सदनमै लगाएकाले मन्त्रीमात्रै लचिलो भएर नहुने बताउँदा छलफल निर्णायक नबनेको हो। असार १४ पछिका तीन बैठक पनि माओवादी सांसदले निरन्तर उभिएर अवरोध गर्दै आएका छन्। सभामुख प्रदीपकुमार भण्डारीले सदन सञ्चालन गर्ने विषयमा माओवादी र एमालेबीच फरकफरक छलफल गरे पनि दुवैको अडान यथावत् हुँदा सदन चल्न सकेको छैन। सभामुखले कसरी समस्या हल गर्ने भनेर समन्वय गरिरहनुभएको छ। तर, सरकारका तर्फबाट सकारात्मक प्रयास भएका छैनन्, माओवादी संसदीय दलका नेता इन्द्रबहादुर आङ्बोले भने, सदन अवरुद्ध गर्ने दिन नै मैले टेलिफोनमा मुख्यमन्त्रीसँग कुराकानी गरे पनि मन्त्रीलाई नै संरक्षण गर्ने हिसाबले कुराकानी गर्नुभयो, यसकै नतिजा हो, यो। उनले मन्त्रीले माफी नमागेसम्म कुनै पनि हालतमा सदन चल्न नदिने बताए। सरकारका तर्फबाट जवाफ दिने क्रममा मन्त्रीको प्रस्तुति र अभिव्यक्तिको विषय आपत्तिजनक भएको हो, त्यसलाई सदनको रेकर्डबाट हटाएर माफी नमागुन्जेल प्रदेशसभा बैठक अघि बढ्न दिनेछैनौं, उनले भने। आन्तरिक मामिला तथा कानुनमन्त्रीलाई माओवादी केन्द्रसँग छलफल गरी समस्याको समाधान गर्न मुख्यमन्त्रीले जिम्मा दिएका छन्। तर, माओवादीले मुख्यमन्त्री शेरधन राईसँग कुराकानी भइसकेको अवस्थामा मन्त्रीसँग छलफल गर्न अस्वीकार गर्दै आएको छ। यो विषयमा प्रमुख प्रतिपक्षी दल कांग्रेस भने हालसम्म मौन बसेको छ। नेपाली कांग्रेस संसदीय दलका नेता राजीव कोइरालाले यो विषय सरकार र माओवादी केन्द्रसँग सम्बन्धित रहेकोले कांग्रेसले आफ्नो धारणा हालसम्म नबनाएको बताए। माओवादी र मन्त्रीको दोहोरीको विषय हो, उनीहरूले छलफल गर्नुपर्ने हो, उनले प्रश्न गर्दै भने हामीले यो विषयमा के बोल्ने र ? सरकारले संसद्मा प्रस्तुत गरेको बजेटको नेकपा एमालेकै सांसदहरूले पनि चर्को आलोचना गरेका थिए। यस विषयले मााओवादीलाई सदन अवरुद्ध गर्न थप बल पुगेको छ। सरकारले बजेट संशोधन गर्न कार्यदल बनाएको अर्को विषयमा पनि माओवादी केन्द्रले असहमति राख्दै सदनमा सरकारको जवाफ मागेको छ। त्यस विषयमा पनि सरकारले सदनलाई जानकारी गराउन नचाहेका कारण समस्या समाधानतर्फ नगएको माओवादीको बुझाइ छ। आन्तरिक मामिला तथा कानुनमन्त्री हिक्मतकुमार कार्कीले प्रदेशसभालाई सुचारु गराउने विषय सरकारले पहल नगरेको माओवादीको आरोप सत्य नभएको बताए। उनले सरकार सदनलाई सहज रूपमा अगाडि बढाउने र अवरोध खोल्ने विषयमा वार्ता र छलफलमै रहेको जानकारी दिए। सरकारले प्रदेशसभाको अवरोध हटाउने विषयमा पहल गरिरहेको छ, मन्त्री कार्कीले भने, कसरी सदन सञ्चालन गर्ने भन्ने विषयमा छलफल गरिरहेका छौं, सहमति गरेर सदन सञ्चालन गर्नुपर्छ भनेर सरकारले पहल गरिरहेको छ। प्रदेशसभाको जारी आठौं तथा बजेट अधिवेशनको १३ औं बैठकदेखि नेकपा माओवादी केन्द्रले लगातार सदनमा अवरोध गर्दै आएको छ। विनियोजन विधेयकको विषयगत छलफलका क्रममा जवाफ दिन उपस्थित भएका भौतिक पूर्वाधार विकासमन्त्री गुरुङले आफ्नै जिल्लाका सांसद खड्काले उठाएको प्रश्नको जवाफ दिने क्रममा अबदेखि सुध्रिएर आउनु, तपाईंसँग भिजन नै छैन, व्यक्तिगत पहल नगरी बजेट आउँदैन जस्ता गैरजिम्मेवार र अमर्यादित ढंगबाट प्रस्तुत भएका थिए। मन्त्री बोल्दै गर्दा विपक्षी दल जनता समाजवादी पार्टीका नेता जयराम यादवले नियमापत्ति गरेका थिए। सांसदले नियमापत्ति गर्दा रोस्टमबाट मन्त्री स्वयंले रुलिङ गर्दै तपाईंको पालो आउँछ, पालोमा बोल्नुहोला अहिले बस्नुस् भनेका थिए। मन्त्री गुरुङ अमर्यादित रूपमा प्रस्तुत भएपछि सभामुख प्रदीपकुमार भण्डारीले पाँच पटक मन्त्रीलाई आफ्ना भनाइ रोक्नका लागि रुलिङ गर्नुपरेको थियो। विषयगत छलफलका क्रममा एउटा मन्त्रालयको छलफल मात्र सकिएको छ। यसपछि सामाजिक विकास मन्त्रालयको विनियोजनसम्बन्धी छलफल हुने कार्यसूची छ। सांसदको अर्को बैठक मंगलबार पुनः बोलाइएको छ।"
अँध्यारोमै गुजारा,"भोजपुर : अत्याधुनिक प्रविधिको विकासमा पनि भोजपुरको दुर्गम दक्षिणी भेगमा विद्युत्को पहुँच पुगेको छैन। प्रदेश नं १ का मुख्यमन्त्रीसमेत रहेका शेरधन राईको जन्मथलो आमचोक गाउँपालिकाका अधिकांश क्षेत्रमा विद्युत् विस्तार नहुँदा सर्वसाधारण अझै कुपीकै उज्यालोमा रात काट्ने परेको छ। भौगोलिक विकटताका कारण पनि गाउँपालिकाका थिंदिखा, पाङ्चा, वासिङथर्पु, युँ, दुम्माना, देवानटारलगायतका स्थानमा अझै बिजुली बल्न सकेको छैन। चार वर्षअघि केन्द्रीय प्रसारणको विद्यत् लाइन ल्याउने भनिए पनि विस्तारको काम अलपत्र भएको छ। जथाभावी बिजुलीका पोल राख्ने र अव्यवस्थित रूपमा तार राखिएका छन्। जनप्रतिनिधि, सम्बन्धित सरोकारवालाको लापरबाहीले गाउँमा बिजुली नबलेको बालंखाकी स्थानीय मन्दिरा मगरले बताइन्। बिजुली बाल्ने त सपना मात्र भएको छ, स्थानीय सरकार आएपछि आस गरियो तर जनप्रतिनिधि र अरू निकायलाई नै वास्ता छैन मगरले सुनाइन्। स्थानीयस्तरमा उत्पादित लघु जलविद्युत् परियोजनाले केही स्थानमा मात्र विद्युत्को पहुँच पुगेको छ। तर, उक्त बिजुलीमा महँगो महसुल तिर्नुपर्ने भएकाले सर्वसाधारणले सहुलियत तरिकाले बत्ती बाल्न सकेका छैनन्। गरिबलाई महसुल तिर्नै गाह्रो छ, कसरी बाल्न पाउनु स्थानीय दीपक राईले भने। उक्त बिजुलीले पालिकाभरिका १५ प्रतिशतलाई मात्र पुग्ने भएकाले अन्य ८५ प्रतिशत घरधुरी सोलार टुकीकै भर पर्नुपरेको छ। मुख्यमन्त्री राईको जन्मथलो भए पनि मुख्यमन्त्रीले नै कुनै चासो नदिएकाले जनप्रतिनिधिहरू पनि मूकदर्शक बनेको स्थानीय सरोकारवाला आरके बान्तवाले बताए। उनले भने, मुख्यमन्त्रीको गाउँ भनेर इज्जत मात्रै हो, तर सबै गाउँबस्ती अझै अन्धकारमा छन्, जनप्रतिनिधिको पनि कुनै चासो छैन। गाउँपालिका केन्द्र रहेको बालंखामा उक्त लघु जलविद्युत्को महँगो महसुलमै पहुँच पुयाइएको छ। गत वर्ष मात्रै जर्मन सहयोगमा वैकल्पिक ऊर्जा प्रवद्र्धन रेरा कार्यक्रमअन्तर्गत गाउँपालिकाका १ सय ५५ विपन्न परिवारलाई ५५ वाटको सोलार सेट वितरण गरिएको थियो। गाउँपालिका क्षेत्रमा विद्युत् विस्तार गर्न गाउँपालिकाको मात्रै बजेटले नधान्ने गाउँपालिका अध्यक्ष अशोक राईले बताए। प्र्रदेश सरकारबाट कुनै पनि योजना नपठाइदिँदा बिजुलीको पहुँच पुयाउन समस्या भएको उनले बताए। उनले भने, मुख्यमन्त्री पाएको गाउँपालिकामा प्रदेशबाट कुनै योजना नदिँदा समस्या भएको छ, गाउँपालिकाको बजेटले मात्रै धान्न सक्ने अवस्था छैन। निर्वाचनताका निर्वाचित भएपछि आफ्नो गाउँपालिकालाई अन्धकारमुक्त गर्ने बताएका मुख्यमन्त्री राईले अहिलेसम्म कुनै विद्युत् विस्तार हुन नसकेको स्थानीयको भनाइ छ। जनतासँग गरेका प्रतिबद्धतामाथि जिम्मेवार नहुनु जनप्रतिनिधिहरूको कमजोरी भएको उनीहरू सुनाउँछन्। त्यसैगरी, टेम्केमैयुङ गाउँपालिका१ रिमचिममा विगत तीन महिनादेखि विद्युत् अवरुद्धले जनजीवन कष्टकर बनेको छ। स्थानीय सावा खोलाबाट निकालिएको लघुजलविद्युत्को पावरहाउसमा प्राविधिक समस्या आएपछि विद्युतीकरण ठप्प बनेको थियो। करिब दुई सय घरधुरी उपभोक्ता विद्युत् नहुँदा दैनिक कामकाज गर्न समस्या भएको छ। प्राविधिकका अनुसार पावरहाउसको डायनामो क्वाइल जलेपछि केही समयअघि सामान झिकाइएको थियो। तर, ल्याइएको नयाँ क्वाइल पनि पुनः जलेपछि विद्युतीकरणमा समस्या आएको बताइएको छ।"
सहकारीलाई हचुवामा ब्रान्ड,"काठमाडौं : नेपाल बचत तथा ऋण केन्द्रीय सहकारी संघ (नेफ्स्कुन) ले हचुवाको भरमा पूर्ण तथा व्यावसायिक साकोस विकास कार्यक्रम (प्रोबेसन) ब्रान्ड दिएको खुलेको छ। सुरुमा सहकारी विभागसहित संयुक्त रूपमा दिँदै आएको प्रोबेसन ब्रान्डबाट विभाग पछि हटिसकेको छ। दाङको महाप्रभु बचत तथा ऋण सहकारी संस्थाको ५ करोड २७ लाख रकम हिनामिनाको समाचार बाहिरिएसँगै नेफ्स्कुनको लेखापरीक्षणमाथि प्रश्न चिह्न खडा भएको छ। नेफ्स्कुनले प्रोबेसन ब्रान्डका लागि तीनतीन महिनामा नियमन गरी लेखापरीक्षण गर्छ। तर महाप्रभुको समस्या बाहिरिएसँगै नेफ्स्कुनले दिँदै आएको ब्रान्ड हचुवाको भरमा रहेको खुलेको हो। प्रोबेसन ब्रान्ड प्राप्त गर्न सहकारी लालायित हुन्छन्। कतिपय सहकारीले ब्रान्डका लागि धेरै प्रयत्न गर्दा पनि नेफ्स्कुनले अपनाउँदै आएको मापदण्ड पूरा गर्न नसकी ब्रान्ड प्राप्त गर्नबाट वञ्चित हुन्छन्। प्रोबेसनमा जाने सहकारीलाई नेफ्स्कुनले कारोबारका आधारमा ५० हजारभन्दा माथि शुल्क लिन्छ। कतिपय सहकारी ब्रान्डका लागि पैसा खर्च गर्न पनि उत्साहित हुन्छन्। महाप्रभु सहकारी गत पुस २७ गते अन्य तीन सहकारीसँग मर्ज भई देउखुरी बचत तथा ऋण सहकारी बनेको थियो। नेफ्स्कुनकै पदाधिकारीको उपस्थितिमा तामझामका साथ एकीकरण हुनुका साथै नेफ्स्कुनमै कार्यरत सीएसमेतले लेखापरीक्षण गरेको सहकारीमा समस्या देखिँदा प्रोबेसन ब्रान्डसमेत विवादित बन्दै गएको छ। ५ करोड २७ लाख घोटाला काण्डमा राप्ती गाउँपालिका अध्यक्षसहित सहकारीका दुई कार्यकालका पदाधिकारी लेखा समितिका पदाधिकारीसहित कर्मचारी र सफ्टवेयर कम्पनीका समेत २५ जनालाई अदालतले पक्राउ पुर्जी जारी गरेको छ। चार जना थुनामा छन्। गाउँपालिकाका अध्यक्ष नुमानन्द सुवेदी उक्त सहकारीको लेखा समिति संयोजक (२०७१२०७४) मा थिए। नेफ्स्कुनले महाप्रभुलाई २०७६ र २०७७ मा गरी लगातार दुई वर्ष ब्रान्ड दिएको थियो। तर प्रोबेसन ब्रान्ड पाएको केही समयमा संस्थाको घोटाला प्रकरण बाहिर आएको हो। ब्रान्ड दिने क्रममा नेफ्स्कुनबाट वरिष्ठ लेखापरीक्षक प्रेम वाग्ले र सीएसमेत रहेका दीपक अर्यालले महाप्रभुको लेखापरीक्षण गरेका थिए। गत पुस २७ गते भएको एकीकरण सभामा नेफ्स्कुनका महासचिव दामोदर अधिकारी र कोषाध्यक्ष दीपक पनेरु पुगेका थिए। नेफ्स्कुनको लेखा परीक्षणको वैधानिकता तथा क्षमतामा पनि प्रश्न उब्जिएको छ। महाप्रभुकै काण्डले नेफ्स्कुनको प्रोबेसन ब्रान्ड पारदर्शी नभएको पुष्टी गरेको छ। बाराको सगरमाथा साकोसका अध्यक्ष भोलाप्रसाद गौतमले प्रोबोसन ब्रान्ड हचुवाको भरमा गर्न नहुने बताउँदै आएका छन्। नेफ्स्कुनले वित्तीय विवरण राम्रोसँग हेर्नभन्दा पनि आडम्बर शैलीमा हप्काउने प्रवृत्ति रहेको उल्लेख गरेका छन्। गत पुसमै मर्ज सम्पन्न भए पनि देउखुरीले महाप्रभुसहितको एकीकृत कारोबार सुरु गरेको छैन। देउखुरी बचत तथा ऋण सहकारी संस्थाका व्यवस्थापक उमेश चौधरीले मर्ज भइसकेको भए पनि मर्ज नभएकाले कारोबार मिक्स नभएको बताए। वासलात नमिलेपछि हामीले स्वीकार गर्ने कुरो भएन। उनले भने। नेफ्स्कुनका सीएले डीडीए गर्दा पनि कमजोरी नभेट्नु शंकास्पाद भएको बताए। बचत, दायित्व नमिलेपछि खोजबिन गर्न अनेक प्रयास गर्दा पनि सफ्टवेयर कम्पनीले पनि सहयोग नगरेको आशंका उब्जेको उनको भनाइ छ। महाप्रभुको लेखापरीक्षण गरेका लेखा अधिकृत प्रेम वाग्ले भ्याएसम्म इन्डेफ्ट परीक्षण गर्ने गरेको बताए। कुनै समय म गएँ, कुनै समय अरू गएर लेखा परीक्षण गर्नुभएको हो उनले भने। नेफ्स्कुनका प्रशासकीय प्रमुख सञ्जयराज तिमिल्सेनाले २०७१ देखि नै समस्या देखिँदै आएको र क्रमशः बढ्दै गएको बताए। महाप्रभुको केसले नयाँ टुइस्ट आएको छ उनले भने, प्रोबेसनमा फरक रिस्क आएकाले नेफ्स्कुन सजग भएको छ। सहकारी विभागका पूर्वरजिस्ट्रार सुदर्शनप्रसाद ढकालले नेफ्स्कुनले छानबिन गरी यथार्थ बाहिर ल्याउन चुनौती दिएका छन्। नेफ्स्कुनका तत्कालीन प्रशासकीय प्रमुख शिव अधिकारीले नेफ्स्कुनको लेखा परीक्षणको विश्वसनीयतामा प्रश्न उठेको बताए। प्रोबेसन ब्रान्डका लागि तीनतीन महिनामा हुने नेफ्स्कुनको लेखा परीक्षण खस्किएको फिल भइरहेको उनले बताए। बदमासी भएको छ, अब नेफ्स्कुनले के गर्छ भन्ने प्रश्न तेर्सिएको छ उनले भने।"
गोल्डेन बुटका दाबेदार,"काठमाडौं : युरोकप फुटबलको समूह चरण, प्रिक्वार्टरफाइनल र क्वार्टरफाइनलका खेलहरू सम्पन्न भइसकेका छन्। ११ देशका ११ सहरका सञ्चालन भइरहेको प्रतियोगिताको अन्तिम चारमा पुगेका टोली अहिले तयारीमा व्यस्त छन्। युरोपियन च्याम्पियनसिप (युरोकप) फुटबलको सेमिफाइनलमा पुग्ने चारवटै टोलीको टुंगो लागिसकेको छ। शनिबार राति भएको खेलमा डेनमार्कले चेक रिपब्लिकलाई २१ र इङ्ल्यान्डले युक्रेनलाई ४० गोलले पराजित गर्दै सेमिफाइनलमा स्थान बनाएका थिए। सेमिफाइनलमा इङ्ल्यान्ड र डेनमार्क एवं इटाली र स्पेनले स्थान बनाएका छन्। फाइनल प्रवेशका लागि इङ्ल्यान्ड र डेनमार्क एवं इटली र स्पेन भिड्ने छन्। इङ्ल्यान्ड बाहेक बाँकी तीन वटै टोली युरोकपका पूर्वविजेता हुन्। इटली र स्पेनबीचको खेल मंगलबार हुनेछ। यस्तै इङ्ल्यान्ड र डेनमार्कले बुधबार राति प्रतिस्पर्धा गर्ने छन्। दुवै खेल बेलायतको लन्डनस्थित वेम्बली स्टेडियममा हुनेछ। फाइनल खेल पनि यही रंगशालामा आगामी आइतबार राति हुनेछ। यसपटक बेल्जियम, इटाली, स्पेन, स्विट्जरल्यान्ड, डेनमार्क, इङ्ल्यान्ड, चेक रिपब्लिक र युक्रेनले अन्तिम आठमा स्थान बनाएका थिए। साविक विजेता पोर्चुगल, उपविजेता फ्रान्स, जर्मनी, नेदरल्यान्ड्सजस्ता ठूला टोली भने अन्तिम १६ बाटै बाहिरिएका थिए। २४ टोली सहभागी युरोकपमा अहिलेसम्म युरोकपमा ४८ खेल सकिएको छ । ४८ खेलमा एक सय ३५ गोल भइसकेको छ। प्रतियोगितामा सर्वाधिक गोल गर्ने खेलाडीको शीर्ष स्थानमा पोर्चुगलका कप्तान क्रिस्टियानो रोनाल्डो र चेक रिपब्लिकका प्याट्रिक सिक छन्। प्रतियोगितामा सर्वाधिक गोल गर्ने खेलाडीले गोल्डेन बुट प्राप्त गर्नेछन्। साविक विजेता पोर्चुगलका कप्तान रोनाल्डो र सिकले पाँच गोल गरेका छन्। रोनाल्डोले समूह चरणमा तीनवटै खेल गोल गरेका थिए। उनले पहिलो खेलमा हंगेरीविरुद्ध दुई गोल गरेका थिए। दोस्रो खेलमा जर्मनीविरुद्ध ४२ ले पराजित हुँदा रोनाल्डोले एक गोल गरेका थिए। तेस्रो खेल फ्रान्ससँग २२ को बराबरी हुँदा पनि उनले पेनाल्टीबाट दई गोल गरेका थिए। अन्तिम १६ मा बेल्जियमसँगको प्रतिस्पर्धामा भने उनले गोल गर्न सकेनन्। रोनाल्डोले तीन गोल पेनाल्टीबाट गरेका थिए। उनले गोलका लागि एक असिस्टसमेत गरेका छन्। पोर्चुगलले गरेको ७ गोलमध्ये ६ गोलमा रोनाल्डोको योगदान रहेको थियो। रोनाल्डोले लगातार पाँच संस्करण युरोकप खेल्दै पाँचवटै संस्करणमा गोल गर्ने कीर्तिमानसमेत बनाएका छन्। उनले युरोकपमा सर्वाधिक गोल गर्ने मिचेल प्लाटिनीको कीर्तिमानसमेत तोडेका छन्। युरोकपमा उनको गोल संख्या १४ पुगेको छ। साथै अन्तर्राष्ट्रिय फुटबलमा सर्वाधिक १ सय ९ गोल गर्ने इरानका अली देईको कीर्तिमानसँग पनि रोनाल्डोले बराबरी गरेका छन्। रोनाल्डोसँगै चेक रिपब्लिकका प्याट्रिक सिकले पनि पाँच गोल गरेका छन्। जारी युरोकपमा उत्कृष्ट प्रदर्शन गरेका सिकले समूह चरणमा तीन, अन्तिम १६ को खेलमा एक र क्वार्टरफाइनलमा पनि एक गोल गरेका थिए। उनले स्कटल्यान्डविरुद्ध पहिलो खेलमा दुई गोल गरेका थिए। त्यसपछि क्रोएसियाविरुद्ध ११ गोलको बराबरी खेल्दा एक गोल गरेका उनले इङ्ल्यान्डविरुद्धको समूह चरणको अन्तिम खेलमा भने गोल गर्न सकेनन्। प्रिक्वार्टरफाइनलमा नेदरल्यान्ड्समाथि २० को प्रभावशाली जित निकाल्दा सिकले एक गोल गरेका थिए। यसैगरी क्वार्टरफाइनलमा डेनमार्कसँग चेक रिपब्लिक २१ गोलले पराजित हुँदा पनि सिकले एक गोल गरेका थिए। रोनाल्डो र सिकलाई फ्रान्सका करिम बेन्जमा, बेल्जियमका रोमलु लुकाकु र स्विडेनका इमिल फोर्सबर्गले पछ्याइरहेका छन्। उनीहरू चारै जनाले चार गोल गरेका छन्। फ्रान्स र स्विडेन अन्तिम १६ बाटै बाहिरिएको छ भने फिफा वरीयताको शीर्ष टोली बेल्जियम क्वार्टरफाइनलबाट घर फर्किएको थियो। बेल्जियमका रोमेल लुकाकले समूह चरणमै तीन गोल गरेका थिए भने क्वार्टरफाइनलमा इटालीविरुद्ध पेनाल्टीमा गोल गरेका थिए। उनले समूह चरणमा रुसविरुद्धको पहिलो खेलमै दुई गोल गरेका थिए। डेनमार्कविरुद्ध गोल गर्न नसके पनि उनले समूह चरणको अन्तिम खेलमा फिनल्यान्डविरुद्ध भने एक गोल गरेका थिए। उनले पोर्चुगलविरुद्धको अन्तिम १६ को खेलमा पनि गोल गर्न सकेनन्। समूह चरणका सुरुका दुई खेलमा गोल गर्न नसकेका फ्रान्सका स्टार बेन्जमाले समूहको अन्तिम खेलमा साविक विजेता पोर्चुगलसँग २२ गोलको बराबरी खेल्दा दुवै गोल उनैले गरेका थिए। बेन्जमा दुईमध्ये एक गोल पेनाल्टीमा गरेका थिए। यसैगरी अन्तिम १६ को खेलमा स्विट्जरल्यान्डसँग टाइब्रेकरमा पराजित हुँदा दुई गोल गरेका थिए। स्विडेनका इमिल फोर्सबर्ग जारी युरोकपमा चार गोल गर्ने अर्का खेलाडी हुन्। उनले समूह चरणको दोस्रो खेलमा स्लोभाकियालाई १० ले पराजित गर्दा निर्णायक गोल गरेका थिए। यसैगरी समूह चरणको अन्तिम खेलमा पोल्यान्डलाई ३२ ले पराजित गर्दा फोर्सबर्गले दुई गोल गरेका थिए। उनले अर्को एक गोल अन्तिम १६ को खेलमा गरेका थिए। उनले एक गोल गरेपछि स्विडेन युक्रेनसँग २१ गोलले पराजित भएको थियो। युरोकपमा इङ्ल्यान्डका रहिम स्टर्लिङले पनि जारी युरोकपमा तीन गोल गरेका छन्। उनले समूह चरणको पहिलो खेलमा क्रोएसियालाई १० गोलले पराजित गर्दा निर्णायक गोल गरेका थिए। उनले समूह चरणको अन्तिम खेलमा चेक रिपब्लिकलाई १० गोलले हराउँदा पनि निर्णायक गोल गरेका थिए। त्यसपछि प्रिक्वार्टरफाइनलमा जर्मनीलाई हराउँदा स्टर्लिङले सुरुआती गोल गरेका थिए। उनले गोलका लागि एक असिस्ट पनि गरेका छन्। यसैगरी स्विट्रल्यान्डका ह्यारिस सेफेरोभिचले पनि युरोकपमा तीन गोल गरिसकेका छन्। उनले समूह चरणको खेलमा भने एक गोल मात्रै गरेका थिए। उनले टर्कीलाई ३१ गोलले पराजित गर्दा सुरुआती गोल गरेका थिए। अन्तिम १६ को खेलमा बलियो प्रतिद्वन्द्वी फ्रान्सलाई पेनाल्टी सुटआउटमा ५४ पराजित गर्दा सेफेरोभिचले निर्धारित समयमै दुई गोल गरेका थिए। यसैगरी पोल्यान्डका रोबर्ट लेवान्डोस्की, इङ्ल्यान्डका कप्तान हेरी केन, नेदरल्यान्ड्सका जर्जिनियो विजनलडम, डेनमार्कका कास्पर डोलबर्ग र स्विट्रल्यान्डका जेरदान सकिरीले पनि तीन गोल गरेका छन्। सर्वाधिक गोलकर्ताको सूचीमा रहेका रोनाल्डो र सिकलाई इङ्ल्यान्डका कप्तान हेरी केन र रहिम स्टर्लिङ तथा डेनमार्कका कास्पर डोलबर्गले टक्कर दिन सक्ने देखिएको छ। बुधबार राति इङ्ल्यान्ड र डेनमार्क एकआपसमा भिड्दा यी तीनै खेलाडी गोलको खोजीमा हुने छन्।"
जो मलाई बचाऊ भन्दै थिइन्,"चितवन : राप्ती नगरपालिका३ की ४५ वर्षीया अम्बिका भण्डारीका आँखा ११ दिनदेखि ओभानो भएका छैनन्। रुँदारुँदा आँखा राता भएका छन्। छिनमै भक्कानिन्छिन्, छिनमै चुप लाग्छिन्। शरीर कमजोर भएर टाउकोमा फेटा बाँधेकी छिन्। आफूलाई सम्हाल्नै सकेकी छैनन्। आफन्त र छिमेकी आउँछन्, सान्त्वना दिन्छन्। उनीहरू आँखाभरि आँसु बनाउँछन्। अम्बिकाले हराएकी छोरीको पिरलो भए पनि फेला पर्लिन् भनेर चित्त बुझाउँदै बसेकी थिइन्। तर, २३ वर्षीया छोरी सुजिता आइतबार मृत फेला परेको खबर पाएपछि उनी आफूलाई सम्हाल्नै नसक्ने अवस्थामा पुगेकी छन्। छोरी सम्झिँदै छाती पिट्दै रुन्छिन्। कसरी हुन्छ अपराधी पत्ता लगाइदिनुस्। मेरी छोरी फर्केर त आउदिन तर अपराधीलाई कारबाही हुनै पर्छ। अम्बिका भण्डारी, सुजिताकी आमा मलाई बचाऊ ! मलाई बचाऊ ! भनेर छोरीले रुँदै फोन गरेकी थिई। हामीले बचाउन सकेनौं, उनले रुँदै भनिन्, अपराधीले त्यस्तो कुनामा लगेर तड्पाईतड्पाई मार्यो। ब्रह्मस्थानी सामुदायिक वनमा च्याउ टिप्न गएका एक स्थानीयले आइतबार साँझ शव देखेपछि प्रहरीलाई खबर गरेका थिए। वनको बीचमा झाङमा अड्किएको अवस्थामा शव फेला परेको जनाइएको छ। टाउकोमा कुटेर आँखामा पट्टी बाँधेछ। पछि कहाँ गएर आँखा खुल्यो ? कसरी फोन गर्न भ्याई ?, अम्बिकाले घटनाको विवरण सुनाइन्, कसरी हुन्छ अपराधी पत्ता लगाइदिनुस्। मेरी छोरी फर्केर त आउदिन तर अपराधीलाई कारबाही हुनै पर्छ। सुजिता तरकारी लिन साथीको घरमा बोलाएको भन्दै असार ११ गते बिहान ६ बजे राप्तीकै जितपुर सिमरा हिँडेकी थिइन्। परिवारका अरू सदस्य घरमा रोपाइँ भएकाले त्यतै लागेका थिए। सुजिताले मध्याह्न १२ बजे आफू अपहरणमा परेको भन्दै साइली दिदी कवितालाई फोन गरेकी थिइन्। कवितालाई उद्धृत गर्दै अम्बिकाले छोरीले आफूलाई दुई जना पुरुष र दुई जना महिला भएर अपहरण गरेको भनेर फोन गरेको सुनाइन्। साथीको घर नपुग्दै अपरहणमा परेपछि सुजिताको हत्या भएको आशंका परिवार र आफन्तको छ। प्रहरीका अनुसार घटनास्थलनजिक धानमा हाल्ने विषादीको बट्टा र घरबाट लगेको झोला शव भेटिएको स्थानमा फेला परेको छ। प्रहरीले सोमबार बिहान मात्र शवको मुचुल्का उठाएको थियो। स्थानीयले सोमबार बिहान १० बजेदेखि विरोध प्रदर्शन गरेका कारण बेलुकी ८ बजे मात्रै शव भरतपुर ल्याइएको छ। शव भरतपुर ल्याउन लाग्दा स्थानीयले अनुसन्धान फितलो हुने आशंका गर्दै अवरोध गरेका हुन्। उनीहरू निर्मला पन्तको अवस्थाजस्तै हुन सक्ने भन्दै नाराबाजी गर्दै सडकमा धर्ना बसेका थिए। पोस्टमार्टम गरेर अनुसन्धान गर्ने हो। तर, शव ल्याउनै नदिएर बीचैमा अवरोध गरियो। सबैलाई कुरा बुझाएपछि शव ल्याइएको छ, चितवन प्रहरी प्रमुख एसपी ओमप्रकाश अधिकारीले भने, अनुसन्धान पहिलेदेखि भइरहेको छ। पोस्टमार्टमको रिपोर्ट आएपछि त्यहीअनुसार लाग्छौ। राप्ती नगरपालिका प्रमुख प्रभा बराल, उपप्रमुख इमानसिंह लामा, चितवनका प्रमुख जिल्ला अधिकारी प्रेमलाल लामिछाने, एसपी अधिकारीसहित छलफल गरेर अनुसन्धानलाई कडा बनाउने भनेपछि स्थानीय सहमत भएका थिए। घटनाको केन्द्रीय अनुसन्धान ब्युरोको टोलीले एक सातादेखि अनुसन्धान गरिरहेको छ। सुजिताको शव पोस्टमार्टमका लागि काठमाडौं पठाइने एसपी अधिकारीले बताए। बेपत्ता भएलगत्तै परिवार, आफन्त र छरछिमेकीले निरन्तर खोजी गरेका थिए। एक्कासि सुजिताको मृत्युको खबरले परिवार मात्रै होइन, गाउँ नै शोकमा डुबेको छ। घटनाले गर्दा छिमेकमा कसैको निद्रा परेको छैन। त्यो सोझी नानी, अरूले बोलाए बोल्ने, नराम्रो केही थिएन। सबैसंग मिठो बोली ब्यवहार गर्थिन्, स्थानीय यतिन्द्र चौलागार्इंले भने, उनी हराएको दिनदेखि गाउँ अँध्यारो भएको हो आजसम्म भएको छ। ५७ वर्षीय यज्ञप्रसाद भण्डारी र उनकी श्रीमती अम्बिकाको परिवारको आर्थिक अवस्था कमजोर छ। उनीहरू २०५४ सालमा दोलखाको चरिकोटस्थित लामीलाङबाट चितवनमा बसाइँ आएका थिए। चार छोरी र एक छोरामध्ये दुई छोरीको विवाह भइसक्यो। काठमाडौंमा स्नातकोत्तर तह पढ्ने र जागिर गर्ने योजनासहित माइली दिदी गीता वाग्लेकहाँ गएकी सुजिता निषेधाज्ञाअघि घर आएकी थिइन्। उन पढाइमा अब्बल थिइन्। घरको आर्थिक अवस्था कमजोर भए पनि पढाइ राम्रो भएकाले उनले छात्रवृत्तिमा पढेकी हुन्। उनी कक्षामा सधैं दोस्रो हुने गरेको आमा अम्बिकाले सुनाइन्। पढाइका लागी खर्च गर्नुपरेन। आफैं मिहिनेत गरेर पढेकी हो, उनले भनिन्। सुजिताले घरमा आफ्नो खुट्टामा उभिएर मात्रै विवाह गर्ने बताएकी थिइन्। गाउँलेले पनि सुजिता अनुशासित र लगनशील भएको बताए। यो परिवारको जस्ताले छाएको घर छ। इँटा लगाए पनि प्लास्टर गरेको छैन। भान्छा कोठा माटोले जडान गरेको छ। घरको माथिल्लो तला काठले बारिएको छ। पानीको बाछिटा रोक्न उत्तरतर्फ प्लास्टिक राखिएका छन्। घरको पछाडिको भागमा जस्ता छाएर गोठ बनाइएको छ। यज्ञप्रसाद र अम्बिका परिवारसहित सुखदुःख गरेर बसेका थिए। तर, अहिले शोकमा परेका छन्।"
पौडी टोली जापानतर्फ,"काठमाडौं : टोकियो ओलम्पिकको तयारीका लागि नेपाली पौडी टोली सोमबार जापान प्रस्थान गरेको छ। आगामी जुलाई २३ देखि सुरु हुने ओलम्पिकका लागि पौडीका एक खेलाडीसहित दुई सदस्यीय नेपाली टोली सोमबार जापान प्रस्थान गरेको हो। पौडी खेलाडी एलेक्स शाह र प्रमुख प्रशिक्षक शंकर कार्की सोमबार जापान प्रथान गरेका हुन्। पौडी खेलाडी शाह र गौरिका सिंहले टोकियो ओलम्पिक तयारीका लागि टोकुसिमा प्रान्तमा अभ्यास गर्ने छन्। टोकियो ओलम्पिकमा पौडीका गौरिका सिंह र एलेक्सले सय मिटर फ्रिस्टाइलमा प्रतिस्पर्धा गर्दै छन्। गौरिका भने इङ्ल्यान्डबाटै ओलम्पिक तयारीका लागि टोकुसिमा प्रान्त पुग्नेछिन्। सन् २०२० को जनवरीमा नेपाल ओलम्पिक कमिटी र उक्त प्रान्तबीच ओलम्पिक तयारीका लागि नेपाली टोलीको पूर्वअभ्यास सम्बन्धी सम्झौता भएको थियो। सोहीअनुरूप नेपाली पौडी खेलाडीले केही समय अभ्यास गर्ने अवसर पाएका हुन्। टोकुसिमामा अभ्यासपछि उनीहरू आगामी जुलाई २० मा टोकियो ओलम्पिक भिलेज पुग्नेछन्। टोकियो ओलम्पिकमा गौरिका र एलेक्ससँगै एथलेटिक्सकी सरस्वती चौधरी, सुटिङकी कल्पना परियार र जुडोकी सोनिया भट्टले नेपालको प्रतिनिधित्व गर्नेछन्। यसअघि एथलेटिक्समा म्याराथन धावक गोपीचन्द्र पार्कीले टोकियो ओलम्पिक खेल्ने तयारी थियो। १३औं दक्षिण एसियाली खेलकुदमा पाँच हजार मिटर दौडका स्वर्ण विजेता पार्कीले नेपालगन्ज म्याराथनको उपाधि जित्दै ओलम्पिकका लागि छनोट भएका थिए। तर, विश्व एथलेटिक्सको प्राविधिक कमिटीले नेपाललाई म्याराथनमा नभई महिला एक सय मिटरमा कोटा दिएका कारण पार्कीको स्थानमा सरस्वती चौधरीले ओलम्पिक खेल्न लागेकी हुन्। म्याराथनमा कोटाभन्दा बढी आवेदन परेकाले नेपाललाई महिला एक सय मिटर दौडमा कोटा दिएको जनाइएको छ। टोकियो ओलम्पिक जुलाई २३ देखि अगस्ट ८ सम्म आयोजना हुँदैछ। यस पटकको ओलम्पिकमा ३३ खेलमा ३ सय ३९ पदकका लागि प्रतिस्पर्धा हुँदैछ।"
अप्रियको पर्याय राजनीतिक दल !,"राजनीतिक दलका नेता र कार्यकर्ताको व्यवहार र अभिव्यक्ति शैलीमा सुधार आवश्यक छ नेपालका राजनीतिक दलहरू दिनानुदिन कमजोर र अप्रिय बनिरहेका छन्। उनीहरूप्रति जनविश्वास घट्नु र आलोचना बढ्नु यसको कारण हो। एउटा दलको मात्र कुरा होइन। नेपालका ठूला दलहरू नेकपा एमाले, नेपाली कांग्रेस, माओवादी केन्द्र, जनता समाजवादी पार्टी र सानोमा राप्रपा एवं नेकपाका विभिन्न घटकहरू सबै आन्तरिक विवादमा फसेका छन्। सबैको आन्तरिक जीवन तरल र भविष्य अन्योल बन्दैछ। सबैभन्दा हाँसो लाग्ने अवस्था त लोकतन्त्र र विधिको शासनको सारथी बनेका राजनीतिक दलहरू महाधिवेशन गर्ने अवधि गुजारेर अवैधानिक जीवन बाँचिरहेका छन्। लोकतन्त्रका सारथी दलहरूको यो हविगत हुनु आफैंमा लाजमर्दो विषय हो। पूर्वप्रधानमन्त्री डा बाबुराम भट्टराईले एकपटक उनको माउपार्टीविरुद्ध सान्दर्भिकता सकिएको भनी अभिव्यक्ति दिएका थिए। पुराना दलहरूमाथि विश्वास घट्दै गएपछि अहिले फेरि यस्ता प्रश्नहरू उठाउन थालिएको छ। दलहरूको विरुद्धमा आवाज उठ्ने, तीखा टिप्पणीहरू हुने र पुराना शक्तिलाई आऊ भनेर उक्साउने प्रयास दिनहुँजस्तो भइरहेको छ। जनतामा रहेको निराशा राजनीतिक दलहरूको भूमिका प्रभावकारी हुन नसक्नुको परिणाम हो। हुनत राजनीतिक दलप्रतिको असन्तुष्टि नेपालमा मात्र होइन, विश्वभरि नै छ। भारत होस् वा अमेरिका, राजनीतिक प्रणाली र सत्तारूढ दलप्रति असन्तुष्टि बढ्न थालेको छ। बेलायत र रूसमा पनि असन्तुष्टि देखिँदै छ। स्वीडेन, नर्वे, डेनमार्क तथा चीनमा सरकार र सत्तारूढ दलप्रतिको विश्वास घटेको छैन, सन्तुष्टिको मात्रा पनि उच्च छ। नेपालले अवलम्बन गरेको लोकतन्त्र दलहरूले शासन सञ्चालन कलामा प्रतिस्पर्धा गरेर जनताको नजरमा अब्बल साबित हुनुपर्ने व्यवस्था हो। राजनीतिक दलले जनमुखी काम गर्नु अनिवार्य छ। राजनीतिक दलहरू र लोकतान्त्रिक प्रणलीप्रतिको विश्वास घट्दो अवस्थामा रहेको कुरामा चिन्तित भएर राजनीतिशास्त्रीहरू अध्ययनमा लागेका छन्। ओस्लो विश्वविद्यालयकी एलिजावेथ बेक र बाइ स्कुल अफ बिजनेसका निक सिकरले सन् १९९२ देखि २०१२ सम्म राजनीतिक दल किन असफल हुन्छन् भन्ने विषयमा केन्द्रित भएर अध्ययन गरे। सन् २०१३ मा सार्वजनिक भएको उनीहरूको प्रतिवेदनमा जोखिम लिन नचाहने अर्थात् जनताका सामुन्ने अप्रिय भए पनि सत्य बोल्न नचाहने कारणले दलहरू असफल हुँदै गएको निष्कर्ष निकालिएको छ। निष्कर्ष छ, पार्टीको संगठन बलियो हुँदा र अरूसँग सहकार्य गर्दा दलमाथि विश्वास बढ्छ। विभाजन र असहिष्णुले विश्वास घटाउँछ। त्यसैले दलको संगठन बलियो र कार्यक्रम जनमुखी हुनुपर्छ। यथार्थ कुरा नबताएर जनताबीच चिप्लो कुरा गर्ने र खुसी पार्न झूठा आश्वासन बाँड्ने गर्नु हुँदैन। अर्का राजनीतिशास्त्री पेट्रिक लिडियान्डले सन् २०१९ मा राजनीतिक दलमा समस्या भन्ने शीर्षकमा गरेको अध्ययनको निष्कर्ष अमेरिकाको विल्सन सेन्टरमा सार्वजनिक भएको छ। नागरिकलाई अनिवार्य रूपमा मतदानमा सहभागी गराउने वातावरण बनाउन सके दलहरूप्रति विश्वास बढ्ने उनको निष्कर्ष छ। निजीसार्वजनिक साझेदारीमा परियोजनाहरू सञ्चालन गरेर तथा दलका भातृ संगठनलाई राज्यले सहयोग गरेर राजनीतिक दललाई बलियो बनाउन सकिन्छ। उनी भन्छन्, अहिले विश्वमा जनपरिचालन र जनआन्दोलनको माध्यमबाट दलहरूविरुद्ध आवाज उठाउने र विकल्प खोज्ने प्रयास भइरहेको छ। यसबाट भविष्यमा मजदुर युनियनहरू राजनीतिक दलको विकल्पको बन्न सक्ने सम्भावना छ। किनकि उनीहरू संगठित हुन्छन्। आधारभूत तहका जनता उनीहरूको साथमा हुन्छन्। दलहरूको लोकप्रियता बढाउन भातृ संस्थालाई जनताको सेवामा परिचालन गर्नु र सेवा प्रवाहलाई चुस्त बनाउनु पर्छ, उनको सुझाव छ। चिनियाँ अध्येता जेङ जु वाङले सन् २००३ देखि २०१६ सम्म अमेरिका, भारत, अष्ट्रेलिया, चीन, जापान र रूसको राजनीतिक अवस्था र सरकारप्रति जनताको सन्तुष्टिका विषयमा तुलनात्मक अध्ययन गरेका छन्। उनले ३१ हजार मानिसको मतलाई नमूना मानेर गरेको अध्ययनको निष्कर्ष (सन् २०२० अगस्त २५ मा सबचाइना डटकम अनलाइनमा प्रकाशित) छ, सरकारले शिक्षा, स्वास्थ्य र सार्वजनिक सुरक्षाको क्षेत्रमा राम्रो गरेमा लोकप्रियता हाँसिल गर्नेछ। तर, भ्रष्टाचार बढ्ने र नेताहरूले मतदाताको हितमा काम नगर्ने प्रवृत्ति बढेमा जनतामा असन्तुष्टि फैलिन्छ। नेपालमा दलहरूप्रति जनतामा किन निराशा बढिरहेको छ भन्ने विषयमा व्यवस्थित अध्ययन भएको छैन। ससाना मुद्दामा जनता आन्दोलित हुने, सामाजिक सञ्जालमा नकारात्मक टिप्पणी गर्ने प्रवृत्ति बढिरहेको छ। संघीय लोकतान्त्रिक गणतन्त्र ल्याउन अहं भूमिका खेल्ने दलहरू र त्याग एवं बलिदानको इतिहास भएका नेताविरूद्ध असन्तुष्टि फैलाउने काम भइरहेको छ। सरकारको कामकारबाही अपेक्षित रूपमा सशक्त हुन सकेन, भ्रष्टाचार र दण्डहीनता बढेको गुनासो छ। ठूला र जिम्मेवार राजनीतिक दलप्रति मात्र होइन, संघीय लोकतान्त्रिक प्रणालीप्रति नै नकारात्मक टिप्प्णी हुन थालेको छ। बौद्धिक वर्ग र नागरिक समाज विभाजित र कमजोर छ। आमसञ्चार माध्यम पनि कमजोर छ। यिनले जनताको आवाज सही किसिमले मुखरित गर्न सकेका छ्रैनन्। नागरिक समाजले सही कामका लागि दवाब दिने र मार्गदर्शन गर्ने भूमिका गर्न सकेको छैन। तिनको भूमिका राजनीतिक दल र उच्च नेतृत्वविरुद्ध नकारात्मक धारणा फैलाएर आत्मतुष्टि लिनमा सीमित छ। फलतः सरकार, दल र नवस्थापित प्रणालीविरुद्ध जनमत बनाउने काम भइरहेको छ। प्रणाली स्थापित गर्न होइन, बदनाम गर्न भूमिका खेलिरहेका छन्। दलहरू विभाजित मनस्थितिमा छन्। आन्तरिक एकता कमजोर छ। नेताहरू भागबन्डामा केन्द्रित देखिन्छन्। तिनीहरूलाई एकापसमा मिलेर अघि बढ्न नागरिक समाजले दबाब दिन सकिरहेको छैन। बरु नेताहरूलाई गालीगलौजमा लाग्न ताली बजाएर उक्साउने काम गरिरहेको छ। आमसञ्चार माध्यम पनि नेताको गालीको सम्वाहक मात्र बनेका छन्। तिनका सामग्री एकअर्काप्रति गाली र नकारात्मक टिप्पणीले भरिएका छन्। सकारात्मक कामको खोजीमा लाग्ने प्रवृत्ति घटेको छ। दलीय क्रियाशीलताको विश्लेषण गर्ने हो भने कतिपय दलको सांगठानिक पद्धति नै जाम छ। सांगठनिक गतिविधि शून्य छ। केही नेताहरू मात्र यताउता गरिरहेका छन्। देश र जनताको निमित ठोस कार्यक्रम ल्याउन चाहेका देखिँदैन। केवल सत्तास्वार्थ र कुर्सीलाई लक्ष्य बनाएर एकनासले लागिरहेको देखिन्छन्। केपी ओली नेतृत्वको एमालेको सरकार बनेपछि जनतालाई सपना देखाउने र मुलुकको भविष्यप्रति आशावादी बनाउने काम भएको हो। तर, विपक्षी दल र आन्तरिक असहयोगको कारण ती सपनाहरू लागू गर्ने बाटोमा सरकारलाई द्रूत गतिमा अगाडि बढ्न सहयोग गरिएन। पार्टीभित्रैबाट घेराबन्दी र अराजनीतिक आक्रमण गरियो। यस प्रवृत्तिका कारण सरकारले अपेक्षित गतिमा काम गर्न सकेन। जनतामा निराशा छाएको छ। फलस्वरूप राजनीतिक अन्योल देखा परेको छ। यही मौकामा एकथरी मानिसले सरकार र दलहरूप्रति मात्र होइन, संघीय लोकतान्त्रिक प्रणालीप्रति नै औंलो ठड्याउने वातावरण बनिरहेको छ। नेपालका राजनीतिक दलभित्रका उर्जाशील हुनुपर्ने युवा पुस्ता पनि आशातित रूपमा सक्षम देखिएका छैनन्। निमा आमरूपमा मुखले नेतृत्व दाबी गर्ने अनि बुढानेताको फेर समाएर अगाडि बढ्न चाहने प्रवृत्ति छ। उनीहरूको छुट्टै छवि र व्यक्तित्व निर्माण बन्न सकेन। नेपाली कांग्रेस, नेकपा एमाले, माओवादी केन्द्र, जनता समाजवादी पार्टी कुनैमा पनि युवाहरू विकल्पको हैसियतमा देखिएका छैनन्। केवल विपक्षीलाई गाली गर्ने, चर्को भाषण गर्ने र हुलहुज्जत गरेर नेता खुसी पार्नेबाहेक जनजीविका सवालमा संवेदनशील भएर सशक्त रूपमा अगाडि बढ्न सकेको छैन। उनीहरूमा अन्तरपार्टी समन्वय कला पनि छैन। उनीहरूको भाषणमा नीतिभन्दा बढी गाली हुन्छन्। उनीहरूमा सकारात्मक व्यवहार देखिएको छैन। सकारात्मक सोच र व्यवहार नभएको नेताले मुलुक बनाउन सक्दैन भन्ने कुरा तिनले बुझेजस्तो छैन। उत्तरी छिमेकी चीन राजनीतिक निरन्तरता र दूरदर्शी सोचका साथ अगाडि बढिरहेकोे छ। दल र सरकारबीच उच्च समझदारी छ। सी जिङ पिङलाई नेता मानेर जान जनता तयार छन्। माओत्सेतुङपछि उच्च स्तरको विश्वास उनीप्रति देखिएको छ। त्यसैले विकासको गति र जनतामा सन्तुष्टिको मात्रा चीनमा एकदमै धेरै छ। आधारभूत तहका जनताको हितमा समर्पित भएर लाग्नु नै सफलताको सूत्र हो भन्ने कुरा चिनियाँबाट सिक्न सकिन्छ। जनतालाई विकास र समृद्धि चाहिएको छ। युवा पुस्ता खेल, मनोरञ्जन र प्रविधिको प्रयोगमा रमाइरहेको छ। नागरिकले सामाजिक सञ्जाल र आमसञ्चार माध्यमको प्रयोगबाट सूचना प्राप्त गर्छन्। त्यसैबाट धारणा बनाउँछन्। नेताका भद्दा भाषण घन्टौं पर्खिएर सुन्ने धैर्य कसैमा छैन अब। चिनियाँहरूले बदलिँदो मनोविज्ञान बुझेर काम गरिरहेको देखिन्छ। प्रविधिको प्रयोग गर्दै उत्पादनको काममा लाग्न नागरिकलाई प्रोत्साहित गरिरहेका छन्। नेपालले अवलम्बन गरेको लोकतन्त्र दलहरूले शासन सञ्चालन कलामा प्रतिस्पर्धा गरेर जनताको नजरमा अब्बल साबित हुनुपर्ने व्यवस्था हो। राजनीतिक दलले जनमुखी काम गर्नु अनिवार्य छ। दलहरूको आन्तरिक जीवनमा अन्तरपुस्ता एकता र सम्मानको वातावरण बन्नुपर्छ। राजनीतिक दलका नेता र कार्यकर्तामा सेवाभाव विकास हुनुपर्छ। नेताको साधा जीवन नै जनताले रुचाउँछन्। महँगा गाडी र भव्य महलले जनविश्वासमा हिलो छ्याप्ने काम गर्छ। त्यागी नेतालाई सम्मान गर्ने हाम्रो संस्कार छ। अहिले राजनीतिको आवरणमा विकृति देखिएर नै जनतामा निराशा बढेको हो।"
केजीएफ २ कहिलेदेखि ?,"चेन्नई : दक्षिण भारतीय सिनेमाका स्टार यश अभिनीत केजीएफ२ कोरोनाका कारण रिलिज हुन सकेको छैन। केजीएफको पहिलो भाग सुपरहिट भएपछि दोस्रो भागका लागि दर्शक आतुर छन्। उक्त चलचित्रको दोस्रो भागमा सञ्जय दत्तको अभिनय पनि हेर्न पाइनेछ। चलचित्रमा पहिलो भागको बाँकी कथा देखाइनेछ। यो ठूलो धनराशि खर्च गरेर बनाइएको सिनेमा भएकाले रिलिज गर्न सबै सिनेमा हल खुल्ला हुनुपर्ने निर्माताहरूको भनाइ छ। कोरोना कहर शान्त हुन थालेपछि जब सिनेमा हल पनि खुल्न थाल्छन् अनि मात्रै रिलिज डेट तय गरिने सम्बन्धितले बताइरहेका छन्। कोभिडको तेस्रो लहरले असर नगर्ने जस्तो देखियो भने यही वर्षको सेप्टेम्बरसम्ममा रिलिज हुन सक्ने विश्लेषकको अनुमान छ। तर, आधिकारिक सूचना भने आइसकेको छैन।"
द जंगल किङ सँगै रणवीर,"मुम्बई : बलिउड अभिनेता रणवीर सिंह निकै रुचाइने अभिनेताका रूपमा परिचित छन्। उनले गल्ली ब्वाय, बाजिराव मस्तानी, सिम्बा, पद्मावत, रामलीला, लुटेरा लगायतका दर्जनौं चलचित्रमा अभिनय गरेका छन्। हालसम्म चलचित्रको स्क्रिनमा मात्रै देखिँदै आएका अभिनेता रणवीर सिंह अब भने डिजिटल प्लेटफर्म नेटफ्लिक्समा पनि देखिने भारतीय सञ्चार माध्यमले जनाएका छन्। रणवीर बेलायती एडभेन्चर, लेखक तथा टेलिभिजन प्रस्तुतकर्ता वियर ग्रिल्ससँगै काम गर्ने तयारीमा जुटेका छन्। चर्चित टेलिभिजन कार्यक्रम म्यान भर्सेस वाइल्ड का प्रस्तुतकर्ता वियर द जंगल किङ नामले समेत परिचित छन्। उनले हाल द वाइल्ड विथ वियर ग्रिल्स कार्यक्रम चलाइरहेका छन्। उनी भारतीय प्रधानमन्त्री नरेन्द्र मोदीसँग पनि पर्दामा देखिएका थिए। त्यस्तै, उनको कार्यक्रममा चर्चित अभिनेता रजनीकान्त र अक्षय कुमारसमेत देखिइसकेका छन्। वियरले अब आउन लागेको नयाँ कार्यक्रम नेटफिल्क्ससँगको सहकार्यमा बनाउन लागेको जनाइएको छ। साहसीमूलक कार्यक्रममा अभिनेता रणवीर सबैभन्दा राम्रो रोजाइमा परेको हुन्। उनलाई वियर र नेटफिल्क्सले रोजेको भारतीय सञ्चार माध्यमले जनाएका छन्। यसको छायांकन भने यही वर्षदेखि साइबेरियाबाट सुरु हुने जनाइएको छ। ठूलो लगानीमा बन्न लागेको यो कार्यक्रम नेटफिल्क्सको ठूलो रिलिजमध्येमा पर्ने अड्कल गरिएको छ। अभिनेता रणवीर आगामी नयाँ चलचित्र ८३, जयसभाइ जोरदार र सिरकस मा प्रमुख भूमिकामा देखिँदै छन्। उनी करण जोहरले निर्माण गर्न लागेको नयाँ चलचित्रको तयारीमा समेत जुटेका छन्। करण जोहरको चलचित्रमा आलिया भट्टले पनि काम गर्ने जनाइएको छ।"
"कालिकोटको रास्कोटमा जीप दुर्घटना हुँदा एकको मृत्यु, चार घाइते","कालिकोट : जिल्लाको रास्कोट नगरपालिका वडा नं ६ कालापानीमा जीप दुर्घटना हुँदा एक जनाको मृत्यु भएको छ । रास्कोट नगरपालिकाको शेराचौरदेखि लालिघाट बजार आउँदै गरेको क १ ज २३ नम्बरको जीप कालापानी मोडमा अनियन्त्रित भएर दुर्घटना हुँदा १ जनाको घटना स्थलमै मृत्यु भएको जिल्ला प्रहरी कार्यालय कालिकोटका सूचना अधिकारी प्रहरी निरीक्षक भुपेन्द्र शाहीले जानकारी दिए । उनका अनुसार मृत्यु हुनेमा रास्कोट नगरपालिका वडा नं ३ की पम्फा फडेरा रहेकी छन् । दुर्घटनामा चार जना घाइते भएका छन् । घाइते हुनेहरुमा रास्कोट नगरपालिका वडा नं ३ का चक्रनाथ योगी, वडा नं २ का कविराज न्यौपाने, वडा नं ६ का ध्वजबहादुर शाही र मैना शाही रहेका छन् । गाडी चालक सान्नीत्रिवेणी गाउँपालिका वडा नं ९ मुम्राका खेमराज केसी सामान्य घाइते छन् । प्रहरी निरीक्षक शाहीका अनुसार मृतक फडेराको रास्कोट सामुदायिक अस्पतालमा पोष्टमार्टमका लागि लगिएको छ भने घाइते चारै जनालाई उपचारका लागि जिल्ला अस्पताल ल्याइएको छ ।"

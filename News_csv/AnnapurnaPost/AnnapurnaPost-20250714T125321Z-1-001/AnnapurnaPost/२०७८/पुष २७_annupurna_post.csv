शीर्षक,विवरण
ट्रम्पलाई मार्ने धम्की दिने व्यक्ति पक्राउ,वासिङ्टनः अमेरिकी पूर्व राष्ट्रपति डोनाल्ड ट्रम्पलाई अपहरण गरी मार्ने धम्की दिने व्यक्ति पक्राउ परेका छन्। अमेरिकी गुप्तचर सेवा र प्रहरी अधिकारीले ट्रम्पलाई धम्की दिने ७२ वर्षीय व्यक्ति पक्राउ परेका हुन्। पक्राउ पर्नेमा न्युयोर्क निवासी ७२ वर्षीय थोमस वेल्निस्किी मेलनिक रहेका छन्। उनले नियोजित ढंगले फोनमार्फत् पूर्व राष्ट्रपति ट्रम्पलाई अपहरण गरी मार्ने धम्की दिएको प्रहरी अनुसन्धानबाट खुलेको छ। अमेरिकी क्यापिटोल प्रहरीसमक्ष अन्र्तवार्ताको क्रममा यदि ट्रम्पले सन् २०२० को राष्ट्रपतिय चुनाव हारेर पद छोड्नु परेमा आफुले ट्रम्पलाई गलहत्याएर मार्ने मेलनिकले बताएको आरोप समेत लागेको छ। आरोपित व्यक्तिले फोन र भ्वाइसमेलमार्फत ट्रम्पलाई अपहरण गरी मार्ने धम्की दिएको अनुसन्धानबाट खुलेको छ। आरोपित व्यक्तिमाथि थप अनुसन्धान अघि बढेको बताइएको छ।
मन्त्री प्रेम आले चढेको गाडी दुर्घटना,"काठमाडौं: कैलालीको धनगढीमा सँस्कृती, पर्यटन तथा नागरिक उड्डयन मन्त्री प्रेम आले सवार गाडी दुर्घटना भएको छ। मन्त्री आले चढेको सुप प्रदेश ०१ ०० १ झ ३३३ गाडीलाई बा४च १३७७ नम्बरको गाडीले ठक्कर दिएको बताइएको छ। धनगढी विमानस्थलबाट ६ लेन सडक क्रस गर्दै गरेको अवस्थामा आलेको गाडीलाई अर्को गाडीले ठक्कर दिएको प्रदेश ट्राफिक प्रहरी कार्यालय अत्तरियाले जनाएको छ। गाईलाई ठक्कर दिएर अनियन्त्रित भएको कारले मन्त्रीको गाडीलाई पनि ठक्कर दिएको प्रहरीले बताएको छ। मन्त्री सवार गाडी दुर्घटनामा परेपछि अर्को गाडी प्रयोग गरेर आले महेन्द्रनगर गएका छन्। ठक्कर दिने गाडीमा सवार सबै सकुसल रहेको जनाइएको छ। गाडी चालक प्रहरी नियन्त्रणमा रहेको प्रहरीले जनाएको छ।"
युरोपका आधाभन्दा बढी जनसंख्या ओमिक्रोनबाट संक्रमित हुने डब्ल्युएचओको दाबी,"कोपनहेगनः विश्व स्वास्थ्य संगठन डब्ल्युएचओले ओमिक्रोन भेरियन्टबाट युरोपको आधाभन्दा बढी जनसंख्या संक्रमित हुने बताएको छ। डब्ल्युएचओले मंगलबार अबको ६ देखि ८ हप्ताभित्रमा युरोपको आधाभन्दा बढी जनसंख्या ओमिक्रोनबाट संक्रमित हुने बताएको हो। सन् २०२२ को पहिलो हप्तामा मात्र युरोपमा ७ लाखभन्दा बढी कोभिड१९ का नयाँ संक्रमित फेला परेका छन्। आगामी दुई हप्ताभित्रमा सो संख्या दोब्बर हुने छ भने ८ हप्तासम्म युरोपको आधाभन्दा बढी जनसंख्या ओमिक्रोनबाट संक्रमित भइसक्ने अनुमान डब्ल्युएचओले गरेको छ। माथिको आँकडाको आधारमा हामीले सो अनुमान गरेका हौं डब्ल्युएचओ युरोपका निर्देशक ह्यान्स क्लुजले समाचार सम्मेलनमार्फत् भनेका छन्। अमेरिकी उडान रद्द गर्न चीनको निर्देशन बेइजिङः चीनको उड्ययन नियमक निकायले अमेरिकी उडानहरु रद्द गर्न निर्देशन दिएको छ। बढ्दो ओमिक्रोनका कारण सो निकायले अमेरिकाबाट चीन आउने उडान रद्द गर्न मंगलबार निर्देशन दिएको हो। सो निकायले मंगलबार मात्र अमेरिकाबाट चीन आउने ६० भन्दा बढी उडान रद्द गर्न निर्देशन दिएको अलजजिरामा खबर छ। अमेरिकाबाट चीन पुगेका अधिकांश यात्रुमा कोभिड१९ पोजिटिभ देखिएपछि चीनको नागरिक उड्डयन प्रशासनले सो निर्देशन दिएको बताइएको छ। नियमित उडान भर्ने केही हवाइ सेवा तत्काल रद्द गर्न निर्देशन दिइएको बताइएको छ। कोभिड नियन्त्रणका लागि चीनले शून्य कोभिड नीति अपनाएको छ। चीनले मंगलबारमात्र करिब २ करोड जनसंख्या भएको चीनको मध्य सहरमा लकडान लगाएको स्थानीय मिडियामा खबर छ। ट्रम्पलाई मार्ने धम्की दिने व्यक्ति पक्राउ वासिङ्टनः अमेरिकी पूर्व राष्ट्रपति डोनाल्ड ट्रम्पलाई अपहरण गरी मार्ने धम्की दिने व्यक्ति पक्राउ परेका छन्। अमेरिकी गुप्तचर सेवा र प्रहरी अधिकारीद्धारा ट्रम्पलाई सो धम्की दिने ७२ वर्षीय व्यक्ति पक्राउ परेका हुन्। पक्राउ पर्नेमा न्युयोर्क निवासी ७२ वर्षीय थोमस वेल्निस्किी मेलनिक रहेका छन्। उनले नियोजित ढंगले फोनमार्फत् पूर्व राष्ट्रपति ट्रम्पलाई अपहरण गरी मार्ने धम्की दिएको प्रहरी अनुसन्धानबाट खुलेको छ। अमेरिकी क्यापिटोल प्रहरीसमक्ष अन्र्तवार्ताको क्रममा यदि ट्रम्पले सन् २०२० को राष्ट्रपतिय चुनाव हारेर पद छोड्नु परेमा आफुले ट्रम्पलाई गलहत्याएर मार्ने मेलनिकले बताएको आरोप समेत लागेको छ। आरोपित व्यक्तिले फोन र भ्वाइसमेलमार्फत ट्रम्पलाई अपहरण गरी मार्ने धम्की दिएको अनुसन्धानबाट खुलेको छ। आरोपित व्यक्तिमाथि थप अनुसन्धान अघि बढेको बताइएको छ। भारतीय ल्याबमा परीक्षण गरेका कोभिड नमूना गलत नयाँ दिल्लीः भारतीय ल्याबमा परीक्षण गरेका कोभिड१९ नमुना गलत भएको आरोप लागेको छ। गत साता इटाली हुँदै भारत पुगेका यात्रुको नमुना परीक्षण गलत भएको आरोप लागेको हो। विमानमार्फत् इटालीको रोम र मिलानबाट भारतको अमृतसार पुगेका करिब ३ सय यात्रुको भारतीय ल्याबमा कोरोना परीक्षण गरिएको थियो। ती सबै यात्रुको विमानस्थलमै कोरोना परीक्षणको नमुना संकलनपछि भारतको एक निजी ल्यावले पोजेटिभ देखाएको थियो। उनीहरुको परीक्षण गलत भएको अमृतसार विमानस्थलका अधिकारीहरुले बताएका छन्। यदि सो परीक्षण साँच्चै गलत भएको भए हामीले निश्चित मापदण्ड अपनाउनु पर्छ। यो सबै मानविय र ल्याबको त्रुटिका कारण भएको भए हामीले तत्काल कारबाहीको कदम चाल्नुपर्छ विमानस्थलका निर्देशक भिके सेठले बीबीसीसँग बताएका छन्। सो नमुना परीक्षण गलत भएको भन्दै भारतीय अधिकारीहरुले अनुसन्धान गरिरहेको बीबीसीमा समाचार छ। गंगा नदीमा स्नान गर्न मनाही हरिद्धारः भारतको उत्तराखण्ड प्रदेशस्थित हरिद्धार जिल्ला प्रशासन कार्यालयले गंगा नदीमा स्नान गर्न प्रतिबन्ध लगाएको छ। प्रशासनले भक्तजनहरुलाई नजिकिदै गरेको मकर संक्रान्तिको अवसरमा पवित्र गंगा नदीमा स्नान गर्न प्रतिबन्ध लगाएको हो। मकर संक्रान्तिमा ठूलो संख्यामा धर्मावलम्बी जम्मा हुने र नदीमा स्नान गर्ने हुँदा ओमिक्रोन नियन्त्रणका लागि हामीले सो प्रतिबन्ध लगाएका हौ प्रशासनद्धारा जारी विज्ञप्तीमा भनिएको छ। पछिल्लो तिब्र रुपमा फैलिरहेको ओमिक्रोन भेरियन्टको कारण देखाउदै प्रशासनले सो प्रतिबन्ध लगाउने निर्णय गरेको भारतिय मिडियामा खबर छ। शुक्रबारदेखि लागु हुने गरी जिल्ला प्रशासनले राती १० बजेदेखि विहान ६ बजेसम्म करफ्यु लगाउने निर्णय गरेको समेत बताइएको छ। आइएसद्वारा तालिवानका गुप्तचरको हत्या काबुलः आतंकवादी समूह इस्लामिक स्टेट (आइएस)ले तालिवानका स्थानीय गुप्तचरको हत्या गरेका छ। तालिवान एवं इस्लामिक एमिराट् इन्टेलिजेन्स एजेन्सीअन्र्तगत बाटिकोट जिल्लाका गुप्तचर अविद बाशिरको मंगलबार हत्या गरेको हो। आइएसका सदस्यले थापेको एम्बुसमा परि बाशिरको सोमबार राती निधन भएको स्रोतले जनाएको छ। नांगरहर प्रान्तको बाटिकोट जिल्लामा रात्रिकालिन गस्तीमा खटिएको बेला उनको एम्बुसमा परी निधन भएको स्पुत्निकमा खबर छ। यद्यपि, उनको मृत्युबारे कुनैपनि समूहले जिम्मा नलिएको बताइएको छ। बाशिर तालिवानका नांगरहर प्रान्तका प्रमुख कमान्डरसमेत हुन्। काजकिस्तानको अशान्ति सैन्य कू प्रयास भएको राष्ट्रपतिको दाबी नुर सुल्तानः काजकिस्तानका राष्ट्रपति कासिम जोर्माट तोकायिभले देशको अशान्ति सैन्य कूको प्रयास भएको बताएका छन्। काजकिस्तानभर अशान्ति निम्त्याएको करिब एक हप्ता लामो हिंसात्मक प्रदर्शनको मुख्य उदेश्य सैन्य कुको प्रयास रहेको राष्ट्रपतिले बताएका हुन्। सोभियत संघका पुर्व सहयोगीहरुले काजकिस्तानमा कु लगाउने प्रयास गरेको आरोप राष्ट्रपतिले लगाएका हुन्। पूर्व सोभियत राज्यका सैन्य सहयोगी नेताहरुले काजकिस्तानमा सैन्य कूको प्रयास गरेका थिए। सो प्रयासका लागि उनीहरुले प्रदर्शनकारीको साथ लिएका थिए राष्ट्रपतिले भनेका छन्। उनले सैन्य कुको लगाउने प्रयास गरेका सोभियत संघका सहयोगीको नाम भने उल्लेख गरेका छैनन्। यता रुसी राष्ट्रपति भ्लाद्मिर पुटिनले काजकिस्तान अन्र्तराष्ट्रय आतंकवादी संगठनले लक्षित बनाएको बताएका छन्। कजकिस्तानमा पेट्रोलियम पदार्थ र खाना पकाउने ग्यासको दोब्बर मुल्य बृद्धि भएको भन्दै त्यहाँका मानिसले करिब १ हप्ता लामो प्रदर्शन गरेका थिए। सो प्रदर्शन हिंसात्मक बनेको थियो। हिंसात्मक प्रदर्शनमा परी प्रदर्शनकारी र सुरक्षाकर्मीसहित करिब १६४ जनाले ज्यान गुमाएका थिए। कजकिस्तानको अशान्ति नियन्त्रणका लागि खटिएको रुसको शान्ति सेना फिर्ता पठाउने तयारी भइरहेको र राष्ट्रपतिले नयाँ प्रधानमन्त्री नियुक्त गर्ने तयारी रहेकोसमेत बताइएको छ। युरोपेली संसदका अध्यक्षको निधन स्ट्रासवर्गः युरोपेली संघअन्र्तगतको युरोपेली संसदका अध्यक्ष डेभिड स्यासोलीको निधन भएको छ। अध्यक्ष स्यासोलीको प्रतिरक्षा प्रणाली खराब हुँदा ६५ वर्षको उमेरमा मंगलबार बिहानै निधन भएको हो। संसदका प्रवक्ता रोवर्टो सुइलिओले अध्यक्ष स्यासोलीको मृत्युबारे जानकारी दिएका हुन्। प्रतिरक्षा प्रणालीमा समस्या देखिएपछि स्यासोली गएको सेप्टेम्बरमा पहिलो पटक अस्पताल भर्ना भएका थिए उनी निमोनियाबाट समेत पिडित थिए। इटालीका राजनितिज्ञ एवम पत्रकारसमेत रहेका स्यासोली पछिल्लो समय सन् २०१९ जुलाईमा युरोपेली संसदको अध्यक्षका रुपमा नियुक्त भएका थिए। उनको कार्यकाल सन् २०२२ जनवरीसम्म तोकिएको थियो। उनी पहिलो पटक सन् २००९ मा युरोपेली संसदको सदस्यको रुपमा निर्वाचित भएका थिए।"
एमाले जाजरकोट अध्यक्षमा शाही,"जाजरकोट : एमाले जाजरकोट अध्यक्षमा खिमबहादुर शाही निर्वाचित भएका छन्। उनी ७ मतान्तरले विजयी भएका हुन् । एमाले जाजरकोटको छैटौ जिल्ला अधिवेशनमा सर्वसहमतिबाट नेतृत्व चयन हुन नसकेपछि सोमबार भएको मतदानबाट शाही दुई सय १७ मत प्राप्त गरेर अध्यक्ष पदमा निर्वाचित भएका हुन्। उनका निकटतम प्रतिद्धन्दी करवीर शाहीले दुई सय १० मत प्राप्त गरेका छन्। जिल्लाभरका चार सय ३३ जना प्रतिनिधिले मतदानमा सहभागी भएका थिए। कडा प्रतिस्पर्धा भएको निर्वाचनमा सात मत अन्तरले निवर्तमान अध्यक्षसमेत रहेका करवीर शाही पराजित भएका हुन्। उपाध्यक्षमा गोपाल बटाला निर्वाचित भएका छन्। बटालाले दुई सय २५ मत प्राप्त गरि विजयी भएका हुन्। उनका निकटतम प्रतिद्धन्दी नवराज सिंहले एक सय ७७ मत प्राप्त गरेका थिए। सचिवमा वीरबहादुर गिरीले दुई सय १५ मत प्राप्त गरि विजयी भएका छन्। उनका निकटतम प्रतिद्धन्दी नरबहादुर खत्रीले एक सय ८६ मत प्राप्त गरेका छन्। प्रेस चौतारी नेपालका केन्द्रिय उपाध्यक्ष समेत रहेका गिरी पहिलो पटक प्रत्यक्ष राजनीतिमा होमिएका हुन्। यस्तै उपसचिवमा गोपाल नेपाली दुई सय ५८ मत र नरबहादुर बस्नेत दुई सय ४७ मत प्राप्त गरेर विजयी भएका छन्। उपसचिवमा निर्वाचित बस्नेत बाहेक अरु सबै निर्वाचित पदाधिकारी खिमबहादुर शाही प्यानलका हुन्। खिम प्यानललाई पोलिटब्यूरो सदस्य भैरब सुन्दर श्रेष्ठ, केन्द्रीय सदस्यद्धय चन्द्रप्रकास घर्ती र डम्बर सिंहको सर्मथन रहेको थियो भने अर्का केन्द्रीय सदस्य निरज आचार्यको करवीर प्यानलाई सर्मथन रहेको थियो । ९० सदस्यीय जिल्ला कमिटीमा तीन महिलासहित प्रत्येक पालिकाबाट ९ जनाका दरले ६३, चार महिलासहित १० खुला, ६ दलित, ६ जनजाती र ५ पदाधिकारी चयन भएका छन्। भूगोलबाट अन्य पालिकामा सर्वसहमतिबाट सदस्य चयन भएपनि नलगाड र जुनीचाँदेमा सहमति हुन नसक्दा निर्वाचन भएको थियो।"
पृथ्वीनारायण शाहको उपदेश छिमेकी देशले समेत ग्रहण गरे : डाक्टर अहिराज,"गुलरिया : राष्ट्रनिर्माता पृथ्वीनारायण शाहका दिव्योपदेश छिमेकी मुलुकहरुले आत्मसाथगर्दै ग्रहण गरेको प्रदेश २ का निवर्तमान प्रमुख डाक्टर राजेश झा अहिराजले बताएका छन्। बर्दियाको गुलरियामा निर्मित पृथ्वीनारायण शाहको पूर्णकदको शालिक उद्घाटनगर्दै प्रमुख अतिथि झाले नेपालका सरकारले शाहको नामसमेत लिन नचाहने गरेको बताए । शाहका दिव्योपदेशहरु पालना गरेका छिमेकी मुलुकहरुले विकासमा गति लिन सफल भएको बताउँदै नेपाली राजनितिक दलहरुले ती उपदेशहरु व्यवहारमा उतार्न नसक्दा देश यो हालतमा पुगेको जिकिर गरे । शाहको उपदेश आत्मनिर्भर अर्थतन्त्र, असंलग्न विदेश नीति, व्यापार, राज्य संचालन नीतिलगायतका विचारहरु दूरदृष्टियुक्त रहेकाले त्यसको महत्वलाई उपयोग गर्न अप्टेरो मान्न नहुने प्रष्ट्याए । बर्दिया क्षेत्र नम्वर १ का संघीय साँसद संजयकुमार गौतमको पूर्वाधार विकास कोषको १० लाख रुपैया आर्थिक सहयोगमा पृथ्वीनारायण शाहको पित्तलको पूर्णकदको शालिक निर्माण गरिएको निर्माण समितिका सचिव देवकमल पौडेलले बताए । गुलरियास्थित वाईपास रोडको चोकमा निर्मित शालिक स्थापनाका लागि स्वर्गिय भारतजंग शाह र उनका भाई त्रिलोक जंगशाहले जमिन सहयोग गरेका हुन् । ठाकुरबाबा नगरपालिका निवासी स्वर्गिय प्रमोदविक्रम राणाको प्रेरणाबाट शालिक निर्माणको अभियान सुरु भएको सचिव पौडेलले जानकारी दिए । पृथ्वी जयन्तीका अवसरमा आयोजित शालिक अनावरणका क्रममा नेपाली सेनाले सलामी अर्पण र झण्डोत्तोलनगर्दै गोलपार्कमा वृक्षारोपण लगायतका कार्यक्रमहरु गरिएका छन् ।"
पश्चिमा संस्कृतिको प्रभावमा नपर्न मन्त्री रेग्मीको आग्रह,"काठमाडौं : महिला, बालबालिका तथा ज्येष्ठ नागरिक मन्त्री उमा रेग्मीले पश्चिमा संस्कृतिको प्रभावमा नपर्न आग्रह गरेकी छन्। काठमाडौंमा आयोजित हिमालय अन्तराष्ट्रिय अवार्ड कार्यकममा मन्त्री रेग्मीले संस्कृति नेपालको पहिचान भएकोले कलाकर्मीलगायत सबै नागरिकले यसको जगेर्ना गर्न विशेष जोड दिनुपर्ने बताइन्। उनले अवार्डबाट सम्मानित विभिन्न व्यक्तित्वलाई बधाई तथा शुभकामना दिइन। सरकारले आफ्नो संस्कृतिलाई विशेष महत्व दिने भएकैले विभिन्न चाडपर्वमा सार्वजनिक बिदासमेत दिने गरिएको छ,मन्त्री रेग्मीले भनिन्,पछिल्लो पुस्तामा पश्चिमा संस्कृतिको प्रभाव बढी देखिएकोले हाम्रो मौलिकता नै हराएर पो जाने त होईन भन्ने चिन्ताको विषय छ। उनले यसका लागि सबै सचेत हुन अनिवार्य रहेको उल्लेख गरिन्। पृथ्वी जयन्तीको शुभकामना दिँदै मन्त्रि रेग्मीले सबै कलाकर्मीको उज्ज्वल भविष्यको कामना गरेकी छन्।"
सुदूरपश्चिममा सीमा नाकाबाट भित्रिनेको व्यवस्थापन गर्न हैरानी,"सुदूरपश्चिम : पछिल्ला दिनमा कोरोना सङ्क्रमण दर बढेसँगै सुदूरपश्चिम प्रदेशमा सीमा नाकाबाट भित्रिने नागरिकको सहज व्यवस्थापन गर्न चुनौती देखिएको छ। भित्रिने कतिपय व्यक्तिबाट अटेरी स्वभाव देखाउँदै धम्क्याउनेसम्मका व्यवहार भइरहँदा सहजरूपमा व्यवस्थापन गर्ने काममा चुनौती देखिएको सीमामा खटिएका प्रहरी कर्मचारीले बताएका छन्। गौरीफन्टा सीमा नाका नजिकको डोकेबजारमा खटिनुभएका प्रहरी नायब निरीक्षक दीपेन्द्र थापाले भित्रिने कतिपय व्यक्तिबाट जोरजबर्जस्ती गर्ने र धम्क्याउने व्यवहार भइरहँदा आफूहरुले हैरानी खेप्नुपरेको बताए। नाकामै गरिएको नमूना परीक्षणमा कोरोना पोजिटिभ देखिएपछि महाराष्ट्रबाट आएका एक नेपालीलाई सम्झाइबुझाई आइसोलेसनमा पठाउने प्रयास गर्यौं, उनले भन्नुभयो, तर निजले आफू कुनै हालतमा आइसोलेसनमा बस्न नजाने बरु आफूमाथि गोली ठोक्न चुनौती दिँदै धम्क्याए । खुला सीमाका साथै भित्रिने नागरिकबाट भइरहेको व्यवहारबाट कोरोना सङ्क्रमण रोकथाम निकै चुनौतीपूर्ण बनेकाले यो रोगको रोकथामका लागि नाका नै बन्द गर्न आवश्यक देखिएको सीमामा खटिएका प्रहरी कर्मचारीको सुझाव छ। एक कर्मचारीले गुनासो गरे, मन्त्री, नेताहरु आएर आफूहरुलाई निर्देशन दिएर जान्छन्, सीमामा खटिएका प्रहरी र अन्य कर्मचारीले भोगेको पीडा बुझ्दैनन्। भित्रिने नागरिकलाई धनगढीको कनरीमा स्थापना गरिएको आइसोलेसनमा पठाउने गरिएकामा पछिल्ला दिनमा भित्रिने कतिपयलाई होम आइसोलेसनमा समेत पठाउने थालिएको छ। भित्रिने धरै नागरिकलाई सम्बन्धितका अभिभावकको जिम्मा लगाएर सुरक्षितरूपमा होम आइसोलेसनमा पठाउने गरिएको छ। कोरोनाको जोखिम बढे पनि सीमापारि भारतको गौरीफन्टा नजिकको वनगाउँ, पलियालगायतका बजारमा किनमेल गर्न जानेहरु घटेका छैनन्। उनीहरुको नमूना परीक्षणसमेत हुने गरेको छैन। जसका कारण यो रोगको सङ्क्रमण रोकथाममा थप चुनौती देखिएको छ। पछिल्ला दिनमा कोरोना सङ्क्रमणको बढी समस्या देखिएको भारतबाट सीमा नाका हुँदै भित्रिनेको सङ्ख्या बढ्दै जाँदा उनीहरुको सहज व्यवस्थापन गर्न चुनौती देखिएको हो। भित्रिने सबै नागरिकको एन्टिजेन परीक्षण गर्नमा सचेतता अपनाइएको भए पनि कतिपय व्यक्ति नमूना परीक्षण नगरी कर्मचारी र प्रहरीलाई छलेर भित्रिने गरेका पनि छन्। त्रिनगर सीमा नाका हेल्थ डेस्कका प्रमुख अहेब गणेश साउदले भने, नाकाहुँदै भित्रिने कतिपय नागरिकबाट नमूना परीक्षण गराउन बेवास्ता भइरहँदा जोखिम रोकथाम गर्न निकै कठिन भएको छ। यो नाकामा सञ्चालित हेल्थ डेस्कमार्फत भइरहेको नमूना परीक्षणमा दैनिक दश प्रतिशतका दरले कोरोना पोजिटिभ बिरामी थपिँदै जाँदा सङ्क्रमण दर पनि उकालो लागेको छ। साउदले भने, यो नाकामा केही दिनयता नमूना परीक्षण भइरहेकामध्ये दैनिक दश प्रतिशतका दरले सङ्क्रमित थपिने गरेका छन्। लुकीछिपी भित्रिनेबाट यो रोगको जोखिम थप बढ्ने देखिएको छ। यो नाकाबाट भित्रिएका १२ व्यक्तिमा ओमिक्रोन कोरोना भाइरसको सङ्क्रमणको आशङ्कामा थप परीक्षणका लागि सङ्कलित नमूना काठमाडौँ पठाइएको छ। कोरोना भाइरसको नयाँ भेरियन्ट ओमिक्रोन तीव्ररुपमा फैलिएको भारतबाट सुदूरपश्चिम प्रदेशको त्रिनगर सीमा नाका ९गौरीफन्टा०, गड्डाचौकी, बैतडी र दार्चुला जिल्लाका सीमा नाका हुँदै फर्किने व्यक्तिको सङ्ख्या बढ्दै गएको छ। सदियौँदेखि सुदूरपश्चिम प्रदेशका नागरिकको मुख्य रोजगारी गर्न जाने देश भारत हो। खुला सीमा भएकै कारण अन्य विभिन्न नाकाबाट भइरहेको मानिसको आवागमनको निगरानी राखेर उनीहरुको नमूना परीक्षण गर्ने कामसमेत चुनौती देखिएको जनाइएको छ। जोखिम बढेपनि रोकथामका लागि स्वास्थ्य सुरक्षाका मापदण्ड पालना गर्ने गराउने, भीडभाड नगरी सामाजिक दूरी कायम राख्ने काममा नागरिकबाट लापर्बाही भइरहेको छ। हालसम्म सुदूरपश्चिम प्रदेशमा ५० प्रतिशतभन्दा बढी नागरिकले खोप पाइसकेका छन्। यसैबीच स्वास्थ्य निर्देशनालय दिपायलले पछिल्लो २४ घण्टामा गरिएको नमूना परीक्षणबाट सुदूरपश्चिम प्रदेशमा थप १९४ व्यक्ति कोरोना भाइरसबाट सङ्क्रमित भएको जनाएको छ। सोमबार १५९ व्यक्तिमा यो रोगको सङ्क्रमण भएको थियो। गएको २४ घण्टामा सङ्क्रमित पाँच जना उपचार व्यवस्थापनपछि घर फर्किएका छन्।"
वीरगन्जलाई राजधानी बनाउन माग गर्दै आन्दोलन,"वीरगन्ज : प्रदेश २ को स्थायी राजधानी वीरगन्जलाई बनाउन माग गर्दै यहाँका राजनीतिक दल र अगुवाहरुले सडक आन्दोलन थालेका छन्। प्रदेश २ को अस्थायी राजधानी अहिले जनकपुर छ। अब स्थायी राजधानी तोक्ने विषयमा प्रदेशसभामा माघ पहिलो साता मतदान हुँदैछ । स्थायी राजधानीका लागि जनकपुर र वीरगन्ज गरेर दुई वटा प्रस्ताव पेश भइसकेको छ। त्यसैले प्रदेशको स्थायी राजधानी वीरगन्जलाइ नै बनाउनु पर्ने माग राखेर वीरगन्जमा यहाँका राजनीतिक दल र अगुवाहरुले सडक आन्दोलन थालेका हुन्। यसैक्रममा मङगलबार नेपाली काँग्रेस वीरगन्जलाई नै प्रदेशको राजधानी बनाउन माग गर्दै सडक प्रदर्शन गरेको छ। वीरगन्जको घण्टाघर चोकबाट मङगलबार दिउँसो काँग्रेसले निकालेको दबाब मुलुक जुलुशले माइस्थान, घण्टाघर, आदर्शनगर हुँदै नगरको परिक्रमा गरेको थियो। नगर परिक्रममा पछि घण्टाघरमै पुगेर जुलुश कोणसभामा परिणत भएको थियो। कोणसभालाइ सम्बोधन गर्दै काँग्रेसका नेताहरुले भौतिक पूर्वाधार, विकासको सुचांक लगायत हरेक दृष्टिकोणले राजधानीका लागि वीरगन्ज नै उपयुक्त रहेकाले प्रदेशको राजधानी वीरगन्ज नै बन्नु पर्ने माग गरे। ६ महिने मधेस आन्दोलन र नाकाबन्दीको सबैभन्दा बढी क्षति वीरगन्जले नै भोगेकाले त्यसको प्रतिफल राजधानीका रुपमा अब वीरगन्जले नै पाउनु पर्ने उनीहरुको भनाइ थियो। उनीहरुले वीरगन्जलाइ प्रदेशको राजधानी बनाएसम्म आन्दोलन निरन्तर जारी नै उदघोष पनि गरे। प्रदेशसभामा प्रादेशीक राजधानीका लागि वीरगन्जको नाम प्रस्ताव गरेका पर्साका प्रदेशसभा सदस्य राजेश्वर साह तेलीले राजधानीका लागि जनकपुर भन्दा वीरगन्ज हरेक दृष्टिले उपयुक्त रहेकाले वीरगन्जलाइ नै राजधानी बनाउनु पर्ने बताए। उनले भने,मैले वीरगन्जको नाम प्रस्ताव प्रदेशसभामा पेश गरेको छु, वीरगन्ज नै राजधानी बन्नुपर्छ, जनकपुर हामीलाइ कुनै मान्य हुदैन्। वीरगन्जलाइ राजधानी बनाउनुपर्छ भन्ने पक्षमा पर्सा, बारा, रौतहट र सर्लाहीगरी ४ जिल्लाका प्रदेशसभा सदसस्यहरुको एकमत रहेको दाबी पनि उनले गरे । कोणसभालाइ सम्बोधन गर्दै पर्साका अर्का प्रदेशसभा सदस्य शंकर चौधरीले वीरगन्जलाइ प्रादेशीक राजधानी बनाउनका लागि काँग्रेसले वीरगन्जबाट आन्दोलनको विगुल फुकिसकेकाले अब वीरगन्ज नै राजधानी बन्ने ठोकुवा गरे। कोणसभालाइ सम्बोधन गर्दै काँग्रेस पर्साका कोषाध्यक्ष इम्तियाज आलमले वीरगन्जलाइ मुख्यमन्त्री होइन राजधानी चाहिएको बताए। उनले भने,हुन त अहिले मुख्यमन्त्री वीरगन्जका छन्, तर हामीलाइ मुख्यमन्त्री होइन राजधानी चाहिएको छ, मुख्यमन्त्री पदसंग राजधानी साट्न पाइदैन बरु मुख्यमन्त्री जनकपुरले लिए हुन्छ तर राजधानी भने वीरगन्जलाइ नै बनाउनुपर्छ। मधेस आन्दोलनताका मधेसी दलका शीर्ष नेताहरुले वीरगन्जमै आएर राजधानी बनाउने भनेर गरेको भाषणलाई स्मरण गर्दै आलमले भने,मधेसी दलका नेताले आफूले नै गरेको वाचा अहिले भुलेका छन्, अब वीरगन्जका जनताले त्यसको हिसाबकिताब गर्ने बेला आइसकेको छ। काँग्रेस नगर कार्यसमिति सभापति भोलाप्रसाद कलवारको अध्यक्षतामा भएको कोणसभामा काँग्रेसका जिल्ला सभापति अजय द्धिवेदी, पूर्वसभापति राजेन्द्रबहादुर अमात्य , काँग्रेस जिल्ला उपसभापतिद्वय दिना गुप्ता र राजु गुप्ता, सचिव किशोरी साह कानु, वीरगन्ज महानगरकी उपप्रमुख शान्ति कार्की, काँग्रेसका क्षेत्रीय सभापतिहरु अरविन्द गुप्ता, महम्मद शाहबुद्धिन लगायतको सहभागीता थियो। वीरगन्जलाइ राजधानी बनाउन माग गर्दै यसअघि गत शनिबार पनि लोकतान्त्रिक समाजवादी पार्टीका नेता र प्रदेशसभा सदस्यहरुको अगुवाइमा सडक प्रदर्शन गरिएको थियो ।"
"सिट क्षमताभन्दा बढी यात्रु राख्न नपाउने, सार्वजनिक स्थलमा खोप कार्ड अनिवार्य","काठमाडौं : ललितपुर जिल्ला प्रशासनले सार्वजनिक स्थानमा खोप कार्ड देखाएर मात्रै प्रवेशको व्यवस्था मिलाउन निर्देशन दिएको छ । ललितपुरका प्रमुख जिल्ला अधिकारी घनश्याम उपाध्यायले सूचना जारी गर्दै सार्वजनिक स्थानमा खोप कार्ड देखाएरमात्रै प्रवेश दिने व्यवस्था मिलाउन सम्वद्ध निकायलाई निर्देशन दिएका हुन् । यस्तै सार्वजनिक सवारी साधनहरु स्वीकृत सिट क्षमताभन्दा बढी यात्रु नराख्ने र सबै यात्रुहरुले अनिवार्य रुपमा मास्क लगाउनुपर्नेछ। सवारी साधनको ढोकामा स्यानिटाइजरको व्यवस्था हुनुपर्ने, मास्क नलगाउने यात्रुलाई सवारी साधनमा प्रवेश गर्न नदिने, चालक र सहचालकले अनिवार्य मास्क र भाइजर र पन्जा लगाउने र अनिवार्य रुपमा सवारी साधन दैनिक स्यानिटाइज गर्न भनेको छ। सूचनामा सार्वजनिक स्थानहरु (कार्यालय, होटल, रेष्टुरेण्ट, सिनेमा हल, रंगशाला, हवाईयात्रा, पार्क आदि स्थानमा प्रवेश गर्दा यही माघ ७ गतेदेखि कोभिड१९ विरुद्धको खोप लगाएको कार्ड (मोबाइलमा फोटो भएपनि हुने, साथमा राख्ने र सबै निकायहरुले खोप कार्ड हेरेर मात्र प्रवेशको अनुमतिको व्यवस्था गर्न भनिएको छ। यस्तै, कोभिड१९ को लक्षण देखिएका तथा संक्रमितको सम्पर्कमा परेका व्यक्तिहरुले नेपाल सरकारले निःशुल्क व्यवस्था गरेको एन्टिजेन तथा पीसीआर परीक्षणका लागि सम्बन्धित स्थानीय तह, र स्वास्थ्य कार्यालयसँग सम्पर्क गरी परीक्षण गराउन, भीडभाडबाट बच्न तथा बचाउन सतर्क रही स्वास्थ्य मापदण्डको प्रभावकारी पालना गर्ने गराउने निर्देशन दिइएको छ। सूचनामा सार्वजनिक सेवा प्रवाहमा सेवाग्राहीको बढी चाप हुने कार्यालयहरु (जिल्ला प्रशासन कार्यालय, मालपोत कार्यालय, नापी कार्यालय, यातायात व्यवस्था कार्यालय, आन्तरिक राजस्व कार्यालय, बैंक तथा वित्तिय संस्था आदिमा भीडभाड नहुने उपयुक्त तरिकासम्बन्धित कार्यालय प्रमुखले अवलम्बन गरी, गराई स्वास्थ्य मापदण्डको पालना हुने गरी सेवा प्रवाहको प्रबन्ध मिलाउनुपर्ने भनिएको छ । ललितपुर प्रशासनका अनुसार यो आदेश मंगलबार राती १२ बजेदेखि लागू हुनेछ।"
शाओमीको बनेपा र बालाजुमा आधिकारिक स्टोर,"काठमाण्डौं : शाओमीले बनेपा र बालाजुमा आधिकारिक स्टोर खोलेको छ । गत बुधबार बनेपा६ को गोदाम चोकमा नयाँ स्टोर खोलेको शाओमीले केही दिनपछि बालाजु नयाँ बसपार्कस्थित बिजी मलमा पनि नयाँ स्टोर खोलेको हो । स्टोरहरुको संख्या दोब्बर बनाउने उद्देश्य पूरा गर्न नेपालभर नयाँ र आधुनिक स्टोरहरु खोल्ने योजना रहेको शाओमीले बताएको छ । शाओमी नेपाल जेनेरल म्यानेजर सौरभ कोठारीले भने नयाँ स्टोरहरु खुलेपछि ग्राहकलाई किनमेल गर्न अझ धेरै सजिलो हुनेछ साथै सिमलेस अफलाइन नेटवर्क विस्तार गर्ने उद्देश्य पनि पूरा हुनेछ । नयाँ स्टोरमा सप्लाई चेन म्यानेजमेन्ट, उत्पादनको उपलब्धता र डेलिभरीजस्ता सम्पूर्ण रिटेलको काम मुख्य ब्रान्डको मातहतमा इन्टिग्रेट हुने उनले जानकारी दिए । यी शाखाहरुको सम्पूर्ण रिटेल प्रक्रियाहरु शाओमी नेपालले हेर्ने हुनाले ब्रान्डको पारदर्शिता कायम हुन्छ उनले भने । रिटेल प्रकृयाको हरेक चरणमा ग्राहकले ब्रान्डसँग सिधै अन्तरक्रिया गर्न पाउने शाओमीको दावी रहेकोछ।"
कोरोना रोकथामका लागि यस्तो छ काठमाडौं प्रशासनको निर्देशन,"काठमाडौं : कोरोना संक्रमितको संख्या बढेसंगै काठमाडौं जिल्ला प्रशासन कार्यालयले थप कडाइ गरेको छ। थप कडाइ गर्न काठमाडौं जिल्ला प्रशासनले १८ बुँदे निर्देशन जारी गरेको हो। काठमाडौंमा चल्ने सावरी साधनले स्वीकृत सिट क्षमताभन्दा बढी यात्रु राख्न नपाउने भएका छन्। यस्तै मास्क नलगाएकाले सार्वजनिक सवारी साधन चढ्न पाउने छैनन्। त्यस्तै चालक र सहचालकले अनिवार्य मास्क, भाइजर र पन्जा लगाउने र अनिवार्यरुपमा सवारी साधन दैनिक स्यानिटाइज गर्नुपर्ने आदेश जिल्ला प्रशासन कार्यालयले जारी गरेको छ। निर्देशनमा भनिएको छ, कोभिड१९ को बढ्दो संक्रमणलाई दृष्टिगत गरी घर बाहिर वा सार्वजनिक स्थलमा निस्किदा सबैले मास्कको अनिवार्य प्रयोग गर्ने, भौतिक दूरी कायम गर्ने, समय समयमा साबुन पानीले हात धुने वा स्यानिटाइजरको प्रयोग गर्ने लगायतका स्वास्थ्यसम्बन्धी मापदण्डको अनिवार्य पालना गर्ने, गराउने। राजनीतिक, आर्थिक, सामाजिक, व्यवसायिक तथा अन्य गतिविधिहरु संचालन गर्दा मास्कको अनिवार्य प्रयोग गर्ने, भौतिक दूरी कायम गर्ने, पटकपटक साबुन पानीले हात धुने वा स्यानिटाइजरको प्रयोग गर्ने र नेपाल सरकारले तोकेको स्वास्थ्य मापदण्ड पूर्णरुपमा पालना गरेर मात्र गर्ने, गराउने। सार्वजनिकस्थलमा सबै प्रकारका राजनीतिक तथा धेरै मानिस उपस्थित हुने गरी प्रशासनिक तथा सामाजिकएवं यस्ता प्रकृतिका कार्यक्रम नगर्ने, नगराउने। अत्यावश्यक नियमित कार्यक्रमको हकमा स्थानीय प्रशासनको अनुमति लिएर मात्र स्वास्थ्य मापदण्डको पालना गरी, गराई गर्ने व्यवस्था मिलाउन निर्देशन दिएको छ। २५ जनाभन्दा बढी मानिसको उपस्थिति हुने गरी कुनै पनि किसिमको मेला, भेला तथा महोत्सवहरु एवं सामाजिक लगायतका कार्यहरु नगर्न नगराउन भनेको छ। यस्तै,सार्वजनिक स्थानहरु (कार्यालय, होटल, रेष्टुरेण्ट, सिनेमा हल, रंगशाला, हवाईयात्रा, पार्क आदि)मा प्रवेश गर्दा यही माघ ७ गतेदेखि कोभिड१९ विरुद्धको खोप लगाएको कार्ड(मोबाइलमा फोटो भएपनि हुने) साथमा राख्ने र यस्ता सबै निकायहरुले खोप कार्ड हेरेर मात्र प्रवेश दिने व्यवस्था गर्न निर्देशन दिएको छ। यही माघ ७ गतेदेखि जिल्लाभित्रका सबै सार्वजनिक निकायमा सेवा प्राप्त गर्न खोप कार्ड(मोबाइलमा फोटो भएपनि हुने) अनिवार्य गर्ने भएकोछ। सूचनामा भनिएको छ,जिल्ला स्वास्थ्य कार्यालयले स्थानीय तहसँगको समन्वयमा सबै विद्यालयका १२ देखि १७ वर्ष उमेर समूहका विद्यार्थीहरुलाई अनिवार्य रुपमा १ हप्ताभित्र कोभिड विरुद्धको खोप लगाइसक्ने गरी कार्यतालिका बनाई कार्यान्वयन गर्ने, गराउने, कोभिड१९ संकट व्यवस्थापन समन्वय केन्द्रको सिफारिसमा नेपाल सरकार शिक्षा, विज्ञान तथा प्रविधि मन्त्रालयको सूचना बमोजिम २०७८ पौष २७ देखि २०७८ माघ १५ गतेसम्म भौतिक उपस्थितिमा पठनपाठन संचालन नगर्ने, नगराउने र पूर्व निर्धारित सेमेष्टर र वार्षिक परिक्षाहरुको हकमा स्वास्थ्य मापदण्ड पालना हुने गरी जेड आकारमा बसाई व्यवस्था गरी संचालन गर्ने। यस्तै, सार्वजनिक सेवा प्रवाहमा सेवाग्राहीको बढी चाप हुने कार्यालयहरु (जिल्ला प्रशासन कार्यालय, मालपोत कार्यालय, नापी कार्यालय, यातायात व्यवस्था कार्यालय, आन्तरिक राजस्व कार्यालय, बैंक तथा वित्तिय संस्था आदि) मा भिडभाड नहुने उपयुक्त तरिका सम्बन्धित कार्यालय प्रमुखले अवलम्बन गरी, गराई स्वास्थ्य मापदण्डको पालना हुने गरी सेवा प्रवाहको प्रबन्ध मिलाउन निर्देशन दिएको छ। जिल्लाभित्रका सरकारी, निजी स्वास्थ्य संस्था र स्थानीय तहले विगतमा संचालन गरेका कोभिड१९ उपचार केन्द्र तथा आइसोलेसन केन्द्रलाई सुदृढ गरी संचालनमा ल्याउन दुरुस्त अवस्थामा राख्न भनिएको छ । अक्सिजनको आपूर्ति सहज बनाउन कोभिड१९ को दोस्रो लहरको समयमा प्रयोगमा आएका अक्सिजन सिलिण्डरहरु यथाशिघ्र सम्बन्धित अस्पताल, उद्योग वा स्थानीय तहमा हस्तान्तरण गर्न निर्देशन दिएको छ ।"
वीर अस्पतालको प्रमुखमा डाक्टर लोहनी,काठमाण्डौं : सरकारले वीर अस्पतालको प्रमुखमा डाक्टर गुणराज लोहनीलाई जिम्मेवारी दिएको छ । चिकित्सा विज्ञान राष्ट्रिय प्रतिष्ठान(न्याम्स) वीर अस्पतालको प्रमुखमा डा लोहनीलाई जिम्मेवारी दिइएको हो । उनी स्वास्थ्य मन्त्रालय १२औं तहका कर्मचारी हुन् ।
एमाले ताप्लेजुङमा ओली पक्षका थेबे,"काठमाडौं : नेकपा एमाले ताप्लेजुङ अध्यक्षमा भूपेन्द्र थेबे निर्वाचित भएका छन्। ११औँ जिल्ला अधिवेशन अन्तर्गत मंगलबार सकिएको मतगणनामा थेवेले ३ सय २९ मत प्राप्त गरे। अध्यक्षका अर्का प्रत्यासी बलबहादुर साम्सोहाङले २ सय ७३ मत ल्याएको निर्वाचन अधिकृत देवराज मेन्याङवोले बताए। थेवे एमाले अध्यक्ष केपी शर्मा ओलीले संसद विधटन गरेपछि गठीत ओली पक्षीय कमिटीको जिल्ला अध्यक्ष बनेका थिए। उनी २०७० सालको निर्वाचनबाट संविधानसभा सदस्य निर्वाचित भएकाथिए। यसअघि जिल्ला अध्यक्ष रहेका साम्सोहाङ ताप्लेजुङ क बाट निर्वाचित प्रदेशसभा सदस्यमेत हुन्। ओली निकट थेवेलाई जिल्लामा तिलकुमार मेन्याङ्वो, टंक आङवुहाङ, पाशाङ शेर्पा लगायत नेताको सहयोग रहेको थियो। साम्सोहाङलाई एमाले सचिव तथा ताप्लेजुङका प्रतिनिधिसभा सदस्य योगेश भट्टराईको समर्थन थियो। उपाध्यक्षमा सन्तोष खतिवडा विजयी भएका छन्। खतिवडाले ३ सय ३१ मत ल्याउदा प्रतिस्पर्धी मात्रिका भट्टराईले २ सय ४६ मत प्राप्त गरे। मात्रिका योगेशका सहोदर दाजु हुन्। सचिवमा केशरकुमार मेन्याङ्बो २ सय ९६ मतसहित विजयी हुँदा प्रतिस्पर्धी मंगलसिं केदेमले २ सय ८० मत प्राप्त गरे। उपसचिवमा मणीशंकर पोमु र दिपेन पोमु विजयी भए। उनीहरूले क्रमशः २ सय ७७ र ३ सय ८३ मत प्राप्त गरे । पदाधिकारी निर्वाचित केशर र मणीबाहेक सबै ओली पक्षका नेता हुन्। निर्वाचनमा ६ सय ३५ जनाले मतदान गरेका थिए। यसअघि जिल्लामा कही कमजोर रहेको ओली समूह ११औं अधिवेशनपछि बलियो देखिएको छ। सदस्यमा पनि अधिकांश योगेश पक्षका नेता पराजित भएका छन्।"
भिड जम्मा पारेर दलहरुले गरे प्रदर्शन र जिल्ला अधिवेशन,"वीरगन्ज : कोभिड संक्रमण नियन्त्रणका लागि सरकारले प्रतिबन्धात्मक नियमहरु लागूगरेको पहिलो दिनमै वीरगन्जमा सरकारको निर्देशन उल्लंघन गरी राजनीतिक दलहरुले भिडभाड जम्मा पारेर प्रदर्शन र कार्यक्रम गरेका छन्। एकै स्थानमा सयौंको संख्यामा भिड जम्मा पारेर गरिएका प्रदर्शन र कार्यक्रमले वीरगन्जमा कोरोनाको संक्रमण अझ तिव्र गतिमा फैलने जोखीम बढाएको भन्दै चिकित्सकहरुले चिन्ता व्यक्त गरेका छन्। कोरोना संक्रमण तीव्र रुपमा फैलिइरहेको अवस्थालाई मध्यनजर गर्दै सोमबार साँझ गृह मन्त्रालयले मङगलबारदेखि सार्वजनिक स्थलमा २५ जनाभन्दा बढी भेला हुनबाट रोक्ने निर्णय गरेको थियो। यस्तै सार्वजनिक स्थलमा हुने सबै प्रकारका भेलाहरुमा प्रतिबन्ध लगाउन पनि मातहतलाई पत्राचार गरेको थियो। राजनीतिकसँगै प्रशासनिक, सामाजिक कुनै पनि प्रकारका कार्यक्रम नगर्न पनि गृहले पत्राचार गरेको थियो। तर गृह मन्त्रालयको निर्देशनलाइ अटेर गर्दै मङगलबार वीरगन्जमा काँग्रेस, एमाले, राप्रपा लगायतका दलले भिडभाड जम्मा पारेर प्रदर्शन, जिल्ला अधिवेशनसहितका कार्यक्रम गरेका हुन्। वीरगन्जलाई प्रदेश २ को स्थायी राजधानी बनाउन माग गर्दै काँग्रेसले मङगलबार नगरमा बृहत जुलुश प्रदर्शनका साथै कोणसभा गरेको हो। घण्टाघर चोकबाट सुरु भएको काँग्रेसको जुलुशमा ५ सयभन्दा बढी नेता कार्यकर्ताहरु सहभागी थिए । नगर परिक्रमा पछि जुलुश पुनः घण्टाघरमै फर्किएर कोणसभामा परिणत भएको थियो। काँग्रेसका युवा नेता राकेश यादवले भने पूर्वनिर्धारित कार्यक्रम भएकाले स्थगीत गर्न नमिलेको बताए। यद्यपि कारण स्वास्थ्य सुरक्षाको सबै मापदण्ड अपनाएर कार्यक्रम गरिएको तर्क उनले दिए। यस्तै मङगलबार नै वीरगन्जमा एमालेले पनि आठौं जिल्ला अधिवेशन आयोजना गरेको छ। नगरसभागृहमा दुई दिनसम्म चल्ने जिल्ला अधिवेशनमा ७ सय प्रतिनिधिका साथै जिल्लाका नेता कार्यकर्ताहरु पनि सहभागी छन्। नेकपा एमाले वीरगन्ज महानगरका उपाध्यक्ष महेश दासले पनि पूर्वनिर्धारित कार्यक्रम भएकाले जिल्ला अधिवेशन स्थगीत गर्न नसकिएको बताए। स्वास्थ्य सुरक्षाको सबै मापदण्ड र सावधानी अपनाएर जिल्ल्ला अधिवेशन गरिएको भन्दै उनले भने,अधिवेशन स्थल नगरसभागृहमा प्रतिनिधीहरुलाइ मात्रै राखेर उद्घाटन र बन्दसत्र गरेका छौ, अरु कार्यकर्तालाइ हामीले बोलाएका छैनौ। यसैगरी मङगलबार नै वीरगन्जमा पृथ्वी जयन्तिको अवसरमा राप्रपाले निकालेको र्यालीमा सयौंको संख्यामा नेता कार्यकर्ताहरु सहभागी थिए भने नेपाल राष्ट्रवाद संघ पर्साले निकालेको झाँकी सहितको र्यालीमा पनि झण्डै २ सय जना सहभागी थिए । सोमबारको मन्त्रीस्तरीय निर्णय अनुसार गृहमन्त्रालयले जारी गरेका प्रतिबन्धात्मक नियमहरु कार्यान्वयन गर्न र गराउन मातहतको जिल्ला प्रशासन कार्यालय र जिल्ला प्रहरी कार्यालयलाइ पत्रकार गर्दै निर्देशन नै दिएको छ। तर वीरगन्जमा मङगलबार राजनीतिक दलहरुले सयौंको संख्यामा भिडभाड जम्मा पारेर प्रदर्शन र कार्यक्रम गर्दा पनि स्थानीय प्रशासन र प्रहरी भने मुकदर्शक बनेका थिए। प्रदर्शन र कार्यक्रम रोक्न दलहरुलाइ आग्रह गर्नुका सट्टा प्रहरीले उल्टै कार्यक्रम व्यवस्थापनमा खटिएका थिए। पर्साका सहायक प्रमुख जिल्ला अधिकारी भीमकान्त पौडेलले भने गृह मन्त्रालयको निर्देशन बुधबारदेखि मात्रै कार्यान्वयन गर्ने बताए। मङगलवार साँझ अन्नपूर्णपोष्टकर्मीसंगको कुराकानीमा पौडेलले भने,यहि विषयमा अहिले बैठक बस्यो, गृहले जारी गरेका नियमहरु बुधबारदेखि कार्यान्वयन गर्ने र गराउने काम हुन्छ। यता चिकित्कसहरुले भने वीरगन्जमा संक्रमण समुदायस्तरमै फैलिसकेको अवस्थामा भिडभाड गरेर भइरहेका प्रदर्शन र कार्यक्रमले संक्रमण अझ तिव्र गतिमा फैलने जोखीम बढाएको बताए। वीरगन्जको नारायणी अस्पतालका कोभिड संयोजक डाक्टर उदयनारायण सिंहले भने,वीरगन्जमा संक्रमण अबको ३४ दिनमै नियन्त्रण बाहिर जाने संकेत देखिसकेको छ, तर पनि सरोकारवाला निकाय गम्भिरता देखाएको छैन्। यो लापरवाहीले वीरगन्ज फेरि पहिलो र दोश्रो लहरको जस्तै हटस्पट बन्ने खतरा देखिएको उनले बताए। दोश्रो लहरपछि कोरोना संक्रमण शून्य अवस्थामा पुगि सकेको वीरगन्जमा सोमबार एकै दिन परिक्षण गरिएका ५८ मध्ये २२ जनामा अर्थात ३९ प्रतिशतमा संक्रमण पुष्टि भएको थियो ।"
"टाइगर कप आमन्त्रित भलिबल प्रतियोगिता, त्रिभुवन आर्मीका दुबै टोली विजयी","पोखरा : दोस्रो संस्करणको टाईगर कप आमन्त्रित क्लबस्तरीय महिला तथा पुरुष भलिबल प्रतियोगितामा मंगलबार भएको खेलमा त्रिभुवन आर्मी क्लबका महिला तथा पुरुषतर्फका दुबै टालीले अर्को विभागीय टोली सशस्त्र प्रहरीका एपीएफलाई पराजित गरेको छ। पोखरा रंगशालाका भलिबल कोटमा भएको पुरुषतर्फको खेलमा त्रिभुवन आर्मी क्लबले अर्को विभागीय टोली सशस्त्र प्रहरीको एपीएफ क्लबलाई २५१६, २२२५, २५१५ र २५२१ ले जित निकाल्यो। विभागीय डबी प्रतिस्पर्धामा त्रिभुवन आर्मीसँग सशस्त्र प्रहरी बल ३१ को सेटमा पराजित हुँदै उपाधि होडबाट लगभग बाहिरीएको छ। यसैगरी अर्को खेलमा नेपाल पुलिस क्लबले डिफेण्डिङ च्याम्पियन गण्डकी प्रदेशलाई सोझो ३० सेटमा जित निकालेको छ। पुलिसले गण्डकीलाई २५२२, २५१८, २५२० मा जित निकालेको हो। सोमबारको खेलमा नेपाल पुलिस क्लबले हेल्प नेपाल स्पोर्टस क्लबलाई पराजित गरेको थियो। गण्डकीले पहिलो खेलमा अग्रता जोगाउन नसक्दा २०१८ को स्थिततिमा रहेको गण्डकीले २२२५ ले पुलिसलाई सुम्पिएपछि दबावमा परेको थियो। महिलातर्फको प्रतिस्पर्धामा त्रिभुवन आर्मी क्लबले सशस्त्र प्रहरीको एपीएफ क्लबलाई १८२५, २५१९, २५२० र २५१४ मा जित निकालेको हो। उत्कृष्ट खेल प्रदर्शन गरेको त्रिभुवत आर्मीले सशस्त्र प्रहरी बलमाथि पुनरागमन जित निकालेको हो। पहिलो सेत १८२५ मा सशस्त्रलाई सुम्पिएको आर्मीले लगातार दोस्रो, तेस्रो र चौथो सेटमा जित आत्मसात गर्याे। होम मेदानमा टाईगर ग्रुप अफ पोखराले आप्नो पहिलो खेल सुखद बनाउन सकेन। न्यु डायमण्ड स्पोर्टस क्लबले आयोजक टाइगर ग्रुपलाई सोझो ३० सेटमा जित निकालेको हो। न्यु डायमण्डले २५१९, २५१३, २५१६ मा जित निकाल्यो। खेलमा न्यु डायमण्डकी प्रतिमा माझी बेस्ट प्लेयर घोषीत भइन्। यसै गरी न्यु डायमण्डकै सलिना श्रेष्ठ बेष्ट डिफेण्डर भइन्। राउण्ड रोविन लिगको आधारमा सञ्चालन भएको प्रतियोगितामा महिला र पुरुष गरी १० टिमको सहभागिता छ। प्रतियोगितामा महिलातर्फ विभागिय टिमहरुमा नेपाल आर्मी क्लव, नेपाल पुलिस र शसस्त्र प्रहरीबल, न्यु डायमण्ड र आयोजक संस्था टाइगर ग्रुप अफ पोखरा नेपाल रहको छ। आयोजकको टिममा नेपाल महिला भलिबलकी क्याप्टेन अरुणा शाहीको नेतृत्वमा श्रीलंकका महिला भलिबलका क्याप्टेन सहित ३ जना खेलाडीहरूको सहभागिता रहेकोछ। त्यस्तै पुरुषतर्फ गण्डकी प्रदेश, विभागिय टिमहरू नेपाल आर्मी क्लव, नेपाल पुलिस क्लव र शसस्त्र प्रहरीबल, टिप टप हेल्प नेपाल स्पोर्टस क्लवको टिम रहेका छन्।"
नेपालमा एकैदिन २४ सय ४४ जनामा कोरोना संक्रमण पुष्टि,काठमाण्डौं : नेपालमा एकैदिन २ हजार ४ सय ४४ जनामा कोरोना संक्रमण पुष्टि भएको छ । पछिल्लो २४ घण्टामा १५ हजार ३३ जनाको नमुना परिक्षण गरिएकोमध्ये २ हजार ४ सय ४४ जनामा कोरोना संक्रमण पुष्टि भएको हो । स्वास्थ्य तथा जनसंख्या मन्त्रालयको अनुसार पछिल्लो २४ घण्टामा एक जनाको कोरोना संक्रमणबाट मृत्यु भएको छ । देशभर संक्रिय संक्रमितको संख्या ९ हजार ५ सय २२ रहेको छ । पछिल्लो केहि दिनयत दैनिक कोरोना संक्रमितको संख्या बढ्दो क्रममा रहेको छ।
एमाले दार्चुला अध्यक्षमा धामी,दार्चुला : नेकपा एमाले दार्चुलाको अध्यक्षमा प्रेमसिंह धामी निर्वाचित भएका छन्। सोमबार रातिदेखि भएको निर्वाचनबाट धामी ५ सय ८८ मत प्राप्त गर्दै जिल्ला अध्यक्षमा निर्वाचित भएका हुन्। उपाध्यक्षमा भने यसअघि नै चरनसिंह बुढाथोकी निर्विरोध भइसकेका छन्। सचिवमा शेरसिंह धामी विजयी भएका छन् भने उपसचिवमा चन्द्रादेवी कुँवर र खडक बडाल निर्वाचित भएका छन्। जिल्ला अध्यक्षका लागि जिल्लामा प्रेमसिंह धामी र ज्ञानेन्द्र घर्ती चुनावी मैदानमा थिए। धामीका प्रतिद्वन्द्वी घर्तीले ९२ मत मात्रै प्राप्त गरेका छन्।
भारतीय पक्षबाट नेपाली भूभागमा सडक निर्माणप्रति एमालेको आपत्ति,"काठमाडौं : नेकपा एमालेले भारतीय पक्षबाट नेपाली भूभागमा सडकसहितका संरचना निर्माणलाई तिव्रता दिएको भन्दै सार्थक पहल थाल्न सरकारलाई आग्रह गरेको छ। एमालेले भारतसंग अविलम्ब गम्भिर संवाद गर्न, सबैखाले बलमिच्याई रोक लगाउन र नेपाली भूभागमा नेपालको व्यवहारिक स्वामित्व स्थापनाका लागि सार्थक पहल गर्न सरकारसंग माग गरेको हो। विदेश विभाग प्रमुख राजन भट्टराइले जारी गरीएको प्रेस वक्तव्यमा भनिएको छ, कालापानी, लिपुलेक र लिम्पियाधुरा क्षेत्र नेपालका अभिन्न भूभागका रुपमा रहेका र गत वर्ष नै राजनीतिकप्रशासनिक नक्सा एवं संविधान संशोधनमार्फत् नेपालले यस विषयमा आफ्नो कानुनी एवं राजनीतिक अडान स्पष्ट पारिसकेको तथ्य सर्वविदितै छ। ती भूभागहरु फिर्ता गराउन र तिनमा नेपालको भोगचलन सुनिश्चित गर्न नेपाल सरकारले विगतमा कुटनीतिक पहल सुरु गरेको यथार्थ पनि स्पष्ट छ । नेपालभारत संयुक्त आयोगको बैठकमा सीमालगायत दई देशबीचमा थाती रहेका विषयलाई कुटनीतिक माध्यमबाट टुङग्याउने भनी गरिएको सहमति विपरीत भारतीय पक्षबाट उक्त नेपाली भूभागमा सडकसहितका संरचना निर्माणलाई तिव्रता दिइरहेकाप्रति नेकपा एमालेको गम्भीर ध्यानाकर्षण भएको छ। मंगलबार जारी गरीएको वक्तव्यमा भनिएको छ ।"
दार्चुलामा मंगलबार ५ जनामा कोरोना पुष्टि,दार्चुला : दार्चुलामा थप ५ जनामा कोरोना पुष्टि भएको छ। मंगलबार गरिएको एन्टीजेन परिक्षणमा जिल्लाका ५ जनामा संक्रमण पुष्टि भएको स्वास्थ्य कार्यालय दार्चुलाका सूचना अधिकारी खगेन्द्र कार्कीले बताए। महाकाली नगरपालिकाको पुलघाटमा गरिएको परिक्षणमा २ जना र जिल्ला अस्पताल दार्चुलामा गरिएको परिक्षणमा १ जनामा संक्रमण देखिएको छ। यस्तै मार्मा गाउँपालिकामा२ जनामा संक्रमण पुष्टि भएको छ। जिल्लामा अहिले ९ जना सक्रिय संक्रमित रहेकाछन्।
लामो अन्तरवार्ता लिएर पत्रकार निरौला र पर्यटनविद शेर्पाले राखे विश्व रेकर्ड,"सोलुखुम्बु : नेपाली रेडियो इतिहासमा विश्वकै लामो रेडियो अन्तरवार्ताको विधाबाट सोलुखुम्बुका पत्रकार भानुभक्त निरौला र पर्यटनविद् आङफिन्जो शेर्पाले विश्वकिर्तिमान बनाएका छन्। पत्रकार निरौला र पर्यटनविद् शेर्पाले २५ घण्टा २६ मिनेट लामो रेडियो अन्तरवार्ता लिएर यसअघि अष्ट्रेलियामा भएको रेकर्ड ब्रेक गर्दै नेपालको तर्फबाट विश्व रेकर्ड कायम गरेका हुन्। पर्यटन र जनवायू परिर्वतनका असर विषयमा विश्वकै लामो रेडियो अन्तरवार्ता गएको कात्तिक २२ गते सोमबार विहान ७:३५ बजे सुरु भई कात्तिक २३ गते मङ्गलबार बिहान ९ः०१ बजेसम्म लगातार २५ घण्टा २६ मिनेट सोलुखुम्बुमा सञ्चालित हिमाल एफएमको शाखा स्टुडियो काठमाण्डौमा आयोजना गरिएको थियो। निरौला र शेर्पाले पेस गरेको दाबीलाई गिनिज बुक अफ वल्र्ड रेकर्डस्ले सोमबार मान्यता दिएको छ। अधिकारिक मान्यता पाएपछि किर्तिमानी पत्रकार निरौलाले यो किर्तिमानले नेपाली रेडियो प्रसारणको इतिहासमा विशेष महत्व राख्ने भन्दै देशकै लागि एउटा किर्तिमान थप्न सकेकोमा गौरव महशुस भएको बताए। आफ्नो पेसाको क्षेत्रबाट देशको नाम राख्न पाउँदा खुशी लागेको उनको भनाइ छ। पर्यटन विद् आङ फिन्जो शेर्पाले आफ्नो कोशिसले सार्थकता पाएकोमा खुसी व्यक्त गरे। विश्वको सर्वोच्च शिखर सगरमाथा लगायत महत्वपूर्ण पर्यटकीय सम्पदा रहेको नेपालमा पर्यटन र जलवायू परिर्वतनको असर विषयमा विश्वकै लामो अन्तरवार्ताबाट मार्फत पर्यटन क्षेत्रलाई चलायमान गराउँदै जलवायू परिर्वतनको न्यूनीकरणमा विश्वको ध्यानआकर्षित गर्ने उद्देश्यले उक्त अन्तरवार्ताको आयोजना गरिएको उनको भनाइ छ। यसअघि विश्वको लामो रेडियो अन्तर्वार्ता सन् २०११ मा अष्ट्रेलियाका पत्रकार रिचर्ड ग्लोभरको नाममा खेल विज्ञ पिटर फिट्ज्मिन्स्सँग रेडियो ७०२ एबिसी सिड्नीमा खेल क्षेत्रको विषयमा २४ घण्टा समय सम्म लिइएको रेकर्ड थियो। सोलुखुम्बुका पत्रकार निरौलासँग पुर्वाञ्चल विश्वविद्यालयबाट पत्रकारितामा स्नातकोत्तर तह पूरा गरी रेडियो, टेलिभिजन तथा पत्रपत्रिकामा काम गरेको अनुभव छ भने पर्यटनविद् शेर्पाले पर्यटन र वातावरण संरक्षण विषयमा सामाजिक क्षेत्रमा लामो समयको कार्य अनुभव रहेको छ।"
स्याङ्जा एमाले अध्यक्षमा गैह्रे निर्वाचित,"स्याङ्जा : नेकपा एमाले स्याङ्जाको आठौं अधिवेशनबाट सूर्यप्रसाद गैह्रे(पारस) विजयी भएका छन्। मंगलबार सम्पन्न मतगणना अनुसार प्रतिस्पर्धी नारायणप्रसाद मरासीनीलाई १ सय ८३ मतले पछि पार्दै विजयी भएका हुन्। गेैह्रेले ४ सय ४० मत पाए भने मरासिनीले २ सय ५७ मत पाएका छन्। यसैगरी उपाध्यक्षमा कृष्ण खाँण निर्बिरोध विजयी भए। सचिवमा राजेन्द्र डुम्रेले ३ सय ९४ र उपसचिवद्धयमा विश्व पौडेलले ३ सय ९५ र तारा शर्माले ३ सय ७३ मतसहित निर्वाचित भएका छन्। सचिवका प्रत्यासी भूपराज अधिकारीले २ सय ८०, उपसचिवका प्रत्यासी सन्तोष केसी र जीवन पौडेलले क्रमशः ३ सय ४६ र १ सय ५८ मत पाएका छन्। पाँच पदाधिकारीसहित १ सय ५ पदका लागि १ सय ४३ जना उम्मेदवारहरु चुनावी प्रतिस्पर्धामा थिए। दुई समूहबीच भएको चुनावी प्रतिस्पर्धामा उपसचिव पदका उम्मेदवार विश्व पौडेल बाहेक अरु सबै गैह्रे पक्षधरका पदाधिकारी निर्वाचित भएका हुन्। अन्य पदको मतगणना जारी छ। जिल्लामा ७ सय ९ प्रतिनिधी भए पनि सोमबार भएको मतदानमा ६ सय ९८ मत खसेको थियो।"
काठमाडौं उपत्यकामा २५ जनाभन्दा बढी भेला हुन रोक,"काठमाडौं : काठमाडौं उपत्यकाका तीनवटा जिल्लाका सीडीओहरुको बैठकले उपत्यकामा सार्वजनिक स्थानमा २५ जनाभन्दा बढी भेला हुन रोक लगाएको छ। मंगलबार बसेको उपत्यकका प्रमुख जिल्ला अधिकारीहरुको बैठकले यस्तो निर्णय गरेको हो। काठमाडौंका सहायक प्रमुख जिल्ला अधिकारी उमाकान्त अधिकारीका अनुसार बैठकले सार्वजनिकस्थलमा २५ जना बढी मानिस भेला हुन रोक लगाउने निर्णय गरेको हो। उनले अन्नपूर्णसँग भने,' गृहमन्त्रालयको निर्देशनलाई कार्यान्वयन गर्छौं। सार्वजनिक स्थलमा भेला हुन पाइदैन। निर्णयको सूचना केहीबेरमा सार्वजनिक गर्छौं।' यसअघि सोमबार गृहमन्त्रालयले सार्वजनिक स्थलमा २५ जना बढी भेला हुन नपाइने भन्दै सम्बन्धित जिल्ला प्रशासनलाई परिपत्र पठाएको थियो। नेपालमा पछिल्लो समय कोरोना संक्रमण तीव्ररुपमा फैलिएको छ। सोमबार मात्र १४ सय बढीमा संक्रमण पुष्टि भएको थियो। कोरोनासँगै नयाँ भेरियन्ट ओमिक्रोनको संक्रमण पनि देखिएको छ। हालसम्म २७ जनामा ओमिक्रोन संक्रमण पुष्टि भइसकेको छ।"
३०० औं पृथ्वी जयन्ती : 'एकीकरणको मुहानले बिर्सिएको छैन् पृथ्वीको योगदान',"नुवाकोट : नुवाकोटबाटै नेपालको एकीकरण थालेका पृथ्वीनारायण शाहलाई मंगलबार नुवाकोटवासीले उनको योगदान झल्झली सम्झिए। नुवाकोटमा राष्ट्रिय एकता दिवसप्रति सबै समुदायको सक्रियता बढेको छर नेपाललाई राष्ट्रियताको सवालमा एकताको सन्देश सबैपक्ष मिलेर दिइरहको पनि उनीहरुले प्रतिवद्धता जनाएका छन्। देशको रक्षाका लागि कुनैपनि हालतमा राष्ट्रिय एकतालाई नबिर्सने सहभागीहरुले बताए। विगत १८०१ साल असोज १५ गते आफ्ना नेपाली फौजमार्फत नुवाकोट टांकुरोमा रहेको अशोकवाटिकामा पहिलो पटक विजयी पाइला चालेका पृथ्वीनारायण शाहको ३००औं पृथ्वी जयन्तीको सन्दर्भमा सदियौं पहिले नेपाललाई एकताबद्ध गरेका नेपाल एकीकरणका अगुवा पृथ्वीनारायण शाहको योगदान सदियौंसम्म पनि जीवन्त रहेको स्मरण गरिएको छ। उनीहरुले नुवाकोटमै जीवनका अन्तिम क्षण बिताएका शाहको योगदानलाई कुनै पनि बहानामा भुल्न नहुने विचार अगाडि सारे। पृथ्वीनारायण शाहको २९९औं पृथ्वी जयन्तीका अवसरमा सरकारले सार्वजनिक बिदा नदिएकोमा उनीहरुले गुनासो व्यक्त गरे। यद्यपि, विदुर नगरपालिकाले पृथ्वी जयन्तीका अवसरमा मंगलवार सार्वजनिक विदा दिएको छ। नुवाकोटमा मंगलबार ३००औं पृथ्वी जयन्ती नुवाकोटको साततले दरबार राष्ट्रिय संग्रहालय क्षेत्र, पृथ्वीस्मारक देवीघाट र विदुरलगायतका स्थानमा विभिन्न कार्यक्रमगरी मनाइएको छ। नुवाकोटबाटै एकीकरणको पाइला चालेका र नुवाकोटको देवीघाटमा आफ्नो जीवनको अन्तिम क्षण विताएका पृथ्वीनारायण शाहको एकीकरणको योगदानलाई कुनैपनि परिवर्तनको बहानामा भुल्न नहुने सहभागीहरुले बताएका छन्। स्थानीयस्तरबाट पृथ्वीनारायण शाहले गत १८०१ साल असोज १५ गते नेपाल एकीकरणको विजयी सुरुवात गरेका नुवाकोटको साततले दरवार राष्ट्रिय संग्रहालय र पृथ्वीनारायणले देह त्याग गरेको देवीघाटस्थित उनको पूर्ण कदको शालिक स्थापित देवीघाटमा राष्ट्रिय एकता दिवस मनाइएको हो। सहभागीहरुले नेपाल एकिकरणका नायक पृथ्वीनारायणको योगदानलाई बिर्सिएर सरकारले राष्ट्रिय बिदा नदिनु गल्ती भएको बताए। पृथ्वीनारायण शाहको योगदानलाई १५ वर्षदेखि परिवर्तनको आडमा सरकारीस्तरबाट बिर्सिएको कार्यक्रममा नागरिकहरुले पृथ्वी जयन्ती मनाउंदै उनको योगदान भुलेको गुनासो गरेका छन्। तीनवटै स्थानमा भएको कार्यक्रममा नेपालको इतिहासका नेता तथा शाहवंशीय अगुवा पृथ्वीनारायण शाहको योगदानलाई स्मरण गर्दै नुवाकोटवासीले उनको पूर्णकदको शालिक रहेको देवीघाट, उनले नुवाकोट विजयपछि १८१६ सालमा आफ्ना सेनाहरुद्वारा निर्माण गरेका साततले दरबार राष्ट्रिय संग्रहालय र विदुरस्थित लोकतान्त्रिक चोकमा एकैपटक उनलाई सर्वसाधारणले गहिरो रुपमा सम्झेर योगदानको चर्चा गरेका छन्। देवीघाट पृथ्वीनारायणले देहत्याग गरेको र नुवाकोटको टाकुरो एकीकरणमा उनले १८०१ साल असोज १५ गते पहिलो विजय प्राप्त गरेको स्थान हो। तत्कालीन समयमा बाइसे र चौबीसे राज्य रहेको नेपाललाई एकीकरणगरी शाहवंशीय इतिहासमा छुट्टै र महत्वपूर्ण योगदान पुयाएका पृथ्वीनारायण शाहको योगदानलाई गणतन्त्र र परिवर्तनका नाममा भुल्न नहुने जनप्रतिनिधि, स्थानीयवासी, शिक्षा, संस्कृतिविद तथा सहभागीहरुको भनाई छ। २२ वर्षकै उमेरमा १८०१ सालमा नुवाकोटवाट आक्रमण गरेर नेपालकोएकीकरण सुरुवात गरेका शाहले वेलकोट, मालाकोट, कान्तिपुर, किर्तिपुरलगायत आक्रमणसंगै विजयी गरेर नेपाललाई एउटै बनाएका थिए। उनले नेपाल एकिकरण गर्नु अगाडि नवक्वाठको नामले चर्चित पछि अपभ्रंशहुंदै यस जिल्लाको नाम नुवाकोट रहन गएको हो। आफ्नो जीवनको अधिकांश समय एकता युद्ध र नेपाल एकीकरणमै बिताएका पृथ्वीनारायण शाहको जन्म १७७९ सालमा गोरखा र निधन १८३१ सालमा नुवाकोटको प्रसिद्ध तीर्थस्थल देवीघाटमा भएको हो। उनले अन्तिम स्वास फेरेको देवीघाटस्थित ठूलो ढुंगामा पूर्ण कदको शालिक पूर्ननिर्माण गरिएको छ । सोहि शालिक परिसरमा पृथ्वी स्मारक संरक्षण समितिको आयोजनामा नेपाल एकीकरणका नायक पृथ्वीनारायण शाहको स्मरण गरिएको हो । सो शालिक १६ वर्ष अगाडि तत्कालीन नेकपा माओवादीले बम विष्फोट गराएर ध्वस्त पारेकोमा १२ वर्ष अगाडि पूर्ननिर्माणगरी शालिक पूर्नस्थापना गरिएको हो। उनले १८१६ सालमा निर्माण गरेको साततले दरबार राष्ट्रिय संग्रहालय र देहत्याग गरेको देवीघाटको त्रिशूली नदीको किनारामा रहेको ढुंगामाथि निर्मित पूर्णकदको सालिक र विदुरमा २९९औं पृथ्वी जयन्ती कार्यक्रम गरिएको हो। नुवाकोटका तीनवटा स्थानमा विविध कार्यक्रमगरी राष्ट्रिय एकता दिवस तथा ३०० औं पृथ्वी जयन्ती मनाइएको हो। सबै कार्यक्रममा सहभागीहरुले पृथ्वी जयन्तीका अवसरमा बिदा नदिएर सरकारले उनको योगदान बिर्सिएको गुनासो गरे । उनले एकीकरण नगरेको भए नेपाल अहिलेको अवस्थामा नहुने सहभागीहरुले बताए। देवीघाट पृथ्वी स्मारकमा विदुर नपाका मेयर सन्जु पण्डित, साततले दरबार संग्रहालय क्षेत्रमा जिल्ला समन्वय समिति नुवाकोटका प्रमुुख सन्तमान तामाङ र विदुर लोकतान्त्रिक चोकमा राप्रपाका केन्द्रीय सदस्य झनकवहादुर प्याकुरेल प्रमुख अतिथी रहेका थिए। उनीहरुले पृथ्वीनारायण शाहकै योगदानवाट नेपाल रहन गएको दाबी गर्दै देशमा जतिसुकै परिवर्तन भएपनि पृथ्वीनारायण शाहको योगदान कोहिसंग पनि तुलना नहुने चर्चा गरे। देवीघाटमा पृथ्वी स्मारक संरक्षण समितिद्वारा आयोजित कार्यक्रममा प्रमुख अतिथी विदुर नगरपालिकाका मेयर सन्जु पण्डितले पृथ्वीनारायण शाहको पूर्णकदको शालिक तथा उनले देहत्याग गरेको ठूलो ढुंगामा माल्र्यापण गरे। उनले राष्ट्रिय एकता दिवसमा विदुर नपाले बिदा दिन सुरु गरेको र संघीय सरकारले बिदा दिनुपर्ने भनाई अगाडि सारे। पृथ्वी जयन्तीका अवसरमा सरकारले बिदा कटौती गरेपनि विदुर नपाले बिदा दिएको उल्लेख गर्दै उनले पृथ्वीनारायणको योगदानलाई कसैले पनि टाढा राख्न नहुने बताए। नेपाल एकीकरणको क्रममा मुख्य राज्य मानिएको नुवाकोटमा रहेको पृथ्वीनारायण शाहले निर्माण गरेको साततले दरबार क्षेत्र, पृथ्वीनारायण शाहको स्मारक क्षेत्र देवीघाट र लोकतान्त्रिक चोकमा विभिन्न झांकी, नाचगान, प्रवचनलगायतका कार्यक्रमगरी पृथ्वीनारायणको सम्झना गरिएको हो। नुवाकोट कुनै बेला २५ वर्षसम्म राजधानीका रुपमा रहेकोमा यसलाई राष्ट्रिय रुपमा बढोत्तरी गर्नुपर्ने पृथ्वी स्मारक संरक्षण समितिका अध्यक्ष गोविन्दलाल चित्रकारले बताए। उनले कार्यक्रममा सहभागीहरुलाई नेपालको एकीकरणमा पृथ्वीनारायण शाहको नेतृत्वमा विभिन्न जातजातिले पुर्याएको योगदान, नेपालको परराष्ट्र नीतिमा दिव्योपदेशले निर्देश गरेका संकेतहरुका बारेमा पनि जानकारी गराइएको बताए। नुवाकोटमाथि पहिलो विजय प्राप्त गरेपछि पृथ्वीनारायण शाहले नुवाकोटमा बसेर काठमाण्डौं उपत्यकामा विजय अभियान सन्चालन गरेका थिए। पृथ्वीनारायण शाहले तेश्रो प्रयासमा गत १८०१ साल असोज १५ गते नुवाकोट टाकुरोमाथि रहेको राज्यमाथि आक्रमणगरी आफ्ना फैजमार्फत विजय प्राप्त गरेका थिए। नुवाकोटपछि शाहले वेलकोट, किर्तिपुर तथा काठमाडौका राज्यहरुमाथि विजय हात पारेका थिए।"
प्रधानन्यायाधीशविरुद्ध महाभियोग लगाउन बारको आह्वान,"काठमाडौं : नेपाल बार एसोसिएसनले प्रधानन्यायाधीश चोलेन्द्रशमशेर जबराविरुद्ध महाभियोग लगाउन राजनीतिक दलहरूलाई आह्वान गरेको छ। बारले प्रधानन्यायाधीश जबराले संवैधानिक दायित्व पूरा गर्न नसकेको भन्दै प्रधानन्यायाधीशविरुद्ध महाभियोगको पर्याप्त आधार रहेकाले राजनीतिक दलहरूलाई महाअभियोग लगाउन आह्वान गरेको हो। बारले मंगलबार जारी गरेको विज्ञप्तीमा भनिएको छ प्रधानन्यायाधीशले हालसम्म गरेका र सार्वजनिक भएका विकृति, विसंगतीजन्य कार्यहरू र निजले दुई महिनाभन्दा बढी अवधिसम्मको सवैधानिक दायित्व निर्वाह गर्न असक्षम रहेको आधार र कारण नै महाअभियोगको लागि पर्याप्त भएकोले त्यसतर्फ संसद्मा उपस्थित राजनीतिक दललाई जिम्मेवार बनाउने कार्यमा यहाँहरूको सक्रिय साथ र सहयोगका लागि आह्वान गर्दछौं। नैतिकताको आधारमा राजीनामा दिई प्रधानन्यायाधीशको पदको गरिमा कायम राख्न पर्नेमा प्रधानन्यायाधीश चोलेन्द्रशमशेर जबराले त्यसो गर्न सक्नुभएन । पदीय जिम्मेवारी पूरा गर्न असक्षम भईसक्दा पनि केवल औपचारिक हाजिरी जनाएर प्रधानन्यायाधीश राणाले थप क्षति पुर्याउन थालेको अवस्थामा संवैधानिक कर्तव्य निर्वाह गर्न हामीले संसदमा उपस्थित सबै राजनीतिक दलको नेतृत्व गर्ने शीर्ष नेताहरुलाई समेत ज्ञापनपत्र दिएको पनि करिब दुई महिना व्यतित भईसकेको छ । राजनीतिक दल तथा सांसदहरुले यस्तो संवेदनशिल विषयलाई हालसम्म पनि वेवास्ता गरिरहेकोले न्यायिक अराजकतालाई केही दिनसम्म पनि लम्बिन दिनु नेपालको न्यायपालिका, कार्यपालिका तथा संसदकोसमेत कसैको हितमा हुने देखेका छैनौं। विज्ञप्तीमा भनिएको छ। अन्तर्राष्ट्यिस्तरमासमेत नेपालको इज्जत र प्रतिष्ठा निरन्तर खस्किरहेको छ। हामीले बारको आन्दोलनलाई थप शसक्त बनाउनुपर्ने आवश्यकता रहेकोले यस पुनीत कार्यमा तपाईहरुको सहयोगको अपेक्षा गरेका छौं। नेपालको संचार जगतलाई विगतमा आईपरेका कानुनी चूनौतीहमा हाम्रो संगठनको अगुवाईमा प्रेस स्वतन्त्रताका लागि सक्रियतापर्वक सहयोग गरेको स्मरण गर्न चाहन्छौं। विज्ञप्तीमा भनिएको छ।"
त्रिभुवन विमानस्थलले भन्यो बिदाइ तथा स्वागतका नाममा भीडभाड नगरौं,"काठमाडौं : त्रिभुवन अन्तर्राष्ट्रिय विमानस्थल नागरिक उड्डयन कार्यालयले विमानस्थलमा बिदाइ तथा स्वागतका नाममा अनावश्यक भीडभाड नगर्न आग्रह गरेको छ । कार्यालयले सार्वजनिक अनुरोध प्रकाशित गर्दै कोरोनो संक्रमणसँगै नयाँ भेरियन्ट ओमिक्रोन संक्रमण बढ्दै गएकाले विमानस्थल परिसरमा अनावश्यक भीडभाड नगर्न अनुरोध गरेको हो। यस्तै, विमानस्थलले कोभिड १९ का विभिन्न भेरियन्ट उत्परिवर्तन भइरहेको र हालै नयाँ भेरियन्ट ओमिक्रोनसहित छिमेकी मुलुकहरुमा कोभिड १९ तीव्ररुपमा फैलिरहेको भन्दै संक्रमणबाट आफू बच्न तथा अरुलाई बचाउन अनिवार्य स्वास्थ्य मापदण्ड पालन गर्न आग्रह गरेको छ। विमानस्थलले हवाई यात्रा गर्दा अपनाउनुपर्ने स्वास्थ्यसम्बन्धी सम्पूर्ण मापदण्डहरुको परिपालना गरि गराइ मात्र दैनिक हवाई सेवा सुचारु गराउन सम्वद्ध सबै सरोकारवालाहरुसँग अनुरोध गरेको छ। विमानस्थल कार्यालयबाट अति नै जरुरी अवस्थाबाहेक 'भिजिटर पास' उपलब्ध नगराउने समेत स्पष्ट पारेको छ। पछिल्लो समय नेपालमा कोरोना भाइरस (कोभिड१९) संक्रमण तीव्ररुपमा फैलिरहेको छ। सोमबार एकैदिन १४ सय बढीमा कोरोना संक्रमण पुष्टि भएको थियो। कोरोनासँगै ओमिक्रोन भेरियन्ट संक्रमण पनि देखिएको छ। ओमिक्रोनबाट संक्रमित हुनेको संख्या २७ पुगेको छ। छिमेकी मुलुक भारतमा पनि कोरोनासँगै ओमिक्रोन तीव्ररुमा फैलिरहेको छ।"
सोलुखुम्बुबाट १८ लाख बढीको खुर्सानी निर्यात,"सोलुखुम्बु : हिमाली जिल्ला सोलुखुम्बुबाट एकवर्षमा १८ लाख रुपैयाँको अकबरे खुर्सानी निर्यात भएको छ। यस वर्षको बैशाखदेखि मंसिरसम्ममा जिल्लाबाट १८ लाख रुपैयाँ बराबरको १२ मेट्रिकटन खुर्सानी निर्यात भएको कृषि ज्ञाान केन्द्र सोलुखुम्बुको तथ्यांक छ। यहाँको अकबरे खुर्सानीको माग पूर्वको धरान, मोरङ, काठमाडौँलगायतका स्थानहरुमा उच्च माग रहेको ज्ञान केन्द्रका सूचना अधिकारी कुल बहादुर राई बताए। माग बढेसँगै यसबाट राम्रो आम्दानी हुने देखिएपछि पछिल्लो समय धेरै कृषकहरु व्यवसायीक खेतीतर्फ अग्रसर भएका छन् । जसका कारण यस वर्ष जिल्लामा अकवरे खुर्सानीको उत्पादनमा ८ प्रतिशतले वृद्धि भएको सूचना अधिकारी राईले बताए। गत वर्ष १४० मेट्रिकटन उत्पादन भएकोमा यस वर्ष बढेर १५२ मेट्रिकटन उत्पादन भएको कृषि ज्ञान केन्द्रले जनाएको छ। अघिल्लो वर्ष २० हेक्टर क्षेत्रफलमा हुँदै आएको खुसार्नी खेती गत वर्ष २१ं३ हेक्टर पुगेसँगै उत्पादनमा वृद्धि भएको छ। जिल्लाको नेचासल्यान, महाकुलुङ र सोताङ गाउँपालिका क्षेत्रमा व्यवसायीकरुपमा खुर्सानी खेती गरिदैँ आएको छ।"
"लिङदेनको आक्रोश, नेपाल नभएको भए शेरबहादुर कहाँको प्रधानमन्त्री हुनुहुन्थ्यो ?","काठमाडौं : राप्रपाका अध्यक्ष राजेन्द्र लिङदेनले पृथ्वीनारायण शाहले नेपाल एकीकरण नगरेको भए नेपाल पनि नरहने उल्लेख गरेका छन्। पृथ्वी जयन्ती तथा राष्ट्रिय एकता दिवसको अवसरमा काठमाडौंमा आयोजित कार्यक्रमलाई सम्बोधन गर्दै उनले नेपाल नरहेपछि शेरबहादुर देउवा प्रधानमन्त्री र विद्यादेवी भण्डारी राष्ट्रपति बन्न नपाउने उल्लेख गरेका छन्। पृथ्वी नारायणको जन्मदिनमा आज विदा नदिएकोमा सरकारप्रति आक्रोश व्यक्त गर्दै लिङदेनले सडकबाटै दबाब दिएर राष्ट्रिय पर्वको रुपमा मनाउन बाध्य बनाउने दाबी गरेका छन्। सरकारका उपेक्षा, घृणा र अकमर्यताका बावजुत पनि हामी सबैभन्दा माथि देश छ। देशभन्दामाथि अर्को केहि छैन। उनले भने, आज त्यो दिन हो। जसले हामीलाई नेपाल देश दियो, नेपाली नाम र पहिचान दियो। त्यो राष्ट्रनिर्माता, एकीकरणकर्ता, एकीकरण अभियानको नेताको सम्झनामा सबै जुटेका छौं। लिङदेनले पृथ्वीनारायणको जन्मजयन्ती राष्ट्रिय पर्व मनाउन लाज मान्नेहरुबाटै देश आज सञ्चालित भएको भन्दै आक्रोश व्यक्त गरे। उनले प्रश्न गरे, देश कुन दिशामा गइरहेको छ, देश कसको हातमा, कसको नेतृत्वमा परिरहेको छ ? उनले पृथ्वी जयन्तीलाई राष्ट्रिय एकता दिवस र राष्ट्रिय पर्व बनाउन आजैबाट जनसंघर्ष, जनआन्दोलन, जनदबाबका काम आजबाटै लाग्ने उद्घोष गरे। कार्यक्रममा हिन्दू राष्ट्र कायम गर, राप्रपा जिन्दावाद, श्री ५ बडामहाराज पृथ्वी नारायण शाह अमर रहुन् जस्ता नारा लगाएका थिए। दिवसको अवसरमा राष्ट्रपतिदेखि पूर्वराजासम्मले पृथ्वीनारायण शाहको शालिकमा माल्यार्पण गरेका थिए। मंगलबार सिंहदरबार मूलगेटअगाडि पुगेर राष्ट्रपति विद्यादेवी भण्डारी, संस्कृति, पर्यटन तथा नागरिक उडड्यनमन्त्री प्रेमबहादुर आले, पूर्व राजा ज्ञानेन्द्र शाह, राप्रपाका अध्यक्ष लिङ्देन, नेता कमल थापा लगायत राजनीतिक दलका नेता, विभिन्न संघसंस्थाका प्रतिनिधि र सर्वसाधरणले पृथ्वीनारायणको शालिकमा माल्यार्पण गरेका थिए। पृथ्वी जयन्तीका अवसरमा सार्वजनिक बिदा दिन तथा राष्ट्रिय एकता दिवसका रुपमा मनाउन माग हुँदै आए पनि सरकारले बेवास्ता गरेको छ।"
कालीगण्डकीका ६८ वर्षीय थापा ३ सातादेखि बेखबर,"स्याङ्जा : कालीगण्डकी गाउँपालिकाका५का ६८ वर्षीय मोहनसिंह थापा गत ३ सातादेखि बेखबर छन्। मंसिर २८ गतेदेखि बृद्ध बुवाको अवस्था अज्ञात भएपछि उनका छोरा थमबहादुर थापाले खोजीकार्यका लागि प्रहरी कार्यालय र सञ्चारमाध्यममासमेत सूचित गराए। तर पनि अझैं उनका बुवाको अवस्था अज्ञात नै रहेको छ। बुढ्यौली शरिर, कान कम सुन्ने, बोल्दा रोकिएर बोल्ने, उच्च रक्तचापको औषधी खाने, एकसुरे स्वाभाव रहेकाले आफूहरुलाई झनै चिन्तित बनाएको छोरा थमबहादुरको भनाई छ। उनले भने, छरछिमेक, आफन्त र जताततै खोजी गर्दा पनि केही थाहा पाउन नसकेपछि इलाका प्रहर्री कार्यालयलाई हुलियासहित निवेदन दिएको छु। एकसुरे स्वभाव रहेकोले गाडी चढेर अन्यत्र कतै गएको हुनसक्ने आशंका पनि उनको छ। क्रिम रंगको जकेट र कलेजी रंगको कम्बल घरमा नरहेकोले उनका साथमा हुन सक्ने पारिवारिक अनुमान छ। गहुँगोरो वर्ण, उचाई ५ फिट र तौल अन्दाजी ४० किलोका मोहनसिंह थापा केही वर्ष अघिसम्म विद्यालयका कर्मचारी भएर काम गरेको पारिवारिक स्रोतले जनाएको छ। खोजिकार्य जारी रहेको र हालसम्म कतैबाट पनि केही सूचना जानकारीमा नआएकोे प्रहरीले जनाएको उनका छोरा थापाको भनाई छ।"
दिल्लीमा सबै निजी कार्यालयहरु बन्द गर्न आदेश,नयाँ दिल्ली : दिल्लीमा कोरोना संक्रमण तीव्ररुपमा फैलिएपछि सबै निजी कार्यालयहरु बन्द गर्न आदेश जारी भएको छ। दिल्लीको विपद् व्यवस्थापन प्राधिकरण () ले सो आदेश दिएको हो। हाल निजी कार्यालयहरू ५० प्रतिशत क्षमतामा चलिरहेका छन् । ५० प्रतिशत कर्मचारी घरबाटै काम गरिरहेका थिए। कार्यालयहरूमा ५० प्रतिशत मात्र कर्मचारीको उपस्थिति रहेको छ। आदेशअनुसार दिल्लीमा सबै रेष्टुरेन्ट तथा बार बन्द गरिएको छ। अब रेस्टुरेन्टबाट खानेकुरा होम डेलिभरी र टेकअवेको सुविधामार्फत हुनेछ। अहिलेसम्म रेस्टुरेन्ट र बारहरू पनि ५० प्रतिशत क्षमतामा खुलाइएका थिए। दिल्लीमा कोभिड संक्रमणको रोकथामका लागि पहिले नै धेरै कडाई गरिदै आएको थियो। त्यसमा रात्रिकालीन कर्फ्यूपछि सप्ताहन्तमा कर्फ्यू पनि लगाइएको थियो । तर पनि कोरोना संक्रमण दर सुनामीजस्तै फैलिदै गएको छ। पछिल्लो २४ घन्टामा भारतमा १ लाख ६८ हजार बढीमा कोरोना संक्रमण देखिएको छ। कोरोनाबाटै २७७ जनाले ज्यान गुमाएका छन्।
उच्चघनत्वको स्याउ खेती पछ्याउँदै मुस्ताङी,"जोमसोम : कृषि पर्यटनले मुस्ताङवासीको आर्थिक आम्दानीमा सबलीकरण भएको छ। यसैको माध्यमले मुस्ताङीको जिविकोपार्जन सहज बनाईदिएको छ। उपल्लो मुस्ताङमा एकबाली र तल्लो मुस्ताङमा दुईबाली खेती हुन्छ। मुस्ताङीको प्रमुख आम्दानीको श्रोत हो, स्याउ खेती। विसं २०४०को दशकमा मुस्ताङमा स्याउ खेती भित्रिएपछि यहाँका किसानको जीवनस्तर फेरिन थालेको हो। यहाँका अधिकांश किसानले स्याउ खेती गर्दैआईरहेका छन् भने स्याउ खेती भित्र विभिन्न अन्नबालीसमेत लगाएर दोहरो फाईदा कमाउने गर्छन्। पछिल्लो समय मुस्ताङीले परम्परागत रैथाने स्याउ खेती थाँती राखी उच्चघनत्वको आधुनिक स्याउ खेती प्रविधिलाई पछ्याउन थालेका हुन्। परम्परागत रैथाने स्याउ खेतीले कम उत्पादन दिने र रुखहरु समेतको फल दिने अवधि सकिन थालेपछि यहाँका किसानले आधुनिक उच्चघनत्वको स्याउ खेती सुरु गरेका हुन्। उच्चघनत्वमा स्याउ खेती प्रविधि अन्तर्गत बिरुवाले छिटोछरितो आम्दानी दिने भएका किसानको आर्कषण बढ्न थालेको हो। मुस्ताङका ५ वटै स्थानीय तहमा उच्चघनत्वमा स्याउ खेती बिस्तार गरिएको छ। प्रति ईकाई क्षेत्रफलमा धेरै भन्दा धेरे बोट बिरुवा लगाएर बढी उत्पादन लिन सकिने भएकाले आधुनिक प्रकारको उच्चघनत्वमा स्याउ खेती मुस्ताङीले अपनाएको पाईन्छ। सीमित जमिनमा धेरै बिरुवा लगाएर बढी उत्पादन लिन सकिने भएकाले यसप्रकारको खेतीलाई उच्चघनत्वमा स्याउ खेती भनिएको हो। संघप्रदेश सरकारको विशेष अनुदान सहुलियतमा ईटालीदेखि भारतको कलकत्ता हुँदै मुस्ताङमा ५० हजार बढी उच्च घनत्वमा आधारीत स्याउका कलमी बिरुवा आयात गरिएको थियो। यो बिरुवा एउटैको एक हजार बढी पर्नेगर्छ। सन् १९६० को दशकमा यसप्रकारको खेती युरोपमा सुरु भएको थियो। नेपालमा यसको अनुसन्धान कृषि अनुसन्धान केन्द्र राजिक्टिमा भयो। नेपालमा भारतको हिमाञ्चल प्रदेशमा यी बिरुवा ल्याईएर परीक्षण गरिएको थियो। ईटालीयन जातको यी बिरुवा मुस्ताङमा सन् २०१९ मा भित्रिएको थियो। मनाङमा एग्रो मनाङले सन् २०१५ मा उच्चघनत्वमा स्याउ खेती प्रविधिको परीक्षण सुरु गरेको थियो। एग्रो मनाङको परीक्षण सफल भएपछि मुस्ताङका किसानले यसप्रकारको स्याउ खेती प्रविधि पछ्याएका थिए। परम्परागत तरिकाले भन्दा उच्चघनत्वको प्रविधिले छिटो, छरितो र गुणस्तरीय उत्पादन दिन भएकाले मुस्ताङमा यसको माग बढेको कृषि ज्ञानकेन्द्र मुस्ताङका प्रमुख प्रकाश बस्ताकोटीले जानकारी दिए। उनका अनुसार उच्चघनत्वको स्याउ बिरुवामा कम हाँगा हुने भएकाले सूर्यको प्रकाश जताततै सर्कुलर हुने र यसले फलको रंग राम्रो हुने गर्छ। रैथानी बिरुवाले फल दिन ६७ वर्ष कुर्नुपर्नेमा उच्चघनत्वको बिरुवाले लगाएको दोश्रो वर्षमै फल दिन्छ। मुस्ताङमा गाला, फुजी, स्टार स्पट गोल्ड, हनी किस्प रेड ग्रेभिष्टिन जातका उच्चघनत्वको स्याउका कलमी बिरुवा लगाएको छ। उच्चघनत्वमा स्याउ खेती प्रविधि गर्दा बगैचा ब्यवस्थापनमासमेत सजिलो हुन्छ। १२ सेमीको फरकमा लाईनै मिलाएर लगाईएकाले यसलाई उपकरणको सहायताले गोडमेल गर्न, थोपा सिचाई गर्न र विषादी प्रयोग गर्नसमेत सजिलो हुने गर्छ। कृषि ज्ञान केन्द्रका अनुसार यसको एउटै बिरुवाले औसत २० केजीदेखि ३० केजीसम्म फल दिन्छ। यसले २५ वर्षसम्म वर्षेनि नियमित फल दिने भएकाले यस प्रविधितर्फ किसानको मोह बढेको हो। एक हेक्टर जमिनमा करिब ४० टन स्याउ यसले फलाउछ भने एक हेक्टरमा ३ हजार बेर्ना लगाउन सकिन्छ। रैथाने परम्परागत स्याउ खेती भन्दा होचो कद र कम हागाबिंगा भएकाले उच्चघनत्वको स्याउ खेती ब्यवस्थापन निकै सहज छ। ५ वर्षअिघ मुस्ताङमा एक हजार हेक्टरमा स्याउ खेती गरिएकोमा अहिले उच्चघनत्वको स्याउ खेती बिस्तार भएसँगै १४ सय ४० हेक्टरमा स्याउ खेती बिस्तार भईसकेको छ। पछिल्लो समय मुस्ताङका किसानले ब्यक्तिगत तथा सामुदायिक स्याउ खेती गरेका छन्। खेर गएका बाँझो जग्गामा सिँचाईको पहुच बिस्तारगरी स्याउ खेती गरिएको हो। कृषि ज्ञान केन्द्र मुस्ताङका अनुसार पछिल्लो समय मुस्ताङको थासाङमा १ सय ६२, घरपझोङमा ५ सय ७२, वारागुङ मुक्तिक्षेत्रमा ५ सय ९४ र लोघेकर दामोदरकुण्ड गाउँपलिकामा ८६ र लोमान्थाङमा २१ हेक्टर जमिनमा स्याउ खेती गरिएको छ । जसमध्ये ५ वटै तह गरी चालुवर्ष ५ सय २० हेक्टर जमिनमा लगाईएको स्याउ बोटले उत्पादन दिएको हो। कृषि ज्ञान केन्द्रका अनुसार चालुवर्ष मुस्ताङमा ५५ सय ४० मेट्रिकटन स्याउ उत्पादन भएको छ।"
५२ जिल्लामा एमालेको नयाँ नेतृत्व चयन : कोको भए जिल्ला अध्यक्ष ?,"काठमाडौं : एमालेका जिल्ला अधिवेशनले सर्वसम्मत नेतृत्व चयनको प्रयास गरेको छ भने केहीमा चुनाव भएको छ। अधिकांशमा सर्वसम्मत नेतृत्व चयन भएको एमालेले जनाएको छ। एमाले केन्द्रीय प्रचार प्रसार विभागका उपप्रमुख विष्णु रिजालका अनुसार यो समाचार तयार पर्दासम्म ५२ जिल्ला र २ विशेष जिल्लाको पार्टी नेतृत्व चयन भएको छ। कोको भए जिल्ला अध्यक्ष ? १ झापा दीपक कार्की २ पाल्पा धनेन्द्रराज घिमिरे ३ दाङ हुकुमबहादुर बस्नेत ४ डोल्पा शेरबहादुर बुढा ५ सल्यान गोविन्द पुन ६ बर्दिया लालबहादुर श्रेष्ठ ७ बॉके किस्मतकुमार कक्षपति ८ धादिङ भूमि त्रिपाठी ९ अर्घाखाची पीताम्बर भुसाल १० मोरङ ऋषिकेश पोखरेल ११ काभ्रे अशोक ब्याञ्जु १२ भक्तपुर बचन देउजा १३ गुल्मी बालसिंह काउछा १४ खोटाङ रामप्रसाद दंगाल १५ सप्तरी ताराकान्त चौधरी १६ तनहुँ श्रीप्रसाद श्रेष्ठ १७ धनकुटा इन्द्रमणि पराजुली १८ रसुवा कर्णेल लामा १९ नवलपरासी (पश्चिम) दीपेन्द्र अधिकारी २० कपिलवस्तु डम्बर शर्मा २१ नुवाकोट बद्रीप्रसाद मैनाली २२ तेह्रथुम तेजमान कन्दङ्वा २३ रुपन्देही तेजेन्द्र केसी २४ लमजुङ कृष्णप्रसाद अधिकारी २५ पॉचथर राजकुमार भण्डारी २६ रामेछाप आनन्द श्रेष्ठ २७ गोरखा प्रेमबहादुर गुरुङ २८ मकवानपुर एकलाल श्रेष्ठ २९ डडेल्धुरा प्रकाश सावँद ३० भोजपुर शरण राई ३१ बैतडी सुरेन्द्र पाल ३२ म्याग्दी देवेन्द्र केसी ३३ जुम्ला शान्तिलाल महत ३४ ललितपुर पुरुषोत्तम आचार्य ३५ सिन्धुली कुमारबहादुर कार्की ३६ बाग्लुङ हिरा केसी ३७ सोलुखुम्बु डुफकुमार बॉस्तोला ३८ प्युठान विजयविराज विष्ट ३९ पर्वत राजुप्रसाद पौडेल ४० डोटी चक्र मल्ल ४१ रुकुम पश्चिम नन्दराम देवकोटा ४२ उदयपुर परमेश्वर घिमिरे ४३ दोलखा नरबहादुर श्रेष्ठ ४४ नवलपरासी (पूर्व) मुक्तिराम पाण्डे ४५ ओखलढुंगा शंकर कटवाल ४६ सिराहा चन्द्रेश्वर मण्डल ४७ कैलाली रतन थापा ४८ ताप्लेजुङ भुपेन्द्र थेबे ४९ बाजुरा कालीबहादुर शाही ५० स्याङ्जा सूर्य गैरे ५१ काठमाडौं दीपक निरौला ५२ इलाम महेश बस्नेत विशेष जिल्ला कमिटी १ मजदुर विशेष जितेन्द्र श्रेष्ठ २ पेशागत विशेष उमेश ढकाल कोको भए एमालेका जिल्ला अध्यक्ष ? एमाले सोलुखुम्बुको अध्यक्षमा बास्तोला र सचिवमा राई एमाले सिन्धुलीको अध्यक्षमा कुमार कार्की विजयी अन्ततः मतदान प्रक्रियाबाट चुनिदै स्याङ्जा एमाले नेतृत्व एमाले दैलेखको अध्यक्षमा शर्मा र शाहीबीच प्रतिस्पर्धा हुने एमाले प्यूठान अध्यक्षमा विष्ट एमाले पर्वतमा सर्वसम्मत नेतृत्व चयन, अध्यक्षमा पौडेल श्रेष्ठको नेतृत्वमा एमाले रामेछाप : को निर्वाचित, को सर्वसम्मत ? (नामावलीसहित) एमालेको प्रदेश अधिवेशन सर्यो, माघ २८ र २९ गते हुने"
माधव नेपाललाई कोरोना संक्रमण पुष्टि,काठमाडौं : नेकपा एकीकृत समाजवादीका अध्यक्ष माधवकुमार नेपाललाई कोरोना भाइरस (कोभिड१९) संक्रमण पुष्टि भएको छ । स्वास्थ्यमा असहजता देखिएपछि नेपालको स्वाब परीक्षण गर्दा कोरोना संक्रमण पुष्टि भएको सचिवालयले जनाएको छ। उनको स्वास्थ्य अवस्था सामान्य रहेको छ। उनी यसअघि कोरोना संक्रमण पुष्टि भएका माओवादी केन्द्रका अध्यक्ष पुष्पकमल दाहाल 'प्रचण्ड' को कन्ट्याकट्रेसिङमा परेका थिए।
सर्लाहीका सीडीओ र एसपीलाई कोरोना संक्रमण,"मलंगवा : सर्लाही जिल्लाका प्रमुख जिल्ला अधिकारी थानेश्वर गौतम र प्रहरी उपरीक्षक कृष्ण प्रसाईं दुबैजनामा कोरोना संक्रमण पुष्टि भएको छ। प्रमुख जिल्ला अधिकारी गौतममा सामान्य रुघाखोकी लागेपछि आइतबार स्वाब संकलन गरिएको थियो । परीक्षण रिपोर्टमा कोरोना पोजिटिभ आएको हो। प्रमुख जिल्ला अधिकारीलाई समान्य खोकीबाहेक अन्य लक्षण देखिएको छैन। यस्तै प्रमुख जिल्ला अधिकारीसहित प्रहरी उपरीक्षक प्रसाईं, जिल्ला प्रशासनका एकजना कर्मचारी, जिल्ला आपतकालिन संचालक केन्द्र एकजना प्रहरी हवल्दार र प्रहरी उपरीक्षकका गार्ड समेत ५ जनालाई स्वाब संकलन गराएका थिए । जसमा एकजना बाहेक चारजनामा कोरोना संक्रमण देखिएको हो। संक्रमण देखिएपछि सबैजना अहिले सरकारी निवासमै एकान्तबासमा बसेका छन् । संक्रमित सबैको अवस्था समान्य रहेको छ । सीडीओ र एक कर्मचारीलाई संक्रमण देखिएपछि मगंलबार जिल्ला प्रशासनका सबै कर्मचारीको स्वाब संकलन गरिने भएको छ ।"
मेगा बैंकको वित्तीय साझेदारीमा धरानमा फोहोरबाट ग्यास उत्पादन सुरु,काठमाण्डौं : नेपालमै पहिलोपटक धरानमा फोहोर प्रशोधन केन्द्रबाट ग्यास तथा जैविक मल उत्पादन सुरु गरिएको छ । मेगा बैंकको वित्तीय साझेदारीमा भेञ्चर वेस्ट टु इनर्जी प्रालिद्वारा धरान उपमहानगरपालिका तथा सरकारको वैकल्पिक उर्जा प्रवद्र्धन केन्द्रको सहकार्यमा धरान६ पानबारीस्थित फोहोर प्रशोधन केन्द्रबाट ग्यास तथा मल उत्पादन सुरु गरिएको हो । फोहोर प्रशोधन केन्द्रका संस्थापक विपुलराज पाण्डे र जेनेश श्रेष्ठका अनुसार यहाँबाट उत्पादित जैविक ग्यासलाई शुद्दीकरण गरी सिएनजी ग्यास उत्पादन हुनेछ । जसबाट धरानमा रहेका तीन पांग्रे सवारी साधन (टेम्पो)मा प्रयोग गरिनेछ । धरानमा रहेका करिब ३ सय वटा टेम्पोहरुमा सिलिण्डरसहितको एक किटको जडान गरी सञ्चालन गर्न सकिनेछ । यहाँबाट उत्पादित सिएनजी ग्यासको प्रयोगले दैनिक करिब १५ सय देखि २ हजार लिटर पेट्रोल आयात प्रतिस्थापन हुनेछ । जसबाट हालको बजार मुल्यमा करिब १० करोड रुपैंयाको आयात कम हुने विश्वास लिइएको जनाएको छ । विश्वका प्रायजसो मुलुकमा ठूलो मात्रामा प्रयोग भइरहेको सिएनजी ग्यास पेट्रोल भन्दा सस्तो हुने पेट्रोलभन्दा बढी माइलेज दिनुका साथै वातावरणमैत्री समेत रहेको छ ।
हैदराबादमा ६ सयबढी डोज कोरोना खोप चोरी,हैदराबाद : भारतको हैदराबादमा कोरोना भ्याक्सिन चोरी भएको समाचार बाहिरिएको छ। यहाँको जामबाग युपीएचसीबाट चोरहरूले करिब ६ सय डोज कोभिशिल्ड र कोभ्याक्सिन चोरेका छन् । यति मात्र नभइ चोरहरूले स्टोररुमबाट दुईवटा कम्प्युटर र केही सेनेटरी सामान समेत चोरेका छन्। उनीहरुले अटो रिक्साको टायर पनि चोरेर लगेको बताइएको छ। अस्पतालका कर्मचारीको उजुरीको आधारमा प्रहरीले मुद्दा दर्ता गरेको हो। प्रहरीले मुद्दा दर्ता गरी अनुसन्धान सुरु गरेको बताइएको छ। यो घटना कालीखबर रोडको हो । यो क्षेत्र मीर चोक प्रहरी चौकीअन्तर्गत पर्छ। चोरहरुले स्वास्थ्य संस्थाको ढोका फोडेर भ्याक्सिन चोरेका हुन्। चोरहरुले कोभिसिल्ड २४ र कोभ्याक्सिनको १७ शिशी चोरेका हुन्। चोरिएको भ्याक्सिनमा करिब ६ सय डोज भ्याक्सिन रहेको बताइएको छ। स्वास्थ्य केन्द्रमा घरदैलो खोप अभियानका लागि खोप राखिएको बताइएको छ ।
नागरिकताबिहीन नागरिक सडकमा,काठमाडौं : नागरिकताबिहीन नागरिक सरकारसँग नागरिकताको माग गर्दै सडकमा उत्रिएका छन् । नेपालको संविधान २०७२ भाग २ धारा ११ को उपधारा ३ र ५ छिटो भन्दा छिटो कार्यान्वयन गर्नुपर्ने माग राख्दै माइतीघरमा प्रदर्शन गरेका हुन् । उनीहरुले जन्मसिद्ध र एकल आमाका सन्तानहरुलाई नागरिकता दिन माग गरेका छन् । नागरिकता पीडितहरुले कति आमाको आफ्नो नागरिकता नभएका कारण छोराछोरीले जन्मदर्ता गर्न नपाएर शिक्षाबाट बञ्चित भएको दुखेसो पोखेका छन्। सरकारले सुनेर पनि नसुनेको जस्तो र बुझेपनि नबुझेको जस्तो गरेर झन् आफूहरु थप पीडित भएको उनीहरुको गुनासो छ। उनीहरु माइतीघरहुँदै बानेश्वरमा पुगेर सभा गरेका थिए।
चीनले गर्यो अमेरिकी उडान रद्द,"बेइजिङ : चीनले कोरोना जोखिम कम गर्न अमेरिकाबाट आउने उडानहरु रद्द गरेको छ । कोरोना भाइरस संक्रमणको जोखिम कम गर्न चीनले अमेरिकी जहाजहरुको उडान रद्द गरेको हो । चीनले पछिल्लो दिनमा अमेरिकाबाट आउने ६० उडान रद्द गरेको छ । अमेरिकाबाट आएका कतिपय यात्रुमा कोरोना देखिएपछि चीनले यस्तो गरेको हो । चीनले युनाइटेड, डेल्टालगायत अमेरिकाबाट आउने उडान रद्द गरेको बताइएको छ। डेल्टा एयरलाइन्सले डेट्रोइटबाट सांघाइका केही उडानहरु रद्द भएको जनाएको छ । अर्को हप्तासम्ममा अझै चीन आउने अमेरिकी जहाजहरु रद्द हुन सक्ने बताइएको छ।"
नारायणहिटी संग्रहालयका कार्यकारी निर्देशक दाहालले दिए राजीनामा,काठमाडौं : नारायणहिटी संग्रहालयभित्र रेष्टुरेन्ट खोल्ने विषय विवादित बनेपछि त्यहाँका कार्यकारी निर्देशक भेषनारायण दाहालले राजीनामा दिएका छन्। नारायणहिटी दरबार संग्रहालय तथा गणतन्त्र स्मारक व्यवस्थापन तथा सञ्चालन विकास समितिका कार्यकारी निर्देशक दाहालले पर्यटन मन्त्रालयमा राजीनामा बुझाएका हुन्। मन्त्रालयले गठन गरेको छानबिन समितिले दाहाललाई कारबाहीका लागि सिफारिस गरेपछि उनले राजीनामा दिएका हुन्। पर्यटन मन्त्रीको सचिवालयले दाहालको राजीनामा पुष्टि गरेको छ। पर्यटन तथा नागरिक उड्डयन मन्त्री प्रेम आलेसँग पछिल्लो समय दाहालको सम्बन्ध चिसिएको थियो।
अतिरिक्त शुल्कविरुद्ध नोबेल परिसरमा टायर बालेर विद्यार्थीको प्रदर्शन,"विराटनगर : विराटनगरस्थित नोबेल मेडिकल कलेजमा अतिरिक्त शुल्कविरुद्ध आन्दोलनरत विद्यार्थीहरूले टायर बालेर प्रर्दशन गरेका छन् । विभिन्न विद्यार्थी संगठनले नोबेल मेडिकल कलेज अगाडि टायर बालेर प्रदर्शन गरेका हुन् । अतिरिक्त शुल्क नबुझाएका एमबीबीएसमा भर्ना भएका नयाँ विद्यार्थीलाई कलेज प्रवेशमा रोक लगाएको विरोधमा विद्यार्थीहरुले आन्दोलन गर्दै आएका छन् । विद्यार्थीहरु टायर बालेर प्रदर्शन गर्दै रिले अनसन बसेका हुन् । मेडिकल कलेजका संचालक शुनिल शर्माले अतिरिक्त शुल्क नतिर्ने विद्यार्थीलाई भर्ना नगर्न र पठनपाठन नगर्न निर्देशन दिएपछि विद्यार्थी प्रदर्शनमा उत्रिएका हुन् । विद्यार्थीले नोबेल प्रशासनविरुद्ध नाराबाजी गर्दै धर्नामा बसेका छन् । उनीहरूले मेडिकल शिक्षामा देखिएको माफियाकरण अन्त्य गर्न सरकारसँग माग गरेका छन् । चिकित्सा शिक्षा आयोगले तोकेको एमबीबीएसतर्फको शुल्कभन्दा नोबेलले २० लाखसम्म असुल गर्न खोजेको विरोधमा दुई सातायता विद्यार्थीहरू आन्दोलनमा छन् । नेपाल विद्यार्थी संघ, अनेरास्ववियु, अखिल क्रान्तिकारी, नेकपा (एकीकृत समाजवादी)का भ्रातृ संगठन अनेरास्ववियु, समाजवादी विद्यार्थी युनियन मोरङ र चिकित्सा शिक्षा विद्यार्थी आन्दोलन संघर्ष अभियानको सहयोगमा आन्दोलनरत विद्यार्थीले आइतबारदेखि कलेजमा रिले अनसन बस्दै आएका हुन् । रिले अनसन बस्ने क्रममा आइतबार सुरक्षा गार्डको लाठ्ठी प्रहारबाट नेकपा (एकिकृत समाजवादी) का भातृ संगठन अनेरास्ववियुका सचिव किसन भगतको टाउको फुटेर घाइते भएका थिए । पीडित विद्यार्थीले ५ विद्यार्थी संगठनको सहयोगमा कलेज प्रशासनमा पुस २१ गते नै तालाबन्दी गर्दा समेत समस्या समाधान भएको छैन । गृह मन्त्रालयले जिल्ला प्रशासन कार्यालय मोरङलाई मेडिकल कलेजले अतिरिक्त शुल्क लिएको र अतिरिक्त शुल्कको बहानामा विद्यार्थीको पठनपाठन रोकिएको भए कानुनी कारबाही गर्न पत्राचार गरेको बताइएको छ । मोरङका प्रमुख जिल्ला अधिकारी काशीराज दाहालले विद्यार्थीलाई कलेजले अतिरिक्त शुल्क मागेको उजुरी जिल्ला प्रहरी कार्यालयमा दिन आग्रह गरेका छन् । तर एमबीबीएस अध्ययनका क्रममा कलेजले आन्तरिक मूल्यांकन गरेर परीक्षामा अंक दिने भएकाले कलेजविरुद्ध उजुरी दिन नसकेको बताएका छन् । जिल्ला प्रशासन कार्यालय मोरङको निर्देशनमा पुस ११ गतेदेखि पठनपाठन सञ्चालन गरेको कलेज प्रशासनले अतिरिक्त शुल्क नबुझाएको भन्दै पुस १४ गतेदेखि पठनपाठनमा रोक लगाएको छ । कलेजमा रहेका एक सय विद्यार्थीको कोटामा भर्ना भएका ९६ विद्यार्थीमध्ये नौजना भारतीय, १० जना छात्रवृत्तिका र पाँचजना अतिरिक्त शुल्क बुझाएका विद्यार्थीलाई पढाइरहेको छ । तर आफूहरूलाई अतिरिक्त शुल्क नबुझाएको भन्दै कलेज प्रवेशमा नै रोक लगाएकाले पीडित विद्यार्थीहरुले आन्दोलनलाई निरन्तरता दिँदै आएका छन् । कलेजले आयोगले तोकेभन्दा विपरित चार लाख ८२ हजार अतिरिक्त शुल्क बुझाउन दबाब दिएपछि अभिभावक तथा विद्यार्थीले प्रदेश १ का मुख्यमन्त्री, मन्त्रीदेखि जिल्ला प्रशासनमा ज्ञापनपत्र बुझाए थिए । चिकित्सा शिक्षा आयोगले एमबीबीएस अध्ययनका लागि ४४ लाख ३६ हजार २५ रुपैयाँ शुल्क निर्धारण गरेको छ । त्यसमध्ये प्रथम वर्षको १४ लाख ८५ हजार अभिभावकले बुझाइसकेका छन् । तर, कलेज सञ्चालक सुनिल शर्मा अतिरिक्त २० लाख शुल्क बुझाउने सम्झौता पत्रमा हस्ताक्षर गराएपछि मात्रै पठनपाठन सुरु गर्ने अडानमा छन् ।"
"एमालेको प्रदेश अधिवेशन सर्यो, माघ २८ र २९ गते हुने","काठमाडौं : नेकपा एमालेको प्रदेश अधिवेशन सरेको छ। एमालेले नेपालमा कोरोना संक्रमण दर ह्वातै बढेपछि गृह मन्त्रालयले सार्वजनिक स्थानमा २५ जनाभन्दा बढी व्यक्ति भेला हुन नपाउने व्यवस्था गरेपछि प्रदेश अधिवेशन सारेको हो। माघ ८ गतेका लागि तोकिएका एमालेका प्रदेश अधिवेशनहरू माघ २८ र २९ गतेका लागि सारिएको प्रचारविभाग उपप्रमुख विष्णु रिजालले जानकारी दिए। एमालेले यसबारे प्रदेशमा सर्कूलर जारी गरिसकेको छ। एमालेले सबै प्रदेशमा माघ ८ गते प्रदेश अधिवेशन तोकेको थियो। एमालेको पौष २३ गते तोकिएको जिल्ला अधिवेशन अधिकांश जिल्लामा नयाँ नेतृत्व चयन गर्दै सकिएकको छ। गृह मन्त्रालयले प्रहरी प्रधान कार्यालय, सशस्त्र प्रहरी प्रधान कार्यालय, सबै जिल्ला प्रशासन कार्यालय र मातहतका विभाग तथा निकायहरुलाई पत्राचार गर्दै कोभिड१९ संकट व्यवस्थापन समन्वय केन्द्र (सीसीएमसी)ले गरेका सिफारिसहरु कार्यान्वयन गर्न निर्देशन दिएको छ। मन्त्रालयद्वारा जारी विज्ञप्तिमा भनिएको छ 'सार्वजनिक स्थलमा सबै प्रकारका राजनीतिक, तथा धेरै जना उपस्थित हुनेगरी प्रशासनिक, सामाजिक एवं त्यही प्रकृतिको कार्यक्रम नगर्न आह्वान गर्ने। अत्यावश्यक नियमित कार्यक्रमको हकमा स्थानीय प्रशासनको अनुमति लिएर गर्ने व्यवस्था मिलाउने र अर्को सूचना नभएसम्म सार्वजनिक स्थलहरुमा २५ जनाभन्दा बढी भेला हुनेगरी मेला, भेला तथा महोत्सवहरु आयोजना नगर्न नगराउन आवश्यक व्यवस्था गर्ने। ' जिल्लाले आफ्ना जिल्ला र स्थानीय तहको अवस्थाको विश्लेषण गरी परिस्थितिजन्य लचकता वा कडाई गर्न समेत सक्ने समेत गृह मन्त्रालयको निर्देशनमा उल्लेख छ। त्यस्तै, सार्वजनिक स्थानहरु (कार्यालय, होटल, रेस्टुरेन्ट, सिनेमा हल, रंगशाला, हवाईयात्रा, पार्क आदि) प्रवेश गर्दा अनिवार्य रुपमा कोभिड विरुद्धको खोप लगाएको कार्ड (मोबाइलमा फोटो भएपनि हुने) साथमा राख्ने र ति निकायहरुले खोप कार्ड हेरेर मात्र प्रवेश दिने व्यवस्था मिलाउन पनि भनेको छ। मन्त्रालयले माघ ७ गतेदेखि उक्त व्यवस्था लागू गर्न भनेको छ। सार्वजनिक स्थलमा २५ जनाभन्दा बढी भेला हुन नपाइने, राजनीति भेला र महोत्सवमा पनि बन्देज मेला, महोत्सव नलगाउन गृह मन्त्रालयको निर्देशन, २५ जनाभन्दा धेरै भेला हुन नपाइने त्रिभुवन विमानस्थलले भन्यो बिदाइ तथा स्वागतका नाममा भीडभाड नगरौं"
पूर्वराजा ज्ञानेन्द्र शाहले गरे पृथ्वीनारायणको शालिकमा माल्यार्पण,"काठमाडौं : पूर्वराजा ज्ञानेन्द्र शाहले सिंहदरबारको मूल गेटस्थित पृथ्वीनारायण शाहको शालिकमा माल्यार्पण गरेका छन्। पृथ्वीनारायणको जन्मजयन्तीको अवसरमा मध्यान्ह साढे १२ बजे शालिकमा माल्यार्पण गरेका हुन्। पूर्वराजा त्यहाँ पुग्दा सर्वसाधारणले उनको पक्षमा नाराबाजी गरेका थिए। यस अगाडि राष्ट्रपति विद्यादेवी भण्डारी, संस्कृति, पर्यटन तथा नागरिक उडड्यनमन्त्री प्रेमबहादुर आले, राप्रपाका नेता कमल थापा लगायतले पनि शालिकमा माल्यार्पण गरेका थिए। अहिले सिंहदरबारको गेटमा भीड लागेको छ। प्रत्येक वर्ष पुस २७ गते मनाइने राष्ट्रनिर्माता पृथ्वीनारायणको जन्मजयन्ती मंगलबार विविध कार्यक्रम आयोजना गरी देशभर मनाइँदैछ। सबै जातजाति, भाषाभाषीको सहयोग लिएर नेपाल एकीकरणको श्रीगणेश गरेका पृथ्वीनारायण शाहको सम्झनामा आज देशभर विभिन्न कार्यक्रम गरी ३०० औं जन्मजयन्ती मनाइएको हो। विसं १७७९ पुस २७ गते गोरखामा राजा नरभूपाल शाह र रानी कौशल्यावतीका कोखबाट पृथ्वीनारायण शाहको जन्म भएको थियो। विसं १७९९ चैत २५ गते पृथ्वीनारायण राजा भएका थिए। त्यसअघि नेपाल ५२ राज्यमा विभाजित थियो। पृथ्वीनारायण राजा भएपछि पूर्वमा टिस्टादेखि पश्चिममा चेपे नदीसम्म नेपालको सीमा विस्तार गर्न उनी सफल भएका थिए। पृथ्वीनारायणको शेषपछि उहाँका उत्तराधिकारीले पश्चिममा किल्ला काँगडासम्म नेपाल राज्यलाई विस्तार गरेको इतिहास छ। पृथ्वीनारायण शाहले विसं १८०१ मा नुवाकोट विजय गरेका थियो। त्यसको २५ वर्षपछि १८२६ सालमा काठमाडौँ उपत्यका विजय हासिल गरेका थिए। नेपाल उपत्यका विजय गरेपछि पृथ्वीनारायण शाहले पूर्वतिरका चौदण्डी विजयपुर आदि विजय गर्दै देशको सिमाना बढाएका हुन्। पृथ्वीनारायणको सामाजिक, आर्थिक एवं वैदेशिक नीति मननीय : राष्ट्रपति पूर्वराजा ज्ञानेन्द्रले भने, देश विदेशीको खेल मैदान बनिसकेको खतराको अनुभूति नेपालीले गरे पृथ्वीनारायणको शालिकमा माल्यार्पण गर्न पूर्वराजा ज्ञानेन्द्र सिंहदरबारको मूल गेट जाँदै पृथ्वीनारायणको देवत्वकरण र दानवीकरण दुबै नगरौं : भट्टराई पृथ्वीनारायण शाहको शालिकमा राष्ट्रपति भण्डारीद्वारा माल्यार्पण"
लकडाउन होइन स्मार्ट लकडाउन हुनसक्छ,"काठमाडौँ : सरकारले कोरोना भाइरसको सङ्क्रमण बढ्दै गएपछि १५ दिनसम्म विद्यालय बन्द गर्न निर्देशन दिएको छ । साथै २५ जनाभन्दा बढीको उपस्थिति हुने सभा, गोष्ठी तथा सबै सार्वजनिक कार्यक्रमहरु बन्द गराएको छ । सम्भावित कोरोना भाइरसको तेस्रो लहरलाई मध्यनजर गर्दै यही पुस २६ गतेबाट गृहमन्त्रालयले सबै जिल्ला प्रशासन कार्यालयहरुमार्फत् सङ्क्रमणको रोकथाम र नियन्त्रणका लागि ८ बुँदे आदेश जारी गरेको छ । सङ्क्रमण बढ्दै गएको अवस्थामा सरकारले गरेका पछिल्ला निर्णयले फेरि पनि बन्दाबन्दी (लकडाउन) हुने हो कि भन्ने चिन्ता आम सर्वसाधारणमा देखिन थालेको छ । सङ्क्रमणको पहिलो र दोस्रो लहरमा बन्दाबन्दी भोग्नु परेका नेपालीहरुमा फेरि त्यस्तो अवस्था आउने त होइन भन्ने चिन्ता छाएको देखिएको हो । पुस २३ गते १४ हजार ९७१ जनामा परीक्षण गरेकामध्ये २६२ कोरोना भाइरसका सङ्क्रमित रहेकोमा पुस २६ गते हिजो ११ हजार ४२९ परीक्षण गरेकामध्ये एक हजार ४४६ सङ्क्रमति देखिएका छन् । साथै नेपालमा हाल सात हजार ८५५ सक्रिय सङ्क्रमति पुगेका छन् । यसरी अहिले दैनिक सङ्क्रमित हुनेको सङ्ख्या बढिरहेको छ । सङ्क्रमण दर बढ्दै सङ्क्रमण दर पनि वृद्धि भएको छ । पुस १९ गते कूल परीक्षणमध्ये २६ प्रतिशतमा रहेको सङ्क्रमण हिजो पुस २६ गते कूल परीक्षण गरेकोमध्ये १२।७ प्रतिशतमा सङ्क्रमण पुगेको छ । यस्तै पुस २५ गते कूल परीक्षण गरेकोमध्ये ९२ प्रतिशतमा सङ्क्रमण दर रहेको थियो । यसैगरी पुस २० गते ४२ प्रतिशत, पुस २१ गते ४३ प्रतिशत पुस २२ गते ४५ प्रतिशत, पुस २३ गते ६५ प्रतिशत, पुस २४ गते ७१ प्रतिशत कूल सङ्क्रमण दर रहेको थियो । स्वास्थ्य तथा जनसङ्ख्या मन्त्रालयले सङ्क्रमणकै कारणले अहिलेसम्म नै बन्दाबन्दी ९लकडाउन०को अवस्थामा पुगिहाल्ने कुनै निर्णय गरेको छैन । मन्त्रालयका सहप्रवक्ता डा समीरकुमार अधिकारीले अहिलेको अवस्थामा बन्दाबन्दी गरिहाल्ने सोच मन्त्रालयको नभएको बताए। 'बन्दाबन्दी बारेमा छलफल नै भएको छैन, उनले भने, 'हामी अहिले सङ्क्रमणका रोकथाम र नियन्त्रणमा ध्यान दिन्छौं। अहिल्यै नै बन्दाबन्दीबारे सोचेका नै छैनौँ ।' मन्त्रालयले जुन क्षेत्रमा सङ्क्रमणको दर बढी हुन्छ सोही क्षेत्रमा मात्र स्मार्ट लकडाउन गर्ने तयारीमा रहेको छ । उनका अनुसार तर मन्त्रालयले स्मार्ट लकडाउन गर्ने अधिकार भनेर सम्बन्धित जिल्लाको जिल्ला कोभिड१९ सङ्कट व्यवस्थापन केन्द्रलाई दिएको छ । जिल्ला र स्थानीय तहमा कति सङ्क्रमितसम्मलाई उपचार गर्न सकिन्छ त्यसको पनि अब लेखाजोखा हुनुपर्ने अवस्था छ । 'जिल्ला र स्थानीय तहमा कति सङ्क्रमितसम्मलाई त्यहाँ रहेको अस्पतालमा उपचार गर्न सकिन्छ । त्यो अवस्था हेरेर डिसिएमसीले स्मार्ट लकडाउन गर्न सक्दछ,'उनले भने, 'सङ्क्रमित सङ्ख्या र उपचार गर्नसक्ने क्षमता हेरेर स्मार्ट लकडाउन गर्ने अधिकार दिइएको छ ।' मन्त्रालयले सम्भावित जोखिम रोक्नका लागि खोप अभियानलाई तीव्रता दिएको छ । प्रतिदिन पाँच लाख जनालाई खोप लगाउन सक्ने क्षमता मन्त्रालयसँगै रहेको छ । मन्त्रालयका सहप्रवक्ता डा अधिकारीले तेस्रो लहरलाई रोकथाम र नियन्त्रण गर्नका लागि खोप अभियानलाई जनताको घरदैलोसम्म पुर्याइरहेको बताए। स्थानीय तहको समन्वयमा खोप अभियानलाई जनताको घरदैलोमा पुर्याइएको छ । मन्त्रालयले यही पुस मसान्तभित्र लक्षित सबैलाई खोप लगाएपछि बुस्टर डोज दिने भएको छ । बुस्टर डोज अग्रपङ्क्तिमा काम गर्नेलाई माघको पहिलो हप्ता र ६० वर्ष भन्दामाथिका ज्येष्ठ नागरिक तथा गम्भीर रोग प्रतिरोधात्मक क्षमता कम भएका, सक्रिय क्यान्सरका रोगी, अङ्ग प्रत्यारोपण गरेका बिरामी, एचआइभी भएका बिरामी, उपचारको क्रममा रोग प्रतिरोधात्मक क्षमता कम गराउने औषधि सेवन गरिरहेका बिरामीलाई माघको दोस्रो हप्तादेखि बुष्टर डोज दिने भएको हो । ओमिक्रोन भेरियन्ट रोकथामको तयारी सरकारले पहिलेको अनुभवबाट पाठ सिकेर अहिले सम्भावित तेस्रो लहरको जोमिख हुननदिन अस्पताललाई तयारी अवस्थामा राखेको छ । उपत्यकाका र देशभरिका अस्पताललाई अक्सिजन, सघन उपचार कक्ष (आइसियु), हाई डिपेन्डेन्सी युनिट (एचडियु), भेन्टिलेटर, आइसोलेशनको तयारी अवस्थामा राखेको मन्त्रालयका सहप्रवक्ता डा अधिकारीले बताए। उनका अनुसार यहाँ सघन उपचार कक्ष दुई हजार ७९७, भेन्टिलेटर एक हजार ८, एचडियु तीन हजार ८४६ उपलब्ध छन् । यस्तै अक्सिजन सिलिण्डर १३ हजार ९३९, अक्सिजन कन्सन्टेटर ६९३ रहेका छन् । यसैगरी २५ अक्सिजन टयाङ्कमा १९ वटार १०७ मध्ये ८७ अक्जिसन प्लान्ट सञ्चालनमा आइसकेको छ । उपत्यकामा दुई हजार ४९४ आइसोलेशन शय्या, ३२४ एचडियु, ४४५ आइसियु र २५४ भेन्टिलेटर रहेका छन् । प्रदेश नं १ मा ११ वटा प्रदेश २ मा छ वटा, बागमती प्रदेशमा २१ वटा, गण्डकी प्रदेशमा १७, लुम्बिनी प्रदेशमा १८ वटा, कर्णाली प्रदेशमा ७ वटा र सुदूरपश्चिम प्रदेशमा पाँच वटा अक्सिजन प्लान्ट स्थापना गरिएको छ । मन्त्रालयका प्रवक्ता डा सङ्गीता कौशल मिश्राले ओमिक्रोन भेरियन्टको सम्भावित जोखिम रोक्नका लागि स्वास्थ्यकर्मी पनि तयारी अवस्थामा राखिएको बताए। समुदायमा जोखिम क्षेत्र पत्ता लगाई एन्टिजेनमार्फत परीक्षण गर्न र पहिचान भएका सङ्क्रमितको उचित व्यवस्थापन गर्नसमेत सबै स्थानीय तह र प्रदेश सरकारलाई निर्देशन दिइसकेको छ,' उनले भने। यस्तै सीमा नाकामा कोरोना भाइरसको परीक्षण थप बढाउने र सङ्क्रमितलाई आइसोलेशनमा राख्ने व्यवस्था मिलाइएको उनको भनाइ रहेको छ । ओमिक्रोन भेरियन्ट पत्ता लगाउन मन्त्रालयले नियमित रुपमा परीक्षणको काम गरिरहेको छ । रासस"
पृथ्वीनारायणको शालिकमा माल्यार्पण गर्न राष्ट्रपतिदेखि पूर्वराजासम्म,"काठमाडौं : पृथ्वी जयन्ती तथा राष्ट्रिय एकता दिवसको अवसरमा राष्ट्रपतिदेखि पूर्वराजासम्मले पृथ्वीनारायण शाहको शालिकमा माल्यार्पण गरेका छन्। मंगलबार पृथ्वीजयन्तीको अवसरमा सिंहदरबार मूलगेटअगाडि पुगेर राष्ट्रपति विद्यादेवी भण्डारी, संस्कृति, पर्यटन तथा नागरिक उडड्यनमन्त्री प्रेमबहादुर आले, पूर्व राजा ज्ञानेन्द्र शाह, राप्रपाका अध्यक्ष राजेन्द्र लिङ्देन, नेता कमल थापा लगायत राजनीतिक दलका नेता, विभिन्न संघसंस्थाका प्रतिनिधि र सर्वसाधरणले पृथ्वीनारायणको शालिकमा माल्यार्पण गरेका हुन्। कार्यक्रममा भण्डारीलाई सिंहदरबारस्थित पृथ्वीनारायणको शालिकनिर नेपाली सेनाको टुकडीले सम्मान गारथ अर्पण गरेको थियो। मुलुकको राष्ट्रियता, राष्ट्रिय एकता र सार्वभौमसत्तालाई अक्षुण्ण राखी समृद्ध नेपाल सुखी नेपाली को साझा राष्ट्रिय संकल्प पूरा गर्न आजका दिनले प्रेरणा प्रदान गर्ने उनीहरुको विश्वास छ। अहिले सिंहदरबारको गेटमा भीड लागेको छ। प्रत्येक वर्ष पुस २७ गते मनाइने राष्ट्रनिर्माता पृथ्वीनारायणको जन्मजयन्ती मंगलबार विविध कार्यक्रम आयोजना गरी देशभर मनाइँदैछ। सबै जातजाति, भाषाभाषीको सहयोग लिएर नेपाल एकीकरणको श्रीगणेश गरेका पृथ्वीनारायण शाहको सम्झनामा आज देशभर विभिन्न कार्यक्रम गरी ३०० औं जन्मजयन्ती मनाइएको हो। तस्बिरहरु : रासस र अन्नपूर्ण"
अफगानिस्तानमाथिका प्रतिबन्धहरु फुकुवा गर्न अमेरिकालाई चीनको आग्रह,"सिन्ह्वा : चीनले अमेरिकाद्धारा अफगानिस्तानमाथि लगाइएका नाकाबन्दी एवं विभिन्न प्रकारका प्रतिबन्धहरु फुकुवा गर्न आग्रह गरेको छ । चीनको विदेश मन्त्रालयले सोमबार सो आग्रह गरेको हो । अमेरिकाले पछिल्लो समयमा अफगानिस्तानमा तालिबान सत्ता आएपछि विभिन्न नाकाबन्दी लगाएको छ । हाल अफगानिस्तान निकै अप्ठेरो अवस्थामा रहेको, यहाँ हिमपात तथा चिसोका कारण अफगान नागरिकहरु निकै अप्ठेरोमा परेको र मानवीय सहायताको पनि खाँचो परिरहेकाले अमेरिकालाई सो नाकाबन्दी फिर्ता गर्न आग्रह गरेको हो । चिनियाँ विदेश मन्त्रालयका प्रवक्ता वाङ वेनबिनले सो आग्रह गरेका हुन् । मन्त्रालयको नियमित पत्रकार सम्मेलनका क्रममा सोमबार चिनियाँ विदेश मन्त्रालयमा आयोजना गरिएको पत्रकार सम्मेलनमा उनले सो आग्रह गरेका हुन्। अफगान नागरिक यतिबेला निकै कठिन अवस्थामा रहेका र यहाँको आर्थिक अवस्था पनि नाजुक रहेकाले अफगानिस्तानमाथि अमेरिकी सरकारले लगाएका आर्थिकलगायतका विभिन्न नाकाबन्दीहरु फुकुवा गर्नुपर्ने उनको भनाइ थियो । चीनले अफगानिस्तानलाई मानवीय सहायताका सामग्रीहरु उपलब्ध गराउँदै आएको छ । रासस"
"उपत्यकाका सीडीओको बैठक बस्दै, केकेमा लाग्ला रोक ?","काठमाडौं : उपत्यकाका ३ जिल्लाका प्रमुख जिल्ला अधिकारीको बैठक मंगलबार बस्दैछ । मंगलबार दिउँसो बस्ने बैठकले विश्वव्यापी महामारीको रुपमा फैलिएको कोरोना भाइरस (कोभिड१९) संक्रमण नियन्त्रणका लागि छलफल गर्ने बताइएको छ। काठमाडौं उपत्यकामा सीसीएमसीसीले गरेको सिफारिस कार्यान्वयन गर्नेबारे छलफल हुन लागेको जिल्ला प्रशासन कार्यालय काठमाडौंले जनाएको छ। सरकारले सार्वजनिक सेवा प्राप्त गर्नका लागि कोरोनाविरुद्धको खोप कार्ड अनिवार्य गर्न लागेको छ। कोभिड१९ संकट व्यवस्थापन समन्वय केन्द्र (सीसीएमसीसी)को बैठकले माघ ७ गतेदेखि सार्वजनिक सेवा प्राप्त गर्न खोप कार्ड अनिवार्य गर्न सिफारिस गरेको थियो। त्यस्तै सार्वजनिक स्थानहरु जस्तै कार्यालय, होटेल, रेस्टुरेन्ट, सिनेमा हल रंगशाला र पार्कमा पनि खोप कार्ड अनिवार्य गरेको छ। त्यस्तै अन्तर्राष्ट्रिय उडानमा हुने भीडभाड कम गर्न उडान तालिका बनाउन पर्यटन, सँस्कृति तथा नागरिक उड्डयन मन्त्रालयलाई उडान तालिका मिलाउन र आन्तरिक उडानतर्फ खोप कार्ड हुने यात्रुलाई मात्र बोर्डिङ पासको व्यवस्था मिलाउन निर्देशन दिइएको छ। बैठकले सार्वजनिक स्थलमा २५ जनाभन्दा बढी भेला हुन रोक लगाउने र राजनीतिक दलहरूलाई ठूला भेलाकार्यक्रम नगर्न, विभिन्न संघसंस्थालाई महोत्सवलगायत भीड हुने कार्यक्रम नगर्न पनि आह्वान गरिएको छ। यसअघि नै पूर्वनिर्धारित कार्यक्रम भए स्थानीय प्रशासनको अनुमतिमा मात्रै कार्यक्रम गर्ने व्यवस्था गर्न पनि गृह मन्त्रालयलाई सिफारिस गरिएको छ।"
किन मनाइन्छ पृथ्वीजयन्ती ?,"काठमाडौं : प्रत्येक वर्ष पुस २७ गते मनाइने राष्ट्रनिर्माता पृथ्वीनारायण शाहको जन्मजयन्ती मंगलबार विविध कार्यक्रम आयोजना गरी देशभर मनाइँदैछ। यस वर्ष पृथ्वीनारायणको ३००औँ जन्मजयन्ती मनाइँदैछ। विसं १७७९ पुस २७ गते गोरखामा राजा नरभूपाल शाह र रानी कौशल्यावतीका कोखबाट पृथ्वीनारायण शाहको जन्म भएको थियो। विसं १७९९ चैत २५ गते पृथ्वीनारायण राजा भएका थिए। त्यसअघि नेपाल ५२ राज्यमा विभाजित थियो। पृथ्वीनारायण राजा भएपछि पूर्वमा टिस्टादेखि पश्चिममा चेपे नदीसम्म नेपालको सीमा विस्तार गर्न उनी सफल भएका थिए। पृथ्वीनारायणको शेषपछि उहाँका उत्तराधिकारीले पश्चिममा किल्ला काँगडासम्म नेपाल राज्यलाई विस्तार गरेको इतिहास छ। पृथ्वीनारायण शाहले विसं १८०१ मा नुवाकोट विजय गरेका थियो। त्यसको २५ वर्षपछि १८२६ सालमा काठमाडौँ उपत्यका विजय हासिल गरेका थिए। नेपाल उपत्यका विजय गरेपछि पृथ्वीनारायण शाहले पूर्वतिरका चौदण्डी विजयपुर आदि विजय गर्दै देशको सिमाना बढाएका हुन्। सबै जातजाति, भाषाभाषीको सहयोग लिएर नेपाल एकीकरणको श्रीगणेश गरेका पृथ्वीनारायण शाहको सम्झनामा आज देशभर विभिन्न कार्यक्रम गरी ३००औँ जन्मजयन्ती मनाइँदैछ। नेपाल प्रज्ञाप्रतिष्ठान, नेपाल ललितकला प्रतिष्ठान, नेपाल सङ्गीत तथा नाट्य प्रज्ञाप्रतिष्ठान र सांस्कृतिक संस्थानको आयोजनामा कमलादीबाट सांस्कृतिक झाँकी एवं बाजागाजासहित सिंहदरबार पश्चिम मूलढोकास्थित पृथ्वीनारायण शाहको सालिकमा जम्मा भई माल्यार्पण गर्ने कार्यक्रम रहेको छ। यसैगरी दिउँसो साढे दुई बजे जमलस्थित राष्ट्रिय नाचघरमा नेपालका विभिन्न सांस्कृतिक झलकको प्रस्तुति गरिने भएको छ। यस्तै अन्य सङ्घसंस्थाले पनि विभिन्न कार्यक्रम आयोजना गरी देशभर पृथ्वीजयन्ती मनाउँदैछन्।"
पृथ्वीनारायणको देवत्वकरण र दानवीकरण दुबै नगरौं : भट्टराई,"काठमाडौं : पूर्वप्रधानमन्त्री एवम् जनता समाजवादी पार्टीका संघीय परिषद्का अध्यक्ष डा बाबुराम भट्टराईले पृथ्वीनारायण शाहको देवत्वकरण र दानवीकरण दुबै गर्न नहुने टिप्पणी गरेका छन्। पृथ्वीनारायण शाहको ३०० औं जन्मजयन्तीको अवसरमा भट्टराईले ट्वीटमार्फत यस्तो टिप्पणी गरेका हुन्। शाह इतिहासको आवश्यकता र आकस्मिकताका उपज भएको भट्टराईको भनाई छ। उनले समाजवादी रूपान्तरणको नयाँ युगमा बहुजातीय केन्द्रीकृत राज्यलाई संघीय पुनर्संरचना गर्नैपर्छ भन्ने बुझ्नुपर्ने बताएका छन्। गोरखाका सांसदसमेत रहेका भट्टराईले लेखेका छन्, पृना शाहको देवत्वकरण र दानवीकरण दुवै नगरौं ! उनी इतिहासको आवश्यकता र आकस्मिकताका उपज हुन् । कविलाई समाजको पहिले सामन्ती केन्द्रीकरण भएर नै पछि पुँजीवाद जन्मने हो। अब समाजवादी रूपान्तरणको नयाँ युगमा बहुजातीय केन्द्रीकृत राज्यलाई संघीय पुनर्संरचना गर्नैपर्छ भन्ने बुझौं। चुरो कुरो यो हो ! सबै जातजाति, भाषाभाषीको सहयोग लिएर नेपाल एकीकरणको श्रीगणेश गरेका पृथ्वीनारायण शाहको सम्झनामा आज देशभर विभिन्न कार्यक्रम गरी ३०० औं जन्मजयन्ती मनाइएको हो। विसं १७७९ पुस २७ गते गोरखामा राजा नरभूपाल शाह र रानी कौशल्यावतीका कोखबाट पृथ्वीनारायण शाहको जन्म भएको थियो। विसं १७९९ चैत २५ गते पृथ्वीनारायण राजा भएका थिए। त्यसअघि नेपाल ५२ राज्यमा विभाजित थियो। पृथ्वीनारायण राजा भएपछि पूर्वमा टिस्टादेखि पश्चिममा चेपे नदीसम्म नेपालको सीमा विस्तार गर्न उनी सफल भएका थिए। पृथ्वीनारायणको शेषपछि उहाँका उत्तराधिकारीले पश्चिममा किल्ला काँगडासम्म नेपाल राज्यलाई विस्तार गरेको इतिहास छ। पृथ्वीनारायण शाहले विसं १८०१ मा नुवाकोट विजय गरेका थियो। त्यसको २५ वर्षपछि १८२६ सालमा काठमाडौँ उपत्यका विजय हासिल गरेका थिए। नेपाल उपत्यका विजय गरेपछि पृथ्वीनारायण शाहले पूर्वतिरका चौदण्डी विजयपुर आदि विजय गर्दै देशको सिमाना बढाएका हुन्।"
यस्तो छ तीन दिनको मौसम पूर्वानुमान,"काठमाडौं : नेपालमा पश्चिमी न्यून चापीय प्रणालीको प्रभावले हल्का वर्षा र हिमपातको सम्भावना रहेको छ। मौसम पूर्वानुमान महाशाखाले मंगलबार बिहान जारी गरेको बुलेटिनमा हाल प्रदेश नं १ र प्रदेश नं २ लगायत पहाडी भुभागहरुमा सामान्य बदली रहेको छ र बाँकी स्थानहरुमा आंशिक बदली रहेको छ। मंगलबार दिउँसो देशभर आंशिक बदली रहने छ। सुदूरपश्चिम प्रदेश, कर्णाली प्रदेश तथा प्रदेश १ का एकदुई स्थानमा हल्का वर्षाको सम्भावना र सो प्रदेशका उच्च पहाडी तथा हिमाली भूभागका एक दुई स्थानमा हल्का हिमपातको सम्भावना रहेको छ। राती देशभर आंशिक बदली रहने छ। प्रदेश नं १, बाग्मती प्रदेश र गण्डकी प्रदेशका उच्च पहाडी तथा हिमाली भूभागका एक दुई स्थानमा हल्का हिमपातको सम्भावना रहेको छ। बुधबार दिउँसो प्रदेश नं १, प्रदेश नं २, बाग्मती प्रदेश र गण्डकी प्रदेशमा मा आंशिकदेखि सामान्य बदली तथा बाँकी प्रदेशहरूमा आंशिक बदली रहने छ। प्रदेश नं १ , प्रदेश नं २, बाग्मती प्रदेश ,गण्डकी प्रदेश तथा लुम्बिनी प्रदेशका थोरै स्थानहरुमा हल्का वर्षाको सम्भावना साथै प्रदेश नं १ , बाग्मती प्रदेश र गण्डकी प्रदेशका उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको छ। बिहीबार देशभर आंशिक बदली रहने छ।"
साढे १३ वर्षमा मरे २८९ गैँडा,"चितवन : चितवन राष्ट्रिय निकुञ्जमा पछिल्लो साढे १३ वर्षको अवधिमा २८९ वटा गैँडा मरेका छन्। मरेका गैँडामध्ये धेरै कालगतिले मरेका छन् भने केही गैँडा चोरी शिकारीका कारण, केही गैँडा जुधेर तथा केही गैँडा बाढी र बाघको आक्रमणबाट मरेका चितवन राष्ट्रिय निकुञ्जले जनाएको छ। चितवन राष्ट्रिय निकुञ्जका सू्चना अधिकारी एवं सहायक संरक्षण अधिकृत गणेशप्रसाद तिवारीले विसं २०६५ असारदेखि हालसम्म निकुञ्ज र वरिपरिका क्षेत्रमा २८९ वटा मरेका जानकारी दिए। उनका अनुसार आर्थिक वर्ष २०७५७६ मा सबैभन्दा बढी गैँडा मरेका छन्। उक्त वर्ष मरेका ४३ गैँडामध्ये १३ वटा पोथी, नौवटा भाले तथा बाँकी गैँडाको लिङ्ग पहिचान गर्न नसकिएको तिवारीले बताए। सो वर्ष वयस्क गैँडाको धेरै मृत्यु भएको उल्लेख गर्दै सूचना अधिकारी तिवारीले धेरै गैँडाको मृत्युको कारण पत्ता लगाउन नसकिएको बताए। वयस्क तथा वृद्धावस्थाका १६ वटा, पाँच वर्षमुनिका सातवटा तथा बाँकीको कङ्कालमात्रै भेटिएको कारण उमेर पत्ता लगाउन नसकिएको तिवारीको भनाइ छ। त्यसैगरी सोही वर्ष आठ गैँडा जुधेर, गोहीको आक्रमणबाट एउटा, सेफ्टी ट्याङ्कीभित्र खसेर एउटा, खाल्डामो खसेर एउटा, बिरामी भएर एउटा, वृद्धावस्थाका कारण दुई तथा आठवटा गैँडाको मृत्युको कारण पत्ता लगाउन नसकिएको तिवारीले जानकारी दिए। चितवन निकुञ्जमा २०६५६६ मा १७, २०६६६७ मा २५, २०६७६८ मा १६, २०६८६९ मा १३, २०६९७० मा १० गैँडा मरेका थिए। त्यस्तै आव २०७०७१ र २०७१७२ मा ११११ वटा, २०७२७३ मा १४, २०७३७४ मा २५, २०७४७५ र २०७६७७ मा २६२६ वटा, २०७७७८ मा ३३ वटा गैँडा मरेका निकुञ्जका सूचना अधिकारी तिवारीले जानकारी दिए। तिवारीका अनुसार चालु आवको हालसम्म १९ वटा गैँडा मरेका छन्। चालु आवमा मरेका १९ गैँडामध्ये दुईवटा गैँडा चोरी शिकारी, प्राकृतिक कारणले तीनवटा, सिमसार तथा बालुवामा फसेर सात, एकापसमा जुधेर चार, बाघको आक्रमणबाट एक, दुईवटा गैँडाको कङ्कालमात्रै भेटिएका कारण मृत्युको कारण पत्ता नलागेको तिवारीले जानकारी दिए। चितवन राष्ट्रिय निकुञ्जले गैँडा संरक्षणका लागि विभिन्न पहल गर्दै आएको भए पनि चोरी शिकारी नियन्त्रण गर्न भने असफल देखिएको छ। निकुञ्जले पछिल्लो साढे १३ वर्षको अवधिमा विभिन्न समयमा गरी तीनपटकसम्म शून्य चोरी शिकारी नियन्त्रण वर्ष मनाउन सफल भएको थियो। चोरी शिकारी शून्य बनाउन भन्दै निकुञ्जले मध्यवर्ती क्षेत्रको समुदायमा चोरी शिकारी नियन्त्रण युवा जागरण अभियानसहित विभिन्न समूह तयार पारेर वर्षेनी ठूलो बजेट छुट्याउँदै आएको निकुञ्जका प्रमुख संरक्षण अधिकृत हरिभद्र आचार्यले जानकारी दिए। समुदायमा संरक्षणसम्बन्धी चेतना बढ्दै गएको भए पनि पछिल्लो समय चोरी शिकारीका कारण गैँडा मर्नुले निकुञ्जको सुरक्षा व्यवस्थामा भने प्रश्न उठेको छ। निकुञ्ज सुरक्षाका लागि नेपाली सेनाको टोलीले नै निकुञ्जभित्रका विभिन्न ५८ स्थानमा राखिएको छ। त्यस्तै हिउँदको समयमा विभिन्न योजना थप गर्दै निकुञ्जभित्र सुरक्षाकर्मीको उपस्थिति बाक्लो बनाइँदै आएको छ। चितवन राष्ट्रिय निकुञ्जको मुख्यालय चितवनमा पर्ने भए पनि यो निकुञ्ज विभिन्न चारवटा जिल्लाको १२ वटा स्थानीय तहमा फैलिएको छ। चितवनका पाँच पालिका, नवलपरासी (बर्दघाटसुस्तापूर्व)का पाँच पालिका, मकवानपुर र पर्साको एकएकवटा स्थानीय तहमा फैलिएको चितवन राष्ट्रिय निकुञ्जको जम्मा क्षेत्रफल ९५२ वर्ग किलोमिटर छ।"
ऋतिक रोशनकी पूर्वपत्नी सुजैन खानलाई ओमिक्रोन संक्रमण,"नयाँ दिल्ली : बलिउड नायक ऋतिक रोशनकी पूर्वपत्नी सुजैन खानलाई कोरोना भाइरसको नयाँ भेरियन्ट ओमिक्रोन संक्रमण पुष्टि भएको छ। खानले आफू ओमिक्रोन भेरियन्टबाट संक्रमित भएको सामाजिक सञ्जालबाट जानकारी गराएकी छिन्। सुजैनले इन्स्टाग्राममा पोस्ट सेयर गर्दै लेखेकी छिन्, कोभिड१९ लाई विजयी प्राप्त गरेको दुई वर्षपछि यो जिद्दी ओमिक्रोन भेरियन्टले मेरो रोग प्रतिरोधात्मक क्षमतालाई नष्ट गरिदियो।' 'सोमबार राती मेरो टेस्ट पोजेटिभ आयो। कृपया सुरक्षित रहनुहोस् र आफ्नो ख्याल राख्नुहोस्। यो धेरै संक्रामक छ,' उनले इन्स्टाग्राममा लेखेकी छिन्। सुजैनको यो पोस्टमा उनका साथी र फ्यानले उनको शीघ्र स्वास्थ्य लाभको कामना गरेका छन् ।"
"आजबाट देशभरका विद्यालय बन्द, विद्यार्थीलाई खोप दिइने","काठमाडौं : कोभिड१९ सङ्क्रमणको जोखिम रहेको भन्दै आजबाट विद्यालय बन्द भएका छन्। शिक्षा विज्ञान तथा प्रविधि मन्त्रालयले संक्रमण तीव्ररूपमा फैलिएकाले विद्यार्थीको स्वास्थ्य, सुरक्षा तथा बचावटको विषयलाई विशेष ध्यान दिँदै देशका सबै आधारभुत तथा माध्यमिक विद्यालय मंगलबारबाट माघ १५ गतेसम्म विद्यालय बन्द गर्ने निर्णय गरेको हो। मन्त्रालयले विदाको अवधिमा विद्यालयहरूले सिकाई सहजीकरण निर्देशिका २०७७ ले गरेको व्यवस्था बमोजिम विद्यार्थीको सिकाइमा आवश्यक सहजीकरण गर्ने प्रबन्ध मिलाउन निर्देशन दिएको छ। मन्त्रालयले जारी गरेको विज्ञप्तिमा वार्षिक बिदामा मिलान हुने गरी दिएको विदाको अवधिमा १२ वर्षदेखि १७ वर्ष उमेर समूहका विद्यार्थीहरूलाई सबै स्थानीय तहमा रहेको स्वास्थ्य चौकीमार्फत् कोरोना भाइरस विरुद्धको खोप लगाउने कार्यक्रम रहेकोले विद्यालयसँग सम्पर्क गरी तोकिएको दिनमा खोपलगाउने कार्यमा आफ्ना बालबालिकाहरूलाई पठाइदिनुहुन सबै अभिभावकहरूमा अनुरोध गरिएको छ । मन्त्रालयले विश्वविद्यालय र शैक्षिक प्रतिष्ठानहरूले पूर्व निर्धारित सेमेष्टर र वार्षिक परीक्षाका कार्यक्रमहरू जनस्वास्थ्य र सुरक्षाका मापदण्डहरू पूर्ण रूपमा पालना हुनेगरी सञ्चालन गर्न आग्रह गरेको छ। आइतबार मात्र कोभिड १९ सङ्क्रमण व्यवस्थापन समन्वय समिति (सीसीएमसीसी) ले विद्यालयहरु माघ १५ गतेसम्म बन्द गर्न शिक्षा मन्त्रालयलाई सिफारिस गरेको थियो।"
नेपालमा डलर खाता खोल्न अर्थमन्त्री शर्माको आग्रह,"काठमाडौं : अर्थमन्त्री जनार्दन शर्माले संसारभरि बसोबास गर्ने प्रवासी नेपालीलाई नेपालमा डलर खाता खोलेर नेपालको समृद्धिमा योगदान गर्न र आफैँ लाभान्वित हुन आग्रह गरेका छन्। गैरआवासीय नेपाली सङ्घ (एनआरएनए) युके, अमेरिका, अष्ट्रेलियालगायत एनसिसीहरूद्वारा सोमबार आयोजित एक वेबिनारलाई सम्बोधन गर्दै अर्थमन्त्री शर्माले एनआरएनले विदेशी मुद्रामा नेपालमा खाता खोल्दा राष्ट्रमा लगानी र रोजगारी बढ्ने बताए। 'तपाईँहरूले थोरै सेवा गर्दिनोस्, मेवा पनि प्राप्त हुन्छ, तपाईँहरूलाई पनि फाइदा पुग्ने छ', उनले भने। अर्थमन्त्री शर्माले सरकारले वैदेशिक लगानीको वातावरण सहज बनाइरहेको बताए। नेपाललाई अल्पविकसित मुलुकबाट स्तरोन्नति गर्न वर्षेनी अर्बौँ डलर लगानी आवश्यक पर्ने र त्यसका लागि लगानीकर्तालाई सेवा सुविधा दिनुपर्ने अवश्यकता रहेको उल्लेख गरे। नेपाल राष्ट्र बैंकका गभर्नर महाप्रसाद अधिकारीले छोटो समयमै यो नियम ल्याइएको बताए। उनले यसअघि रहेको १० हजार डलरलाई घटाएर पाँच हजार डलर पुर्याएको, दुई वर्षलाई घटाएर एक वर्ष गरेको, केही बैंकहरूले विदेशी मुद्रामा खाता खोल्न सुरु गरिसकेको र यो प्रावधान विदेशमा हुर्किरहेकाले दोस्रो पुस्तलाई नेपालसँग जोड्ने माध्यम बन्ने आशा पनि व्यक्त गरे। अर्थसचिव मधु मरासिनीले यसभन्दा पहिला पनि डलरमा खाता खोल्न पाइन्थ्यो, तर यसपटक सरकारले त्यसलाई सहजीकरण गरेको बताए। 'तपाईँ जहाँ हुनुहुन्छ त्यहीँबाट खाता खोल्न पाइन्छ, फिर्ता लग्न पनि पाइन्छ, पैसासँगै भावना र माया पनि जोडिन्छ। तपाईँहरूले आर्जन गरेको ज्ञान, सीप, क्षमता मातृभूमिको हितमा लगाउन पनि वातावरण निर्माण गर्छ भन्ने हाम्रो अपेक्षा छ। यसरी जम्मा भएको रकमले नेपालमै रोजगारी सिर्जना गर्न मद्दत पुग्ने, स्वदेशी उत्पादनका लागि लगानी बढाउन उपयोग गर्ने हाम्रो ध्येय छ। देशलाई माया गर्दा बचत सुरक्षित हुने भएकाले व्यापक सहभागिताका लागि अनुरोध गरे। गैरआवासीय नेपाली सङ्घका अध्यक्ष कुमार पन्तले नेपाल सरकारले ल्याएको नयाँ सुविधाका लागि सरकारलाई धन्यवाद दिँदै यसले संसारभरका नेपालीलाई नेपालमा खाता खोलेर आफूसँग रहेको बचत नेपाल भित्र्याउन सहज हुने विश्वास व्यक्त गरे। उनले सङ्घले स्थापनाकालदेखि नै नेपालको समृद्धि र विकासका लागि साझेदारको रूपमा काम गर्दै आएको स्मरण गरे। एनआरएनए युके आयोजक रहेको उक्त कार्यक्रममा एनआरएनए एनसिसी अमेरिका, अष्ट्रिया, अष्ट्रेलिया, कतार, क्यानडा, स्पेन, दक्षिण अफ्रिका र दक्षिण कोरिया सहआयोजक थिए। रासस"
सुनमाया सम्मानित,सुर्खेत : थाइल्यान्डमा भएको अल्ट्रा ट्रेल रेसकी विजेता सुनमाया बुढा सम्मानित भएकी छन्। कर्णाली सरकार र प्रदेश खेलकुद परिषद्ले सोमबार उनलाई सम्मान गरेको हो। महिलातर्फ पहिलो स्थान हात पारेकी सुनमायाले समग्रमा भने तेस्रो स्थान हात पारेकी थिइन्। एक सय १० किलोमिटर अल्ट्रा ट्रेल रेसमा सुनमायाले दुई हजार प्रतियोगीलाई पछि पारेकी थिइन्। जुम्लाको पातारासी गाउँपालिकाकी बुढालाई प्रदेश खेलकुद परिषद्का पदाधिकारीले सुर्खेत विमानस्थलमा भब्य स्वागत गरेका थिए। त्यसपछि मुख्यमन्त्री जीवनबहादुर शाहीले आफ्नै कार्यालयमा प्रदेश सरकारका तर्फबाट सम्मान गरेका थिए। प्रदेश सरकारले सुनमायालाई दुई लाख रुपैयाँ पुरस्कार दिने निर्णय गरेको छ। सुनमायाको सफलताले नेपाल र खासगरी कर्णालीको प्रतिष्ठा बढाएको मुख्यमन्त्री शाहीले बताए। उनले खेलाडीलाई प्रोत्साहन गर्ने र आवश्यक खेल पूर्वाधारमा लगानी गर्नेसमेत प्रतिवद्धता जनाए। मुख्यमन्त्री शाहीले गौरवको आयोजनाका रुपमा प्रदेश रंगशाला निर्माण थालिएको बताए। नेपालमै पहिलो पटक कर्णालीमा भलिबल कभर्डहल निर्माण पनि सुरु भएको मुख्यमन्त्री शाहीले जानकारी दिए। हालै बंगलादेशको ढाकामा भएको सेन्ट्रल जोन सिनियर महिला भलिबलमा पनि उत्कृष्ट प्रदर्शन गरेकी जाजरकोटकी कामना विष्टलाई पनि प्रदेश सरकारले ५० हजार रुपैयाँ दिने घोषणा गरेको छ। खेलकुद परिषद्का सदस्यसचिव विश्वमित्र सञ्जेलका अनुसार प्रदेश सरकार स्थापना भएको दिन पारेर पुरस्कार प्रदान गरिने छ।
विश्वमै पहिलोपटक मान्छेको शरीरमा सुँगुरको मुटु प्रत्यारोपण,"मेरिल्याण्ड : विश्वमै पहिलोपटक मानव शरीरमा सुँगुरको मुटुको सफल प्रत्यारोपण गरिएको छ। आनुवंशिक रूपमा परिवर्तन गरिएको सुँगुरको मुटु प्रत्यारोपण गर्ने विश्वका पहिलो व्यक्ति अमेरिकाका ५७ वर्षीय डेभिड बेनेट भएका छन्। चिकित्सकहरूका अनुसार बाल्टिमोरमा गरिएको सात घण्टा लामो प्रयोगात्मक प्रक्रियाको तीन दिनपछि डेभिड बेनेटको शरीरले राम्रो प्रतिक्रिया जनाएको छ। यो प्रत्यारोपणलाई बेनेटको जीवन बचाउने अन्तिम आशाको रूपमा लिइएको थियो, यद्यपि उनको लामो समय बाँच्ने सम्भावना कति छ भन्ने अझै स्पष्ट नभएको बीबीसीमा समाचार छ। बेनेटले शल्यक्रियाको एक दिनअघि गर वा मरको अवस्थामा गर्नु परेको उल्लेख गर्दै उनले भनेका थिए, 'मलाई थाहा छ यो अँध्यारोमा हानिएको गोली हो तर यो नै मेरो अन्तिम विकल्प हो।' शल्यचिकित्सक बार्ट्ली पी ग्रिफिथले यो शल्यक्रियाले विश्वलाई 'अङ्ग अभाव सङ्कटको समस्या समाधानका लागि एक कदम नजिक ल्याउने' बताएको युनिभर्सिटी अफ मेरिल्याण्ड स्कूल अफ मेडिसिनको विज्ञप्तिमा उल्लेख छ। अहिले अमेरिकामा दैनिक अङ्ग प्रत्यारोपणको पर्खाइमा १७ जना मानिसको ज्यान गइरहेको छ। एक लाखभन्दा बढी मानिस पर्खाइको सूचीमा छन्। सन् २०२१ को अक्टोबरमा न्यू योर्कस्थित शल्यचिकित्सकले मानव शरीरमा सुँगुरको मिर्गौला सफलतापूर्वक प्रत्यारोपण गरिएको घोषणा गरेका थिए। तर त्यसबेला प्रत्यारोपण गरिएका व्यक्तिको मस्तिष्क मृत थियो र निको हुने आशा थिएन। अहिले मुटु प्रत्यारोपण गरिएका बेनेट भने आफू बाँचिरहन सक्ने आशा व्यक्त गर्छन्। शल्यक्रियाअघि उनी ६ साता ओछ्यानमै उपकरणजडित भएर बसेका थिए। मुटुमा समस्या देखिएपछि उनलाई जीवित राख्न त्यसो गरिएको थियो। 'निको भएपछि ओछ्यानबाट बाहिरिने अपेक्षामा म छु', उनले गत बिहीबार भनेका थिए।"
कौडीको भाउमा तारा गाउँ,"काठमाडौं : तारा गाउँविकास समितिको करिब ३० अर्बको जग्गा दुरुपयोग गरिएको छ। काठमाडौंको बौद्धमा रहेको ३ सय ४ रोपनी जग्गा हिनामिना गरिएको छ। त्यतिमात्र होइन ४० प्रतिशत सेयर ९ प्रतिशतमा खुम्चिएको छ। हायात होटलसँग गैरकानुनी सम्झौता गरेर ३० अर्बभन्दा बढी मूल्य पर्ने उक्त जग्गा दुरुपयोग भएको हो। राजनीतिक नेता, कर्मचारीको मिलोमतोमा त्यो जग्गा व्यक्तिको नाममा परिणत गर्ने प्रयाससमेत भइरहेका छन्। २०५१ साल जेठ ५ मा तारागाउँ विकास समिति र राधेश्याम सर्राफबीच १ सय ४८ रोपनी जग्गा स्वामित्व हस्तान्तरण गर्ने सम्झौता भएको थियो। त्यो सम्झौता नै गैरकानुनी हो। सरकारी स्वामित्वको जग्गा कम्पनीको नाम स्वामित्व हस्तान्तरण नै हुन सक्दैन। समितिको छानबिन प्रतिवेदन २०७८ मा १४८ रोपनी जग्गा स्वामित्व हस्तान्तरणको सम्झौता गलत भएको निष्कर्ष छ। होटल हायातअन्तर्गतको तारागाउँ रिजेन्सी होटल्स कम्पनी लिमिटेडसम्बन्धी अध्ययन गर्न गठित विभिन्न छानबिन समितिले यो गैरकानुनी भएको प्रतिवेदन दिएका छन्। राष्ट्रिय सतर्कता केन्द्रले गरेकोे तारागाउँ विकास समितिको छानबिन प्रतिवेदन २०७८ मा १ सय ४८ रोपनी जग्गा स्वामित्व हस्तान्तरणको सम्झौता गलत भएको निष्कर्ष छ। समितिको १ सय ४८ रोपनी जग्गा हस्तान्तरण नभई लिजमा दिएको समिति अध्यक्ष प्रह्लाद न्यौपाने बताउँछन्। उक्त लिज सम्झौता तुरुन्तै खारेज गर्न सकिने भन्दै न्यौपानेले मुख्य विवाद १ सय ५० रोपनी जग्गाको सेयर स्वामित्व भएको बताए। तत्कालीन श्री ५ को सरकारको २०४९ मंसिर ५ गतेको मन्त्रिपरिषद् बैठकले ३०४ रोपनी जग्गामध्ये १ सय ५० रोपनी जग्गा कम्पनीलाई प्रतिरोपनी १० लाखका दरले सेयर लगानी गर्ने र बाँकी १ सय ५४ रोपनी लिजमा दिने निर्णय गर्यो। तर, हायात होटलले १ सय ४८ रोपनी जग्गा सेयरमा परिणत गरेर होटललाई हस्तान्तरण गरेपछि मात्रै लिज सम्झौता समाप्त हुने गरी तारा गाउँविकास समिति र तारा गाउँ रिजेन्सी होटल्स लिमिटेड (हायात) बीच सम्झौता भएको सतर्कता केन्द्रको प्रतिवेदनमा उल्लेख छ। उक्त सम्झौता नै सरकारी निर्णयविपरीत भएको प्रतिवेदनमा पुष्ट्याइएको छ। सो जग्गा समितिले सेयरका रूपमा होटलमा लगानी गरेको हो। तर, बाँकी १ सय ५४ रोपनी जग्गा भने भाडामा दिन मन्त्रिपरिषद्बाट निर्णय भएको थियो। प्रतिवेदनअनुसार सो जग्गामध्ये ६ रोपनी खानेपानी संस्थानलाई समितिले भाडामा दिएको छ। १ सय ४८ रोपनी जग्गा हायात होटललाई दिएको छ। जग्गा भाडासम्बन्धी उक्त सम्झौता ४९ वर्षका लागि भएको हो। तर, उक्त सम्झौता सोही जग्गाको विषयमा विकास समिति र होटलबीच २०५१ जेठ ५ गते भएको सम्झौतासँग बाझिएको प्रतिवेदनमा उल्लेख छ। प्रतिवेदनमा उल्लेख भएअनुसार सम्झौतामा भाडामा दिएको १ सय ४८ रोपनी जग्गाको स्वामित्व कम्पनीको नाममा हस्तान्तरण गरेपछि मात्रै सम्झौता समाप्त हुुने उल्लेख रहेको छ। प्रतिवेदनअनुसार होटल हायातले एसियाली विकास बैंकसँग गरेको संयुक्त लगानी सम्झौता पनि मन्त्रिपरिषद्को निर्णयविपरीत छ। होटलले विगत दुई दशकदेखि सरकारी निर्णयविपरीत काम गरेको देखिएको छ। तत्कालीन समयमा उक्त होटलमा सरकारले १७ करोड रुपैयाँ लगानी गरेको भए पनि त्यसको प्रतिफल आजसम्म पनि शून्य रहेको प्रतिवेदनमा उल्लेख छ। होटलले जग्गाको संरक्षण नगरेको, प्रत्येक वर्ष व्यवस्थापन खर्च उच्च देखाएर होटललाई घाटामा देखाएको छ। सोही आधारमा होटलले ३९६६ प्रतिशतको सरकारको सेयरलाई होेटल घाटामा सञ्चालनमा रहेको र उक्त घाटाको परिपूर्ति होटलका सञ्चालकहरूले नै गरेको भन्दै सरकारको सेयरलाई ९ प्रतिशतमा झारी बाँकी सेयर होटल आफैंले हडपेको प्रतिवेदनमा उल्लेख छ। २०३४ सालमा तारा गाउँविकास गठन गरी काठमाडौं ६ अन्तर्गतको ३ सय ४७ रोपनी ९ आना जग्गा उपलब्ध गराएको थियो। सरकारले नेपाल महिला संगठन खारेजपछि उसको नामका त्यो जग्गा तारा गाउँविकास समितिलाई दिएको थियो। त्यो जग्गा २०४८ सालमा नापजाँच गरी विकास समितिको नाममा ल्याइएको थियो। त्यो बेला नै यो जग्गा घटेर ३ सय ४ रोपनी भएको थियो। २०४८ साउन २० मा दैनिक पत्रिकामा सूचना प्रकाशित गरी निजी क्षेत्रलाई संंयुक्त उद्यम साझेदारमा सहभागी भई ३ सयवटा कोठा भएको उच्च कोठीको पाँचतारे रिसोर्ट स्थापना गर्ने विकास समितिले दैनिक पत्रिकामा सूचना प्रकाशित गर्यो। सूचनाअनुसार सर्राफ आईसिटिसी समूहको प्रस्ताव छनौट भयो। तारा गाउँविकास समिति र सर्राफ आईसीटीसी समूहबीच २०४८ पुस १० मा सम्झौता भयो। सम्झौताअनुसार ३ सय ४ रोपनी जग्गामध्ये १५० रोपनी जग्गा तारा गाउँ विकास समितिको इक्युटी अधिकारमा रूपान्तरण हुने, त्यस समयमा सेयर मूल्य प्रिमियममा भएको पनि परियोजनामा तारा गाउँ विकास समितिको इक्युटी सेयर अंकित मूल्यमा रूपान्तरण गर्ने सम्झौता भयो। थप इक्युटी नभएसम्मका लागि कम्पनी रजिस्टेसन भएको मितिबाट आपसी सहमतिमा थप १ सय ५४ रोपनीको भाडा तारा गाउँविकास समितिलाई भुक्तानी गर्ने भनी उल्लेख भएको देखिन्छ। सम्झौतामा ३ सय ४ रोपनी जग्गामध्ये १ सय ५० रोपनी जग्गा प्रतिरोपनी १० लाखका दर तारा गाउँ रिजेन्सी होटल लिमिटेडमा तारा गाउँविकास समितिले लागनी गर्ने र बाँकी १ सय ५४ रोपनी जग्गा मन्त्रिपरिषद्को निर्णयबमोजिम लिज दिने उल्लेख छ। तारा गाउँ रिजेन्सी होटल्स लिमिटेडमा तारा गाउँविकास समितिको १ सय ५० रोपनी जग्गा प्रतिरोपनी १० लाखका दरले १५ करोड र त्यसमा भएका भवनको मूल्यांकनलगायत गरी २ करोडसमेत जम्मा १७ करोड बराबरको लगानी भएको देखिन्छ। २०४९ मा तारा गाउँविकास समितिको भागमा ३९७७ प्रतिशन सेयर रहेको देखिन्छ। संयुक्त लगानी साझेदारको नाम ६०२३ प्रतिशत २५ करोड ७५ लाख सेयर थियो। इक्युटी रकममध्ये ४२ करोड ७५ लाखबराबरको ४२ लाख ७५ हजा कित्ता सेयर तारा गाउँ विकास समिति र संयुक्त लागनी साझेदारले लिएको देखिन्छ। इक्युटी रकममध्ये ३२ करोड २५ लाख बराबरको सेयर सर्वसाधारणको, वित्तीय संस्था, विदेशी कम्पनी र अन्यलाई जारी गर्ने सम्झौता भएको थियो। २०५१ सालमा एसियाली विकास बैंकसँग भएको सम्झौतापछि सेयर संरचनामा परिवर्तन गरिएको छ। तारा गाउँविकास समितिको सेयर घटेर २२८५ प्रतिशत (१७ करोड) बनाइयो भने संयुक्त लगानी साझेदारको सेयर ४२३२ (३० करोड ७५ लाख) प्रतिशत भयो। सर्वसाधारणलाई १६१३(१२ करोड) प्रतिशत र बैंक तथा वित्तीय संस्था र अन्यलाई १९७० (१४ करोड ६५ लाख ८७ हजार) प्रतिशत सेयर बाँडफाँट गरियो। हायात इन्टरनेसनल कर्पोरेसन संयुक्त राज्य अमेरिकाले खरिद गर्ने भनेर छुट्ट्याएको ५ करोड सेयर उसले असमर्थत जनाएपछि संयुक्त लगानी साझेदारले नै लिएको देखिन्छ। त्यसपछि पनि तारा गाउँविकास समितिको सेयर भने घट्दै गयो। हायात समूहको सेयर भने बढ्दै गयो। २०६३ वैशाख १३ मा ५३ को अनुपानमा हकप्रद सेयर जारी हुँदा पँुजी ७४४० करोडले वृद्धि भई १०८९० करोड पुग्यो। यसपछि पुनः सेयर संरचनामा परिवर्तन भयो। तारा गाउँविकास समिति सेयर २२८५ बाट घटेर १५६२ मा पुग्यो। हकप्रद सेयर लिन २०७० सम्म खुला गर्दा पनि समितिले आफ्नो भागको सेयर लिन मञ्जुर नगरेको देखिन्छ। संयुक्त लगानी साझेदार (सर्राफ र श्रेष्ठ) को सेयर बढेर ४५२० (४९२० करोड) प्रतिशत भयो तर न सर्वसाधारण बढ्यो न विकास समितिको नै। सर्वसाधारणको १७६४ (१९२० करोड) प्रतिशत, बैंक तथा वित्तीय संस्थाको २१५५ (२३४५ करोड) प्रतिशत भयो। २०६४ वैशाख १० मा ५८६० करोड ऋणलाई साधारण सेयरमा र ब्याज रकममध्ये २१२० करोडलाई अग्राधिकार सेयरमा परिवर्तन गरियो। त्यसपछि बैंक तथा वित्तीय संख्याका सेयर बढ्यो र संस्थापक र सर्वसाधारणको सेयर घट्यो। तारा गाउँविकास समितिको घटेर १०१५ प्रतिशत भयो। संयुक्त लागनी साझेदारको २९३८ प्रतिशत (४९२० करोड)भयो। सर्वसाधारणको ११४७ (१९२०करोड) प्रतिशत भयो। बैंक, वित्तीय संस्थाको ८२०४ करोड (४९प्रतिशत) बढेर पुग्यो। २०६४ वैशाख १० मा जारी गरिएको अग्राधिकार सेयर २०७१ असार ३० मा साधारण सेयरमा परिवर्तन गरियो। त्यसपछि त अझ बैंक तथा वित्तीय संस्थाको सेयर बढ्यो। तारा गाउँविकास समिति र साधारण सेयरधनीको सेयर अझ घट्यो। विकास समितिको सेयर त ९०१ प्रतिशतमा झर्यो। संयुक्त लगानी साझेदारको २६०८ (४९२० करोड) प्रतिशत भयो। सार्वसाधारणको सेयर पनि १०१८ (१९२० करोड) भयो। उता बैंक तथा वित्तीय संस्थाको सेयर १०३२६ करोड (५४७३ प्रतिशत) पुग्यो। तारा गाउँविकास समितिको भागमा परेको हकप्रद सेयर १०२० करोड लिएको भए सेयर १३६८ प्रतिशत हुने थियो। तर, सेयर ३९ प्रतिशतबाट घटेर ९ प्रतिशत हुनुमा तारा गाउँविकास समिति जिम्मेवार देखिन्छ। सार्वजनिक लेखासमिति र अख्तियार दुरुपयोग अनुसन्धान आयोगले तारा गाउँविकास समितिको विषय पटकपटक छानबिन र अनुसन्धान गरेका छन्। सार्वजनिक लेखासमितिले घरजग्गा यथार्थ मूल्यांकन गर्न नसकेको जनाएको छ। अख्तियारले यो केस तामेलीमा राखेको छ। सतर्कता केन्द्रका सूचना अधिकारी हरिप्रसाद शर्मा १ सय ४८ रोपनी जग्गा सम्बन्धमा भएको सम्झौता गलत रहेको बताए। कम्पनीलाई टाट पल्टेको देखाएर सरकारी सम्पत्ति हडप्न खोजिएको अनुसन्धान पाइएको उनले बताए। तारा गाउँविकास समितिले आफ्नो भाग सेयर लिनुपर्ने प्रतिवेदनमा निर्देशन दिइएको छ। हकप्रद सेयर खरिद गर्न तारा गाउँ रिजेन्सी होटल लिमिटेडले पटकपटक अनुरोध गरेको भए पनि तारा गाउँविकास समितिले कुनै अग्रसरता नदेखाएको प्रतिवेदनमा उल्लेख छ। संस्कृति पर्यटन तथा नागरिक उड्डयन मन्त्रालयलाई अनुरोध गर्ने बाहेक समिति कुनै कारबाही गरेको देखिँदैनः प्रतिवेदनमा भनिएको छ। तारा गाउँविकास समितिको केही जग्गा अतिक्रमणसमेत भएको देखिन्छ। तारा गाउँविकास समितिको बौद्धस्थित हायत रिजेन्सी होट परिधि बाहिर रहेको टुक्रा जग्गा अतिक्रमण हुनबाट बचाई संरक्षण गर्न समितिलाई निर्देशन दिन उपयुक्त देखिन्छ, प्रतिवेदनमा भनिएको छ। १ सय ४८ रोपनी जग्गा पूरैको स्वामित्व कम्पनीको नाममा हस्तान्तरण नगर्न पनि प्रतिवेदनमार्फत निर्देशन दिइएको छ। लिज सम्झौता उल्लेख भएअनुसार स्वामित्व हस्तान्तरण गर्ने प्रावधान संशोधन गर्न समितिलाई सतर्कता केन्द्रले निर्देशन दिएको छ। २ अर्ब ४० करोड राजस्व छली टेलिकम घाटा लाएर बाहिरिँदै अधिकारी कोरोना नाममा ओम्नीको लुट सहकारी डुबाएका इच्छाराज मल ठेक्का लिँदै, झुक्याउँदै शैलुङ जसले डुबाए सर्वसाधारण सतर्कता केन्द्रले कम्पनीको सेयरबापत लगानी गरेको जग्गा कुनै पनि हालतमा बेचबिखन गर्न नसक्ने देखिँदा सम्झौतामा उल्लेख रहेको विषय स्मरण गराएको छ। २०४९ असोज २२ मा भएको संयुक्त सम्झौतामा संयुक्त उपक्रमले तारा गाउँविकास समितिलाई कम्पनीले जुनसुकै कारणले पनि बेचबिखन गर्न खोजेमा विरोध जनाउने कुराको विश्वास दिएको छ, भन्ने उल्लेख छ। यो प्रावधानको आधारमा समितिको नाममा सेयरबापतको १ सय ५० रोपनी जग्गा संरक्षण गर्न सर्तकता केन्द्रले निर्देशन दिएको छ। ००० निर्देशन दियौं, कार्यान्वयन भएन तारा गाउँविकास समितिको करिब ३० अर्ब बराबरको जग्गा विवादको सम्बन्धमा म मन्त्री हुँदा कडा कारबाहीको निर्देशन दिएको थिएँ। तारा गाउँविकास समिति अध्ययन अनुगमनसम्बन्धी प्रतिवेदन, २०७५ ले सुझाएका निर्देशनहरूलाई कार्यान्वयन गर्नु भनेर मन्त्रालयले निर्देशन दिएको थियो। त्यतिखेर आवश्यक निर्देशनको कारबाहीका लागि छानबिन प्रक्रिया अघि बढाउन पनि भनिएको थियो। तर, खासै प्रगति भने भएको थिएन। संसदीय समितिको निर्णय वा निर्देशन कार्यान्वयनमा नै जोड दिइएको थियो। योगश भट्टराई, पूर्वमन्त्री संस्कृति, पर्यटन तथा नागरिक उड्डयन ००० सरकार गम्भीर बनेन राज्यका सम्पत्तिलाई सदुपयोग गर्नुपर्छ। विगतमा करिब ४० प्रतिशत सेयर पाएको समितिले घटेर १० प्रतिशतभन्दा कममा झर्दासम्म पनि केही गर्न नसक्नु सरकारको नै कमजोरी हो। समितिले आफ्नो सेयर भ्यालु बढाउनका लागि पहल गर्नुपर्ने र छलफल गर्न सक्ने अवस्था हुँदाहुँदै पनि सेयर स्वामित्व नै घट्नु राम्रो होइन। यसमा सरकारी नियमन हुन नसकेको देखिन्छ। आफ्ना सम्पत्तिहरूको सदुपयोगका लागि सरकारले नियमित रूपमा सम्बन्धित निकायहरूसँग जाँच पनि गर्न सक्थ्यो। सरकारले पहिलादेखि नै अवस्था सुधार्न लाग्नुपर्नेमा अहिलेसम्म अध्ययनप्रतिवेदनमा नै अल्झिरहेको देखिन्छ। यसले भोलिका दिनमा सरकार र लगानीकर्ताबीचको सम्बन्ध र नेपालमा थप लगानीलाई पनि असर गर्न सक्छ। दीपकराज जोशी, पर्यटनविद् ००० सरकारको काममा शंका छ तारा गाउँ रिजेन्सी होटल्स कम्पनी लिमिटेडले हकप्रद सेयर जारी गर्दा सरकारले किन्नका लागि तदारुकता नदेखाउनु नै शंकास्पद छ। तारा गाउँविकास समितिको बोर्ड बैठकबाट नै हकप्रद सेयर निष्कासन गर्ने निर्णय भएको होला। सरकार आफैं भएको बोर्ड बैठकले गरेको निर्णयबमोजिम जारी भएको हकप्रद सेयर किन्नका लागि किन पछि सरेको भन्ने प्रश्न आउँछ। सरकार र समितिको क्रमशः करिब ४० र ६० प्रतिशतको सेयर हिस्सा अहिले करिब १० र ९० मा झरेको छ। अब यो सेटिङ हो कि के हो म भन्न सक्दिनँ। योगेन्द्र शाक्य, पर्यटनविद्"
देशभक्त पृथ्वीनारायण,"जत्ति बुद्धिमत्ता पृथ्वीनारायणमा थियो, त्यो अरूमा भएन। त्यसैले पनि अरू राजाहरूभन्दा बढी ख्याति उनले कमाए। लाउँ लाउँ, खाउँ खाउँको जीवनको पर्वाह नगरी भर्खर २२ वर्ष पुगेका लक्का जवान पृथ्वीनारायण शाहले नेपाल एकीकरण गरे। १८०१ सालमा नुवाकोटमा पहिलो आक्रमण गरेर सुरुआत गरेको एकीकरण अभियान अटुट रूपले झन्डै ३२ वर्षसम्म चल्यो। उनको एउटै सपना थियो टुक्राटुक्रामा विभाजित भएर रहेको नेपाललाई विशाल रूप दिने। त्यही एउटै सपनालाई साकार गराउने काममा लागिपरेकै परिणामस्वरूप हो कि नेपालीको शिर ठाडो हुने गरी आज सार्वभौम स्वतन्त्र राष्ट्रको रूपमा नेपाल लाई विश्वसामु परिचित छ। यो कार्यले नेपालको गौरव बढाउने कार्यमा जुट्न सबै नेपालीलाई समान अवसर प्राप्त भएको छ। प्राचीनकालदेखि नै गौरवमय इतिहास रहेको नेपाललाई पुनस्र्थापना गर्न चाँडोभन्दा चाँडो नलाग्ने हो भने इष्ट इन्डिया कम्पनीको नामबाट दक्षिणमा घुसेका अंग्रेजहरूले भारतका अनेक प्रान्त र प्रदेशहरूलाई कुनै न कुनै तरहबाट आफ्नो चंगुलमा पारेजस्तै नेपाल पनि त्यसमा पथ्र्यो। यताका ससाना भुरे, टुक्रे राजारजौटाहरूलाई पनि उनीहरूले आफ्नो चंगुलमा पार्न बेर छैन भन्ने कुराको संकेत वरपरको भयावह वातावरण देखाएकै थियो। पृथ्वीनारायण शाहको मनमा पनि यो उब्जेको चेतनाकै कारण कसरी हुन्छ विभिन्न कालखण्डमा अनेक टुक्रामा टुक्रेको नेपाललाई एक सूत्रमा बाँध्ने काममा दिलोज्यान दिए। उनको सम्पूर्ण उर्वर जीवन त्यही उद्देश्य प्राप्तिको लागि समर्पित गरे। आफ्ना सैनिकहरूलगायत सामान्य नागरिक एवं भाइभारदारहरूलाई त्यस महान् कार्यमा प्रवृत्त गराए। नेपालको गौरवमय इतिहासका प्रणेता पृथ्वीनारायण शाहलाई नै बिर्सिने हो भने हामी जत्तिको कृतघ्न व्यक्ति संसारमा कोही हुने छैनौं। यसले नेपालको इतिहास मेट्नमेटाउन षड्यन्त्र गर्नेगराउने कार्यलाई बढावा दिन्छ। कुनै देशको इतिहासलाई मेट्न प्रेरित गर्नु भनेको उसको धर्मसंस्कृति, कलाकौशललाई मटियामेट गराउन अग्रसर हुनु हो। यो कुरा राजनीतिमा लाग्नेहरूदेखि सर्वसामान्य जोसुकैले राम्ररी बुझ्नुपर्छ। पृथ्वीनारायण शाह पृथ्वीनारायण शाह नै हुन्। उनको तुलना कोसँग गर्ने ? उनमा अगाध देशभक्ति, अनुपम साहस, प्रगाढ संगठन क्षमता थियो। पृथ्वी जयन्तीलाई मान्नेनमान्ने वा बिदा दिनेनदिने विषयलाई किन हामी राजनीति गर्छौं ? इतिहासमा कतै केही उल्लेखै नपाइने विषयहरूलाई बलजफ्ती महत्त्वगान गर्न लगाइ पर्वउत्सवको माहोल तयार गरी राष्ट्रिय बिदा दिन्छौं। जसको योगदानमा कुनै किसिमको हिच्किचाहट नै छैन, जसले साँच्चै गरेको योगदानकै फलस्वरूप आज हामीले नेपाल र नेपाली भन्न पाएका छौं, त्यस्तो मौका दिलाउने महामनाको जन्मदिनको बिदा दिने विषयमा वा पृथ्वीजयन्ती मनाउने विषयमा रनभुल्ल परेको बहाना बनाउँछौं, विवादको विषय बनाउँछौं भने कृतघ्नतालाई आत्मसात् गरिरहेका छैनौं भनेर कसले नभन्ला ? उनलाई धेरै कारणबाट सम्झनुपर्छ। बिर्सिनै नहुने प्रमुख कारण त आजको नेपाल र नेपालीको पहिचान उनकै पौरख र योगदान हो। यसमा अल्मलिनु पर्ने कारणै छैन। तर किन पृथ्वी जयन्ती राष्ट्रिय पर्व बन्न सकेको छैन ? यो गम्भीर र सोचनीय विषय हो। पृथ्वी जयन्तीलाई देशभर विभिन्न कार्यक्रमहरूको साथ मनाएर नेपाल र नेपाली एक छौं भन्ने सन्देश दिने योभन्दा ठूलो अवसर कुन हुन सक्ला ? उनको चाहना पनि सबै नेपालीहरू मिलेर यो देशलाई सम्भार गर्नुपर्छ भन्ने नै रहेको थियो मेरा साना दुषले आर्ज्याको मुलुक होइन सबै जातको फुलबारि हो सबैलाई चेतना भयायो फुलबारिको छोटा बडा चारै जात छत्तिसै बर्नले (यसलाई सम्भार गर्नुपर्दछ) प्रामाणिक अभिलेखका आधारमा भन्न सकिने नेपालको पहिलो प्रामाणिक काल लिच्छविकाल हो। त्यसभन्दा अघिको किरातकाल, महिषपालकाल, गोपालकालको बारेमा वंशावलीमा केही न केही उल्लेख जरुर पाइन्छ। तर त्यसको भरपर्दो पुष्ट्याई अन्य अभिलेखीय प्रमाणहरूबाट हुन सकेको छैन। वंशावलीहरूले अनुमान गर्ने आधार भने दिएको छ। चिनियाँ यात्रीहरूको वर्णन, कौटिल्यको अर्थशास्त्र तथा समुन्द्र गुप्तको प्रयागस्थित शिलालेखको आधारमा लिच्छविकालको नेपालको आकार झन्डैझन्डै अहिलेको जत्रै थियो भन्ने अड्कल सजिलै लगाउन सकिन्छ। त्यसको अर्थ अहिलेकै जस्तो भूगोल र नक्सा थियो भन्ने कदापि यसको आशय होइन। सर्वसाधारणलाई नेपालको प्राचीन क्षेत्रफल कत्रो होला भन्ने जिज्ञासा हुनु स्वाभाविक छ। अहिले पनि हामी आफूलाई सानो देश, गरिब देश भनेर आफूले आफैंलाई लघुताभाषमा धकेल्छौं। यथार्थ त्यस्तो छैन। विश्वमा भएका अनेक राष्ट्रको तुलनामा नेपालले ओगटेको क्षेत्रफल यद्यपि ००३ प्रतिशत मात्र छ। त्यसो हो तापनि यसको अवस्थिति तथा यहाँ भएका प्राकृतिक विविधता एवं सांस्कृतिक महत्त्वलाई नियाल्ने हो भने कुनै अन्य ठूलो राष्ट्रभन्दा कम आँक्न मिल्ने किसिमको छैन। हो, गर्नुपर्ने अनेक कामहरू छन्। चाहेको जस्तो प्रगति गर्न अशिक्षा, अज्ञानता र राजनीतिक अस्थिरताले इतिहासको हरेक कालखण्डमा बाधा पारेको छ। तैपनि केही भौतिक प्रगति नै नगरेको भन्ने चाहिँ होइन। केही न केही हुँदैगर्दै आजको समयसम्म आइपुगेका छौं। आआफ्ना कालखण्डमा सबैले विकास, निर्माण र तरक्कीका केही न केही इँटाहरू थप्दै जानाले यो अवस्थासम्म आइपुगेको हो भन्न हिच्किचाउनु पर्दैन। चतुर्दिक उन्नतिको चाहना अनगिन्ती होला तर त्यो भने मन्द गतिमा छ भन्नै पर्छ। नेपालको राजनीतिक अवस्थाको कुरा गर्दा लिच्छविकालपछि क्रमश: देशको भूगोल टुक्रिने तथा टुक्र्याउने क्रम सुरु भयो। पछि गएर अझ यो बढ्दै गयो। विक्रमको बाह्रौं शताब्दीतिर आइपुग्दा नेपालमा तीन राज्यको प्रादुर्भाव हुन गयो। एउटा टुक्रिँदा टुक्रिँदा बाँकी भएको राज्यलाई पनि जोगाउन धौ धौ परेको नेपालको केन्द्रको राज्य, अर्को नान्यदेवले नेपालको दक्षिणपूर्व भेकमा स्थापना गरेको सिमरौनगढ राज्य, तेस्रो चाहिँ नेपालको पश्चिम भेकमा नागराजले स्थापना गरेको सिञ्जाराज्य। केन्द्रको राज्यभन्दा कर्णाली प्रदेशको खस राज्य पूर्वपश्चिमउत्तरदक्षिण चारैतिरको विस्तारले गर्दा सबभन्दा ठूलो राज्य बन्यो। तर उनीहरूले आफूलाई नेपालका राजा भनी कहिल्यै भनाउन चाहेनन्; उनीहरू त्यसको विपरीत नेपालका राजालाई हामीले करद तुल्यायौं भनी गर्व गर्दथे। सिमरौनगढका डोय राजाहरूले पनि आफूलाई नेपालको राजा भनी कहिल्यै दाबी गर्न सकेनन्। उनीहरूले पनि नेपालका राजालाई जित्यौं भनी फूर्ति गर्न थाले। यता केन्द्रका शासकहरूले नुवाकोटपर्यन्तसम्म राज्य थाम्न सक्दा पनि गर्वको महसुस गर्न थाले। यसरी राजनैतिक दृष्टिले नेपाल भनेको काठमाडौं खाल्डोलाई मात्र बुझाउन थालेको अवस्था थियो। ती राज्यहरू पनि टुक्रिँदैटुक्रिँदै विक्रमको अठारौं शताब्दीसम्म आइपुग्दा झन्डै ५२ वटाभन्दा बढी राज्य हुन पुगे। यसप्रकार पृथ्वीनारायण शाहको अघिल्तिर ती ५२ वटा राज्यहरूलाई मिलाएर एउटै नेपाल बनाउनु मुख्य अभीष्ट रहेको थियो। १२ हजार घरधुरी भएको सानो गोरखा राज्यका राजाले देखेको सपना पूरा गर्नु सजिलो पटक्कै थिएन। उनको अघिल्तिर अनेक बाधा व्यवधान, अवरोध, सीमितता, समस्या, अड्चन र उल्झनहरू अनगिन्ती थिए। पृथ्वीनारायण शाहभन्दा अगाडिको अवस्थामा सिञ्जा सबैभन्दा बलियो थियो, त्यसले गोरखासम्म राज्य गर्थ्यो। नुवाकोटमार्फत काठमाडौं खाल्डोमा पनि आएर बराबर कर उठाउने काम गथ्र्यो। आजको चीनको स्वशासित क्षेत्रभित्र पर्ने मानसरोबर पनि सिञ्जाराज्यभित्रै पर्थ्यो। उत्तराखण्डको कुमाउगढवाल राज्य पनि सिञ्जाभित्रै थियो। गोरखा राज्यको स्थापना विसं १६१६ भदौ २५ गते लमजुङका राजकुमार द्रव्य शाहले आफ्नै पौरखले खडा गरेका हुन्। पृथ्वीनारायण शाहभन्दा अघिदेखि नै आफ्नो राज्य बढाउन धेरथोर पहल गर्ने आम चलन थियो। उनका पूर्वज पूर्ण शाहले केही राज्य बढाए, छत्र शाहले उद्योग गरेका त हुन् तर उनको शासनकाल छोटो रहन जाँदा चाहेको नतिजा पाउन सकेनन्। पृथ्वीपति शाहले पनि केही न केही प्रयास गरेकै हुन्। राम शाहले यसको लागि धेरै उद्योग गरे। पृथ्वीनारायण शाहका पिता नरभूपाल शाहले पूर्वबाट नुवाकोट जित्न र पश्चिमपट्टिबाट तनहुँ राज्य जित्न भरमग्दूर प्रयत्न गरेका हुन्। तर असफल भए। अन्ततोगत्वा लक्ष्य हासिल गर्न नसकेपछि उनी विक्षिप्तसमेत बन्न पुगे। पुर्खाले सुरु गरेको एवं सपना देखेको कार्यलाई विश्राम नदिई पृथ्वीनारायण शाहले आफू राजगद्दीमा बस्न थालेको लगत्तै भनेजस्तो त्यसलाई फेरि अघि बढाए। यस बेलासम्म आइपुग्दा उनले पूर्ववर्ती राजाहरूले गरेको कमीकमजोरी तथा ठूलो काम आँट्नुभन्दा अघि युद्धको लागि जोरजामल गर्नुपर्ने आवश्यकीय सामग्रीहरू र रणनीतिक व्यवस्थाको बारेमा ध्यान दिए। भाइभारदार र आफ्ना सैनिकहरूसँग लिनुपर्ने सल्लाहसुझाव लिएर सबैको सहमतिबाट काम थाल्दै गए। आफूले गरेको कार्यहरूको समयसमयमा समीक्षा र अनुगमन पनि गर्दै गए। यसको परिणाम राम्रै भयो। राजाले गर्नुपर्ने काम गरेका छन् भन्ने सम्झेर सबैबाट उचित सहयोग पनि हुँदै रह्यो। अन्ततोगत्वा आफ्नो लक्ष्य प्राप्तिको लागि कुनै कसर बाँकी राखेनन्। हो, आयु चाहिँ बाधक बन्यो विसं १८३१ माघ १ गते बाउन्नै वर्षको उमेरमा नुवाकोटको देवीघाटको किनारमा कालगतिले असमयमै उनको इहलीला समाप्त भयो। उनको यस किसिमको अकल्पित तथा असामयिक निधनले गर्दा यस क्षेत्रमा रहेका बाइसीचौबीसी राज्यहरूलाई आफ्नै जीवनकालमा नेपाल अधिराज्यभित्र समाहित गराउने आकांक्षा सोचेजस्तो पूरा हुन पाएन। भुरे, टाकुरे राजा र राज्यहरू भएको बखतको नेपालको अवस्था एकदमै नाजुक थियो। काठमाडौं खाल्डोका राजाहरूबीच पनि त्यस्तै अवस्था थियो। भक्तपुरको राजालाई काठमाडौं वा पाटनको राजासँग रिस उठ्यो भने बिस्केट (विस्का:) जात्रामा गएका बेला कुटेर पठाउने। काठमाडौंका राजालाई रिस उठ्यो भने पशुपतिमा सद्बीज छर्न आउँदा ठटाएर लखेटेको वंशावलीहरूमा टिपोट पाइन्छ। पाटनको राजालाई रिस उठ्दा रातो मच्छिन्द्रनाथको जात्रामा कुटपिट गरेर पठाइएको सन्दर्भलाई पछिल्लो कालका भाषा वंशावलीहरूमा टिपिएको छ। हामीले अहिले पूर्वमेचीदेखि पश्चिम महाकालीसम्मको अझ सुगौली सन्धिअघिको नेपालको कुरा गर्ने हो भने जे जति भोग गर्न पायौं र अहिलेसम्म पाइरहेका छौं त्यो पृथ्वीनारायण शाहकै पौरख र दूरदर्शिताले सृजना गरेको परिस्थितिको परिणाम हो भन्दा हुन्छ। अर्को शब्दमा भन्नुपर्दा उनको एकीकरण अभियानले नै यो अवसर प्रदान गरेको हो। उनले सुरु गरेको एकीकरण अभियान बीचमा छिन्नभिन्न हुन नपाउँदै बुहारी राजेन्द्रलक्ष्मी र कान्छा छोरा बहादुर शाहको दूरदर्शी नेतृत्वमा अघि बढ्दा पृथ्वीनारायण शाहको सपनाले मूर्तरूप लिन पायो। पृथ्वीनारायण शाहले ३२ वर्ष लगाएर नुवाकोट, बेलकोट, साँगाचोक, नालदूम, महादेवपोखरी, सिन्धुपाल्चोक, काभ्रेपलाञ्चोक, दोलखा, साँखु, चाँगु आदि प्रदेशहरू तथा केही समयपछि पाटनअन्तर्गत रहेको लामीडाँडामाथि कब्जा जमाए। चित्लाङ, टिष्टुङ, पालुङ आदि प्रदेशको साथसाथै विसं १८१२ मा सिह्रानचोकमाथि कब्जा जमाए। कालु पाँडेको नेतृत्वमा गएको फौजले फर्पिङ, कुलेखानी, इपा, माल्टा आदि प्रदेशहरू विजय गर्दै दक्षिणी सिमाना मकवानपुर राज्यसम्म पुर्याए। त्यसपछि कीर्तिपुरसँगको पहिलो युद्धमा अनेक कारणले गर्दा हारे तर उनी चुप लागेर बसेनन्। जयप्रकाश मल्लसँग मकवानपुर, सिन्धुलीगढी गर्दै विसं१८२५१८२६ मा काठमाडौं खाल्डोका तीनै राज्यहरूमाथि विजय प्राप्त गरे। त्यसपछि विजयपुर, चौदण्डी आदि राज्यहरू पनि नेपालभित्रै समेटिए। त्यसअघि कुनै नेपालीका लागि त्यो सम्भव: भएन। ससाना टाकुरे र भुरे राज्यको संकुचित सीमालाई नै आफ्नो ठूलो पौरख सम्झेर अल्मलिएर बसिरहेका थिए। यो जरुर हो, पृथ्वीनारायणको सट्टा त्यो काम अरूले पनि गरेर देखाउन सक्थे। प्रयास उनीभन्दा अघि अनेकले नगरेका होइनन्। समयले पृथ्वीनारायण शाहलाई नै कुरेको रहेछ। उनको पौरख, पुरुषार्थ र जनताहरूसँग भिज्न सक्ने क्षमताले एकीकरणको विजयश्रीको माला उनले पहरिन पाए। यस परिस्थितिमा पृथ्वीनारायण शाहको उचित सम्मान गर्न सकिन्न भने पनि उनको निन्दा गरेर समय फ्याल्नु कति जायज ठहर्ला विचार गरौं ! यसको अर्थ यो नलागोस् कि उनमा केही कमी, कमजोरी नै थिएन। बत्तीसै लक्षणले पूर्ण थिए भन्ने पनि होइन। अहिलेको जस्तो अनेक आधुनिक प्रविधि र हातहतियार, सञ्चार र भौतिक विकास नभएको अभावै अभावमा गुज्रेको अवस्थामा रहँदा पनि उनले गरेको मेहनत, पुरुषार्थ, देखाएको दूरदर्शिता र योगदानलाई कसैले घटाउन खोज्दैमा घट्न सक्ने अवस्था पटक्कै छैन। केही समय, कुनै खास परिस्थितिमा आफ्नै स्वार्थको लागि उनको योगदानलाई बिर्सन र धुमिल गर्न खोजिएला तर नेपाल र नेपाली रहुञ्जेल अवस्यै विस्मृत हुने छैन। पृथ्वीनारायण शाहले समयमै दूरदर्शिता नदेखाएको भए जसरी व्यापार गर्न आएको इष्ट इन्डिया कम्पनीले फुट गराऊ राज गर को सिद्धान्तलाई अँगालेर पूरै भारतलाई आफ्नो कब्जामा पार्यो, त्यसैगरी नेपाललाई पनि लिन्थ्यो, त्यसमा कुनै शंकै मान्नु पर्दैन। पृथ्वीनारायण शाहले अंग्रेजहरूसँग अनेक ठाउँमा निर्णायक युद्ध लड्नु पर्यो। त्यसमध्ये सिन्धुलीगढीको युद्ध पनि एक हो। केही वर्षयता सिन्धुलीगढीमा विजयोत्सव मनाइन्छ। विसं १८२४ असोज १५ मा सिन्धुलीगढीमा अंग्रेजहरूलाई लखेटेर आच्छु आच्छु पारी पठाइएको हो। उनले त्यतिखेरको जल्दोबल्दो अंग्रेजहरू, जो आफूलाई घाम नडुब्ने देशको रूपमा विश्वलाई पराजित गरी देखाउन चाहन्थ्यो, त्यस्तो देशको सशक्त र बलवान् सैनिकहरूलाई पराजित गरी नेपाललाई स्वतन्त्र र सार्वभौम राष्ट्रको रूपमा विश्वमाझ चिनाउने कार्यको श्रीगणेश उनैले गरेका हुन्। त्यसअघि नेपाली भूभाग केही आर्जन गर्न सकिन्छ कि भनी मौका कुरेर बसेका बंगाली नवाव मीरकासिमलाई मकवानीहरूको निमन्त्रणाले अरू उत्साहित तुल्याएको अवस्थामा विसं १८१९ माघ १० गते भएको युद्धमा पराजित भई सुइँकुच्चा ठोक्छन्। यस लडाइँको फलस्वरूप केही अत्याधुनिक हातहतियार हात लाग्छ। साथै नेपाली जाति युद्धमा कदापि कमजोर छैन भन्ने कुरा संसारले थाहा पाउँछ। उनी नेपालको एकीकरण जति सक्दो चाँडो भएन भने त्यसमा अनेक बाधा व्यवधान आउँछ भन्नेमा संशकित थिए। त्यसैको प्रमाण हो कि केही गोर्खाली पण्डितहरूले पृथ्वीनारायणलाई हजुरले मित्ताक्षरी सुन्नु पर्यो भनेछन्। मित्ताक्षरी भनेको याज्ञवल्क्य नामका ऋषिले राजाले राज्य सञ्चालन कसरी गर्नुपर्छ भनी लेखेको स्मृतिको टीका हो। उनले पहिले त सुन्ने इच्छा देखाएछन्। गोरखामा उक्त पुस्तक नपाएपछि तनहुँबाट ल्याएर भए पनि सुनाएछन्। पण्डितले उनलाई प्रारम्भिक एकदुई पृष्ठ पढेर सुनाइसकेपछि उनले रोक भनेछन्। पण्डितले के भयो ? भनेर सोध्दा उनले भनेछन् यहाँ यसो गरे पाप लाग्छ, उसो गरे धर्म हुन्छ भनेर लेखेको रहेछ, मैले त जसरी हुन्छ अनेक कलबल र छल गरेर भए पनि राज्य जित्नु परेको छ, यो सुने भने मेरो राज्य बढाउने लक्ष्यमा विचलन आउन सक्छ, म सुन्दिनँ। यसबाट उनी एकीकरणको लागि कति आतुर थिए भन्ने देखिन्छ। किनभने उनले अंग्रेजहरूको सीमापारिको दाउपेचलाई अनेकतिरबाट नियालिरहेका थिए। यी सबै कारणहरूले मात्रै उनी नेपाल एकीकरण अभियानमा आतुर भएर लागेका हुन्। पृथ्वीनारायणले जुन ठाउँबाट युद्धको उठान गरेका थिए त्यो सानो गोरखा राज्यको सुख समृद्धिको लागि नभएर मूलत: नेपालकै लागि थियो भन्ने कुरा काठमाडौंमा विजय प्राप्तिपछि उनले गोरखा राज्यको होइन बरु नेपालको हित कसरी हुन्छ भन्ने सोचे। चाहेको भए उनले गोरखाको लागि मात्रै हुने गरी अनेक कार्य गर्न सक्थे। काठमाडौं खाल्डोका मल्ल राजाहरूले पूज्ने गरेको जीवित देवी कुमारीलाई एकातिर पुजेर श्रद्धा, विश्वास र सम्मान दर्शाए भने अर्कोतिर काठमाडौं खाल्डोको रहनसहन र रीतिथितिलाई नबिगारी त्यसैलाई आत्मसात् गरी बसे। उनले विजित राज्यको धर्मसंस्कृतिमा कुनै हस्तक्षेप गरेनन्। यो उनको महानता थियो, जसलाई सबैले अंगीकार गरे। त्यसअघि यक्ष मल्ल (विसं१४८५१५३८) र सोह्रौं शताब्दीताकाका मुकुन्द सेनले पनि राज्य विस्तारको अभियान चलाएका थिए। तर उनीहरूले राज्यलाई आफ्नो बपौती भन्ने सम्झे र मनलाग्दो गर्न थाले। भाइछोरामा राज्य भागबन्डा गरे। तर पृथ्वीनारायण शाहले त्यो भूल कहिल्यै गरेनन्। यद्यपि उनका भाइहरूले दाजु पृथ्वीनारायणसँग राज्य नमागेका होइनन्। तर उनले कसैको करबल र दबाबलाई वास्ता गरेनन्। बरु पौरखलाई उत्तरोत्तर बढाउँदै लगे। उनको शेषपछि उनको बुहारी राजेन्द्रलक्ष्मीले केही थपथाप गरिन् र कान्छा छोरा बहादुर शाहले धेरै राज्य बढाए। पृथ्वीनारायण शाहले ३२ वर्ष लगाएर नेपालको जे जति भूभाग एकीकरण गरेका थिए त्योभन्दा झन्डै तेब्बर परिमाणका भूभाग यिनले आर्जेका थिए। पूर्वमा तिष्टा र पश्चिममा काँगडासम्म नेपाललाई विस्तार गर्न उनी सफल भएका थिए। यस्ता वीर पुरुषको मरण षड्यन्त्रपूर्वक भयो। नेपालीले बिर्सनै नहुने अर्का महान् व्यक्ति बहादुर शाह हुन्। जेठा छोरा प्रतापसिंह शाहबाट बाबुले रगतपसिना बगाएको अभियानमा कुनै बढोत्तरी हुन सकेन। नाति रणबहादुर शाहले पनि खास केही गर्न सकेनन्। बौलाएर २३ वर्षको उमेरमै म बूढो भएँ भनेर स्वामी निर्वाणानन्द बने र मठ्याहा छोरा गीर्वाणयुद्धलाई विसं १८५५ मा गद्दी सुम्पे। यद्यपि विसं १८७२ मा अंग्रेजसँग भएको सुगौली सन्धिले एकीकरण अभियानमा बिराम नलागेसम्म आआफ्नो बल, बुद्धि र वर्कतले भ्याएसम्म एकीकरणले निरन्तरता पाएको थियो। त्यसबेला नेपालको भूभाग केही खुम्चियो पनि। पृथ्वीनारायण शाहले धेरै युद्ध लडे। साम, दान, दण्ड भेदलाई आवश्यकताअनुसार प्रयोग गरे। युद्धका क्रममा उनीबाट केही कमजोरी नभएका होइनन्। जयन्त रानाको छाला पृथ्वीनारायणले काडेकै हुन्। कीर्तिपुरको लडाइँमा धोका दिने केहीको नाककान काटेकै हुन्। त्यो १७ धार्नी थियो भन्ने कुरा चाहिँ अंग्रेजहरूको स्वार्थको लागि कसैले बढाइचढाइ लेखिदिएको हो। पृथ्वीनारायणका दरबारिया कवि ललित बल्लभले पृथ्वीन्द्रवर्णोदयमा शत्रुका केही साहसी मानिसहरूलाई मारिदिनु भयो, केहीको नाकहरू काटी शत्रुका मानिसहरूलाई बिरूप पारिदिनु भयो लेखेका छन्। उनले १८२२ चैत ३ गते कीर्तिपुर जितेका हुन्, त्यही महिनाको २७ गते नाक, कान काटेको देखिन्छ। त्यतिबेलाको युद्धको परिवेश र स्वभाव नै त्यस्तै खालको हुन्थ्यो। अहिले सम्झँदा त्यसो नगरेको भए हुन्थ्यो भन्ने लाग्छ। युद्धको मातमा कैयन् सभ्य भनेर सम्झिएको देशमा समेत त्योभन्दा डरलाग्दा कथा र गाथा गाँसिएको आज पनि सुन्न पाइन्छ। यो घटनालाई बढाइचढाइ किन गरियो ? त्यसबाट कसलाई फाइदा पुग्थ्यो अनुमानगम्य छ। जत्ति बुद्धिमत्ता पृथ्वीनारायणमा थियो, त्यो अरूमा भएन। त्यसैले पनि अरू राजाहरूभन्दा बढी ख्याति उनले कमाए। बुझ्नै पर्ने सत्य र यथार्थ कुरा के हो भने, पृथ्वीनारायण शाह नभएका भए नेपाल भन्ने मुलुक नै हुँदैनथ्यो, नेपालको अस्तित्वलाई दिगो बनाइराख्न उनको ऐतिहासिक योगदान छ। किनभने, त्यतिबेला भारतमा मुसलमानी शक्ति घट्दै थियो र अंग्रेजहरूको शक्ति बढ्दै थियो। आज स्वतन्त्र र सार्वभौम राष्ट्रको नागरिकको हैसियतमा नेपाल र नेपालीको जुन शिर गर्वले उठेको छ, त्यो उनैको योगदान र बलिदानको परिणति हो। उनको जत्तिको योगदान नेपालमा कसैको पनि छैन भने हुन्छ। पृथ्वीनारायणले गोरखा सजाउने काम त गरेनन् गरेनन्। उल्टो काठमाडौंकी शाक्य कुमारीलाई सम्मानपूर्वक ढोगे र निरन्तरता दिए, पुराना गुठीगानाहरूलाई नवीकरण गरिदिए। यसको मतलव उनले नेवारलाई माया गरे, मगरलाई हेलाँ गरेर, गुरुङलाई अगाडि आउन नदिने भनेर त्यसो गरेका होइनन्। उनी राजनीति चेत भएका शासक थिए । सबैलाई सम्मान र मर्यादापूर्वक राखे। मानसम्मान गर्नुपर्ने ठाउँमा सबैलाई उचित रूपले ख्याल गरेर दूरदर्शिता देखाएकैले उनले त्यत्रो एकीकरण कार्यलाई सफलता दिलाउन सके। तराईको यथार्थता पनि बुझ्नु आवश्यक छ। मूलत: भारतका नवावबजिरहरूको जग्गा नै तराई हो, त्यो जग्गा कमाउने काम यताका सेनराजाहरूले गरेका थिए। जग्गाधनी नवावबजीहरू हुन्, मकवानपुरका सेन राजाहरू त मोही मात्रै हुन्। सेनराजाहरूले मालबाजवीबापत बर्सेनि नवावबजिरहरूलाई केही वस्तु या रकम बुझाउँथे। त्यसबेला तराईमा कुनै पनि राज्य थिएन। राजा जनकको पालामा विदेह राज्य थियो। कपिलवस्तुको शाक्य गणराज्यको प्राचीन गौरवगाथा विस्मृत भइसकेको थियो। थारू राजा दंगीशरणको कथा र उपाख्यान मात्र शेष रहेको थियो। आंैलोग्रस्त तराईलाई बस्ती विकास गर्दै, कालाबञ्जरलाई निर्मूल गर्दै जाँदा न आजको स्वरूपलाई देख्न पाइएको हो। बाह्रौं शताब्दीताका सिम्रौनगढ राज्य थियो। काठमाडौंमा तीनवटा मल्ल राज्य थियो। पूर्वमा चौदण्डी र विजयपुर थिए। किरातहरूले पूर्वमा छुट्टै राज्य थियो भनेर दाबी गरे पनि ती स्थानीय तहको शासन गर्ने लिच्छविकालका सामन्त जस्तै हैसियतमा थिए भन्दा हुन्छ। सिम्रौनगढमा भएको राज्य पनि विसं १३८१ मा गयासुद्दिन तुगलकले आक्रमण गरेर ध्वस्त पारिदिइसकेका थिए, त्यसको पनि कुनै अस्तित्व थिएन। न त्यहाँ कुनै ठूलो आम्दानीको स्रोत थियो, न त तत्कालको लागि त्यसको कुनै सम्भावना ! बरु औलोजस्तो संक्रामक रोगका कारण तराई बस्तीविहीन अवस्थामा थियो। एकीकरण अभियान सफल हुँदै गएपछि नेपालमा गाभेर तराईलाई सर्वसम्पन्न बनाउँदै लगिएको हो। पृथ्वीनारायण शाहको ससुराली मकवानपुर, हहिहरपुरगढी भएकाले उनीहरूले पर्सादेखि लगभग जनकपुरसम्मका जग्गाजमिन कमाउँथे। त्यो कमाइ गरेबापत केही पैसा तथा बडेमानको हात्ती करको रूपमा सेनहरूले बर्सेनि बुझाउँथे। यसरी दक्षिणतर्फका नवावहरूले तराईको भूभागमा कब्जा जमाइरहेका थिए। पछि किनलकले तिनलाई पराजित गर्दै गर्दै सिन्धुलीगढीसम्म जित्दै आए, त्यो कर अब अबधका नवाव र बादशाहलाई नदिएर किनलकलाई बुझाउन थालियो। पृथ्वीनारायण शाह तराईमा लड्न गएनन्। किनभने आफ्नो सैन्य शक्तिको कमजोरी उनलाई थाहा थियो। अर्को कुरा उनको नीति नै पनि थियो जाईकटक नगर्नू, झिकीकटक गर्नू। किनलक तीनचार वर्ष तराईमै अड्डा जमाएर बसे। त्यही क्रममा नेपालको तर्फबाट मकवानपुरका सेन राजाहरूले जे जस्तो वस्तु बुझाउने गरिएको छ त्यो बुझाउन तयार रहेको कुरा बताएपछि इष्ट इन्डिया कम्पनीका गवर्नर कार्टियलले पनि तराईबाट राम्रो आम्दानी नहुने देखेपछि तराईका भूभाग नेपाललाई नै दिए । नेपाल एकीकरणको सन्दर्भमा पृथ्वीनारायण शाहलाई विश्वमा यस्तै काम गरेर चर्चित भएका अमेरिकी राष्ट्रपिता जर्ज वासिङ्टन, जर्मनीका चान्सलर विस्मार्क र सम्राट् विलियम प्रथम र इटाली एकीकरणका काबुर, मेज्जिनी, गेरीवाल्डी, भिक्टोर इम्मैनुयल द्वितीयजस्ता पुरुषार्थी वीर योद्धाहरूसँग इतिहासकारहरूले तुलना गर्ने गर्छन्। तर पृथ्वीनारायण शाह पृथ्वीनारायण शाह नै हुन् उनको तुलना कोसँग गर्ने ? उनमा अगाध देशभक्ति, अनुपम साहस, प्रगाढ संगठन क्षमता र एउटा वीर सेनापतिमा हुनुपर्ने सबै गुणले सम्पन्न थिए। उनलाई अतुलनीय, महनीय र अजीवका पौरखी व्यक्तित्व हुनुभन्दा अत्युक्ति हुँदैन। उनले एकीकरणको महाअभियानको सुरुआत नगरिदिएको भए आज नेपाल राष्ट्र हुन्थ्योहुन्थेन भन्न सकिन्न। नेपाल राष्ट्रै नभएपछि नेपाली कहाँ हुने ? यस्ता युगद्रष्टा, पौरखी तथा महान् व्यक्तिलाई सतसत नमन एवं हार्दिक श्रद्धाञ्जलि।"
"भारतमा एकैदिन १ लाख ६८ हजार बढीमा कोरोना संक्रमण, २२७ को मृत्यु","नयाँ दिल्ली : भारतमा पछिल्लो २४ घन्टामा थप १ लाख ६८ हजार ६३ जनामा कोरोना भाइरस (कोभिड१९) संक्रमण पुष्टि भएको छ। सोमबारको तुलनामा संक्रमणदर भने ६५ प्रतिशतले कम हो। सोमबार १ लाख ८० हजार जनामा संक्रमण देखिएको थियो। भारतमा अहिलेसम्म ३ करोड ५८ लाख ७५ हजार ७९० जनामा कोरोना भाइरसको संक्रमण देखिएको छ। सबैभन्दा महाराष्ट्रमा कोरोना संक्रमण देखिएको छ। यहाँ पछिल्लो २४ घन्टामा ३३ हजार ४७० जनामा संक्रमण पुष्टि भएको छ। यसका साथै पश्चिम बंगालमा १९ हजार २८६,दिल्लीमा १९ हजार १६६, तमिलनाडुमा १३ हजार ९९० र कर्नाटकमा ११ हजार ६९८ जनामा संक्रमण देखिएको हो। भारतमा पछिल्लो १४ घन्टामा कोरोनाबाट २७७ जनाको ज्यान गएको छ। यो सहित कोरोनाबाट मृत्यु हुनेको संख्या ४ लाख ८४ हजार २१३ पुगेको छ। पछिल्लो २४ घन्टामा सबैभन्दा बढी केरलामा १६६ जना र दिल्लीमा १७ जनाको मृत्यु भएको हो। यस्तै कोरोनासँगै ओमिक्रोन भेरियन्टको संक्रमण पनि तीव्ररुपमा फैलिरहेको छ। हालसम्म भारतमा ४ हजार ४६१ जनामा ओमिक्रोन संक्रमण पुष्टि भएको छ।"
विद्यालयको जग्गा व्यक्तिका नाममा,"जनकपुरधाम : धनुषाको जनकपुरधाम उप महानगरपालिकाको एक सामुदायिक विद्यालयको ३ बिघा १५ कट्ठा ५ धुर जग्गा व्यक्तिको नाममा दर्ता भएको रहस्य बाहिरिएको छ। वडा२१ कुर्थास्थित राजर्षि जनक माध्यमिक विद्यालय र विद्यालयको हकभोगमा रहेको सम्पूर्ण सम्पत्ति व्यक्तिका नाममा दर्ता भएको फेला परेको छ। विसं २०१७ सालमा स्थापना भएको विद्यालय र विद्यालयको हकभोगमा रहेको उक्त जग्गा वडा२१ बस्ने रामलखन महासेठ, श्यामसुन्दर महासेठ, सुरेन्द्र महासेठ र उपेन्द्र महासेठको नाममा संयुक्त दर्ता भएको फेला परेको हो। उक्त जग्गा र पोखरी व्यक्तिका नाममा पार्न महासेठसहित भूमाफिया र नापीदेखि मालपोत कार्यालयसम्मका गिरोह सक्रिय रहेको स्रोतको भनाइ छ। साबिकको कुर्था गाविस८ हाल जनकपुरधाम उपमहानगर२१ को कित्ता नम्बर ५३ को उक्त जग्गामा विद्यालयको स्थापना काल २०१७ सालदेखि अविच्छिन्न रूपमा विद्यालय भवन रहेको छ। त्यसैगरी खेलमैदान, चौर र पोखरी हकभोगमा रहेको सर्वस्व सम्पत्ति व्यक्तिका नाममा दर्ता भएको पाइएको प्राध्यानाध्यापक वीरेन्द्रप्रसाद यादवले बताए। यो कुरा न स्कुललाई थाहा छ, न त कुनै अगुवालाई नै, उनले भने, स्कुलको नाममा भएको जमिन कसरी एकाएक व्यक्तिका नाममा गयो, छक्क छौं। प्रअ यादवका अनुसार स्थापनाकालदेखि नै विद्यालयको हकभोग चलनमा रहे पनि प्रधानाध्यापक र तत्कालीन प्रधानपञ्चसमेतले तत्काल दर्ताका लागि तदारुकता देखाएनन्। तर, अहिले आफ्नो नाममा विद्यालयको सम्पत्ति दर्ता गराएर स्कुल खाली गराउने षड्यन्त्र गरेको उनले बताए। उनले भने, २०७५ चैतमा महासेठहरूले जग्गा नापजोख गर्दाको आधार खोज्दा विद्यालयको जग्गा व्यक्तिका नाममा दर्ता रहेको पाइयो। अब उपरान्त यो जग्गा हामी जोतभोग गर्छौं भन्दै बुझ्नका लागि मालपोत कार्यालय गएँ। मालपोत कार्यालयबाट स्रेस्ताको नक्कल हेर्दा महासेठका पुर्खाहरू झल्लु महासेठ, संवश महासेठ, मकुन महासेठ र मनी महासेठले पहिल्यै आफ्नो नाममा गैरकानुनी रूपमा दर्ता गराइसकेको उनले बताए। तर, सामुदायिक विद्यालयको जग्गा धनी भनिएका श्यामसुन्दर महासेठले २०२६ सालको नापनक्साअनुसार आफ्नो पुर्खाहरू झल्लु महासेठसहित चार जनाको नाममा तत्कालीन भूमिसुधार कार्यालयमार्फत आफूहरूको नाममा आएको बताए। उनले भने, २०२६, २०५९ र २०७५ सालमा गरी तीन पुस्ते लालपुर्जा हस्तान्तरण भइसकेको छ। लालपुर्जा बनेको ५१ वर्ष भइसक्यो तर आज आएर स्कुलले अरूको नाममा भएको जग्गा कसरी आफ्नो भन्न सक्छ ?, प्रतिप्रश्न गर्दै महासेठले भने, स्कुलको नाममा भएको अन्य ६ बिघा जग्गाहरू सोधखोज नगरेर पुर्खाहरूले अर्जेर गएको सम्पत्ति स्कुलले आज आफ्नो भनेर हुन्छ ? उनले प्राध्यानाध्यापक वीरेन्द्र यादवले समेत सामुदायिक विद्यालयको जग्गा कब्जा गरेर खाइरहेको आरोप लगाउँदै प्रध्यानाध्यापकले राजनीतिक षड्यन्त्रमा आफूहरूलाई फसाउन खोजेको आरोप लगाए। उनले भने, अहिले जग्गा कसको हो वा होइन भन्ने कुरा यस्तै हो। अदालतले मुद्दा हेरिरहेको छ। जे फैसला आउँछ हामी स्वीकार गर्छौं। कुर्था गाउँका झल्लु महासेठ गाउँका प्रधानपञ्च रहँदा र उनकै नातेदार रामवृक्ष महासेठ प्रअ रहेका बेला निजहरूकै सहयोगमा विद्यालयको जग्गा दर्ता गराउन सफल भएको ७० वर्षीय रामफल पण्डितले बताए। उनले भने, झल्लु महासेठका मृत्युपछि निजका छोराहरू क्रमशः रामलखन महासेठ, जगदीश महासेठ, राजदेव महासेठ र चन्देश्वर महासेठले २०५९ सालमा आफ्नो नाममा नामसारी गराएका हुन्। शक्षा ऐन २०२८ को दफा १६ को उपदफा (१) मा सामुदायिक विद्यालयको हकभोगमा रहेको सम्पत्ति सार्वजनिक सम्पत्ति मानिनेछ भन्ने स्पष्ट कानुनी व्यवस्था रहेको छ। यस्तै, मालपोत ऐन २०३४ को दफा २४ को उपदफा (१) मा सरकारी वा सार्वजनिक जग्गा व्यक्ति विशेषको नाममा दर्ता वा आवाद गर्नु गराउनु हुँदैन भन्ने उल्लेख छ। ऐनको उपदफा (२) मा कसैले यो दफा प्रारम्भ हुनुअघि वा पछि कुनै सरकारी वा सार्वजनिक जग्गा व्यक्ति विशेषको नाममा दर्ता गरी आवाद गरेमा त्यस्तो दर्ता स्वतः बदर हुनेछ भन्ने कानुनी व्यवस्था छ। गत वर्ष वैशाख पहिलो साता मध्यरातमा सडक विस्तारका नाममा डोजर चलाएर विद्यालयको ६ वटा कक्षाकोठा तथा पर्खाल जबरजस्ती भत्काएको थियो।"
प्रधानमन्त्रीद्वारा पृथ्वीजयन्तीको शुभकामना,"काठमाडौं : प्रधानमन्त्री शेरबहादुर देउवाले राष्ट्रनिर्माता पृथ्वीनारायण शाहको ३००औँ जन्मजयन्ती एवं राष्ट्रिय एकता दिवसका अवसरमा सम्पूर्ण नेपाली दिदीबहिनी तथा दाजुभाइमा हार्दिक शुभकामना व्यक्त गरेका छन्। प्रधानमन्त्री देउवाले आज बिहान सामाजिक सञ्जाल ट्वीटमार्फत शुभकामना दिएका हुन्। राष्ट्रनिर्माता पृथ्वी नारायण शाहको ३००औं जन्मजयन्ती एवं राष्ट्रिय एकता दिवसको अवसरमा सम्पूर्ण नेपाली दिदीबहिनी तथा दाजुभाईहरुमा हार्दिक शुभकामना!    ()  ,"
"हिउँ पर्ने समयमा असिना : हिउँदेबाली नष्ट, कृषक चिन्तित","म्याग्दी : असिनाले हिउँदेबाली नष्ट गरेपछि कृषक चिन्तित भएका छन्। बेनी नगरपालिका३ मरेक, मुसुङ, छेपारे, डोले, बालम, मङ्गला गाउँपालिका३, भाँक्रेपानी र ४ धापुङमा सोमबार साँझ असिना परेको थियो। वर्षात्सहितको बेमौसमी असिनाले हिउँदेबाली र सुन्तला फलफूल खेतीमा क्षति गरेको मरेकका कृषक इन्द्रबहादुर थापाले बताए। हिउँदे आलु, गहुँ र जौँको बोट ढलाएर, पात चुटेर छियाछिया बनाएको र बोट लडाएको कृषक थापाले बताए। यसैगरी सिजनको अन्तिममा बिक्री गर्न बोटमै राखेको सुन्तलाको दाना पनि असिनाले झारिदिएको छ। अधिकांश बगैँचाको सुन्तला निकासी भए पनि केही मात्रामा सुन्तला टिपेर बजार पठाउन बाँकी थियो। हिउँ पर्नुको साटो बेमौसममा असिना परेकामा कृषकले अनौठो मानेका छन्। क्षतिको विवरण सङ्कलन र राहतको व्यवस्थाका लागि स्थानीय तह र कृषि ज्ञान केन्द्रसँग माग गरेका छन्। रासस"
तरलता संकट माघभित्रै हट्छ,"काठमाडौं : बैंकिङ प्रणालीमा देखिएको तरलताको समस्या माघभित्र समाधान हुने अर्थमन्त्री जनार्दन शर्माले आश्वासन दिएका छन्। सोमबार आयोजित बैंक तथा वित्तीय संस्था परिसंघ नेपाल (सिविफिन)को दोस्रो वार्षिक साधारणसभामार्फत शर्माले उक्त आश्वासन दिएका हुन्। दुई वर्ष निसास्एिर बसेकाले सबैले एकैपटक लगानी गर्न खोज्दा तरलतामा दबाब परेको हो। यसबीच ऋण पनि धेरै गयो। आयात बढी भयो, उनले भने, तरलता दबाबलाई कम गर्न काम भइरहेको छ। माघभरि तरलता संकट हट्छ। सरकारले पूँजीगत खर्च गर्न सक्दो कोशिस गरिरहेको उनले बताए। यसैक्रममा शर्माले भने, पुँजीगत खर्च कम छ भनेर चिन्ता नगर्नुस। हामी गर्छौ। अहिलेसम्म पूँजीगत खर्च ९२ प्रतिशत भयो। चालु खर्च ३८ प्रतिशत भइसकेको छ र वित्तीय क्षेत्रमा २५२ प्रतिशतमा खर्च भएको छ। बैंकहरूले आन्तरिक निक्षेपमा मात्रै भर पर्नु भन्दा अब विदेशमा बस्ने नेपालीलाई समेत विदेशी मुद्रामा खाता खोल्ने तर्फ जोड दिन सुझाव दिए। यसैक्रममा निजी क्षेत्रको प्रगति आयातमा मात्रै भएर नहुने औंल्याउदै त्यस्तो लगानी उत्पादनशीलतर्फ हुने पर्ने शर्माको तर्क छ। अर्थमन्त्री शर्माका अनुसार आयातमुखीभन्दा उत्पादनमुखी अर्थतन्त्रमा जोड दिन जरुरी छ। स्वदेशमा उत्पादन हुन थाले आयात नियन्त्रित हुने भन्दै अहिले सरकारले विदेशी विनिमय सञ्चिति दबाब कम गर्ने प्रयास भएको बताए। पछिल्लो समय डलरको मूल्य, अन्तर्राष्ट्रिय बजारमै ढुवानी तथा भाडा बढेकाले विदेशी मुद्राको सञ्चिति केही घट्नुलाई उनले स्वाभाविक ठान्छन्। कोभिडबाट शिथिल अर्थतन्त्र बल्ल विस्तार हुने क्रममा रहेकाले अब लकडाउन गर्न नहुने अर्थमन्त्री शर्माले औंल्याए। शर्माका अनुसार अर्थतन्त्र चलायमान बनाउन बरु उच्च सतर्कता अपनाउनु पर्छ तर लकडाउन गर्नु हुँदैन। कार्यक्रममा बैंक तथा वित्तीय संस्था परिसंघ नेपालका अध्यक्ष पवनकुमार गोल्यानले आयात उच्च हुँदा र रेमिट्यान्स घट्दा विदेशी मुद्रामा चाप परेकाले भोलिका दिनमा संकट आउन सक्नेतर्फ ध्यानाकर्षण गराए। रेमिट्यान्सलाई प्रोत्साहन गर्न यस्तो निक्षेपमा १ प्रतिशत बिन्दु थप गरिएको छ। यसमा सरकारले पनि अनुदान दिन जरुरी छ, उनले भने। यसैगरी, नेपाल चेम्बर्स अफ कमर्शका वरिष्ठ उपाध्यक्ष कमलेश अग्रवाल निजी क्षेत्रमा थप २० प्रतिशत कर्जाको माग भए पनि बैंकमा तरलता समस्या चरम भएको बताए। यस्तो अवस्थामा प्रतिस्थापन बजेटले ७ प्रतिशतको आर्थिक वृद्धिको लक्ष्य लिएको चुनौतीपूर्ण भएको उनको भनाइ छ। यस्तै, नेपाल उद्योग वाणिज्य महासंघका अध्यक्ष शेखर गोल्छाले अहिले तरलता समस्याको कारण पुँजीगत खर्च कम भएको तर्क गरे।"
पृथ्वीनारायणको शालिकमा माल्यार्पण गर्न पूर्वराजा ज्ञानेन्द्र सिंहदरबारको मूल गेट जाँदै,"काठमाडौं : पूर्वराजा ज्ञानेन्द्र शाह सिंहदरबारको मूल गेटस्थित पृथ्वीनारायण शाहको शालिकमा माल्यार्पण गर्न जान लागेका छन्। पूर्वराजाका संवाद सचिव फणिराज पाठकका अनुसार पृथ्वी जयन्तीको अवसरमा मंगलबार मध्यान्ह साढे १२ बजे मल्यार्पण गर्ने कार्यक्रम रहेको छ। प्रत्येक वर्ष पुस २७ गते मनाइने राष्ट्रनिर्माता पृथ्वीनारायणको जन्मजयन्ती मंगलबार विविध कार्यक्रम आयोजना गरी देशभर मनाइँदैछ। सबै जातजाति, भाषाभाषीको सहयोग लिएर नेपाल एकीकरणको श्रीगणेश गरेका पृथ्वीनारायण शाहको सम्झनामा आज देशभर विभिन्न कार्यक्रम गरी ३०० औं जन्मजयन्ती मनाइएको हो। नेपाल प्रज्ञाप्रतिष्ठान, नेपाल ललितकला प्रतिष्ठान, नेपाल सङ्गीत तथा नाट्य प्रज्ञाप्रतिष्ठान र सांस्कृतिक संस्थानको आयोजनामा कमलादीबाट सांस्कृतिक झाँकी एवं बाजागाजासहित सिंहदरबार पश्चिम मूलढोकास्थित पृथ्वीनारायण शाहको सालिकमा जम्मा भई माल्यार्पण गर्ने कार्यक्रम रहेको छ। विसं १७७९ पुस २७ गते गोरखामा राजा नरभूपाल शाह र रानी कौशल्यावतीका कोखबाट पृथ्वीनारायण शाहको जन्म भएको थियो। विसं १७९९ चैत २५ गते पृथ्वीनारायण राजा भएका थिए। त्यसअघि नेपाल ५२ राज्यमा विभाजित थियो। पृथ्वीनारायण राजा भएपछि पूर्वमा टिस्टादेखि पश्चिममा चेपे नदीसम्म नेपालको सीमा विस्तार गर्न उनी सफल भएका थिए। पृथ्वीनारायणको शेषपछि उहाँका उत्तराधिकारीले पश्चिममा किल्ला काँगडासम्म नेपाल राज्यलाई विस्तार गरेको इतिहास छ। पृथ्वीनारायण शाहले विसं १८०१ मा नुवाकोट विजय गरेका थियो। त्यसको २५ वर्षपछि १८२६ सालमा काठमाडौँ उपत्यका विजय हासिल गरेका थिए। नेपाल उपत्यका विजय गरेपछि पृथ्वीनारायण शाहले पूर्वतिरका चौदण्डी विजयपुर आदि विजय गर्दै देशको सिमाना बढाएका हुन्। पृथ्वीनारायणको सामाजिक, आर्थिक एवं वैदेशिक नीति मननीय : राष्ट्रपति पूर्वराजा ज्ञानेन्द्रले भने, देश विदेशीको खेल मैदान बनिसकेको खतराको अनुभूति नेपालीले गरे प्रधानमन्त्रीद्वारा पृथ्वीजयन्तीको शुभकामना"
उत्तर कोरियाले हान्यो अर्को मिसाइल,"सिओल : उत्तर कोरियाले ब्यालिस्टिक मिसाइल प्रहार गरेको छ। संयुक्त राष्ट्रसंघले मिसाइल प्रहार नगर्न पटकपटक गरेको आग्रहलाई बेवास्ता गर्दै उत्तर कोरियाले मंगलबार बिहान मिसाइल प्रहार गरेको अलजजीरामा समाचार छ। अमेरिका, जापान, दक्षिण कोरिया लगायत मुलुकले उत्तर कोरियाको यस्तो कदमको निन्दा गरेका छन्। हाइपर सोनिक ब्यालेस्टिक क्षेप्यास्त्र प्रहार गरेको केही दिनमै उत्तर कोरियाले अर्को हतियार परिक्षण गरेको हो। उत्तर कोरियाले पूर्वी सागरमा संदिग्ध ब्यालिस्टिक मिसाइल प्रहार गरेको दक्षिण कोरियाका अधिकारीहरुले बताएका छन्। उत्तर कोरियाले निरन्तर रुपमा गरेको क्षेप्यास्त्र प्रहारप्रति जापानका प्रधानमन्त्री फुमियो किशिदाले गहिरो निन्दा गरेको अन्तराष्ट्रिय संचारमाध्यममा समाचार छ।"
"२ वर्ष भयो, खोइ उपसभामुख ?","काठमाडौं : दुई वर्ष भयो, प्रतिनिधिसभा उपसभामुख पद रिक्त भएको। यसबीचमा संवैधानिक अंग, निकाय र अरू थुप्रै पदमा राजनीतिक नियुक्ति भए। तर, संवैधानिक अंग (संसद) कै उपसभामुख पदपूर्ति गर्नेतिर कसैको ध्यान गएन। सभामुखमा पुरुष (अग्निप्रसाद सापकोटा) कायमै रहेकाले महिलालाई उपसभामुख बनाउनुपर्ने संवैधानिक बाध्यता छ। महिला उपसभामुख हुने भएकाले दलहरूको प्राथमिकतामा यो पद नपरेको हुन सक्ने सांसदहरू नै बताउँछन्। ०७४ को चुनावी परिणाम आएपछि पार्टी एकताले पूर्णता नपाउँदै एमाले र माओवादी केन्द्रबीच सभामुख र उपसभामुख पद बाँडफाँट गरिएको थियो। माओवादी केन्द्रका कृष्णबहादुर महरा सभामुख र एमालेकी शिवमाया तुम्बाहाम्फेलाई उपसभामुख बनाइयो। दुई पार्टी एकता भई नेकपा बनेपछि सभामुख महरामाथि संसद्कै महिला कर्मचारीमाथि दुव्र्यवहार को आरोप लाग्यो। महराले राजीनामा दिए। त्यसपछि तत्कालीन नेकपामा सभामुख पदका लागि हानथाप भयो। पार्टीमा चर्को विवादबीच माओवादी केन्द्रबाट अग्नि सापकोटा सभामुख बने। तुम्बाहाम्फेले २०७६ माघ ६ गते उपसभामुखबाट राजीनामा दिइन्। सभामुख र उपसभामुख तत्कालीन नेकपाको एउटै पार्टीबाट बनेको भन्दै विरोधमा उत्रेको कांग्रेस पनि आफ्नो नेतृत्वमा सरकार बनेपछि यस विषयमा मौन छ। संविधानको धारा ९१ को उपधारा (२) मा सभामुख र उपसभामुख फरकफरक दलको हुनुपर्ने र एक जना महिला हुनैपर्ने व्यवस्था छ। उपधारा (१) बमोजिम निर्वाचन गर्दा प्रतिनिधिसभाको सभामुख र उपसभामुखमध्ये एक जना महिला हुने गरी गर्नुपर्ने छ र प्रतिनिधिसभाको सभामुख र उपसभामुख फरकफरक दलको प्रतिनिधि हुनुपर्नेछ, धारा ९१ को उपधारा (२) मा उल्लेख छ। प्रतिनिधिसभाको बहुमत सदस्यबाट उपसभामुख निर्वाचित हुने कानुनी व्यवस्था छ। पछिल्लो पटक ५ दलीय गठबन्धनबीच उपसभामुख पदको बाँडफाँट गरिएको थियो। उपसभामुख पद जनता समाजवादीको भागमा परेको नेताहरूले बताएका थिए। तर, विपक्षी एमालेले लगातार संसद् अवरोध गरिरहेकाले उपसभामुखको निर्वाचनमा कठिनाइ भएको सत्तापक्षीय दलका नेताहरू बताउँछन्। माओवादी केन्द्रका प्रमुख सचेतक देव गुरुङ संसद् अवरुद्ध भएकै कारण उपसभामुख चयनमा ढिलाइ भएको बताउँछन्। संसद अवरुद्ध छ, यस अघि पनि २ पटक संसद् भंग भयो, गुरुङले भने, संसद् चल्नै पाएको छैन। ४०४५ वटा महत्वपूर्ण विधेयक रोकिएका छन्। संसद् नचल्दासम्म यी विषयले प्रवेश पाउँदैनन्। सत्तासीन कांग्रेस सचेतक पुष्पा भुसाल संविधानमार्फत महिलाले पाएको अधिकारको सुरक्षा प्रदान गर्न पनि उपसभामुख पद चाँडो पदपूर्ति गर्नुपर्ने बताउँछिन्। विपक्षी एमाले प्रमुख सचेतक विशाल भट्टराई लामो समय पद उपसभामुख रिक्त हुनु दुर्भाग्यपूर्ण भएको बताउँछन्। सत्तासीन एकीकृत समाजवादीका सचेतक जीवनराम श्रेष्ठ भने उपसभामुख चयनबारेको मुद्दा अदालतमा विचाराधीन रहेकाले पनि ढिलाइ भएको बताउँछन्। उपसभामुख चयनमा ढिलाइ भएको भन्दै परेको रिटमा सर्वोच्च अदालतले २०७७ असार १४ गते सरकारका नाममा कारण देखाउ आदेश जारी गरेको थियो। एकातिर यो विषयको मुद्दा अदालतमा विचाराधीन अवस्थामा छ, श्रेष्ठले भने, अर्कोतिर संसद् अवरुद्ध छ। अहिले केही भन्न सक्ने अवस्था छैन। संसद् सचिवालयका प्रवक्ता रोजनाथ पाण्डे दलीय सहमति नजुटेका कारण उपसभामुख चुनावको प्रक्रिया अघि बढ्न नसकेको बताउँछन्। उपसभामुख नहुँदा संवैधानिक परिषद् अपूर्ण प्रतिनिधिसभाको उपसभामुख संवैधानिक परिषद्को सदस्य हुन्छ। संवैधानिक अंग र निकायमा नियुक्तिको सिफारिस गर्दा उपसभामुखको भूमिका रहन्छ। निवर्तमान प्रधानमन्त्री केपी ओलीको पालामा संवैधानिक परिषद्को कोरम माथि निकै प्रश्न उठेको थियो। कोरमकै कारण उनले संवैधानिक परिषद्मा संशोधन अध्यादेश पनि जारी गरेका थिए। विपक्षी दलको उपसभामुख भए प्रधानमन्त्रीलाई परिषद्मा कोरम पुर्याउन कठिन हुने भएकाले पनि यो पद लामो समय रिक्त राखिएको जानकारहरू बताउँछन्। परिषद्मा प्रधानमन्त्री, विपक्षी दलका नेता, प्रधानन्यायाधीश, सभामुख, उपसभामुख र राष्ट्रियसभाका अध्यक्ष गरी ६ जना सदस्य हुन्छन्।"
"पूर्वराजा ज्ञानेन्द्रले भने, देश विदेशीको खेल मैदान बनिसकेको खतराको अनुभूति नेपालीले गरे","काठमाडौं : पूर्वराजा ज्ञानेन्द्र शाहले देश पराया (विदेशी)को खेल मैदान बनिसकेको खतराको अनुभूति हरेक नेपालीले गरेका बताएका छन्। ३०० औँ पृथ्वी जयन्ती तथा राष्ट्रिय एकता दिवसका अवसरमा मंगलबार शुभकामना दिँदै पूर्वराजा शाहले पृथ्वीनारायण शाहले गरेको एकताको महत्व र वडामहाराजाधिराजका योगदान एवं दिव्य उपदेशको सान्दर्भिकता थप बढेको दाबी गरेका छन्। राष्ट्रियताका आधारहरु माथी प्रहार भई देशको अस्तित्व समेत संकटमा पारेको यस स्थितिमा एकताको महत्व र वडामहाराजाधिराजका योगदान एवं दिव्य उपदेशको सान्दर्भिकता थप बढेको महशुस हामीले गरेका छौं। राष्ट्रनिर्माताबाट परराष्ट्र मामिलाका नीति र व्यवहारको सम्वेदनशिलतालाई सदैव आत्मसाथ गरिरहनु पर्ने सन्देश तथा दिव्य उपदेशका उपेक्षाका कारण यतिबेला हामी असन्तुलनको परिणाम व्यहोर्दै छौं।पूर्वराजा शाहले शुभकामना सन्देशमा भनेका छन्, देश परायाहरुको खेल मैदान बनिसकेको खतराको अनुभूति हरेक नेपालीले गरिराखेका छन्। उनले श्री ५ वडामहाराजाधिराजको राष्ट्रभक्ति, साहश र नेपाली आटआकांक्षाबाट नै सुन्दर फुलबारी नेपाल राष्ट्रको सिंगो स्वरुप खडा भएको शुभकामना सन्देशमा उल्लेख छ। सन्देशमा भनिएको छ, हामी सगर्व भन्ने गर्दछौं  हाम्रो राष्ट्र नेपाल  हामी नेपाली। मन र मगजले स्वाभिमानका साथ भन्दछ  स्वतन्त्र, सार्वभौम र गौरवशाली नेपाली। हामीलाई यस्तो वैभव प्रदान गर्ने हाम्रा अमर तथा ऐतिहासिक धरोहर श्री ५ वडामहाराजाधिराजको राष्ट्रभक्ति, साहश र नेपाली आट आकांक्षाबाट नै यो सुन्दर फुलबारी नेपाल राष्ट्रको सिंगो स्वरुप खडा भएको हो। पूर्व राजा ज्ञानेन्द्रले पृथ्वीनारायण शाहको शालिकमा माल्यार्पण गर्ने पृथ्वीनारायणको सामाजिक, आर्थिक एवं वैदेशिक नीति मननीय : राष्ट्रपति जन इच्छा र प्रगतिसँग सरोकार नराख्ने प्रणालीका नाम जनतन्त्र, जनवाद, लोकतन्त्र, गणतन्त्र, जनगणतन्त्र, जेसुकै चयन गरियून, यसले राष्ट्रहित र जनसेवाको चरित्र धारण नगरे निरर्थक साबित हुने उनको भनाई छ। राष्ट्रको कीर्ति र जनताको सुखी बाहेक, प्रजातन्त्रको अर्को कुनै लक्ष्य हुन सक्दैन। जन इच्छा र प्रगतिसँग सरोकार नराख्ने प्रणालीका नाम जनतन्त्र, जनवाद, लोकतन्त्र, गणतन्त्र, जनगणतन्त्र, जेसुकै चयन गरियून, यसले राष्ट्रहित र जनसेवाको चरित्र धारण गरेको छैन भने त्यो निरर्थक साबित हुनेछ। सन्देशमा भनिएको छ, प्रणाली केवल साधन हुन्। साधन परिवर्तनलाई नै महान उपलब्धीका रुपमा वर्णन गर्ने प्रयास हुँदै आएका छन्। सबैभन्दा उन्नत दावि गरिएको तन्त्रमा जनताले सास्ति र राष्ट्रले अस्तित्व प्रतिनै चिन्ता गर्नु पर्ने परिस्थिति बन्द छ, भने त्यस्तो तन्त्रमा अभ्यासको व्यर्थ प्रयासमा समय वरवाद गर्न नहुने निश्कर्षमा पुग्न विलम्व गरिनु हुँदैन। शाहले राष्ट्रियता सुदृढ राखेर समग्र राष्ट्रलाई सिंगार्नुपर्ने आजको आकांक्षा र आवश्यकता रहेको बताएका छन्। सन्देशमार्फत शाहले भनेका छन्, हाम्रो भूगोल, माटो र पन  आफ्नै धर्म संस्कृति एवं गतिविधि नै हामीलाई प्यारो र राम्रो लाग्छ। आफ्नो गौरवमय अस्तित्वलाई जोगाइ राख्न हिमाल, पहाड र तराइका सबै हामी एक बनौं। हाम्रो राष्ट्रियता सुदृढ राखौं अनि समग्र राष्ट्रलाई सिंगारौं भन्ने हाम्रो आजको आकांक्षा र आवश्यकता हो।"
संक्रमणसँग जुध्दै स्वास्थ्यकर्मी,"दिनेश गौतमकाठमाडौं, शंकरप्रसाद खनालनेपालगन्ज, कृष्ण सारु मगरमकवानपुर, केशवशरण लामिछानेपोखरा, क्रान्ति शाहवीरगन्ज, सलमान खानभैरहवा, राजन गाउँलेसिन्धुली कोरोना भाइरस संक्रमणले अस्पतालमा बिरामीको चाप बढ्दैछ। संक्रमितको भर्ना दर बढिरहेका बेला उपचारमा खटिने स्वास्थ्यकर्मी नै थला परेका छन्। यसले सीमा नाकामा स्वास्थ्य जाँच नै प्रभावित छ। त्रिभुवन विश्वविद्यालय, शिक्षण अस्पताल महाराजगन्जका निर्देशक डा दिनेश काफ्लेले जँचाउन आउने बिरामीसँगै स्वास्थ्यकर्मीहरू पनि संक्रमित हुन थालेको बताए। उनले भने, केही दिनयता व्यावहारिक रूपमा अप्ठ्यारो अवस्था झेल्नु परिरहेको छ। अस्पतालका चिकित्सक, नर्सलगायत कम्तीमा १५ जनालाई कोरोना संक्रमण पुष्टि भइसकेको छ । शिक्षण अस्पतालमा पीसीआर परीक्षण गरेका व्यक्तिहरूको संख्या दैनिक ५० नाघेको छ। संक्रमण भएका सबैजना एकै पटक भर्ना नभए पनि सीमित शड्ढयामा भर्ना हुने क्रम दैनिक बढेको छ। मुलुकका सातवटै प्रदेशको आईसीयूमा ६७ जना संक्रमितको उपचार भइरहेको छ। भेन्टिलेटरमा १६ जना उपचाररत रहेको स्वास्थ्य तथा जनसंख्या मन्त्रालयले जनाएको छ। संक्रमितमध्ये स्वास्थ्यकर्मीको अवस्था भने सामान्य छ। त्रिवि शिक्षण अस्पतालका कोभिड फोकल पर्सन डा निरज बमका अनुसार संक्रमित स्वास्थ्यकर्मीहरू होम आइसोलेसनमा बसिरहेका छन्। अहिले संक्रमण पुष्टि भएका स्वास्थ्यकर्मीहरू आइसोलेसनमा हुनुहुन्छ। स्वास्थ्य अवस्था जटिल भए भर्ना गर्नुपर्ने हुन्छ, डा बमले भने, आइतबारदेखि अन्य कोरोना संक्रमितहरूको भर्ना हुने क्रम बढेको छ। इमर्जेन्सीमा पनि बिरामीहरू भर्ना भइरहेका छन्। शड्ढया पुगेन भने सेवा विस्तार गर्ने योजना छ। नेपाल चिकित्सक संघका अध्यक्ष डा लोचन कार्कीले हालसम्म कोरोना संक्रमणबाट ८ जना चिकित्सकको ज्यान गएको बताए। अहिलेसम्म कोरोना संक्रमणबाट सयौं स्वास्थ्यकर्मी निको भइसकेका छन्। पुनः संक्रमण हुने क्रम बढ्दो छ, उनले भने। स्वास्थ्य तथा जनसंख्या मन्त्रालयका अनुसार, मुलुकभर संक्रमण दर वृद्धि भई १२ दशमलव ७ प्रतिशत पुगेको छ। सोमबार मुलुकभर १ हजार ४ सय ४६ जना संक्रमित थपिएका छन्। जसमध्ये काठमाडौं जिल्लामा ६ सय ७५ जना व्यक्तिमा संक्रमण पुष्टि भएको छ। अहिले मुलुकभर ७ हजार ८ सय ५५ जना सक्रिय संक्रमित छन्। सीमाका स्वास्थ्यकर्मी संक्रमित रुपन्देहीको बेलहिया नाकाको हेल्थ डेस्कमा खटिएका आठ जना कर्मचारीमध्ये चार जना संक्रमित छन्। स्वास्थ्य कार्यालय रुपन्देहीका भेक्टर कन्ट्रोल निरीक्षक केदारनाथ शाहका अनुसार, देवदह नगरपालिकास्थित देवदह स्वास्थ्यचौकीका एक जना कर्मचारी पनि संक्रमित भएका छन्। कोभिडको लक्षण देखिएपछि एन्टिजेन विधिबाट नाकामा खटिएका कर्मचारीहरूको कोरोना परीक्षण गरिएको थियो। नाकामा तीन दिनको अन्तरालमा चार जना कर्मचारीमा संक्रमण देखिएको हो। चार जनामध्ये तीन जना हेल्थ डेस्कको ल्याबका कर्मचारी हुन् । अन्य एक जना नेपाल रेडक्रस सोसाइटीकी स्वंयसेविका हुन्। भारतबाट आउने व्यक्तिहरूसँग सोधपुछ र परीक्षणको क्रममा स्वास्थ्यकर्मीहरू संक्रमित भएका हुन्। हुलका हुल नाकाबाट भित्रिँदा संक्रमणको रोकथामका लागि नाकामा खटिएका स्वास्थ्यकर्मी र सुरक्षाकर्मी सामान्य मास्कको भरमा खटिएका छन्। संक्रमित स्वास्थ्यकर्मीबाटै उपचार सिन्धुली जिल्लामा एक चिकित्सकमा कोरोना संक्रमणको आशंका गरिएको छ। सिन्धुली अस्पतालका प्रमुख डा उमेश प्रधानले भने, जिल्लामा हिजो मात्र एक जना डाक्टरमा कोभिडसँग मिल्दोजुल्दो लक्षणसहितको समस्या देखिए पनि पुष्टि भइसकेको छैन। कोरोना पहिलो र दोस्रो लहरमा बागमती प्रदेशमा दुई जना स्वास्थ्यकर्मीको मृत्यु भएको थियो। उक्त अवधिमा डेढसय बढी स्वास्थ्यकर्मी प्रभावित भएका थिए। कोरोना संक्रमणपछि सिन्धुलीका दुई स्वास्थ्यचौकी नै बन्द गर्नुपरेको थियो। जिल्लामा सिन्धुली अस्पताल मातहतमै ५१ बेडको आइसोलेसन अस्पतालसमेत सञ्चालनमा छ। संक्रमित स्वास्थ्यकर्मीहरूलाई अस्पतालमै उपचार, खान र बस्ने सुविधा दिइएको थियो। हेटौंडा अस्पतालका मेडिकल सुपरिटेन्डेन्ट रामचन्द्र सापकोटाका अनुसार कोभिडको पहिलो र दोस्रो लहरमा गरी करिब ९० जना स्वास्थ्यकर्मीमा संक्रमण पुष्टि भएको थियो। ३ स्वास्थ्यकर्मीलाई कोरोना बाँकेको सीमा नाका जमुनाहास्थित हेल्थ डेस्कमा कार्यरत ३ जना स्वास्थ्यकर्मीलाई कोरोना संक्रमण पुष्टि भएको छ। जिल्ला कोभिड१९ संकट व्यवस्थापन केन्द्र बाँकेका कोरोना फोकल पर्सन तेज ओलीका अनुसार भारतबाट आउनेहरूलाई एन्टिजेनबाट कोरोना परीक्षण गर्ने कार्यमा खटिएका स्वास्थ्य आइतबार एक जना र सोमबार २ जनालाई कोरोना संक्रमण पुष्टि भएको हो। संक्रमित हुनेमा दुई जना अहेव र एक जना ल्याब टेक्निसियन रहेको ओलीले जानकारी दिए। सोमबार जमुनाहा नाकामा दुई जना स्वास्थ्यकर्मीसहित भारतबाट आएका ३७ जनामा कोरोना संक्रमण पुष्टि भएको जिल्ला कोभिड१९ संकट व्यवस्थापन केन्द्रले जनाएको छ। जिल्लाका तीनवटा प्रयोगशालामा स्वाब परीक्षण गर्दा १५ जनालाई कोरोना पुष्टि भएको छ। वीरगन्जमा पछिल्लो सातादेखि दैनिक सरदर १० जनामा संक्रमण भेटिइरहेको भए पनि अग्रपंक्तिमा खटिएका कुनै पनि स्वास्थ्यकर्मीमा अहिलेसम्म संक्रमण देखिएको छैन। वीरगन्ज नाकाको हेल्थ डेस्कमा कोरोना परीक्षणका लागि १२ जना स्वास्थ्यकर्मी खटिएका छन्। यस्तै नारायणी अस्पतालमा पनि स्वास्थ्यकर्मीले कोरोनाको परीक्षण र संक्रमितहरूको उपचार गर्दै आएका छन्। तर, दोस्रो लहरयता वीरगन्जमा कोही पनि स्वास्थ्यकर्मीमा कोरोना संक्रमण नदेखिएको स्वास्थ्य कार्यालय पर्साका जनस्वास्थ्य अधिकृत जयमोद ठाकुरले जानकारी दिए। कास्कीमा पनि संक्रमित गण्डकी प्रदेशमा पछिल्लो २४ घन्टामा ७० जना संक्रमित भएका छन्। पुस १९ गतेयताको ७ दिनमा संक्रमणबाट कसैको मृत्यु भएको छैन। तर, यो एक सातामा सबैभन्दा धेरै संक्रमित पछिल्लो २४ घन्टामा देखिएका छन्। संक्रमितमा कास्की स्वास्थ्य कार्यालयका एक जना कर्मचारी पनि छन्। प्रदेश स्वास्थ्य निर्देशक डा खिमबहादुर खड्काका अनुसार ३ दिनअघि कास्कीका एक जना स्वास्थ्य क्षेत्रका कर्मचारी संक्रमित भएका हुन्। उनका अनुसार ती कर्मचारीको ज्वरो भने घट्दै गएको छ। उनी घरमै आइसोलेसनमा छन्। कहाँबाट र कसरी उनलाई संक्रमण भयो भन्ने चाहिँ खुलेको छैन। खड्काले गण्डकीको अरू जिल्लाका स्वास्थ्यकर्मी कोही संक्रमित भएको अहिलेसम्म आफूलाई जानकारी नभएको पनि सुनाए।"
तम्तयार राखौं स्वास्थ्य पूर्वाधार,"दक्षिणी छिमेकी देश भारतका विभिन्न राज्यमा ओमिक्रोनको संक्रमण निकै बढ्दो छ। देशभरका सीमा नाकामा एन्टिजेनबाट कोेरोना परीक्षण गर्दा दिनदिनै संक्रमित बढेका बढ्यै छन्। यसरी आएका व्यक्तिमा ओमिक्रोनको संक्रमण पनि पुष्टि भइरहेको छ। जिल्ला वा प्रादेशिक कोरोना प्रयोगशालामा स्वाब परीक्षण गर्दा संक्रमण पुष्टि हुनेभन्दा भारतबाट आउनेहरूमा धेरै गुणा बढी छन्। यति हुँदा पनि सीमामा अझै निर्वाध ओहोरदोहोर जारी छ। दैनिक उपभोग्य वस्तुका लागि पनि सीमापारी किनमेल जानेको घुइँचो रोकिएको छैन न रोक्ने प्रयत्न नै भएको छ। कोरोनासँग जुध्न पूर्वसर्तका रूपमा सबैभन्दा पहिले हरेक सीमा क्षेत्रमा अनिवार्य रूपमा होल्डिङ सेन्टर बनाउनुपर्छ। पहिलो लहरमा जस्तै हरेक स्थानीय तहले वडावडामा क्वारेन्टाइन र आइसोलेसन बनाउनुपर्छ। दोस्रो लहरका अधिकांश संक्रमितलाई श्वासप्रश्वाससम्बन्धी समस्या देखिएकाले अब बन्ने आइसोलेसनमा अक्सिजन अनिवार्य राख्नुपर्छ। तालिम प्राप्त स्वास्थ्यकर्मीको निगरानीमा हुनुपर्छ। त्यहाँ आवश्यक पर्दा चिकित्सक तत्काल जानसक्ने मोबाइल टोलीको व्यवस्था हुनुपर्छ। कोरोनाको दोस्रो लहरमा आइसोलेसन, बेड र आईसीयूको अभाव भयो। बिरामीको अस्पताल जाँदाजाँदै बाटोमै ज्यान गयो। कतिले अस्पतालको शड्ढया खोज्दा खोज्दै मृत्यु वरण गरे। कतिले सञ्चै छु नि भनेर लापरवाहीपूर्ण रूपमा होम आइसोलेसनमा बसेका कारण पनि अकालमै ज्यान गुमाए। अस्पताल वा स्वास्थ्य संस्था पुगेकाले पनि पर्याप्त स्वास्थ्य जनशक्तिको अभावमा केयर नपाउँदा पनि ज्यान बचाउन सकिएन। त्यसैले अब पर्याप्त स्वास्थ्यकर्मीलाई समयमै अलर्ट राख्न सक्नुपर्छ। दोस्रो लहरपछि हाम्रा अस्पताल, शड्ढया, आइसोलेसन र आईसीयू बेड केही थपघट त भए तर यी पर्याप्त छैनन्। अहिले नै तेस्रो लहरको भयावहस्थिति नभएकाले यी भौतिक पूर्वाधार निर्माण गर्न हामीसँग समय छ। दोस्रो लहरको अभ्यासलाई सिको गर्दा निजी अस्पतालले पनि सेवा दिएका थिए। आवश्यक पर्दा सबै निजी अस्पताललाई आइसोलेसन बनाउन नीतिगत व्यवस्था गर्न जरुरी छ। हरेक वडा र टोलमा अक्सिजनसहितका आइसोलेसन बनाउन सक्ने हो भने तिनले अस्पतालको भार घटाउन सकिन्छ भन्ने देशका जिल्ला जिल्लाको दोस्रो लहरको अन्तिमको सिको गर्न सकिन्छ। होम आइसोलेसन र पालिकाका आइसोलेसन सेन्टरमा मोबाइल चिकित्सक पठाउने विगतका अभ्यासलाई अहिले नीतिगत रूपमै सम्बोधन गर्नुपर्छ। पहिलो लहरमा कोरोना सचेतना र सुरक्षामा कडाइ भयो। स्वाब परीक्षण, कन्ट्याक्ट ट्रेसिङ, क्वारेन्टाइन र आइसोलेसनलाई व्यवस्थित गरिएको थियो। जसका कारण कोरोना संक्रमण विस्तार हुन पाएन। मानवीय क्षति पनि कम भयो। दोस्रो लहरमा कोरोनाविरुद्ध हाम्रै लापरवाहीले गर्दा धेरैले ज्यान गुमाए। पहिलो लहरमा अपनाइएका सावधानी नागरिक र राज्य स्तरमा आधा पनि पालना भएन। जसका कारण नियन्त्रणका उपाय हुँदाहुँदै पनि संक्रमितको संख्या बढ्ने र ज्यान गुमाउने धेरै भए। अहिले तेस्रो लहरको खतरा बढ्दै गएको छ। ओमिक्रोनको संक्रमण विस्तार पहिलो र दोस्रो लहरभन्दा बढी छ। त्यसैले पहिलो र दोस्रो लहरभन्दा अझ बढी स्वास्थ्य सुरक्षा र सावधानी अपनाउनुपर्छ। तेस्रो लहर पूर्व नै होल्डिङ सेन्टर, आइसोलेसन, आईसीयु, कोरोना विशेष अस्पतालबारे राम्रो तयारी गर्नुपर्छ। सीमा नाका पहिलो लहरमा जस्तै निश्चित समयका लागि ठप्प पार्नुपर्छ। भीड हुने कार्यक्रममा पनि रोक लगाउनुपर्छ। स्वास्थ्य सावधानीबारेका सूचना प्रवाह बढाउनुपर्छ। धेरैले कोरोनाविरुद्धको खोप लगाएका छन्। संक्रमित हुनबाट जोगिन्छ भन्ने भ्रम पालेर नबसौं। भौतिक पूर्वाधार निर्माणमा तम्तयार भएर बसौं। कोरोनाका नाममा अकालमा धेरैले ज्यान गुमाउने खतराबाट जोगाउन समयमै सावधानी अपनाउन जरुरी छ।"
राप्तीपारि पाटेबाघको आतंक,"नेपालगन्ज : बाँकेको राप्तीसोनारी६ हब्रहवाकी ३० वर्षीया चाँदनी थारूको शनिबार बिहान सिद्धेश्वर सामुदायिक वनमा पाटेबाघको आक्रमणबाट मृत्यु भयो। मृतकका दाजु ओमराज थारूका अनुसार दाउरा खोज्न छोराछोरीसहित वन गएका बेला उनी बिहान १० बजे बाघको आक्रमणमा परेकी थिइन्। बिहीबार राप्तीसोनारी गाउँपालिका४ पर्सोना गाउँकी ५२ वर्षीया लीला बिष्टको पनि बाघको आक्रमणबाट मृत्यु भएको थियो। गत शुक्रबार राप्तीसोनारी५ चिलहरियाका बमबहादुर पुन रूखमा चढेर बाघको आक्रमणबाट जोगिए। उनको एउटा बाख्रालाई भने बाघले मार्यो। ४ वटा बाख्रा हराए। तीनवटा बाख्रा बाघको आक्रमणबाट घाइते भएका छन्। बुधबार पनि राप्तीसोनारी४ की दुर्गा थारूलाई पाटेबाघले गौरी सामुदायिक वनमा आक्रमण गरेको थियो। पात टिप्न गएकी उनले बाघलाई खुर्पाले हिर्काएर ज्यान जोगाएकी थिइन्। जिल्लाका राप्तीपारी राप्तीसोनारी र नरैनापुर गाउँपालिकाका सामुदायिक र राष्ट्रिय वनमा पछिल्लो चार महिनायता बाघको आक्रमणमा परी ४ जनाले ज्यान गुमाइसकेका छन् भने एक जना घाइते भएका छन्। नरभक्षी बाघलाई निकुञ्जले नियन्त्रण गर्न नसकेपछि राप्तीपारी गएको आशंकामा स्थानीय आतंकित भएका छन्। राप्तीसोनारी४ मा मात्र केही दिनयता बाघले स्थानीयका एक दर्जनभन्दा बढी बाख्रा खाइसकेको स्थानीय पत्रकार हेमन्त चौधरीले जानकारी दिए। बुधबार मात्रै पनि ७० किलोको बोयर जातको बोका बाघले खाएको थियो। डिभिजन वन कार्यालय बाँकेका प्रमुख दधि कँडेलले राप्तीसोनारीका सामुदायिक वनमा पाटेबाघले निरन्तर आक्रमण गर्न थालेपछि शुक्रबारदेखि हात्तीको प्रयोग गरी बाघ नियन्त्रणको प्रयास सुरु भएको बताए। २ वटा हात्ती सो क्षेत्रमा परिचालन गरिएको छ। बाँके निकुञ्जले सामुदायिक वनमा बाघको आक्रमण बढेपछि डिभिजन वन कार्यालय बाँकेसँग सहकार्य गरेर बाघ नियन्त्रण गर्ने जनाएको छ। जैविक मार्ग क्षेत्रमा पर्ने सामुदायिक वनमा पाटेबाघको आक्रमण भएको छ। हात्तीको प्रयोग गरेर नियन्त्रणको प्रयास भइरहेको छ, निकुञ्जका प्रमुख श्यामकुमार साहले अन्नपूर्ण पोस्ट्सँग भने। दुई वर्षयता मात्र बाँकेमा बाघको आक्रमणबाट ६ जनाको ज्यान गइसकेको छ। बाघ संरक्षणका लागि स्थापना गरिएको बाँके निकुञ्जमा आहारजन्य वन्यजन्तुको अभावमा बाघ नरभक्षी बन्दै गएको स्थानीयको भनाइ छ। बस्ती छिर्दै वन्यजन्तु"
बस्ती छिर्दै वन्यजन्तु,"गुलरिया : एक साताअघि जंगली हात्तीको आक्रमणबाट ५४ वर्षीया भुसिया थारूले ज्यान गुमाइन्। राजापुर नगरपालिका९ की थारू नेपालभारत सीमा नजिकै बाख्रा चराउन गएका बेला जंगली हात्तीको आक्रमणमा परेकी हुन्। राजापुर क्षेत्रमा जंगली हात्ती, बाघलगायतको त्रास पनि उक्तिकै छ। बर्दिया राष्ट्रिय निकुञ्जको संवेदनशील क्षेत्र बघौरा फाँटामा ठाकुरबाबा नगरपालिका७ की ६२ वर्षीया डल्ली रावत निउरो टिप्न गएकी थिइन्। उनलाई गत चैत पहिलो साता पाटे बाघले झम्टियो। उनीसँगै गएका साथीहरूले नेपाली सेनालाई खबर गरेपछि तत्कालै खोजी गर्दा बाघले खाएको अवस्थामा शव भेटिएको थियो। बर्दिया राष्ट्रिय निकुञ्जमा भेटिएका गैंडा । तस्बिर सौजन्य : राष्ट्रिय प्राकृतिक संरक्षण कोष बर्दिया राष्ट्रिय निकुञ्ज तथा वन्यजन्तु संरक्षण ऐन २०२९ अनुसार वन्यजन्तुबाट ज्यान गुमाएका परिवारलाई १० लाख रुपैयाँ राहत दिने प्रावधान छ। तर, डल्ली रावतका परिवारले अहिलेसम्म राहत पाउन सकेको छैन। निकुञ्जले वन्यजन्तुबाट ज्यान गुमाउनेका सबै परिवारलाई राहत दिएको छ। तर, रावत निकुञ्जको निषेधित क्षेत्रमा निउरो टिप्न गएको भन्दै उनका परिवारले राहत पाएनन्, हात्ती आक्रमणमा बाबु गुमाएका ठाकुरबाबा नगरपालिका९ निवासी हेमन्त आचार्यले भने। उनी चोरी शिकार नियन्त्रण युवा परिचालन अभियानका अध्यक्ष पनि हुन्। रावत निकुञ्जको निषेधित क्षेत्रमा प्रवेश गरेकाले उनको परिवारलाई राहत दिन कठिन भएको बर्दिया राष्ट्रिय निकुञ्जका प्रमुख संरक्षण अधिकृत विष्णुप्रसाद श्रेष्ठले बताए। बघौरा फाँटा निकुञ्जको संवेदनशील निषेधित क्षेत्र भएकाले निकुञ्ज ऐन तथा राहत सहयोग निर्देशिका अनुसार राहत दिन नमिलेको हो, श्रेष्ठले भने। यसैगरी सीमापारी भएका आक्रमणबाट ज्यान गुमाउनेहरूका लागि पनि ऐन र निर्देशिकाले राहतको अनुमति दिँदैन। राष्ट्रिय निकुञ्ज तथा वन्यजन्तु संरक्षण ऐन र राहत सहयोग निर्देशिका २०६९ अनुसार कुनै पनि वन्यजन्तुको आक्रमणमा ज्यान गुमाएका व्यक्तिका परिवारलाई एकमुष्ठ १० लाख रुपैयाँ राहत सहयोग उपलब्ध गराइने प्रावधान छ। तर, अहिलेसम्म रावतका परिवार बाहेक राहत पाएनौं भनेर कोही पनि हामीकहाँ आएका छैनन्, श्रेष्ठ भन्छन्। निर्देशिकाको मापदण्डअनुसार नै आफूहरूले राहत वितरण गर्दै आएको उनले बताए। मध्यवर्ती क्षेत्रका स्थानीयको हकमा ५० हजार रुपैयाँ थप राहत दिने व्यवस्था छ। वन्यजन्तुको आक्रमणमा ज्यान गुमाएका व्यक्तिका एकल महिलालाई मासिक १५ सय रुपैयाँ भत्ता हामीले उपलब्ध गराउँदै आएका छौं, श्रेष्ठले भने, बर्दियामा २८ एकल महिलाले मासिक रूपमा भत्ता लिँदै आएका छन्। निकुञ्जले एकल महिला कोष खडा गरेर जीविकोपार्जनका लागि सहुलियतपूर्ण ऋणसमेत उपलब्ध गराउँदै आएको छ। बर्दियामा मानिसहरू जंगल पसेकै बेलामा वन्यजन्तुको आक्रमणमा पर्ने गरेको तथ्यांकहरू रहेको श्रेष्ठले जानकारी दिए। उनका अनुसार गत वर्ष बाघको आक्रमणबाट बर्दियामा १२ जनाले ज्यान गुमाएका थिए। जंगलभित्र गाईभैंसी, बाख्रा चराउन र प्राकृतिक स्रोत संकलनका लागि जंगल पस्दा वन्यजन्तुसँग जम्काभेट हुने गरेको संरक्षण अधिकृत श्रेष्ठ बताउँछन्। वन्यजन्तुले मानवीय मात्र होइन, खेतीपातीलगायत धनजनमा पनि क्षति पुर्याउने गरेको छ। यसबाहेक कहिलेकाहीँ राजमार्गमा भएका जम्काभेटले दुर्घटना निम्त्याउने गरेको छ। झापाको बिर्तामोड बजारमा केही वर्षअघि देखिएको हात्ती । तस्बिर : सुब्रत न्यौपाने जलवायु परिवर्तनको असर जैविक विविधतामा वन्यजन्तु संरक्षण ऐन २०२९ ले संरक्षित वन्यजन्तुको सूचीमा सूचीकृत कृष्णसार जलवायु परिवर्तनको चपेटामा परेको छ। पोथी कृष्णसारको सिङ हुँदैन। जलवायु परिवर्तनको असरले कुनैकुनै पोथी कृष्णसारको सिङ पलाएको पाइएको छ। कृष्णसार संरक्षण क्षेत्रमा बाढीको डर छैन। तर, जलवायु परिवर्तनका असरले केही वर्षयता खैरापुरस्थित संरक्षण क्षेत्रमा बाढी आउने समस्या पनि बढेको छ। जलवायु परिवर्तनको असरले वनस्पतीय विविधतामा मात्र होइन, वन्यजन्तुको प्रजातिमाथि नै असर पर्न थालेको छ। त्यसैले यस विषयमा समयमै सचेत हुनुपर्ने एनटीएनसी बर्दियाका संरक्षण अधिकृत रविन कडरियाले बताए। उनका अनुसार बाघलगायतका मांसहारी वन्यजन्तुको आहार प्रजातिहरूको पनि लोप हुने खतरा छ। पाटेबाघका ९ उपप्रजातिमध्ये ३ वटा प्रजातिहरू संसारबाटै लोप भइसकेका छन्। चरण क्षेत्रमा मिचाह प्रजातिको जनावरको घनत्व बढेकाले हात्तीलगायतका शाकाहारी वन्यजन्तुहरू जंगल छाडेर बस्तीमा जान थालेका छन्। यसले मानव र वन्यजन्तुबीचको द्वन्द्व बढेको छ। यसैगरी जलवायु परिवर्तनका कारण नदीको मुहान सुक्न थालेको छ। कर्णाली नदीमा हिउँदका बेला जलस्तर घट्दा वन्यजन्तुले पानीको अभाव खेप्नुपर्ने बाध्यता छ। प्राकृतिक पोखरीहरू सुकेका कारण हात्ती, गैंडालगायतका वन्यजन्तुहरू पानीको अभावमा भड्किने गर्छन्। तराईमा पाइने पाटेबाघहरू चुरे क्षेत्रमा पनि देखिनु जलवायु परिवर्तनकै असर मान्न सकिन्छ, संरक्षण अधिकृत कडरिया भन्छन्। आक्रामक बन्दै हात्ती बर्दिया राष्ट्रिय निकुञ्ज तथा आसपासका मध्यवर्ती क्षेत्रका सामुदायिक वनहरूमा ज्यान गुमाउनेहरूको संख्या धेरै छ। त्यस्तै पूर्वपश्चिम राजमार्गमा चल्ने सवारी साधन दुर्घटनाबाट वन्यजन्तुहरू मारिने क्रम पनि उत्तिकै छ। निकुञ्जको तथ्यांकअनुसार ०५६ सालदेखि ०७८ पुस २० गतेसम्मको अवधिमा ७६ जनाले विभिन्न वन्यजन्तुको आक्रमणमा परी ज्यान गुमाएका छन्। वन्यजन्तुको आक्रमणबाट २ सय १४ जना घाइते भएका छन्। वन्यजन्तुहरूमा बढी आक्रामक हात्ती नै देखिन्छ। २२ वर्षको अवधिमा हात्तीको आक्रमणबाट ४५ जनाको मृत्यु भएको र १ सय २० जना घाइते भएको प्रमुख संरक्षण अधिकृत श्रेष्ठले जानकारी दिए। गत वर्ष हात्तीको आक्रमणमा परी ४ जनाले ज्यान गुमाएका थिए। पाटेबाघको आक्रमणमा परी सोही अवधिमा २२ जनाले ज्यान गुमाएका छन् भने १९ जना घाइते भएका छन्। बाघको आक्रमणमा गत वर्ष १२ जनाले ज्यान गुमाएका छन्। यस्तै गैंडाको आक्रमणबाट ५ जनाको मृत्यु भएको छ। २८ जना घाइते भएका छन्। चितुवाले ३ जनाको ज्यान लिएको छ भने १४ जना घाइते भएका छन्। अन्य जनावरको आक्रमणमा एक जनाको मृत्यु र ३३ जना घाइते भएको तथ्यांक निकुञ्जसँग छ। पछिल्लो तीन वर्षको अवधिमा मात्र वन्यजन्तुको आक्रमणबाट ज्यान गुमाउनेको संख्या २३ छ। बर्दिया राष्ट्रिय निकुञ्जमा भेटिएका बाघ । तस्बिर सौजन्य : राष्ट्रिय प्राकृतिक संरक्षण कोष बर्दिया वन्यजन्तुले मानिसमाथि आक्रमण गर्ने समस्या त छँदैछ। मानिसबाट वन्यजन्तु मारिने क्रम पनि बढ्दो छ। पूर्वपश्चिम राजमार्ग, हुलाकी राजमार्गलगायतका सडक खण्डमा गुड्ने सवारी साधनमा ठोक्किएर पछिल्लो तीन वर्षको अवधिमा १ सय १० वन्यजन्तु मारिएको श्रेष्ठले जानकारी दिए। आर्थिक वर्ष ०७५७६ मा २७, ०७६७७ मा ३५ र ०७७७८ मा ४८ वन्यजन्तुहरूले सवारी दुर्घटनामा ज्यान गुमाएका छन्। राजमार्गमा वन्यजन्तु मारिने क्रम बढेपछि दुर्घटना रोक्न निकुञ्जले टाइम कार्ड लागू गरेको छ। तर, यसले पनि वन्यजन्तु मारिने क्रम रोकिएको छैन। राजमार्ग क्षेत्रका सडकमा भौतिक संरचना परिवर्तन गर्न सकेमात्र वन्यजन्तुमाथि हुने सवारी दुर्घटना न्यूनीकरण गर्न सकिने अधिकृत श्रेष्ठले बताए। राजमार्गमा बाघको संख्या एकिन गर्न राष्ट्रिय प्रकृति संरक्षण कोष बर्दिया संरक्षण कार्यक्रममार्फत अटोमेटिक क्यामेरा जडान गरी अनुसन्धान गरिएको एनटीएनसीका संरक्षण अधिकृत रविन कडरियाले बताए। हामीले सडकमा वन्यजन्तुको अनुसन्धान गर्दैछौं। नतिजा आएपछि राजमार्गमा कस्तो भौतिक पूर्वाधार निर्माण गर्नुपर्छ भन्ने पत्ता लाग्छ। वन्यजन्तुको घनत्व सडक क्षेत्रमा बढेकाले उनीहरूलाई ओहोरदोहोरलगायत सडक पार गर्न झमेला हुने गरेको पाएका छौं, कडरिया भन्छन्, अनुसन्धानपछि सबै समस्या हल हुन्छ। मानववन्यजन्तुबीचको द्वन्द्व डरलाग्दो अवस्थामा पुगिसकेको उनले बताए। वन्यजन्तुका वासस्थान अतिक्रमण गर्ने क्रम रोकिनुपर्छ, उनले भने, बाघलगायत जंगली जनावरहरूको आनीबानीका बारेमा समुदायलाई सचेत पार्दै राज्यले राहतको प्याकेज ल्याउन सक्नुपर्छ। मानवीयसँगै भौतिक क्षति बढ्दो बर्दियाको राजापुर नगरपालिका१० ढुण्डीपुरमा वयस्क भाले हात्ती मृत भेटियो। नेपालभारत सीमा नजिकै नेपालतर्फको तोरी बारीमा मृत हात्ती फेला परेको हो। वन क्षेत्रअन्र्तगत पर्ने सो स्थानमा करिब ३०३५ वर्षको वयस्क भाले हात्ती मृत भेटिएको डिभिजनल वन कार्यालय बर्दियाका वन अधिकृत प्रवीण विडारीले बताए। राष्ट्रिय प्रकृति संरक्षण कोष बर्दिया संरक्षण कार्यक्रममार्फत पशु चिकित्सकसहितको प्राविधिक टोलीले मृत हात्तीको पोस्टमार्टमसहितको अध्ययन गर्दैछ। घटनाको प्रारम्भिक अनुसन्धानका क्रममा बयस्क भाले हात्तीको स्वभाविक मृत्यु नभएको अनुमान गरिएको छ। घटनाका बारेमा सुष्म अनुसन्धान गर्दै छौं। रोगले वा अन्य कारणले मृत्यु भएको हो भनेर थप अनुसन्धान भइरहेको छ। पोस्टमार्टम रिपोर्ट आएपछि मात्र वास्तविकता पत्ता लाग्नेछ, विडारीले भने। बर्दिया राष्ट्रिय निकुञ्जले ९ सय ६८ वर्गकिलोमिटर क्षेत्रफल ओगटेको छ। जसमा थप मध्यवर्ती क्षेत्र ५ सय ७ वर्गकिलोमिटर छ। निकुञ्जलगायत आसपासका मध्यवर्ती क्षेत्रहरूमा बर्सेनि ठूलो धनजनको क्षति हुँदै आएको छ। निकुञ्जले वन्यजन्तुका कारण घाइते, मृत्यु, पशुधन, घरगोठ, अन्नबालीलगायतका क्षति बेहोरेका परिवारलाई राहत रकम उपलब्ध गराउँदै आएको छ। आर्थिक वर्ष ०७६७७ र ०७७७८ मा २ करोड ८८ लाख ७० हजार रुपैयाँ राहत वितरण गरेको निकुञ्जका प्रमुख संरक्षण अधिकृत श्रेष्ठले बताए। मृतकका परिवारलाई १ करोड ६० लाख रुपैयाँ उपलब्ध गराइएको छ। यसैगरी अन्नबाली क्षतिबापत ३६ लाख ७० हजार रुपैयाँ समुदायलाई प्रदान गरिएको छ। पछिल्लो दुई वर्षको अवधिमा १५ सय ७४ वटा पशुधन क्षतिबापत ६५ लाख ११ हजार रुपैयाँ भुक्तानी दिइएको छ। यसैगरी १९ जना सख्त घाइतेलाई उपचारका लागि १८ लाख ३० हजार रुपैयाँ उपलब्ध गराइएको श्रेष्ठले जानकारी दिए। द्वन्द्व रोक्न विभिन्न प्रयास पछिल्लो समय बर्दियामा मानववन्यजन्तुबीचको द्वन्द्व न्यूनीकरणका लागि विभिन्न प्रयास गरिए पनि आशातित उपलब्धि हासिल गर्न भने सकिएको छैन। निकुञ्जले गाउँबस्तीमा वन्यजन्तुको प्रवेश रोक्न संवेदनशील क्षेत्रहरूमा जैविक, विद्युतीय कंक्रिट पर्खाल लगाएको छ। त्यसले पनि जंगली हात्तीहरूलाई रोक्न सकेको भने छैन। हात्तीले पटकपटक तारवारहरू भत्काइ दिने गरेको छ। बर्दियामा अधिकांश वन्यजन्तुबाट मानवीय आक्रमणको घटना जंगलमै हुने गरेकाले समुदायलाई जंगल क्षेत्रमा जथाभावी प्रवेश गर्न रोक लगाइएको निकुञ्जका प्रमुख संरक्षण अधिकृत विष्णुप्रसाद श्रेष्ठले बताए। समुदायले सावधानी अपनाइदिए घटनामा कमी आउने उनको दाबी छ। हामीले मानववन्यजन्तुबीच सहअस्तित्व निर्माण गर्न रणनीतिक योजना बनाएर अघि बढेका छौं, उनले भने। बर्दियाको गेरुवा, राजापुर, मधुवन, ठाकुरबाबा, बारबर्दिया र बाँसगढी नगरपालिका तथा सुर्खेत जिल्लाका केही पालिकाहरू निकुञ्जसँग जोडिएको उनले बताए। उनका अनुसार निकुञ्जसँग जोडिएका मध्यवर्ती क्षेत्रका स्थानीयलाई वन्यजन्तुबाट नोक्सानी नहुने बैकल्पिक खेती प्रबद्र्धनमा जोड दिँदै बिमाको व्यवस्था गरिएको छ। वन्यजन्तु जंगल बाहिर निस्किएको अवस्थामा माइकिङ गर्ने, साइरन बजाउने र एसएमएसबाट सूचना प्रवाह हुने व्यवस्था गरिएको छ, उनले भने। संरक्षणमा समुदायको हातेमालो भएका कारण निकुञ्जमा वन्यजन्तुको संख्या बढ्दो क्रममा छ। निकुञ्जमा १ सय २० को हाराहारीमा जंगली हात्ती, राष्ट्रिय गैंडा गणना ०७७ अनुसार ३८ वटा एकसिंगे गैंडा र पछिल्लो बाघ गणनाअनुसार बर्दियामा ८७ वटा पाटेबाघ छन्। वन्यजन्तुबाट हुने आक्रमणबाट समुदायलाई जोगाउन क्यामेरामार्फत निगरानी गरिएको उनले बताए। समुदायमा सचेतना कार्यक्रमअन्तर्गत मानिसको आवागमन हुने क्षेत्रका झाडी, बुट्यानहरू सरसफाइ गर्ने कार्यलाई पनि तीव्रता दिइएको उनले बताए।"
जीवनको मूल्य,"एक जना राजा रिसाहा थिए। घोडामा गाउँ घुम्थे। बिना कसुर लाञ्छना लगाई सिधासादा जनतालाई फाँसीमा चढाउने आदेश दिन्थे। सत्यतथ्य बुझ्दै नबुझी त्यसैका आधारमा निर्दोष नागरिकका ज्यान लिन्थे। समय बित्दै गयो। सँगै राजाको अत्याचार पनि। एकदिन भारदार गुनासो लिएर अर्कै राज्यका चतुरेकोमा पुगे। सबै पीडा सुनाए। उनीहरूका कुरा सुनेपछि चतुरेले लामो सास फेर्दै भने, काम निकै कठिन छ। म केही सोच्नेछु। तपाईंहरू अहिले जान सक्नुहुन्छ, उपाय खोज्नेछु। चतुरे भोलिपल्ट दरबारतिर लागे। छिमेकी देशका चतुरेलाई देख्ने बित्तिकै राजाले सोधे, भन्नुस्, कति कामले आउनुभो ? पहिले जिउधनको बक्सिस चाहन्छु महाराज ! चतुरेले भने। ठीक छ, त्यो पनि पाउनु हुनेछ, राजको आदेश आयो। त्यसपछि चुतुरेले भूमिका बाँध्दै भने, सरकारको सवारी यदाकदा सिकारमा पनि हुने गरेको छ, सिकार खेल्दाखेल्दै तिर्खा लाग्यो भने के गर्नुहुन्छ ? उनले सोधे। पानी खान्छु ? राजाको जवाफ थियो। पाइएन भने नि ? चतुरेले सोधे। गाउँमा गएर पानी माग्छु। माग्दा पनि दिएनन् भने मूल्य तिर्छु, राजाले भने। कति तिर्नुहुन्छ ? पुन: सोधे। जति भन्छन्, त्यति नै, उनले भने। राज्य नै मागे भने पनि दिनुहुन्छ ? पुन: प्रश्न सोधियो। दिन्छु, किन नदिने ? ज्यानभन्दा राज्य ठूलो हो र ? राजाले भने। सरकारकोनजरमा ज्यानभन्दा ठूलो अर्को छैन, हुँदैन भन्ने हो ? चतुरेले भने। हो, त्यही बुझ्नुस्।, राजाले भने ज्यान रहे कसले धनसम्पत्ति कमाउन सक्दैन र ? राजाका छोरा भए राज्य कमाउँछ, दुनियाँका छोरा भए सम्पत्ति कमाउँछ। त्यति बढी ज्ञानगुनका कुरा गर्नुहुन्छ। अनि त्यस्तो ज्ञान प्रजामा भने किन लागू हुन सकिरहेको छैन ? किन बेकारमा तिनका ज्यान लिने गर्नुहुन्छ ? यस्ता कामले बदनामीबाहेक केही हात लाग्दैन उनले भने। यति भनेपछि राजाको दिमाख खुल्यो। विपत्तिको दलदलबाट निस्किएको महसुस गरे। नैतिक शिक्षा : आफू भला त जगत् भला।"
"पृथ्वीनारायणको सामाजिक, आर्थिक एवं वैदेशिक नीति मननीय : राष्ट्रपति","काठमाडौं : राष्ट्रपति विद्यादेवी भण्डारीले पृथ्वीनारायण शाहले देशको सामाजिक, आर्थिक एवं वैदेशिक नीति आज पनि उत्तिकै मननीय रहेको बताएकी छन्। भण्डारीले पृथ्वीनारायण शाहको ३००औँ जन्म जयन्ती तथा राष्ट्रिय एकता दिवसको अवसरमा उहाँप्रति श्रद्धासुमन अर्पण गर्दै भण्डारीले पृथ्वीनारायणका दूरदर्शी विचारहरूलाई आत्मसात् गर्दै अघि बढ्न सके मुलुकको सामाजिकआर्थिक रूपान्तरणमा योगदान पुग्न विश्वास व्यक्त गरिन्। उनको नेतृत्वमा तराई, पहाड र हिमालका नागरिकले नेपाल राष्ट्रको भौगोलिक र भावनात्मक एकीकरणमा ठूलो योगदान गरेको तथ्य इतिहासमा अंकित रहेको शुभकामना सन्देशमा उल्लेख छ। देशभक्तिको भावनाले ओतप्रोत हाम्रा पूर्वजको गौरवपूर्ण योगदान र सचेत प्रयत्नका कारण नेपाल सदैव स्वाधीन र सार्वभौम राष्ट्रको रूपमा रहेको छ। तत्कालीन गोरखाका राजा पृथ्वीनारायण शाहको नेतृत्वमा तराई, पहाड र हिमालका नागरिकले नेपाल राष्ट्रको भौगोलिक र भावनात्मक एकीकरणमा ठूलो योगदान गरेको तथ्य इतिहासमा अंकित छ। जारी सन्देशमा भनिएको छ,नेपाल एकीकरणको अभीष्ट मुलुकभित्र उपलब्ध प्राकृतिक स्रोत तथा सम्पदाको उपयोग गरी आत्मनिर्भर, स्वाधीन र स्वावलम्बी अर्थन्तन्त्रसहितको सबल राष्ट्र निर्माण गर्नु नै थियो। नेपाल एकीकरणमार्फत् यहाँका मौलिक संस्कृति, भाषा र परम्परालाई संरक्षण गरी सदृढ राष्ट्रिय एकता निर्माण गर्ने फराकिलो आधारभूमि समेत तयार भएको थियो। राष्ट्रपति भण्डारीले वीर पुर्खाहरूको बलिदानबाट निर्माण भएको यस मातृभूमिलाई उन्नतिको मार्गमा लैजाने अभिभारा हाम्रो रहेको उल्लेख गरिन्। जारी सन्देशमा भनिएको छ,यस युगीन दायित्वलाई कार्यरूपमा उतार्दै मुलुकको राष्ट्रियता, राष्ट्रिय एकता र सार्वभौमसत्तालाई अक्षुण्ण राखी समृद्ध नेपाल सुखी नेपाली को साझा राष्ट्रिय संकल्प पूरा गर्न आजका दिनले प्रेरणा प्रदान गर्नेछ भन्ने विश्वास लिएको छु। पृथ्वीनारायणको पौरख देशभक्त पृथ्वीनारायण पूर्वराजा ज्ञानेन्द्रले भने, देश विदेशीको खेल मैदान बनिसकेको खतराको अनुभूति नेपालीले गरे"
राजनीति अर्थात् व्यापार,"नेताहरू लिडर बाट डिलरमा परिणत भएका छन्। उनीहरू राजनीतिलाई व्यापार ठान्छन् र नाफामा तल्लिन छन्। विभिन्न कालखण्डमा अपार नागरिक समर्थनसहित नेपालको राजनीतिक अग्रपंक्तिमा हाईहाई भएका अधिकांश कम्युनिस्ट पार्टीहरू अहिले बाईबाईको संघारमा छन्। वर्तमानका मुख्य पार्टीहरू एमाले, माओवादीलगायत अन्य सबै कम्युनिस्ट दलहरू विगतमा धेरै पटक फुटेका अनि कहिलेकाहीँ नाटकीय रूपमा जुटेका पनि थिए। एमालेकोे पछिल्लो बबन्डर तथा कलहपूर्ण कचहरीले विभाजनसम्मकै बाटो लियो। छुट्टिएर बनेको दलको नाम चाहिँ एकीकृत राखिएको छ। केही थान पूर्ण असफल तथा वयोवृद्घ नेताहरूको अनवरत जिहादबीच अनगिन्ती जवान तर लाचार र लम्पट पछिल्लो पुस्ताका नेताहरूको सघन हस्तक्षेपको अभावका कारण कम्युनिस्ट पार्टीहरूले साख गुमाउँदै छन्। कम्युनिस्ट सिद्घान्त र चरित्रमा गम्भीर अपचलन हुदाँसमेत तिनै नेताको चाकडीमा लहजीबाज देखाउने अनि उनीहरूका कर्मकाण्डी नेतृत्वलाई देवत्करण र निसर्त सदर गर्ने तर उनीहरूलाई विस्थापित गरेर आफू नेतृत्व लिन तयार नहुने युवा भनिने कायर पुस्ताको नालायकीपना झन घृणालायक बन्दैछ। कम्युनिस्टहरू कमै मात्र निष्ठ र घोर बदमास देखिँदैछन्। दल त दलदलमा छँदैछन्। यस भित्रका समूह अहिले त गुट पनि नभएर गिरोहमा परिणत भएका छन्। सन् १९२१ आसपास चेन दुहिऊ र ली दह्याजो नामक नेताको अगुवाइमा गठन भएको कम्युनिस्ट पार्टी अफ चाइना अझै त्यहाँको सर्वशक्तिमान एवं एक्लो पार्टी छ। १९३० तिर स्थापना भएको कम्युनिस्ट पार्टी अफ भियतनाम पनि हालसम्म एकाकार रूपमा छ। उत्तर कोरिया महाशक्ति अमेरिकालाई चुनौती दिने सामथ्र्य राख्छ। नेपालमा प्रजातन्त्रको अभ्युदयको समय २००७ सालको आसपास स्व पुष्पलालको अगुवाइमा कम्युनिस्ट पार्टीको निर्माण भयो। तर विराट विरासत बन्नु सट्टा कम्युनिस्टहरूमा उराठ लाग्ने दलदलको कमजोर धरातलमात्र बन्यो। परिणाम आज मसाल, मार्सल, एकीकृत, विकेन्द्रित, क्यास, ड्यास, नेकपा, नेकाप डबल, एकीकृत समाजवादीजस्ता नाममा लगभग दुई दर्जन कम्युनिस्ट पार्टीहरू छन्। नेपालमा कम्युनिस्ट पार्टीहरू निश्चित मिसनभन्दा कुनै फेसनमा आधारित भएर खुलेका देखिन्छन्। संसारका केही कम्युनिस्ट शक्तिहरूको लोभलाग्दो कदबीच यहाँको अवस्था भने दयनीय छ। कम्युनिस्ट आन्दोलनलाई कुनै कालखण्ड सशक्त नेतृत्व गरेका बाबुराम भट्टराई, बैद्य, विप्लव, सीपी मैनाली, मोहनविक्रमजस्ता नेताहरू दूरः गुमराहमा देखिन्छन्, चोइटिएर तितरबितर छन्, कम्युनिस्टको नाममा विभिन्न खालका कचहरीहरूमा केन्द्रित छन्। कम्युनिस्ट पार्टीका कथित कचहरीमा त्यसै पार्टीका नेता कार्यकर्तालाई त जीवनमरणकै सवाल होला। लगानी र प्रतिफलको वारदात बन्ला, षड्यन्त्र र सफलताका रूपमा रहला। तर यसका शुभेच्छकहरू अथवा यो पंक्तिकार जस्तो राजनीतिशास्त्रको विद्यार्थी मात्रलाई समेत पनि केही मर्माहत चाहिँ बनाउँछ। किनकि दलहरू निरन्तर फुट्नु तथा आन्तरिक लफडाबाजीको दलदलमा सदैव अल्मलिनु सबल प्रजातन्त्रका लागि निश्चय नै शुभ समाचार होइन। तसर्थ यसरी पार्टीहरू फुट्नु चाहिँ गलत नै हुन्छ तर एकीकृत र एकताबद्घ कम्युनिस्ट भनिएकाहरूबाट पनि नागरिकलाई खासै केही उल्लेख्य चाहिँ भएको छैन। कुनै पनि दल राजनीतिक शक्तिको रूपमा रहनुपर्छ कि पर्दैन भन्ने कुरा तीन मुख्य सिद्घान्तहरूका कसीमा मापन गरिन्छ। दलका नेता तथा सदस्यको सामाजिक जीवन चरित्र, सरकार तथा मातहतका निकायको कार्य सम्पादन, दल स्थापनाको औचित्य तीनवटै आधारले अब कम्युनिस्ट नामका र यही खाले कामका दलको आवश्यकता लगभग सकिएको आभास हुन्छ। कम्युनिस्ट चरित्र तथा आचरणमा आएको गम्भीर स्थलन यसको सबैभन्दा प्रमुख जड हो। चरित्र र आचरण आज कम्युनिस्ट भनिने अधिकांश नेताहरूको जीवन तथा आचरण कम्युनिस्ट अनि समाजवादी चरित्र अनुरूप छैन। सर्वहाराका नेता भएको भ्रम छरेर सर्वभोगी र विलासी जीवन प्रिय बन्दैछ। पुस्तकालय मदिरालयमा फेरिएका छन्। जुवा, तास, लफडाबाजी, रामरमिता, भोगविलास, डिस्को, डान्सबार कम्युनिस्ट नेताका सन्तान र सन्ततिहरूका आत्मीय अखडा बन्दैछन्। नाजायज, अवैधानिक तथा नकमाएको धनदौलत थुपार्नमा अधिक लगाव राख्छन् र अविछिन्न उपासना गर्छन्। बुर्जुवा शिक्षा भनेर अरूलाई विद्यालयबाट बाहिर निकालेर आफू चाहिँ निजी शिक्षाको व्यापारमा व्यस्त छन्। अत्तर छर्केर हिँड्ने, उच्च कोटीका विदेशी सोमरसका साथमा राजषी ठाँटको चौरासी व्यञ्जन उनीहरूको प्रमुख दिनचर्या बन्दैछ। गोडा भएका कम्युनिस्टहरूलाई घोडा चाहिँदैन भन्नेहरू महँगा गाडी र हेलिकप्टरमा तडकभडकका साथ सवारी चलाउन उद्घत छन्। अधिकांश कम्युनिस्ट नेता व्यापारीभन्दा धनी छन्। रवाफिलो र भड्किलो जीवन शैली छ। आडम्बर र अहंकार यस्तो छ कि उनीहरू सामान्य नागरिक नभै असामान्य महासामन्त अथवा सम्भ्रान्तहरू हुन्। आजका कम्युनिस्ट नेताहरूमा जर्ज ओरेलको पुस्तक एनिमल फार्ममा देखाइए जस्तै चरम र क्रूर अवसरवाद व्याप्त छ। निर्वाचनबाहेक अन्य समय नागरिकसँग भेट्दा उनीहरूलाई लाज लाग्छ, उनीहरूका कुरा सुन्दा समय बर्बाद भए जस्तो आभास हुन्छ। अनियन्त्रित दम्भ तथा अविवेकी आचरण चुलिँदो छ। सादा जीवन भन्ने कुरा त दस्तावेजमा लेख्नलाई मात्र बनाइएको हो। नेताहरू लिडर बाट डिलरमा परिणत भएका छन्। उनीहरू राजनीतिलाई व्यापार ठान्छन्, नाफामा तल्लिन छन्। कालाबजारी, भ्रष्टाचार तथा तस्करीलाई दर्शन मान्छन्, घुस कमिसनखोरीलाई अमृत झैं पिउँछन्। बलात्कार सामान्य ठान्छन् र भइरहने बताउँछन्। कसैले उनीहरूको विरोध गरे विदेशी दलालको आरोप लाउँछन्। उपभोक्तावाद तथा क्रोनी क्यापिटलिजमको विस्तारलाई सहज हुनेगरी नियम बनाउँछन्, सामराज्यवादी आचरण देखाउँछन्, हरेकमा मुनाफा खोज्छन्, सबैको स्रोत र साधन आफ्नो लागि दोहन गर्न चाहन्छन्। परिवारवाद उनीहरूको अन्तिम ध्येय हुन्छ, उनीहरूले शोषक तथा सामन्ती भनेका राजा महाराजाहरूले त्यति राज्यको दोहन गरेनन् होला जति उनीहरू आफ्नो र परिवारको लागि गर्दैछन्। देश बनाउन होइन, आफू बन्नु मात्र उनीहरूको ध्येय हुन्छ। आर्की ब्राउनको पुस्तक द राइज एन्ड फल अफ कम्युनिजमले समेत संसारभर कम्युनिस्टहरूको आचरण पतनउन्मुख भएको देखाउँछ। अहिलेका हाम्रा कम्युनिस्टहरूको सामाजिक जीवन आचरण कुनै पनि हिसाबले समाजवादी दर्शन तथा आदर्शसँग मिल्ने प्रकारको छैन। कार्यसम्पादन त झनै रुग्ण छ। रुग्ण कार्य सम्पादन कम्युनिस्टहरू पटकपटक सरकारको नेतृत्व गर्दा वा सरकारको महत्त्वपूर्ण साझेदारीमा रहँदा पनि कार्यसम्पादनसमेत खासै उत्साहजनक थिएन। बलात्कार, हत्या तथा हिंसाजस्ता कुराहरू झन् बढिरहे। निर्मला बलात्कार काण्ड, सुन काण्ड, गुठी विधेयक काण्ड, रुकुम काण्ड, बालुवाटार जग्गा काण्ड, सेक्युरिटी मास प्रिन्टर काण्ड, स्वास्थ्य सामग्री खरिद काण्ड, अयोध्या काण्ड, बेसार पानी काण्ड आदिका तरगंहरू कम्युनिस्टहरूकै समयमा आए। ओम्नी र यतीले दह्रैगरी कब्जा जमाएको देशलाई बतासले त उडाउला नै जस्तो पनि यही समयमा देखियो। हरेक ठाउँमा सेटिङसहित साम, दाम, दण्ड, भेद सबैको प्रयोग गरेर सार्वजनिक संस्थान, निगम, विश्वविद्यालय, न्यायालयलगायत अन्य संस्थाहरूमा आफ्ना कार्यकर्ता भर्ती गर्ने र अपवादबाहेक तिनलाई सकेसम्म निकम्मा तथा कवाडी बनाउनेमा कम्युनिस्टहरू झन् माहिर देखिए। हरेक ठेक्कापट्टामा कमिसन, हरेक नियुक्तिमा नजराना तथा घुस, अनि निर्णयमा नियोजित सिन्डिकेट स्थापित बनाइयो। मजदुर, किसान, पिछडिएका वर्ग, श्रमिकहरू भोटका लागि मात्र प्रयोग गरिए। अरूबेला त व्यापारी, करछली गर्ने उद्योगी, नजराना चढाउने कमिसनखोर, दलाल तथा समाजलाई तर्साउने डन, देश तथा नागरिकलाई ठग्ने ठेकेदार घरबेटी, सकेसम्म बाँकी समुदायको श्रोषण गर्ने खलनायकहरूसँग सत्संग तथा दिव्य मिलनमा रमाए। सामन्तको टाउको छिनाउनेदेखि शोषकको सफाया गर्ने दुहाइ दिँदै सुरु भएका पार्टीका नेता आज आफैं नयाँ सामन्तसँगै शोषकको रूपमा उदाएका छन्। नागरिकका लागि सार्वजनिक सेवा प्रवाह र विकास निर्माण चाहिँ झनै खस्कँदो छ। देशको सर्वपक्षीय विकास, आर्थिक उपार्जन, प्रभावकारी सेवा तथा नागरिक जीवनलाई गुणस्तरीय बनाउने कार्ययोजनामा ठोस प्रस्टता छैन। लेखक गोवद्र्धन रानाको पुस्तक साम्यवादमा लेखिएको छ झुट बोलेर नागरिकलाई झुक्याउनु नै कम्युनिस्टहरूको दार्शनिक धर्म हो। साँच्चै यस्तै परिदृश्य उजागर हुँदैछ। दल त दलदलमा छँदैछन्, दलभित्रका समूह अहिले त गुट पनि नभएर गिरोहमा परिणत भएका छन्। गुटभित्र विचार तथा सिद्घान्तको छलफल हुन्छ, गिरोहमा केवल अरूलाई ठगेर वा हटाएर आफूलाई फाइदा हुने कदम उठाइन्छ। मात्र लेनदेन र नाफाघाटाको हिसाब गरिन्छ, चरम अवसरवादको प्रतीक्षा हुन्छ। आपसी मतान्तर जीवन, जनता, आदर्श, नीति तथा कार्यक्रममा नभै पदको बाँडफाँड र शक्तिको भोगका लागि हुन्छ। कम्युनिस्ट पार्टीहरूका पछिल्ला महाधिवेशनको मोक्सद पनि यही नै भएको देखियो। अब त यिनीहरूको स्थापनाको औचित्यसमेत सकिएको छ। औचित्यको समाप्ति तत्कालीन माओवादीको उद्देश्य राजतन्त्र फालेर संविधानसभामार्फत गणतान्त्रिक संविधानको निर्माण थियो भने तत्कालीन एमालेको उद्देश्य पञ्चायती व्यवस्थाको उन्मूलन थियो। दुवै पार्टीको आधारभूत उद्देश्यसमेत पूरा भएकोले अब बाँकी नागरिक अपेक्षा पूरा गर्न नयाँ ढंगका दलहरूको आवश्यकता पर्छ। तत्कालीन शक्तिको प्रतिस्थापन पछि के गर्ने भन्ने न त स्पष्ट योजना थियो न त सानदार व्यवस्थापन गर्दै नागरिकको आशाअनुसार काम गर्न सके। त्यही अदक्षताको प्रभाव अहिलेको कम्युनिस्टहरूमा पनि परेको हो। त्यसैले भविष्यमा उनीहरू विभाजित वा एकीकृत नै रहे पनि नागरिक भलाई तथा देश हितमा भने उनीहरूका गतिविधि केवल कागलाई बेल पाकेजस्तो मात्रै हुनेछ। तत्कालै केही अनुपम र उदाहरणीय हुने अवस्था छैन। उनीहरू बीचका लफडा अनि नाटकीय शैलीमा हुने मेलमिलाप आदिले कसैको आडम्बरलाई जोगाउँला तर कम्युनिस्ट आचरण, समाजवादी चरित्र तथा नागरिक अपेक्षालाई जोगाउन सक्ने ल्याकत देखिँदैन। भविष्यमा अन्य कोही कसैले नयाँ ढंगले अर्को नैतिक र इमानदार कम्युनिस्ट शक्ति गठन गर्न सक्ला तर अहिलेकै गतिविधिको जीवन्ततालाई समाजले स्वीकार्नु चाहिँ समाजवाद तथा कम्युनिजमको घोर खिल्ली उडाउनुमात्र हो अब कम्युनिस्टहरूको राजनीतिक अभीष्टमाथि निर्मम समीक्षा गर्ने बेला आएको छ।"

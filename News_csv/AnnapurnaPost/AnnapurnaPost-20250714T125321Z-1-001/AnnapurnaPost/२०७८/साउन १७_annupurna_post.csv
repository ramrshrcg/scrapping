शीर्षक,विवरण
"ओखलढुंगाः २ जनाको मृत्यु, संक्रमित थपिएपछि बजार बन्द",ओखलढुंगाः देशभर कोरोना संक्रमणको दर बढिरहँदा ओखलढुंगामा पनि दैनिक संक्रमित थपिने क्रम जारी छ । आइतबार मात्रै दुईजना संक्रमितको उपचारका क्रममा ज्यान गयो । सिद्धिचरण नगरपालिका वडा नं ११ र १२ का एकएक जना पुरुषको ज्यान गएको हो । त्यस्तै सदरमुकाम ओखलढुंगामा आइतबार १६ जना कोरोना संक्रमित थपिएका छन् । शनिबार २७ जनामा कोरोना संक्रमण देखिएको थियो । दैनिक कोरोना संक्रमण बढ्ने र मृत्यु समेत हुन थालेपछि सदरमुकाम बजार क्षेत्रका व्यवसायीले स्वस्फूर्त बजार बन्द गरेका छन् । खाद्यन्न तथा अन्य वस्तु कारोबार हुने पसल बन्द गरेका हुन् । जिल्लामा ३ सय ३७ सक्रिय संक्रमित पुगेका छन् । घरघरै संक्रिमित भेटिन थालेकाले सुरक्षाका लागि बजार बन्द गर्न आवश्यक रहेको युवा व्यवसायी सिजन श्रेष्ठले बताए । जिल्लामा कोरोना संक्रमणबाट ज्यान जानेको संख्या सरकारी तथ्यांकमा ११ पुगेको छ । कोरोनाकै कारण अरु २ जनाको ज्यान गए पनि यो संख्या भने सरकारी निकायले मानेका छैनन् । मृत्यु हुनेको संख्या भने १३ छ । लामो समयको निषेधाज्ञाका कारण व्यवसाय चौपट भएपछि साना तथा ठूला लगानीका व्यवसायीले पसल तथा होटलहरु निषेधाज्ञाको बीचमा पनि सुरु गरेका थिए । पहिलो प्राथमिकता स्वास्थ्य सुरक्षा भएकाले सरकारी निकायले अनुगमन र नियमन प्रभावकारी रुपमा गर्नु पर्ने भए पनि त्यसो नहुँदा अहिले समस्या आएको व्यवसायीको गुनासो छ । स्थानीय प्रशासनको कडाइका बीचमा पनि स्थानीय सरकार जिम्मेबार नबन्दा कोरोनाको ग्राफ बढेको उद्योग बाणिज्य संघका अध्यक्ष ज्ञानेन्द्रकुमार मास्के बताउँछन् । सिद्धिचरण नगरपालिकाकाका कर्मचारीहरुमा कोरोना संक्रमण देखिए पनि कार्यालय सुचारु छ । बजारबासीले भने नगरपालिका र बजार क्षेत्र शिल गर्नु पर्ने बताएका छन् । यसैबीच आइतबारबाट भेरोसेल खोप लगाउन सुरु गरिएको छ । जिल्लाका सबै नागरिकलाई खोप दिइनु पर्ने उपभोक्ता अधिकारकर्मीले माग गर्दैआएका छन् ।
वीर अस्पतालमा स्वास्थ्यकर्मी र प्रहरीबीच झडप हुँदा चार घाइते,काठमाडौँ: वीर अस्पतालमा आन्दोलनरत स्वास्थ्यकर्मी र प्रहरीबीच झडप हुँदा चार प्रदर्शनकारी घाइते भएका छन् । अस्पतालका प्रमुख प्रशासकीय अधिकारी डा जागेश्वर गौतमविरुद्ध वीरका स्वास्थ्यकर्मीहरुले प्रदर्शन गरेका हुन् । आइतबार उनीहरुको प्रदर्शन दबाउन प्रहरीले लाठीचार्ज गरेको थियो । आन्दोलनका संयोजक दीपक मुडबरीका अनुसार उनीहरुले प्रदर्शनलाई निरन्तरता दिनेछन् । प्रमुख प्रशासकीय अधिकारीमा नियुक्त भएको लामो समयसम्म पनि कुनै ठोस काम गर्न नसकेको भन्दै स्वास्थ्यकर्मीहरु डा गौतमविरुद्ध प्रदर्शनमा उत्रिएका हुन् । प्रहरीको दबाबका बावजुद स्वास्थ्यकर्मीहरुले फेरि प्रदर्शन गर्ने बताएका छन् । वीर अस्पतालमा प्रदर्शन भइरहँदा डा गौतम भने अस्पतालबाट बाहिरिएका थिए ।
नेपालगन्जपोखरा नियमित उडान सेवा सुरु,"नेपालगन्ज: नेपालगन्जपोखरा नियमित उडान सेवा सुरु भएको छ । नाटा बाँकेले गत ७ फागुनदेखि सीता एयरको चार्टर्ड विमानबाट हप्तामा दुई दिन उडान भर्दै आएकोमा बुद्ध एयरले आइतबारबाट हप्ताको तीन दिन नियमित उडान भर्न सुरु गरेको हो । बुद्ध एयर नेपालगन्ज स्टेशन प्रबन्धक विनित शाहका अनुसार पहिलो चरणमा हरेक आइतबार, बुधबार र शुक्रबार १८ सीट क्षमताका जहाजबाट उडान सञ्चालन हुने तालिका बनाइएको छ । कोरोनाको महामारीमा कमी आएर सीमा नाका सहज बनेर यात्रुको चाप बढ्दै गएमा ठूला जहाजबाट दैनिक उडान संख्या थप्ने योजना रहेको प्रबन्धक साहले बताए । विश्वका विभिन्न देशबाट पोखरा आएका पर्यटक सिधै बाँके बर्दिया घुम्न आउने भएकोले यहाँको पर्यटन क्षेत्रको विकास हुने नाटा बाँकेका अध्यक्ष श्रीराम सिग्देलले बताए । पर्यटन प्रबद्र्धन मञ्च बाँकेका संयोजक कृष्णप्रसाद श्रेष्ठले नेपालगन्जपोखराउडान सञ्चालनमा आएसँगै कोरोनाका कारण थला परेको पर्यटन क्षेत्र फस्टाउने आशा पलाएको बताए ।नेपालगन्जपोखरा उडान सञ्चालनमा आएसँगै पश्चिम क्षेत्रका आन्तरिक पर्यटकका साथै खासगरी भारतीय पर्यटकहरु भित्रिन सहज हुनेछ । यसले नेपालको पर्यटन प्रर्वद्धनमा सहयोग पुग्ने अपेक्षा गरिएको छ ।"
"मोरङ प्रशासनले भन्यो  कोरोना संक्रमण बढ्यो, सतर्कता अपनाऔँ","विराटनगर : मोरङमा पछिल्लो समय कोरोना भाइरसको संक्रमण बढ्दै गइरहेको जिल्ला प्रशासन कार्यालयले जनाएको छ । दिनप्रतिदिन संक्रमण बढ्दो अवस्थामा रहेको भन्दै प्रशासनले सतर्कता अपनाउन र सचेत रहन सबैमा अपिल गरेको छ । मोरङ प्रशासनले निषेधाज्ञाको अवधि कम गरिएको भएपनि कोरोना संक्रमण पूर्ण रूपमा नियन्त्रणमा नआएको र पछिल्लो समय बढ्न थालेको जनाउँदै सचेत हुन सबैमा अनुरोध गरेको हो । प्रमुख जिल्ला अधिकारी कोषहरि निरौलाद्धारा आइतबार जारी सार्वजनिक अपिलमा जनस्वास्थ्य मापदण्ड उल्लंघन र भीडभाडका कारण संक्रमण दर बढ्न थालेको उल्लेख छ । निरौलाले खोप लगाउने कार्य सम्पन्न नभएसम्म सतर्कता अपनाउनुको विकल्प नभएको जनाएका छन् । अनावश्यक भीडभाडका साथ जुलुस, नाराबाजी, सेमिनार नगर्न तथा होटल, पार्टी, विवाह, ब्रतबन्ध, सामाजिक कार्यमा स्वास्थ्य मापदण्डको पालना गर्नुपर्नेमा प्रजिअ निरौलाको जोड छ । संख्यात्मक हिसाबले कार्यक्रममा हुने उपस्थिति एवं कोरोनाको बेवास्था गरेर भइरहेको गम्भीर लापरबाहीलाई ध्यान नदिए अवस्था भयावह बन्नसक्ने प्रशासनको चेतावनी छ । प्रशासनले दिएको जानकारी अनुसार आइतबारसम्ममा मोरङमा सक्रिय संक्रमितको संख्या २ हजार ४ सय पुगेको छ । साथै प्रशासनले निषेधाज्ञाको पालना गर्न पनि सबैमा अनुरोध गरेको छ । कोरोना संक्रमण बढ्दै गएपछि केही स्थानीय तहले लकडाउनको तयारी गरेका छन् । विशेष गरेर मोरङको उत्तरी क्षेत्रमा संक्रमण दर बढ्दो अवस्थामा रहेको प्रशासनले जनाएको छ । संक्रमणले अवस्था भयावह बनाएर निषेधाज्ञामा थप कडाइ वा लकडाउन गर्नुपर्ने अवस्था आउनुभन्दा पनि बेलैमा सावधानी अपनाएर सतर्क रहन प्रशासनले सबैमा अनुरोध गरेको हो । प्रशासन कार्यालयले दिएको जानकारी अनुसार मोरङमा हालसम्म २० हजार ९ सय ३५ जनामा संक्रमण यकिन भइसकेको छ । १५ हजार ५ सय ९० जना संक्रमणमुक्त भइसकेका छन् । ३ सय ८७ जनाको मृत्यु कोरोनाका कारण भइसकेको प्रशासनले जनाएको छ । मोरङमा सबैभन्दा बढी प्रदेश १ को राजधानी विराटनगर महानगरपालिकाभित्र १ सय ५९ जना संक्रमितको मृत्यु भइसकेको छ । विराटनगर कोरोनाका कारण प्रदेशमै सबैभन्दा बढी प्रभावित बनेको स्थानीय तह हो । प्रशासनका अनुसार महानगरभित्र हालसम्म ११ हजार ९ सय ६० जनामा संक्रमण पुष्टि भइसकेको छ । विराटनगरमा परीक्षण गर्दा रिपोर्ट पोजिटिभ आएकामध्ये ९ हजार १ सय ७१ जना कोरोनामुक्त भइसकेको प्रजिअ निरौलाले जानकारी दिए । उनका अनुसार मोरङका १७ स्थानीय तहमध्ये सबैभन्दा कम धनपालथान गाउँपालिकामा २ जना संक्रमितको मृत्यु भएको छ । धनपालथानमा ९८ जनामा कोरोना यकिन भएको र ८५ जना उपचारपछि निको भएर सामान्य जीवनमा फर्किएको निरौलाको भनाइ छ । दोस्रो भेरियन्टले अवस्था जर्जर बनाएपछि मोरङ प्रशासनले गत वैशाख १८ गतेबाट निषेधाज्ञाको निर्णय लिएको थियो । बीचबीचमा थप गरेर अवधि बढाउँदै लगेको प्रशासनले पछिल्लो समय भने निक्कै खुकुलो प्रावधानसहितको निषेधाज्ञा लगाएको छ ।"
"कर्णाली डुंगा अपडेट : घाइते आमाको मृत्यु, बेपत्ता तीनजना अझै भेटिएनन्","धनगढी : कैलाली र सुर्खेतको सीमाना भएर बग्ने कर्णाली नदीमा आइतबार दिउँसो १२ तिर डुंगा पल्टिदा घाइते भएकी १९ वर्षीया धनसरा सलामीमगरको मृत्यु भएको छ । जिल्ला प्रहरी कार्यालय कैलालीका प्रवक्ता डिएसपी प्रतिव विष्टले गम्भीर घाइते अवस्थामा रहेकी धनसराको मृत्यु भएको बताए । कैलालीको मोहन्याल गाउँपालिका ३ बाट गर्भ जाँच र बच्चालाई खोप लगाउनका लागि १० जना स्थानीय आइतबार सुर्खेतको चौकुने गाउँपालिका जान भनी कर्णालीमा काठको डुंगामा चढेका थिए । पानीको बहाव बढी भएकाले नदीको बीचमा पुगेपछि डुंगा पल्टिएको थियो। इलाका प्रहरी कार्यालय चिसापानीका प्रहरी निरीक्षक पुस्करराज पन्तले कैलालीको मोहन्याल गाउँपालिका ३ की २० वर्षीया उर्मिला सलामी मगर, उनका १० दिनका नवजात शिशु र सोही वडाकी २० वर्षकी पार्वती थापा बेपत्ता भएको बताए । धनसराका घाइते छोरा १ महिनाका कर्ण सलामी मगर अवस्था सामान्य रहेको प्रहरीले जनाएको छ । शनिबार राति परेको अविरल वर्षापछि कर्णाली नदीमा पानीको बढाव थियो । पानीको तीब्र बेगका कारण काठको डुंगा पल्टिएको प्रहरीले जनाएको छ । कर्णालीमा स्थानीय प्रहरी र स्थानीयले बेपत्ताको खोजी गरिरहेका जिल्ला प्रहरी कार्यालय कैलालीले जनाएको छ । मोहन्याल ३ का नागरिक स्वास्थ्य उपचार, बालवालिकाको खोपका लागि सुर्खेत जाने गर्छन् । कैलालीको लम्की टिकापुर आउनु भन्दा उनीहरुलाई कर्णाली तरेपछि सुर्खेत नजिक पर्छ ।"
परासी कांग्रेस: थपघट गरिएका क्रियाशील सदस्यको नाम रद्द गर्न माग,"परासीः पश्चिम नवलपरासी जिल्लाका केही वडाहरुमा क्रियाशील सदस्यहरुको नामावली केन्द्रमा थपघट गरेको भन्दै कांग्रेसको एक समूहले रद्द गर्नुपर्ने माग गरेको छ । संघीय क्षेत्र कार्य समिति क्षेत्र नं २ का सभापति नरेन्द्र कुमार गुप्ता र सोही क्षेत्रका प्रदेश कार्य समिति सभापति दिनेश मणि पाठकले आइतबार विज्ञप्ती निकालेर प्रकृया नपुगेका कारण जिल्ला र क्षेत्रले समेत टुंगाउन नसकेका नामहरु जिल्लाका केही नेताहरुको दबाबमा केन्द्रमा थपघट गरेको आरोप लगाइएको हो । रामग्राम नगरपालिकाको वडा नं ३, १५,१६ र पाल्हीनन्दन गाउँपालकाको वडा नं ४ मा सदस्यता सम्बन्धी वडा स्तरबाटै विवाद उत्पन्न थियो । केन्द्रमा गठित छानविन समितिको प्रतिवेदनले समेत उक्त वडाहरुमा नयाँ सदस्यता थप नगरी १३ औं महाधिवेशनका सदस्यबाट अधिवेशन गर्न राय दिइएको तर अधिवेशन आफू अनुकुल बनाउन जिल्लाका केही नेताहरुले नामावली थपघट गरेको आरोप विज्ञप्तीमा लगाइएको छ । छानविन समितिले टुंगो लगाउन नसकेका नामावलीहरु अहिले केन्द्रीय पदाधिकारीहरुलाई जिम्मा दिइएको र नाम थपघट गर्दा अधिवेशन नै प्रभावित हुने भएकाले त्यसलाई रद्द गरी समितिले बुझाएको रायलाई मान्यता दिन उनीहरुको माग छ । अन्य पालिकाहरुका केही वडाहरुमा पनि एकपक्षिय रुपमा नामावली थप घट गर्ने, पोष्टिङ्ग भइसकेका नाम झिकेर आफू अनुकुलका व्यक्तिहरुको नाम राख्ने कार्य भइरहेकोले त्यसतर्फ समेत केन्द्रीय पदाधिकारीहरुलाई ध्यानआकर्षण गराउँदै विज्ञप्तीमा त्यस्ता नामावलीहरु रद्द गर्न विज्ञप्तीमा माग गरिएको छ । जिल्लाबाट नयाँ र पुराना गरी ९ हजार बढी क्रियाशील सदस्यहरुको नामावली पठाइएको पार्टी जिल्ला समितिले जनाएको छ । जिल्लामा कांग्रेसका २ समूह छन् । जिल्ला सभापतिका लागि अहिले संविधानसभा सदस्य विक्रम खनाल समूहबाट अर्जुन कुमार पोखरेल र प्रतिनिधिसभा सदस्य एंव केन्द्रीय सदस्यदेवेन्द्रराज कँडेल समुहबाट मोहन शर्माको नाम चर्चामा छ । पोखरेल वर्तमान जिल्ला उपसभापति हुन भने शर्मा शिक्षक संघका पूर्व जिल्लाअध्यक्ष हुन् ।"
स्थानीय कमिटीहरुलाई एमालेको निर्देशन: असोज ९ गतेसम्म अधिवेशन सम्पन्न गर्नू,काठमाडौँ: नेकपा एमालेले पार्टी महाधिवेशनलाई लक्षित गर्दै स्थानीय तहको अधिवेशन असोज ९ गतेसम्म सम्पन्न गरिसक्न निर्देशन दिएको छ । असोजको पहिलो हप्ता सबै वडाहरुमा वडा अधिवेशन सम्पन्न गर्नुपर्ने र दोस्रो हप्ता पालिकाहरुमा पालिका अधिवेशन सम्पन्न गर्न निर्देशन दिइएको छ । आइतबार दिउँसो ललितपुरको च्यासलस्थित तुलसीलाल स्मृति भवनमा केपी ओलीको अध्यक्षतामा बसेको स्थायी कमिटी बैठकले यस्तो निर्देशन दिएको हो । महासचिव ईश्वर पोखरेलले मिडियासँग ब्रिफिङ गर्दै असोज ९ गतेसम्म सबै पालिकास्तरको अधिवेशन सम्पन्न गरिसक्ने निर्णय गरेको जानकारी दिए । यस्तै भदौ २७ र २८ गते पार्टीको विधान महाधिवेशन आयोजना गर्ने प्रस्ताव बैठकले पारित गरेको छ । राजनीतिक प्रतिवेदनको मस्यौदा तयार पार्न अध्यक्ष ओलीको संयोजकत्वमा र संगठनात्मक प्रतिवेदनको मस्यौदा तयार पार्न ईश्वर पोखरेलको संयोजकत्वमा कार्यदल गठन गरेको छ । यस्तै विष्णु पौडेलको संयोजकत्वमा विधान संशोधन मस्यौदा कार्यदल र रामबहादुर थापाको संयोजकत्वमा विधान व्यवस्थापन कार्यदल गठन गरिएको छ । एमाले केन्द्रीय समितिको बैठक साउन २४ गतेका लागि बोलाइएको छ ।
कर्मचारी माग गर्दै कुश्मा नगरपालिकामा स्थानीय र जनप्रतिनिधको तालाबन्दी,"कुश्मा: लामो समयदेखि वडा सचिव नभएको भन्दै कुश्मा नगरपालिका वडा नं २ खुर्कोटका स्थानीय बासिन्दा र जनप्रतिनिधिले समेत कुश्मा नगरपालिकामा तालाबन्दी गरेका छन् । जनप्रतिनिधिको समेत सहभागितामा कुश्मा नगरपालिकाको कार्यालयमा आइतबार दिउँसो तालाबन्दी गरिएको हो । स्थानीयले वडा कार्यालयमा समेत ताला लगाएका हुन् । वडाध्यक्ष यदुनाथ शर्मा बास्तोलाको नेतृत्वमा आएका स्थानीयले कुश्मा नगरपालिकाको मूल गेटमा ताला लगाएका हुन् । गत कार्तिक १४ देखि स्वास्थ्यचौकीका ईन्चार्जलाई काजमा खटाएर अहिलेसम्म वडा सचिव नपठाएको भन्दै नगरपालिकाको ध्यानाकर्षण गराउन तालाबन्दी गर्नुपरेको वडाध्यक्ष बास्तोलाले बताए । नगरपालिकाले काजमा खटाएका स्वास्थ्यचौकीका ईन्चार्ज टेकनाथ सुवेदीले वडा र स्वास्थ्यचौकीको काम हेर्न नभ्याएको बताउँदै आएका छन् । नगरप्रमुख, उपप्रमुख र प्रमुख प्रसासकीय अधिकृतलाई धेरै पटक सचिवको माग गरे पनि ९ महिनासम्म सचिव नखटाएको भन्दै वडाका जनप्रतिनिधिहरु सहित आएका खुर्कोटवासीहरुले तालाबन्दी गरेका हुन् । सचिव नहुँदा दैनिक प्रशासनिक कामकाजमा समस्या भएको वडाध्यक्ष यदुनाथ शर्मा बास्तोलाले गुनासो गरेका छन् । वडा कार्यलयमा कार्यरत सचिव सञ्जु शर्मा कोभिड संक्रमित भएर कार्यालयमा आउन नपाएकाले यो अवस्था सिर्जना भएको कुश्मा नगरपालिकाका निमित्त प्रमुख प्रशासकीय अधिकृत विष्णुप्रसाद तिवारीले बताए । उनले कार्यालयले खटाएका सचिव निको भएपछि हाजिर हुने भएकाले स्थानीयलाई आक्रोशित नबन्न अनुरोध गरेका छन् । सचिव यथाशिघ्र हाजिर गराउने आश्वसनपछि कार्यालयमा लगाएको ताला साँझ खोलिएको थियो । वडा कार्यालयको ताला भने खोलिएको छैन ।"
पानी जमेको खाल्डोमा डुबेर गोरखामा एक बालिकाको मृत्यु,गोरखाः ग्राभेल झिक्दा बनेको खाल्डोमा पौडी खेल्दा गोरखामा एक बालिकाको डुबेर मृत्यु भएको छ । पालुङटार नगरपालिका ६ लामाटारीस्थित सडक छेउमा रहेको खाल्डोमा जमेको पानीमा डुबेर १३ वर्षीया बालिकाको ज्यान गएको प्रहरीले जनाएको छ । स्थानीय खहरे खोलाबाट ग्राभेल निकाल्दा बनेको खाल्डोमा पौडी खेल्ने क्रममा आइतबार दिउँसो आशा तामाङको मृत्यु भएको प्रहरीले जनाएको छ । जमेको पानीमा पौडीखेल्दा बालिकाको घटनास्थलमै मृत्यु भएको डिएसपी प्रकाश दाहालले बताए । त्यहाँ ह्युमपाइप थुनिँदा पानी जमेको स्थानीयले बताएका छन् । बाख्रा गोठालो गएकी तामाङ पौडी खेल्दा तालिएको पानीमा डुबेकी हुन् ।
'खेली रोइला गीत होइन',"स्याङ्जा : भोली पनि आए, गैरीजाँगर तरेर नफर्कनी गरेर ।। ए दाइ १ धन्नै आउनु भयो उकाली पाई सुसाउदै, गामका कुकुर भुकाउँदै ।। ढुङगी राखे चिनो स्याउली राखे कुइएला जाँ पुइएला पुइएला ।। सुन्दा भजन टुक्का झैं लाग्ने। छोटा छोटा भाकामा यस्तै खालका सवाल जवाफ गरेर दोहोरी गाइने गीत खेली हो। यसलाई रोइला पनि भनिन्छ। विगतका वर्षमा रोइला गीत परिचित थियो। तर, आजकल रोइला नै खेली हो भनेर अनुसन्धानले पुष्टि गरेको अनुसन्धानकर्ता दावी गर्छन्। यो गीत विशेषगरी तत्कालिन पश्चिमाञ्चल विकास क्षेत्र अर्थात् अहिले गण्डकी प्रदेश, खेली गीतको उदगम थलो मानिन्छ। प्रायजसोः ब्राह्मण र क्षेत्री जातीले धर्मकर्म, पूजापाठमा गाउने गर्थे। अन्य जातीले पनि रोधी बस्दा र घाँस दाउरा गर्दा समेत खेली गाउने प्रचलन थियो। तर, अहिले यी गीत कमै सुनिन्छन्। बाह्रमासे गीतका रुपमा खेलीलाई लिइन्छ। खेली गीत रोइला, चुट्का पनि हुन। हाँस्दै खेल्दै रमाइलो गर्दै गाइने भएकाले खेली भनिएको भन्छन् लोक संस्कृतिका अनुसन्धानमा क्रियाशिल तुलसी प्रभास। पछिल्ला दिनमा खेली कमै गाउन थालिएको छ। पुराना पुस्ता हराउँदै गए। नयाँ पुस्तामा चासो देखिदैन। केही वर्षअघि सामान्य पूजाआजा र सामूहिक भेटघाटपछि गाएर मनोरञ्जन लिने खेली गीत अहिले सुन्न छाडेका छन्। विशेष परिस्थितिमा मात्र गाउने चलन बनेको छ। पहिला जस्तो सहजै सुन्न पाइदैन आजकल। लोप हुने अवस्थामा पुगेको खेली। लोकसंस्कृति खेलीसँगै आँधीखोले सभ्यता जोडिएको छ। खासगरी बाजाका रुपमा मुजुरा, खैँजडी, मादल बजाउने गरिन्छ। मनोभावको गहिराइसम्म डुबेर गाइने हुँदा यी गीतमा प्रेम, करुणा, दया, भक्तिभाव भेटिन्छन्। न त गीतमा कृत्रिम पन देखिन्छन, न त गाउने, बजाउने, नाच्ने र सहभागीमा कृत्रिम श्रुंगार नै। गाउँले परिवेश र जमघटका बेला जे जस्तो अवस्थामा छ। त्यहीबाट सुरु गरिन्छन् यी गीतहरु भन्छन् साहित्यकार तुलसी खनाल प्रभास। गाउँ गाउँमा पुगेर लोकसंस्कृतिको संरक्षणका लागि सहयोग, संरक्षण र सम्बद्र्धन गर्दे अनुसन्धानमा जुटेका स्याङजाका साहित्यकार प्रभासले नेपाली खेली गीत रस विधान विषयमा हालसालै विद्यावारिधी (पिएचडी) गरे। भीरकोट नगरपालिका ८ घर भएका प्रभास लोकसंस्कृती तर्फको खेली गीतमा विद्यावारिधी गर्ने पहिलो व्यक्ति हुन्। उनले नेपाल संस्कृत विश्वविद्यालयबाट विद्यावारिधी गरेको जनाए। लामो समयको खोजअनुसन्धान, मेहनतको निरन्तरता र अग्रजका सहयोगले सफलता पाएको उनले सुनाए। गण्डकी र लुम्बिनी प्रदेशका ९ जिल्लालाई अनुसन्धान क्षेत्र बनाएर उनले अनुसन्धान गरेको जनाए। स्याङजा, कास्की, पाल्पा, गुल्मी, पर्वत, अर्घाखाँची , रुपन्देही, कपिलवस्तु , नवलपरासी जिल्लामा पुगेर लोप हुन लागेको खेलीका बारेमा अनुसन्धान गरे। खेली गीतप्रेमीलाई प्रोत्साहित बनाए। अनुसन्धानकै बेला ३६ ठाउँमा पुगेर १ हजार ३२ वटा टुक्का संग्रह गरेर सुरक्षित राखेको उनका भनाइ छन्। यसका साथै उनले ६० भन्दाबढी जातजातीका जातीय संस्कार बारेमा अनुसन्धान गरेको दावी गरे। गण्डकी प्रदेशमा ८० भन्दा बढी जातजाती बस्ने भनिएता पनि यहाँ मुख्यतः बस्ने ६० जातजाती भएको उनको भनाइ छ। खेली गीतलाई रोइला भन्ने गरेकोमा प्रभासले आपत्ति राख्छन्। उनी भन्छन्, रोइला भनेर गाउने गीत रोदनयुक्त हुन्छ भने खेलीमा हाँसीखेली गाइन्छ। अब, खेली भन्नेगरी अनुसन्धानबाट पुष्टि भइसकेको छ। छोटा भाकामा टुक्का, लोकभजन, गीतहरु जुनसुकै समय र तिथीमा गाउन सकिन्छ। स्याङजा जिल्ला नै उदगम थलो हो। आँधीखोला र यस जिल्लाका आसपासका पैयु, गुल्मी, कास्की जिल्ला लगायत वपपरका जिल्लामा पनि खेली गाउने प्रचलन छ। मानव सभ्यतासँगै रोइला गीतको प्रारम्भ भएको भन्ने भनाइ छ। इतिहास भेटिदैन। जब मानिसले बसोवास, घरजम र खेती गर्न थाले तबदेखि खेली र रोइला गाउन थालेको भन्ने बढापाको भनाइ छ। जनजीब्रोले पचाइसकेको लोकप्रिय र रमाइलो गर्दै हाँस्दै खेल्दै गाउने गीत नै खेली हो। सबै नेपालीका मन मनमा बसेको लोकसंस्कृतीलाई जीवन्त राख्न र आउँदा पुस्तालाई जस्ताकोत्यस्तै हस्तान्तरण गर्न हामी सबैको दायित्व रहेको डा तुलसी प्रभास भन्छन्।"
खोप लगाएका विदेश जाने नागरिकको प्रमाणीकरण निशुल्क गर्न स्वास्थ्य मन्त्रालयको अनुरोध,"काठमाडौं : सरकारले विदेश जाने नागरिकहरुलाई कोभिड १९ विरुद्धको खोप लगाएको प्रमाणीकरण कार्य निशुल्क गर्न अस्पतालहरुलाई अनुरोध गरेको छ। स्वास्थ्य तथा जनसंख्या मन्त्रालयका वरिष्ठ जनस्वास्थ्य प्रशासक भीमप्रसाद सापकोटाले आइतबार विज्ञप्ति जारी गर्दै खोप लगाएको प्रमाणीकरण कार्य निशुल्क गर्न अनुरोध गरेका छन्। 'साउन ७ गतेको स्वास्थ्य तथा जनसंख्या मन्त्रालय (सचिवस्तर) को निर्णयअनुसार खोप लगाएका प्रमाणीकरण निशुल्क गर्ने निर्देशनअनुसार केही अस्पतालबाट शुल्क लिएको जनगुनासो प्राप्त भएकाले कोभिड १९विरुद्धको खोप लगाएकाको प्रमाणीकरण निशुल्क गर्न गराउन निर्देशनअनुसार अनुरोध छ,'विज्ञप्तिमा भनिएको छ।"
कामु सेनापतिमा शर्मा नियुक्त,"काठमाडौँ: नेपाली सेनाको कायम मुकायम प्रधान सेनापतिको रुपमा प्रभुराम शर्मा नियुक्त भएका छन् । राष्ट्रपति विद्यादेवी भण्डारीले बलाधिकृत रथी शर्मालाई आइतबार औपचारिक रुपमा नियुक्त गरेकी हुन् । नेपाली सेनाका सेनापति पूर्णचन्द्र थापाको तीन वर्षे पदावधि यही भदौ २४ गते सकिनुअघि शर्मालाई कामु प्रधान सेनापतिको रुपमा नियुक्त गरिएको हो । सेनापति थापाले अनिवार्य अवकाश पाउनुअघि साउन २५ गतेबाट घरबिदामा बस्ने हुँदा हाल ज्येष्ठताका आधारमा बलाधिकृत रथी प्रभुराम शर्मालाईलाई सैनिक ऐन, २०६३ को दफा ८ को उपदफा ९३० अनुसार कामु सेनापतिमा नियुक्त गरिएको हो । मन्त्रिपरिषद्को साउन १२ गतेको बैठकले शर्माको नाम सिफारिस गरेको थियो ।"
"महाकाली: सरकारले बनायो पाँच सदस्यीय छानविन समिति, १० दिनभित्र प्रतिवेदन पेश गर्नुपर्ने","काठमाडौँ: तुइनबाट महाकाली नदी तर्ने क्रममा खसेर वेपत्ता भएका दार्चुलाका जयसिंह धामीको घटना छानविनका लागि गृह मन्त्रालयले पाँच सदस्यीय छानविन समिति गठन गरेको छ । आइतबार गृहमन्त्री बालकृष्ण खाणले गृह मन्त्रालयका सहसचिव जनार्दन गौतमको संयोजकत्वमा पाँच सदस्यीय समिति गठन गरेका हुन् । छानविन समितिमा नेपाल प्रहरीका प्रहरी नायब महानिरीक्षक पुरुषोत्तम कंडेल, राष्ट्रिय अनुसन्धान विभागका अनुसन्धान निर्देशन हुतराज थापा, सशस्त्र प्रहरी बलका सशस्त्र प्रहरी बरिष्ठ उपरीक्षक सुरेश कुमार श्रेष्ठ र जिल्ला प्रशासन कार्यालय दार्चुलाका सहायक जिल्ला अधिकारी ज्योत्स्ना भट्ट सदस्य छन् । यस समितिले उक्त घटनाको छानविन गरी सत्यतथ्य सहित १० दिनभित्र प्रतिवेदन पेश गर्नुपर्ने छ । यसअघि नेकपा एमाले, माओवादी केन्द्र लगायत पार्टीले दार्चुलाको घटना छानविन गर्न माग गरेका थिए । स्थानीयहरुले भारतीय सीमा सुरक्षा बलको लापरवाहीका कारण जयसिंह धामी महाकालीमा खसेर वेपत्ता भएको आरोप लगाउँदैआएका छन् । भारतीय प्रशासनले भने पत्र पठाएर यस घटनामा भारतीय पक्षको कुनै संलग्नता नरहेको बताएको छ । दार्चुलास्थित जिल्ला प्रशासन कार्यालयका अधिकारीहरुले पनि यस घटनाको छानविन नगरिकन यकिन भन्न नसकिने प्रतिक्रिया दिएका छन् । यसैबीच गृहमन्त्री बालकृष्ण खाणले देशभर संचालनमा रहेका तुइन हटाउन निर्देशन दिएका छन् । गृह मन्त्रालयमा बसेको विपद् व्यवस्थापन समितिको बैठकमा गृहमन्त्री खाणले देशभर तुइन भएका स्थानमा तुइन हटाएर झोलुङ्गे पुल निर्माणको कामलाई तिब्र बनाउन उनले निर्देशन दिएका हुन् ।"
विदेशमा कोभिडबाट ४८६ नेपालीको मृत्यु: सबैभन्दा धेरै मलेसियामा,"काठमाडौँ: विश्वव्यापी रुपमा फैलिएको कारोना भाइरस (कोभिड १९)का कारण विदेशी भूमिमा ४ सय ८६ जना नेपालीको मृत्यु भएको छ । गैरआवासीय नेपाली संघ (एनआरएनए)का अनुसार २९ देशमा ४ सय ८६ जना नेपालीको मृत्यु भएको हो । संघका अनुसार पछिल्लो तीन सातामा विदेशमा थप ३९ जना नेपालीको मृत्यु भएको छ । मलेसियामा ३७ जना, इराक र युगान्डामा ११ जना नेपालीको कोरोना भाइरसका कारणले ज्यान गएको हो । संघका अनुसार इराकमा पहिलो पटक कोरोनाका कारण नेपालीको ज्यान गएको छ । संघको स्वास्थ्य समितिका अनुसार हालसम्म ५४ देशमा १ लाख २७ हजार ९ सय ३४ जना नेपालीमा कोरोना संक्रमण देखिएको छ । ती मध्ये १ लाख १७ हजार ५ सय २९ जना नेपाली कोरोनामुक्त भइसकेका छन् । समितिका संयोजक डा संजिव सापकोटाका अनुसार हालसम्म विदेशमा कोरोना संक्रमणबाट ९१८६ प्रतिशत नेपाली संक्रमणमुक्त भएका छन् । विगत दुई सातामा मलेसिया र भारतमा रहेका नेपालीमा कोरोना जोखिम देखिएको छ । कोरोना संक्रमण हुने क्रम बढेको संघले जनाएको छ । गैरआवासीय नेपाली संघले कोरोना भाइरस महामारी सुरु भएदेखि विदेशस्थित नेपाली समुदाय, विदेशमा कार्यरत नेपाली चिकित्सक, नेपाली नियोग, संघसंस्था र संघका शाखाद्धारा प्राप्त सूचनाका आधारमा तथ्यांक संकलन गर्दै आएको कोभिड १९ उच्चस्तरीय समितिका संयोजक चिरन शर्माले जानकारी दिए ।"
२ हजार २० जना कोरोनामुक्त हुँदा २५ सय ६८ संक्रमित थपिए,काठमाडौं : पछिल्लो २४ घन्टामा थप २५ सय ६८ जनामा कोरोना भाइरस (कोभिड१९) संक्रमण पुष्टि भएको छ। १२ हजार ६३६ नमूना परीक्षणमा २५ सय ६८ जनामा संक्रमण देखिएको हो। स्वास्थ्य तथा जनसंख्या मन्त्रालयका अनुसार ८४ सय २ नमूनाको पीसीआर र ४२ सय ३४ नमूनाको एन्टिजेन विधिबाट परीक्षण भएको थियो। जसमा १९ सय८१ नमूको पीसीआर र ५८७ नमूनाको एन्टिजेन विधिबाट संक्रमण पुष्टि भएको हो। यस्तै आइतबार थप २ हजार २० जना कोरोनामुक्त भएका छन्। यो सहित नेपालमा कोरोनाबाट निको हुनेको संख्या ६ लाख ५६ हजार १ सय ९७ पुगेको छ। निको हुने दर ९४१ प्रतिशत हो। मन्त्रालयका अनुसार आइतबार कोरोनाबाट थप १८ जनाले ज्यान गुमाएका छन्। योसहित नेपालमा कोरोनाबाट ज्यान गुमाउनेको संख्या ९ हजार ८७५ पुगेको छ। यस्तै पछिल्लो २४ घन्टामा मुलुकभर १ लाख ९५ हजार १३२ जनाले कोरोनाविरुद्धको खोप लगाएको मन्त्रालयले जनाएको छ।
प्रोग्रेसिभ फाइनान्सले सानी हेभी इकुप्मेन्ट किन्न कर्जा प्रवाह गर्ने,"काठमाडौं : प्रोग्रेसिभ फाइनान्स कम्पनी लिमिटेड र भाजुरत्न एजेन्सी प्रालि र भाजुरत्न एग्रो बिच सानी () ब्राण्डका एस्काभेटर र एभेन्जर ब्राण्डका ट्र्याक्टर खरिद कर्जासम्बन्धी सम्झौता भएको छ। सम्झौताअन्तर्गत भाजुरत्नका ग्राहकले मेसिनको मूल्यको ७० प्रतिशतसम्मको कर्जा प्रोग्रेसिभ फाइनान्सबाट लिन सक्नेछन् । कर्जा अवधि ५ वर्षको हुनेछ। यो सुविधा फाइनान्सको जुनसुकै शाखाहरुबाट लिन सक्नेछन्। नेपाल राष्ट्र बैंकबाट ""ग"" बर्गको इजाजतपत्र प्राप्त राष्ट्रियस्तरको प्रोग्रेसिभ फाइनान्सले दश वटा शाखामार्फत कारोबार गर्दै आएको छ। सम्झौतामा प्रोग्रेसिभ फाइनान्स का तर्फबाट प्रमुख कार्यकारी अधिकृत बिशाल हुमागाई र भाजुरत्न एजेन्सि तथा भाजुरत्न एग्रो को तर्फबाट उपाध्यक्ष निराजन रुपाखेती ले हस्ताक्षर गर्नुभएको छ। भाजुरत्न एजेन्सी ले सानी () ब्राण्ड का हेभी इकुप्मेन्ट का साथ साथै भाजुरत्न एग्रो अन्तर्गत एभेन्जर () ब्रान्ड को ट्र्याक्टर बिक्री बितरण गर्दै आइरहेको छ।"
गण्डकी: महिला सांसदले पाउँदैनन् नेतृत्व,"पोखरा: गण्डकी प्रदेशका मुख्यमन्त्री कृष्णचन्द्र नेपाली पोखरेलले आफू नियुक्त भएको ४० औं दिनमा मन्त्रिपरिषदलाई ११ सदस्यीय बनाए । यसलाई मन्त्रिपरिषदलाई पूर्णता दिएको भनियो । हुन पनि यो प्रदेशमा ११ मन्त्रालय बनाउने तय छ । तर यसलाई पूर्णता दिएको मान्दिनन्, पोखरेलकै पार्टी नेपाली कांग्रेसकी सांसद मनकुमारी गुरुङ । पोखरेलले मन्त्रिपरिषदलाई पूर्णता दिएकै दिन साउन ८ गते उनले फेसबुकमार्फत असन्तुष्टि प्रकट गरेकी थिइन् । पितृसत्तात्मक राज्यसत्ताको जय होस् राजनीतिक लडाइँको अग्रभागमा उभियर समाज र राज्यशत्ता परिवर्तनको निमित्त योग्य महिला त्यही परिवर्तित शत्ताको हकदार बन्न सक्दैन आखिर काम गरेर देखाउने ठाउँमा अर्थात नेतृत्वदायी भूमिकामा आउनका लागि अझै कस्तो अग्निपरीक्षा दिनुपर्ने होला ? गुरुङले भनेकी छन् । महिलाप्रति हेयको दृष्टिकोण प्रत्येक राजनीतिक पार्टीले बदल्नुपर्छ । कम्तीमा संविधानले प्रदत्त गरेको समानुपातिक प्रतिनिधित्वको अर्थात ३३ प्रतिशत सुनिश्चितता कार्यान्वयन ठूला राजनीतिक पार्टीले किन गर्दैनन् भन्ने उनको प्रश्न छ । के यत्रो राजनीतिक परिवर्तन पुरुषको कारणले मात्रै हो ? कृपया यो गम्भीर गल्ती हो समयमै सुधार होस्, गुरुङले भनेकी छन् । गणपुरक मात्रै बनाएर महिलाहरुको नेतृत्वदायी क्षमतालाई बन्दी बनाउने अकर्मण्य कार्य नहोस् भन्ने उनको अनुरोध छ । जनमोर्चाकी सांसद पियारी थापा पनि राज्यका हरेक निकायमा ३३ प्रतिशत महिला सुनिश्चिता गर्न ठूला दल अघि सर्नुपर्ने बताउँछिन् । उनकै भनाइमा संविधानले ३३ प्रतिशत सुनिश्चित गरिदिएकाले मात्रै संसदमा दलहरुले ३३ महिला सहभागिता गराएका हुन् । झन् कार्यपालिका महत्वपूर्ण छ, त्यसमा पनि ३३ प्रतिशत महिला राख्नुपथ्र्याे, उनले भनिन् । मन्त्रिपरिषदसँगै सरकारले गर्ने हरेक जसो नियुक्तिमा महिलालाई नेतृत्व तहमा ठाउँ नदिइएको उनले बताइन् । उनले भनेजस्तै सरकारले योजना आयोग, लोकसेवा आयोग, प्रदेश प्रशिक्षण प्रतिष्ठान लगायतका नियुक्तिमा नेतृत्व पुरुषलाई मात्रै गरेको छ । ३ जनामध्ये १ जना महिला अनिवार्य पदाधिकारी हुनुपर्ने रीतमात्रै बाध्य भएर पूरा गरेको छ । त्यसो त यसअघि एमाले संसदीय दलका नेता पृथ्वीसुब्बा गुरुङ नेतृत्व सरकारले पनि मन्त्रिपरिषदमा १ जना महिलामात्रै समावेश गरेको थियो । अहिले माओवादीकी मधुमाया अधिकारी गुरुङ स्वास्थ्य तथा जनसंख्या मन्त्री छिन् । पृथ्वीसुब्बा सरकारमा एकमात्र महिला नरदेवी पुनमगर सामाजिक विकास मन्त्री थिइन् । अहिले ११ सदस्यीय मन्त्रिपरिषदमा १ जनामात्रै महिला हुनु केवल ९ प्रतिशत हो । अघिल्लोमा चाहिँ १४ प्रतिशत हुन्थ्यो । दुवै मन्त्रिपरिषदले ३३ प्रतिशत महिला सहभागी गराएनन् । मन्त्रिपरिषद पुरुष क्लबजस्तो भएको आरोप मुख्यमन्त्री पोखरेललाई लागेको छ । नेपालको संविधानले नै संसदमा ३३ प्रतिशत महिला सहभागिता सुनिश्चित गरेको छ । त्यस्तै सन् १९४८ संयुक्त राष्ट्र संघको महासभाले मानव अधिकारको विश्वव्यापी घोषणापत्रमा उल्लेखित हक तथा स्वतन्त्रताहरु लिंगको आधारमा भेदभाव बिना उपभोग गर्न पाउनुपर्ने उल्लेख गरेको छ । महिलाका मुद्दा समाधानको प्रक्रियामा उनीहरूको सहभागिताको प्रवद्र्धन गर्न संयुक्त राष्ट्रसंघ सुरक्षा परिषद्बाट ३१ अक्टोबर सन् २००० मा प्रस्ताव नं १३२५ पारित गरिएको थियो । उक्त प्रस्तावले राष्ट्रसघंका सदस्य राष्ट्रलाई शान्ति निर्माण प्रक्रियाका सबै क्षेत्र र तहमा महिलाको सहभागिता अभिवृद्धि गर्न जोड दिएको छ । विभिन्न तहका राष्ट्रिय तथा अन्तर्राष्ट्रिय संघ संस्थाका निर्णायक तहमा महिलाको प्रतिनिधित्व सुनिश्चित गर्न प्रस्तावले जोड दिएको छ । तर त्यसलाई कार्यान्वयन गर्न प्रदेश सरकार उदासीन देखिन्छ । २०७६ सालको तीजमा प्रदेश सभामा महिला सांसदको भेला हुँदा यो प्रसंग तत्कालीन मुख्यमन्त्री गुरुङ आफैले उठाए । उनले भनेका थिए, खै तपाईंहरुले महिलालाई मन्त्री बनाऊ भनेर मकहाँ आएको ? उनले आफूले बनाउन चाहँदा पनि नसकेको तर महिलाहरुले अझै दबाब दिनुपर्ने बताएका थिए । तर झन्डै ४० महिने कार्यकालमा मन्त्रिपरिषद् पुनर्गठन गर्दा महिला सम्झिएनन् । कार्यकालको अन्तिम महिला २०७८ वैशाखमा ७ सदस्यबाट ८ बनाउँदा पुरुषलाई नै थपे । मुख्यमन्त्री कृष्णचन्द्र नेपाली पोखरेल महिला सहभागिता समावेशी सिद्धान्त अनुसार गर्न नसक्नु आफ्नो कमजोरी भएको स्वीकार्छन् । भन्छन्, कांग्रेस, दलित, महिला, जनजाति र मधेसी सबैलाई समेटेर अगाडि बढ्ने पार्टी हो । तर यसपालि असहज परिस्थिति बन्यो, गठबन्धन सरकार बन्यो र चाहेर पनि ३३ प्रतिशत महिला सहभागी गराउन सकिनँ ।उनी मन्त्रिपरिषद पुनर्गठन गर्दा महिला सहभागिता बढाउन कोसिस गर्ने पनि बताउँछन् । कांग्रेस सांसद ओमकला गौतम चालिसे आफ्नो पार्टीका ५ जनै महिला सांसद मन्त्री बन्न काबिल भएको बताउँछिन् । मन्त्री, मुख्यमन्त्री बन्न हामी सबै योग्य छौं, तर पनि बनाइएन, उनले भनिन् । यसबारे आफूहरुले विद्रोह नै नगरे पनि मुख्यमन्त्री पोखरेललाई आग्रह भने निरन्तर गरिरहेको गौतम बताउँछिन् । भन्छिन्, मन्त्रिपरिषद पुनर्गठन गर्दा महिला सहभागिता बढाउनुपर्छ भनेका छौं, बढाउनुहोला । उनले मन्त्रिपरिषदमा कांग्रेसबाट महिला सहभागी नबनाए पनि मुख्यमन्त्रीले आफूले संसदीय दलको प्रमुख सचेतक बनाएको उल्लेख गरिन् । कम्तीमा दलको नेतृत्व गर्ने अवसर दिनुभएको छ, उनले भनिन् । जनमोर्चाकी पियारी थापा पनि पार्टीको संसदीय दलको नेता हालैमात्रै चुनिएकी हुन् । त्यसअघि भने पुरुष सांसद कृष्ण थापा नेता थिए । संसदका समितिहरुमध्ये कुनैमा पनि महिला नेतृत्व छैन । गण्डकी प्रदेश सभामा ४ वटा समिति छन् । मुख्यमन्त्री पोखरेलले विश्वासको मत लिने दिन असार ४ गते कांग्रेस संसदीय दलको नेताको हैसियतमा जनता समाजवादी पार्टीसँग ४ बुँदे सहमति गरेका थिए । त्यसमा जसपालाई २ मन्त्रालय दिने उल्लेख थियो । पछि भने एकजनालाई पनि मन्त्री दिए । त्यो एकजना छान्दा पनि जसपा सांसद धनमाया लामा परिनन् । पुरुष नै परे र हरिशरण आचार्य ऊर्जा तथा सिँचाइ मन्त्री भए । लामाले यसबारे निरन्तर आवाज उठाउँदै आएकी छन् । तर उनको सुनुवाइ उनैको पार्टीले पनि गरेको छैन ।"
महाकालीमा वेपत्ता भएका धामीको घटना छानविन गरी दोषीलाई कारवाही गर्न एमालेको माग,"काठमाडौँ: नेकपा एमालेले दार्चुलाका जयसिंह धामी महाकाली नदीमा वेपत्ता भएको घटना छानविन गरी सत्यतथ्य पत्ता लगाइ दोषीमाथि कारवाही गर्न सरकारसँग माग गरेको छ । साथै यस घटनाबारे भारतीय पक्षसँग जानकारी माग गर्न माग गरेको छ । एमालेको आइतबार बसेको स्थायी कमिटी बैठकले यस्तो निर्णय गरेको हो । बैठकपछि विज्ञप्ति जारी गर्दै एमालेले सरकारको ध्यानाकर्षण गराएको हो । ""दार्चुलाका जयसिंह धामी तुइनबाट महाकाली नदी पार गरिरहेको बेला तुइनको लठ्ठा चुँडाउने र उर्लिँदो भेलमा वेपत्ता पार्ने गरी घटित अमानवीय घटनाको निन्दा गर्दै उक्त घटनाको सत्यतथ्य अविलम्व नेपाली जनतासामु प्रस्तुत गर्न त्यस विषयमा भारतीय पक्षसँग जानकारी माग गर्न दोषीहरुलाई कारवाहीको दायरामा ल्याउन र पीडित परिवारलाई उचित क्षतिपूर्ति दिलाउन सरकारको गम्भीर ध्यानाकर्षण गर्ने निर्णय गरेको छ"" बैठकपछि जारी गरिएको विज्ञप्तिमा उल्लेख छ । गत साता दार्चुलाका जयसिंह धामी महाकाली नदीमा तुइन तर्ने क्रममा खसेर वेपत्ता छन् । यसबारे सत्यतथ्य सार्वजनिक भइसकेको छैन । यद्यपि भारतीय प्रशासनले यस घटनामा आफ्नो संलग्नता नभएको भन्दै शनिबार एक पत्र नेपाललाई पठाएको छ ।"
हत्यामा संलग्न युवकलाई अनुसन्धानका लागि सात दिन म्याद थप,जाजरकोट : आपसी लेनदेनको विषयमा झगडा हुँदा एक युवाको ज्यान गएपछि पक्राउ परेका कुशे गाँउपालिका ८ जिन्तालाका विमलप्रकाश सिंहलाई अनुसन्धानका लागि जिल्ला अदालतले सात दिनको म्याद थप गरेको छ । विमलको कुटपिटबाट कुशे गाँउपालिका ८ जिन्तालाका ३५ वर्षीय इन्द्रबहादुर सिंहको शनिबार बिहान घरमै मृत्यु भएको थियो । प्रहरी निरीक्षक खुमानन्द पाण्डेका अनुसार एक सामुदायिक संस्थाको रकम सम्बन्धमा विवाद हुँदा उनीहरुबीच झगडा भएको थियो । शुक्रबार पधेरीखोला सामुदायिक संस्थाका सदस्य र पदाधिकारी भेला भएका थिए । छलफलपछि अन्य सदस्य आआफ्नो घर फर्के पनि केही युवाहरु बेलुका जिन्तालमै कुखुरा काटेर जाँड खान थालेका थिए । विमल संस्थाका अध्यक्ष हुन भने मृतक इन्द्र सचिव हुन् । जाँड खाने क्रममा उनीहरु विच संस्थाको रकमका विषयमा केही समय विवाद भयो । विवाद पछि बिमल एक्कासी आक्रोशमा आएर र्चिपटले इन्द्रको टाउकोमा हिर्काएपछि उनी बेहोस भएको प्रहरी निरीक्षक पाण्डेले बताए । घाइते भएका इन्द्रलाई घरमा लगिएको र राती दुई बजे उनको ज्यान गएको पाण्डेले बताए । प्रहरीले कुटपिटमा संलग्न विमललाई शनिबार नै भेरीनगरपालिका २ बाहुनथानाबाट पक्राउ गरेको थियो । अनुसन्धानको क्रममा उनले कुटपिट गरेको स्वीकार गरेको प्रहरी निरीक्षक पाण्डेले बताए ।
पोखरानेपालगञ्ज हवाई उडान सुरु,"पोखरा : बुद्ध एयरले आइतबारदेखि पोखरानेपालगञ्ज सिधा हवाई उडान सुरु गरेको छ । गण्डकी प्रदेशको राजधानी र नेपालगञ्ज जोड्ने गरी बुद्ध इयरले हप्ताको तीन दिन नियमित उडान सुरु गरेको हो । पोखरानेपालगञ्ज सिधा हवाई उडान पहिलो पटक शेडूयल अनुसार सुरु भएको हो । बुद्ध एयरले पहिलो चरणमा आइतबार, बुधबार र शुक्रबार गरी हप्तामा तीन दिन पोखरानेपालगञ्ज उडान सुरु गरेको बुद्ध एयरका पोखरास्थित स्टेशन म्यानेजर गौतम बरालले जानकारी दिए । १८ सिट क्षमताको बीचक्राप्ट १९०० डी सिरिजको जहाजबाट उडान सुरु भएको बरालले बताए । यात्रुको चाप बढ्दै गए दैनिक वा ठुलाआकारका जहाज समेत चलाउने गरी उडान सुरु भएको स्टेशन म्यानेजर बरालले बताए । पोखरानेपालगञ्ज हवाई उडान सुरु संगै आइतबार पोखराबाट नेपालगञ्ज जाने र नेपालगञ्जबाट पोखरा आउने दुबै उडानमा फुल क्यापसिटी १८ जना यात्रु आउ जाउँ गरेका छन् । बुधबारकालागि पनि अहिले नै ९ जनाले बुक गरिसकेको र बुकिङ गर्ने क्रम भइरहेको नेपाल एसोसिएसन अफ टूर एण्ड ट्राभल एजेण्ट्स (नाट्टा) गण्डकीका अध्यक्ष सञ्जयकान्त सिग्देलले बताए । पोखराबाट बद्रिया, रारा ताल जाने आन्तरिक र विदेशी पर्यटकले पोखरानेपालगञ्ज उडानका बारेमा निकै सोधीखोजी गर्ने भएपछि नाट्टाले पहिलो चरणमा यात्रुको मागलाई ध्यानमा राखेर चाट्र्ड उडान सुरु गरेको सिग्देलले बताए । बुद्धले शेड्रयल नै बनाएर उडान गर्ने भएपछि भारतको लखनउ, कानपुर सम्म र कणाली र सुदुपश्मिका नेपाली नागरिकलाई पनि पोखरा आउजाउमा सहज हुने उनले सुनाए । बुद्धले पोखरानेपालगञ्ज उडान सुरु गरे संगै गण्डकी र लुम्बीनी प्रदेशका दुई सहर संग सिधै पर्यटक आउजाउ गर्न सक्ने भएकोले गर्मी छल्न नेपाली र भारतीय पर्यटक सिधा पोखरा आउन सक्ने अवस्थाको सृजना भएको नाट्टा गण्डकीका एयर टिकटीङ संयोजक सन्दिप श्रेष्ठले बताए । उडान सुरु नहुँदै स्वदेशी र विदेशी पर्यटकले पोखराबाट नेपालगञ्ज जाने र नेपालगञ्जबाट पोखरा आउने विमान चल्ने नचल्ने बारे निकै सोधखोज गर्ने गरेको पनि उनले बताए । पोखराका पर्यटन व्यवसायीले पोखरा देखि सिमरा र विराटनगर पनि उडान गर्न वायुसेवा कम्पनी संग अनुरोध गर्दै आएका छन् । गण्डकी प्रदेश सरकारले पनि वायुसेवा कम्पनीलाई अनुरोध गर्दै आएको छ । पोखरासिमरा उडान पनि छिट्टै गर्ने गरी तयारी गरेको बुद्ध एयरका पोखरास्थित स्टेशन म्यानेजर गौतम बरालले जानकारी दिए । पोखराबिराटनगर उडानका विषयमा पनि बुद्ध एयरले उडान संचालनका विषयमा छलफल चलाई रहेको उनले बताए । पोखराबाट बिहान ९ बजेर १० मिटेमा जहाज नेपालगञ्जका लागि उड्ने छ । यसै गरी नेपालगञ्जबाट १० बजे पोखराका लागि उडान हुने बरालले बताए । पोखरानेपालगञ्ज ३५ मिनेटको उडान हो । बुद्धले यो रुटमा तीनप्रकारका भाडादर तोकेको छ । सबैभन्दा महंगो भाडा फुल फेयर ७६ सय ३५ रुपौयाँ पर्ने छ । मध्यमस्तरको भाडादर ५५ सय ३५ रुापैयाँ र सस्तो भाडादर ४९ सय ३५ रुपौयाँ हो । यात्रुको चाप अनुसार भाडादर पनि तलमाथि हुने बरालले बताए । पोखरा क्षेत्रीय अन्तर्राष्ट्रिय विमानस्थल तयार हुनै थालेकोले पनि पोखरालाई आधार बनाएर विभिन्न सहर जोड्ने गरी उडान सुरु गरेको बुद्ध एयरले बताएको छ । बुद्धले पोखराबाट काठमाण्डौ, भैरहवा र भरतपुर उडान गरिरहेको छ । बुद्धले पोखराभैरहवा दैनिक दुई र पोखराभरतपुर दैनिक एउटा उडान भइरहेको छ । यस अघि सीता एयरले दोस्रो लकडाउन अघि तीन महिना चाट्र्ड फ्लाईट हप्ताको तीन दिन गरेको थियो । नेपाल एसोसिएसन अफ टूर एण्ड ट्राभल एजेण्ट्स (नाट्टा) गण्डकी र नाट्टा बाँकेको पहलमा गत फागुन ७ गते देखि वैशाख १६ गते सम्म चाटर्ड उडान भएको थियो ।"
थपघट गरेका कांग्रेस क्रियाशिल सदस्यको नाम रद्द गर्न माग,"परासी : पश्चिम नवलपरासी जिल्लाका केही वडाहरुमा क्रियाशिल सदस्यहरुको नामावली केन्द्रमा थपघट गरेको भन्दै कांग्रेसको एक समूहले रद्द गर्न माग गरेको छ । संघीय क्षेत्र कार्य समिति क्षेत्र नं २ का सभापति नरेन्द्र कुमार गुप्ता र सोही क्षेत्रका प्रदेश कार्य समिति सभापति दिनेश मणि पाठकले आइतबार विज्ञप्ति निकालेर प्रक्रिया नपुगेका कारण जिल्ला र क्षेत्रले समेत टुंगाउन नसकेका नामहरु जिल्लाका केही नेताहरुको दबाबमा केन्द्रमा थपघट गरेको आरोप लगाइएको हो । रामग्राम नगरपालिकाको वडा नं ३, १५,१६ र पाल्हीनन्दन गाउँपालकाको वडा नं ४ मा सदस्यता सम्बन्धी वडा स्तरबाटै विवाद उत्पन्न थियो । केन्द्रमा गठित छानविन समितिको प्रतिवेदनले समेत उक्त वडाहरुमा नयाँ सदस्यता थप नगरी १३ औं महाधिवेशनका सदस्यबाट अधिवेशन गर्न राय दिइएको तर अधिवेशन आफू अनुकुल बनाउन जिल्लाका केही नेताहरुले नामावली थपघट गरेको आरोप विज्ञप्तिमा जनाइएको छ। छानविन समितिले टुंगो लगाउन नसकेका नामावलीहरु अहिले केन्द्रीय पदाधिकारीहरुलाई जिम्मा दिइएको र नाम थपघट गर्दा अधिवेशन नै प्रभावित हुने भएकाले त्यसलाई रद्द गरी समितिले बुझाएको रायलाई मान्यता दिन उनीहरुको माग छ । अन्य पालिकाहरुका केही वडाहरुमा पनि एकपक्षिय रुपमा नामावली थप घट गर्ने, पोष्टिङ्ग भइसकेका नाम झिकेर आफू अनुकुलका व्यक्तिहरुको नाम राख्ने कार्य भइरहेकोले त्यसतर्फ समेत केन्द्रीय पदाधिकारीहरुलाई ध्यानआकर्षण गराउँदै विज्ञप्तीमा त्यस्ता नामावलीहरु रद्द गर्न विज्ञप्तीमा माग गरिएको छ । जिल्लाबाट नयाँ र पुराना गरी ९ हजार बढी क्रियाशिल सदस्यहरुको नामावली पठाइएको पार्टी जिल्ला समितिले जनाएको छ । जिल्लामा कांग्रेसका २ समुह छन् । जिल्ला सभापतिका लागि अहिले संविधानसभा सदस्य विक्रम खनाल समूहबाट अर्जुन कुमार पोखरेल र देवेन्द्रराज कँडेल समुहबाट मोहन शर्माको नाम चर्चामा छ । पोखरेल वर्तमान जिल्ला उपसभापति हुन भने शर्मा शिक्षक संघका पूर्वअध्यक्ष हुन् ।"
डेल्टा भेरियन्ट : चीनमा थप ५५ जनामा संक्रमण देखियो,"चीनले शनिबार ५५ थप व्यक्तिमा कोभिड१९ संक्रमण पुष्टि भएको जानकारी गराएको छ । चीनमा पछिल्ला दिनहरूमा विश्वका अन्य मुलुकमा जस्तै कोभिड१९ को नयाँ प्रकार डेल्टा भेरियन्टबाट संक्रमितको संख्यामा अचानक वृद्धि भइरहेको पाइएको छ । थप संक्रमितमध्ये ३० व्यक्तिमा स्थानीय रूपमा फैलिएको संक्रमण भेटिएको छ भने अन्य विदेशबाट आएका यात्रुमा भेटिएको हो । चिनियाँ राष्ट्रिय स्वास्थ्य आयोगका अनुसार जिआङ्सुुमा १९, हुनानमा छ, चोङकिङमा दुई र लियोनिङ, फुजियान र सिचुआनमा एकएक जनामा संक्रमण पुष्टि भएको चीनको राष्ट्रिय सञ्चार माध्यम चाइना डेलीले जनाएको छ । चिनियाँ अधिकारीहरूले २५ संक्रमित विदेशबाट आउने व्यक्तिमा भेटिएको जनाएका छन् । यसमध्ये नौ युनानमा, आठ शाङ्घाईमा, तीन तियानजिनमा, झेजियाङ र फुजियानमा चार र एउटा ग्वाङ्गडोङमा संक्रमित रहेका छन् । ग्लोबल टाइम्सका अनुसार पूर्वी चीनको जियाङ्सु प्रान्तको राजधानी नानजिङको विमानस्थलबाट कोभिड१९ संक्रमितका बिरामीहरू भेटिएका थिए । नानजिङमा जुलाई २० मा पहिलो संक्रमित भेटिएपछि अहिलेसम्म १८४ जनामा संक्रमण पुष्टि भएको छ ।"
काँक्रेविहारमा अब चिडियाखाना,"सुर्खेत : सुर्खेतको प्रमुख पर्यटकीयस्थल काँक्रेविहार क्षेत्रमा चिडियाखाना निर्माण गर्न थालिएको छ । वीरेन्द्रनगर नगरपालिकाले काँक्रेविहारमा पर्यटकलाई थप आकर्षित गर्न मिनी चिडियाखाना स्थापनाको काम थालेको हो । यसका लागि आवश्यक पूर्वाधार निर्माण थालिएको वीरेन्द्रनगर नगरपालिकाका मेयर देवकुमार सुवेदीले बताए । सानो आकारको चिडियाखाना बनाउने योजना छ मेयर सुवेदीले भने, त्यसैका लागि अहिले पूर्वाधार निर्माणको काम भइरहेको छ । पर्यटकलाई थप आकर्षित गर्न काँक्रेविहारको जंगलमा चिडियाखाना बनाउन लागिएको हो । विगत दुई वर्षदेखि नगरपालिकाले काँक्रेविहारमा चिडियाखाना बनाउने योजना अगाडि सारेको थियो । काँक्रेविहार क्षेत्रमा रहेको जंगललाई पुरै घेरबार गरिने र मिनी चिडियाखानाको रुपमा विकास गरिने नगरपालिकाले जनाएको छ । चिडियाखाना स्थापना भएपछि रैथाने वनजन्तुको संरक्षण हुने नगरपालिकाको अपेक्षा छ । हाल सो क्षेत्रमा रहेका वन्यजन्तुको संरक्षणका लागि काँक्रेविहारमा वन्यजन्तुको वासस्थान निर्माण, पानी पोखरी निर्माण र आहाराका लागि बोट विरुवाहरु पनि रोपिने छ । रैथाने वन्यजन्तु विस्थापित नहुन् भन्ने उद्देश्यले उनीहरुका लागि पिउने पानीको पोखरी र आहाराका लागि बोटविरुवा र वास बस्नका लागि वासस्थान निर्माण गरिने छ । चिडियाखानाका लागि नगरपालिकाले पूर्वाधार निर्माण कार्य अगाडि बढाएको छ । नगरपालिकाको लगानीमा डिभिजन वन कार्यालयले पूर्वाधार निर्माणको काम गरिरहेको हो । स्वीकृत कार्ययोजना अनुसार चिडियाखाना बनाउने योजना छ डिभिजन वन कार्यालय सुर्खेतका प्रमुख गोविन्दप्रसाद दाहालले भने, खुला चिडियाखानाका लागि अहिले पूर्वाधार निर्माणको काम भइरहेको छ । संरक्षित वन क्षेत्रमा सानो आकारको चिडियाखाना बनाउन मिल्ने स्वीकृत योजना अनुसार पूर्वाधार निर्माणको काम भइरहेको हो । चिडियाखानाका लागि करिव तीन हेक्टर क्षेत्रलाई घेरबार गर्ने काम भइरहेको हो । तीन हेक्टर क्षेत्रफललाई घेरबारका लागि नगरपालिकाले पाँच लाख रकम उपलब्ध गराएको छ । सोही रकमको स्टेट्मेट अनुसार चिडियाखानको लागि पूर्वाधार निर्माण थालिएको हो । हाल कम्पाउन्डिङ भइरहेको क्षेत्रलाई वन्यजन्तु उद्दार केन्द्रका रुपमा विकास गरिनेछ । त्यहाँ घाइते वन्यजन्तुको उद्दार गरेर राखिनेछ । तत्काललाई ति वन्यजन्तु नै पर्यटकले अवलोकन गर्न पाउनेछन् । काँक्रेविहार आफैमा खुला चिडियाखाना नै हो दाहालले भने, अहिले कम्पाउन्डिङ भइरहेको क्षेत्रलाई वन्यजन्तु उद्दार केन्द्रका रुपमा विकास गरिनेछ । काँक्रेविहार क्षेत्र जरायोको प्रमुख वासस्थान मानिन्छ । तर व्यवस्थित तारबार नहुँदा हाल जरायोको चोरीशिकारी बढ्दै गएको छ । हाल काँक्रेविहारमा जरायोसहित स्याल, दुम्सी, लगायतका जनावर पाइन्छन् । तर खुला जंगल क्षेत्र र बेलाबेलामा हुने आगलागीका कारण वन्यजन्तु लोप हुँदै गएका छन् । चिडियाखाना निर्माण भएमा वन्यजन्तुको संरक्षण हुने, पर्यटकको आकर्षण बढ्ने, आर्थिक क्रियाकलाप बढ्ने र काँक्रेविहारको आकर्षण पनि थप बढ्ने अपेक्षा गरिएको छ । यस्तै अब काँक्रेविहारको पूरै क्षेत्रलाई कम्पाउन्डिङ अर्थात घेरबार गरिने भएको छ । कर्णाली प्रदेश सरकारको लगानीमा पुरै क्षेत्र कम्पाउन्डिङ गर्न लागिएको डिभिजन वन कार्यालयले जनाएको छ । वन्यजन्तु र जंगल संरक्षणका लागि बलियो संरचनाले कम्पाउन्डिङ गर्न लागिएको हो । कम्पाउन्डिङका लागि कर्णाली प्रदेश सरकारले लगानी गरेको हो । सिमेन्टेड पर्खालसहितका संरचनाले जंगल क्षेत्र घेरबार गरिएपछि नगरपालिकालाई चिडिया खाना बनाउन सहयोग पुग्नेछ । काँक्रेविहार जंगल क्षेत्र एकसय ७५ हेक्टरमा फैलिएको छ । दुई बर्षभित्र काँक्रेविहारको पुरै क्षेत्रफल कम्पाउन्डिङ गरिसक्नुपर्ने छ । यसैबीच पछिल्लो समय काँक्रेविहारमा घुम्न जाने पर्यटकको रोजाइमा जंगल सफारी पर्ने गरेको छ । काँक्रेविहार पुग्ने पर्यटकले घोडामा सवार गरेर जंगल क्षेत्र घुम्ने गरेका छन् । पर्यटकलाई आकर्षित गर्न वीरेन्द्रनगरको वडा नं ९ ले दुई वर्षअघि घोडाबाट जंगल सफारी सुरु गरेको थियो । वडाले सुरुमा दुई वटा घोडाहरु दिएर जंगल सफारी सुरु गरेको हो वडाध्यक्ष सुरेश मानन्धरले भने, पर्यटकको आकर्षण बढेपछि अहिले व्यवसायी आफैले पनि घोडाको व्यवस्थापन गरेका छन् । पछिल्लो समय काँक्रेविहार पुग्ने प्रायः सबैले घोडामा सवार गर्ने गरेको उनले बताए । पुरातात्विक, धार्मिक, ऐतिहासिक र पर्यटनका हिसावले काँक्रेविहार सुर्खेतको प्रमुख पर्यटकीय क्षेत्र हो । हाल त्यहाँ मन्दिरको पुननिर्माण गरिएको छ । शिखर शैलीमा मन्दिरको पुननिर्माण गरिएको छ । यद्यपी दुबो लगाउने र तारबारलगायतका कार्यहरु बाँकी छन् ।"
कास्की अध्यक्षमा अमर सापकोटा चयन,"साउदी अरेबिया : विगत १६ वर्षदेखि साउदी अरेबियामा बस्दै आएका सफल व्यवसायी अमर सापकोटा कास्की आर्दश समाजको दोस्रो वार्षिकउत्सव तथा प्रथम अधिवेशनबाट सर्बसहमतीमा अध्यक्ष चयन भएका छन्। यसैगरी संस्थासंरक्षक अमृत पौडेल,प्रमुख सल्लाहकार शिव बहादुर ढकाल ,सल्लाहकार रमकान्त सापकोटा टीका के सि ,हिमलाल सेवा ,खेम गुरुङ ,किरण कुमार पुरि,शङ्कर थापा, प्रबक्ता कमल शाही ठकुरी , प्रथम उपाध्यक्ष ओम बहादुर कुमाल ,दिर्तिय उपाध्यक्ष रबि सापकोटा ,तृतीय उपाध्यक्ष लक्ष्मी पौडेल ,महासचिव मनिष थापा ,सचिव बुध्दी भुजेल कोषाध्यक्ष तुलसी राम भण्डारी ,सह( कोषाध्यक्ष गिता आले मगर रहेकाछनभनेसदस्यमा रेशम केसी ,ओमबहादुर गुरुङ ,भोजराज पौडेल,सिर्जना गुरुङ ,अर्जुन छेत्री ,राम गुरुङ,मनकाजी गुरुङ ,लक्ष्मी पौडेल छेत्री,शन्तोष गुरुङ ,भरत पौडेल ,सिर्जना भण्डारी ,नन्द राज परियार ,बिष्णु ढकाल ,खिम गुरुङ,युक्त ज्वार्चन, बुद्धिप्रसाद पौडेलरहेका छन्। अध्यक्षमा चयन भएपछि सापकोटाले आगामी दिनमा पनि समाज र प्रवासमा पीडित बनेका नेपालीको हितमा काम गर्ने र प्रवासमा मात्र निर्भर नभइ स्वदेशमै लगानी गरेर आत्मनिर्भर हुन सबैमा आग्रह समेत गरे। साउदीमा रहेको सामाजिक संस्थामध्ये कास्की आर्दश समाज पनि एक नितान्त गैरराजनीतिक संस्था हो। कास्केलीहरूको खोजी अभियान समृद्धि जन्मथलो हाम्रो अभियान भन्ने मुल नाराका साथ २०१९ सालमा स्थापित यस संस्थाले उदाहरणीय कार्य गरेको छ भने सामाजिक कार्यमा दुतावासलगायत विभिन्न संघ संस्थाकासँग समन्वय गरी पीडितलाई सहयोग गर्दै आइरहेको छ।"
म्रिस्तीखोला जलविद्युत आयोजनाको व्यवसायिक उत्पादन सुरु,"बेनी : म्याग्दीको अन्नपूर्ण गाउँपालिका४ नारच्याङमा निर्माण भएको म्रिस्तीखोला जलविद्युत आयोजनाले व्यवसायिक विद्युत उत्पादन थालेको छ । माउन्टेन इनर्जी नेपालले बनाएको म्रिस्तीखोला नेपालमा हालसम्म स्वदेशी लगानीमा निर्माण भएको सबैभन्दा ठूलो र लागतको हिसाबले सस्तो जलविद्युत आयोजना हो । ४२ मेगावाट क्षमताको म्रिस्तीखोलाले २०७८ जेठ १ गतेदेखि परीक्षण उत्पादन सुरु गरेको थियो । परीक्षण अवधि पूरा गरेर नेपाल विद्युत प्राधिकरणलाई विद्युत बिक्री गर्न थालेको आयोजनाको साइट अफिसका प्रमुख चुडामणी निरौलाले बताए । निर्माण र परिक्षणको सबै काम सकेर ब्यवसायिक उत्पादन थालेका छौं, उनले भने, विद्युत प्राधिकरणले सबै विद्युत खपत गर्न नसकेका कारण ३० मेगावाटको हाराहारीमा उत्पादन गरेका छौं । प्राधिकरणले खपत गर्न सकेको अवस्थामा पूर्णक्षमतामा चलाउने निरौलाले बताए । कोरोना, निषेधाज्ञा र बाढी पहिरोको असहज अवस्थाका बावजुद नेपाल विद्युत प्राधिकरण, ठेकेदार कम्पनीहरु भ्वाइथ नेपाल, हाइ हिमाल, होम्स र परामर्शदाता हाइड्रो कन्सल्टका प्राविधिकहरु स्वास्थ्य सुरक्षा मापदण्ड अपनाएर म्रिस्तिखोलालाई निर्माण पुरा गराउन खटिएका थिए । नारच्याङ बेशीगाउँस्थित कालीगण्डकीको बायाँ किनारमा रहेको विद्युत गृहमा १२१२ मेगावाट क्षमताका तीनवटा युनिट (जेनेरेटर र टर्वाइन) जडान भएको आयोजनाका पलान्ट म्यानेजर दिपककुमार शाहले बताए । दानास्थित २२० केभी क्षमताको सबस्टेशन जोड्ने ११ वटा टावर र चार किलोमिटर १३२ केभी क्षमताको प्रशारण लाइन बनाएर केन्द्रिय ग्रिडमा विद्युत पठाइएको छ । निलगिरि र घलेम्दी खोलाको दोभानमा २३ मिटर अग्लो बाँध बनाएर दुई हजार २७०५ मिटर सुरुङबाट ल्याएको पानी एक हजार ५०० मिटर पेनस्टक पाइपबाट २५० मिटर उचाइको हेडबाट विद्युतगृहमा खसालेर बिजुली उत्पादन गरिएको छ । पहाडभित्र ११५ मिटर लम्बाई, ८५ मिटर चौडाई र १३ मिटर गहिराई भएको २ वटा बालुवा थिग्राउने भूमिगत पोखरी (क्यानल) र पावरहाउस परिसरमा स्विचार्ड बनाएको छ । प्रतिमेगावाट रु १३ करोड ४३ लाखमा निर्माण सकिएको प्रवर्द्धक कम्पनीले जनाएको छ । प्रभावित क्षेत्रका बासिन्दाहरुले सत्र लाख तीन सय ५१२ कित्ता सेयर लगानी गरेका छन् । प्रर्वद्धकहरुले नेपालमा हालसम्मकै सस्तो लागतमा आयोजना निर्माण गरेको बताएका छन् । स्वदेशी लगानीमा निजी क्षेत्रले नेपालमा बनाएको मध्य ठूलो आयोजना हो । २०७३ जेठ ३१ गतेदेखि निर्माण सुरु भएको थियो । म्रिस्तिखोलामा भाटभटेनी समुह, नबिन, लक्ष्मी, सिद्धार्थ, एस डेभलपमेन्ट, नेपाल इन्भेष्टमेन्ट बैंक र जलविद्युत बिकास कम्पनीको लगानी छ । २ मेगावाट क्षमत्ताको तातोपानी र ५ मेगावाटको घलेम्दीखोला जलबिद्युत आयोजना यसअघिनै सञ्चालन भएको नारच्याङमा ११० मेगावाट क्षमताको निलगिरि र निलगिरि क्यासकेड, ६ मेगावाटको रेलेखोला निर्माणाधिन अवस्थामा छन् । कालीगण्डकी र मिस्ट्रीखोला माथि दुई वटा बेलिब्रिज बनाएर नारच्याङलाई सडक सञ्जालमा जोडेको म्रिस्तीखोलाले बनाएको सडक लगायतका पुर्बाधारबाट स्थानीयबासीलाई सुबिधा पुगेको वडा अध्यक्ष चन्द्रप्रकाश फगामीले बताए। विद्युत विकास विभागबाट २०६४ मा जनेरेशन लाइसेन्स पाएको म्रिस्तीखोलाको निर्माण प्रशारण लाइन अभाव, भौगोलिक विकटता, भूकम्प, नाकाबन्दी र कोरोना महामारीबाट प्रभावित बनेको थियो । सुरु गरेको पाँच वर्षमा निर्माण सकिएको म्रिस्तीखोला जलविद्युत आयोजनाले म्याग्दीका अन्य आयोजनामा लगानी भित्र्याई विद्युत विकासलाई गति दिन सकारात्मक सन्देश प्रवाह गराउन सफल भएको अन्नपूर्ण गाउँपालिकाका अध्यक्ष डमबहादुर पुनले बताए । १२ मेगावाट क्षमताको म्रिस्तीखोला क्यासकेड आयोजना निर्माणका लागि बिद्युत बिकास बिभागबाट माउन्टेन इनर्जी नेपाललेनै अध्ययनको अनुमति लिएको छ । ४२ मेगावाटको आयोजनाको बिद्युतगृहबाट निस्किएको पानी सोझै सुरुङमा छिराउने गरि अर्को (क्यासकेड) आयोजनाको परिकल्पना गरिएको छ ।"
तुइन जिन्दगी : भन्छन्  भीरको बाटोभन्दा जोखिमपूर्ण तुइनकै सहायता जाति,"जाजरकोट : तत्कालिन प्रधानमन्त्री खड्गप्रसाद शर्मा ओलीले आफ्नो पहिलो कार्यकालको दुई वर्षभित्र तुइन विस्थापन गर्ने घोषणा गरेका थिए । २०७२ असोजमा प्रधानमन्त्रीको कार्यभार सम्हाले लगत्तै ओलीले गरेको पहिलो निर्णय थियो यो । आर्थिक वर्ष २०७२०७३ को बजेट भाषणमा पनि तुइन विस्थापन गर्ने घोषणा गरिएको थियो तर तुइन भने अझैं विस्थापन भइसकेका छैनन् । दुर्गम पहाडी जिल्ला जाजरकोटको विकट बस्तीमा अहिले पनि तुइनमा झुन्डिएर स्थानीयले नदी वारपार गर्नुपर्ने बाध्यता रहेको छ । पूर्वी जाजरकोटको नलगाड नगरपालिका १ को ठुलाबगर र वडा नं८ मैदे मालुवातराबाट भेरी नदी तरेर रुकुम जान तुईनको सहारा लिनुपर्ने बाध्यता छ । त्यस्तै पश्चिम जाजरकोटको शिवालय गाँउपालिकाबाट छेडागाड (ठुलो खोलालाई गाड भनिन्छ ) तरेर छेडागाड नगरपालिकाको कार्कीगाँउ जान शिवालय गाँउपालिका १ सालतडा र शिवालय गाँउपालिका ९ बालुवामा तुइनको व्यवस्था छ । त्यही तुइनको साहाराबाट स्थानीय वारपार गर्छन्। जाजरकोटको शिवालय गाँउपालिका १ का मनवीर पुन नदी तरेर पारीपट्टी जानु परे तुइनकै साहारा लिनुपर्ने बाध्यता रहेको सुनाउँछन् । नजिकमा पुल नहुँदा छेडागाड तर्न तुइनकै साहारा लिनु परेको उनको भनाइ छ । झोलुङ्गे पुलको लागि पटकपटक माग गरेपनि सुनुवाइ नहुँदा जोखिम मोलेरै तुनइबाट वारपार गर्नु परेको उनले गुनासो गरे । शिवालय गाँउपालिका १ सालतडा र छेडागाड नगरपालिका १२ कार्कीगाँउ जोड्ने छेडागाड (खोला) तर्न स्थानीयले वषौंदेखि तुइनको साहारा लिने गरेका छन् । तुइननहुँदा स्थानीयलाई छेडागाड तर्न निकै सकस हुन्थ्यो । वर्षातको समयमा ५ घण्टा टाढा मोर्क गएर झोलुङ्गे पुल तर्ने गर्थ्यौं छेडागाड नगरपालिका १२ कार्कीगाँउका चक्रु सिंहले भने, चिन्डा, नाउ (डुङ्गा) लगायतका साधनबाट यात्रा गर्दा धेरैले अकालमा ज्यान गुमाए । २५ वर्ष अघि तुइन बनेपछि जोखिम भएपनि केही सहज त भएको छ । तर महिला, बालबालिका र जेष्ठ नागरिकलाई तुइन तर्न निकै सकस हुन्छ । त्यस्तै नलगाड १ ठुलाबगरकाका स्थानीय वर्षौदेखि तुइनबाटै जोखिम मोलेर भेरी नदी वारपार गर्दै आएका छन् । स्कुले बालबालिका, वृद्धवृद्धालगायतलाई तुइनकै भरमा नदी वारपार गर्नुपर्ने बाध्यता छ । ठुलाबगर, खर्चा, दम्सीला, भित्रखोला, ओडारा, पालीलगायत गाउँका एक सय घरपरिवार स्थानीय प्रविधिबाट निर्मित तुइनकै भरमा वारपार गर्न वाध्य भएको छ भने शिक्षक र विद्यार्थीहरु पनि यसैगरी तुइनबाटै नदी वारपार गर्नुपर्ने बाध्यता स्थानीय अमर पुनले बताए । तुइन तरेरै जिन्दगी वित्न थालेको स्थानीयको गुनासो छ । पुल बनाइदिन विभिन्न निकायसँग आग्रह गर्दा पनि कसैले नसुनेको उनीहरुको गुनासो छ । पुल भएको स्थानसम्म पुग्न डेड् घण्टा समय लाग्छ । त्यो पनि जोखिमपुर्ण भीरको बाटो छ । उक्त अप्ठेरो बाटोबाट लडेर कतिको ज्यान समेत गइसकेको छ । अप्ठेरो बाटोबाट लडेर ज्यान गुमाउनुभन्दा जोखिमपूर्ण तुइनकै सहायता लिनु जाति भएको नलगाड १ ठुलाबगरका वीरबहादुर पुनले बताए ।"
थापाको के जिन्दगी ? सार्वजनिक,"ललितपुर : हर्ष थापाको आत्मकथाका रूपमा लेखिएको कविता संग्रह के जिन्दगी ? शनिबार विमोचन गरिएको छ । महालक्ष्मी नगरपालिकाका प्रमुख रामेश्वर श्रेष्ठ र नेपाल ललितकला प्रतिष्ठानका पूर्वकुलपति किरण मानन्धरले कविताकृति विमोचन गरेका थिए । प्रमुख श्रेष्ठले अलग अलग विषयमा फरक ढंगले विषय प्रस्तुत गरेको भन्दै कवि थापालाई निरन्तर कृति लेख्न प्रोत्साहन गरेका थिए । उनले सरल लेखनका कारण पाठकलाई कविता बुझ्न सहज हुने र सबैले विषयवस्तु सहजै ग्रहण गर्ने बताए । पूर्वकुलपति मानन्धरले के जिन्दगीभित्र जीवन र जगत्सँगै प्रकृतिको चित्रण गहन ढंगले गरेको जानकारी दिए । कृतिको आवरण बनाएका उनैले बनाएका हुन् । स्वामी कृष्णमणिजी महाराजले के जिन्दगीका पाठकले हर्षबाट प्रेरणा लिएर जीवन सहज र सरल बनाउने बताए । सम्पादक गोपीकृष्ण ढुंगानाले संग्रहमा हर्षले जीवनको सम्पूर्ण पक्ष भोगेजसरी कविताहरूमा उतार्न सफल भएको बताए । उनले भने, हर्षको सिर्जना व्यावहारिक छ, उनले न कसैलाई रिझाउन लेखे न कसैलाई चिड्याउन । कवि थापाले चिनजानको मान्छे क्षणभरमै गुमाउँदाको सन्दर्भले के जिन्दगी ? जन्मिएको बताए । उनले भने, यो काव्ययात्रामा अहिलेसम्मको जीवनीलाई छोटो रूपमा प्रस्तुत गरेको छु जसमा मेरो जीवनको पूर्ण चिनारी जगजाहेर हुनेछ । जीवन यात्रा, संस्थामा आवद्धता, राष्ट्रिय भावना, नेपाली भजन, हिन्दी भजन र विविध विधाका लेखन गरी पाँचवटा खण्ड छन् ।"
पर्वतका युवाको अमेरिकामा मृत्यु,"कुश्मा : रोजगारीका लागि अमेरिका पुगेका पर्वतका एक युवाको निधन भएको छ । पर्वत जिल्लाको फलेवास नगरपालिका १० कुर्घाका २८ वर्षीय विपिन लम्सालको उपचारका क्रममा न्यूयोर्कस्थित एल्महर्स्ट अस्पतालमा साउन १२ गते निधन भएको हो । विगत ५ वर्षअघि मात्र अमेरिका पुगेका लम्साल अमेरिकाको न्यूयोर्कस्थित ग्र्याण्ड एभिन्युमा बस्दै आएका थिए । अचानक स्वास्थ्यमा समस्या देखिएपछि गत मंगलबार उनलाई नजिकैको एल्महर्स्ट अस्पताल लगिएको थियो । उपचारको क्रममा उनको मृत्यु भएको खबर प्राप्त भएको मृतकका दाजु दिपेन्द्र लम्सालले जानकारी दिए । उनका अनुसार अहिले मृतक लम्सालको शव अस्पतालमा नै रहेको छ । हृदयघातका कारण मृत्यु भएको पारिवारिक श्रोतले जनाएको छ । गैरआवासीय नेपाली संघ अमेरिकाको न्यूयोर्क शाखाका अध्यक्ष आङ्गछिरिङ्ग शेर्पालाई उद्धृत गर्दै मृतकका दाजु दिपेन्द्र लम्सालले शव नेपाल ल्याउनका लागि प्रकृया पुरा भैसकेको बताए । अबको २३ दिनमा शव नेपाल आइसक्ने जानकारी प्राप्त भएको उनले बताए । सुन्दर सपना सजाएर अमेरिका पुगेका परिवारका एक्ला छोरा विपिन लम्सालको २८ वर्षकै उमेरमा असामयिक निधन भएपछि अहिले परिवारसँगै सिंगो गाउँ विक्षिप्त बनेको छ । मृत्युको खबरले बाबु पोषराज लम्साल र आमा भावविह्व बनेका छन् । उनी ६ महिनाअघि मात्र विवाह बन्धनमा बाँधिएका थिए । विपिनका बुवा पोशराज लम्सालले छोराको शव नेपाल पठाइदिन एनआरएनएसमक्ष माग गरेका थिए । परिवारको अनुरोधपछि गैरअवासीय नेपाली संघ अमेरिकाका वर्तमान अध्यक्ष बुद्धिसागर सुवेदीले अमेरिकास्थित नेपाली दुतावास, मेरिल्याण्ड राज्यका विधान सभा सदस्य ह्यारी भण्डारी (साविक पर्वत निवासी) र न्यूयोर्क च्याप्टरसँग समन्वयमा प्रक्रिया पुरा गरेर शव ल्याउने तयारी भइरहेको बताए । यसैबीच लम्सालको दुःखद घटनाप्रति एनआरएनए अमेरिकाले समेत दुःख व्यक्त गरेको छ । उहाँको आत्माको चीर शान्तिको कामना गर्दै शोक सन्तप्त परिवारमा समवेदना प्रकट गरेको छ ।एनआरएनए न्यूयोर्क च्याप्टरले नेपाल पठाउन लाग्ने खर्च व्यवस्थापनका लागि गोफण्डमार्फत सहयोगका लागि अपिल समेत गरेको थियो ।"
"नेप्सेमा सामान्य अंकले वृद्धि, ६ कम्पनीको शेयर १० प्रतिशतले बढ्यो","काठमाडौं : नेपाल स्टक एक्सचेञ्ज (नेप्से) कारोबारको पहिलो दिन आइतबार १२५ अंकले बढेको छ। नेप्से १२४ अंकले बढेर ५ हजार ७२ दशमलब १५ विन्दुमा पुगेको छ। साताको अन्तिम दिन ३०७९८३ विन्दुमा बन्द भएको नेप्से आज १२४ अंकले बढेको हो। यस्तै सेन्सेटिभ इण्डेक्स १२४ अंक,फ्लोट इण्डेक्स ००३ अंक र सेन्सेटिभ फ्लोट इण्डेक्स ०३८ अंकले बढेको छ। आइतबार १२ अर्ब १० करोड ३८ लाख ७१ हजार बराबरको कारोबार भएको छ । २२६ कम्पनीको १ लाख १७ हजार ४९० पटकको कारोबारमा ३ करोड ३ लाख ४२ हजार कित्ता शेयर खरिदबिक्री भएको छ। नेप्से सामान्य अंकले बढेपनि आज ६ कम्पनीको शेयर १० प्रतिशतले बढेको छ भने ६ कम्पनीको ९ प्रतिशतभन्दा बढीले वृद्धि भएको छ। आज गुडविल फाइनान्सको शेयरमूल्यमा उच्च गिरावट आएको छ । यसको शेयरमूल्य ७११ प्रतिशतले बढीले घटेको छ । यस्तै चन्द्रागिरी हिल्स,नारायणी डेभलपमेन्ट बैंक,कुमारी इक्विटी फण्ड,प्रभु इन्स्योरेन्स,एनआइबी समृद्धि फण्डको मूल्य ३ प्रतिशतभन्दा बढीले घटेको छ। यस्तै, होटल तथा पर्यटन उपसमूहको परिसूचक २३२ प्रतिशत घटेको छ। त्यस्तै,अन्य उपसमूहको परिसूचक १४३ प्रतिशत, वित्त उपसमूहको ११८ प्रतिशत, जीवन बीमाको ११५ प्रतिशत र निर्जीवन बीमाको ११४ प्रतिशत घटेको छ। यस्तै कारोबारमा आएका १३ उपसमूहमध्ये ६ उपसमुहको परिसूचक बढेको छ भने बाँकी ७ को उपसमूहको परिसूचक घटेको छ। आज जलविद्युत उपसमूहको परिसूचक २४९ प्रतिशतले बढेको छ भने व्यापार उपसमूहको १७३ प्रतिशत र लघुवित्तको ११७ प्रतिशतले बढेको छ।"
एमेजनलाई साढे ८८ करोड डलर जरिवाना,"एमेजन कम्पनीलाई युरोपेली सङ्घ ईयूको डेटा सुरक्षासम्बन्धी कानुन उल्लङ्घन गरेको अभियोगमा ८८६६ करोड अमेरिकी डलर जरिवाना तिर्न भनिएको छ। त्यस्तो जरिवाना लक्जेम्बर्गको डेटा सुरक्षासम्बन्धी राष्ट्रिय आयोगले जारी गरेको हो। उक्त निकायले सो विशाल प्रविधि कम्पनीले ईयूको कानुनसँग मेल नखानेगरी व्यक्तिगत डेटाहरू प्रशोधन गरेको दाबी गरेको छ। एमेजनले भने तिर्नुपर्ने उक्त जरिबाना तथ्यमा आधारित नरहेको बताउँदै आफूले जोडदार रूपमा प्रतिरक्षा गर्ने जनाएको छ। कम्पनीका एक प्रवक्ताले भने डेटाको कुनै दुरुपयोग नभएको बताएका छन्। ईयूको साधारण डेटा सुरक्षासम्बन्धी निर्देशिकाले कम्पनीहरूले मानिसका स्वीकृतिमा मात्र उनीहरूको व्यक्तिगत विवरण लिन सक्ने वा चर्को जरिबाना सामना गर्नुपर्ने जनाउँछ। सीएनपीडी भनिने लक्जेम्बर्गको डेटा सुरक्षा निकायले १६ जुलाईमा त्यस्तो जरिबाना तिर्नुपर्ने सूचना जारी गरेको हो। ठूला प्रविधि कम्पनीहरूमाथि गोपनीयता र गलत सूचनालाई लिएर निगरानी बढाइनुपर्ने चासो उठिरहेका बेला त्यस्तो निर्णय आएको हो। साना व्यवसायहरूले ठूला कम्पनीहरूले आफ्ना बजारको शक्तिलाई दुरुपयोग गरेको भन्दै उजुरीहरू समेत दिएका छन्। जुन महिनामा द वालस्ट्रीट जर्नल पत्रिकाले ईयूको गोपनीयतासम्बन्धी कानुनका कारण एमजनमाथि ४२५ करोड डलरसम्म जरिबाना हुन सक्ने लेखेको थियो। एमेजनकी एक प्रवक्ताले सेवाग्राहीको सूचना र विश्वासको सुरक्षा सुनिश्चित गर्नु आफूहरूको उच्च प्राथमिकता भएको बताएकी छन्। 'त्यहाँ कुनै डेटाको दुरुपयोग भएको छैन र सेवाग्राहीका विवरण कुनै तेस्रोप क्षलाई दिइएको छैन,' उनले भनिन्। 'यी कुनै विवाद गर्न नपर्ने तथ्य हुन्।' उनले आफ्नो कम्पनीले सीएनपीडीको निर्णयलाई बलियोसँग अस्वओकार गर्ने भन्दै त्यसको लागि पुनरावेदनमा जाने सोचेको बताएकी छन्।"
चीनमा बलात्कारको मुद्दामा पप गायक पक्राउ,"चिनियाँ प्रहरीले एक चर्चित पप गायक क्रिश वुलाई बलात्कारमा संलग्न भएको आशङ्कामा गिरफ्तार गरेको जनाएको छ। यसै महिनाको सुरुमा एक विद्यार्थीले दुई वर्षअघि आफू १७ वर्षको हुँदा चिनियाँक्यानडेली अभिनेता तथा गायकले आफूमाथि बलात्कार गरेको आरोप लगाएकी थिइन्। त्यसपछि कम्तीमा दुई दर्जन महिलाहरूले वुमाथि अनुपयुक्त व्यवहार गरिएको आरोप लगाएका छन्। वुले सबै आरोप अस्वीकार गरेका छन्। उक्त समाचार चिनियाँ सञ्चारमाध्यममा प्राथमिकताका साथ प्रकाशित भएको र त्यसले यौनमा सहमतिको विषयमा बहस निम्त्याइरहेको छ। एक दर्जन विश्व प्रतिष्ठित ब्रान्डहरूले घटनापछि वुसँग आफ्नो व्यापारिका सम्झौता अन्त्य गरेका छन्। पहिलो पटक आरोप लगाउने १९ वर्षीया विद्यार्थीले सामाजिक सञ्जालमा वुको घरमा आयोजित पार्टीमा आफूलाई बोलाइएको बताएकी छन्। उनले आफूलाई मदिरा सेवन गर्न दबाव दिइएको र बिहान उठ्दा वुको ओछ्यानमा आफूलाई पाएको जनाएकी छन्। उनले रोजगारी र अरू अवसरहरू उपलब्ध गराउने वाचा गरेर वुले आफूलाई सम्बन्ध राख्न बाध्य पारेको सात जना अरू महिलाले बताएको उल्लेख गरेकी छन्। ती मध्ये कतिपय उमेर नपुगेका किशोरी रहेको उनले बताइन्। वुले ती १९ वर्षीया युवतीलाई मदिरा सेवन गराएको अस्वीकार गरेका छन्। उनले लोभ देखाएर यौन सम्बन्ध राखेको, अर्धचेत युवतीलाई बलात्कार गरेको र नाबालिगसँग सम्बन्ध राखेको अस्वीकार गरेका छन्। चिनियाँ कानुनमा १८ वर्षभन्दा कम उमेरकालाई नाबालिग ठहर गरिएको छ तर यौनका लागि सहमति दिन सक्ने उमेर १४ वर्ष भनिएको छ। यो घटना सन् २०१८ को मी टू अभियानका कारण चीनमा यौन हिंसासम्बन्धी चेतना बढ्दै जाँदा बाहिर आएको हो। त्यस बेला कैयौँ महिलाहरूले चर्चित व्यक्तिहरूको यौन दुर्व्यवहारबाट पीडित भएको भन्दै मुख खोलेका थिए। सुरुमा वु केटाहरू सम्मिलित के पप समूह इएक्सओको सदस्यका रूपमा चर्चामा आएका थिए। सन् २०१४ मा उनले सफल एकल गायन, अभिनय, मोडलिङ र ट्यालेन्ट सोको निर्णायक बन्न उक्त ब्यान्ड छाडेका थिए।"
साउन ३० भित्र वडा कमिटी बनाउन माओवादी केन्द्रको निर्देशन,"काठमाडौं : नेकपा माओवादी केन्द्रले साउन ३० गतेभित्र वडा कमिटीहरु गठन गर्न निर्देशन दिएको छ । बैठकले सबै वडामा कमिटी गठन गरेर त्यसको रिपोर्ट ल्याउन केन्द्रीय समिति सदस्यहरुलाई निर्देशन समेत दिएको छ । पार्टी कार्यालय, पेरिसडाँडामा बसेको स्थायी कमिटी बैठकले २० साउनमा बोलाइएको केन्द्रीय कमिटी बैठकलाई १० दिनपछि सारेको छ । त्यस्तै बैठकमा पछिल्लो राजनीतिक समसामयिक विषयमा पनि छलफल भएको बताइएको छ । माओवादी केन्द्रले सरकारमा जाने मन्त्रीको नाम सोमबार मात्रै टुंगो लगाउने भएको छ । आज बसेको स्थायी कमिटी बैठकमा प्रारम्भिक छलफल भए पनि अन्तिम टुंगो भने भोलिमात्रै लाग्ने जनाएको छ। कांग्रेस सभापति शेरबहादुर देउवा नेतृत्वको सरकारमा कांग्रेस र माओवादीका दुईदुई सांसद यसअघि मन्त्री बनिसकेका छन् । गठबन्धनबाट सरकारमा सहभागी हुने थप मन्त्रीको टुंगो लगाउन भने बाँकी नै छ। जसले गर्दा देउवा सरकारको मन्त्रिपरिषदले पूर्णता पाउन सकेको छैन।"
कर्णालीमा डुंगा पल्टिँदा तीनजना बेपत्ता,"काठमाडौं : कर्णाली नदीमा डुंगा पल्टिँदा तीनजना बेपत्ता भएका छन्। आइतबार दिउँसोतिर कैलाली मोहन्याल गाउँपालिका३ रांगा मलेखाबाट सुर्खेतको चौकुने गाउँपालिका४ जाने क्रममा डुंगा दुर्घटनामा परेको हो बच्चालाई सुर्खेतको स्वास्थ्य चौकीमा खोप लगाउन जाने क्रममा कर्णालीमा डुंगा पल्टिएको हो। डुंगामा १० जना सवार रहेको जिल्ला प्रहरी कार्यालय कैलालीले जानकारी दिएको छ। बेपत्ता हुनेमा कैलालीको मोहन्याल गाउँपालिका३ राघका उर्मिला सलामी, धनी सलामी र धनी सलामीका छोरा रहेको प्रहरीले जनाएको छ। दुर्घटनामा अन्य पाँचजनाको सकुशल उद्धार भएको र दुईना घाइते भएको प्रहरीले जनाएको छ।"
"तीन सचिवको सरुवा, अर्थमा मधु मरासिनी",काठमाडौं: सरकारले तीन सचिवको सरुवा गरेको छ । साउन १२ गते बसेको मन्त्रिपरिषद बैठकले सचिवहरूको सरुवा गरेको हो । महालेखा नियन्त्रक मधु मरासिनी अर्थ मन्त्रालयको सचिवमा सरुवा भएका छन् । यस्तै प्रधानमन्त्री तथा मन्त्रिपरिषद कार्यालयमा सचिव शिशिरकुमार ढुंगानालाई ल्याइएको छ। उनी यसअघि अर्थ मन्त्रालयमा अर्थसचिव थिए । यस्तै मन्त्रीपरिषद बैठकले स्वास्थ्य तथा जनसंख्या मन्त्रालयका सचिव लक्ष्मण अर्याललाई प्रधानमन्त्री तथा मन्त्रिपरिषद कार्यालयमा सरुवा गरेको छ।
अब संसद् सचिवालयको कारोवार राष्ट्रिय वाणिज्य बैंकमार्फत,काठमाडौं : सङ्घीय संसद् सचिवालयको सम्पूर्ण कारोवार पूर्ण सरकारी स्वामित्वमा रहेको राष्ट्रिय वाणिज्य बैंकमार्फत प्रारम्भ गरिएको छ । सङ्घीय संसद् सचिवालयका प्रवक्ता डा रोजनाथ पाण्डेका अनुसार संसद्का बैठकमा सांसदले पटकपटक सरकारी खाता सरकारी स्वामित्वको बैंकमार्फत नभएकामा गर्दै आएको गुनासोलाई सम्बोधन गरिएको हो । अर्थ मन्त्रालयको निर्देशनपछि सरकारी स्वामित्वको बैंकमार्फत नै कारोबार हुने व्यवस्था मिलाइएको हो । संसद् र अन्य माध्यममा कुरा उठे पश्चात् सभामुख अग्निप्रसाद सापकोटाले ध्यानाकर्षण गराएका थिए । सभामुखको निर्देशन अनुसार सचिवालयले २०७७ मङ्सिर १८ गते सरकारी कारोवार गर्ने बैंक परिवर्तन गरी पूर्ण सरकारी स्वामित्व भएको सो बैंकमार्फत गर्ने व्यवस्था मिलाउन अर्थलाई पत्राचार गरेको थियो । २०७७ माघ ११ को पत्रबाट आर्थिक वर्षको बीचमा खाता परिवर्तन गर्न कठिनाइ हुने जानकारी अर्थबाट प्राप्त भएको थियो । सचिवालयले २०७८ असार ३१ गते पुनः ताकेता गरी खाता परिवर्तनका लागि अनुरोध गरेको थियो । सभामुखको पहलपछि अर्थले नेपाल राष्ट्र बैंक तथा महालेखा नियन्त्रकको कार्यालयमार्फत हालै सिंहदरबारस्थित सबै कार्यालयका सरकारी खाता सरकारी स्वामित्वको राष्ट्रिय वाणिज्य बैंकमार्फत सञ्चालन गर्न निर्देशन दिएको प्रवक्ता पाण्डेले जानकारी दिए। यस्तै सो बैंकलाई समेत सिंहदरबार शाखाको स्तरोन्नति र सेवा सुविधा विस्तारको लागिसमेत अनुरोध गरिएको छ । यसअघि सरकारी खाता एभरेष्ट बैंकमार्फत सञ्चालन हुँदै आएको थियो । सचिवालयले सभामुख सापकोटा अर्थमन्त्री जनार्दन शर्मालगायत यस कार्यमा नेतृत्वदायी भूमिका निर्वाह गर्ने सम्पूर्ण निकायका पदाधिकारीलाई धन्यवाद ज्ञापन गरेको प्रवक्ता पाण्डेको भनाइ छ ।
"मेलम्ची बाढी अपडेट : सत्र घर टहरा बगायो, यातायात ठप्प","सिन्धुपाल्चोक : शनिबार रातिदेखि आएको बाढीले हेलम्बु गाउँपालिका र मेलम्ची नगरपालिकाका १७ घर टहरा बगाएको छ । ती मध्ये नौ पक्की र आठ कच्ची रहेको जिल्ला प्रहरी कार्यालयका प्रहरी उपरीक्षक राजन अधिकारीले जानकारी दिए। उनका अनुसार गत असार १ गते आएको भीषण बाढीले लेदो भरिएका घर शनिबार रातिको बाढीले बगाएको हो । ती घरटहरा खाली थिए । बाढीले चनौटेको रातो पुल बगाएको छ । स्थानीयवासी हस्त पण्डितले दिनुभएको जानकारी अनुसार बाढीले आइतबार बिहान पुल बगाएको हो । मेलम्ची ७ र ८, पाँचपोखरी १ र २ र हेलम्बुका धेरै वडा जोड्ने एकमात्र विकल्पका रुपमा यो पुल रहेको थियो । पुल बगाएसँगै अब यो भेगमा सवारीआवतजावत बन्द छ । त्यस्तै ग्यालथुममा रहेको झोलुङ्गे पुल पनि बाढीले बगाएको छ । बाढीले धार परिवर्तन गरेर तालामाराङ प्रहरी चौकीको भान्छा पनि बगाएको छ । मेलम्ची बजारदेखिमाथि पुल बाँकी नरहेको हेलम्बु गाउँपालिकाका अध्यक्ष निमा ग्यालजेन शेर्पाले जानकारी दिए। खोलामा लेदोसहितको बाढी आएको र बाढी घट्ने, बढ्ने भइरहेको उनले बताए। हेलम्बु राजमार्गका विभिन्न स्थानमा पहिरो जाँदा मेलम्चीबाट हेलम्बु सवारीसाधन जान नसकेको मेलम्ची नगर प्रमुख डम्बर अर्यालले जानकारी दिए। रासस"
"कर्णाली डुंगा दुर्घटना अपडेट : आमा छोरासहित तीनजना वेपत्ता, दुई घाइते, खोजी जारी","धनगढी : कैलाली र सुर्खेतको सीमाना भएर बग्ने कर्णाली नदीमा आइतबार दिउँसो १२ बजेतिर डुंगा पल्टिदा तीनजना बेपत्ता भएका छन भने दुईजना घाइते भएका छन् । इलाका प्रहरी कार्यालय चिसापानीले दिएको जानकारी अनुसार कैलालीको मोहन्याल गाउँपालिका ३ बाट बच्चालाई खोप लगाउनका लागि सुर्खेतको चौकुने गाउँपालिका अन्तर्गतको बिजौरा भन्ने स्थानमा जान लागेकाहरु सवार डुंगा कर्णालीमा पल्टिएको हो । इलाका प्रहरी कार्यालय चिसापानीका प्रहरी निरिक्षक पुस्करराज पन्तका अनुसार कैलालीको मोहन्याल गाउँपालिका ३ की २० वर्षीया उर्मिला सलामी मगर, उनका १० दिनका नवजात शिशु र सोही वडाकी २० वर्षीया पार्वती थापा बेपत्ता छन् । डुंगा पल्टिएपछि कैलाली मोहन्याल गाउँपालिका ३ बस्ने १९ वर्षीया धनसरा सलामी मगर र उनका १ महिनाका छोरा कर्ण सलामी मगर घाइते छन्। बच्चाको अवस्था सामान्य रहेपनि धनसराको अवस्था गम्भीर रहेको प्रहरीले जनाएको छ । शनिबार रातिदेखि परेको अविरल वर्षापछि कर्णाली नदीमा पानीको बहाव बढेको थियो । पानीको तीब्र बेगका कारण काठको डुंगा पल्टिएको प्रहरीले जनाएको छ । कर्णालीमा प्रहरी र स्थानीयले बेपत्ताको खोजी गरिरहेको जिल्ला प्रहरी कार्यालय कैलालीले जनाएको छ । मोहन्याल ३ का नागरिक स्वास्थ्य उपचार, बालबालिकाको खोपका लागि सुर्खेत जाने गर्छन् । कैलालीको लम्की टिकापुर आउनु भन्दा उनीहरुलाई कर्णाली तरेपछि सुर्खेत नजिक पर्छ ।"
"अफगानिस्तानमा बाढी, मृत्यु हुनेको संख्या ११३ पुग्यो","अफगानिस्तानको कमदिश जिल्लामा गत हप्ता भएको व्यापक बर्षापछि आएको बाढीपहिरोमा परी मृत्यु हुनेको संख्या आइतबार ११३ पुगेको टोलो समाचार संस्थाले जानकारी गराएको छ । अझै दर्जनौँ व्यक्ति हराइरहेका र अन्य ७० जना घाइते भएको जनाइएको छ । 'नुरिस्तान प्रान्तको कमदिश जिल्लामा भारी वर्षाका कारण बुधबार बाढीमा परी वेपत्ता व्यक्तिमध्ये केही अझै हराइरहेका छन् । बाढीका कारण जिल्लाको करिब १२ किलोमिटर सडक भत्केकोे छ, १७३ घर पूर्ण रुपमा क्षतिग्रस्त भएका छन्,' प्राकृतिक प्रकोप व्यवस्थापन राज्यमन्त्री गुलाम बहाउददिन जेलानीले भने । यस प्रान्तका विधायकहरूले बाढी प्रभावित बासिन्दाहरूलाई तत्काल सहयोगको आवश्यकता भएको बताएका छन् । तालिबानले पीडितहरूको उद्धार कार्यमा अवरोध खडा गरिरहेको विधायकहरूले दाबी गरेका छन् । अर्कोतर्फ तालिवान समूहले बाढी प्रभावित क्षेत्रहरुमा सरकारी सेनाहरुको घुसपैठ हुन नदिन भनेको छ । 'जनताको अवस्था दयनीय छ । उनीहरूलाई तुरुन्तै मद्दत चाहिन्छ । उनीहरूले सबै कुरा गुमाएका छन्,' नुरिस्तानका सांसद इस्माइल आटिकानले भने । नुरिस्तानका गभर्नर हाफिज अब्दुल कायुमले केही प्रभावित परिवारलाई सरकारले सहयोग प्रदान गरेको बताए । गत महिना अफगानिस्तानको पश्चिमी प्रान्त हेरातका केही भागहरूमा भारी वर्षा र बाढीले गर्दा कम्तीमा पनि १२ जनाको मृत्यु भएको थियो । बाढीले जिल्लाका दशौँ आवासीय घर तथा सडक बगाएको छ । सडक बिग्रेपछि विभिन्न जिल्लामा सडक यातायातका बन्द भएको छ ।"
गोरखाको छेकम्पारमा कोरोनासँग मिल्दोजुल्दो लक्षण भएका बिरामी बढे,"गोरखा : चुमनुब्री गाउँपालिका ७ छेकम्पारमा कोभिडसँग मिल्दोजुल्दो लक्षणका बिरामीको संख्या दिनानुदिन बढिरहेको छ । तिब्बती सीमानामा पर्ने साविक छेकम्पार गाविसका नौवटा वडामा विगत एकसातादेखि ज्वारो आउने, ज्यान दुख्ने, टाउको दुख्ने, थकाइ लाग्ने, खाना खान मन नलाग्ने लक्षणका बिरामीको संख्या बढिरहेको वडाअध्यक्ष पासाङ फुञ्जो लामाले जानकारी दिए । छेकम्पारका सबै टोलमा डेढ सयजनाभन्दा बढीमा यस्तो लक्षणले ग्रस्त बनाएको उनले बताए । एकसाता जति भयो, धेरैजना बिरामी भए, उनले भने, सबै स्वास्थ्य संस्थामा बिरामीको चाप बढिरहेको छ । १० वर्षअघिको जनगणनाअनुसार छेकम्पारमा दुईसय ४३ घरधुरी र त्यहाँको जनसंख्या एकहजार चारसय ३० छ । केहीदिनअघि कोभिड विरुद्धको भेरोसिल खोप लगाएका थिए । खोप अभियान सकिएलगत्तै गाउँलेहरु बिरामी हुन थालेको अर्का स्थानीय ङवाङ सोनाम लामा बताउँछन् । बिरामीको संख्या एकसातायता ह्वात्तै बढेको छेकम्पार स्वास्थ्यचौकीका अहेब मिङ्मार लामा बताउँछन् । धेरै लक्षण कोरोनासँग मिल्दोजुल्दो रहेको उनको भनाइ छ । टाउको दुख्ने, ज्यान दुख्ने, ज्वारो आउने, खोकी लाग्ने, थकाइ लाग्ने लक्षणका बिरामी धेरै छन्, मिङ्मार भन्छन्, हामीले सामान्य उपचार गरी पठाउने गरेका छौँ । छेकम्पारका नौ वटा टोलमा सरकारी र संघसंस्थाका गरी चारवटा स्वास्थ्य संस्था छन् । सबैमा बिरामीको संख्या बढिरहेको उनले बताए । कोभिड १९ संकट व्यवस्थापन केन्द्रका(डिसिसिएमसी) प्रमुख एवं प्रमुख जिल्ला अधिकारी शालिग्राम शर्मा पौडेलले यस बिषयमा तत्काल गाउँपालिका, स्वास्थ्य शाखासँग सोधखोज गरी आवश्यक कार्य गर्ने बताएका छन्।"
गोरखामा कोरोना संक्रमण फेरि बढ्यो,"गोरखा : मास्क लगाउनेको संख्या घट्दै गएपछि जिल्ला प्रहरी कार्यालय र सामुदायिक सेवा केन्द्रले मास्क लगाउने बारे जनचेतना र्याली आयोजना गरेको छ । संक्रमण दर न्यूनिकरण गर्ने उद्देश्यले आइतबार बिहान तपाईँको मास्क खोइ ? अभियान सञ्चालन गरेको हो । जिल्लामा पछिल्ला दिनमा कोरोना संक्रमितको संख्या दिनानुदिन बढ्दै गएको छ। बिहान आठ बजे जिल्ला प्रशासन कार्यालय परिसरबाट सुरु भएको र्यालीमा प्रमुख जिल्ला अधिकारी शालिग्राम शर्मा पौडेल, गोरखा नगरपालिकाकी उपमेयर बिनाकुमारी श्रेष्ठ, प्रहरी उपरीक्षक शेखर खनाल, सामुदायिक सेवा केन्द्रका अध्यक्ष कैलाशबाबु श्रेष्ठ लगायत प्रहरी तथा सेवा केन्द्रका पदाधिकारीहरु सहभागी थिए । र्याली गोरखा नगरपालिका ७ नयाँबसपार्कसम्म पुगेको थियो । र्यालीमा सहभागीहरुले मास्क नलगाई हिड्ने बटुवा, सवारी चालक, पसले, ग्राहक सबैलाई मास्क लगाउन आग्रह गरेका थिए । र्यालीका सहभागीले मास्क नलगाई हिड्ने ज्येष्ठ नागरिक, अतिनिम्न आर्थिक स्थितिका व्यक्तिहरुलाई मास्क पनि प्रदान गरेका थिए । गत वैशाखदेखि दोस्रो भेरियण्टको कोरोना महामारी फैलिएपछि प्रहरी र सामुदायिक सेवाकेन्द्रले पहिलो पटक तपाईँको मास्क खोई अभियान सञ्चालन गरेको थियो । गत असारमा कोरोना संक्रमितको संख्या घटेपछि निषेधाज्ञा खुकुलो बनाइएको थियो । संक्रमितको संख्या घटेर निषेधाज्ञा खुकुलो हुन थालेपछि एकातिर मास्क लगाउनेको संख्या घट्न थाल्यो, अर्कातिर कोरोना संक्रमण दर फेरि बढ्न थाल्यो त्यसैले फेरि मास्क लगाउन सचेत गराउन र्याली आयोजना गरिएको हो, सामुदायिक सेवाकेन्द्र गोरखाका अध्यक्ष कैलाशबाबु श्रेष्ठले भने । अहिले गोरखामा सक्रिय संक्रमितको संख्या पाँचसय २६ जना रहेको छ ।"
स्टोक्सको विश्राम,"लन्डन : इङ्ल्यान्डका अलराउन्डर बेन स्टोक्सले क्रिकेटका सबै फरम्याटबाट अनिश्चितकालका लागि विश्राम लिने घोषणा गरेका छन्। स्टोक्सले आफ्नो मानसिक स्वास्थ्यको कारण देखाउँदै अनिश्चितकालका लागि विश्राम लिने घोषणा गरेका हुन्। स्टोक्सले मानसिक स्वास्थ्य लाभ गर्न र चोट लागेको देब्रे हातको औंलाको उपचारका लागि अनिश्चितकालका लागि विश्राम लिएको इङ्ल्यान्ड एन्ड वेल्स क्रिकेट बोर्ड (ईसीबी) जनाएको छ। स्टोक्सले भारतविरुद्ध पाँच टेस्टको शृंखला पनि गुमाउने भएका छन्। ३० वर्षीय स्टोक्सको स्थानमा इङ्लिस टोलीमा क्रेग ओभरटनलाई सामेल गराइएको छ। भारत र इङ्ल्यान्डबीचको पाँच टेस्टको शृंखलाको पहिलो खेल बुधबार नटिङ्घममा सुरु हुँदैछ। ईसीबीले स्टोक्सको निर्णयको सम्मान गर्दै खेलबाट टाढा रहँदा पनि उनलाई निरन्तर सहयोग गर्ने जनाएको छ। बेन स्टोक्सले आफ्नो स्वास्थ्यलाई महत्त्वपूर्ण मानेका छन्। उनको भावना र उनले देखाएको साहसलाई ईसीबी पनि सम्मान गर्दछ, ईसीबीका प्रबन्ध निर्देशक एसले गिल्सले भनेका छन्, हाम्रा सबै खेलाडीहरूको मानसिक स्वास्थ्यलाई हामीले सदैव प्राथमिकतामा राखेका छौं। बोर्डले पछिल्लो समय संसारभर फैलिरहेको कोरोना महामारीका कारण पनि खेलाडीहरू मानसिक स्वास्थ्यको सिकार बनिरहेको भन्दै चिन्ता व्यक्त गरेको छ। हामीले खेलाडीहरूलाई दिनुपर्ने सम्पूर्ण सुविधाहरू दिइरहेका छौं। खेलाडीले राम्रो प्रदर्शन गर्न सकुन् भनेर सदैव विशेष वातावरण निर्माण गरेका छौं, ईसीबीका प्रबन्ध निर्देशक एसले गिल्स भन्छन्, तर, पछिल्लो समय संसारभर फैलिएको कोरोना महामारीका कारण पनि खेलाडीहरू मानसिक स्वास्थ्यको सिकार बनिरहेका छन्। खेलाडीहरू अहिलेको विषम परिस्थितिमा परिवारसँग समय बिताउन चाहे पनि लगातार प्रतियोगिताहरू भइरहेका कारण परिवारबाट टाढा रहँदा मानसिक स्वास्थ्यमा समस्या देखिएको उनले स्वीकारेका छन्। पछिल्लो समय स्टोक्स हातको औंलाको उपचार गराइरहेका थिए। त्यही कारण पाकिस्तानविरुद्धको टीट्वेन्टी शृंखलामा उनी सहभागी पनि भएनन्। तर, पहिले नै घोषणा गरिएको इङ्लिस टोलीका केही खेलाडी र कोचिङ स्टाफमा कोरोना संक्रमण देखिएपछि उनको कप्तानीमा इङ्ल्यान्डले पाकिस्तानविरुद्धको एकदिवसीय शृंखलाका लागि दोस्रो रोजाइको टोली घोषणा गरेको थियो। इङ्ल्यान्डको दोस्रो रोजाइको टोलीले पनि पाकिस्तानविरुद्धको तीन खेलको एकदिवसीय शृंखला क्लिनस्विप गरेको थियो।"
खोप प्रकरणले बढ्यो कांग्रेसमा किचलो,"विराटनगर : मेयर एवं कांग्रेसका विराटनगर महानगर सभापति भीम पराजुलीमाथि आफू निकटकालाई कोरोनाविरुद्धको भेरोसेल खोप दिलाएको आरोप छ। कांग्रेस विराटनगर५ का बुथ सभापति विमल राजभण्डारीको घरमा गत बुधबार राति ९ बजेतिर जमघट थियो। कार्यक्रम नै तय गरेर रातको समयमा सुटुक्कै आफू नजिकका कार्यकर्तालाई खोप लगाउन थालिएको भन्दै स्थानीयले विरोध गरे। स्थानीय प्रभाकर कार्कीले मेयर आफैँ खोप केन्द्र बनाइएको राजभण्डारीको घरमा पुगेको बताए। उनका अनुसार कांग्रेस विराटनगरका कार्यवहाक सभापति अरुण न्यौपाने, उपसभापति एवं विराटनगर भन्सारका विवादित एजेन्ट प्रवीण जोशी लगायतको उपस्थितिमा खोप लगाउने तयारी थियो। न्यौपाने र जोशीले सार्वजनिक गरेको विज्ञप्तिले पनि उनीहरु त्यहाँ थिए भन्ने पुष्टि गर्छ। तर पार्टीको नजिकिँदो अधिवेशनका बारेमा छलफल गर्न बोलाइएको भेला बिथोल्न खोपसँग जोडेर कांग्रेसमै आवद्ध भएकाले हुलहुज्जत गरेको विज्ञप्तिमा उल्लेख छ। विरोध हुन थालेपछि त्यहीँ रहेका मेयर पराजुली भने जोशीको गाडीमा चढेर भागेको दाबी कार्कीसहितका स्थानीयको छ। कार्कीका अनुसार गाडी चढेर मेयर भागेपछि स्थानीयले ढुंगामुडा पनि गरे। आसन्न नगर अधिवेशनलाई मध्यनजर गर्दै कांग्रेसको नगर सभापतिमा उम्मेदवारी घोषणा गरेका न्यौपानेलाई मेयर पराजुलीको समर्थन छ। न्यौपानेलाई जिताउन महानगरका बासिन्दालाई राज्यले उपलब्ध गराएको खोप दुरुपयोग गरेको आरोप पराजुलीमाथि छ। विराटनगर महानगरपालिकाको कार्यालय। अन्नपूर्णसँगको सम्पर्कमा पराजुलीले पार्टी महाधिवेशनको तयारीमा लागे पनि खोपको दुरुपयोग भने नगरेको बताए। विज्ञप्ति नै जारी गरेर आफ्नो उपस्थिति र संलग्नता नरहेको स्पष्ट पारे। पार्टी भित्रको आन्तरिक विवाद र नजिकिँदो महाधिवेशनलाई लिएर ममाथि प्रतिशोध साँध्नेजस्ता दुःख हर्कत भए, उनले भने, पार्टीभित्र चित्त नबुझेको आन्तरिक विषयलाई बाहिर ल्याएर महानगरवासीलाई भ्रम छर्ने काम भयो। कांग्रेसभित्रकै एउटा समूहले आफूलाई बदनाम गराउने प्रयास गरिरहेको पराजुलीको भनाइ छ। कोरोना महामारी नियन्त्रणका क्रममा अहोरात्र खटिएको महानगरपालिकाको टोलीलाई बदनाम गराउने र हतास पार्ने कार्य भइरहेको भनेर उनले चित्त दुखाए। कोरोना संक्रमितको घरमा रातदिन नभनिकन चिकित्सक र अक्सिजन लिएर म पुगेको छु, विज्ञप्तिमा उनले भनेका छन्, उमेर समूहका आधारमा छुट्याइएको खोप व्यवस्थित तरिकाले नगरवासीको सहजतामा वितरण गरिरहेका छौँ। अत्यन्तै सचेत भएर खोपमा विवाद आउने काम नगरेको उनको भनाइ छ। आम नगरवासी मेरा लागि समान भएकाले खोपमा व्यक्ति विशेष र दल हेर्नुपर्ने कुनै कारण छैन। यसको पुष्टि भए राजनीतिबाटै सन्यास लिन्छु, पराजुलीले भने, उपलब्धता अनुसार सबैलाई खोप लगाउँदै जानेछौँ। कुनै अनर्गल प्रचार र होहल्लाका पछि नलाग्न म सबैमा अनुरोध गर्छु। उनले यस घटनासँग जोडेर आफ्नो मानमर्दन गर्ने र बदनाम गराउने दुष्प्रयास गरिएको भन्दै गम्भीर ध्यानआकर्षण भएको जनाए। विराटनगर महानगरका मेयर भीम पराजुली। तर कांग्रेसको नगर सभापतिमा उम्मेदवारी घोषणा गरिसकेका दीपक चापागाईंले राति नै घटनास्थलमा पुगेर खोपको दुरुपयोग गर्ने काम मेयरबाटै भएको बताए। आफ्ना समर्थक र इच्छाएका व्यक्तिलाई पार्टीको नगर सभापति निर्वाचित गराउन मेयरले राज्यको स्रोत दुरुपयोग गरेको उनको आरोप थियो। मतदाता फकाएर आफ्नो समर्थन रहेका उम्मेदवारलाई जिताउन आम नागरिकका लागि आएको खोप दुरुपयोग गरियो, चापागाईंले भने, टोलका करिब ३० जनाले खोप लगाइसकेपछि स्थानीयले पराजुलीविरुद्ध आवाज उठाएका हुन्। मेयरमा धेरै अगाडिदेखि यस्तो प्रवृत्ति देखिएको दाबी गर्दै उनले अधिवेशनमा पार्टीभित्रका खास मान्छेका लागि राज्यको स्रोतको दुरुपयोग गर्न नमिल्ने बताए। अवस्था असामान्य बनेपछि प्रहरी घटनास्थलमा पुगेको थियो। राजभण्डारीको घरभित्रबाट सिरिन्ज (खोप लगाउन प्रयोग गरिने सुई)का केही खोल मात्रै बरामद भए। सुटुक्क खोप लगाइँदैछ भनिएको स्थानमा सिरिन्जका केही खोल मात्रै थिए, प्रहरीका एक अधिकारीले भने, खोपको भायल भेटिएन, न त खोप राख्ने आइसको बक्सा नै भेटियो। स्थानीयले भने राति २ सय डोज खोप लगाउने योजना रहे पनि ३० डोजजति लगाएपछि नियन्त्रणमा लिएको जनाएका छन्। विरोधमा उत्रिएकाहरुको बीचबाटै झुक्याएर केही व्यक्तिले खोपले बाकस फिर्ता लगेको स्थानीयको भनाइ छ। कांग्रेसको आसन्न नगर अधिवेशनसँगै पछिल्लो समय चर्चामा रहेको खोप प्रकरणका कारण पार्टीभित्रको विवाद छताछुल्ल भएको छ। आफ्नैभित्रबाट विरोध भएपछि यो विषय निक्कै पेचिलो बनेको छ। आन्तरिक रूपमा मात्रै रहेको कांग्रेसको किचलो सतहमै आएको र यस घटनाले थप बढाएर लगेको नेताहरुको भनाइ छ। स्वयं मेयर पराजुलीले नै पार्टीभित्र आफ्नो सहयोग नपाएको पक्षबाट खोपसँग जोडेर विवादमा ल्याउने र जथाभावि बद्नाम गराउने प्रयास भएको बताए। विरोधमा रहेकाहरु भने प्रतिस्पर्धीलाई हराउने योजनासहित पराजुली अघि बढेको आरोप लगाउँदै छन्। अरु दलले पनि यस प्रकरणको विरोध गरे। नेकपा (एमाले) महानगर समिति अध्यक्ष सागर थापाले समग्र महानगरवासीकै बद्नाम गराउने काम मेयर पराजुलीले गरेको बताए। महानगरका बासिन्दाका लागि आएको खोप छानिछानी आफ्नालाई लगाउने काम भएको छ, विज्ञप्ति सार्वजनिक गर्दै उनले भने, यो नाजायज र आपत्तिजनक कार्य हो। नेकपा (माओवादी केन्द्र) का नेता भोगेन्द्र यादवले सामाजिक सञ्जालमा आफ्ना धारणा सार्वजनिक गर्दै महानगरका बासिन्दालाई विभेद गरेको तथा मेयरले साझा जिम्मेवारी र दायित्व निर्वाह गर्न नसकेको उल्लेख गरे। बिहीबार केही युवाहरुले खोप माग्दै महानगरअगाडि मेयर पराजुलीविरुद्ध प्रदर्शन पनि गरेका थिए। प्रदर्शनकारीले सबैलाई खोप उपलब्ध गराउन माग गर्दै हाम्रो खोप खोइ ? भनेर प्रश्न गरेका थिए। कांग्रेसको आसन्न नगर अधिवेशनमा सभापतिको उम्मेदवारका रूपमा अरुण न्यौपाने, दीपक चापागाईं, सन्तोष न्यौपाने, कृष्ण कार्कीको नाम चर्चामा छ।"
ओलम्पिक सुन्दरी,"टोकियो : विश्व खेलकुदको महाकुम्भ अहिले जापानको टोकियो सहरमा सञ्चालन भइरहेको छ। आगामी अगस्ट ८ सम्म सञ्चालन हुने टोकियो ओलम्पिकमा आफूलाई अब्बल सावित गर्न ११ हजारभन्दा बढी खेलाडीले प्रतिस्पर्धा गरिरहेका छन्। टोकियो ओलम्पिकमा संसारका २ सय ५ राष्ट्रका खेलाडीले ३३ खेलमा तीन सय ३९ स्वर्ण पदकका लागि प्रतिस्पर्धा गरिरहेका छन्। टोकियो ओलम्पिकमा जर्मनीकी एथलेटिक्स खेलाडी एलिसा स्मिटको चर्चा भने फरक ढंगले भइरहेको छ। उनी खेलका कारण मात्र नभई सुन्दरताका कारण पनि संसारभर चर्चा बटुलिरहेकी छन्। २२ वर्षीया एलिसाले टोकियो ओलम्पिकमा एथलेटिक्सको ४ गुणा ४ सय मिटर रिले दौडमा प्रतिस्पर्धा गरिरहेकी छन्। तर, चर्चा भने उनको खेलको भन्दा पनि सुन्दरताको भइरहेको छ। आफ्नो चर्चा फरक रूपमा भइरहँदा पनि एलिसाले त्यसमा कुनै ध्यान दिएकी छैनन्। उनी सम्पूर्ण ध्यान ओलम्पिकमा लगाइरहेकी छन्। खेलकुदमा रमाइरहेकी एलिसाको इन्टाग्राममा १८ लाखभन्दा बढी फलोअर्स छन्। तर, उनी निकै कम समय मात्र सामाजिक सञ्जाललाई दिन्छिन्। धेरै समय खेलकुदमै व्यस्त भइन्छ। त्यसैले सामाजिक सञ्जालमा खासै समय दिन सकिँदैन, उनी भन्छिन्, अझ ओलम्पिकजस्ता ठूला प्रतियोगिताको दबाब छुट्टै हुन्छ। हामीले अन्यत्र ध्यान लगाउने समय नै हुँदैन। ट्र्याक एन्ड फिल्डकी स्टार खेलाडी एलिसाले प्ले ब्वाय म्यागजिनको फोटो सुटलाई समेत अस्वीकार गरिसकेकी छन्। प्ले ब्वायको न्युड फोटो सुटलाई उनले अस्वीकार गरेकी हुन्। वेस्ट जर्मनीमा जन्मिएकी एलिसा सन् २०१७ मा विश्व खेलकुदमा उदाएकी हुन्। उनले सन् २०१७ मा यू२० युरोपियन च्याम्पियनसिपमा प्रतिस्पर्धा गरेकी थिइन्। ४ गुणा ४ सय मिटर रिले दौडमा जर्मनीलाई रजत पदक जिताउन एलिसाले महत्त्वपूर्ण भूमिका निर्वाह गरेकी थिइन्। त्यसपछि उनी दुई वर्ष यू२३ टोलीको सदस्य रहिन्। युरोपियन च्याम्पियनसिपकै दौरान एलिसा सबैको नजरमा परेकी थिइन्। उनलाई खेलकुद सामग्री उत्पादन कम्पनी पुमाले छात्रवृत्ति पनि दिएको थियो। सन् २०१७ मै अस्ट्रेलियाको बस्टड कभरेज म्यागजिनले संसारको सेक्सी खेलाडीको उपमा उनलाई दिएको थियो। द मिररका अनुसार अहिले एलिसा जर्मनीकै बडी बिल्डर फ्रेडी रिचरसँग डेट गरिरहेकी छन्।"
मध्यरातमा यसरी हुन्छ कालीगण्डकी दोहन,"बागलुङ : धौलागिरी क्षेत्रमा कालीगण्डकी नदी दोहन बढेसँगै कालीगण्डकी सभ्यता बचाउँ अभियान थालिरहेकै बेला मध्यरातमा नदी दोहन भइरहेको पाइएको छ । बागलुङ र पर्वत जोड्ने विश्वकै लामो दाबी गरिएको झोलुङ्गे पुल मुनीको राजाको बगर र त्यस आसपासमा प्रहरी, प्रशासन र नागरिकको आँखा छल्दै मध्यरातमा नदीबाट बालुवा उत्खनन गर्ने गरिएको छ । रातको समयमा दोहन गर्ने गरेको गुनासो पछि कालीगण्डकी बचाउँ अभियानको टोलीले गरेको छड्के अनुगमनमा मध्यरातमै जेसिबी प्रयोग गरेर अवैध दोहन गरेको पाइएको अभियन्ता आरेक अदिप्त गिरीले बताए । बर्खायाममा उत्खननमा धेरै स्थानीय तहले रोक लगाए पनि यस क्षेत्रमा पर्वतको जलजला गाउँपालिकाले बर्खायाममा पनि नयाँ कार्यविधि बनाएर नदीजन्य पदार्थ उत्खनन र निकासीका लागि ठेक्का लगाउने निर्णय चौतर्फी विरोधपछि अन्तिम समयमा गत असार ५ गते स्थगन गरेको थियो । तर, पालिकाले उत्खननको ठेक्का नलगाउने निर्णय गरेपनि पालिकाकै नदी आसपासका अधिकांश स्थानमा रातिको समयमा अवैध दोहन जारी रहेको पाइएको अभियन्ता गिरीले बताए । दिनमा रोके जस्तो गरेर रातमा बालुवा, ढुंगा निकालिरहेको गुनासो व्यापक थियो, यसबारे तथ्य बुझ्न हामी रातको ११ बजे कालीगण्डकी नदीको राजाबगर क्षेत्रमा पुगेर रातभर जाग्राम बसेरै छड्के गर्यौं अभियन्ता गिरीले भने, १२ बजे तिरबाट दुई वटा जेसिबी प्रयोग गरेर बालुवा झिकियो, जेसिबीको लाइट समेत निभाएर योजनावद्ध हिसाबले दोहन गरिँदो रहेछ, यसमा प्रहरी प्रशासनको भूमिका पनि शंकास्पद पाइयो । साथमा राति १२ बजे अवैध दोहन भएकोबारे स्थलगत अध्ययन गर्न पुगेका अभियन्ता, पत्रकार हितको टोली । तस्बिर : अन्नपूर्ण पोखरा बागलुुङ र पोखरा बेनी सडकको छेउमा भएकाले सडक सुनसान बने पछि कालीगण्डकी किनारमा नदी उत्खनन दैनिकजसो गर्दै आएका छन् । नदी दोहनमा आउन सक्ने सम्भावित बाधा अवरोध प्रति सचेत रहँदै उनीहरुले रातको समयका लागि आसपासमा छुट्टै हेरालु, सुराकी समेत राख्ने गरेका छन् । राजाको बगरमा भएको अबैध दोहन त एक प्रतिनिधि घटना मात्रै हो । लस्ती बगर, दम्मुवा खोला, कालाखोला बगर, मालढुङ्गाको वारी पारी बगरमा पनि यस्तै शैलीमा नदी दोहन हुने गरेको छ । कालीगण्डकीलाई लुटेर खाने धन्दा चलाएकाविरुद्धमा अब सबै एक हुनुपर्ने अभियानमा सक्रिय रुपेश सापकोटाले बताउँछन् । कालीगण्डकी विश्वमै दुर्लभ शालिग्राम पाइने नदीका रुपमा स्थापित छ । अवैध दोहनले शालिग्राम समेत लोप हुने खतरा बढ्दो छ । राज्यले ठेक्का नलगाएको समयमा बर्खाको समयमा मध्यरातमा कालिगण्डकी दोहन गरेर लुट मच्चाइरहेको प्रत्यक्षदर्शी अधिकारकर्मी राम शर्माले बताए । असार १ देखि भाद्र १५ सम्म नदीजन्य पदार्थ उत्खनन् गर्न नपाइने प्रदेशको कानुन भए पनि राज्य सत्ता र तीनका निकायलाई प्रभावमा पारेर मध्यरातमा कालिगण्डकी दोहन भइरहेको उनको भनाइ छ । प्रयाजसो राति ११ बजे देखि बिहान ४ बजे सम्म राजाको बगरमा कालीगण्डकी दोहन हुन्छ । भोलीपल्ट दोहनबाट निकालिएको बालुवा बिक्री गरिन्छ । दोहनकै समयमा धौलागिरीको साविक सदरमुकाममा रहेको बागलुङ बजार देखि कालिका मन्दिर सम्म प्रहरीको गस्ती भइरहेको हुन्छ भने दोहन गरिरहेको नजिकै मालढुङ्गामा प्रहरी भए पनि उनीहरु मौन बस्ने गरेका छन् । पर्वत प्रहरीले २४ घण्टानै नदी किनारामा प्रहरी खटाइएको दावी गर्दै आएको समेत छ । २४ घण्टै नदी दोहन नियन्त्रणमा लिनका लागि प्रहरी खटाइएको र केही मात्रामा दोहन नियन्त्रणमा आएको जिल्ला प्रहरी कार्यालय पर्वतका प्रमुख प्रहरी नायव उपरीक्षक शिवराज बुढाथोकीले जानकारी दिए । 'म पर्वत आएको एक महिना भयो, दोहन पूर्णरुपमा रोक्ने हाम्रो नीति छ, अहिले पनि किनारामै गाडीसहित प्रहरी परिचालन भएको छ, रातभर दोहन भइरहने राजाको बगरबाट दोहनमा सहभागीलाई पक्राउ गरी जरिवाना तिराएका छौं, पुनः सोही स्थानमा दोहन भइरहेको गुनासो छ,' बुढाथोकीले भने, 'हामीलाई दोहन भइरहेको समेत सही सूचना आवश्यक छ, रातिमा लाइट आफ गरेर दोहन गर्दा कतिपय स्थानमा प्रहरीले नदेखेको समेत हुन सक्छ, यसरीनै नागरिकस्तरबाट सूचना जानकारी आए कालीगण्डकी दोहन रोक्न सम्भव हुनेछ ।'"
देशभक्त मान्छे,"एउटा देशका राजाले रक्षा मन्त्रालयका लागि एउटा यस्तो व्यक्ति रोजे, जो उनको कट्टर आलोचक थिए र उनका विरुद्धमा सधैं केही न केही बोलिरहन्थे । एक दिन राजाका एक साथी उनलाई भेट्नका लागि आए । रक्षा मन्त्रीको कुरा गर्दै उनले सोधे, तपाईंले जुन मानिसलाई रक्षा मन्त्रालय सुम्पनु भएको छ, उसका बारेमा के तपाईलाई राम्रोसँग थाहा छ ? हो थाहा छ, किन के भयो ? राजाले आश्चर्य मान्दै सोधे । तब ती सज्जनले भने, हिजो एउटा सभामा उनले तपाईमाथि व्यंग्य गर्दै भने, तपाईं हेर्दा दुब्लोपातलो गोरिल्ला जस्तो देखिनु हुन्छ । हो यो सब मैले आज बिहानको समाचार पत्रमा पढिसकें । यो भन्दा पहिलाको सभामा उनले तपाईलाई भाँडको उपाधि दिएका थिए । ती सज्जनले उनलाई उकास्ने स्वरमा भने । यो पनि मलाई राम्रोसँग थाहा छ । राजाले मुस्कुराउदै यसको पनि उस्तै जवाफ दिए । यो सब कुरा सुनेर सज्जनले केही दिक्क मान्दै बोले, उसले अनेकौं पटक यसरी तपाईंको अपमान गरिसकेका छन् र यो सब तपाईलाई राम्ररी थाहा भएर पनि तपाईले उनलाई यति महŒवपूर्ण पद सुम्पिनु भएको छ । अरे साथी, महŒवपूर्ण पदमा न बसाएको हो, कुनै गलत स्थानमा त हैन नि । राजाले मुस्कुराउँदै भने । तर, ती सज्जन नराम्रोसँग रिसाउँदै बोले, तर तपाई किन बुझ्नुहुन्न कि यसले तपाईको प्रतिष्ठा खराब हुन्छ । मैले केही बुझ्नु अगाडि तपाईं यो किन बुझ्नु हुन्न कि ऊ एउटा योग्य प्रशासक हो । आफ्नो काम पूरा इमान्दारी र निष्ठाले गर्छ । रह्यो मेरो प्रतिष्ठाको कुरा, यो त मेरो देशलाई मेरो बारेमा राम्रोसँगले थाहा छ म को हुँ । अनि म यस्ता सानातिना कुराको कारणले देशलाई एउटा कुशल रक्षा मन्त्रीको सेवाबाट किन वञ्चित गरौं ? मलाई निजी भक्त होइन देशभक्तको आवश्यकता छ, राजाले भने । यो सुनेर ती सज्जन त्यहाँबाट चुपचाप हिँडे । यो कथाबाट के बुझ्नु पर्दछ भने हामीले आफ्नो लागि मात्र होइन, अरूका लागि पनि सोच्ने गर्नु पर्छ । अरूको मतलब नगर्दा आफू रहेको पनि कुनै औचित्य हँुदैन । त्यसैले सधैं अरूको पनि भलो हुने काम गर्नु पर्छ ।"
गुठी जोगाए सम्पदा जोगिन्छ,"धार्मिक, सांस्कृतिक तथा पौराणिक ठाउँहरूको अतिक्रमण रोकिएको छैन। यस्ता ठाउँका जग्गा र भौतिक संरचनाको अतिक्रमण निरन्तर हुँदा सार्वजनिक सम्पत्ति सकिँदै छ। मठ, मन्दिरका जग्गा खुम्चँदै छन्। कति सार्वजनिक सम्पत्ति व्यक्तिका नाममा पुगेका छन्। त्यसको उदाहरण जनकपुरधामको गुठी मातहतका मठमन्दिरलाई लिन सकिन्छ। जनकपुरधाममा गुठी मातहत २३ वटा मठमन्दिरका नाममा कुनै समय ६ हजार बिघासम्म जग्गा थियो। त्यसमध्ये ५ हजार बिघा महन्तलगायतले हडपेर सिध्याए। १६ वर्षअघि नै यति धेरै सार्वजनिक सम्पत्ति मासेको प्रतिवेदन पनि बन्यो। तर, प्रतिवेदन कार्यान्वयन नहुँदा अतिक्रमण रोकिएको छैन। यस्ता ठाउँमा ठुल्ठूला घरभवन निर्माण गर्ने क्रम जारी छ। जनकपुरका मन्दिर, पोखरी र गुठी जग्गा जोगाउन प्रभावकारी ट्रस्टको निर्माण गर्न १६ वर्षअघिकै प्रतिवेदनमा सुझाव दिइएको थियो। तर, त्यो कार्यान्वयन नहुँदा कुन मन्दिरको आम्दानी कति, खर्च कति ? पारदर्शी नभएपछि बिस्तारै अनियमितता मौलाएर अस्तित्व समाप्त हुने अवस्थामा पुगेको छ। अर्बौंखर्बौं मूल्यको गुठीजग्गाको व्यवस्थापकीय पक्ष कमजोर रहेकाले पनि मासिने क्रम जारी छ। धेरै सम्पदा लोप भएका छन्। केही भूमाफियाको हातबाट अहिले पनि बेचिँदै गएको भेटिन्छ। कैयौं पोखरी अतिक्रमण गरी ठूलाठूला भवन बनाइएका छन्। धार्मिक, सांस्कृतिक तथा पौराणिक महत्त्वका स्थल संरक्षणको दायित्व बोकेका महन्त तथा मानमहन्तले नै चलअचल सम्पत्ति बेचबिखन गरेको प्रतिवेदनमा छ। सरकारले २०६२ सालमा तत्कालीन जनकपुर नगरपालिकाभित्र रहेका पोखरी, पोखरी डिल, रामजानकीलगायत प्रमुख मन्दिर तथा गुठीको जग्गा संरक्षण र व्यवस्थापनका लागि सिफारिस गर्न उच्चस्तरीय कार्यदल बनाएको थियो। कार्यदलको प्रतिवेदनमा विभिन्न गुठीको जमिन ६ सय ५० भन्दा बढी परिवारले हडपेर भोगचलन गरिरहेको उल्लेख छ। १६ वर्षमा यो झन्डै तीन गुणाले बढेको छ। संरक्षणको दायित्व बोकेकाबाटै सम्पदा लोप हुने खतरा हुनु दुःखद् हो। यसमा उच्चपदस्थ सरकारी कर्मचारी, व्यापारीदेखि पूर्वमन्त्रीसम्मको संलग्नता भेटिन्छ। यसो हुँदा अब हाम्रा सम्पदा कहिलेसम्म जोगिएलान् भन्ने प्रश्न खडा भएको छ। गुठीको रेखदेख संस्थानले गर्नुपर्ने हो। मन्दिरको सम्पत्ति बेचबिखन, दानदातव्य कसैलाई पनि दिन नपाउने सर्तमा सम्पूर्ण जिम्मेवारी महन्तलाई सुम्पिएपछि मनोमानी सुरु भएको हो। यो समस्या नयाँ होइन। धेरै वर्ष अघिबाट यस्ता घटनाका समाचार बनेका छन्। नेपालको परिवेशमा हेर्ने हो भने गुठीको उल्लेख सबैभन्दा पहिले शकसंवत् ३८६ को मानदेव प्रथमको चाँगुनारायणको अभिलेखमा भेटिन्छ। नेपालमा गुठी व्यवस्था पुस्तकअनुसार हालसम्म प्राप्त दुई सय लिच्छविकालीन अभिलेखमध्ये करिब ४८ वटा अभिलेखहरूमा गुठीको उल्लेख पाइन्छ। गुठी व्यवस्था मानदेव प्रथमको शासनकालभन्दा अगाडि नै नेपाली जनजीवनमा प्रचलित रहेको संस्कृतिविद् बताउँछन्। सो समयदेखि नै गुठीभित्र केही न केही समस्या देखा परेको पाइन्छ। समयक्रमसँगै गुठी नै गुठी जस्तो छैन। धर्म, संस्कृति र परम्पराको कसरी रक्षा, सुरक्षा, सञ्चालन र संवद्र्धन गर्नुपर्छ भन्ने परिपाटीको विकास कम छ। गुठीका जग्गा सखाप हुँदा पनि सम्बन्धित निकायबाट झारो टार्ने काम मात्रै भएको छ। अतिक्रमण भएपछि नागरिक दबाबमा समिति बनेर प्रतिवेदन तयार भए पनि त्यसका सुझाव कार्यान्वयन हुँदैनन्। गुठी व्यवस्था नेपालभित्रको अनेकतालाई एकतामा जोड्ने सूत्रको दर्शनका रूपमा रहे पनि यसको महŒव बुझ्न र बुझाउन सकिएको छैन। कुनै समय गुठी र रैकर जग्गा जोडिएको छ भने रैकरवालाले गुठीको अन्न पर्छ भनेर एक हात अन्न काट्दैनथ्यो। गुठीको एक अन्न मकहाँ आयो भने सात पुस्ता बिग्रिन्छ भन्ने सोच थियो। अहिले गुठी जग्गा पायो कि अतिक्रमण गर्ने प्रचलन नै बनेको छ। गुठी व्यवस्था नेपालको मूर्तअमूर्त सम्पदाहरूको संरक्षण, संवद्र्धन एवं प्रवद्र्धनका लागि स्वतःस्फूर्त प्रणाली हो। यो प्रणालीको रक्षा गर्न सके मात्रै अब हाम्रा सम्पदा जोगिन्छन्। गुठी व्यवस्थालाई व्यवस्थित गरी समयानुकूल गर्न गुठी विधेयक २०७५ दुई वर्षअघि राष्ट्रियसभामा टेबुल भएको थियो। त्यो समयानुकूल भएन, त्यसले गुठी व्यवस्थाको अहित गर्छ भनी सरोकारवालाले विरोध गरे। त्यसपछि यो विधेयक फिर्ता भयो तर सरकारले पुनः यसलाई व्यवस्थित गर्न सकेको छैन। अब एकपटक सरकारले पुनः यो विषयलाई गम्भीर भएर सोच्ने समय आएको छ। गुठीको समस्यामा अर्जुनदृष्टि लगाउन सकिएन भने गुठी जग्गाको लालपुर्जा त व्यक्तिलाई बाँडिएला तर हाम्रो भन्ने मौलिकता, सम्पदा र संस्कृति चाहिँ सदाका लागि समाप्त हुनेछ।"
'रोधी बस्दा पर्योनी रातै' बजारमा,"काठमाडौं : क्यानडामा बसेर पनि नेपाली गीत संगीतमा निरन्तर सक्रिय गीतकार प्रमिला बस्नेतको शब्द रचना रहेको मौलिक लोक दोहोरी रोधी बस्दा पर्योनी रातै 'गीतको सार्वजनिक भएको छ । गीतमा कल्पना दाहाल र कमल बिसी माल्दाइको स्वरमा रहेको गीत सार्वजनिक भएको हो । गैर आवासीय नेपाली संघ एन आर एन को मानार्थ सदस्य एवम अन्तराष्ट्रिय समन्वय परिषदकी सदस्य गीतकार प्रमिलाको भंगेरी चरी , सेवा गरौ ,बनकी चरी , यो जिन्दगीको ,फर्की आउ मेरो हजुर । प्रेम गरौ , देश निमार्णको संकल्प , घरि घरी लगायतका गीत बजारमा चर्चामा रहेका छन् । मौलिक लोक सस्कृतिलाई आम दर्शक तथा स्रोता माझमा प्रवासमा रहेर पनी पस्किन पाउदा आफुलाई निकै खुशी लागेको गीतकार प्रमिलाले बताइन । कमल बिसी माल्दाईकै संगीत रहेको यस गीतमा एक जोडीले रोधीमा गीत गाउदा गाउदै बिहे गर्ने निधो गरेको कथा समेटिएको छ । प्रेमील प्रेमी प्रेमीका विचको प्रेम प्रसङगलाई गीतमा समावेश गरिएको छ । गीतमा सुनिल परियारको एरेन्ज र कुमार रानाको मिक्सीङ रहेको छ । बासु बरालको छायाँकन, राजेश कुमारको सम्पादन तथा सरोज प्याकुरेलको निर्देशन देबेन्द्र कुँवरको कोरियोग्राफी गीतको भिडियोमा रहेको छ । गीतको भिडियोमा प्रदिप रोक्का र रितु तामाङको अभिनय रहेको छ ।"
"रेडियो मेलम्चीको भवन ढल्यो, चनौटेको रातो पुल बगायो, क्षतिको थप विवरण आउन बाँकी","सिन्धुपाल्चोक : मेलम्चीमा बाढीले फेरि बितण्डता मच्चाएको छ। शनिबार रातिदेखि आएको बाढीले रेडियो मेलम्चीको भवन ढलेको छ । रेडियो मेलम्चीका अध्यक्ष डम्बर रसिक भारतीले शनिबार राति १२ : ४० मा भवन ढलेर बगाएको जानकारी दिए। यसअघि गत असार १ गते आएको भीषण बाढीले हेलम्बु, किउल र मेलम्ची बजारलाई बगरमा परिणत गरेको थियो । त्यतिबेला नै बाढीमा डुबे पनि रेडियो मेलम्चीको भवन भत्किएको थिएन । बाढी घटेपछि रेडियोका सामान सुरक्षित स्थानमा सारेर वैकल्पिक माध्यमबाट रेडियो सञ्चालन गरिएको थियो । पुनः शनिबार राति आएको बाढीले रेडियोको भवन पनि भत्काएपछि ठूलो क्षति भएको अध्यक्ष भारतीले बताए । राति आएको बाढीले पुर्याएको क्षतिको विस्तृत विवरण आउन बाँकी छ । मेलम्ची उर्लिरहेकाले थप क्षति हुनसक्ने भएकाले सचेत रहन प्रशासनले आग्रह गरेको छ । यसअघि हेलम्बु गाउँपालिका नाकोतेखोलामा बाढी आएको भन्दै मेलम्ची खोला तटीय क्षेत्रका बासिन्दालाई गाउँपालिकाका अध्यक्ष निमा ग्याल्जेन शेर्पाले शनिबार राति नै सतर्क हुन अनुरोध गरेका थिए। । खोलाबाट असार १ जत्तिकै आवाजमा आएको उनले बताए। बाढीले धार परिवर्तन गरेर तालामाराङ प्रहरी चौकीको भान्छा पनि बगाएको छ । त्यस्तै ग्यालथुममा रहेको एउटा झोलुङ्गे पुल बगाएको छ । नदीको सतह बढेपछि ग्यालथुम बजारसमेत जोखिममा रहेको जिल्ला प्रहरी कार्यालय सिन्धुपाल्चोकका प्रहरी उपरीक्षक राजन अधिकारीले जानकारी ए। यस्तै बाढीले चनौटेको रातो पुल पनि बगाएको छ । स्थानीयवासी हस्त पण्डितका अनुसार आइतबार बिहान ७ :४५ बजेतिर पुल बगाएको हो । मेलम्ची७ र ८, पाँचपोखरी १ र २ र हेलम्बुका धेरै वडा जोड्ने एक मात्र विकल्पका रूपमा यो पुल रहेको थियो । पुल बगाएसँगै अब यस भेगमा सवारी आवतजावत बन्द भएको छ । त्यस्तै बाढीले ग्यालथुममा रहेको एउटा झोलुङ्गे पुल बगाएको छ । नदीको सतह बढेपछि ग्यालथुम बजारसमेत जोखिममा रहेको जिल्ला प्रहरी कार्यालय सिन्धुपाल्चोकका प्रहरी उपरीक्षक राजन अधिकारीले जानकारी दिए। मेलम्ची उर्लिरहेकाले थप क्षति हुनसक्ने भएकाले सचेत रहन प्रशासनले आग्रह गरेको छ । रासस"
बैंकमा बढ्दै डिजिटल कारोबार,"काठमाडौं : बैंकिङ कारोबारमा आम ग्राहकले चेकलाई भन्दा डिजिटल उपकरणमार्फत गरिने भुक्तानीलाई रुचाउन थालेका छन्। विश्व डिजिटलाइज्ड भएसँगै मुलुकको बैंकिङ कारोबारमा क्रमशः चेक विस्थापित हुन थालेको छ। तर, अहिले यस्तो कारोबार डिजिटलमा परिणत हुनेक्रम बढेको छ। कोभिडको पहिलो चरणको महामारी फैलिएसँगै एनसीएचएलको कारोबार बाहेक क्यूआर कोड, मोबाईल बैंकिङ, वालेट लगायतको डिजिटल प्रविधिमार्फत हुने कारोबार फस्टाउँदै गएको छ। नेपाल क्लियरिङ हाउस (एनसीएचएल)को तथ्यांकअनुसार आर्थिक वर्ष (आव) २०७७७८ मा सर्वसाधारणले कुल ४ करोड ४७ लाखभन्दा बढी पटक भुक्तानी कारोबार फछ्र्योट गरेका छन्। यो आव २०७६७७ को तुलनामा ११७ प्रतिशतले बढी हो। सो आवमा यस्तो कारोबार २ करोड ६ लाख २४ हजार पटक भएको थियो। कुल कारोबारको आकारमा बढी हिस्सा चेकमा भन्दा एनसीएचएल र कनेक्ट आईपीएस जस्ता प्रणालीमार्फत भएका छन्। कुल कारोबार आकारको ६७ दशमलव ८१ प्रतिशत डिजिटल कारोबारले ओगटेको छ। यसअन्तर्गत एनसीएचएल आईपीएसमार्फत १ करोड १३ लाख र कनेक्ट आईपीएसमार्फत १ करोड ८९ लाख पटक कारोबार हँुदा ३ करोड बढी पटक कारोबार भएको छ। यसै क्रममा चेकको हिस्स भने कुल कारोबार आकारको ३२ दशमलव १९ प्रतिशत रहेको छ। सो अवधिमा १ करोड ४४ लाख ११ हजार वटा चेक भुक्तानी भएको हो। यसरी तथ्याङ्क हेर्दा चेकबाट हुने कारोबारको वृद्धि स्थिर हुँदै गइरहेको एनसीएचएलले बताएको छ। संस्थाकाअनुसार डिजिटल भुक्तानी प्रणालीहरूको उपयोग उल्लेख्य रुपमा वृद्धि हुँदै गएको छ। यसरी डिजिटल भुक्तानीको माध्यमलाई आम ग्राहकले रुचाएकाले चेकमार्फत हुने भुक्तानी क्रमशः विस्थापित हुनसक्ने आंकलन गर्न सकिन्छ। चेकको प्रयोगमा बैंक तथा वित्तीय संस्थाहरूलाई महँगो पनि पर्न जाने बैंकरहरू बताउँछन्। यसको विकल्प अब नगदरहित र कागजरहित बैंकिङ प्रणालीमा जाँदा डिजिटल भुक्तानीलाई नै अपनाउन जरुरी भएको नेपाल बैंकर्स संघका अध्यक्ष भुवनकुमार दाहाल बताउँछन्। यसैले पनि अब चेकलाई क्रमशः विस्थापित गरेर डिजिटल भुक्तानीका माध्यमलाई स्थापित गर्न जरुरी भएको उनीहरूको तर्क छ। यद्यपि, रकमको आधारमा भने चेकमार्फत धेरै भुक्तानी भएको देखिए पनि अघिल्लो आवको तुलनामा यसको कारोबार वृद्धिदर डिजिटल कारोबारभन्दा कम देखिन्छ। गत आवमा कुल १ सय ३० खर्ब रुपैयाँ फछ्र्योट भएको छ। पछिल्लो कुल कारोबार रकम नेपालको कुल गार्हस्थ्य उत्पादन (जीडीपी)को ३ गुणा बढी देखिन्छ। केन्द्रीय तथ्यांक विभागको आर्थिक वर्ष (आव) २०७७७८को प्रारम्भिक आँकडाअनुसार जीडीपी ४२ खर्ब ६६ अर्ब छ। यसअघिको आवमा यस्तो कारोबार रकम ९६ खर्ब ८९ अर्ब रुपैयाँ रहेको थियो। अघिल्लो आर्थिक वर्षको तुलनामा चेकको कारोबार २१ प्रतिशतले, एनसीएचएल आईपीएसमा ९४ प्रतिशतले र कनेक्ट आईपीएसमा ५६६ प्रतिशतले कारोबारको आकार वृद्धि भएको तथ्यांकले देखाएको छ। तर गत वर्ष कुल रकमको करिब ७० प्रतिशत अर्थात ९२ खर्ब ३४ अर्ब रुपैयाँ बराबरको रकम चेकमार्फत भुक्तानी भएको छ। डिजिटल माध्यमबाट २९ दशमलव २० प्रतिशत अर्थात ३८ खर्ब ८ अर्ब ६२ करोड रुपैयाँ बराबरको रकम कारोबार भएको छ। राष्ट्र बैंकका बैंकिङ विभागका कार्यकारी निर्देशक तथा एनसीएचएलका अध्यक्ष रामबहादुर मानन्धर डिजिटल कारोबारलाई प्राथमिकता दिनु केन्द्रीय बैंकको उद्देश्य भएको बताउँछन्। उनका अनुसार एनसीएचएलको डिजिटल प्रडक्ट र यसबाहेकका अरू डिजिटल प्रविधिलाई बढी प्रयोग गरेर नगद कारोबारलाई कम गर्ने हो। पूरै नगदरहित त हुन नसक्ला तर कम गर्न जरुरी छ। चेक पनि क्रमशः घटेको छ। डिजिटल कारोबार बढ्दै गएको छ। यो वित्तीय अर्थतन्त्रका लागि खुशीको खबर हो, उनले भने, कम नोट छाप्न परे पनि धेरै बचत हन्छ। चेकको कारोबार गर्दा पनि बदला नगद सटही हुन्छ। यसैले केन्द्रीय बैंकले नगद कम र डिजिटल कारोबार बढी होस् भन्ने चाहेको छ। अर्थतन्त्रको तथा जीडीपीको आकार बढ्दै गएपछि यसले माग आफैं सिर्जना गर्ने भएकाले यसको मागअनुसार डिजिटल रफ्तारलाई बढाउन प्राथमिकता दिएको उनको भनाइ छ। डिजिटल अर्थतन्त्र निर्माण गर्ने नीतिगत प्रयास तथा कोभिड१९ समेतको कारणले सिर्जना भएको परिस्थितीले डिजिटल भुक्तानीको स्वीकार्यता तथा प्रयोगमा महत्वपूर्ण भूमिका खेलेको एनसीएचएलको दाबी छ। नेपाल सरकार तथा राष्ट्र बैंकको विद्युतीय भुक्तानी वृद्धि गरेको संस्थाले बताएको छ । साथै आगामी वर्षमा एनसीएचएलद्वारा कार्यान्वयन गरिने नेसनल पेमेन्ट स्विचमार्फत पनि यसरी बढ्दो डिजिटल भुक्तानीको प्रयोगलाई थप टेवा पुग्ने विश्वास गरिएको छ। राष्ट्र बैंक तथा बैंक वित्तीय संस्थाहरूबाट प्रवद्र्धित नेपाल क्लियरिङ हाउस (एनसीएचएल)ले देशको डिजिटल भुक्तानी पूर्वाधार विकासका निम्ति राष्ट्रिय स्तरका भुक्तानी तथा फछ्र्योटका प्रणालीहरू निर्माण तथा सञ्चालन गर्दै आएको बताएको छ। यसमा ५९ बैंक वित्तीय संस्था, २३ भुक्तानी सेवा प्रदायक, १२ रेमिट्यान्स कम्पनी, ७ इन्स्योरेन्स कम्पनी, १२ सरकारी तथा अर्ध सरकारी निकाय र अन्य ७ विभिन्न संघ संस्थाहरू आबद्ध छन्। यसले विभिन्न भुक्तानी प्रणालीका साथै बैंक वित्तीय संस्था, सदस्य भुक्तानी सेवा प्रदायक, नेपाल सरकार लगायत अन्य विभिन्न संघसंस्थाहरूले प्रयोग गर्ने च्यानलहरू सञ्चालन गर्दै आएको छ। एनसीएचएलमार्फत भएको भुक्तानीबाहेकका क्यूआर कोड (क्विक रेस्पोन्स)मार्फत हुने भुक्तानी, मोबाइल बैंकिङ, आरटीजीएस (रियलटाइम ग्रस सेटलमेन्ट), खल्ती, ईसेवा जस्ता वालेटलगायतका डिजिटल भुक्तानी प्रणालीमार्फत आम ग्राहकले कारोबार बढाउन थालेका छन्। यस्तो कारोबार कोभिड सुरु भएपछि थप प्रभावकारी हुन थालेको हो।"
बनेन् नौमुरे आयोजना,"सन्धिखर्क : सस्तो लोकप्रियताका लागि राजनीतिक नाराका रूपमा प्रयोग गरिएको नौमुरे बहुउद्देश्यीय जलविद्युत् आयोजनाको निर्माण अझै सुरु भएको छैन। लुम्बिनी प्रदेशको ५ जिल्लालाई प्रत्यक्ष फायदा गर्ने यो बहुउद्देश्यीय आयोजनाको प्राविधिक अध्ययन सकेको ३४ वर्ष पूरा भइसकेको छ। यो अवधीमा मुलुकभित्र भिन्न भिन्न व्यवस्था फेरिए पनि नौमुरे आयोजना निर्माण गर्न कुनै व्यवस्थाले अग्ररता देखाएन। अर्घाखाँची र प्यूठानको सिमानामा पर्ने माडी र झिमरुक नदीको संगम नौमुरे क्षेत्रमा यो आयोजना पर्छ। तत्कालीन पञ्चायत सरकारले सस्तो लागत खर्चमा निर्माण गर्ने भनेर २०४३ सालमा यो आयोजनासम्बन्धी भगौलिक परीक्षण, पानीको बहाव परीक्षणका साथै प्राविधिक अध्ययन गराएको थियो। २०४६ सालमा बहुदलीय व्यवस्था आएपछि यो आयोजनाको निर्माण कार्य अघि बढाउने भनेर पटकपटक चर्चामा ल्याएर प्रतिबद्धता पनि गरिएको थियो। अर्घाखाँचीको शितगंगा नगरपालिका७, ८ र प्युठानको सरुमारानी गाउँपालिका३ को सिमानामा पर्ने आयोजनाको काम सुरु गर्ने तत्कालीन प्रधानमन्त्री पुष्पकमल दाहालले पनि आश्वासन दिएका थिए। प्रधानमन्त्री दाहाल पहिलो पटक भारत भ्रमण जाँदा भारतले उक्त आयोजनालाई उपहारका रूपमा निर्माण गरिदिने वचन दिएका थिए। तर, २०७१ साउनमा सरकारले उक्त आयोजना आफैं बनाउने भन्दै पानी भारतलाई दिन नसक्ने अर्को निर्णय गरी यो आयोजनाको निर्माण कार्यलाई फेरि अनिश्चितताको बाटोमा डोर्याएको थियो। भारतलाई नदिएर आफैं निर्माण गर्ने निर्णय गरेको सरकारले नीति तथा कार्यक्रमै एक प्रदेश एक जलाशययुक्त जलविद्युत् आयोजनाअन्तर्गत नौमुरे आयोजनालाई समावेश पनि गरेको थियो। यो अवधीमा आयोजनाको कार्यालय स्थापना बाहेक केही भएको छैन। संघीयता आउनु अघिदेखि नै आयोजनाको काम िबढाइन्छ भनेर सुन्दै आएको छु, शीतगंगा७ का घनश्याम अधिकारीले भने,३४ वर्षको अवधीमा बल्ल तल्ल कार्यालय स्थापनासम्म भएको छ। विस्तृत परियोजना अध्ययन पनि सुरु भएको सुन्दैछु। आयोजनाको नाममा पटकपटक भएको छलकपटका कारण आयोजनाको काम अघि बढ्नेमा उनी विश्वस्त छैनन्। कार्यालयमा ताल्चा ४ महिनाअघि स्थापना भएको कार्यालयमा हाल ताल्चा लागेर बन्द अवस्थामा छ। गत चैतमा स्थानीय साँसद तथा पूर्व ऊर्जामन्त्री टोपबहादुर रायमाझीले उक्त कार्यालयको उद्घाटन गरेका थिए। लय उद्घाटन गर्दै तत्कालीन मन्त्री रायमाझीले लुम्बिनी प्रदेशकै ठूलो र गौरवका रूपमा यो आयोजनालाई अघि बढाइएको जानकारी दिएका थिए। सात वर्षमा २ सय ८१ मेगावाट विद्युत् उत्पादन गर्ने लक्ष्यसहित आयोजनाको कार्यालय उद्घाटन गरिएको आयोजना स्थल रहेको बडा नम्बर ७ का बडा अध्यक्ष मोहन पन्थीले जानकारी दिए। विद्युत् विकास विभागका महानिर्देशक नविनराज सिंहले कोभिडका कारण आयोजनाको काम अघि बढ्न नसकेको दाबी गरे। नौमुरेको विस्तृत अध्ययन, भवनको जग्गा छनोट, जग्गा खरिद, डुबान क्षेत्र पहिल्याउने लगायतका काम गर्ने लक्ष्य भए पनि कोभिडका कारणे तत्काल सम्भव नभएको सिंहको भनाइ छ। केही काम अघि बढेका छन्, प्राविधिक कामहरू सुरु भएको छ, दाबी गर्दै उनले भने,अन्य काम कोभिड मत्थर भएपछि सुरु हुन्छ। २८१ मेगावाट विद्युत विद्युत् विकास विभागले प्रस्ताव गरेको आयोजनामा ३ खण्डमा गरी २ सय ८१३४ मेगावाट विद्युत् उत्पादन गरिनेछ। राप्ती नदीमा १ सय ६९ मिटर अग्लो बाँध बनाएर आयोजना अन्तर्गत ३ वटा आयोजना निर्माण गर्न लागिएको हो। अर्घाखाँचीको शीतगंगा ७ र ८ को सिमानामा बाँध निर्माण गर्नुका साथै प्यूठानको सरुमारानी ३ मा विद्युत् गृह निर्माण गर्ने लक्ष्य छ। शीतगंगा ७ को लामा तालमा रिरेगुलेटिङ बाँध बनाएर ८ मेगावाटको लामा ताल जलविद्युत् आयोजना निर्माण गर्ने योजना विभागले तयार गरेको छ। लामाताल जलविद्युत् आयोजनाको टेलरेसबाट छोडिएको पानी प्रयोग गरी शीतगंगा नगरपालिकाको लाहापे माथिको पहाड, लौरी सिताराको पहाड र धानखोला नजिकको पहाडमुनी सुरुङ बनाएर कपिलवस्तुको शिवराज नगरपालिका १ स्थित सुराई खोला नजिकै ५४७ मेगावाटको जलविद्युत आयोजना निर्माण गरिने योजना छ। ८३ हजार हेक्टर जमिनमा सिँचाइ आयोजनाबाट विद्युत् उत्पादन साथै दाङ र कपिलवस्तुमा सिँचाइ सुविधा उपलब्ध गराउने योजना छ। आयोजनामार्फत वितरण हुने पानीले देउखुरी, बाँके, कपिलवस्तुमा गरी ८३ हजार ३ सय २ हेक्टर जमिनमा सिँचाइ सुविधा पुग्ने योजना बनाइएको छ। देउखुरीको १० हजार ८ सय, बाँकेको ४२ हजार ७ सय ६६ र कपिलवस्तुको २९ हजार ७ सय ३६ हेक्टर जमिनमा सिँचाइ सुविधा पुग्नेछ। यसका लागि १ खर्व २८ अर्व बजेट अनुमान गरिएको छ।"
एमालेको स्थायी कमिटी बैठक बस्दै,काठमाडौं : शनिबार स्थगित भएको नेकपा एमालेको स्थायी कमिटी बैठक बस्दैछ। आइतबार अपरान्ह ३ बजे स्थायी कमिटी बैठक बस्न लागेको हो। बैठकमा पार्टीभित्रको आन्तरिक विवादबारे छलफल हुने बताइएको छ। विवाद समाधान गर्ने पहल भइरहेका बेला पार्टी अध्यक्ष केपी ओली र वरिष्ठ नेता माधव नेपालबीच दूरी टाढिदैछ। शनिबार बेग्लाबेग्लै स्थानमा भएका कार्यक्रममा अध्यक्ष ओली र नेपालले एकअर्काको आलोचना गर्नेमै समय विताए। नेपाललाई एकताको आग्रहमा नै संस्थापन पक्षका पौडेल र नेम्बाङले शुक्रबार र शनिबार पालैपालो भेटेका थिए। वरिष्ठ नेता नेपाल आफूलाई ओली बराबरको हैसियत पार्टीमा भए मात्रै एकता गर्ने बताइरहेका छन्। नेपालका सर्त थपिँदै गएका छन्। उनी ओलीलाई अध्यक्ष मान्न पनि अनकनाइरहेका छन्। अध्यक्ष ओलीले माधव नेपाललाई पार्टीमा कुनै स्थान नरहेको बताउँदै आएका छन्। उता वरिष्ठ नेता नेपालले पनि अध्यक्ष ओली पुन: प्रधानमन्त्री बन्ने प्रयास नगर्न चेतावनी दिएका छन्। दुवैले दिएका एकता विरोधी अभिव्यक्तिले अब नेकपा फुटको संघारमा पुगेको अनुमान लगाउन सकिन्छ।
"कोरोनाबाट एकै परिवारका तीनको मृत्यु, गाउँ सिल","उदयपुर : जिल्लाको त्रियुगा नगरपालिका२ खैजनपुरगाउँमा कोरोना सङ्क्रमणबाट एकै परिवारको तीन जनाको मृत्यु भएको छ। वडाध्यक्ष घमानसिंह खत्रीका अनुसार कोरोना सङ्क्रमणबाट पन्ध्र दिनअघि ४३ वर्षीय रमण पोखरेल, सात दिनअघि ३८ वर्षीय हेमराज पोखेरल र शुक्रबार राति ३६ वर्षीय देवी पोखरेलको मृत्यु भएको हो। सङ्क्रमण तीव्र बनेपछि शनिबार रातिदेखि गाउँ सिल गरिएको छ। पन्ध्र दिनदेखि खैजनपुरका गाउँलेमा रुघाखोकी र ज्वरो आउने क्रम सुरु भएर बढ्दै गएसँगै पाँच दर्जनभन्दा बढी गाउँले सङ्क्रमित भएपछि शनिबार रातिदेखि यही साउन २४ गतेसम्मका लागि पूरै गाउँ सिल गरिएको वडाध्यक्ष खत्रीले बताए। स्वास्थ्य कार्यालय उदयपुरका प्रमुख मोहन सुवेदीका अनुसार जिल्लामा १० दिन अघिसम्म पनि कोरोना सङ्क्रमण घट्दो दरमा थियो। एक हप्ता यता पुनः सङ्क्रमण बढ्न थालेको उनले बताए। खैजनपुरमा सङ्क्रमण पुनः बढ्न थालेका कारण आज बिहानदेखि स्वास्थ्यकर्मीको टोली परिचालन गरेर सबै गाउँलेको पिसिआर र एन्टिजेन परीक्षण सुरु गर्न लागिएको स्वास्थ्य कार्यलयका प्रमुख सुवेदीले बताए। सङ्क्रमण फैलन थालेपछि खैजनपुरका दक्षिणपूर्वको भूभाग जोगीदहसम्म र पश्चिम भुल्केसम्म र उत्तर त्रियुगा नदी किनारसम्मको क्षेत्रमा सिल गरिएको छ। गाउँ सिल गरेसँगै बिहान ७ देखि ९ बजेसम्म मात्र दैनिक उपभोग्य वस्तुका सामान्य पसल खोल्न अनुमति प्रदान गरिएको र सो समयबाहेकका समय पूर्णरूपमा लकडाउन गरिएको वडाध्यक्ष खत्रीले जानकारी दिए।"
ओलीनेपाल बोलीले एकता धरापमा,"काठमाडौं : दोस्रो तहका नेता पार्टी एकता गर्न प्रयासरत छन्। तर अध्यक्ष केपी शर्मा ओली र वरिष्ठ नेता माधव कुमार नेपालको बोली र क्रियाकलाप भने एकताभन्दा पार्टी विभाजन उन्मुख छन्। शनिबार ओली र नेपाल छुट्टाछुट्टै कार्यक्रममा सहभागी भए, दुवैले एकताभन्दा एकता विरोधी अभिव्यक्ति दिए। दुवै नेताका गतिविधिले अब एक ठाउँ बस्न नसक्ने झल्को दिन्थ्यो। ओली शनिबार काठमाडौं जिल्ला कमिटीको विस्तारित बैठकमा पुगे भने वरिष्ठ नेता नेपाल युथ फोर्सको समानान्तर रूपमा गठन गरिएको अखिल फोर्सको भेलामा गए। दुवै जना शक्ति प्रदर्शनमा लागेका छन्। अध्यक्ष ओलीले माधव नेपाललाई पार्टीमा कुनै स्थान नरहेको उद्घोष नै गरे। काठमाडौं जिल्ला कमिटीको विस्तारित बैठकमा बोल्दै बाटो बिराएकाहरूलाई ठाउँ भए पनि नेपाल जस्तालाई ठाउँ नभएको बताए। माधव नेपाल जस्ता आन्दोलन विरोधी देशद्रोहीलाई कुनै ठाउँ छैन, अध्यक्ष ओलीले आक्रोश पोख्दै भने, वामपन्थी सरकार ढाल्ने, आफ्नो अध्यक्षले माग्दा पनि विश्वासको मत नदिने, दक्षिणपन्थी सरकारलाई मेरो विश्वास छ भनेर फोलर क्रस गर्ने। अध्यक्ष ओलीले जनताको सरकार ढलेर दक्षिणपन्थी, प्रतिक्रियावादीसँग मिलेर जनताको सरकार ढालेको आरोप लगाए । लगभग दुई तिहाइको स्थितिलाई बहुमतमा पुर्याए। प्रतिक्रियावादीहरूसँग मिलेर एमाले सरकार ढाले। एमाले सरकार ढालेर दक्षिणपन्थी सरकार बनाएर संविधानको रक्षा गर्यौं भनेका छन्, उनले भने। उता वरिष्ठ नेता नेपालले पनि अध्यक्ष ओली पुन : प्रधानमन्त्री बन्ने प्रयास नगर्न चेतावनी दिएका छन्। आफ्नो शक्ति प्रदर्शन गर्न गठन गरिएको अखिल फोर्सको भेलालाई सम्बोधन गर्दै वरिष्ठ नेता नेपालले भने, प्रतिनिधिसभाको रक्षा गर्दै सांसदहरूले भोट दिएर यो सरकारलाई ल्याएका छन्। त्यसैले यो सरकारले राम्रो काम गर्नुपर्छ अब। यो प्रतिनिधिसभालाई विघटन गर्ने कसैले दुश्साहस नगरोस्। फेरि फर्केर प्रधानमन्त्री बन्छु कि भनेर जालझेल र षड्यन्त्र कसैले नगरोस्। जे गर्नुछ, पारदर्शी तरिकाले हुनेछ। उनले प्रतिनिधिसभा पुनस्र्थापनाले सविधानको संरक्षण भएको स्पष्ट पारे। संविधानको संरक्षण भएको छ। संविधानको सही ब्याख्या भएको छ, उनले भने, सर्वोच्च अदालतको फैसलाप्रति हामी सम्मान गर्न चाहन्छौं। वरिष्ठ नेता नेपालले संविधान जोगाएर बनेको नयाँ सरकारलाई राम्रो काम गरेर देखाउन पनि आग्रह गरे। अखिल फोर्सको भेलामा माधव पक्षको नेतृ रामकुमार झाँक्रीले एकताका लागि रहेको दोस्रो तहका नेताप्रति आक्रोश पोखेकी छन्। स्थायी समिति स्थगित विघटित कार्यदलका सदस्यको आग्रहका कारण शनिबारको तोकिएको स्थायी समिति बैठक स्थगित गरिएको छ। एकताका लागि सहमति जुटाउन प्रयास जारी राख्न स्थायी समिति बैठक स्थगित गरिएको छ। नेपाल पक्षका कार्यदलका सदस्यले सहमति जुटाउन वरिष्ठ नेता नेपालसँग भेटवार्ता गरेका छन् भने ओलीसँग भेटेर निर्णायक अवस्थामा पुर्याउने बताइरहेका छन्। वरिष्ठ नेपाललाई एकताको आग्रहमा नै संस्थापन पक्षका पौडेल र नेम्बाङले शुक्रबार र शनिबार पालैपालो भेटेका थिए। वरिष्ठ नेता नेपाल आफूलाई ओली बराबरको हैसियत पार्टीमा भए मात्रै एकता गर्ने बताइरहेका छन्। नेपालका सर्त थपिँदै गएका छन्। उनी ओलीलाई अध्यक्ष मान्न पनि अनकनाइरहेका छन्।"
थापाको के जिन्दगी ?,"ललितपुर : हर्ष थापाको आत्मकथाका रूपमा लेखिएको कविता संग्रह के जिन्दगी ? शनिबार विमोचन गरिएको छ। महालक्ष्मी नगरपालिकाका प्रमुख रामेश्वर श्रेष्ठ र नेपाल ललितकला प्रतिष्ठानका पूर्वकुलपति किरण मानन्धरले कविता कृति विमोचन गरेका हुन्। नगर प्रमुख श्रेष्ठले अलग अलग विषयमा फरक ढंगले विषय प्रस्तुत गरेको भन्दै कवि थापालाई निरन्तर कृति लेख्न प्रोत्साहन गरेका थिए। उनले सरल लेखनका कारण पाठकलाई कविता बुझ्न सहज हुने र सबैले विषयवस्तु सहजै ग्रहण गर्ने बताए। पूर्वकुलपति मानन्धरले के जिन्दगीभित्र जीवन र जगतसँगै प्रकृतिको चित्रण गहन ढंगले गरेको जानकारी दिए। कृतिको आवरण उनैले बनाएका हुन्। स्वामी कृष्णमणिजी महाराजले के जिन्दगीका पाठकले हर्षबाट प्रेरणा लिएर जीवन सहज र सरल बनाउने बताए। सम्पादक गोपीकृष्ण ढुंगानाले संग्रहमा हर्षले जीवनको सम्पूर्ण पक्ष भोगेजसरी कविताहरूमा उतार्न सफल भएको बताए। हर्षको सिर्जना व्यावहारिक छ, उनले न कसैलाई रिझाउन लेखे न कसैलाई चिड्याउन, उनले भने। कवि थापाले चिनजानको मान्छे क्षणभरमै गुमाउँदाको सन्दर्भले के जिन्दगी ? जन्मिएको बताए। यो काव्ययात्रामा अहिलेसम्मको जीवनीलाई छोटो रूपमा प्रस्तुत गरेको छु। जसमा मेरो जीवनको पूर्ण चिनारी जगजाहेर हुनेछ, उनले भने। जीवन यात्रा, संस्थामा आवद्धता, राष्ट्रिय भावना, नेपाली भजन, हिन्दी भजन र विविध विधाका लेखन गरी पाँचवटा खण्ड छन्।"
प्रहरीमा दलीय हस्तक्षेप,"काठमाडौं : प्रहरीको भावी नेतृत्वको एकल दाबेदार प्रहरी अतिरिक्त महानिरीक्षक (एआईजी) विश्वराज पोखरेल यति बेला तनावमा छन्। तत्कालीन प्रधानमन्त्री केपी शर्मा ओलीको कार्यकालमा उपप्रधानमन्त्री ईश्वर पोखरेलको सिफारिसमा पोखरेल एआईजीमा बढुवा भएका हुन्। पोखरेल तनावमा हुनुको प्रमुख कारण हो, ओलीकै पालामा अर्का डीआईजी सहकुल बहादुर थापाको एआईजीमा बढुवा। भक्तपुर घर भएका थापाले एआईजीमा बढुवा हुन एमालेकै नेता महेश बस्नेतमार्फत तत्कालीन प्रधानमन्त्री ओलीलाई दबाब दिएका थिए। बस्नेतले केही दिनअघि मात्रै युवा संघको कार्यक्रममा भने, प्रहरीमा अब जो आईजीपी भए पनि एमाले बलियो छ। बस्नेतको भनाइ र सरकारको गराइबीच तारतम्य मिलेको देखिन्छ। भलै पोखरेल थापाभन्दा वरिष्ठ एआईजी हुन्। तर, महानिरीक्षक नियुक्ति प्रक्रियामा सरकारले चाहेको व्यक्तिलाई सिफारिस गर्न सक्छ। एआईजीद्वय पोखरेल र थापा प्रहरी सेवा प्रवेश (इन्स्पेक्टर)मा एउटै ब्याजका भए पनि पोखरेल ६ महिनाअघि एआईजीमा बढुवा भएका कारण सिनियर मानिन्छन्। उच्च स्रोतका अनुसार प्रधानमन्त्री शेरबहादुर देउवाले एआईजीको संख्या बढाउने तयारी गरेका छन्। भावी आईजीपीको प्रतिस्पर्धामा रहेका पोखरेल र थापा दुवैलाई राजनीतिक दृष्टिकोणबाट आएको बुझाइ देउवाको छ। केही डीआईजीले विभिन्न शक्ति केन्द्रमार्फत एआईजी संख्या बढाउनुपर्ने र भावी नेतृत्वबाट थापा र पोखरेल दुवैलाई वञ्चित गर्नुपर्ने दबाब देउवालाई दिएको स्रोतको दाबी छ। ओली सरकारले नै सरुवा गरेका चार एआईजीलाई पुरानै कार्यालयमा थमौती गरेर देउवाले प्रहरी आफूले भनेअनुसार चल्नुपर्ने जनाउ दिइसकेका छन्। प्रहरी महानिरीक्षक शैलेश थापा क्षेत्रीले गृहसचिव महेश्वर न्यौपानेलाई अन्य एआईजीको सरुवा गरेपछि उपत्यका प्रहरी कार्यालयका प्रमुख एआईजी हरि पाललाई नचलाउन सुझाव दिएका थिए। तर, मन्त्रिपरिषद्ले सरुवा गर्दा चारै एआईजीको गरेको थियो। प्रहरी मुख्यालयका एक उच्च अधिकृत भन्छन्, सरुवाबढुवामा कम्तीमा प्रहरी महानिरीक्षकको राय सुझाव लिने चलन हराइसक्यो। जसलाई मन लाग्यो उही सम्बन्धित अधिकृत नै नेताको दैलो धाउने र आईजीपीलाई दबाब दिने प्रवृत्ति अहिले पनि हाबी छ। आईजीपी क्षेत्रीको कार्यकाल ०७८ वैशाख १८ गतेसम्म छ। देउवाले अघिल्लो कार्यकालमा हुँदा १५ जना एआईजी बनाएका थिए। पछि ओलीले नै प्रहरी नियमावली संशोधन गरेर तीन जनामा झारेका थिए। पोखरेल र थापालाई एआईजी बनाउँदा आफैंले तय गरेको मापदण्ड ओली सरकारले मिच्यो। अब फेरि देउवालाई थप एआईजी सिर्जना गर्ने दबाब पार्टीभित्रै बढेको छ। सरकारलाई आवश्यकता पर्यो दरबन्दी थप्ने र आवश्यकता परेर दरबन्दी घटाउने प्रवृत्तिले प्रहरी संगठनभित्र राजनीतिक हस्तक्षेप बढेको देखाउँछ। प्रहरीमा देखिने गरी नै राजनीतिक हस्तक्षेप बढ्दा शान्ति सुरक्षामै असर गर्ने पूर्वप्रशासक र प्रहरी अधिकृतहरूको भनाइ छ। पछिल्लो पटक प्रहरी नायब निरीक्षक (सई) बाट प्रहरी निरीक्षकमा बढुवा गर्दा पनि वरिष्ठलाई मिचेको आरोप गृहमन्त्री बालकृष्ण खाँड र प्रहरी महानिरीक्षक क्षेत्रीमाथि छ। पूर्वडीआईजी हेमन्त मल्ल ठकुरी प्रहरी ऐननियमावलीले प्रहरी महानिरीक्षकलाई प्रस्ट पारेका अधिकारमा सरकारले हस्तक्षेप गर्नु नहुने बताउँछन्। प्रत्येक सरुवाबढुवामा सरकारले हस्तक्षेप गर्न थाल्यो भने प्रहरीमा चेन अफ कमान्ड फितलो हुन्छ, ठकुरी भन्छन्, सरकारले संगठनलाई सुधार्नेभन्दा पनि गिजोल्दै आएको छ। यो प्रवृत्ति गलत हो। यसले शान्ति सुरक्षामा दीर्घकालीन असर गर्छ। उनका अनुसार नीतिगत तहमा असर गर्ने गरी हचुवाका भरमा गरिएका सरुवाबढुवाले प्रहरी संगठन झन् कमजोर हुँदै जान्छ। आईजीपीलाई परामर्श नगरीकनै भटाभट मन्त्रिपरिषद्ले निर्णय गर्दा त्यसको असर के होला भन्ने हेक्का सरकारले राख्नुपर्छ। आईजीपीले कम्तीमा कुन प्रहरीको क्षमता के हो भन्ने जानकारी राख्छ। प्रहरीको माथिल्लो दर्जा नियुक्ति गर्दा सिधै बलुवाटारबाट हुन थाल्यो भने प्रहरीमा राजनीतिक हस्तक्षेप स्वतः बढ्यो भन्ने बुझ्नुपर्छ, उनी भन्छन्, एक्लो आईजीपीले संगठन धान्दैन। उसका सहयोगीलाई साथसाथ लिएर अगाडी बढ्नुपर्ने हुन्छ। प्रहरीका ठूला पदमा पनि राजनीतिक नियुक्ति हुन लाग्यो।  राजनीतिक स्वार्थसिद्ध गर्ने थलो बनाइयो प्रहरीलाई राजनीतिक स्वार्थसिद्धिका लागि प्रयोग गर्नु विडम्बना हो। विकृतिलाई सच्याउने काम कुनै पनि सरकारले गरेनन्। राजनीतिक दलले संगठनलाई आफूअनुकूल राजनीतिक वातावरण तयार गर्ने काम गरिरहेका छन्, भइरहेको पनि देखिन्छ। यो राम्रो होइन। यसले मुलुकको शान्ति सुरक्षा, आन्तरिक सुरक्षालगायत विषयमा गम्भीर असर गर्छ। हामीले प्रहरीलाई तटस्थ र व्यावसायिक बनाउनुपर्छ भन्छौं। तर, व्यवहारमा त्यो देखिँदैन। हामी तटस्थ बनाउन पनि नसक्ने र व्यावसायिक पनि बनाउन नसक्ने भयौं। प्रहरीमा क्यारियर डेभलेपमेन्ट प्लानिङ बनाउनुपर्छ। जो आईजीपी भए पनि उसले त्यसैअनुसार चल्न सक्छ। प्रहरीलाई दलीय कठघरामा उभ्याउने काम गलत हो। राजनीतिले प्रहरी संगठनलाई यति गाँजीसक्यो कि प्रहरी प्रमुखलाई निर्णय कार्यान्वयन गर्न बाध्यकारी बनाइसके। व्यक्तिको अनुहार हेरेर मन लागे दरवन्दी थप्ने र मन नलागे फाल्ने प्रवृत्ति जहिलेसम्म रोकिँदैन तबसम्म प्रहरी संगठन एउटा दर्बिलो हुन सक्दैन। अब त संगठनमा एउटा हुती भएको प्रमुख चाहिसक्यो। गोविन्द कुसुम, पूर्वगृहसचिव"
"मेलम्चीमा पुनः बाढी, रेडियो मेलम्चीको भवन ढल्यो","सिन्धुपाल्चोक : मेलम्चीमा शनिबार रातिदेखि आएको बाढीले रेडियो मेलम्चीको भवन ढलेको छ। रेडियो मेलम्चीका अध्यक्ष डम्बर रसिक भारतीले गए राति १२:४० मा भवन ढलेर बगाएको जानकारी दिएका हुन्। यसअघि गत असार १ गते आएको भीषण बाढीले हेलम्बु, किउल र मेलम्ची बजारलाई बगरमा परिणत गरेको थियो। त्यतिबेला नै बाढीमा डुबे पनि रेडियो मेलम्चीको भवन भत्किएको थिएन। बाढी घटेपछि रेडियोका सामान सुरक्षित स्थानमा सारेर वैकल्पिक माध्यमबाट रेडियो सञ्चालन गरिएको थियो। पुनः शनिबार राति आएको बाढीले रेडियोको भवन पनि भत्काएपछि ठूलो क्षति भएको अध्यक्ष भारतीले बताए। राति आएको बाढीले पुर्याएको क्षतिको विस्तृत विवरण आउन बाँकी छ। मेलम्ची उर्लिरहेकाले थप क्षति हुनसक्ने भएकाले सचेत रहन प्रशासनले आग्रह गरेको छ। यसअघि हेलम्बु गाउँपालिका नाकोतेखोलामा बाढी आएको भन्दै मेलम्ची खोला तटीय क्षेत्रका बासिन्दालाई गाउँपालिकाका अध्यक्ष निमा ग्याल्जेन शेर्पाले शनिबार राति नै सतर्क हुन अनुरोध गरेका थिए। खोलाबाट असार १ जत्तिकै आवाजमा आएको उनले बताएका थिए। यसैबीच हेलम्बुस्थित चनौटेको रातो पुलमाथिबाट अहिले पनि पानी बगिरहेको स्थानीयवासी हस्त पण्डितले जानकारी दिएका छन्। बाढीले धार परिवर्तन गरेर तालामाराङ प्रहरी चौकीको भान्छा पनि बगाएको छ। त्यस्तै ग्यालथुममा रहेको एउटा झोलुङ्गे पुल बगाएको छ। नदीको सतह बढेपछि ग्यालथुम बजारसमेत जोखिममा रहेको जिल्ला प्रहरी कार्यालय सिन्धुपाल्चोकका प्रहरी उपरीक्षक राजन अधिकारीले जानकारी दिए।"
मेलम्चीको बाढीले चनौटेको रातो पुल पनि बगायो,"सिन्धुपाल्चोक : शनिबार रातिदेखि आएको बाढीले चनौटेको रातो पुल बगाएको छ। स्थानीयवासी हस्त पण्डितका अनुसार शनिबार बिहान ७:४५ बजे पुल बगाएको हो। मेलम्ची७ र ८, पाँचपोखरी १ र २ र हेलम्बुका धेरै वडा जोड्ने एक मात्र विकल्पका रूपमा यो पुल रहेको थियो। पुल बगाएसँगै अब यस भेगमा सवारी आवतजावत बन्द भएको छ। त्यस्तै बाढीले ग्यालथुममा रहेको एउटा झोलुङ्गे पुल बगाएको छ। नदीको सतह बढेपछि ग्यालथुम बजारसमेत जोखिममा रहेको जिल्ला प्रहरी कार्यालय सिन्धुपाल्चोकका प्रहरी उपरीक्षक राजन अधिकारीले जानकारी दिए। मेलम्ची उर्लिरहेकाले थप क्षति हुनसक्ने भएकाले सचेत रहन प्रशासनले आग्रह गरेको छ। यसअघि हेलम्बु गाउँपालिकाको नाकोतेखोलामा बाढी आएको भन्दै मेलम्ची खोला तटीय क्षेत्रका बासिन्दालाई सो गाउँपालिकाका अध्यक्ष निमा ग्याल्जेन शेर्पाले शनिबार राति नै सतर्क हुन अनुरोध गरेका थिए।"
मध्यरातमा लुटिइन्छ कालीगण्डकी,"गलकोट : बिहीबार रातको ठिक १२ बजेको थियो। कालीगण्डकी किनारमा रहेको राजमार्ग पोखरामालढुङ्गा र मालढुङ्गाबेनी सडकमा सवारी गुड्न बन्द भइसकेका थिए। कालीगण्डकी आफ्नै बेगले बगिरेहको थियो, जताततै सुनसान थियो। नागरिक निद्रामा मस्त थिए। यही समयमा बागलुङ र पर्वत जोड्ने लामो झोलुङ्गे पुलमुनिको राजाको बगर भएर दुईवटा जेसिभी कालीगण्डकी नदीमा ओर्ले। दिनभर आफ्नै गतिमा बगेको कालीगण्डकीलाई रातमा बिथोलिन खोजिन्छ। कालीगण्डकी सभ्यता, कालीगण्डकी डाइभर्सन र चुरे अहिले जोडतोडले उठेको विषय हो। अन्य स्थानमा कालीगण्डकी दोहन रोकिए पनि पर्वत र बागलुङ खण्डमा दोहनले मध्यरातमा निरन्तरता पाइरहेको छ। सोही रात कालीगण्डकी सभ्यता बचाउन अभियानकर्मी आरके अदिप्त गिरीसहितका युवा, पत्रकार तथा अधिकारर्मीसहितको टोली कालीगण्डकी दोहनको अवलोकन गर्न कालीगण्डकीमाथिको पुलमा पुगेको थियो। कालीगण्डकी नदीको अवैध दोहन गर्न पुगेका जेसिभी, दायाँबायाँ हेरालु र वारिपारि सुराकीहरु परिचालन गरिएको थियो। लाग्छ उनीहरु नेपाल प्रहरीभन्दा बढी क्षमतामा दोहनको सुरक्षा गरेका थिए। राजाको बगरमा भएको दोहन त एक उदाहरण मात्रै हो। लस्ती बगर, दम्मुवाखोला, कालाखोला बगर, मालढुङ्गाको वारिपारि बगर र जलजलाका अधिकांश स्थनामा रातभर नदी दोहन हुने गरेको छ। राज्यले ठेक्का लगाएको समयमा दिउँसै अवैध उत्खनन गर्ने कालीगण्डकी दोहनकर्ताहरु ठेक्का नलगाएको बर्खाको समयमा मध्यरातमा कालीगण्डकी लुटिरहेका छन्। कालीगण्डकीको छातीमा दोहनकर्ताले रातभर रजाइँ गरेको श्रव्यदृश्यसमेत मध्यरातमा अवलोकनका लागि पुगेको उक्त कालीगण्डकी बचाऊ अभियान टोलीले कैद गरेको छ। रातको १२ बजेदेखि २ बजेसम्म राजाको बगरमा कालीगण्डकी दोहन हुन्छ, भोलिपल्ट दोहनबाट निकालिएको बालुवा बिक्री गरिन्छ। दोहनकै समयमा धवलागिरिको साविक सदरमुकाम रहेको बागलुङ बजारबाट कालिका मन्दिरसम्म प्रहरीको गस्ती भइरहेको हुन्छ भने दोहन गरिरहेको नजिकै मालढुङ्गामा प्रहरीसमेत भए पनि उनीहरु मौन बस्ने गरेका छन्। कालीगण्डकीलाई लुटेर खान पल्केका विरुद्ध कालीगण्डकी बचाऊ अभियानको निरन्तर खबरदारी हुने कालीगण्डकी बचाऊ अभियानका मुख्य अभियानकर्मी तथा प्राकृतिक विषयमा पत्रकारिता गर्ने गिरीले बताए। 'हामीले निरन्तर नदी दोहनको विषयमा आवाज उठाइरहेका छौँ, केही स्थानमा सकरात्मकरूपमा दोहन रोकिएको अवस्था छ, तर पर्वत खण्डमा नदी दोहन रोक्न सकिएको छैन, प्रहरीले २४सै घण्टा नदी दोहनको अनुगमन गरेको बताएको छ तर रातको १२ बजे नदीमा स्काभेटर लगाइन्छ, हामीले साङ्केतिकरूपमा रातको १ बजे बत्ती बालेर दोहनस्थलमा विरोध जनाएका छौँ', गिरीले भने, 'यसमा बागलुङ, म्याग्दीसहित अन्य जिल्लाका युवा तथा पत्रकारको समेत साथ र सहयोग छ, हाम्रो अभियान अझै सशक्त बन्दै जानेछ।' असार १ देखि भदौ १५ सम्म नदीजन्य पदार्थ उत्खनन गर्न नपाइने गण्डकी प्रदेशको कानून भए पनि राज्यसत्ताको मिलेमतोमा मध्यरातमा कालीगण्डकी दोहन भइरहेको प्रत्यक्षदर्शी अधिकारकर्मी तथा अधिवक्ता राम शर्माले बताए। नेपालकै पुरानो सभ्यतामध्येको एक कालीगण्डकी सभ्यता पछिल्लो समय लोप हुने खतरा रहेकाले विश्वमै एक मात्र शालिग्राम पाइने नदीको संरक्षण हुनुपर्ने जनस्तरबाटै आवाज उठ्न थालेको छ। पर्वत प्रहरीले २४सै घण्टा नदी किनारामा प्रहरी खटाइएको दाबी गर्दै आएको छ। प्रहरीले २४सै घण्टा दोहन नियन्त्रणमा लिनका लागि प्रहरी खटाएको र केही मात्रमा दोहन नियन्त्रणमा आएको जिल्ला प्रहरी कार्यालय पर्वतका प्रमुख प्रहरी नायब उपरीक्षक शिवराज बुढाथोकीले जानकारी दिए। 'म पर्वत आएको एक महिना भयो, दोहन पूर्णरूपमा रोक्ने हाम्रो नीति छ, अहिले पनि किनारामै सवारीसहित प्रहरी परिचालन भएको छ, रातभर दोहन भइरहने राजाको बगरबाट दोहनमा सहभागीलाई पक्राउ गरी जरिवाना तिराएका छौँ, पुनः सोही स्थानमा दोहन भइरहेको गुनासो छ', बुढाथोकीले भने, 'हामीलाई दोहन भइरहेको समेत सही सूचना आवश्यक छ, राति बत्ती निभाएर दोहन गर्दा कतिपय स्थानमा प्रहरीले नदेखेको समेत हुनसक्छ, यसरी नै नागरिकस्तरबाट दबाब सिर्जना भए कालीगण्डकी बचाउन सम्भव छ।' यसैगरी नदीको दोहन भइरहने हो भने कालीगण्डकी सभ्यता र यस वरपर रहेका मठ, मन्दिर र देवालयको अस्तित्व सङ्कटमा पर्ने कालीगण्डकी बचाऔँ अभियानमा सक्रिय रुपेस सापकोटाले बताए।"
"पहिरोले एक घर बगायो : महिला घाइते, दर्जनौं घरमा क्षति","नुवाकोट : अविरल वर्षासँगै आएको बाढी र पहिरोले नुवाकोटमा लाखौंको क्षति पुगेको छ। नुवाकोटका विभिन्न स्थानमा शुक्रबार राती परेको अविरल वर्षाको कारण विदुर नगरपालिका१ वान्द्रेको एक घरमा पूर्ण रुपले क्षति भएको हो। घरमा राती सुतिरहेका बेलामा स्थानीय ३५ वर्षीय राजु बिकको एक तले घर माथिबाट आएको पहिरोले बगाएको जिल्ला प्रशासन कार्यालय नुवाकोटले जनाएको छ। पहिरोले घर क्षति गर्दा बिककी श्रीमती ३४ वर्षीया अमृता बिक घाइते भएकी प्रमुख जिल्ला अधिकारी जीवनप्रसाद दुलालले जानकारी दिए। उनका अनुसार घाइते अमृताको नुवाकोट जिल्ला अस्पताल त्रिशूलीमा उपचार गरिएको छ। पहिराले घर भत्किएका बिकलाई अन्यत्र स्थानान्तरण गरिएको प्रजिअ दुलालले बताए। अविरल वर्षासँगै आएको बाढीपहिराले नुवाकोटको विभिन्न स्थानमा रहेका घरगोठमा क्षति गरेको नुवाकोट प्रशासनले जनाएको छ। एक दर्जनभन्दा बढी घरमा आंशिक क्षति गरेको जनाइएको छ। पहिराले विभिन्न मुल तथा शाखा सडकमाहरुमा क्षति पुर्याएको छ। नुवाकोटको बट्टार र विदुरको बीचमा पासाङल्हामु मार्ग मर्मत गरेको दुई घण्टा पनि नबित्दै पुनः बाढीले वगाएको छ। सेनाको मैथली तालिम केन्द्र नजिकै रहेको विदुरतर्फ खोल्चामा राखिएको ह्युम पाइप नै बाढीले बगाएको छ। बाढीले ह्युम पाइप बगाएसँगै सडक पुनः अवरुद्ध भएको हो। पासाङल्हामु मार्गको बट्टारत्रिशूली सडकमार्गको बीचमा रहेको सो कज वे दुई दिन अगाडि यहि साउन १३ गते राती पनि बाढीले बगाएको थियो। मर्मत गरेर अस्थायी रुपमा यातायात सुचारु भएकोमा शुक्रबार रातीको बाढीले पुनः क्षति गरेका कारण आवतजावत नै ठप्प भएको छ। सवारी आवागमन सो सडकमा रातीदेखि नै अवरुद्ध भएको छ। ह्युम पाइम र तारजालीमा ढुंगा भरेर अस्थायी रपमा बाटो सञ्चालनको पहल भइरहेको प्रमुख जिल्ला अधिकारी जीवनप्रसाल दुलालको भनाइ छ। बाढीले बगाएर सडक अवरुद्ध हुँदा सयौं यातायातका साधनहरु ठप्प भएका छन्। अवरुद्ध भएको सडक खुलाउन केही समय लाग्ने बताइएको छ। पैदलयात्री पनि हिंड्न नसकिने गरी सडक भासिएपछि यातायात पूर्ण रुपमा अवरुद्व हुनुका साथै आवतजावत नै बन्द भएको छ। बाढीले बगाएको सडकलाई पुनः मर्मत गरी अस्थायी रुपमा सञ्चालन गर्न एक थान स्काभेटर, एक थान जेसिभी तथा २० जना मजदुर परिचालन गरिएका छन्। बाढीले सडक बगाएर पैदलयात्रुले समेत हिंड्न पाएका छन्। सयौँ सवारीसधान बीच बाटोमै अलपत्र परेका छन्।"
देशभक्त मान्छे,"एउटा देशका राजाले रक्षा मन्त्रालयका लागि एउटा यस्तो व्यक्ति रोजे, जो उनको कट्टर आलोचक थिए र उनका विरुद्धमा सधैं केही न केही बोलिरहन्थे । एक दिन राजाका एक साथी उनलाई भेट्नका लागि आए । रक्षा मन्त्रीको कुरा गर्दै उनले सोधे, तपाईंले जुन मानिसलाई रक्षा मन्त्रालय सुम्पनु भएको छ, उसका बारेमा के तपाईलाई राम्रोसँग थाहा छ ? हो थाहा छ, किन के भयो ? राजाले आश्चर्य मान्दै सोधे । तब ती सज्जनले भने, हिजो एउटा सभामा उनले तपाईमाथि व्यंग्य गर्दै भने, तपाईं हेर्दा दुब्लोपातलो गोरिल्ला जस्तो देखिनु हुन्छ । हो यो सब मैले आज बिहानको समाचार पत्रमा पढिसकें । यो भन्दा पहिलाको सभामा उनले तपाईलाई भाँडको उपाधि दिएका थिए । ती सज्जनले उनलाई उकास्ने स्वरमा भने । यो पनि मलाई राम्रोसँग थाहा छ । राजाले मुस्कुराउदै यसको पनि उस्तै जवाफ दिए । यो सब कुरा सुनेर सज्जनले केही दिक्क मान्दै बोले, उसले अनेकौं पटक यसरी तपाईंको अपमान गरिसकेका छन् र यो सब तपाईलाई राम्ररी थाहा भएर पनि तपाईले उनलाई यति महŒवपूर्ण पद सुम्पिनु भएको छ । अरे साथी, महŒवपूर्ण पदमा न बसाएको हो, कुनै गलत स्थानमा त हैन नि । राजाले मुस्कुराउँदै भने । तर, ती सज्जन नराम्रोसँग रिसाउँदै बोले, तर तपाई किन बुझ्नुहुन्न कि यसले तपाईको प्रतिष्ठा खराब हुन्छ । मैले केही बुझ्नु अगाडि तपाईं यो किन बुझ्नु हुन्न कि ऊ एउटा योग्य प्रशासक हो । आफ्नो काम पूरा इमान्दारी र निष्ठाले गर्छ । रह्यो मेरो प्रतिष्ठाको कुरा, यो त मेरो देशलाई मेरो बारेमा राम्रोसँगले थाहा छ म को हुँ । अनि म यस्ता सानातिना कुराको कारणले देशलाई एउटा कुशल रक्षा मन्त्रीको सेवाबाट किन वञ्चित गरौं ? मलाई निजी भक्त होइन देशभक्तको आवश्यकता छ, राजाले भने । यो सुनेर ती सज्जन त्यहाँबाट चुपचाप हिँडे । यो कथाबाट के बुझ्नु पर्दछ भने हामीले आफ्नो लागि मात्र होइन, अरूका लागि पनि सोच्ने गर्नु पर्छ । अरूको मतलब नगर्दा आफू रहेको पनि कुनै औचित्य हँुदैन । त्यसैले सधैं अरूको पनि भलो हुने काम गर्नु पर्छ ।"
मौद्रिक नीतिमा अझै अन्योल,"काठमाडौं : नेपाल राष्ट्र बैंकले विगतमा साउन पहिलो साता सार्वजनिक गथ्र्यो, मौद्रिक नीति । चालू आर्थिक वर्षको दोस्रो साता बितिसक्दा पनि कुनै छाँटकाँट छैन। नीति ल्याउने तयारी भइरहँदा अर्थमन्त्री परिवर्तन भए। त्यसपछि बजेट संशोधन गर्ने भनिएकाले ढिलाइ भएको हो। राष्ट्र बैंकका सहप्रवक्ता नारायणप्रसाद पोखरेल बजेटले केके अंकले मौद्रिक नीतिलाई प्रत्यक्ष प्रभाव पार्छ भनेर हेर्न जरुरी रहेको बताउँछन्। विशेष गरेर आर्थिक वृद्धिको लक्ष्य, मुद्रास्फीति (मूल्यवृद्धि) कति तय गर्छ भनेर ध्यान दिनुपर्छ, सहप्रवक्ता पोखरेल भन्छन्, साथै सरकारले आन्तरिक ऋणको तोकेको लक्ष्य घटाउने भनेको सुनिएको छ। यी कुराले मौद्रिक नीतिमा फरक पार्ने भएकाले कुर्नुपरेको हो। यसले बैंक तथा वित्तीय संस्थाभन्दा पनि कोभिडबाट प्रभावित उद्योगव्यवसायलाई केही समस्यामा पार्ने व्यवसायीको तर्क छ। नेपाल उद्योग परिसंघ (सीएनआई)का उपाध्यक्ष कृष्णप्रसाद अधिकारी नीतिगत ढिलाइ हुँदा निजी क्षेत्रमाथि आर्थिक समस्या आउन सक्ने बताउँछन्। उपाध्यक्ष अधिकारीका अनुसार कोभिडका कारण गत वैशाख, जेठ र असारमा अधिकांश व्यवसाय बन्द भएका छन्। यसअघि असोजतिर अर्थतन्त्र चलायमान हुने क्रममा रहे पनि स्थिति भयावह थियो। त्यसपछि मुलुक पुरानै लयमा फर्किन्छ कि भन्ने आशामा रहेकै बेला निषेधाज्ञाले तीन महिना अधिकांश व्यवसाय बन्द भएका हुन्। उक्त अवधिमा लिएका कर्जाको ब्याज तथा साँवा भुक्तानी गर्न समस्या परेको अधिकारी बताउँछन्। साथै एलसी (प्रतितपत्र)मार्फत आयात गरिएका सामानको बिक्री गरेर भुक्तानी गर्ने सम्भावना कम रहेको उनको भनाइ छ। गत आवमा कोरोना प्रभावित उद्योगव्यवसायलाई कर्जाको ब्याज, किस्ता तथा साँवा भुक्तानीमा सहजीकरण गरिएको थियो। यसपटक पनि व्यवसायी यस्तै चाहन्छन्। सामान्यतः समयसीमाभित्र ब्याज तथा साँवा भुक्तानी नगरे जरिवाना लिइन्छ। त्यसपछि मूल्यांकनका आधारमा डिफल्ट भए सूक्ष्म निगरानी (वाच लिस्ट)मा राखेर कालोसूचीसम्म राखी धितो लिलामी प्रक्रियामा बैंक जाने गर्छन्। तर, यस्तो अवस्था आउन नदिन मौद्रिक नीतिमार्फत ६ महिनादेखि एक वर्षसम्मको अवधि थपेर छिटै सहज व्यवस्था गर्न नीतिगत सम्बोधन जरुरी छ, अधिकारी भन्छन्, यसो नभए निजी क्षेत्रलाई धेरै असजिलो अवस्थामा आउँछ। यसले गर्दा बैंक तथा वित्तीय संस्थामा पनि असहजता सिर्जना हुने भएकाले नीति तुरुन्त आउन जरुरी छ। कोभिड अन्त्य नभएको र अझै असहज अवस्था रहेकाले यसलाई नीतिमार्फत स्पष्ट व्यवस्थासहित संरक्षण गर्न जरुरी भएको उनको भनाइ छ। बैंक विज्ञ अनलराज भट्टराई भने मौद्रिक नीति ल्याउन ढिलाइ हँुदा तत्काल असर पारिहाल्छ भन्ने सोच उचित नभएको बताउँछन्। मौद्रिक नीति सार्वजनिक गर्नु नेपाल राष्ट्र बैंकको ऐनअनुसारको एउटा कार्य हो। यसअन्तर्गत केन्द्रीय बैंकले मूल्य स्थिरता कायम गर्न आवश्यक मौद्रिक नीति तर्जुमा गरी कार्यान्वयन गर्नेगराउने गर्छ, उनी भन्छन्, संशोधित बजेटअनुसार नीति तयार हुनुपर्ने भएकाले यसमा ढिलाइ हँुदा खासै असर पर्दैन। सीएनआई उपाध्यक्ष अधिकारीका अनुसार सरकार परिवर्तन र अर्थ मन्त्रालयको जिम्मेवारी हेरफेरका कारण नीति तथा कार्यक्रमको विचारसहित मौद्रिक नीति ल्याउन खोज्दा समय लागेकोे बुझाइ थियो। अर्थमन्त्री जनार्दन शर्माले बिहीबार केन्द्रीय बैंकमा सरकारको हस्तक्षेप नभएको र स्वायत्त भएको भनाइ राखेकाले अब नीति ल्याउन सहज भएको उनको ठहर छ। ढिलाइ गरेकामा स्वायत्तता गुमाएको आरोपसमेत राष्ट्र बैंकलाई लगाइयो। पूर्वगभर्नरहरूले अहिलेको अर्थतन्त्रलाई कसरी हेरिरहेका छन् र अबको मौद्रिक नीति कस्तो हुनुपर्ने भनेर केन्द्रीय बैंकले सुझाव लिँदा पनि यसबारे टिप्पणी भएका थिए। यद्यपि, उनीहरूले बजेट के कस्तो आउने स्पष्ट नभएसम्म नीति सार्वजनिक गर्न अप्ठयारो हुने बताएका थिए। तापनि सरकार जनप्रिय बन्न उदार बजेट ल्याउन सक्ने सम्भावना भएकाले यसतर्फ सचेत हुन सुझाएका थिए। यति बेला दुवै पक्ष स्वायत्तताको पछाडि नलागी अर्थतन्त्रलाई बचाउनतर्फ लाग्नुपर्ने बैंक विज्ञ भट्टराईको सुझाव छ। उनी यसअघिका केही वर्ष राष्ट्र बैंक अर्थ मन्त्रालयको विभागसरह भएकाले स्वायत्तता गुमाइसकेको तर्क गर्छन्। यसैले अहिले यसलाई इस्यु बनाउनुभन्दा पनि दुवै पक्षले आपसी समझदारी गर्न जरुरी छ। मुलुक र यसको अर्थतन्त्र टिकाउन सके मात्रै स्वायत्तताको अर्थ हुने भएकाले यसमा अल्झिन नहुने उनी बताउँछन्। अर्थतन्त्र नै टिक्न सकेन भने राष्ट्र बैंकको के काम ? यसैले अहिले स्वायत्तताको अर्थ छैन, उनी भन्छन्, अहिले कोभिडबाट अर्थतन्त्रलाई बचाउन स्वायत्तता बिर्सिएर हामी एक हौं भनेर सोच्नुपर्यो। अर्का बैंक विज्ञ पर्शुराम कुँवर नीतिको ढिलासुस्तीले बैंक तथा वित्तीय संस्थालाई प्रत्यक्ष असर नपर्ने बताउँछन्। नीतिअगावै बजारमा आवश्यक सर्कुलरहरू आइरहेकाले पनि जति समय लागे पनि असर नपर्ने विज्ञ कुँवरको भनाइ छ। नीति ल्याउनुअघि बैंक तथा वित्तीय संस्थाका लागि आवश्यक नीतिगत व्यवस्था भने एकीकृत निर्देशन २०७७ लाई संशोधन गरेकोले सहज भएको नेपाल लघुवित्त बैंकर्स संघका अध्यक्ष वसन्तराज लम्साल बताउँछन्। यसले संस्थाको वार्षिक वित्तीय प्रतिवेदन समय सीमा थपियो। अध्यक्ष लम्सालका अनुसार यस्तो प्रतिवेदनमा लाभांश वितरणको सीमा र असल वर्गको कर्जा नोक्सानी व्यवस्था (प्रोभिजनीङ) १३ प्रतिशत तोकिदिएकाले प्रतिवेदन तयारीमा सहज गरेकाले मौद्रिक नीतिको आस गर्नुपरेन। अर्थमन्त्री शर्माले बजेट संशोधनका लागि प्रतिनिधिसभा अधिवेशनको पहिलो दिनै पेस गरिसकेका छन्। तर, मन्त्रिपरिषद्ले पूर्णता नपाएका कारण काम अघि नबढेको अर्थमन्त्रीनिकट स्रोत बताउँछ। ती स्रोतका अनुसार संशोेधित बजेट बहुमतले पारित गर्नुपर्ने भएकाले मन्त्रिपरिषद्ले पूर्णता पाउनुपर्ने हुन्छ। बजेट पास हुन संसद्को स्पष्ट बहुमत चाहिन्छ। अध्यादेशलाई जस्ताको तस्तै अघि लैजाने कि बजेट प्रतिस्थापन विधेयक पेस गरेर नयाँ बजेट ल्याउनेमा मत हुन्छ, स्रोत भन्छ, यसकारण संसद्को अंकगणित मिलाउन र मन्त्रिपरिषद्को पूर्णतालाई पनि कुर्दा बजेटमा ढिलाइ भएको हो। के हो मौद्रिक नीति ? आर्थिक स्थायित्व कायम राख्दै आर्थिक क्रियाकलाप विस्तारमा सहयोग पुर्याउन केन्द्रीय बैंकले तर्जुमा गर्ने नीति नै मौद्रिक नीति हो। यसले मुद्राप्रदाय, कर्जा र ब्याजदरको व्यवस्थापनमार्फत आर्थिक स्थायित्व कायम राख्दै आर्थिक वृद्धि तथा रोजगारी सृजनामा मद्दत गर्छ। साथै यसले वित्तीय क्षेत्र सुदृढीकरण, भुक्तानी प्रणालीमा सुदृढीकरण, विदेशी विनिमय व्यवस्थापन, वित्तीय पहुँचजस्ता उपायमार्फत नियमन र सन्तुलन कायम गरी समष्टिगत आर्थिक उद्देश्य प्राप्ति गर्न सघाउ पुर्याउँछ। अर्थतन्त्रमा मूल्यमा भएको अस्थिरताले आय, सम्पत्तिको वितरण, उत्पादन, बेरोजगारी र कृत्रिम अभावजस्ता आर्थिक विकृतिहरू ल्याउने हुँदा मुद्रास्फीति (मूल्यवृद्धि) र मुद्रा संकुचनको प्रभाव पर्न नदिनु मौद्रिक नीतिको प्रमुख उद्देश्य हो। नेपाल राष्ट्र बैंक ऐन २०५८ जारी गरिएपछि आर्थिक वर्ष २०५९६० देखि केन्द्रीय बैंकले प्रत्येक वर्ष सरकारले बजेट पारित गरेलगत्तै त्यसअनुकूल हुने गरी मौद्रिक नीति सार्वजनिक गर्दै आएको छ। तर, चालू आवको बजेटलाई संशोधन गर्ने भनिकाले मौद्रिक नीति त्यसकै पर्खाइमा छ।"
३०३ वर्षे विद्यालय खोज्दै सरकार,"बिहानको खाना खाँदै थिएँ। मोबाइलमा टिङ, टिङ घण्टी बज्यो। खान छोडेर छेउमै रहेको मोबाइल उठाएँ। नेपालको सबैभन्दा पुरानो स्कुल राजकीय संस्कृत माध्यमिक विद्यालय मटिहानी, स्थापना १७७५ साल लेखिएको मेसेज देखें। दिपेन्द्रबहादुर सिंह नामको फेसबुक प्रयोगकर्ताले केही महत्त्वपूर्ण सूचना लेखेका रहेछन्। उनले पठाएको लिंक सूचनाका लागि सम्पादक दाइ अखण्ड भण्डारीले पठाउनु भएको रहेछ। मुछेको भात थालमै छोडें। किन म्यासेज पठाउनु भएको रहेछ ? तुरुन्तै उहाँलाई फोन गरें। राजकरण, तिमीले त्यो म्यासेज हेर्यौ ? कल उठ्नासाथ दाइले सोध्नुभयो। हेरे, दाइ ! त्यो गज्जबको समाचार हुन्छ। दौडिहाल, खोजमूलक यस्तै दमदार समाचार लेख्नुपर्छ। स्थलगत रिपोर्टिङ थालें। सात दिन लगाएर समाचार तयार पारें। सोचेभन्दा राम्रो स्थान पायो, पहिलो आधा पृष्ठसहित फुर्सदको मध्यभागमा दुवै पृष्ठ। सामान्यत समाचारमा एउटा फोटो जान्छ यसमा त फोटोफिचर पनि। हुनत त्यो विषय खोज्न अथक मिहेनत र थुप्रै कष्ट भयो। इतिहासमा हराइरहेको ३०३ वर्ष पुरानो विद्यालयको अविच्छिन्न यात्राको कथा खोज्नु सहज कहाँ थियो र ? सबका सब कागजपत्र धमिराको कब्जामा परेको थियो। स्कूलसँग देखाउन पुस्तकालयमा केही किताब, पुरानो टेबल र केही पुराना कागज मात्रै थिए। समाचार खोजी गर्न चुनौतिपूर्ण थियो। तर पनि देशकै गौरवपूर्ण इतिहास बोकेको स्कूलसँग पाठकलाई साक्षात्कार गराउन सफल भयौं। गत साउन ९ गते शनिबारको अन्नपूर्ण पोस्ट् दैनिक मुख्य समाचार बन्यो, राजकीय संस्कृत माध्यमिक स्कूल। गौरवगाथा कोलममा गुरुकुलले स्थान पायो। जुन समाचार चर्चा बटुल्न सफल भयो। शिक्षाको जग बसाएको गुरुकुलले अझै मुहार फेर्न नसकेको खबर पाठकका लागि रोचक र सरकारलाई दबाब बन्यो। इतिहासमा हराइरहेको ३०३ वर्ष पुरानो विद्यालयको अविच्छिन्न यात्राको कथा खोज्नु सहज कहाँ थियो र ? सबका सब कागजपत्र धमिराको कब्जामा परेको थियो। स्कूलसँग देखाउन पुस्तकालयमा केही किताब, पुरानो टेबल र केही पुराना कागज मात्रै थिए। अन्नपूर्ण पोस्ट्सँगको ७ वर्षे यात्रामा सम्झन लाइक समाचार हो यो। ३०३ वर्ष पुरानो विद्यालय, जहाँ बालागुरु षडानन्द पढेका थिए शीर्षक आफैंमा ओजनदार शीर्षकसहितको समाचार हो मेरा लागि। रिपोर्टरको डायरी ओछ्यानबाट लेखिरहेको छु। रातदिनको खटाइ, घामपानी, भोकअनिन्द्राका कारण थलिएको छु। कोरोनाको कहरबिच दौडँदाका चुनौति भनिसाध्य छैन। रिपोर्टिङका क्रममा यसै पनि कोरोनोबाट दोस्रो पटक संक्रमित भएको थिएँ। भर्खरै तंग्रिएकाले फिल्डमा जाने आँटै थिएन। साउन ३ गते मात्रै महोत्तरीको बर्दिवासबाट ६२ किलोमिटर टाढाको स्कूलमा गएको थिए। १८२५ सालमा पृथ्वीनारायण शाहले नेपाल एकीकरण गरे। त्यसभन्दा ५० वर्ष पहिले मटिहानीमा गुरुकुल खोलिएको रहेछ। १९१० सालमा जंगबहादुर राणाले दरबार हाईस्कूल खोले। उनले खोलेको विद्यालय नेपालको सबैभन्दा पुरानो स्कूल भयो। १७७५ सालमा स्थापना गरिएको गुरुकुल अझै नेपालको पहिलो स्कूलमा दर्ज हुन सकेन। छापिएको त्यही समाचारले शुभचिन्तक, साथीभाइ सबैको फोनको घण्टी तारन्तार बजिरह्यो, धेरै राम्रो लेखिस्। सद्भावयुक्त शब्दहरूले थाकेको ज्यानलाई आराम मिलेको छ, बिरामीलाई निको हुन औषधिले भन्दा बढी काम गरिरहेको छ। समाचार खोजी गर्न चार दिन त गुरुकुलमै बास बसें। विद्यालयका प्रधानाध्यापक ईश्वरी पौडेलले सञ्चो विसञ्चो सोधखोज गरिरहे। उनी सँगै हिँडे, खाए र सुते। कहिले गुरुकुलमा भोजन भयो त कहिले पौडेल सरकै भान्छामा। उहाँले आफैं खाना पकाएर खुवाउनुभयो। २० वर्ष पत्रकारिता गरेर खारिएका जो थिए, ईश्वरी सर। साथमा प्रधानाध्यापकको रूपमा हुनु निकै सजिलो थियो। समाचारको विषयवस्तु खोज्न सघाउन उनी हामीसँगै रातदिन नभनी कुदिरहे। पहिला गुरुकुलमा पढ्ने बटुकहरू पोखरीको किनारमा बसेर पढ्ने चलन रहेछ। प्रथमा, मध्यमा र आचार्य गरी तीन तहका तीन पोखरी थिए। शान्त ठाउँमा बटुकहरू पोखरीको डिलमा टुप्पी कसेर पढ्थे। हामी त्यो पोखरी हेर्न जाने भयौं। मध्यमा पोखरी आयो। पोखरीको पूर्व किनारमा पिपलबोट रहेछ। सुन्दर, हराभरा ठाउँ। आचार्य पोखरी कस्तो होला ? बाटोमा मोटरसाइकलको चक्का हिलोमा गाडियो। हामी झन्डै उत्तानो पयौं। कुनै बेला नेपाल वारी त कुनै बेला सीमा पारी। दशगजामा दुवै देशका भैंसी चराउनेहरू एउटै ठाउँमा भैंसी चराइरहेका दृष्य रोचक थियो। साँझ पर्दै थियो। हिलाम्य बाटो हिँड्दै जाँदा खुट्टा भासिए, चप्पल हिलोमा हरायो। बाटोमै मोटरसाइकल छोडेका हामी चप्पल पनि छोडेर अघि बढ्यौं। सुनसान ठाउँमा मोटरसाइकल र चप्पल चोरे भने के गर्ने चिन्ता पनि थियो सरलाई। चोरी हुँदैन। चिन्ता नलिनुस्, मैले आश्वास्त पार्न खोजें। आचार्य पोखरीमा त रंगिविरंगी वृक्षहरू। त्यसमाथि अस्ताउन लागेको सूर्यको प्रकाश टल्किएको पोखरी। आहा ! कति सुन्दर पे्रमिल साँझ। पर्यटकीय स्थल बनाएको भए क्या गज्जब हुन्थ्यो ? पोखरीको डिलमा घुम्दै गर्दा ईश्वरी सरको खुट्टामा काँडाले घोच्यो। हिँड्न निकै कठिन हुन थाल्यो। म पनि डराएँ। दिनलाई रातले वशमा पार्दै थियो। राति सीमामा लुटपाट, कुटपीट हुने डर हुन्छ। खुसी मनमा एकाएक डरले डेरा जमायो। हतार हतार निस्कँदा लुगाभरी हिलो लागिसकेछ। राति गुरुकुल पुगेपछि मन एकाएक शान्त भयो। मटिहानीबाट ७ किलोमिटर टाढा जलेश्वर रातारात पुग्यौं। याज्ञवल्क्य लक्ष्मीनारायण विद्यापिठ मटिहानीका सहप्राध्यापक धु्रव राय सरको दैलोमा पुग्दा उनले पाहुनाझैं सत्कार गरे। मेटिन लागेको मटिहानीको शैक्षिक इतिहास उनले लेखेका रहेछन्। सामान्य जानकारी पाइन्छ कि भनेर गएको ठूलो सूचना हात लाग्यो। ढुंगो खोज्दा देवता भेटाएझैं भयो। किन भने गुरुकुलको इतिहास खोज्न दिनभर भौतारिएको थिएँ। धु्रव सरसँग कुरा गर्दै गर्दा अब गज्जब समाचार बन्छ भन्नेमा ढुक्क भएँ। खुसी हुँदै रातको पौने १ बजे फर्किदा बाटोमा कुकुरले लखेट्यो। पैदलै ईश्वरी सरको जलेश्वरस्थित कोठा पुगें। २ घन्टा आँखा चिम्लें र ५ बजे बिहान गुरुकुल पुगें। दिनभर घामले शरीरको लुगामा पसिनाको वर्षा भइरह्यो। निथ्रुक्कै भिजेजस्तै हुन्थें। टाउकाको पसिना आँखामा पुग्दा खुर्सानीले झैं पोल्थ्यो। सुफला मण्डल काकाको गज्जबको हाँसो मनभरि गढिरह्यो। उनी ४० वर्षदेखि गुरुकुलमा भान्से रहेछन्। उनैले पकाएको खाना खाएर स्कूलको इतिहास खोजें। बहुत खुसी लाग्छ। मैले खाना खुवाएका बच्चाहरू आज देशमा ठूला मान्छे बनेका छन्, उनले भनेका थिए, उनीहरू मटिहानी आउँछन्। मन र ज्यान मिलाउँछन्। २४ सय रुपैयाँ र लुगाफाटो दिन्छन्। बहुत खुसी लाग्छ। नेपालको ६ प्रदेश, २७ जिल्लाका १ सय ५० विद्यार्थी गुरुकुलमा भविष्य खोजिरहेका छन्। मटिहानी बाहिरका ६० जना छन्। उनीहरू स्कूलकै होस्टलमा बस्छन्। के पहाडी, के हिमाली, के मधेसी सबै मिलेर बसेका छन्, खाएका छन्, पढेका छन्। यो गुरुकुल साँचो अर्थमा मिनी नेपाल हो। जहाँ सबैथरिका फूलरूपी बटुकहरू मटिहानीको बगैंचामा फक्रिरहेका छन्। तर बटुकहरूलाई अभावले घेरेको रहेछ। बिहान खाए दिउँसो के ? एकैचोटी रातकै खाना खानुपर्दोरहेछ। छात्रवृत्तिको खाजा छैन। सुत्ने कोठा, ओछ्यान र ओढ्नेको उस्तै अभाव छ। गुठी संस्थानले पठाएको छात्रवृत्तिले पुग्दैन, गुरुकुल भिक्षाटनमा चलिरहेको छ तर गुठीको सम्पत्तिले व्यक्ति मोटाएका छन्। जीर्ण भग्नाशेषमा नेपालकै सबैभन्दा पुरानो श्री राजकीय संस्कृत माध्यमिक विद्यालय मटिहानीको इतिहास हराइरहेको छ। १७७५ सालमा रामलाल दास (तस्मैया बाबा)का शिष्य जयकृष्ण दासले संस्कृत पाठशालाको नामले त्यो विद्यालय स्थापना गरेका रहेछन्। गुरुकुलको भौतिक संरचना जति जीर्ण छ त्योभन्दा अब्बल छ यसको इतिहास तर राज्यको आँखा कहिल्यै परेन। फेरि संस्कृत स्कुलको समाचार लेख्ने मन छ तर दुःख होइन खुसीको।"
३५ अर्बको मेलम्ची पुरिदियो सानो बाढीले,"रामकला खड्कासुनिता कार्कीयुवराज पुरी मेलम्ची : ३५ अर्ब रुपैयाँ लगानी, २२ वर्षको मेहनत। एक रातमै आएको बाढीले चक्नाचुर। मेलम्ची आयोजना फेरि अन्योलमा। सपनाजस्तै बनेको मेलम्चीको पानी आफ्नै घरको धारामा झर्दा राजधानीवासीले पानीको दुःख अन्त्य भएको महसुस गरे। तर, त्यो खुसी धेरै दिन टिकेन। मेलम्ची नदीमा असार १ गते आएको बाढीले आयोजनालाई क्षतविक्षत बनाएको छ। वर्षायाममा खोलामा बाढी आउनु स्वाभाविक हो। तापनि, यत्रो ठूलो राष्ट्रिय गौरवको आयोजना निर्माण गर्दा सम्भावित जोखिमतर्फ ध्यान नपुगेको यसले देखाउँछ। किन भएन पुनर्निर्माण ? बाढीले मेलम्ची खानेपानी आयोजनाको मुख्य संरचनासम्मको आठ किलोमिटर बाटोको नामनिसाना छैन। बाटो नहुँदा मुख्य संरचनासम्म न कामदार पुग्न सकेका छन् न त तत्काल डोजर पुग्ने अवस्था नै छ। बाढीले क्षति पुर्याएको दुई साता बित्दा पनि पुनर्निर्माणको काम अघि बढ्न सकेको छैन। असार १ देखि ४ गतेसम्म भएको अविरल वर्षाले आयोजनामा नराम्ररी क्षति पुगेको हो। परियोजनाको सुरुवात बिन्दु, बाँध, अडिट सुरुङ, हेडवर्क्स, प्रवेश मार्ग, पुल र सुरु बिन्दुका संरचना क्षतिग्रस्त भएका छन्। मुख्य सुरुङमा क्षति नपुगेको होला भन्नेमा आयोजनाका कर्मचारीमा झिनो आशा छ। मुख्य सुरुङ बाढीले पुरिएको छ। आयोजनाले ६० दिनमा सुरुङ खाली गरी निरीक्षण गर्ने र पुनः काठमाडौंमा पानी पठाउने योजना बनाइरहेका बेला बाढीले वितण्डा मच्चायो। राष्ट्रपतिले गत चैत २० गत उद्घाटन गरे पनि भदौ दोस्रो साताभित्र काठमाडौंवासीलाई दीर्घकालीन रुपमै पानी पिलाउने लक्ष्य आयोजनाले लिएको थियो। मेलम्ची बजारबाट हेडवर्क्स (मुख्य बाँध) भएको अम्बाथानसम्म २२ किलोमिटर सडक प्रवेशमार्गका रूपमा छ। प्रवेशमार्गको चनौटेसम्म आंशिक क्षति पुगेको छ। चनौटेबाट मुख्य प्रवेशमार्ग अम्बाथानसम्मको ८ किलोमिटर सडक र पुलको संरचना ध्वस्त छन्। यस्तै, मुख्य संरचना हेडवर्क्स र वरपरका संरचना बाढीले बगाएर ल्याएको नदीजन्य पदार्थले पुरिएका छन्। नदीको सतहमा २ किलोमिटरसम्म ढुंगा, गिट्टी, बालुवा जम्मा भएका छन्। आयोजनाको मुख्य संरचनासम्म जाने बाटो नै नभएकाले पहिले बाटो बनाउने अनि थुप्रिएका फोहोर हटाउने आयोजनाको तयारी छ। मुख्य संरचना भएको अम्बाथानसम्म डोजर पुर्याउन बाटो आवश्यक छ। अम्बाथानमा रहेको २ सय मिटर लामो अस्थायी सुरुङमा बालुवा भरिएको छ। सबैभन्दा पहिले यो सुरुङ सफा गर्नु आवश्यक रहेको मेलम्ची खानेपानी विकास समितिका प्रवक्ता राजेन्द्रप्रसाद पन्त बताउँछन्। अस्थायी संरचनाहरू क्षतिग्रस्त भए पनि मुख्य सुरुङजस्ता स्थायी संरचना बाढीबाट प्रभावित नभएको आयोजनाको विश्वास छ। आयोजनाका महानिर्देशक माधवप्रसाद नेपालको नेतृत्वमा धर्मराज देवकोटा, देवीरमण अधिकारी र लोकनाथ भट्टराईको टोलीले बाढीपछि आयोजनाको मुख्य संरचनासम्म पुगी अवलोकन गरेको थियो। प्रवक्ता पन्तका अनुसार हेडवर्क्सको कभर ड्याम केही देखिँदैन। मुख्य बाँध कंक्रिटको मुख्य संरचना पुरिएको मात्र छ, त्यसमा क्षति पुगेको छ भन्ने अनुमान हो, पन्त भन्छन्, त्यसको छेउमा इनटेकका केही पाट्र्स देखिन्छन्। त्यहाँजम्मा भएका ढुंगा, गिट्टी बालुवा नहटाएसम्म कति क्षति भएको छ भन्न सकिँदैन। मुख्य संरचना पुरिएको हुँदा मर्मत गर्दा हुन्छ वा पूरै बनाउनुपर्ने हो, अहिले नै यकिन गर्न नसकिने पन्तको भनाइ छ। बाटोको स्थायी संरचना बनाउन धेरै समय लाग्ने भएकाले वर्षायाम सकिएपछि अस्थायी रूपमा नयाँ बाटो बनाउने तयारी आयोजनाको छ। वर्षा भइरहेकाले मेलम्चीमा पानीको बहाव पनि धेरै छ। पानी धमिलो भएकाले यो समयमा योजना बनाउने र वर्षापछि पुनर्निर्माण सुरु हुने उनी बताउँछन्। प्रवेशमार्गमा ५ वटा पुल रहेकोमा रातो पुलबाहेक सबै बगाएको छ। साथै, हेलम्बुको मेलम्ची खानेपानीको सिरमा रहेको नाकोतेको पुल लगायत तिम्बुपुल, फट्टेपुल, मेलम्चीपुल बाढीले बगाएको छ। बाढीपछिको पुनर्निर्माणमा १ अर्ब ८८ करोड रुपैयाँ लाग्ने प्रारम्भिक अनुमान गरिएको छ। आयोजना स्थलसम्म जान सक्ने अवस्था नभएकाले खर्च गर्नुपर्ने बजेट पनि अनुमानित नै हो। एसियाली विकास बैंकको मुख्य ऋणमा नेपाल सरकारको समेत लगानीमा मेलम्ची आयोजना सम्पन्न भएको थियो। क्षतिपछिको पुनर्निर्माणका लागि आवश्यक स्रोत जुटाउन अर्थ मन्त्रालयसँग पत्राचार गरिएको आयोजनाले जनाएको छ। झण्डै २७ किलोमिटर लामो सुरुङमार्फत मेलम्ची खोलाको पानी काठमाडौंमा ल्याइएको थियो। बाढीले ध्वस्त नै भएको प्रवेशमार्ग अन्तर्गतको पुल र सडकको स्थायी संरचना बनाउन १ अर्ब रुपैयाँभन्दा बढी लाग्छ। तर, स्थायी संरचना बनाउन वर्षौं लाग्ने भएकाले अहिलेलाई अस्थायी संरचना बनाएर हेडवर्क्ससम्म पुग्ने वैकल्पिक बाटो बनाउने तयारीमा आयोजना छ। अस्थायी संरचना बनाउन १० करोड रुपैयाँ लाग्ने अनुमान छ । ८ किलोमिटर अस्थायी सडक बनाउने, सम्याउने र पन्छाउने काम गर्न हेलम्बु गाउँपालिकालगायत स्थानीय सरकारसँगको सहकार्यमा काम अगाडि बढाइने भएको छ। अहिलेलाई अस्थायी संरचना बनाएर सडकको ट्र्याक खुलाउन ५ करोड र पुलको विकल्पमा हिमपाइप तथा ग्याबिन राखेर डोजर तार्नका लागि १ करोड २० लाख रुपैयाँ लाग्ने अनुमान छ। यस्तै हेडवर्क्समा जम्मा भएका नदीजन्य पदार्थ फाल्न ३ करोड खर्च लाग्ने आयोजनाले जनाएको छ। नदीजन्य पदार्थ करिब २ किलोमिटरसम्म जम्मा भएको छ। त्यो खोल्न र पानी ल्याउने अस्थायी संरचना कफर ड्याम बनाउन ३ करोड लाग्ने प्रवक्ता पन्त बताउँछन्। मुख्य हेडवर्क्स भने निर्माणको अन्तिम चरणमा छ। ८० करोड लागतमा निर्माणाधीन उक्त संरचनामा ६५ करोड रुपैयाँ खर्च भइसकेको र १५ करोड भुक्तानीको क्रममा रहेको पन्त बताउँछन्। हेडवर्क्स नबनिकनै पनि वैकल्पिक पानी वितरण प्रणालीअन्तर्गत मेलम्चीको पानी काठमाडौं पठाउने काम भएको थियो। फिल्टर सिस्टम पनि पुरियो हेडवर्क्स मुख्य संरचना भए पनि यो एक सामान्य बाँध हो। त्यहाँ मुस्किलले २ मिटर पानी पनि जम्मा हुँदैन। यसमा एउटा बाँध बाँध्ने वा पानी डाइभर्सन गर्ने संरचना र अर्को मुख्य संरचना फिल्टर सिस्टम हुन्छ। खोलाको पानी बाँधेर टनेलमा हाल्नुभन्दा अघि फिल्टर गरेर मात्र खानेपानी पठाइने गरिन्छ। २७ किलोमिटरको टनेलमा फिल्टरबिना पानी पठाउने हो भने ससाना ढुंगा छिरेर पनि टनेल भरिन सक्छ। त्यसैले साना कण पनि नजाओस् भनेर फिल्टर सिस्टम जडान गरिएको थियो। पानी डाइभर्सनदेखि टनेलसम्म ५० मिटर बीचमा फिल्टर सिस्टम जडान गरिएको छ। अहिले सबै पुरिएको छ। १७ करोड लिटर दैनिक पानी जाँदा प्रतिसेकेन्ड २ हजार लिटर फिल्टर भएर टनेलमा पठाउने स्वचालित प्रणाली छ। लेदोसहित आएको बाढीले निर्माण कार्यमा संलग्न मजदुरलाई पनि थियो। आयोजनामा ठूलो क्षति पुगे पनि तीन सातासम्म आयोजनाका आधिकारिक व्यक्ति क्षति पुगेको ठाउँमा पुगेका थिएनन्। यसप्रति स्थानीय जनप्रतिनिधिले आक्रोश पोखेका थिए। मेलम्ची नगरपालिकाका प्रमुख डम्बर अर्यालले आयोजना जीवित छ कि छैन भन्ने अभिव्यक्ति दिएका थिए। बाढीको २६ दिनपछि आयोजनाले प्रभावित मेलम्ची नगरपालिका र हेलम्बु तथा पाँचपोखरी थाङपाल गाउँपालिकालाई आर्थिक सहयोगको चेक हस्तान्तरण गरेको थियो। डेढ महिनाबित्दा पनि आयोजनाले बाढी आउनुको कारण र भविष्यमा त्यसको सम्भावित प्रभावका बारेमा अध्ययन थालेको छैन। आयोजनाले काठमाडौं उपत्यकामा मेलम्चीबाट १७ करोड लिटर पानी पुर्याउने लक्ष्य लिएको थियो। याङ्ग्री र लार्के खोलाको पानी पनि मेलम्चीमा झारेर राजधानीवासीको ५१ करोड लिटर पानी काठमाडौं ल्याउने लक्ष्य छ। यसै वर्षको माघसम्म वैकल्पिक वितरण प्रणालीअन्तर्गत मेलम्चीको पानी काठमाडौंका जनतालाई पुर्याइने पन्त बताउँछन्। तर, मुख्य संरचनास्थल, मुख्य सुरुङमार्गमा ठूलो क्षति भएको अवस्थामा भने पानी वितरणको प्रक्रिया पछि धकेलिनेछ। आयोजनाको सुरुका अध्ययनले नै यसलाई अत्यन्तै समस्याग्रस्त स्थानका रूपमा देखाएको भूगर्भविद् डा रञ्जनकुमार दाहाल बताउँछन्।  हाम्रो अनुमानभन्दा बाहिरको बाढी थियो प्रह्लाद बानियाँ रेसिडेन्ट इन्जिनियर, मेलम्ची खानेपानी आयोजना मेलम्ची खानेपानी आयोजनास्थलमा के भएर यति धेरै क्षति पुग्यो ? मेलम्ची खानेपानी आयोजनाको हेडवर्क्स भएको ठाउँभन्दा निकै माथिको क्षेत्रबाट धेरै ठूलो ल्यान्डमास गएकोे अनुमान छ। हेडवर्क्सभन्दा माथिको साइट भीमाथानको वास्तविक अवस्था के हो भनेर कसैले गएर हेरेको र मूल्यांकन गरेको छैन। बाढी आउँदाको अवस्थामा तपाईं साइटमै हुनुहुन्थ्यो। कसरी सुरक्षित रहनुभयो ? टनेलमा भएको पानी खाली गर्ने (डिवाटरिङ) काम त्यसै दिन सुरु भएको थियो। धेरै पानी एकैपटक पठाउन नमिल्ने हुनाले २५० वा २६० लिटर प्रतिसेकेन्ड पठाइरहेका थियौं। बाढीको कुरा गर्दा हेडवर्क्सबाट हामी बस्ने क्याम्पसम्मका क्षेत्रका सबै फोटो र भिडियो खिचेर हेर्दा पानीको सतह अलिक अस्वाभाविक हो कि भन्ने लागेको थियो। झन्डै ६ः४० देखि ७ः१५ सम्म फोटोहरू खिचेर त्यसलाई कसरी खाली गर्न सकिन्छ भनेर लागेका थियौं। त्यो गर्दागर्दै करिब ७ः२३ बजेतिर सशस्त्र प्रहरीको क्याम्प क्षेत्रमै रहेको एउटा एस्काभेटर झर्यो। अब खोलाको सतह पनि बढ्न सक्छ भन्ने लाग्यो। त्यसैले यहाँ बस्नु ठीक छैन भनेर हामी १०२० मिटर बाहिर निस्कने प्रयत्न गर्दागर्दै बाढीसहितको यति ठूलो छाल आयो कि त्यो हाम्रो अनुमानभन्दा बाहिरको थियो। हामी त्यहाँ ५०५५ जना थियौं होला। हामी सबैले माथि डाँडातिर भागेर ज्यान जोगायौं। हामी पनि मुस्किलले १२ मिनेटको अन्तरले मात्र बाँचेका थियौं। तर, वास्तविक रूपमा यत्रो ठूलो बाढी कसरी आयो भन्ने पत्ता लागिसकेको छैन। भौगोलिक विकटताले गर्दा मेलम्ची नदीको जलाधार क्षेत्रमा गएर अध्ययन गर्न नसकिएको अवस्था छ। अर्बौं लगानी हुने आयोजना बनाउँदा यस्ता प्राकृतिक विपत्ति आउँछन् भनेर अध्ययन गरिएकै होला नि ? प्रोजेक्ट बनाउनुअघि अध्ययन गरिएकै हुन्छ। तर, मैले रिपोर्टहरू हेर्दा यति ठूलो मास मुभमेन्ट हुन सक्छ होला भन्ने कतै देखेको छैन। यो अध्ययन गरेको भनेको आजभन्दा झन्डै ३०३५ वर्षअघि हो। २०७२ सालको महाभूकम्पपछि पनि त्यति गहिराइमा सरोकारवाला निकायबाट अध्ययन भएजस्तो लाग्दैन। यति ठूलो आयोजना सानै बाढीले बगाएर लग्यो रे भन्ने सुन्दा सर्वसाधारणलाई त अचम्मै लाग्छ होला होइन ? यो एकदम सही हो। तर, यहाँको बाढी सामान्य खालको बाढी थिएन। कसैको पनि अनुमानभन्दा बाहिरको थियो। काठमाडौंमा पानी वितरणलाई निरन्तरता दिन अबको कदम के हुनेछ ? कसरी हुन्छ यसलाई छिटो निरन्तर गर्न सकिन्छ भन्ने नै हाम्रो मुख्य लक्ष्य हो। हामीले बाढीपछि पनि चारपटक त फिल्ड भिजिट गरिसक्यौं। पहुँचमार्ग कसरी बनाउन सकिन्छ, त्यसमा कति शुल्क लाग्छ भन्ने अध्ययन गर्यौं। वर्षापछि पानीको सतह अलि कम भएपछि झन्डै ५६ महिनासम्ममा निरन्तरता दिने लक्ष्य छ। टनेलमा कुनै क्षति पुगेको छैन भन्ने नै छ।"
३०३ वर्षे विद्यालय खोज्दै सरकार,"बिहानको खाना खाँदै थिएँ। मोबाइलमा टिङ, टिङ घण्टी बज्यो। खान छोडेर छेउमै रहेको मोबाइल उठाएँ। नेपालको सबैभन्दा पुरानो स्कुल राजकीय संस्कृत माध्यमिक विद्यालय मटिहानी, स्थापना १७७५ साल लेखिएको मेसेज देखें। दिपेन्द्रबहादुर सिंह नामको फेसबुक प्रयोगकर्ताले केही महत्त्वपूर्ण सूचना लेखेका रहेछन्। उनले पठाएको लिंक सूचनाका लागि सम्पादक दाइ अखण्ड भण्डारीले पठाउनु भएको रहेछ। मुछेको भात थालमै छोडें। किन म्यासेज पठाउनु भएको रहेछ ? तुरुन्तै उहाँलाई फोन गरें। राजकरण, तिमीले त्यो म्यासेज हेर्यौ ? कल उठ्नासाथ दाइले सोध्नुभयो। हेरे, दाइ ! त्यो गज्जबको समाचार हुन्छ। दौडिहाल, खोजमूलक यस्तै दमदार समाचार लेख्नुपर्छ। स्थलगत रिपोर्टिङ थालें। सात दिन लगाएर समाचार तयार पारें। सोचेभन्दा राम्रो स्थान पायो, पहिलो आधा पृष्ठसहित फुर्सदको मध्यभागमा दुवै पृष्ठ। सामान्यत समाचारमा एउटा फोटो जान्छ यसमा त फोटोफिचर पनि। हुनत त्यो विषय खोज्न अथक मिहेनत र थुप्रै कष्ट भयो। इतिहासमा हराइरहेको ३०३ वर्ष पुरानो विद्यालयको अविच्छिन्न यात्राको कथा खोज्नु सहज कहाँ थियो र ? सबका सब कागजपत्र धमिराको कब्जामा परेको थियो। स्कूलसँग देखाउन पुस्तकालयमा केही किताब, पुरानो टेबल र केही पुराना कागज मात्रै थिए। समाचार खोजी गर्न चुनौतिपूर्ण थियो। तर पनि देशकै गौरवपूर्ण इतिहास बोकेको स्कूलसँग पाठकलाई साक्षात्कार गराउन सफल भयौं। गत साउन ९ गते शनिबारको अन्नपूर्ण पोस्ट् दैनिक मुख्य समाचार बन्यो, राजकीय संस्कृत माध्यमिक स्कूल। गौरवगाथा कोलममा गुरुकुलले स्थान पायो। जुन समाचार चर्चा बटुल्न सफल भयो। शिक्षाको जग बसाएको गुरुकुलले अझै मुहार फेर्न नसकेको खबर पाठकका लागि रोचक र सरकारलाई दबाब बन्यो। इतिहासमा हराइरहेको ३०३ वर्ष पुरानो विद्यालयको अविच्छिन्न यात्राको कथा खोज्नु सहज कहाँ थियो र ? सबका सब कागजपत्र धमिराको कब्जामा परेको थियो। स्कूलसँग देखाउन पुस्तकालयमा केही किताब, पुरानो टेबल र केही पुराना कागज मात्रै थिए। अन्नपूर्ण पोस्ट्सँगको ७ वर्षे यात्रामा सम्झन लाइक समाचार हो यो। ३०३ वर्ष पुरानो विद्यालय, जहाँ बालागुरु षडानन्द पढेका थिए शीर्षक आफैंमा ओजनदार शीर्षकसहितको समाचार हो मेरा लागि। रिपोर्टरको डायरी ओछ्यानबाट लेखिरहेको छु। रातदिनको खटाइ, घामपानी, भोकअनिन्द्राका कारण थलिएको छु। कोरोनाको कहरबिच दौडँदाका चुनौति भनिसाध्य छैन। रिपोर्टिङका क्रममा यसै पनि कोरोनोबाट दोस्रो पटक संक्रमित भएको थिएँ। भर्खरै तंग्रिएकाले फिल्डमा जाने आँटै थिएन। साउन ३ गते मात्रै महोत्तरीको बर्दिवासबाट ६२ किलोमिटर टाढाको स्कूलमा गएको थिए। १८२५ सालमा पृथ्वीनारायण शाहले नेपाल एकीकरण गरे। त्यसभन्दा ५० वर्ष पहिले मटिहानीमा गुरुकुल खोलिएको रहेछ। १९१० सालमा जंगबहादुर राणाले दरबार हाईस्कूल खोले। उनले खोलेको विद्यालय नेपालको सबैभन्दा पुरानो स्कूल भयो। १७७५ सालमा स्थापना गरिएको गुरुकुल अझै नेपालको पहिलो स्कूलमा दर्ज हुन सकेन। छापिएको त्यही समाचारले शुभचिन्तक, साथीभाइ सबैको फोनको घण्टी तारन्तार बजिरह्यो, धेरै राम्रो लेखिस्। सद्भावयुक्त शब्दहरूले थाकेको ज्यानलाई आराम मिलेको छ, बिरामीलाई निको हुन औषधिले भन्दा बढी काम गरिरहेको छ। समाचार खोजी गर्न चार दिन त गुरुकुलमै बास बसें। विद्यालयका प्रधानाध्यापक ईश्वरी पौडेलले सञ्चो विसञ्चो सोधखोज गरिरहे। उनी सँगै हिँडे, खाए र सुते। कहिले गुरुकुलमा भोजन भयो त कहिले पौडेल सरकै भान्छामा। उहाँले आफैं खाना पकाएर खुवाउनुभयो। २० वर्ष पत्रकारिता गरेर खारिएका जो थिए, ईश्वरी सर। साथमा प्रधानाध्यापकको रूपमा हुनु निकै सजिलो थियो। समाचारको विषयवस्तु खोज्न सघाउन उनी हामीसँगै रातदिन नभनी कुदिरहे। पहिला गुरुकुलमा पढ्ने बटुकहरू पोखरीको किनारमा बसेर पढ्ने चलन रहेछ। प्रथमा, मध्यमा र आचार्य गरी तीन तहका तीन पोखरी थिए। शान्त ठाउँमा बटुकहरू पोखरीको डिलमा टुप्पी कसेर पढ्थे। हामी त्यो पोखरी हेर्न जाने भयौं। मध्यमा पोखरी आयो। पोखरीको पूर्व किनारमा पिपलबोट रहेछ। सुन्दर, हराभरा ठाउँ। आचार्य पोखरी कस्तो होला ? बाटोमा मोटरसाइकलको चक्का हिलोमा गाडियो। हामी झन्डै उत्तानो पयौं। कुनै बेला नेपाल वारी त कुनै बेला सीमा पारी। दशगजामा दुवै देशका भैंसी चराउनेहरू एउटै ठाउँमा भैंसी चराइरहेका दृष्य रोचक थियो। साँझ पर्दै थियो। हिलाम्य बाटो हिँड्दै जाँदा खुट्टा भासिए, चप्पल हिलोमा हरायो। बाटोमै मोटरसाइकल छोडेका हामी चप्पल पनि छोडेर अघि बढ्यौं। सुनसान ठाउँमा मोटरसाइकल र चप्पल चोरे भने के गर्ने चिन्ता पनि थियो सरलाई। चोरी हुँदैन। चिन्ता नलिनुस्, मैले आश्वास्त पार्न खोजें। आचार्य पोखरीमा त रंगिविरंगी वृक्षहरू। त्यसमाथि अस्ताउन लागेको सूर्यको प्रकाश टल्किएको पोखरी। आहा ! कति सुन्दर पे्रमिल साँझ। पर्यटकीय स्थल बनाएको भए क्या गज्जब हुन्थ्यो ? पोखरीको डिलमा घुम्दै गर्दा ईश्वरी सरको खुट्टामा काँडाले घोच्यो। हिँड्न निकै कठिन हुन थाल्यो। म पनि डराएँ। दिनलाई रातले वशमा पार्दै थियो। राति सीमामा लुटपाट, कुटपीट हुने डर हुन्छ। खुसी मनमा एकाएक डरले डेरा जमायो। हतार हतार निस्कँदा लुगाभरी हिलो लागिसकेछ। राति गुरुकुल पुगेपछि मन एकाएक शान्त भयो। मटिहानीबाट ७ किलोमिटर टाढा जलेश्वर रातारात पुग्यौं। याज्ञवल्क्य लक्ष्मीनारायण विद्यापिठ मटिहानीका सहप्राध्यापक धु्रव राय सरको दैलोमा पुग्दा उनले पाहुनाझैं सत्कार गरे। मेटिन लागेको मटिहानीको शैक्षिक इतिहास उनले लेखेका रहेछन्। सामान्य जानकारी पाइन्छ कि भनेर गएको ठूलो सूचना हात लाग्यो। ढुंगो खोज्दा देवता भेटाएझैं भयो। किन भने गुरुकुलको इतिहास खोज्न दिनभर भौतारिएको थिएँ। धु्रव सरसँग कुरा गर्दै गर्दा अब गज्जब समाचार बन्छ भन्नेमा ढुक्क भएँ। खुसी हुँदै रातको पौने १ बजे फर्किदा बाटोमा कुकुरले लखेट्यो। पैदलै ईश्वरी सरको जलेश्वरस्थित कोठा पुगें। २ घन्टा आँखा चिम्लें र ५ बजे बिहान गुरुकुल पुगें। दिनभर घामले शरीरको लुगामा पसिनाको वर्षा भइरह्यो। निथ्रुक्कै भिजेजस्तै हुन्थें। टाउकाको पसिना आँखामा पुग्दा खुर्सानीले झैं पोल्थ्यो। सुफला मण्डल काकाको गज्जबको हाँसो मनभरि गढिरह्यो। उनी ४० वर्षदेखि गुरुकुलमा भान्से रहेछन्। उनैले पकाएको खाना खाएर स्कूलको इतिहास खोजें। बहुत खुसी लाग्छ। मैले खाना खुवाएका बच्चाहरू आज देशमा ठूला मान्छे बनेका छन्, उनले भनेका थिए, उनीहरू मटिहानी आउँछन्। मन र ज्यान मिलाउँछन्। २४ सय रुपैयाँ र लुगाफाटो दिन्छन्। बहुत खुसी लाग्छ। नेपालको ६ प्रदेश, २७ जिल्लाका १ सय ५० विद्यार्थी गुरुकुलमा भविष्य खोजिरहेका छन्। मटिहानी बाहिरका ६० जना छन्। उनीहरू स्कूलकै होस्टलमा बस्छन्। के पहाडी, के हिमाली, के मधेसी सबै मिलेर बसेका छन्, खाएका छन्, पढेका छन्। यो गुरुकुल साँचो अर्थमा मिनी नेपाल हो। जहाँ सबैथरिका फूलरूपी बटुकहरू मटिहानीको बगैंचामा फक्रिरहेका छन्। तर बटुकहरूलाई अभावले घेरेको रहेछ। बिहान खाए दिउँसो के ? एकैचोटी रातकै खाना खानुपर्दोरहेछ। छात्रवृत्तिको खाजा छैन। सुत्ने कोठा, ओछ्यान र ओढ्नेको उस्तै अभाव छ। गुठी संस्थानले पठाएको छात्रवृत्तिले पुग्दैन, गुरुकुल भिक्षाटनमा चलिरहेको छ तर गुठीको सम्पत्तिले व्यक्ति मोटाएका छन्। जीर्ण भग्नाशेषमा नेपालकै सबैभन्दा पुरानो श्री राजकीय संस्कृत माध्यमिक विद्यालय मटिहानीको इतिहास हराइरहेको छ। १७७५ सालमा रामलाल दास (तस्मैया बाबा)का शिष्य जयकृष्ण दासले संस्कृत पाठशालाको नामले त्यो विद्यालय स्थापना गरेका रहेछन्। गुरुकुलको भौतिक संरचना जति जीर्ण छ त्योभन्दा अब्बल छ यसको इतिहास तर राज्यको आँखा कहिल्यै परेन। फेरि संस्कृत स्कुलको समाचार लेख्ने मन छ तर दुःख होइन खुसीको।"
स्टोक्सको विश्राम,"लन्डन : इङ्ल्यान्डका अलराउन्डर बेन स्टोक्सले क्रिकेटका सबै फरम्याटबाट अनिश्चितकालका लागि विश्राम लिने घोषणा गरेका छन्। स्टोक्सले आफ्नो मानसिक स्वास्थ्यको कारण देखाउँदै अनिश्चितकालका लागि विश्राम लिने घोषणा गरेका हुन्। स्टोक्सले मानसिक स्वास्थ्य लाभ गर्न र चोट लागेको देब्रे हातको औंलाको उपचारका लागि अनिश्चितकालका लागि विश्राम लिएको इङ्ल्यान्ड एन्ड वेल्स क्रिकेट बोर्ड (ईसीबी) जनाएको छ। स्टोक्सले भारतविरुद्ध पाँच टेस्टको शृंखला पनि गुमाउने भएका छन्। ३० वर्षीय स्टोक्सको स्थानमा इङ्लिस टोलीमा क्रेग ओभरटनलाई सामेल गराइएको छ। भारत र इङ्ल्यान्डबीचको पाँच टेस्टको शृंखलाको पहिलो खेल बुधबार नटिङ्घममा सुरु हुँदैछ। ईसीबीले स्टोक्सको निर्णयको सम्मान गर्दै खेलबाट टाढा रहँदा पनि उनलाई निरन्तर सहयोग गर्ने जनाएको छ। बेन स्टोक्सले आफ्नो स्वास्थ्यलाई महत्त्वपूर्ण मानेका छन्। उनको भावना र उनले देखाएको साहसलाई ईसीबी पनि सम्मान गर्दछ, ईसीबीका प्रबन्ध निर्देशक एसले गिल्सले भनेका छन्, हाम्रा सबै खेलाडीहरूको मानसिक स्वास्थ्यलाई हामीले सदैव प्राथमिकतामा राखेका छौं। बोर्डले पछिल्लो समय संसारभर फैलिरहेको कोरोना महामारीका कारण पनि खेलाडीहरू मानसिक स्वास्थ्यको सिकार बनिरहेको भन्दै चिन्ता व्यक्त गरेको छ। हामीले खेलाडीहरूलाई दिनुपर्ने सम्पूर्ण सुविधाहरू दिइरहेका छौं। खेलाडीले राम्रो प्रदर्शन गर्न सकुन् भनेर सदैव विशेष वातावरण निर्माण गरेका छौं, ईसीबीका प्रबन्ध निर्देशक एसले गिल्स भन्छन्, तर, पछिल्लो समय संसारभर फैलिएको कोरोना महामारीका कारण पनि खेलाडीहरू मानसिक स्वास्थ्यको सिकार बनिरहेका छन्। खेलाडीहरू अहिलेको विषम परिस्थितिमा परिवारसँग समय बिताउन चाहे पनि लगातार प्रतियोगिताहरू भइरहेका कारण परिवारबाट टाढा रहँदा मानसिक स्वास्थ्यमा समस्या देखिएको उनले स्वीकारेका छन्। पछिल्लो समय स्टोक्स हातको औंलाको उपचार गराइरहेका थिए। त्यही कारण पाकिस्तानविरुद्धको टीट्वेन्टी शृंखलामा उनी सहभागी पनि भएनन्। तर, पहिले नै घोषणा गरिएको इङ्लिस टोलीका केही खेलाडी र कोचिङ स्टाफमा कोरोना संक्रमण देखिएपछि उनको कप्तानीमा इङ्ल्यान्डले पाकिस्तानविरुद्धको एकदिवसीय शृंखलाका लागि दोस्रो रोजाइको टोली घोषणा गरेको थियो। इङ्ल्यान्डको दोस्रो रोजाइको टोलीले पनि पाकिस्तानविरुद्धको तीन खेलको एकदिवसीय शृंखला क्लिनस्विप गरेको थियो।"
ओलम्पिक सुन्दरी,"टोकियो : विश्व खेलकुदको महाकुम्भ अहिले जापानको टोकियो सहरमा सञ्चालन भइरहेको छ। आगामी अगस्ट ८ सम्म सञ्चालन हुने टोकियो ओलम्पिकमा आफूलाई अब्बल सावित गर्न ११ हजारभन्दा बढी खेलाडीले प्रतिस्पर्धा गरिरहेका छन्। टोकियो ओलम्पिकमा संसारका २ सय ५ राष्ट्रका खेलाडीले ३३ खेलमा तीन सय ३९ स्वर्ण पदकका लागि प्रतिस्पर्धा गरिरहेका छन्। टोकियो ओलम्पिकमा जर्मनीकी एथलेटिक्स खेलाडी एलिसा स्मिटको चर्चा भने फरक ढंगले भइरहेको छ। उनी खेलका कारण मात्र नभई सुन्दरताका कारण पनि संसारभर चर्चा बटुलिरहेकी छन्। २२ वर्षीया एलिसाले टोकियो ओलम्पिकमा एथलेटिक्सको ४ गुणा ४ सय मिटर रिले दौडमा प्रतिस्पर्धा गरिरहेकी छन्। तर, चर्चा भने उनको खेलको भन्दा पनि सुन्दरताको भइरहेको छ। आफ्नो चर्चा फरक रूपमा भइरहँदा पनि एलिसाले त्यसमा कुनै ध्यान दिएकी छैनन्। उनी सम्पूर्ण ध्यान ओलम्पिकमा लगाइरहेकी छन्। खेलकुदमा रमाइरहेकी एलिसाको इन्टाग्राममा १८ लाखभन्दा बढी फलोअर्स छन्। तर, उनी निकै कम समय मात्र सामाजिक सञ्जाललाई दिन्छिन्। धेरै समय खेलकुदमै व्यस्त भइन्छ। त्यसैले सामाजिक सञ्जालमा खासै समय दिन सकिँदैन, उनी भन्छिन्, अझ ओलम्पिकजस्ता ठूला प्रतियोगिताको दबाब छुट्टै हुन्छ। हामीले अन्यत्र ध्यान लगाउने समय नै हुँदैन। ट्र्याक एन्ड फिल्डकी स्टार खेलाडी एलिसाले प्ले ब्वाय म्यागजिनको फोटो सुटलाई समेत अस्वीकार गरिसकेकी छन्। प्ले ब्वायको न्युड फोटो सुटलाई उनले अस्वीकार गरेकी हुन्। वेस्ट जर्मनीमा जन्मिएकी एलिसा सन् २०१७ मा विश्व खेलकुदमा उदाएकी हुन्। उनले सन् २०१७ मा यू२० युरोपियन च्याम्पियनसिपमा प्रतिस्पर्धा गरेकी थिइन्। ४ गुणा ४ सय मिटर रिले दौडमा जर्मनीलाई रजत पदक जिताउन एलिसाले महत्त्वपूर्ण भूमिका निर्वाह गरेकी थिइन्। त्यसपछि उनी दुई वर्ष यू२३ टोलीको सदस्य रहिन्। युरोपियन च्याम्पियनसिपकै दौरान एलिसा सबैको नजरमा परेकी थिइन्। उनलाई खेलकुद सामग्री उत्पादन कम्पनी पुमाले छात्रवृत्ति पनि दिएको थियो। सन् २०१७ मै अस्ट्रेलियाको बस्टड कभरेज म्यागजिनले संसारको सेक्सी खेलाडीको उपमा उनलाई दिएको थियो। द मिररका अनुसार अहिले एलिसा जर्मनीकै बडी बिल्डर फ्रेडी रिचरसँग डेट गरिरहेकी छन्।"

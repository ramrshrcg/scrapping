शीर्षक,विवरण
राखेप सदस्यसचिव सिलवाल बर्खास्त,"काठमाडौं : राष्ट्रिय खेलकुद परिषद् (राखेप)का सदस्यसचिव रमेशकुमार सिलवाललाई सरकारले बर्खास्त गरेको छ। सोमबार बसेको मन्त्रिपरिषद् बैठकले उनलाई बर्खास्त गर्ने निर्णय गरेको युवा तथा खेलकुद मन्त्री महेश्वर गहतराजलाई उद्धृत गर्दै एक राखेप बोर्ड सदस्यले जानकारी दिए। मन्त्रिपरिषद् बैठकले सिलवाललाई बर्खास्ती गर्नका लागि प्रक्रिया अघि बढाउन अनुमति दिएको छ, ती बोर्ड सदस्यले भने, सबै प्रक्रिया पूरा गरेर हटाउने जिम्मा युवा तथा खेलकुद मन्त्रालयलाई दिएको छ। यसअघि सरकारले उनीसँग स्पष्टिकरण सोधेको थियो। स्पष्टिकरण चित्तबुझ्दो नभएपछि बर्खास्त गर्ने प्रक्रिया सुरु गर्न लागिएको हो। सिलवाल २०७६ असार २३ मा पहिलोपटक राखेप सदस्यसचिव नियुक्त भएका थिए। राष्ट्रिय खेलकुद ऐन २०७७ लागु भएसँगै उनी एक वर्षमै पदमुक्त भएका थिए। केपीशर्मा ओली नेतृत्वको सरकारले उनलाई २०७७ साउन १२ मा फेरि सदस्यसचिव नियुक्त गरेको थियो।"
भारी वर्षाको सम्भावना : सतर्क रहन आग्रह,"सुदूरपश्चिम : सुदूरपश्चिम प्रदेशमा भारी वर्षा हुन सक्ने सम्भावना रहेकाले नदी तटीय क्षेत्र र होचो भूभागमा बसोबास गर्ने नागरिकलाई सतर्कता अपनाउन आग्रह गरिएको छ। जिल्ला प्रहरी कार्यालय कैलालीले सोमबार सूचना जारी गर्दै सुदूरपश्चिम प्रदेशको मध्य तथा तराई क्षेत्रमा भारी वर्षा मापन भएको र अझै तीन दिन थप वर्षा हुन सक्ने जल तथा मौसम विज्ञान विभागको पूर्वानुमान रहेकाले सो क्षेत्र भएर बग्ने नदीका तटीय र डुबान हुने क्षेत्रमा बसोवास गर्ने सबै नागरिकलाई सतर्क रहन आग्रह गरेको हो। गए रातिदेखि भइरहेको वर्षाका कारण सुदूरपश्चिम प्रदेशका कैलाली, कञ्चनपुरलगायत जिल्लामा भित्र्याउन लागिएको धान बालीमा क्षति पुगेको छ। चाड पर्वकै समयमा खेतमा धान पाकेर पहेँलपुर भएपछि किसानलाई केही दिनदेखि धान काटेर भित्र्याउने चटारो थियो। दुई दिनअघि काटेर खेतमै सुकाइएको धान उठाउन नपाउँदै वर्षाले क्षति पुर्याएपछि किसान चिन्तित भएका छन्। होचो भागको खेतमा काटेर सुकाइएको धानबालीमा दुई फिटसम्म पानी जमेको छ। वर्षाका कारण भित्र्याउन लागिएको धान बालीमा क्षति पुगेको कृषि ज्ञान केन्द्र कैलालीका प्रमुख खगेन्द्रप्रसाद शर्माले बताए। उनले भने, 'काटेर सुकाइएको धानबाली पूरै क्षति भएको छ।' क्षतिको एकीन विवरण आउन भने समय लाग्ने बताइएको छ। थोरै जग्गा भएका किसानले केही दिनअघि नै बाली भित्र्याइसकेको भए पनि बढी जग्गामा खेती गर्नेले बाली भित्र्याइरहेका थिए। जिल्लामा ७० हजार ५०० हेक्टर जग्गामा बर्खे धान खेती हुने गरेको छ। वर्षासँगै कच्ची सडकहरू हिलाम्मे हुँदा आवागमन असहज भएको छ।"
जनभावनाअनुसार काम गर्नेछु : मन्त्री झाँक्री,रामपुर : सहरी विकासमन्त्री रामकुमारी झाँक्रीले आफूले पाएको जिम्मेवारीलाई इमान्दारीका साथ निभाउन प्रयास गर्ने बताएका छन्। नेपाल पत्रकार महासङ्घ पाल्पा शाखाले सोमबार आयोजना गरेको पत्रकार भेटघाट कार्यक्रममा मन्त्री झाँक्रीले संविधानको रक्षा गर्दै जनताको भावना र चाहनाअनुसार जिम्मेवारीपूर्वक काम गरेर देखाउने बताए। वर्तमान सरकारले देशमा भइरहेको भ्रष्टाचार र कुशासनविरुद्ध काम गर्ने उनको भनाइ थियो । अध्यायदेशबाट आएको बजेटलाई नै परिमार्जन गरेर वर्तमान सरकारले बजेट ल्याएको उल्लेख गर्दै मन्त्री झाँक्रीले स्थानीय सरकारसँग समन्वय गरेर मन्त्रालयको कामलाई प्रभावकारी बनाइने प्रतिबद्धता जनाए। नेकपा (एकीकृत समाजवादी) की नेत्रीसमेत रहेकी मन्त्री झाँक्रीले युवाहरुको सहभागितामा देशैभरि पार्टी विस्तारको अभियान चलिरहेको जानकारी दिँदै अघि बढ्नकै लागि राजनीतिक गठबन्धन भइहेको र पार्टीपार्टीबीचको गठबन्धनले निरन्तरता पाइरहने बताए। आफू तीन दिन मात्रै मन्त्रालय गएको र मन्त्रालयका विषयमा थप जानकारी लिन नपाएको उनको भनाइ थियो । पूर्वप्रधानमन्त्री केपी शर्मा ओलीले ऐतिहासिक अवसर गुमाएको बताउँदै आफ्नै बहुमतको सरकार हुँदासमेत ओलीले सुशासनभन्दा कुशासन दिने काम गरेको मन्त्री झाँक्रीले आरोप लगाए।
प्रधानमन्त्री देउवा ब्रिटेन जाने,काठमाडौं : जलवायु परिर्वतनसम्बन्धी सम्मेलनमा भाग लिन प्रधानमन्त्री शेरबहादुर देउवा कात्तिक तेस्रो साता ब्रिटेन जाने भएका छन्। सोमबार बसेको मन्त्रिपरिषद्को बैठकले जलवायु परिर्वतनसम्बन्धी सम्मेलनमा भाग लिन प्रधानमन्त्रीको नेतृत्वमा प्रतिनिधिमण्डल गठन गर्ने निर्णय गरेको सरकारका प्रवक्तासमेत रहेका सञ्चारमन्त्री ज्ञानेन्द्रबहादुर कार्कीले जानकारी दिए।
"बिजुली अभावका कारण चीनको अर्थतन्त्रमा सुस्तता, इजरायलमा ९ सय वर्ष पुरानो तरबार भेटियो","सोमबार इस्लामिक स्टेट (आइएस)ले सिया मुस्लिमलाई दिएको चेतावनीले सञ्चारमाध्यममा विशेष स्थान पायो। आइएसले सिया मुस्लिमलाई जहाँ भेट्यो त्यहीँ मारिदिने चेतावनी दिएको हो। यसैगरी तीव्र गतिमा आर्थिक वृद्धि गर्दै गरेको चीनमा पछिल्लो समय अर्थतन्त्रमा सुस्तता आएको बताइएको छ। विद्युत संकटका कारण अर्थतन्त्रमा सुस्तता आएको हो। म्यानमार सेनाले ५ हजार बढी राजनैतिक कैदीलाई रिहा गर्ने, अफगानिस्तानमा छात्राहरूका लागि विद्यालयहरू खुल्ने लगायतका समाचार पनि प्रमुखताका साथ प्रकाशित भएका छन्। प्रस्तुत छ, विश्वका केही प्रमुख समाचारहरू : म्यानमार सेनाले ५ हजार बढी कैदीलाई रिहा गर्ने बर्मा : सत्ता सञ्चालन गरिरहेका म्यानमार सेना प्रमुख मिन आङ लेइङले सेनाले ५ हजारभन्दा बढी कैदीलाई रिहा गर्ने बताएका छन्। लेइङले सोमबार सैन्य शासनको विरोधमा जेल परेका ५ हजार ६३६ कैदीलाई रिहा गर्ने बताएका हुन्। म्यानमारमा सैन्य शासन लागू भए यता करिब ७ हजार ३ सय मानिस राजनैतिक बन्दीको रुपमा राखिएको एसिस्टेन्स एसोसियसनले जनाएको छ। दक्षिणपूर्वी एसियाली संगठन आसियानले आगामी शिखर सम्मेलनमा म्यानमार सेनालाई नबोलाउने निर्णय गरेको दुई दिनपछि सेना प्रमुख लेईङले कैदी रिहा गर्ने बताएका हुन्। अक्टोबर २६ मा आसियानको शिखर सम्मेलन हुँदैछ। साथै उनले म्यानमार सेनाले देशमा शान्ति स्थापना गर्ने र प्रजातन्त्रको सम्मान गर्ने प्रतिबद्धता जनाए पनि आसियानले आफूलाई बहिष्कार गरेको आरोप लगाएका छन्। ००० छात्राहरु चाँडै विद्यालय फर्किने तालिबानको भनाइ काबुल : तालिबान सरकारले अफगानिस्तानका छात्राहरु चाँडै नै विद्यालय फर्किने बताएको छ। अफगानिस्तानको आन्तरिक मामिला मन्त्रालयले छात्राहरुलाई विद्यालय प्रवेशको अनुमति दिने बताएको हो। छात्राहरुको लागि कहिलेदेखि विद्यालयमा प्रवेश अनुमति दिने भन्नेबारे भने शिक्षा मन्त्रालयले घोषणा गर्ने आन्तरिक मामिला मन्त्रालयका प्रवक्ता करी सईद खोस्टीले बताए। मैले पाएको सूचनाअनुसार सरकारले चाँडै नै विद्यालय र विश्वविद्यालयहरुमा पठनपाठनको लागि छात्राहरुलाई अनुमति दिनेछ। सो अनुमतिसँगै छात्राहरुले आफ्नो पठनपाठनलाई निरन्तरता दिन पाउनेछन्, प्रवक्ताले भनेका छन्। तलिबानले सत्ता कब्जामा लिएपछि सरकारले अफगानिस्तानका छात्रा र महिला शिक्षकलाई विद्यालय र विश्वविद्यालय प्रवेशमा रोक लगाएको थियो। सरकारले उनीहरुलाई सुरक्षित सिकाईको माहोल नभएसम्म घरमै बस्न आदेश दिएको थियो। पुरुष विद्यार्थी र शिक्षकको लागि भने विद्यालय र विश्वविद्यालय खुला राखेको थियो। ००० बिजुली अभावका कारण चीनको अर्थतन्त्र सुस्तायो बेइजिङ : चीनमा भएको बिजुली अभावको असर अर्थतन्त्रमा परेको छ। केही महिनादेखि जारी बिजुली संकटका कारण चीनको अर्थतन्त्र सुस्ताएको हो। चीनको राष्ट्रिय तथ्यांक विभागले सोमबार सार्वजनिक गरेको रिपोर्टअनुसार चीनको अर्थतन्त्रमा ४९ प्रतिशतका दरले गिरावट आएको छ। जुन सन् २०२१ अर्थात् यस वर्षकै सुस्त अर्थतन्त्र हो। देशको अर्थतन्त्र सुस्ताउनुको मुख्य कारण विद्युत संकट रहेको विभागले जनाएको छ। संसारकै दोस्रो ठूलो अर्थतन्त्र भएको मुलुकको रुपमा चिनिने चीनमा कोभिड महामारीको समयमा नियन्त्रणमा आएको र देशमा बिजुली संकटका कारण देशको अर्थतन्त्र सुस्ताएको बताइएको छ। पहिलो त्रैमासिकमै चीनको अर्थतन्त्र सुस्ताउँदा यसको असर वर्षभर रहन सक्ने विज्ञहरुले बताएका छन्। ००० अमेरिका र क्यानडाले ताइवानलाई भड्काएको चिनियाँ सेनाको आरोप बेइजिङ : चिनियाँ सेनाले अमेरिका र क्यानडाले ताइवानलाई भड्काएको आरोप लगाएको छ। गत हप्ता ताइवान स्ट्रेटमा अमेरिका र क्यानडाले पठाएको युद्धपोतको निन्दा गर्दै चिनिया सेनाले दुवै मुलुकले ताइवानलाई भड्काएको आरोप लगाएको हो। दुवै मुलुकको सो कदमले ताइवानको जलमार्गमा शान्ति, स्थायित्व र सुरक्षामा खतरा पैदा गर्ने चिन्ता समेत चिनियाँ सेनाले व्यक्त गरेको छ। अक्टोबर १५ मा अमेरिका र क्यानडाको नौसेनाको सामुद्रिक युद्धपोत समुद्री मार्ग हुँदै आफ्नो क्षेत्रमा गएको थियो। चीनले अक्टोबर पहिलो साता करिब ४ दिनको अन्तरालमा करिब १५० युद्धपोत ताइवानको वायु रक्षा क्षेत्रमा पठाएको थियो। चीनको सो गतिविधिले विभिन्न अन्तर्राष्ट्रिय निकायको ध्यान खिचेको थियो। ००० हत्यामा संलग्न भारतीय बाबा रामरहिमलाई १९ वर्षपछि जन्मकैदको सजाय पन्चकुल : भारतस्थित पन्चकुलको विशेष अदालतले चर्चित भारतीय बाबा गुरमित रामरहिम सिंहसहित अन्य पाँच दोषीलाई जन्मकैदको सजाय सुनाएको छ। रन्जित सिंह हत्याकाण्डमा दोषी ठहरिएका डेरा सच्चा सौदाका प्रमुख बाबा गुरमित रामरहिमसहित अन्य पाँचलाई सोमबार करिब १९ वर्षपछि जन्मकैदको सजाय सुनाएको हो। जन्मकैदको सजायसँगै रामरहिमलाई अदालतले ३१ लाख भारतीय रुपैयाँ र अन्यलाई प्रतिव्यक्ति ५० हजार (भारु) जरिवाना सुनाएको छ। यसअघि बलात्कारको सजायसमेत भोगका गुरमित रामरहिम सिंहलाई अदालतले हत्यामा संलग्न भएको भन्दै अक्टोबर ८ मा दोषी ठहर गरेको थियो। आफूलाई गडफादर भनेर चिनाउने बाबा रामरहिमले १९ वर्षअघि अर्थात् सन् २००२ मा आफ्ना म्यानेजर रंजित सिंहको हत्या गर्ने षड्यन्त्र रचेका थिए। भारतको अनुसन्धान केन्द्र सीबीआईले रामरहिमलाई फाँसीको सजाय दिन माग गरेको थियो। यद्यपि, अदालतले सोमबार उनलाई जन्मकैद सुनाउने अन्तिम निर्णय गरेको भारतीय सञ्चारमाध्यममा खबर छ। ००० इजरायलमा ९ सय वर्ष पुरानो तरबार भेटियो जेरुसेलम : इजरायलमा करिब ९ सय वर्ष पुरानो तरबार भेटिएको छ। क्रुसेडर (धार्मिक युद्ध)को पालामा प्रयोग भएको ९ सय वर्ष पुरानो प्राचीन तरबार इजरालयको कार्मेल समुद्रमा भेटिएको हो। सो तरबार इजरायलको कार्मेल समुद्रमुनि भेटिएको सोमबार इजरायलको एन्टिक्विटिज अथोरिटी आइएएले घोषणा गरेको छ। आइएएका अनुसार करिब ९ सय वर्षअघि भएको क्रुसेडर युद्धको समयमा सो तरबार क्रुसेडर सैनिकले प्रयोग गरेका थिए। सो तरबार फलामबाट बनेको र निकै बलियो रहेको पुरातत्वविद्ले बताएका छन्। पुरातत्वविद्हरुले सो क्षेत्रमा विस्तृत खोज कार्य अघि बढाएको जेरुसेलम पोष्टले जनाएको छ। मध्यकालिन युगमा क्रिष्चियनहरुले चलाएको क्रुसेडर युद्ध १०९५ देखि १२९१ को बिचमा चलेको थियो। मुस्लिमबाट धार्मिक भूमि खोस्न चलेको सो युद्ध इजरायल लगायत अन्य क्षेत्रमा चलेको थियो। ००० सिया मुस्लिमलाई जहाँ भेट्यो त्यहीँ मार्ने आइएसको चेतावनी कान्दहर : इस्लामिक स्टेट (आइएस) समूहले सिया मुस्लिम समुदायलाई जहाँ भेट्यो त्यही मार्ने चेतावनी दिएको छ। कान्दहर सहरस्थित मस्जिदमा भएको आक्रमणपछि आइएसले एक विज्ञप्ती जारी गर्दै सो चेतावनी दिएको हो। आइएस समूहको साप्ताहिक पत्रिका अल नवाले सोमबार सिया समुदायलाई चेतावनी दिँदै एक रिपोर्ट प्रकाशित गरेको अफगानिस्तानको खामा प्रेसमा समाचार छ। आइएस समूहका सदस्यले सिया समुदायलाई जहाँ भेट्यो त्यही आक्रमण गर्ने सो रिपोर्टमा उल्लेख छ। अफगानिस्तानका सिया समुदायलाई चेतावनी दिँदै रिपोर्टमा भनिएको छ, बग्दाददेखि खोरासानसम्म, घरदेखि मस्जिदसम्म सिया मुस्लिम भएको सबै ठाउँतिर आइएसले आक्रमण गर्ने छ। सिया समुदायलाई आइएसले निसाना बनाइरहने छ। ००० बंगलादेशमा साम्प्रदायिक हिंसा रोकिएन ढाका : बंगलादेशमा जारी साम्प्रदायिक हिंसा नरोकिएको बताइएको छ। गत शुक्रबार दुर्गा पुजाको अवसरमा बंगलादेशको चोकबजारमा भएको हिंसाले सोमबारसम्म पनि उग्र रुप लिएको बताइएको छ। कट्टरवादीहरुले आइतबार राती करिब ६० वटा हिन्दूहरुको घर जलाएको भारतीय सञ्चारमाध्यममा खबर छ। बंगलादेशको मिडिया ट्रिब्युनको रिपोर्टअनुसार कट्टरवादीहरुले पीरगंजमा हिन्दुहरुको घर जलाएका हुन्। यद्यपि, हिन्दूहरुको घर जलाएको सूचना सामाजिक सञ्जालमार्फत फैलिएकोले घटनाबारे अनुसन्धान गरिने बंगलादेश प्रहरीले जनाएको छ। प्रहरीले हिंसा भड्काएको आरोपमा ३ सय मानिसलाई पक्राउ गरेको छ। शुक्रबार दुर्गा पुजाको अवसरमा बंगलादेशमा रहेका हिन्दू समुदायमाथि आक्रमण भएको थियो। आक्रमणमा परी ६ हिन्दूहरुको मृत्यु भएको थियो। सो घटनापछि विभिन्न सहरमा आन्दोलन गरिएको थियो। आन्दोलन उग्र बन्दा शनिबार र आइतबार गरी करिब ८ जनाले ज्यान गुमाएका थिए। ००० संसारको तेस्रो ठूलो बेश्यावृत्ति केन्द्र स्पेनमा देहव्यापारलाई अवैध बनाइने म्याड्रिड : स्पेनका प्रधानमन्त्री एवम् वामपन्थी नेता पेड्रो सान्चेजले स्पेनमा देहव्यापारलाई अवैध बनाउने बाचा गरेका छन्। देह व्यापारले महिलालाई दास बनाएको भन्दै उनले देशमा देहव्यापारलाई गैर कानुनी मान्यता दिने बाचा गरेका हुन्। समाजवादी पार्टीको तिन दिने महाधिवेसनको अन्तिम दिनमा सम्बोधन गर्दै प्रधानमन्त्री सान्चेजले देह व्यापारसम्बन्धी नीतिमा परिवर्तन ल्याई स्पेनमा रहेको देहव्यापार एवम् वेश्यावृत्तिलाई कानुनी मान्यता नदिने बताएका हुन्। स्पेनमा सन् १९९५ देखि देहव्यापारले कानुनी मान्यता पाएको थियो। संयुक्त राष्ट्रसंघले सन् २०११ मा गरेको एक अध्ययनपछि बेश्यावृत्तिमा स्पेनलाई थाइल्याण्ड र पुर्टोरिकोपछिको तेस्रो ठुलो मुलुकको सूचीमा राखेको थियो। यौन व्यापारलाई नियमन नगरिएको स्पेनमा सार्वजनिक स्थलबाहेक अन्य स्थलमा यौनव्यापार गरेमा कानुनी कारबाही गर्न नपाउने व्यवस्था छ। स्पेनमा देहव्यापारले कानुनी मान्यता पाएपछि यौनकर्मीको संख्या निकै बढेको र त्यसले मानव बेचबिखनमा ठूलो योगदान पुर्याएको बताइएको छ। हाल स्पेनमा करिब ३ लाख महिला यौनकर्मी रहेको बताइन्छ। संयोजन : अस्मिता खड्का"
नदीमा फसेका श्रीमान् श्रीमतीको सकुशल उद्धार,"कैलाली : कैलालीमा बाढीले गर्दा नदीका बीच टापुमा फसेका दुईजनाको सोमबार सकुशल उद्धार गरिएको छ। गोदावरी नगरपालिका८ स्याउलेस्थित खुटिया खोलामा बालुवा, ढुङ्गा निकाल्न गएका सोही नगरपालिका९ बल्मीका मानबहादुर थापा र निजकी श्रीमती रेबु थापालाई सकुशल उद्धार गरिएको जिल्ला प्रहरी कार्यालय कैलालीका प्रहरी नायब उपरीक्षक प्रतीक विष्टले जानकारी दिए। बाढी आइ नदीको बीच टापुमा फसेको थापा दम्पतीको इलाका प्रहरी कार्यालय मालाखेती र सशस्त्र प्रहरी बल नं ४७ गण बनबेहडाबाट संयुक्तरूपमा प्रहरी टोली खटिइ सकुशल उद्धार गरिएको बताइएको छ।"
गुल्मीमा खोलाले जीप बगायो,गुल्मी : गुल्मीको सत्यवती गाउँपालिका ६ स्थित स्थानीय डहरे खोलाले सवारी जीपलाई बगाएको छ। सोमबार बुटवलबाट वामिटक्सार जाँदै गरेको लु १ ज ३४३२ नम्बरको बोलेरो जीपलाई खोला तर्ने क्रममा बगाएको जिल्ला प्रहरी कार्यालय गुल्मीले जनाएको छ। प्रहरीका अनुसार बगाएको जीपको खोजी कार्य जारी छ। सवारी चालक सकुशल रहेका प्रहरीले जनाएको छ।
मुस्लिम समुदायलाई भोलि सार्वजनिक विदा,काठमाडौं : सरकारले मुस्लिम समुदायलाई भोलि मंगलबार सार्वजनिक विदा दिने निर्णय गरेको छ। मन्त्रिपरिषद्को सोमबार बसेको बैठकले मोहम्मद जयन्तीको अवसरमा मुस्लिम समुदायलाई सार्वजनिक विदा दिने निर्णय गरेको सरकारका प्रवक्ता ज्ञानेन्द्रबहादुर कार्किले जानकारी दिए।
भित्र्याउन ठिक्क पारेको धान खेतमै डुब्यो,"दाङ : वर्षाले दाङमा भित्र्याउन ठिक्क पारेको धानमा क्षति पुगेको छ। तयार भएको धानमा क्षति पुगेपछि किसान चिन्तित छन्। जिल्लाका विभिन्न स्थानमा काटेको धानबालीमा आइतबारदेखि परेकोअविरल वर्षाका कारण ठूलो क्षति पुगेको हो। किसानले काटेर घरमा भित्र्याउने तयारी अवस्थाको धान अविरल वर्षाका कारण खेतमै डुबानमा परेपछि किसान चिन्तित बनेका हुन्। खेतमा पानी जमेपछि काटेको धान काम नलाग्ने गरी बिग्रिएको र त्यसले ठूलो क्षति पुगेको तुलसीपुर उपमहानगरपालिका किसान स्यामलाल चौधरीले बताए। काटेको धानबाली बाढीले बगाएको र काटेको धान भित्र्याउन नपाएकोले उनी दुखी थिए। जिल्ला कृषि ज्ञान केन्द्र दाङका सूचना अधिकारी रुद्र पौडेलले काटेको धानबालिमा अबिरल वर्षाका कारण ठूलो क्षति पुगेको बताए। तर, क्षतिको विवरण भने प्राप्त भइ नसकेको उनले भनाइ छ। जिल्लाका दशवटै पालिकाका कृषि इकाइमा वर्षाले धानबालिमा पुगेको क्षतिको विवरण संकलन गर्न आग्रह गरिएको भए पनि वर्षा जारी रहेका कारण क्षतिको विवरण कतैबाट पनि आइनसकेको सूचना अधिकारी पौडेलले बताए। यो वर्ष दाङ जिल्लामा कुल ३९ हजार हेक्टरमा धान खेती भएको छ। जिल्लामा धान उत्पादन समेत बढ्ने अनुमान गरिएको थियो। दसैं अगाडिसम्म झन्डै २० प्रतिशत धान काटेको अनुमान भइरहेको केन्द्रका सूचना अधिकारी पौडेलले बताए। अहिले नै रकममा यति नै क्षति भयो भन्न सक्ने अवस्था छैन, पौडेलले भने, जिल्लाका सबै पालिकाबाट विवरण संकलन भएपछि हामी क्षतिको विवरण सार्वजनिक गर्ने छौं।"
"चर्को घाटामा आयल निगम, पछिल्लो तीन महिनामा मात्रै ६ अर्ब घाटा","काठमाडौं : अन्तर्राष्ट्रिय बजारमा पेट्रोलियम पदार्थको मूल्यमा लगातार वृद्धि भएसँगै नेपाल आयल निगमको घाटा चुलिएको छ। विश्व बजारमा कच्चा तेलको मूल्यमा भइरहेको अस्वाभाविक वृद्धिले विश्वभर नै पेट्रोलियम पदार्थको मूल्य आकाशिएको छ। आज मात्रै अन्तर्राष्ट्रिय बजारमा कच्चा तेलको मूल्य प्रतिब्यारेल ८५५८ अमेरिकी डलर पुगेको छ। पछिल्लो पटक अक्टोबर १६ मा इण्डियन आयल कर्पोरेशन (आइओसी)ले पठाएको नयाँ मूल्य सूचीअनु्सार निगमको घाटा थप बढ्ने देखिएको छ। गत असोज ३० गते आइओसीबाट प्राप्त खरिद मूल्यअनुसार निगमको पाक्षिक घाटा रु दुई अर्ब २२ करोड नाघ्ने प्रक्षेपण गरिएको प्रवक्ता विनितमणि उपाध्यायले जानकारी दिए। आइओसीले पठाएको नयाँ मूल्यअनुसार पेट्रोलमा प्रतिलिटर ५ रुपैयाँ ७७ पैसाका साथै डिजेल र आन्तरिक तथा अन्तर्राष्ट्रिय हवाई इन्धनमा प्रतिलिटर समान सात रुपैयाँ नौ पैसा वृद्धि भएको छ। अक्टोबर १६ मा प्राप्त नयाँ मूल्यसूचीअनुसार पेट्रोलको खरिद मूल्य प्रतिलिटर ७६ रुपैयाँ सात पैसा, डिजेल प्रतिलिटर ७८ रुपैयाँ २८ पैसा र आन्तरिक तथा अन्तर्राष्ट्रिय हवाई इन्धनको मूल्य प्रतिलिटर ७३ रुपैयाँ २४ पैसा पुगेको छ। एलपी ग्यासको मूल्य भने प्रतिसिलिण्डिर एक हजार ३७५ रुपैयाँ दुई पैसा कायमै छ। आइओसीले पछिल्लो १५ दिनमा एलपी ग्यासको मूल्य बढाएको छैन। पेट्रोलको खरिद मूल्य सम्पूर्ण सरकारी कर तथा मूल्य अभिवृद्धि कर ९भ्याट० गरी ५६ रुपैयाँ ९८ पैसा, डिजेल ३९ रुपैयाँ ६६ पैसा, मट्टितेल १९ रुपैयाँ ६९ पैसा, आन्तरिक हवाई इन्धन १३ रुपैयाँ ११ पैसा, अन्तर्राष्ट्रिय हवाई इन्धन चार रुपैयाँ ६८ पैसा र एलपी ग्यास प्रतिसिलिण्डर २५० रुपैयाँ ८१ पैसा अतिरिक्त शुल्क लाग्ने गर्छ। पेट्रोलमा निगमको सम्पूर्ण खर्च एक रुपैयाँ ९६ पैसा, डिजेलमा एक रुपैयाँ ५६ पैसा, मट्टितेलमा एक रुपैयाँ ४६ पैसा, आन्तरिकतर्फ हवाई इन्धनमा प्रतिलिटर एक रुपैयाँ ४५ पैसा, अन्तर्राष्ट्रियतर्फ हवाई इन्धनमा प्रतिलिटर एक रुपैयाँ ४३ पैसा र एलपी ग्यासमा प्रतिसिलिण्डर ११ रुपैयाँ ३८ पैसा जोडिएको छ। ढुवानी भाडा र बिक्रेताको मुनाफा गरी पेट्रोलको कूल लागत मूल्य प्रतिलिटर १४५ रुपैयाँ एक पैसा, डिजेलको प्रतिलिटर रु १२७ रुपैयाँ १६ पैसा, मट्टितेल प्रतिलिटर रु ९३ रुपैयाँ ४१ पैसा, आन्तरिकतर्फ हवाई इन्धन प्रतिलिटर ९० रुपैयाँ ५६ पैसा, अन्तर्राष्ट्रियतर्फ हवाई इन्धन प्रतिलिटर रु ८२ रुपैयाँ १३ पैसा र एलपी ग्यासको लागत मूल्य प्रतिसिलिण्डर एक हजार ९६१ रुपैयाँ ८८ पैसा रहेको छ। काठमाडौंमा पेट्रोलको खुद्रा बिक्री मूल्य प्रतिलिटर रु १३० रुपैयाँ तोकिएको छ। यस्तै डिजेल र मट्टितेलको मूल्य प्रतिलिटर रु ११३, आन्तरिकतर्फ हवाई इन्धनको मूल्य प्रतिलिटर रु ८६, अन्तर्राष्ट्रियतर्फ हवाई इन्धन प्रतिलिटर रु ०७७० अमेरिकी डलर र एलपी ग्यासको मूल्य प्रतिसिलिण्डर रु एक हजार ४५० तोकिएको छ। पेट्रोल बिक्रीबाट निगमलाई प्रतिलिटर १५ रुपैयाँ एक पैसा, डिजेल बिक्रीबाट १४ रुपैयाँ १६ पैसा, आन्तरिकतर्फको हवाई इन्धन बिक्रीबाट प्रतिलिटर चार रुपैयाँ ५६ पैसा र एलपी ग्यास बिक्रीबाट प्रतिसिलिण्डर ५११ रुपैयाँ ८८ पैसा घाटा हुनेछ। मट्टितेल र अन्तर्राष्ट्रियतर्फको हवाई इन्धनमा मात्र निमगलाई सामान्य नाफा रहेको छ। निगमलाई मट्टितेलको बिक्रीबाट प्रतिलिटर १९ रुपैयाँ ५९ पैसा र अन्तर्राष्ट्रिय हवाई इन्धन बिक्रीबाट प्रतिलिटर १० रुपैयाँ ३७ पैसा नाफा छ। १५ दिनमा पेट्रोल बिक्रीबाट रु ४० करोड ५३ लाख, डिजेल बिक्रीबाट रु एक अर्ब नौ करोड, आन्तरिकतर्फको हवाई इन्धन बिक्रीबाट रु ११ लाख र एलपी ग्यास बिक्रीबाट रु ७५ करोड ७० लाख गरी दुई अर्ब २२ करोड छ लाख घाटा हुने निगमको प्रक्षेपण छ। पन्ध्र दिनमा मट्टितेल बिक्रीबाट रु दुई करोड ३३ लाख र अन्तर्राष्ट्रियतर्फको हवाई इन्धन बिक्रीबाट ९५ लाख नाफा हुनेछ। मट्टितेल र अन्तर्राष्ट्रिय हवाई इन्धन बिक्री न्यून भएकाले घाटा पूर्तिमा खासै प्रगति हुन नसक्ने निगमको भनाइ छ। विश्व बजारमा भइरहेको इन्धनको मूल्य वृद्धिले निगमको घाटा न्यूनीकरण गर्ने प्रयासमा अवरोध खडा गरेको छ। विगतका घाटा न्यूनीकरण गर्दै नाफामा जान लागेको निगमलाई खरिद मूल्यमा भएको वृद्धिले चुनौती थपेको छ। छसात वर्ष अघिको रु ३७ अर्ब ऋण तिर्दै निगम विस्तारै नाफामा गएको थियो। गत आर्थिक वर्ष निगम फेरि करिब रू तीन अर्ब घाटामा गएको छ। पछिल्लो तीन महिनामा निगम ६ अर्ब घाटामा गएको प्रवक्ता उपाध्यायले बताए। निगम चर्को घाटामा गइरहँदा पेट्रोलियम आपूर्तिमा व्यवधान खडा हुनसक्ने आशङ्का गरिएको छ। निगम लगातार घाटामा गइरहेको अवस्थामा यसले आपूर्ति व्यवस्थामा पनि असर पार्न सक्ने निगमका अधिकारीको भनाइ छ। भारतमा भन्दा नेपालमा सस्तो भारतमा भन्दा नेपालमा पेट्रोलियम पदार्थको मूल्य सस्तो रहेको छ। भारतीय बजार रक्सौलको तुलनामा नेपालतर्फ पेट्रोल प्रतिलिटर ४८ रुपैयाँ ८२ पैसा, डिजलमा ५२ रुपैयाँ ७३ पैसा, अन्तर्राष्ट्रिय हवाई इन्धनमा प्रतिलिटर ००६ अमेरिकी डलर र एलपी ग्यासमा प्रतिसिलिण्डर १७५ रुपैयाँ ६५ पैसा सस्तो छ। भारतीय सीमा क्षेत्रमा पेट्रोलको मूल्य प्रतिलिटर १७७ रुपैयाँ ३२ पैसा, डिजेलको मूल्य प्रतिलिटर १६४ रुपैयाँ २३ पैसा र एलपी ग्यासको मूल्य प्रतिसिलिण्डर एक हजार ६०५ रुपैयाँ ६५ पैसा छ। सीमावर्ती क्षेत्र वीरगञ्जमा पेट्रोलको खुद्रामूल्य प्रतिलिटर १२८ रुपैयाँ ५० पैसा, डिजेलको मूल्य १११ रुपैयाँ ५० पैसा र एलपी ग्यासको मूल्य प्रतिसिलिण्डर रु एक हजार ४३० छ। नेपालमा पेट्रोलियम पदार्थको मूल्य सस्तो हुँदा सीमावर्ती क्षेत्रबाट अवैधरुपमा भारततर्फ इन्धनको चोरी निकासी हुने सम्भावना बढेर गएको छ। सीमावर्ती क्षेत्रबाट हुने पेट्रोलियम पदार्थको चोरी तस्करी रोक्न निगमले बिक्रेतालाई कडा निर्देशन जारी गरेको छ। निगम र स्थानीय प्रशासनको सक्रियताका कारण पछिल्ला समय पेट्रोलियम पदार्थको चोरी तस्करी नियन्त्रणमा आएको छ।"
झापाका विश्वास बने उत्कृष्ट भ्लगर,"काठमाडौं :नेपाल भ्लग च्यालेन्ज २०२१ को उपाधि झापाका विश्वास राईले जितेका छन् । उपाधिसहित उनले नगद १० लाख रुपैयाँ र वल्र्ड भ्लग च्यालेन्ज को समेत टिकट प्राप्त गरेका हुन्। पब्लिक भोटिङका आधारमा सोमबार विजेता घोषणा गरिएको आयोजक संस्था पार्टी नेपालले जनाएको छ । फाइनलमा पुगेका तीन प्रतिस्पर्धीमध्ये विश्वासले २५ हजार ७ सय ६६, रामेछापका प्रज्वल थापा मगरले २ हजार ८ सय ७४ र ललितपुरका आषुतोश वाराहीले २ हजार २ सय ५८ मत प्राप्त गरेका छन् । उपविजेता प्रज्वलले नगद ५ लाख रुपैयाँसहित अन्तर्राष्ट्रिय भ्लगरसँग काम गर्ने अवसर पाएका छन् भने तृतीय आषुतोषले आकर्षक पुरस्कार प्राप्त गरे । प्रतियोगितामा ८६ जनाले भाग लिएका थिए । यो नेपालमा हालसम्मकै ठूलो नगद पुरस्कार रहेको भ्लग च्यालेन्ज हो । पार्टी नेपालकी डिजिटल चिफ शिवानी प्रधानका अनुसार नेपालभरका भ्लगरलाई एकत्रित गरी राष्ट्रिय तथा अन्तर्राष्ट्रिय भ्लगरसँग सहकार्य गर्ने अवसर जुटाउने उद्देश्यले प्रतियोगिता आयोजना गरिएको हो । विश्व प्रसिद्ध भ्लगर्स नेपाल आउँदै पाँच उत्कृष्ट भ्लगर : कोको परे छनोटमा ? यी हुन् फाइनलमा छानिएका उत्कृष्ट तीन भ्लगर"
लक्षितभन्दा बढीले लगाए कोरोना खोप,"काठमाडौं : कोरोना भाइरसविरुद्धको खोप लक्षित जनसङ्ख्याभन्दा बढीलाई लगाइएको छ। नेपाल सरकारले यही असोज मसान्तसम्म लक्षित जनसङ्ख्याको कम्तीमा पनि एक तिहाइलाई यो खोप लगाउने लक्ष्य लिएको थियो। स्वास्थ्य तथा जनसङ्ख्या मन्त्रालयले असोजमसान्तमा लक्षित जनसङ्ख्यामध्ये ३३ प्रतिशतलाई खोप लगाउने लक्ष्य राखेकामा उक्त लक्ष्यभन्दा बढीलाई नै खोप लगाएको सो मन्त्रालयको तथ्याङ्कमा उल्लेख छ। प्रधानमन्त्री शेरबहादुर देउवा गत असार २९ गते प्रधानमन्त्री नियुक्त भएलगत्तै कोरोना महामारीबाट नेपाली नागरिकलाई बचाउने कार्यलाई पहिलो प्राथमिकता दिइने वाचा गरेका थिए। यसका लागि खोपको व्यवस्था गरी असोज मसान्तसम्म कम्तीमा एक तिहाइ लक्षित वर्गलाई खोप लगाउने प्रतिबद्धता व्यक्त गरेका थिए। सोही प्रतिबद्धताबमोजिम स्वास्थ्य मन्त्रालयको समन्वयमा सरकारले खोपको व्यवस्था पनि गरेको हो। मन्त्रालयको परिवार कल्याण महाशाखाका निर्देशक डा विवेककुमार लालले असोज मसान्तभित्र लक्ष्यभन्दा बढीलाई नै खोप लगाएको जानकारी दिए। मन्त्रालयको तथ्याङ्क अनुसार लक्षित वर्गमध्ये ४२२ प्रतिशतलाई पहिलो मात्रा र ३३्५ प्रतिशतलाई पूर्ण मात्राको खोप लगाइएको छ। १८ वर्षभन्दा माथिका दुई करोड १७ लाख ५६ हजार ७६३ जनालाई खोप लगाउने सरकारको लक्ष्य थियो। मन्त्रालयको असोज मसान्तसम्म ३३ प्रतिशत, पुस मसान्तभित्र दुई तिहाइ र चैत मसान्तभित्रमा लक्षित सबै नेपालीलाई खोप लगाउने योजना रहेको छ। महाशाखाको बालस्वास्थ्य तथा खोप शाखाका प्रमुख सागर दाहालका अनुसार अहिलेसम्म नेपालमा एक करोड ८८ लाख ५८ हजार ७१० मात्रा खोप नेपाल आइसकेको छ। दाहालले अब दुई करोड ४१ लाख ५८ हजार ७८० मात्रा खोप खरिद, कोभ्याक्स सुविधामार्फत ल्याइने जानकारी दिए। उनले बालबालिकालाई लगाउने फाइजर एक लाख ६२० मात्रा खोप यही अक्टोबरको अन्तिममा ल्याउने तयारी रहेको पनि बताए। सरकारले १२ देखि १८ वर्ष उमेर समूहका बालबालिकालाई मोडर्ना ४० लाख र ६० लाख फाइजर खोप ल्याएर लगाउने तयारी गरेको छ। यस्तै चीनबाट भेरोसेल खोप यही अक्टोबरमा १६ लाख मात्रा र पुससम्ममा ५९ लाख ३६ हजार ४०० मात्रा ल्याउने तयारी पनि थालेको छ।"
दसैंमा सात करोडको खसीबोकाको कारोबार,"धरानस्थित कृषि उपज बजार व्यवस्थापन समितिले व्यवस्थापन गर्दै आएको पशुहाटबाट यो वर्षको दसैंमा रु सात करोड बराबरको खसीबोका कारोबार भएको छ। कोरोना महामारीका कारण धरानको पशुहाट गत असोज महिनामा मात्र खुलेको थियो। असोजभरि सात हजार र दसैंमा मात्र तीन हजार खसीबोका बिक्री वितरण गर्दा सात करोडको कारोबार भएको कृषि उपज बजार व्यवस्थापन समितिले जनाएको छ। समितिका व्यवस्थापक लक्ष्मण भट्ट्राईका अनुसार दसैं अगाडिका दुई हप्तामा दुई करोडको खसीबोका कारोबार भएको थियो। दसैंको मुखमा रुपाँच करोडको कारोबार भएको छ। धरानमा कोशी र मेची करिडोरका जिल्लाबाट खसीबोका बिक्रीका लागि किसानले ल्याउने गरेको व्यवस्थापक भट्टराईले जानकारी दिए। उदयपुर, धनकुटा, तेह्रथुम, भोजपुर, सङ्खुवासभा, पाँचथर, सुनसरी, मोरङलगायत जिल्लाबाट यहाँ खसीबोका बिक्रीका लागि ल्याइन्छ। धरानमा प्रत्येक शुक्रबार धरान१३ स्थित हाट लाग्ने गरेको छ। किसानले बिहीबार नै खसीबोका ल्याउँछन्। शुक्रबार हाटमा बिक्रीवितरण गरिँदै आएको छ। 'पछिल्लो समय कृषि फार्ममा बाख्रापाल्नेको संख्या बढेसँगै खसीबोकाको उत्पादन पनि बढेको देखियो। किसानले यो वर्ष दैनिकजसो बिक्रीका लागि खसीबोका ल्याएका छन्', व्यवस्थापक भट्टराईले भने।"
मुस्ताङमा पर्यटकीय चहलपहल बढ्यो,"जोमसोम : धार्मिक तथा पर्यटकीय हिमाली जिल्ला मुस्ताङ कोरोना मुक्त भएको छ। जिल्ला स्वास्थ्य कार्यालय मुस्ताङले बडादसैं लगत्तै जिल्लामा सक्रिय कोरोना संक्रमितको संख्या सुन्य रहेको जनाएको हो। कोरोनाको दोश्रो भेरियन्टसँगै गत बैशाखदेखि मुस्ताङमा १५ जनाले ज्यान गुमाई सकेका छन्। जिल्ला स्वास्थ्य कार्यालय मुस्ताङका प्रमुख टिकाराम भण्डारीका अनुसार कोरोनाको दोश्रो भेरियन्टपछि पछिल्लो ६ महिनाको अवधिमा ५ सय ६१ जनालाइ कोरोना संक्रमण देखिएको थियो। जसअन्तर्गत २ सय ५० जनाको पिसिआर परीक्षण गर्दा १ सय १२ जनामा कोरोना पोजेटिभ देखिएको थियो भने ३ हजार ८ सय २२ जनाको एन्टिजेन परीक्षण गर्दा ४ सय ४९ जनाको कोरोना पोजेटिभ देखिएको थियो। कोरोना संक्रमण देखिएका गम्भिर २२ जना बिरामीलाई पोखरा रिफर गरिएको थियो। मुस्ताङका ५ वटै स्थानीय तहमा १८ वर्षदेखि माथि उमेरका अधिकांश नागरिक तथा पेशा व्यवसायीले कोरोना विरुद्धको खोप लगाईसकेका छन्। जिल्लामा लक्षित वर्गले खोप लगाएसँगै मुस्ताङको जनजीवन समेत सामान्य बनेको छ। जिल्ला प्रशासन कार्यालय मुस्ताङले जिल्लाका सबै नागरिकले खोप लगाईसकेको र कोरोनाको जोखिम कम भएको उल्लेख गर्दै जारी निषेधाज्ञालाई सहज र खुकुलो पारिएको जनाएको छ। जिल्ला कोभिड१९ संकट व्यवस्थापन समितिले स्वास्थ्य सुरक्षाका मापदण्ड अपनाउदै जिल्लाको आर्थिक अवस्था चलायमान तुल्याउन आवश्यक रहेको भन्दै शर्तसहित जिल्ला आउजाउ गर्न पाउने अनुमती प्रदान गरेको छ। मुस्ताङमा बसोबास गर्ने नागरिकबाहेक विदेशी नागरिकलाई ७ दिनको पिसिआर रिपोर्ट र स्वदेशी नागरिकलाई ७ दिने पिसिआर रिपोर्ट, ७२ घण्टे एन्टिजेन रिपोर्ट अथवा खोप लगाएको कार्डका आधारमा जिल्ला प्रवेशको अनुमती प्रदान गरेको प्रजिअ श्रीनाथ पौडेलले जानकारी दिए। उनका अनुसार धार्मिक तिर्थालु तथा पर्यटकको सुविधाका लागि सोह्रश्राद्ध सुरु हुन अगावै मुक्तिनाथ मन्दिर दर्शनका खुल्ला गरिएको थियो। मुस्ताङमा निषेधाज्ञा खुकुलो भएसँगै पर्यटकीय गतिविधि समेत बढेको होटल ताजकी सञ्चालिका तृष्णा गौचनले जानकारी दिईन्। पर्यटकको सुविधाका लागि गत बैशाखदेखि बन्द रहेको पोखराजोमसोम हवाई सेवासमेत गत असोज २३ गते नियमित सञ्चालनमा आईसकेको छ।"
"पहाडी जिल्लामा भारी वर्षा, तटीय क्षेत्रमा सतर्कता अपनाउन आग्रह","दार्चुला : सुदूरपश्चिमका पहाडी जिल्ला दार्चुला, बैतडी, डडेलधुरा र डोटी आसपासका क्षेत्रमा पछिल्लो १२ घण्टामा भारी वर्षा भएको छ। हाल बंगालको खाडीमा र मध्य भारतमा रहेका न्यूनचापीय प्रणाली र पश्चिमी वायुको संयुक्त प्रभाव नेपालमा परेको छ। त्यसको कारण हाल देशको अधिकांश स्थानमा र सुदुरका पुरै जिल्लामा पानी परेको छ। जिल्ला प्रशासन कार्यालय दार्चुलाले हिजो एक सूचना जारी गर्दै महाकाली नदि तटीय क्षेत्रका वासिन्दालाई सचेत रहन अनुरोध गरेको हो। सुदूरपश्चिमको पहाडी जिल्ला दार्चुलामा हिजो साँझ ७ बजेदेखि परेको पानी आजसम्म कम भएको छैन। जिल्लाको व्यास गाउँपालिकामा हिजोदेखि परेको पानीले हिमपात हुने सम्भावना रहेको सोही ठाउँका स्थानित पदम राज भट्टले बताए, उनले भने, यस्तै बर्षा भयो भने हिउँदमा निकै जाडो हुन्छ। जाडोबाट वृद्धवृद्धाहरुलाई बचाउन गार्हो हुन सक्ने अवस्था छ। हिजो साँझदेखि परेको पानीले जाडो भएर बाहिर आवतजावत गर्न सकिएको छैन, पशु चौपायाहरुको श्याहार सुसारमा समस्या भएको छ। यस्तै भारी बर्षा अझै १२ दिन रहन्छ भने पशु चौपाया, बालबालिका र बुढापाकाहरुलाई गार्हो हुनसक्ने अनुमान गरिएको उनले बताए।"
जीवनमरणको दोसाधमा पञ्चा कठायत,"बाजुरा : असोजको दोस्रो साता पञ्चा कठायतले कोरोना विरुद्धको खोप लगाइन्। खोपले सामान्य टाउको दुख्ने र ज्वरो आउने समस्या देखियो। बुढीनन्दा नगरपालिका ८ की ३१ वर्षीय पञ्चा असोज २९ गते एक्कासी बेहोस भईन्। बेहोस भएकी कठायतलाई आफन्तले सोही दिन पाण्डुसेन स्वास्थ्य चौकी लगे। स्वास्थ्य चौकीमा उपचार सम्भव नभएपछि कोल्टि प्राथमिक स्वास्थ्य केन्द्र रिफर गरियो। कोल्टि प्राथमिक स्वास्थ्य केन्द्रमा पनि उपचार सम्भव नभएपछि आफन्तले एक दिनको पैदल मार्गबाट उनलाई जिल्ला अस्पताल बाजुरामा प्र्याए। जिल्ला अस्पताल पुग्दासम्म पञ्चाको अवस्था जटिल भइसकेको थियो। जिल्ला अस्पताल बाजुराले आसोज ३० गते धनगढी रिफर गरेको तीन दिन भइसक्दा पैसा नहुँदा अस्पतालको शैयामा उनी जीवन मरणको दोसाधमा छट्पटाइरहेकी छन्। 'जिल्ला अस्पताल बाजुरामा उपचार सम्भव छैन, रिफर गरेको तीन दिन भइसक्यो, आर्थिक अवस्था कमजोर भएकाले बाजुरा अस्पतालको शैयामा छट्पटाइरहेकी छन्,' जिल्ला अस्पताल बाजुरामा कार्यरत डाक्टर निमा मर्हजनले भनिन्। १५ दिन पहिले उनलाई कोभिडको खोप लगाएदेखी टाउको दुख्ने ज्वरो आउने समस्या भइरहेको श्रीमान प्रेम कठायतले बताए। 'जिल्ला अस्पताल बाजुरामा त जेनतेन ऋण गरेर ल्याए, अन्यन्त्र लिन पैसा छैन, अब घरमा फिर्ता लग्नु बाहेक आफुसँग कुनै विकल्प छैन',प्रेमले भने। 'पञ्चाको ९ महिनाको दुधे बालक पनि साथमा छ। अस्पतालले शनिबार नै धनगढी लैजान भनेको छ, तर हामीसँग पैसा छैन, गरिबले त मर्नुभन्दा अरु विकल्प छैन,' उनले दुखेसो पोखे। जिल्ला अस्पताल बाजुराकी डाक्टर निमा महर्जनका अनुसार कठायतलाई मेनेन्जाइटिस वा हात्तिपाइले हुनसक्छ। अहिले भन्ने सकिने अवस्था छैन, सिटिस्कान, एलपी, एभिजी गरे मात्र रोगको पहिचान हुने महर्जनले बताईन्। उनले भनिन्, 'हामीले त हिजो नै लग्नु भनेका थियौँ, तर सँग पैसा नभएर यतै राखेको हाे। पञ्चालाई अहिले जिल्ला अस्पताल बाजुरामा अक्सिजनको साहारामा उपचार भइरहेको छ, अस्पतालले चाँडो अन्यन्त्र लग्ने भने पनि आफन्तले लिन नसकेको अस्पतालले बताएको छ। पञ्चालाई बाजुराबाट धनगढी काठमाडौं लग्ने एम्बुलेन्स लिन पैसा छैन, अन्य उपचार त धेरै टाढाको विषय रहेको उनका आफन्तले बताए।"
हत्या आरोपि २० वर्षपछि पक्राउ,स्याङ्जा : कर्तव्य ज्यान मुद्दाका फरार आरोपिलाई प्रहरीले २० वर्षपछि पक्राउ गरेको छ। अर्जुन चौपारी गाउँपालिका २ का ५२ वर्षीय पोतबहादुर रोकाहालाई प्रहरीले पक्राउ गरेको हो। झण्डै २० वर्षअघि (२०५८ पुस) महिनामा सोही स्थान बस्ने झलकबहादुर रोकाहालाई मारेको आरोपपछि उनी फरार रहेको प्रहरी निरीक्षक पदमराज थापाले जानकारी दिए। आरोपित रोकाहा भारतमा लुकीछिपी बसेको र अहिले दसैं मनाउन घर आएको भन्ने सूचनाका आधारमा पक्राउ परेका हुन्। आरोपित रोकाहालाई असोज ३० गते घरबाटै पक्राउ गरिएको हो।
१९ वर्षपछि भारतीय बाबा रामरहिमलाई जन्मकैदको सजाय,"पन्चकुल : भारतस्थित पन्चकुलको विशेष अदालतले चर्चित भारतीय बाबा गुरमित राम रहिम सिंहसहित अन्य पाँच दोषीलाई जन्मकैदको सजाय सुनाएको छ । रन्जित सिंह हत्याकाण्डमा दोषी ठहरिएका डेरा सच्चा सौदाका प्रमुख बाबा गुरमित रामरहिमसहित अन्य पाँचलाई सोमबार करिब १९ वर्षपछि जन्मकैदको सजाय सुनाएको हो । जन्मकैदको सजायसँगै रामरहिमलाई अदालतले ३१ लाख भारतीय रुपैयाँ र अन्यलाई प्रतिव्यक्ति ५० हजार (भारु) जरिवाना सुनाएको छ । यसअघि बलात्कारको सजायसमेत भोगका गुरमित राम रहिम सिंहलाई अदालतले हत्यामा संलग्न भएको भन्दै अक्टोबर ८ मा दोषी ठहर गरेको थियो । आफूलाई गडफादर भनेर चिनाउने बाबा रामरहिमले १९ वर्षअघि अर्थात् सन् २००२ मा आफ्ना म्यानेजर रंजित सिंहको हत्या गर्ने षड्यन्त्र रचेका थिए । भारतको अनुसन्धान केन्द्र सिबिआईले रामरहिमलाई फाँसीको सजाय दिन माग गरेको थियो । यद्यपि, अदालतले सोमबार उनलाई जन्मकैद सुनाउने अन्तिम निर्णय गरेको भारतीय मिडियामा खबर छ ।"
बस पल्टिँदा ४२ घाइते,"नवलपरासी (बर्दघाट सुस्तापूर्व) नवलपुरमा यात्रु बस दुर्घटना हुँदा ४२ जना घाइते भएका छन्। आज बिहान १०३० बजे नवलपरासीको त्रिवेणीबाट काठमाडौंका लागि छुटेको लु १ ख ९४ ७६ नं को बस दुर्घटनामा परेको पूर्व नवलपुर जिल्ला प्रहरी कार्यालयका प्रहरी नायब उपरीक्षक दिलीपकुमार गिरीले बताए। पूर्वपश्चिम राजमार्गअन्तर्गत नवलपरासी पूर्व नवलपुरको मध्यविन्दु नगरपालिका१०, अरुणखोला र दुम्किबास बीचको जङ्गलमा बस अनियन्त्रित भएर पल्टिएको थियो। उक्त दुर्घटनामा घाइते भएका ४२ मध्ये ३७ जनाको मध्यविन्दु जिल्ला अस्पताल र पाँच जनाको दुम्किबासमा उपचार भइरहेको र घाइते सबै खतरामुक्त रहेको उहाँले जानकारी दिए।"
सिन्धुपाल्चोकको पाङफुङ केन्द्रविन्दु भएर दुई वटा भुकम्प,काठमाडौं : सोमबार सिन्धुपाल्चोकको पाङफुङ केन्द्रविन्दु भएर भूकम्प गएको छ। राष्ट्रिय भूकम्प मापन तथा अनुसन्धान केन्द्रका अनुसार सोमबार दिउँसो १ बजेर ४६ मिनेट र १ बजेर ५६ मिनेट जाँदा ४७ रेक्टर स्केलको भूकम्प गएको हो। उक्त भूकम्प गोरखा भूकम्पको परकम्प भएको केन्द्रले जनाएको छ।
ब्याजदरको असर सेयर बजारमा : ६९५१ अंकले घट्यो नेप्से,"काठमाडौं : बैंकहरुले ब्याजदर बढाउने सूचना सार्वजनिक गरेसँगै त्यसको प्रभाव सेयर बजारमा परेको छ। साताको दोस्रो कारोबार दिन नेप्से परिसूचक ६९५१ अंकले ओरालो लागेको छ। सोमबार करिब १ दर्जन बैंकहरुले मुद्दति निक्षेपमा १० प्रतिशतभन्दा बढी ब्याजदर सार्वजनिक गरेका छन्। हिमालयन बैंक,एनआइसी एशिया, लक्ष्मी बैंक, बैंक अफ काठमाडौं, सनराइज बैंक, नेपाल क्रेडिट एन्ड कमर्स बैंक र सिभिल बैंकलगायतले १० प्रतिशतभन्दा बढी व्याजदर बढाएका हुन्। बैंकहरुले ब्यादर बढाएपछि लगानीकर्ताहरु निरास भएका छन्। कारोबारको अघिल्लो दिन आइतबार नेप्से परिसूचक दोहोर अंकले बढेको थियो। सो दिन शेयर कारोबार मापन परिसूचक नेप्से १७५९ अंकले बढेर २६ सय ५६९६ अंकमा अडेको थियो। यस दिन ठूला कम्पनीको शेयर कारोबार मापन परिसूचक सेन्सेटिभ इण्डेक्स १२६ अंकले घटेको छ। २१८ कम्पनीको ८७ लाख ७६ हजार कित्ता सेयर २ अर्ब ९६ करोड ६८ लाख ९९ हजार रुपैयाँमा खरिदबिक्री भयो। १३ वटा समूहमध्ये व्यापार उपसमूहको परिसूचकबाहेक अन्य सबै समूहको परिसूचक घटेको छ। सो समूहको परिसूचक ०६३ प्रतिशत बढेको छ। वित्त समूहको परिसूचक सर्वाधिक ४२६ प्रतिशत घटेको छ। त्यसैगरी जलविद्युतको ३७४, विकास बैंकको ३४४, निर्जीवन बीमाको ३५६ र लघुवित्तको ३४९ प्रतिशतले परिसूचक घटेको छ। बाँकी अन्यको परिसूचक १ प्रतिशतभन्दा बढीले घटेको छ। कारोबार रकमका आधारमा यसदिन नबिल बैंक लिमिटेड शीर्ष स्थानमा रह्यो । सो बैंकको ९ करोड ८९ लाख रुपैयाँ बराबरको सेयर खरिदबिक्री भयो। घलेम्दी हाइड्रोपावरको शेयरमूल्य १० प्रतिशतले घटेको छ।"
बागमती प्रदेशमा सार्वजनिक सवारीमा २३ प्रतिशतले भाडा बढ्यो,"काठमाडौं : बागमती प्रदेशमा सार्वजनिक सवारी साधनमा २३ प्रतिशतले भाडा वृद्धि भएको छ । सोमबारदेखि लागू हुनेगरी भाडा वृद्धि भएको बागमती प्रदेश भौतिक पूर्वाधार विकास मन्त्रालयले जनाएको छ। प्रदेशभित्र सञ्चालन हुने यात्रुवाहक सार्वजनिक सवारी साधन (उपत्यका बाहेक) को हकमा २३ प्रतिशतले भाडा वृद्धि गरिएको हो। यात्रुले १५ किलोसम्म सामान निशुल्क लान पाउने र सो भन्दा बढी अर्थात् १० किलोसम्म भए प्रति केजी ५ रुपैयाँका दरले शुल्क लाग्नेछ। काठमाडौं उपत्यकाभित्र ५ किलोमिटरसम्म १८ रुपैयाँ,१० किलोमिटरसम्म २३ रुपैयाँ,१५ किलोमिटरसम्म २७ रुपैयाँ, २० किलोमिटरसम्म ३० रुपैयाँ र २० किलोमिटर भन्दामाथि ३५ रुपैयाँ निर्धारण गरिएको छ ।"
"५ सय ९१ जनामा कोरोना संक्रमण, ९ को मृत्यु",काठमाडौं : ९ हजार ६९७ नमूना परीक्षणमा ५ सय ९१ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा ७ हजार ६ सय ५४ नमूनाको पीसीआर र २०४६ नमूनाको एन्टिजेन विधिबाट परीक्षण गरिएको थियो। जसमध्ये पीसीआर विधिबाट ५२३ र एन्टिजेन विधिबाट ६८ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पछिल्लो २४ घन्टामा कोरोनाबाट थप ९ जनाको मृत्यु भएको छ। आइतबार कोरोनाबाट ६ जनाको मृत्यु भएको थियो। योसँगै नेपालमा कोरोनाबाट मृत्यु हुनेको संख्या ११ हजार २९३ पुगेको हो। मन्त्रालयका अनुसार सोमबार थप ९ सय ३७ जना कोरोनामुक्त भएका छन्। कोरोनाका सक्रिय संक्रमितको संख्या ११ हजार ८७४ पुगेको छ। मन्त्रालयका अनुसार संक्रमित २८० जनाको भेन्टिलेटरमा र ९९ जनाको आइसीयूमा उपचार भइरहेको छ।
स्वास्थ्य मन्त्रालयमा को बन्ला प्रमुख विशेषज्ञ?,"काठमाडौं : स्वास्थ्य तथा जनसंख्या मन्त्रालयमा प्रमुख विशेषज्ञ बन्नका लागि स्वास्थ्यका अधिकारीहरु दौडधुपमा छन्। यसअघिका तत्कालीन प्रमुख विशेषज्ञ डारोशन पोखरेल साउन ४ मा सचिवमा बढुवा भए। यस्तै, प्रमुख विशेषज्ञको जिम्मेवारीमा रहेका महेन्द्र श्रेष्ठले अवकाश पाए। त्यसयता हाल १२ औं तहका डादिपेन्द्ररमण सिंह मात्रै स्वास्थ्य मन्त्रालयमा प्रमुख विशेषज्ञका रुपमा कार्यरत छन्। स्वास्थ्य मन्त्रालयमा प्रमुख विशेषज्ञ आकर्षक पद मानिन्छ। बढुवा समितिको असोज ८ गतेको निर्णय अनुसार नेपाल स्वास्थ्य सेवाको अधिकृत १२औं तहको रिक्त पद संख्या तीनमा नेपाल स्वास्थ्य सेवा ऐन, २०५३ को दफा २५(२) बमोजिम कार्य सम्पादन क्षमताको आधारमा बढुवा गर्न लागिएको हो। २०७८ असार मसान्तसम्म न्यूनतम पाँच वर्ष सेवा अवधि पुरा भएका ११ औं तहका अधिकृत कर्मचारी मध्येबाट बढुवा गर्ने तयारी छ। स्वास्थ्य मन्त्रालयले असोज १० गते १२ औं तहमा बढुवाका लागि १५ दिनभित्र निवेदन दर्ता गर्न आह्वान गरेको थियो। सोहि अनुरुप स्वास्थ्य सेवातर्फ १२ औं तह (प्रमुख विशेषज्ञ) बढुवाका लागि आवेदन दिनेको समय अवधि सकिसकेको छ। १२ औं तहमा बढुवा हुनका लागि ११ औं तहमा पाँच वर्ष काम गरेको हुनुपर्ने योग्यता निर्धारण गरिएको छ। स्वास्थ्य मन्त्रालय निति योजना तथा अनुगमन महाशाखा प्रमुख डागुणराज लोहनी, स्वास्थ्य सेवा विभाग व्यवस्थापन महाशाखा निर्देशक डाभीमसिंह तिंकरी, स्वास्थ्य मन्त्रालयका प्रवक्ता समेत रहेका इपिडीमियोलोजि तथा रोग नियन्त्रण महाशाखा निर्देशक डाकृष्णप्रसाद पौडेल, राष्ट्रिय क्षेयरोग केन्द्रका निर्देशक डातारानाथ पोखरेल, स्वास्थ्य सेवा विभाग राष्ट्रिय स्वास्थ्य शिक्षा सूचना तथा सञ्चार केन्द्रका निर्देशक सुनीलराज शर्मा, डा तारानाथ पौडेलले १२ औं तहमा बढुवाका लागि रुचि देखाएका छन्। यस्तै, स्वास्थ्य सेवा विभागका महानिर्देशक डाआरपी विच्छा, स्वास्थ्य सेवा विभागअन्तर्गत आयुर्वेद तथा वैकल्पिक चिकित्सा विभागका निर्देशक डावासुदेव उपाध्याय, लुम्बिनी प्रदेश स्वास्थ्य मन्त्रालयका सचिव डा विकास देवकोटा, प्रसुती गृहका निर्देशक डासंगिता कौशल मिश्रा, स्वास्थ्य सेवा विभाग नर्सीङ तथा सामाजिक सुरक्षा महाशाखा निर्देशक गोमादेवी निरौला पनि दावेदार रहेका छन्। राष्ट्रिय एड्स तथा यौन रोग नियन्त्रण केन्द्रका निर्देशक डासुधा देवकोटा, संजय कुमार ठाकुर, डा श्याम सुन्दर यादव, डादिप थापा मगर, डाश्रीकृष्ण श्रेष्ठ, प्रमुख विशेषज्ञका दावेदार हुन्। यस्तै, डाआमिर बाबू श्रेष्ठ, डारघुनन्दन ब्याजु, डाटंक प्रसाद बाराकोटी, डाप्रभा चापागाईं कोइराला, डा शैली प्रधान, डासुदेश सुवेदीले पनि प्रमुख विशेषज्ञका लागि दावि गरेका छन्। ती मध्ये डा लोहनी, डा तिंकरी, डापोखरेल वरीयतामा अगाडी छन्। आवेदन दिएका २१ जना मध्ये तीन जनालाई १२ औं तहमा बढुवा गरी एक जनालाई मन्त्रालयमै, एक जनालाई स्वास्थ्य सेवा विभागको महानिर्देशक र एक जनालाई वीर अस्पतालको निर्देशकको जिम्मवारी दिने स्वास्थ्य मन्त्रालयको तयारी छ। मन्त्रालयले २१ जनाको सेवा अवधि, दुर्गममा काम गरेको, जेष्ठता आदि हेरेर नम्बरसहित संक्षिप्त सूची बनाउने छ। स्वास्थ्य मन्त्रालय मातहतका अधिकांश महाशाखा र केन्द्र विज्ञता नमिल्ने प्रमुखहरूले नेतृत्व गरिरहेका छन्।"
काँठ क्षेत्रमा हराउँदैछ दसैंको रौनकता थप्ने लिङ्गे पिङ,"भक्तपुर :चचहुइसरर भन्दै नेपालीको महान चाड दसैंमा मच्चिएर खेलिने लिङ्गे पिङ हराउँदै गएको छ। विशेष गरी काँठ क्षेत्रमा चोकचोकमा, चौर तथा खुला क्षेत्रमा हालिने लिङ्गे पिङ यो वर्ष देखिएन। दसैंमा निकै रौनकता थप्ने लिङ्गे पिङ काँठ क्षेत्रमा देखिन छाडेपछि नयाँ पुस्ताका लागि यो एकादेशको कथा बन्न थालेको छ। केही वर्षअघिसम्म टोलटोलका चोकचोकमा देखिने यस्ता पिङ यो वर्ष काठमाडौं उपत्यकामा देख्नसमेत मुश्किल पर्यो। अघिल्लो पुस्तासम्म दसैं आयो भन्ने वित्तिकै पिङ खेल्ने, आकाशमा चङ्गा उडाउने र लङ्गुरबुर्जा खेल्ने योजनानै बन्ने गथ्र्यो। कानूनी रुपमा अवैध मानिएपछि लङ्गुरबुर्जा र ओखर खेल्न सरकारले रोक लगाएपछि यो परम्परा करिब ती क्षेत्रबाट हटिसकेको छ। दसैंमा मासु चिउरा खाएर कौशीमा बसेर चङ्गा उडाएर रमाइलो गर्ने परम्परासमेत अब लोप हुने अवस्थामा पुगेको छ। केही वर्ष अगाडिसम्म दसैंमा आकाशमा धेरै चङ्गा उडेको देखिन्थ्यो। तर केही वर्षयताको दसैंमा आकाशमा चङ्गा देखिन छाडेका छन्। खासगरी बालबालिकाहरु मोबाइललगायतमा उपलब्ध गेममा झुम्मिने कारण चङ्गाप्रतिको आकर्षण घटेको छ। दसैं आगमनको शुरुआतसँगै खेलिने लिङ्गे पिङ यसवर्ष भक्तपुरमै पनि चार ठाउँमा मात्रै देखियो। त्यो पनि बच्चाका लागि भन्दै टोलबासीले हालिदिएको दुई वटा साना पिङले परम्परादेखि खेलिँदै आएको लिङ्गे पिङको अस्तित्व धानिरहेको देखिन्थ्यो। काँठ क्षेत्रमा विशेषगरी रूखमा डोरी बाँधेर या बाँस गाडेर चोक र टोलमा हालिने यस्ता पिङ हाल्थे। टोलबासीले घरधुरीको रुपमा निश्चित रकम सङ्कलन गरेर बाँसदेखि लठारोसमेत किनेर दसैंमा हालिएको पिङ तिहारसम्म राखेर खेल्ने दिन अब हराएका छन्। ग्रामीण क्षेत्रमा एकाध ठाउँमा मात्रै देखिए पनि विगतका जस्तो रौनकता देखिएको छैन। बस्ती बाक्लिदै गएकाले पिङ हाल्ने ठाउँको अभाव हुनु र पिङका लागि आवश्यक लठारो अर्थात् बाबियोको डोरीकोसमेत अभाव भएकाले पिङको सङ्ख्या कम हुँदै गएको सूर्यविनायक नगरपालिका१० का ७२ वर्षीय भगवाण कार्कीले बताए। दसैंको बेलामा प्रत्येक व्यक्तिले एक पटक जमिनबाट पाउ अर्थात् खुट्टा हटाउँदा पुण्य प्राप्त हुने मान्यताअनुसार पिङ खेल्ने प्रचलन रहँदै आएको तर केही वर्षयता यस्ता लिङ्गे पिङ बन्न छाडेको कार्कीले बताए। नयाँ पुस्ता दसैंमा पिङ खेल्ने भन्दा पनि साथीभाइ एकै ठाउँमा जम्मा भएर रमाइलो गर्ने, नयाँ ठाउँ घुम्न जाने, तास खेल्ने, सामाजिक सञ्जालमा रमाउने गर्दा पिङको महत्व घट्दै गएको हो। पिङको रौनकतालाई जोगाउन स्थानीय तहले वडा कार्यालयमार्फत केही बजेटको विनियोजन गरेर सबैलाई पायकपर्ने गरी प्रत्येक वडामा कम्तीमा दुई वटासम्म पिङ हाल्ने व्यवस्था गरे यसको महत्व र रौनकता जीवित रहने चाँगुनारायण नगरपालिकाका महिला वडा सदस्य कमला गिरी बताउछिन्। यसवर्ष केही स्थानीय सामूदायिक संस्थाले नगरपालिकासँग पिङको लागि बजेटको व्यवस्था गरिदिन माग गरेको गिरीले जानकारी दिइन्। विशेषगरी पिङ खेल्ने, चङ्गा उडाउने परम्परा लोपोन्मुख अवस्थामा पुगेकाले अहिले काँठ क्षेत्रमा दसैंको वास्तविक रौनक हराउँदै जान थालेको छ।"
अस्पतालको बेडबाट आमा खोज्दै ६ वर्षीय बालक,"मुगु : विवाह भएको आठ वर्षपछि प्रेम रावल छोरो र श्रीमती लिएर घर जाँदै थिए। पुख्र्यौली घर छाँयानाथ रारा नगरपालिका५ कार्कीबाडाका रावल परिवारसहित घरमा रहेकी बुढी आमा र भाइबहिनीसँगै दसैं मनाउने मीठो सपना बुन्दै घरतिर लागे। तर, घर पुग्न नपाउँदै उनको सपना चकनाचुर भयो। असोज २६ गते मुगु आउँदै गरेको बस दुर्घटनामा उनकी २६ वर्षीया श्रीमती कमला बिसीले प्राण त्यागिन्। कमलाको साथमा रहेका ६ वर्षीय छोरा लक्किजंग रावल र आफू घाइते भए। उनकी श्रीमतीको घटनास्थलमै मृत्यु भयो। उक्त घटनामा कमलासहित ३२ जनाले ज्यान गुमाए। अहिले घाइते बावुछोराको नेपालगंजमा उपचार भइरहेको छ। ती बालक आमा खोज्दै अस्पतालको बेडमा छटपटाइरहेका छन्। घरि आमा भनेर कराउँछन् भने घरी आमा बोलाई देऊ भन्दै रुन थाल्छन्। उनको चिच्याहट सुनेर उनीसँगै अस्पतालको वार्डमा रहेकाहरु सुक्क सुक्क गर्न थाल्छन्। आमाले आफूलाई सदाका लागि छोडेर गएको उनलाई अत्तोपत्तो छैन। उनी आमा कटेजमा चाउमिन पकाउँदै होलिन भन्दै अस्पताल आउने जोकोहीलाई छिटो बोलाइ दिन आग्रह गर्छन्। उनी आमाको पर्खाइमा छन्। आमाको काखमा लुटुपुटु गर्न मन छ। तर, अब उनले न आमाको काख पाउने छन् त साथ । उनी बस दुर्घटनाबारे बावुलाई सुनाउने गर्छन्। 'बाबा र आफूले बसबाट हामफालेको हो है' भन्दै बावुसँग कुरा गर्छन्। 'आमा अहिले चाउमिन बनाउन लाग्नु भएको होला। आमालाई छिटो बोलाइ दिनु भन्दै कराउन थाल्छ, 'उनका बुवा रावलले भने,' छोराको कुरा सुन्दा भक्कानो छुटेर आउँछ।' घाइते बाबुछोरालाई तत्काल उद्दार गरी उपचारका लागि नेपालगंज लगिएको थियो। अहिले दुवैजनाको नेपालगञ्जको शिक्षण अस्पातलमा उपचार हुँदैछ । प्रेम र उनकी पत्नीले कोहलपुरको बानियाबारमा सानो कटेज संचालन गरेका थिए । छोराले आफ्नी आमा त्यही कटेजमै नास्ता बनाउँदै गरेकी होलिन् भन्दै संझिने गर्छन्। 'आमाको मृत्युबारे कसरी सुनाउ, जतिबेला पनि कटेजबाट आमालाई बोलाइ देउ भन्दा मन भक्कानिएर आउँछ र बेलाबेला कटेजमा रहेकी आमालाई बोलाइ देउ भन्न थालेपछि मृतककी माइली दिदीलाई अस्पातलमा बोलाएपछि आमा खोजेको छैन, प्रेमले भने,' माइली दिदी एक छिन बाहिर जान बित्तिकै फेरि आमा आमा भन्दै खोज्ने गर्छ।' नेपालगञ्जबाट मुगु आउँदै गरेको छाँयानाथ रारा यातायात प्रालीको भे १ ख ३१६७ नम्बरको बस छाँयानाथ रारा नगरपालिका७ पिना गाउँको तपने खोलामा दुर्घटनमा परेको थियो। मुगु बस दुर्घटनामा मृत्यु हुनेको संख्या २८ पुग्यो (अपडेट) मुगु बस दुर्घटनामा मृत्यु हुनेको संख्या ३२ पुग्यो (अपडेट) मुगु बस दुर्घटनाका मृतक परिवारलाई क्षतिपूर्ति दिन प्रचण्डको माग मुगु बस दुर्घटनाः प्रदेश प्रहरीद्वारा छानबिन समिति गठन मुगु बस दुर्घटना : मृतकका परिवारलाई एक लाख क्षतिपूर्ति"
मुस्लिम समुदायलाई भोलि सार्वजनिक विदा,काठमाडौं : सरकारले मुस्लिम समुदायलाई भोलि मंगलबार सार्वजनिक विदा दिने निर्णय गरेको छ। मन्त्रिपरिषद्को सोमबार बसेको बैठकले मोहम्मद जयन्तीको अवसरमा मुस्लिम समुदायलाई सार्वजनिक विदा दिने निर्णय गरेको सरकारका प्रवक्ता ज्ञानेन्द्रबहादुर कार्किले जानकारी दिए।
साफ उपविजेता प्रत्येक खेलाडीलाई ५ लाख दिने मन्त्रिपरिषद्को निर्णय,काठमाडौं : सरकारले साफ च्याम्पियनसिपको उपविजेता नेपाली फुटबल टोलीका प्रत्येक खेलाडीहरुलाई ५ लाख रुपैयाँ दिने निर्णय गरेको छ। मन्त्रिपरिषद्को सोमबार बसेको बैठकले साफमा सहभागी प्रत्येक खेलाडीलाई ५५ लाख र प्रशिक्षकलाई ३३ लाख रुपैयाँ उपलब्ध गराउने निर्णय गरेको सरकारका प्रवक्तासमेत रहेका सञ्चारमन्त्री ज्ञानेन्द्रबहादुर कार्कीले जानकारी दिए।
मृत सागरनजिकै करिब दुई सय मोडलले खिचाए नग्न तस्बिर,जेरुसेलम : इजरायलमा करिब दुई सयभन्दा बढी मोडलले नग्न तस्बिर खिचाएका (फोटो सुट) छन् । अमेरिकी फोटोग्राफरले जलवायु परिवर्तनले निम्त्याएको पर्यावरणीय संकटबारे सचेतना दिन नग्न फोटोसुट गराएका हुन् । आइतबार इजरायलको दक्षिणी भेगमा पर्ने मृतसागर नजिकैको एक मरुभूमिमा करिब दुई सय महिला र पुरुष मोडलले सामूहिकरुपमा नग्न तस्बिर खिचाएका हुन् । संसारका चर्चित अमेरिकी फोटोग्राफर स्पेन्सर ट्युनिकले आफ्नो फोटोग्राफी परियोजनाअन्र्तगत सो तस्बिर खिचेका हुन् । इजरायलको पर्यटन मन्त्रालयले गरेको निम्ताको क्रममा इजरायल पुगेका उनले मृत सागरलाई झल्काउन सामूहिकरुपमा दुई सयभन्दा बढीको नग्न तस्बिर खिचेको जेरुसेलम पोष्टसँग बताएका छन् । नग्न तस्बिर खिचाउने क्रममा सयभन्दा बढी मोडलले सेतो रंग शरीरमा पोतेका थिए । फोटोसुटमा महिला र पुरुष गरि करिब दुई सय मोडल उपस्थित थिए । ट्युनिकले जलवायु परिवर्तनले निम्त्याएको पर्यावरणीय संकटबारे सचेतना दिन नग्न फोटोसुट गराएका हुन् । ५४ वर्षीय फोटोग्राफरले संसारभर दर्जनौ नग्न तस्बिर खिचेका छन् । उनले १० वर्षअघि १ हजार मोडलको नग्न तस्बिर खिचेर चर्चा कमाएका थिए । विभिन्न समसामयिक विषयलाई आधार मानेर ट्युनिकले नग्न तस्बिर खिच्ने गर्छन् ।
गन्तव्यविहीन यात्रामा सरकार,"आर्थिक प्रगतिले नयाँ उचाइ लिए मात्र राजनीतिले साख जोगाउँछ। र, सरकारले नागरिक विश्वास आर्जन गर्न सक्छ। स्थायित्व र समृद्धिको नारा भजाएर गएको निर्वाचनबाट उल्लेख्य नागरिक समर्थनसहित बनेको इतिहासकै बलियो भनिएको सरकार आफ्नै बलियो अन्तरद्वन्द्वले ढल्यो। सत्तामा रहन जुनसुकै कदम उठाउन पछि नपर्दा पनि अदालतको आदेशबाट बहिर्गमन भोग्न पुग्यो। यदाकदाका महŒवाकांक्षी तर नागरिक जनजीवनसँग खासै सरोकार नभएका प्रचारात्मक कामबाहेक तीन वर्षभन्दा बढी समय बिनापरिणाम व्यतित गरेको सत्यता पूरै असत्य चाहिँ होइन। तर त्यसपछि बनेको सरकार भने झनै बिचरा अनि बबुरो बन्दैछ। हाम्रो प्रजातन्त्रको अन्तर्य भनेकै कामयावी नहुनु र सकेसम्म निष्प्रभावी तथा नालायकीपना देखाउने प्रतिस्पर्धा बन्नु दुःखद् अवस्था हो। नयाँ संविधानले निर्देशित गरेका राजनीतिक, प्रणालीगत र संरचनागत परिवर्तनहरू स्थापित भएपछि गणतान्त्रिक नेपालका हरेक सरकारले आशातित सुनौलो भविष्यकोे सम्भावना मूर्त बनाउने विश्वास थियो। सबै सरोकारवालाको पूर्ण समय, सोच र सामर्थ्य त्यसैमा समर्पित हुनुपथ्र्यो। कोही कसैका कुनै पनि कर्म तथा कार्यले पुरानै दलदलको ढर्रा दोहोरिने सम्भावनालाई उन्मूलन गर्नुपथ्र्यो। अफसोच समृद्ध नेपाल र सुखी नेपालीको व्यवहारगत प्रामाणिकता देखाउनुपर्ने मुख्य दायित्वमा हरेक सरकार नराम्ररी चुक्दैछन्। नागरिक जीवनको सहजताका कार्यक्रमभन्दा संविधानका प्रावधानको हुर्मत लिएर जसरी पनि सत्तामा रहने दिवालीयापन सबैमा व्याप्त छ। सरकारमा न त गन्तव्यको प्रष्टता छ, न त कुनै ठोस रणनीति अनि विश्वसनीय कार्ययोजना। केवल मौका पाएको बेला, चौका हानिहालौं भन्ने सोच हावी देखिन्छ। अहिलेका प्रधानमन्त्रीले पनि पछिल्लो निर्वाचनपछि संघीय संसद्मा महिला सभासद्को संख्याको बखेडा झिकेर तीन महिना सत्ता लम्ब्याएका थिए, निर्वतमान प्रधानमन्त्रीले पनि सक्दो प्रयास गरेकै हुन्। नागरिकमा व्याप्त पीडासँगै वेदनामाथि निःसन्देह बन्दै सस्ता हाँसिमजाक र कटाक्षका मन्तव्यमात्र गरिरहेको माहोलबीच उसको प्रतिस्थापनपछि नयाँ सरकार त बन्यो। तर, सरकारको पूर्णतामा लागेको समयसाथै खुलेको भित्री सौदाबाजीले सरकारको प्रारम्भिक अनि प्रधान असफलता देखाइसकेको छ। यस सरकारले पनि प्रभावशाली परिवर्तनको लागि बाँकी बहस अनि व्यवहारका धार फेर्ने ल्याकत राख्न सक्ने खासै देखिँदैन। फेरिनु पर्ने बहसको धार संविधान निर्माणपछि देशको प्रशासनिक पुनर्संरचना र संघीयतको निर्माणसँगै पछिल्लो चार वर्षदेखि तीनै तहमा सरकारहरू नागरिक सेवामा छन्। फ्रान्समा सन् १७९१, अमेरिकामा १७८७, अर्जेन्टिनामा १८५२, अस्ट्रियामा १९२०, बेल्जियममा १८३१, क्यानडामा १८६७, डेनमार्कमा १८४९ मा पछिल्ला संविधान निर्माणपछि त्यहाँको राजनीतिका बहस र व्यवहार दुवै फेरिएका थिए। परिर्वतित अवधारणामा प्रजातन्त्र भनेको नै विकास प्रजातन्त्रलाई मानिन्छ। शदियाँैदेखि उच्च स्थिर राजनीति भएका अधिकांश युरोपियनअमेरिकन देशहरूलाई २००८ को एउटै आर्थिक मन्दीले निकै जर्जर र रुग्ण बनाएको सत्यता सर्वज्ञात छ। आर्थिक अतिवृद्घिको फराकिलो आयतन बनाउँदै चीन सशक्त रूपमा उदाएकाले पूरै पश्चिमा जगत् त्राहिमाम बन्दैछ। वित्तीय विकास, सामाजिक समता अनि न्याय स्थापित भए हरेक व्यवस्थालाई नागरिकले सम्मान दर्शाउँछन्। अहिलेसमेत राजतन्त्रीय पद्घतिमै रहेका बेलायत, जापान, सिंगापुर, साउदी अरेबिया निकै सफल छन्। अमेरिका, भारत, स्विट्रल्यान्डले गणतन्त्रबाटै प्रगति चुम्दैछन्। केन्द्रीकृत शासन व्यवस्थाभित्र नै अधिकांश युरोपियन देश समृद्ध छन्। पुँजीवादी भएको र उच्च घरानामात्रको संरक्षण गर्ने आरोप लाग्ने युरोपका अधिकांश देशहरूमा शिक्षा तथा स्वास्थ्य निःशुल्क छ। विश्वसनीय र भरपर्दो सामाजिक सुरक्षा छ, त्यही भएर नागरिकले त्यहाँको राजनीतिलाई आत्मसात् गर्छन् अनि सम्मान दिन्छन्। राजनीतिलाई सफलता र असफलताको पर्याय नामले हैन कामले बनाउँछ। विश्वव्यापी रूपमा प्रजातान्त्रिक लहरको प्रथम तरंग (फस्ट वेभ अफ डेमोक्रेसी) देखि अहिलेसम्मको वस्तुस्थितिले यो प्रमाणित गर्छ कि गरिबीले च्यापुनजेल संसारका कुनै पनि राजनीतिक सिद्घान्तदर्शनले जनतालाई परिवर्तनको आभास दिँदैन। आर्थिक अवस्था सबल भएमा कुनै राजनीतिक सिद्घान्त आफैंमा अफापसिद्घ हुँदैन। आर्थिक सफलता र प्रगति अन्य सबै प्रगतिको साध्य र साधन दुवै हो। अतः सरकारले आर्थिक असमानता र अधोगति विस्थापनको बाटो बनाउनुपर्छ। दैनिक १५ सय हाराहारीमा बिदेसिने युवालाई देशमै भविष्य देखाउनु पर्छ। भीमकाय दुर्घटना उन्मुख विप्रेषणमा आधारित अर्थतन्त्रलाई स्वःउत्पादनमा रूपान्तरण गर्न सक्नुपर्छ। अधिकांश नागरिकलाई दुई छाक जुटाउन समस्या पर्ने पीडादायी अवस्थाबाट मुक्ति दिनुपर्छ। बढ्दै गएको जीवन निर्वाहको प्रतियुनिट खर्च र आम्दानीबीच तादाम्यता राख्न नागरिकलाई सामर्थ्यवान बनाउनुपर्छ। लामो समय शून्य वा नकारात्मक दिशामा गएका गुणस्तरीय जीवनका अधिकांंश सूचकहरूलाई उच्च रफ्तारमा सकारात्मक बनाउने अभ्यास गर्नुपर्छ। आर्थिक अभावमा कयौं सपनाहरूलाई भारी कटौती गर्नुपर्ने समयको समाप्ति हुनुपर्छ। राजनीतिलाई व्यवहारसँग जोड्नुपर्छ। शासन प्रणालीको परिवर्तनसँगै नागरिक दिनचर्याको सकरात्मक सुधारले राजनीतिका सफलता वा असफलताको मापन गर्ने अभ्यास थाल्नुपर्छ। सुस्पष्ट योजना, सशक्त संकल्प अनि निष्ठावान् समर्पण प्रदर्शन गर्नुपर्छ। सरकार र सरोकारवाला सबैले छलछामपूर्ण मन्तव्यमोह छाडेर गन्तव्य चुम्न अथक प्रयास राख्नुपर्छ। तर प्रधानमन्त्रीको र सरकारको गति हेर्दा नयाँ मतिभन्दा पुरानै बेथितिको पुनरागमनबाहेक आशातित कामको सम्भावना सम्भव देखिएन। नदेखिएको सम्भावना सफल राष्ट्रनिर्माण २१औं शताब्दीको विश्व राजनीतिको एक अभिन्न र अविछिन्न चिन्तन हो। लेखक जे डोबिन्सका अनुसार सुशासनको सफल व्यवस्थापन, आत्मनिर्भर आर्थिक विकास, शान्ति र अमनचयनको वृद्घि अनि सांस्कृतिक तथा सामाजिक एकता सफल राष्ट्रनिर्माणका प्रमुख सूचांकहरू हुन्। सन् २०१३ को एक सर्वेक्षणले विश्वकै दोस्रो विद्वान् देखाएका अफगानिस्तानका निवर्तमान राष्ट्रपति असरफ घानीको पुस्तक फिक्सिगं फेल्ड स्टटेसको तर्कसमेत समान छ। जनताको चाहना पनि सुव्यवस्था र सुशासनको नमुना व्यवहारमा नै देखियोस् भन्ने हुन्छ। परिवर्तनहरू नाममा मात्र नभै काममा पनि देखिनुपर्छ। सन् १९६३ कोे अमेरिकी अश्वेतवादी आन्दोलनका नेता मार्टिन लुथर किंग जुनियरले भन्ने गरेको खराब चेकको जस्तै उपमामा यो सरकार नपरोस् भन्नेमा सरकारले विशेष जोडबल लगाउनुपर्छ, तर त्यस्तो संकल्प देखिँदैन। लेखक टोमस पिकेटीको दी इकोनोमिक्स अफ इनइक्वालिटी र जोसेफ स्टिगिल्जको द प्राइस अफ इनइक्वालिटीजस्ता चर्चित पुस्तकहरूले आर्थिक प्रगति गरेकै देशमा पनि आय र सम्पत्तिको असमान वितरणका कारण गरिबीको खाडल गहिरिएको दर्दनाक तथ्यहरू देखाउँदैछन्। अधिकांश देशमा उच्च र धनी थोरै व्यक्तिले अकुत तर विशाल अनुपातका सामन्य नागरिकले ज्यादै न्यून अंशमा सम्पत्ति नियन्त्रण गरेको देखिन्छ। त्यसैले आर्थिक प्रगतिलाई समष्टि आयातनमामा मात्र नभै प्रत्येक नागरिकको हिस्सेदारी अनि उसको क्रयक्षमताको बढोत्तरीमा जोडेर हेरिनुपर्छ। यस्तो गन्तव्यमा पुग्न समतामूलक आत्मनिर्भर आर्थिक विकास हुनुपर्छ। बन्द भएका झन्डै दुई हजार कलकारखाना पुनर्सञ्चालनसहित नयाँको तीव्र स्थापना र विस्तार गरिनुपर्छ। निर्यातमुखी औद्योगिक गतिविधिको व्यापक प्रवद्र्धन गर्नुपर्छ। देशका एकाएक खनिजको उत्खनन र उपभोग हुनुपर्छ। भूभागको हिसाबमा नेपालको अनुपात विश्वको ००३ प्रतिशतमात्र भए पनि पछिल्ला शोधले स्रोतसाधनमा चाहिँ झन्डै पाँच प्रतिशतको हैसियत देखाउँछ। बिमस्टेक सम्मेलनले समेत जोडदिएका पर्यटन, जलस्रोत, ब्लु इकोनोमीलगायत अन्य हरेक सम्भावनाको अधिकतम् दोहन गर्नुपर्छ। भ्रष्टाचार नियन्त्रणमा आउनुपर्छ। ट्रान्सपरेन्सी इन्टरनेसनलको सर्वेक्षणमा भ्रष्टाचार शून्यतामा १३६औँ देशबाट नर्वे, डेनमार्क, फिनल्यान्डजस्तो पहिलोमा दर्ज हुनुपर्छ। प्रशासन चुस्तदुरुस्त अनि सेवाप्रवाह किफायती र नागरिकमुखी बन्नुपर्छ। शतप्रतिशत नागरिकको पहुँचमा आधारभूत आवश्यकताको सरल, सहज र सुलभ प्रत्याभूति बन्नुपर्छ। शिक्षा, स्वास्थ्य, सञ्चार, सडक, खानेपानीजस्ता पूर्वाधारको अधिक विस्तार र विविधीकरण गरिनुपर्छ। हरेक मानिसमा व्यावसायिक सोच जगाउनुपर्छ। नागरिकहरूबीच राष्ट्रका हरेक सवालमा मतैक्यता बनाउनुपर्छ। कम्तीमा अबको १० वर्षमा अल्पविकसितबाट मध्यमस्तरको विकासशील राष्ट्र हुनुपर्छ। सफल प्रजातन्त्रको लागि सबल आर्थिक विकासको विराट महŒव रहन्छ। अरूसँग मागेर हैन, आपैं कमाएर खाने र अरूलाई पनि निर्यात गर्ने देश बन्नुपर्छ। ली क्वनको लक्ष फर्म थर्ड टु फस्ट वल्ड र महाथिर मोहमदको अवधारणा द च्यालेन्ज जस्ता प्रगतिशील योजनाको प्रभावकारी अनुकरण गर्न सक्नुपर्छ। नागरिकले सुख, मनोरञ्जन, न्याय, संगति, सभ्यता र सुशासन अनुभव गर्न पाउनुपर्छ। चरम बेरोजगारी, बेइमानी, गरिबी, अन्याय, अत्याचार, दण्डहीनता, भ्रष्टाचार, मूल्यवृद्घि हट्नुपर्छ। विश्वसामु नेपाललाई एउटा सबल, सक्षम र उदाहरणीय मुलुक बनाउन उच्च कौशलता प्रदर्शन गर्नुपर्छ। पछिल्लो दुई दशकमा विविध राजनीतिक उतारचढावबीच एसियाका अधिकांश देशहरूल दु्रत आर्थिक विकास गर्दै किटन इकोनोमीबाट टाइगर इकोनोमी भएको बताइन्छ। उनीहरू आज विश्वशक्ति भएका छन्। थोरै जनसंख्या वा कम क्षेत्रफलले गर्दा मात्र हामी पछि परेका होइनौं। नेपाल विश्वको ९४औं ठूलो देश हो। आर्थिक हिसाबले सशक्त भएकै कारण सिंहापुर, हङकङ, दक्षिण कोरिया, ताइवान, डेनमार्क, स्विट्जरल्यान्डजस्ता हामीभन्दा साना देशसमेत विश्वभर सबल र शक्तिमान छन्। आर्थिक सबलता नै सबै खाले स्वतन्त्रतासमानताको एउटै सत्यमापक सूचक हो। उक्त प्राप्तिका लागि सरकारले प्रणालीमा सतही र परिणाममा सघन ध्यान दिनुपर्छ। राजनीतिक सरगर्मीभन्दा स्वनिर्मित आर्थिक सबलतालाई देशको प्रधान आवश्यकता र उपलब्धि सम्झनुपर्छ। आर्थिक प्रगतिले नयाँ उचाइ लिए मात्र राजनीतिले साख जोगाउँछ र सरकारले नागरिक विश्वास आर्जन गर्न सक्छ। देशको सान र नेतृत्वको विरासतलाई जीवन्त राख्न यी गन्तव्यहरू अलौकिक, अनुपम र अपरम्पार बन्नेछन्। तसर्थ सरकारले मन्तव्यमोहलाई छाडेर अपेक्षित गन्तव्य छेड्न सक्नुपर्छ। तर सरकारमा न त गन्तव्यको प्रष्टता छ, न त कुनै ठोस रणनीति अनि विश्वसनीय कार्ययोजना। केवल मौका पाएको बेला, चौका हानी हालौं भन्ने सोच हावी देखिन्छ। प्रधानमन्त्री नयाँ भए पनि अवस्था पुरानै हुने सम्भावना बढी छ। नाम देउ बा भए पनि यसपालिसमेत काम चाहिँ दिएनन् बा नै हुने देखिँदैछ।"
बसुधैव कुटुम्बकममा इम्याजिन,"इम्याजिनले त्यो समय सबैका लागि सम्पूर्ण पृथ्वी एउटै परिवार हो भनेर पूर्वीय दर्शनले उसैबेला विश्वबन्धुत्वको सन्देश दिएको थियो। पाश्चात्य गीतसंगीतको क्षेत्रमा सन् १९६० मा उदाएको बेलायती सांगीतिक समूह द बिटल्सले संगीतको क्षेत्रमा नयाँ इतिहास रच्यो। बिटल्सको उदयसँगै संगीतको क्षेत्रमा पनि पप कल्चर अर्थात् लोकप्रियताको संस्कृतिले औपचारिक प्रवेश गर्यो। पपुलर कल्चरको छोटकरी रूप पप कल्चर कुनै निश्चित समय अवधिमा आम मानिसको मन जित्न सफल मान्यताहरूमा आधारित प्रचलनलाई आफ्नो सांगीतिक प्रतिभाको लोकप्रियतामार्फत बिटल्सको समूहले सन् ६० को दशकभर आफ्नो वर्चस्व कायम गरिरह्यो। समाजमा बहुसंख्यकहरूको आकर्षणमा आधारित पप कल्चरलाई प्रविधिको विकाससँगै फड्को मारिरहेको आमसञ्चारले थप प्रभावशाली बनाउन मद्दत गर्यो। मनोरञ्जनको क्षेत्रमा संगीतबाहेक चलचित्र, पहिरन (फेसन), खेलकुद, प्रविधि हुँदै राजनीतिसम्म पप कल्चरको प्रभाव पर्यो। उकालो लाग्दै जानुमा भने विकसित समाजमा टेलिभिजनको महत्त्वपूर्ण भूमिका थियो। आमसमुदायको आकर्षण र मनोविज्ञानलाई कुशलतापूर्वक पञ्जीकृत गरेको थियो। सोको बजारीकरण गर्न सक्षम पप कल्चरले सीमित र उच्च सम्भ्रान्त वर्गको सेवा मात्रै गर्ने कतिपय लोकप्रियताको संस्कृतिका आलोचकहरूको ठम्याइँ छ। यसका बाबजुद पनि ६० को यो दशक अनेक रूपमा आजका दिनसम्म आफ्नो प्रभाव कायम राख्न सफल छ। बेलायतका ठूला सहरमध्ये एक लिभरपुलमा भर्खरैका ठिटाले सुरु गरेको यो सांगीतिक समूहले ६० र ७० को दशकमा युरोप, अमेरिका हुँदै जापान र कोरियासम्मका युवामा गहिरो प्रभाव पारे। १८औं शताब्दीमा औद्योगिक क्रान्ति सुरु गरेको ऐतिहासिक ठाउँमध्येको लिभरपुल बेलायतमा उद्योगहरू, मजदुर वर्ग र केही मध्यमवर्गीय परिवारहरूको बाहुल्य भएको क्षेत्र मानिन्थ्यो। यही पृष्ठभूमिमा बिटल्सको उदय भएको थियो। जसलाई कतिपय विश्लेषकहरूले उपनिवेशको लामो इतिहास भएको बेलायतको नयाँ सास्ंकृतिक अतिक्रमणको संज्ञा दिएका थिए। हिजोआज फुटबलको विश्वव्यापी क्रेजमा गर्वका साथ आफ्नो नाम दर्ज गराउन सफल लिभरपुलमा जन्मिएको बिटल्सको संगीत मूलतः रक एन्ड रोलमा आधारित थियो। जसको जरा अमेरिकाका अश्वेतहरूको ब्लुज र चर्चका समारोहहरूमा बजाइने प्रवचन संगीतसित थियो। अश्वेत समुदायले अमेरिकाबाट सुरु गरेको रक एन्ड रोल संगीतमा सहरिया युवामाझ पप संगीतको सम्मिश्रण र काव्यात्मक शब्द रचनाहरूले विश्वव्यापी प्रख्यात बनायो। ६० र ७० को दशकले ल्याएको रेडियो र टेलिभिजनको सञ्चारको नयाँ प्रविधिले भूमिका त भइहाल्यो। सबै खाले संगीतहरूको अहिलेसम्म गरिएका सर्वेक्षणहरूका आधारमा बिटल्सलाई सर्वाधिक लोकप्रिय र प्रभावशाली सांगीतिक समूह सबैभन्दा माथि छ। यी तथ्यहरूका आधारहरूमा पनि बिटल्सको ऐतिहासिक स्थान अनुमान लगाउन सकिन्छ। जुन समयमा बिटल्सले आफ्नो संगीतका माध्यमले प्रभाव विस्तार गर्दै थिए। ठीक त्यही समयमा हिप्पीहरूले अमेरिका र युरोपका देशहरूमा पश्चिमी मूल्य र मान्यताहरूमा आधारित पारम्परिक संस्कृतिलाई चुनौती दिँदै थिए। दोस्रो विश्व युद्धको अन्त्यपछि औद्योगिक पुँजीवादले गाँजेको पश्चिमी समाजको भौतिकवादीउपभोक्तावादी संस्कृतिसित बिमति राख्दै सुरु भएको हिप्पी आन्दोलन मूलतः राजनीतिक र सामाजिक परिवर्तनको आन्दोलन थियो। हिप्पी आन्दोलनले उठाएका मुद्दाहरूले विस्तारै पश्चिमी समाजमा प्रभाव पार्दै भियतनाम युद्धमा होमिएको अमेरिका र भौतिकवादी युरोपेली चेतनामा विश्वबन्धुत्व, पर्यावरण संरक्षण, समान नागरिक अधिकार, व्यक्तिगत स्वतन्त्रता, विश्व शान्तिको नयाँ जागरणले लोकप्रियताको शिखर चुम्दैछ। सोही पृष्ठभूमिमा त्यो बेलाको सर्वाधिक लोकप्रिय सांगीतिक समूह बिटल्सको पनि ध्यान आकृष्ट गर्यो। जसरी आमसञ्चार र टेलिभिजनको सर्वव्यापकताले लोकप्रियताको संस्कृति पप कल्चरलाई शक्तिशाली बनाउन मद्दत गर्यो। ठीक त्यसरी नै क्याम्पसहरूमा भेटिने ससाना समूहका भियतनाम युद्ध विरोधी समूहहरूलाई संगठित गर्न र विश्व शान्तिमा विश्वास गर्ने हिप्पीहरूलाई सञ्चारको नयाँ प्रविधिहरूले घरघर पुर्यायो। भियतनाम युद्ध पनि शक्ति राष्ट्रहरूले प्रभुत्व विस्तार गर्न कमजोर मुलुकहरूमा वर्चस्व कायम राख्न रचिएकोमा हिप्पीहरू स्पष्ट थिए। शक्तिशाली राष्ट्रहरूले सुरु गरेका अन्य धेरै युद्ध जस्तै भियतनाम युद्ध पनि अनैतिक थियो। लाखौंं निर्दोष मानिसले जीवन गुमाइरहेको यथार्थ छ। यसलाई हिप्पीहरूको युद्धविरोधी आन्दोलनहरूले उजागर गरिरहेको थियो। भियतनाम युद्धविरोधी जनमत तयार भइरहेको र हिप्पीहरूको विश्व शान्तिको आह्वानले पनि लोकप्रियता कमाइरहेको बखत बिटल्सले गिभ पिस अ चान्स र रिभोलुसनजस्ता लोकप्रिय गीतहरूमार्फत संगीतको माध्यमद्वारा आधिकारिक धारणा सार्वजनिक गर्यो। आफूलाई युद्धविरोधी कित्तामा उभ्यायो। बिटल्सको विश्व शान्तिको चाहनाका संगीतहरूले युरोप, अमेरिकालगायत क्याम्पसहरूका युवालाई विश्वबन्धुत्वको नयाँ शान्तिपूर्ण क्रान्तिले प्रभाव पार्न थाल्यो। रक एन्ड रोल र पप कल्चरको सम्मिश्रणले जन्मिएको र संसारभरका करोडौं मानिसको मन जित्न बिटल्स सफल भयो। जो कुनै समय विश्वशान्तिको पर्यायवाची शब्द जस्तै भएको सन्दर्भहरू ६० र ७० को दशकका धेरै अभिलेखमा पाइन्छन्। लोकप्रियताको चरम उत्कर्षमा पुगेको बिटल्स हिप्पी आन्दोलनसित आफ्नो सैद्धान्तिक निकटतासँगै विश्वबन्धुत्व र शान्तिलाई ध्यान र योगका माध्यमले पश्चिममा प्रशिक्षित गरिरहे। त्यसमा भारतीय गुरु महर्षि महेश योगीसँग बिटल्सका सदस्यहरूको बेलायतमा भएको भेटले संसारको सबैभन्दा लोकप्रिय पश्चिमी संगीतका इतिहास रचयिताहरूले पूर्वीय दर्शनमा नयाँ आश्रय भेटाए। फ्रन्ट म्यान जोन लेननबाहेक बिटल्स समूहमा पल म्याकार्टनी, जर्ज हेरिसन र रिंगो स्टार चार जनाको समूहमध्ये पूर्वीय दर्शन राम्रोसँग बुझेका जर्ज हेरिसन थिए। खासगरी हिन्दु र बौद्ध परम्परामा आधारित ध्यान र योगमा विशेष रुचि राख्ने जर्ज हेरिसनले स्वामी विवेकानन्द र परमहंस योगानन्दको पुस्तक र सामग्रीहरूबाट प्रभावित थिए। र, प्रसिद्ध भारतीय सितारवादक रविशंकरसित सितार पनि सिकेका थिए। रोचक कुरा के छ भने जुन बेला बिटल्सका सदस्यहरू लागूपदार्थको सेवन गर्थे। बिटल्सका हार्डफ्यानहरूले पनि लागूपदार्थको सेवन गर्न थालेका थिए। अनि जतिबेला बिटल्सले पूर्वीय दर्शनमा झुकाव देखाउन थाल्यो। संसारभरका बिटल्स प्रशंसकहरूले ध्यान र योग पछ्याउन थालेका थिए। समय सधैंंभरि एकनास रहन्न भनेझैं बिटल्सका लागि पनि एकै रहेन। लामो सहयात्रापछि चारै जना बिटल्स आआफ्नै बाटो लागे। बिटल्स समूह फुटेपश्चात् फ्रन्ट म्यान जन लेननले सांगीतिक सक्रियतालाई कायम राख्दै जापानिज श्रीमती र शान्ति अभियन्ता योको ओनोसित मिलेर नयाँ गीतहरू रचना गर्ने र संगीत सिर्जना गर्ने कामलाई निरन्तरता दिए। सानैदेखि विद्रोही स्वभावका जोन लेननमा हिन्दु ग्रन्थ भागवत गीता र जीवन, मृत्यु र पुनर्जन्ममा आधारित पश्चिमामाझ लोकप्रिय बौद्ध दर्शनसम्बन्धी पुस्तक टिबेटन बुक अफ द डेडको गहिरो प्रभाव थियो। भियतनाम युद्धप्रति बिमतिले राजनीतिकसामाजिक वृत्तमा आफ्नो बढ्दो प्रभाव र पूर्वीय दर्शनप्रतिको आकर्षणले पश्चिमा युवा पुस्ताहरूमा पूर्वीय आध्यात्मलाई हेर्ने दृष्टिकोणमा परिवर्तन ल्यायो। बिटल्स एउटा महत्त्वपूर्ण सांस्कृतिक शक्ति त छँदै थियो। जोन लेननले बिटल्सको विघटनपछि लेखेको र संगीत दिएको गीत इम्याजिनले बिटल्सको विगतलाई नै एक किसिमले छायाँमा पारिदियो। ६० को दशकले निम्त्याएको युद्ध, शक्ति राष्ट्रहरूको द्वन्द्व, चरम उपभोक्तावादले जन्माएको भौतिकवादी जीवनशैली र असमानता, हत्याहिंसाका शृंखला, भविष्यप्रतिको नैराश्यपन, धार्मिक कट्टरताले निर्माण गरेको विभाजन सबैलाई सम्बोधन गर्ने गरी लेननले लेखेको इम्याजिनले धेरैको मनमस्तिष्क छोयो। लेनन प्रतिभावान् त थिए नै, आफ्नो पुस्ताको प्रतिनिधि पात्र एक आदर्शवादी स्वप्नदर्शी पनि थिए। विश्वका सबै राष्ट्र विघटन हुनुपर्ने, सबै धर्म खारेज हुनुपर्ने, व्यक्तिगत सम्पत्ति खारेज हुनुपर्ने, आर्थिकसामाजिक असमानताको अन्त्य जस्तो इम्याजिनका शब्दहरूमा अन्तर्राष्ट्रियवादको आह्वानबाहेक पृथ्वीका सबै समुदाय एकै परिवार हुन् भन्ने पूर्वीय मान्यताका आधारहरू प्रतिविम्बित थिए। महाउपनिषद्मा रहेको श्लोकमा यो आफ्नो बन्धु र यो पराइ भनेर गणना गर्नेहरू संकुचित दिमागका हुन्छन् भन्ने उल्लेख छ। इम्याजिनले त्यो समय सबैका लागि सम्पूर्ण पृथ्वी एउटै परिवार हो भनेर पूर्वीय दर्शनले उसैबेला विश्वबन्धुत्वको सन्देश दिएको छ। त्यसभित्र जोन लेननको उच्चकोटीको आदर्श र काल्पनिक संसारको आह्वानले सन् ७० को हिप्पी र भियतनाम युद्धविरोधी आन्दोलनहरूमा सांगीतिक नाराको काम गर्यो। इम्याजिनले आह्वान गरेको एकता, विश्वबन्धुत्व र मानवजातिको एउटै परिवार मानवता पूर्वीय दर्शनको बसुधैव कुटुम्बकमको प्राचीन र कालजयी सन्देशकै निरन्तरता हो। जुन वैश्विक सहकार्यको जगमा उभिएको आजको यथार्थमा अझ सान्र्दभिक छ।"
खोइ सडक सुरक्षा ?,"दसैं दशा नबनोस्। नेपालीहरूको महान् पर्व बडादसैं नजिकिएसँगै सबैको यहीँ कामना हुन्छ। दसैं पर्वसँगै ठूला चाड भित्रिने भएकाले घरदेखि टाढा भएकाहरू पनि यसै समयमा गाउँघर फर्कन्छन्। यसै समयमा सडक दुर्घटना पनि बर्सेनि बढी हुने गरेको छ। त्यसैले सबैको कामना दसैं दशा नबनोस् भन्ने नै हुन्छ। तर, यो वर्ष पनि दुर्घटना बढी भए। करिब एक सयको हाराहारीमा ज्यान गुमाए। सयौं घाइते भए। प्रहरीको तथ्यांकअनुसार दसैंको टीकाको अघिल्लो दिनसम्म नै सवारी दुर्घटनामा ज्यान गुमाउनेको संख्या ८९ पुगेको थियो। सात दिनको तथ्यांकलाई लिँदा ४ सय ८५ वटा सडक दुर्घटना भए। सो दुर्घटनामा ८९ जनाको मृत्यु हुँदा ७ सय ५३ जना घाइते भए। त्यसपछिका दिनमा पनि मृतक र घाइतेको संख्या थपिइरहेको छ। सडकको कमजोर अवस्था। चालक र यातायातको लापरवाही। तीव्र गतिलगायतका कारण नेपालमा दैनिकजसो सवारी दुर्घटना हुन्छन्। अझै चाडपर्वको समयमा घर फर्कने यात्रु धेरै हुने भएकाले सवारीसाधननमा यात्रुको भीड हुन्छ। सवारी सञ्चालकले पनि मौकामा चौका हान्ने दाउले खाँदेर भए पनि यात्रुलाई सवारीसाधनमा हालेका हुन्छन्। ग्रामीण क्षेत्रमा जाने सवारीसाधन सीमित हुने भएकाले यात्रुलाई भीडमा कोचिएर जानुको विकल्प हुँदैन। क्षमताभन्दा बढी यात्रु बोक्दा सवारी दुर्घटना बढी भएका छन्। दैनिक यात्रु बोक्नुपर्ने र सवारीको मर्मत र चेकजाँच पनि समयमा नहुने हुँदा चाडपर्वको समयमा दुर्घटना अत्यधिक हुने गरेको छ। यो क्रम बर्सेनि दोहोरिएको छ। सवारी दुर्घटनामा धेरै साना सवारी दुर्घटना भएको तथ्यांक भेटिन्छ। त्यसमध्ये मोटरसाइकल दुर्घटना बढी हुन्छन्। तर, यसमा हुने मृत्युदर कम छ। सानाको तुलनामा ठूला सवारी दुर्घटना कम भए पनि यस्ता दुर्घटनामा मृत्यु हुनेको संख्या उच्च छ। मुख्य राजमार्गमा भन्दा पनि पहाडी साना सडक र ग्रामीण कच्ची सडकमा यात्रुवाहक बस र जिप दुर्घटना उच्च छ। यस्ता दुर्घटनामा ज्यान गुमाउने धेरै हुन्छन्। भीरका बाटो र क्षमताभन्दा बढी यात्रु दुर्घटनाको प्रमुख कारण बन्ने गरेको छ। वर्षौंदेखि सुधार नभएका सडकमा अन्य समय जेनतेन सवारी दैडिए पनि चाडपर्वको समयमा यात्रुको चाप बढी भएकै कारण सवारी दुर्घटना बढेको प्रहरीका अनुसन्धान अधिकारी बताउँछन्। यो नेपालका लागि पुरानै समस्या हो। एक तथ्यांकअनुसार नेपालमा सडक दुर्घटनाका कारण दैनिक सात जनाको मृत्यु हुन्छ। विश्व स्वास्थ्य संगठन (डब्लूएचओ) को अध्ययनअनुसार नेपालमा वार्षिक पाँच हजार जनाको सडक दुर्घटनाबाट ज्यान जान्छ। चाडपर्वको समयमा त यो संख्या अझै बढी हुन्छ। अन्य समयको तुलनामा चाडपर्वका बेला थोरै दिनमा नै धेरैको मृत्य हुन्छ। कारण यात्रुवाहक सवारी नै यो समयमा दुर्घटनामा धेरै पर्छन्। प्रहरीले दुर्घटना रोक्न यो समयमा विभिन्न अभियान चलाए पनि त्यो प्रभावकारी भएको देखिँदैन। थोरै सवारीमा धेरैले यात्रा गर्नुपर्ने बाध्यताकै कारण यात्रु र सवारी चालकलाई दिइने सचेतना व्यर्थ बन्ने गरेको छ। सडक बनेपछि मर्मत कर्मै गर्ने चलन छ। सडकमा बनेका खाल्डा पनि चालक र यात्रुले पुर्दै गन्तव्यमा पुग्नुपर्ने बाध्यता अझै मुलुकमा छ। मुख्य राजमार्ग टालटुल गरेर बजेट सक्ने सरकारले ग्रामीण क्षेत्रमा सडकको ट्र्याक खोल्नेबाहेक सडक सुधार्न खासै ध्यान पुर्याएको देखिँदैन। नागरिकलाई सुरक्षित यात्रा गराउनु सरकारको पनि दायित्व हो। सवारी किनेदेखि निरन्तर सवारीधनीले सरकारलाई सवारी कर बुझाएकै हुन्छन्। नेपालमा धेरै कर उठ्नेमध्ये अग्रस्थानमा सवारी कर पनि हो। यसरी उठाएको सवारी कर सवारीसाधनको व्यवस्थापन र सडक मर्ममत र निर्माणमा नै लगाउनुपर्छ। सवारीसाधन सञ्चालकले पनि कमाउनेमात्रै भन्दा पनि यात्रुको सुरक्षामा ध्यान दिनुपर्छ। चाडपर्वलाई लक्षित गरी समयमानै सवारी थप्नुपर्छ। सडकको अवस्था हेरेर मात्रै सवारी सञ्चालन र यात्रु हाल्ने मापदण्ड बनाए कुनै पनि दसैं, कसैका लागि दशा बन्ने छैन। सडक सुधार र सवारी व्यवस्थापनमा सम्बन्धित निकायको ध्यान पुगोस्। कसैको चाडपर्व कुनै वर्ष खल्लो नबनोस्।"
खेलाडीसँग फर्केनन् अलमुताइरी,"काठमाडौं : माल्दिभ्समा आयोजना भएको १३औं संस्करणको साफ च्याम्पियनसिप फुटबलमा उपविजेता बनेको नेपाली राष्ट्रिय फुटबल टोली सोमबार नेपाल आइपुगेको छ । तर, नेपाली टोलीका मुख्य प्रशिक्षक अब्दुल्लाह अलमुताइरी नेपाल आएनन् । कुवेतका फुटबल म्यानेजर अलमुताइरी माल्दिभ्सबाटै कुवेत गएका छन् । त्यहाँ उनी परिवारसँग केही समय बिताएर नेपाल फर्किने अखिल नेपाल फुटबल संघ (एन्फा) स्रोतले जनाएको छ । साफ च्याम्पियनसिपपछि मुख्य प्रशिक्षकबाट राजीनामा दिने र नेपाल कहिल्यै नफर्किने घोषणा गरेका उनी नेपाल आएर नेपाली टोली सम्हाल्न राजी भएको एन्फा स्रोतले जनाएको छ । अलमुताइरी सन् २०२२ को फिफा विश्वकप छनोट र सन् २०२३ को एसिया कपअन्तर्गत दोस्रो चरणको छनोटका लागि नेपाली टोली सम्हाल्न नेपाल आएका थिए । प्रोलाइसेन्स प्राप्त अलमुताइरी २०७७ चैतमा नेपालको मुख्य प्रशिक्षकमा नियुक्त भएका थिए । माल्दिभ्सको राजधानी मालेमा शनिबार राति भएको फाइनलमा नेपाल भारतसँग ३० ले पराजित हुँदै उपविजेता बनेको थियो । फाइनलमा पराजित भएपछि नेपाल ऐतिहासिक उपाधि जित्नबाट विमुख भएको थियो । तर, पहिलो पटक साफ च्याम्पियनसिपको उपविजेता बनेर नेपालले इतिहास भने रच्न सफल भयो । पाँच राष्ट्र सहभागी प्रतियोगितामा नेपाल लिग चरणमा उपविजेता बन्दै फाइनल पुगेको थियो । लिग चरणमा नेपालले माल्दिभ्स र श्रीलंकालाई हराएको थियो । यस्तै भारतसँग पराजित भएको नेपालले बंगलादेशसँग बराबरी खेलेको थियो । नेपाली फुटबल टोलीलाई राष्ट्रपतिको बधाई फर्कियो नेपाली फुटबल टोली"
फुटबल टोलीलाई यसरी गरियो स्वागत (फोटोफिचर),काठमाडौं : माल्दिभ्समा आयोजना भएको १३औं संस्करणको साफ च्याम्पियनसिप फुटबलमा उपविजेता बनेको नेपाली राष्ट्रिय फुटबल टोलीलाई अखिल नेपाल फुटबल संघ (एन्फा) ले भव्य स्वागत गरेको छ। सोमबार बिहान विमानस्थल आइपुगेको टोलीलाई एन्फाले स्वागत गरेको हो। खेलाडीहरुको स्वागतका लागि खेलकुदमन्त्री महेश्वर जंग गहतराजसहित सरकारी टोली त्रिभुवन अन्तराष्ट्रिय विमानस्थल पुगेको थियो । माल्दिभ्सको राजधानी मालेमा शनिबार राति भएको फाइनलमा नेपाल भारतसँग ३० ले पराजित हुँदै उपविजेता बनेको थियो।
तीन दिनको मौसम : उच्च पहाड र हिमाली क्षेत्रमा हिमपातको सम्भावना,"काठमाडौं : जल तथा मौसम विज्ञान विभाग, मौसम पूर्वानुमान महाशाखाले उच्च पहाडी र हिमाली क्षेत्रमा हिमपातको सम्भावना रहेको बताएको छ । आगामी तीन दिनको मौसम पूर्वानुमान गर्दै महाशाखाले मध्यम हिमपात हुन सक्ने बताएको हो । काठमाडौं उपत्यकासहित देशभर शनिबार रातिदेखि मौसममा बदलाब आएको थियो । आज पनि देशभर मौसम बदली हुने महाशाखाले जनाएको छ । त्यस्तै प्रदेश १, २ र वागमती प्रदेशमा मेघगर्जसहित वर्षा हुन सक्नेछ । सुदूरपश्चिम, लुम्बिनी र कर्णाली प्रदेशका केही स्थानमा भारी वर्षा हुने महाशाखाले जनाएको छ । महाशाखाका अनुसार बंगालको खाँडी तथा भारतमा रहेको न्यून चापीय प्रणाली र पश्चिमी वायु प्रणालीको संयुक्त प्रभाव नेपालमा परेको हो । मौसममा बदली भई पानी परेपछि किसानले पाकेको धान भित्र्याउन पाएका छैनन् भने कतिपयले काटेर भित्र्याउन तयार पारेको धान भिजेको छ ।"
चुनावसम्म गठबन्धनलाई निरन्तरता दिने प्रचण्डको प्रस्ताव,"काठमाडौं : नेकपा माओवादी केन्द्रको स्थायी कमिटी बैठक सकिएको छ । बैठकमा पार्टी अध्यक्ष पुष्पकमल दाहाल 'प्रचण्ड' ले कुनैपनि हालतमा सत्ता गठबन्धनलाई आगामी निर्वाचनसम्म नै निरन्तरता दिन प्रस्ताव राखेका थिए । सोमबारको बैठकमा सत्ता गठनबन्धनको सम्बन्ध, राष्ट्रिय सम्मेलनलगायत समसामयिक विषयमा छलफल भएको स्थायी कमिटी सदस्य गिरीराजमणि पोखरेलले जानकारी दिए । उनले भने, 'बैठक भोलि बिहान पुनः बस्नेछ । मुख्यतः पार्टीको राष्ट्रिय सम्मेलनको विषयमा छलफल भयो । कार्तिक १३ गते वडा र मङ्सिर ४ गते पालिकाहरुको सम्मेलन गर्ने माओवादी केन्द्रले जनाएको छ। माओवादी केन्द्रले पुस ११ गतेदेखि १३ गतेसम्म राष्ट्रिय सम्मेलन गर्दैछ ।"
नौजनाबाट तीन बालिका सामूहिक बलात्कृत,"सिन्धुली : सिन्धुलीमा तीन बालिकामाथि सामूहिक बलात्कार भएको छ। कमालामाई नगरपालिका५ बोझेका तीन बालिकामाथि नौजना युवाहरुले सामूहिक बलात्कार गरेको जिल्ला प्रहरी कार्यालय सिन्धुलीले जनाएको छ। जिल्ला प्रहरी कार्यालय सिन्धुलीका प्रहरी निरीक्षक रामभक्त भट्टराईका अनुसार यो घटना गत शनिबार रातिको हो । शनिबार राति ती केटाले बालिकालाई बोलाएर घर बाहिर लगि सामूहिक बलात्कार गरेको पुष्टि भएको छ,' भट्टराईले भने । बलात्कृत हुने बालिकाहरु १५, १६ र १७ वर्षका रहेको बताइएको छ । प्रहरीले सामूहिक बलात्कार गर्ने नौंमध्ये तीनजना युवालाई पक्राउ समेत गरिसकेको छ । उजुरीका आधारमा २२ वर्षीय हिमा लामा, २४ वर्षीय गणेश मगर र २२ वर्षीय विवेक मगरलाई पक्राउ गरिएको छ । बाँकी छजना भने फरार रहेको र उनीहरुको खोजिकार्य तीव्र पारिएको प्रहरीले जनाएको छ। बालिकाहरु बलात्कृत भएको थाहा पाएपछि अभिभावकले आइतबार जिल्ला प्रहरी कार्यालय सिन्धुलीमा किटानी दिएपछि तीनजनालाई पक्राउ गरेको हो। पक्राउ परेकाहरुले बालिका बलात्कार गरेको स्वीकार गरेका छन् भने बलात्कार हुने बालिकाको मेडिकल जाँचका क्रममा पनि बलात्कार भएको खुलेको जनाइएको छ । प्रहरी निरीक्षक भट्टराईका अनुसार बलात्कार गर्ने एकजना युवा र बलात्कृत हुने एकजना बालिकाको पहिलेदेखि नै चिनजान रहेको बताइएको छ। चिनजानका आधारमा ती युवाले बालिकाहरुलाई बोलाएर सामूहिक बलात्कार गरेको बताइएको छ । बालिकामध्ये दुईजनालाई सेफ हाउसमा र एकजनालाई अभिभावकको सरंक्षणमा राखिएको प्रहरीले जनाएको छ।"
फर्कियो नेपाली फुटबल टोली,काठमाडौं : साफ च्याम्पियनसिपमा उपविजेता भएको नेपाली फुटबल टोली फर्किएको छ । कतार एयरको जहाजबाट केहीबेर अघि टोली नेपाल आइपुगेको हो । नेपाल २८ वर्षको साफ फुटबल इतिहासमा पहिलो पटक फाइनल पुगेको थियो । फाइनलमा भारतसँग ३० ले पराजित भएसँगै नेपाल उपविजेतामा सीमित भएको हो ।
राष्ट्रियतामा प्रेसको फड्को,"पञ्चायती पक्षबाट जनआन्दोलनलाई कमजोर बनाउन अनेकौं प्रोपोगाण्डा अपनाइए। तर प्रेसले पञ्चायती दुष्प्रचारको खण्डन गर्दै खबरहरू छापे। राष्ट्र निर्माणमा पत्रकारिताजगत्को भूमिका अत्यन्त महत्त्वपूर्ण र प्रभावकारी रहँदै आएको पाइन्छ। बीसौं शताब्दीलाई विश्वइतिहासमा स्वतन्त्रता आन्दोलनको शताब्दी पनि भन्न सकिन्छ। यस शताब्दीमा पहिलो तथा द्वितीय विश्वयुद्धहरू भए। ती विश्वयुद्धहरू साम्राज्यवाद र उपनिवेशवादी शक्ति राष्ट्रहरूका युद्धोन्मादका परिणाम थिए। तिनले आफूआफूमा अर्कोभन्दा बढी शक्तिशाली बन्ने होडबाजीमा नरसंहार रचेका थिए। तर ती युद्धहरू पछि साम्राज्यवादी, उपनिवेशवादी जाँतोमा पिँधिइरहेका साना राष्ट्रहरूका लागि स्वतन्त्रता आन्दोलन अघि बढाउन ठूलो आत्मबल प्राप्त भयो। ती राष्ट्रहरूका स्वतन्त्रता आन्दोलनहरूलाई दबाएर आआफ्नो शक्तिलाई कायमै राख्न साम्राज्यवादी, उपनिवेशवादी मुलुकहरू क्रमशः असफल बन्दै गए। यसरी स्वतन्त्रता पक्षधर मुलुकहरूले औपनिवेशिक शक्तिलाई परास्त गरी स्वतन्त्रता प्राप्त गर्न सक्नुमा सञ्चारजगत्को उल्लेखनीय भूमिका रहेको पाइन्छ। आधुनिक विश्व इतिहासमा फ्रान्सेली राज्यक्रान्तिको सफलताका पछाडि सञ्चारमाध्यमको विशेष भूमिका रहेको बताइन्छ। सन् १९८० को दशकमा भएको सोभियत साम्यवादको पतनको लागि पश्चिमी सञ्चारमाध्यमहरूले सर्वाधिक भूमिका खेले। प्रेसले ग्रामीण समाजका नरनारीका आवाज एवं कथाव्यथालाई अझै समेट्न बाँकी छ। यद्यपि राजनीतिक रूपमा दलीय प्रभावबाट नेपाली प्रेस मुक्त हुन सकेको छैन। सेनाहरूले गरेको आक्रमण रोक्न सकिन्छ तर विचारको आक्रमणलाई रोक्न सकिँदैन। किनभने अब यस्को (विचारको) पालो आएको छ।भिक्टर ह्युगोले भनेको कुरा सान्दर्भिक छ। नेपालको प्रजातान्त्रिक संघर्षलाई अघि बढाउन अर्थात् राणा निरंकुशतन्त्रबाट मुलुकलाई मुक्ति दिलाउन एक्कासि जनक्रान्तिको घोषणा गरिएको थिएन। जनक्रान्तिको घोषणापूर्व जनतालाई प्रजातन्त्रको आवश्यकता किन पर्यो? जनअधिकार, स्वतन्त्रता एवं मौलिक हकअधिकारको औचित्य किन रहेको छ?मानिस हुनुको अर्थमा उस्लाई प्रजातन्त्रले के कुरा उपलब्ध गराउँछ ? देशमा प्रजातन्त्र आएपछि के हुन्छ ? कस्तो शासन व्यवस्था आउँछ ? शासकहरूले जनताप्रति कस्तो व्यवहार गरेका छन् ? देशको आर्थिक शोषण कसरी भइरहेको छ? आदि अनेक जनजिज्ञासा र जनचेतनाका विषयहरूलाई जनसमक्ष पुर्याउन प्रवासबाट प्रकाशन आरम्भ गरिएकायुगवाणी (२००४), नेपाल पुकार (२००५) आदि समाचारपत्रहरूले अतुलनीय भूमिका खेले। ती समाचार पत्रहरूले जनतामा चेतना, जागृति र राष्ट्रिय भावनाको अभिवृद्धि गराए। जनक्रान्ति आरम्भ भइसकेपछि देशको पूर्वी क्षेत्रबाट रेडियोमार्फत् जनक्रान्तिका कार्यक्रम र गतिविधिहरू प्रचार गरिए। जनक्रान्ति अगाडि बढ्दै गएपछि विराटनगरको जुटमिल परिसरमा नेपाल प्रजातन्त्र रेडियोको स्थापना गरी क्रान्तिका खबर र जागृतिगीतहरू घन्काइए। श्रोताहरूमा तिनले जनक्रान्तिको अनिवार्यताबोध गर्न ठूलो सहयोग पुर्यायो। यसका साथै मुक्तिसेनालाई क्रान्ति अघि बढाउन आगोमा घिउ हालेसरह हौसला बढ्न गयो।सरकारी फौजसँग मुक्तिसेना अपराजित हुँदै मोर्चाहरूमा विजयी बन्दै गयो।मुक्ति योद्धा तारिणी प्र कोइरालाका शब्द, यादव, बाबुरामको संगीतमा रानु अधिकारीले यस्ता जागृति गीतहरू त्यसबेला गाएकी थिइन्;आज देशको क्रान्ति युद्धमाहाम्रो एक पुकारा होस्, लड्दालड्दै मरे मरौंलायो एउटा नै नारा होस्।यस्ता गीतहरूले श्रोताका शरीरमा उत्साह र साहस भरिन्थ्यो, देशभक्ति भावनाले जिउमा काँडा उम्रिन्थे। सर्वसाधारण जनतामा क्रान्तिप्रति आकर्षण बढाउन यस्ता गीतहरूले ठूलो योगदान पुर्याए। रेडियो सञ्चारको शक्तिबारे मानिसलाई पहिलोपटक क्रान्तिकालमै जानकारी प्राप्त भयो। प्रजातन्त्रको घोषणा भएपछि २००७ साल चैतमा विराटनगरबाट प्रजातन्त्र नेपाल रेडियोलाई राजधानी सारियो। २००७ सालको क्रान्ति सफल बनाउन प्रवासबाट प्रकाशित हुने सर्च लाइट, गोर्खा आदि पत्रिकाले पनि सहयोग पुर्याएका थिए। शिक्षित नेपाली जनमानसलाई सरकारी तहबाट भएका कामहरूबारे सूचना सम्प्रेषण गर्न १९५८ सालदेखि सुरु भएको गोरखापत्रको योगदान पनि ऐतिहासिक रहँदै आएको छ। यद्यपि राणाकालमा राजधानीबाट प्रकाशित हुने यस समाचारपत्रले जनक्रान्तिपक्षीय समाचार सम्प्रेषण गर्न सक्ने कुरा सम्भव थिएन। सरकारी स्वामित्वमा रहेका समाचारपत्र वा अन्य सञ्चारमाध्यमहरूले सरकारको विरोधमा हुने घटनाक्रमलाई प्रायः सरकारी पक्षको बुझाई अनुकूल हुने हिसाबले समावेश गर्छन्। मुलुकमा जटिल परिस्थिति सिर्जना हुँदा संयमतापूर्वक समाचार सम्प्रेषण गर्दै मुलुकलाई अप्ठ्यारोबाट पार लगाउन सरकारी वा निजी सञ्चार माध्यममा समस्वरता भने हुनै पर्छ।२०१७ पुस १ गते संसदीय लोकतान्त्रिक व्यवस्थालाई राजाले प्रतिबन्ध लगाए। एकदलीय निरंकुश व्यवस्थाको सुरुआत भयो। पञ्चायत व्यवस्थामा राष्ट्रियताको परिभाषा र बुझाइलाई सीमित गरियो। व्यवस्थावादी जति सबै राष्ट्रवादी, राष्ट्रियतावादी र लोकतन्त्र पक्षधर जति सबै अराष्ट्रिय तत्व भनिए, भनाइए। लोकतन्त्रपक्षीय विचारवाहकलाई अभिव्यक्तिको स्वतन्त्रता थिएन। नेपाली जनताको साझा लोकतान्त्रिक भावनालाई एकदलीय निरंकुश पञ्चायती व्यवस्थाले जबर्जस्तीरूपमा दबाएर राखेको थियो। २०३६ जेठ १० गते राजाद्वारा जनमत संग्रहको घोषणा गरिएपछि अभिव्यक्ति स्वतन्त्रतालाई केही हदसम्म छुट दिइएको भए पनि सरकारसँग डराइडराई मात्र बोल्न, लेख्न र प्रकाशन गर्नसक्ने अवस्था थियो। नत्र २०४६ सालसम्म नै जनताका मौलिक हक अधिकारबाट वञ्चित जनताले आफूलाई बन्दीसरह अनुभव गर्नु परिरह्यो। अतः राष्ट्रियताको साझा भावनाले अभिव्यक्ति पाइरहेको थिएन। बहुदलीय व्यवस्थाको पुनस्र्थापनाको माग गर्दै सुरु भएको पहिलो राष्ट्रिय जनआन्दोलन, २०४६ का क्रममा पञ्चायती व्यवस्थाका बन्देजहरूका विरुद्ध नेपाली पत्रकारिता क्षेत्र खुलेरै अग्रसर भयो। पत्रकारिता जगत्ले त्यसलाई प्रारम्भदेखि नै प्रकाशमा ल्याउने काम गर्यो। आमजनतालाई जनआन्दोलनमा सहभागी गराउन, ऐक्यबद्धता जनाउन, सरकारी दमनको प्रतिकार गर्न एवं निरंकुशता पक्षधर संघसंस्था, निकायहरूलाई अवज्ञा गर्न प्रेसजगत्ले आम जनतामा आह्वान गरिरह्यो। नेपाली समाचारपत्रहरूले २०४६ को जनआन्दोलनको राँकोलाई निभ्न नदिन निकै चुनौतीपूर्ण ढंगले काम गर्नु परेको स्मरण वरिष्ठ पत्रकार एवं लेखक घनेन्द्रपुरुष ढकालको रहेको पाइन्छ; स्वदेशी समाचारपत्र र पत्रकारहरूको भूमिका जनआन्दोलनमा झन् बढी महत्त्वपूर्ण रह्यो। पत्रपत्रिकामा छापिन लागेका समाचारहरू सेन्सर गर्ने, समाचार संकलन गर्न नदिने, संकलन गर्न जाँदा पत्रकारहरूलाई गिरफ्तार गर्र्ने, थुन्ने र यातना दिने आदि कुनै अत्याचार बाँकी थिएनन्,जो पञ्चायती शासकहरूले नेपाली पत्रकार र पत्रपत्रिकामाथि नगरेका होऊन्। तर यसका बाबजुद प्रजातन्त्रप्रति एकनासको निष्ठा साथ, अविचल भावले उनीहरूले जनआन्दोलनका पक्षमा समाचार, टिप्पणीहरू प्रकाशित गरिरहे र जनतालाई प्रोत्साहित गर्दैरहे। (जनआन्दोलनः २०४६) २०४६ सालको जनआन्दोलनताका नेपाली पत्रकार जगत्ले खेलेको भूमिकाका बारेमा उक्त भनाइबाट निकै कुराहरू बुझ्न सकिन्छ। वास्तवमा त्यस जनआन्दोलनलाई निर्णायक विन्दुतिर पुर्याउन पत्रपत्रिकाले खेलेको महत्त्वपूर्ण भूमिकालाई सधैं स्मरण गर्न सकिन्छ।जनआन्दोलनताका नेपाली कांग्रेसका पक्षबाट समाचार प्रकाशन गर्ने कामको मुख्य भूमिकामा रहेका वरिष्ठ पत्रकारमाथवर सिंहको संस्मरण यस्तो रहेको छ; क्रान्तिकालको कोलाहलपूर्ण परिस्थितिमा कुनै पनि समाचारको स्वतन्त्र पुष्टि सम्भव नहुने भएकाले सबैमा एकोहोरो सरकारी प्रचारको प्रभाव पर्दै जानु स्वाभाविक थियो। त्यस ऐतिहासिक जनआन्दोलन ताका निजी क्षेत्रका धेरै पत्रपत्रिकाहरूले आफूलाई ठूलो चुनौती आइपरे पनि समाचारहरू प्रकाशन गर्न छोडेनन्। जनआन्दोलन समाचारको प्रकाशन प्रारम्भ गरी आन्दोलनलाई मात्र समाचारका विषय बनाएर प्रकाशन गर्ने व्यवस्था पनि मिलाइएको थियो। पञ्चायती पक्षबाट जनआन्दोलनलाई कमजोर बनाउन अनेकौं प्रपोगण्डाहरू अपनाइए तर आन्दोलन पक्षधर नेपाली प्रेसजगत्ले पञ्चायती दुष्प्रचारको खण्डन गर्दै खबरहरू छापे। जनआन्दोलनताका पञ्चायती सरकारको नेतृत्वद्वारा नेपाली जनतामा भारत विरोधी भावना सिर्जना गराएर आन्दोलनलाई कमजोर तुल्याउने प्रयत्न पनि गरिएको थियो। भारतले नेपालमा नाकाबन्दी लगाएको थियो। तत्कालीन बीबीसी नेपाली सेवाका वरिष्ठ संवाददाता केदारमान सिंहले सम्झेका छन्; मरिचमान सिंहले राष्ट्रियताको फोस्रो नारा दिएर भारत विरोधी भावना भड्काउने र त्यसको आधारमा आन्दोलन बिथोल्ने भरमग्दुर कोसिस गरे तापनि जनता आन्दोलनकै पक्षमा उभिए। पूरै आन्दोलन अवधिभर कुनै पनि कुनाबाट भारतविरोधी आवाज उठेको पाइएन। नेपाली कांग्रेस र वामपन्थीहरू मिलेको कुराले आमजनताका बडो सकारात्मक मनोवैज्ञानिक प्रभाव पार्यो। पञ्चायती राष्ट्रियताको नारा जनआन्दोलन दबाउनका निम्ति खोक्रो सावित भयो। वरिष्ठ पत्रकार धु्रवहरि अधिकारीले सम्झेका छन्; राष्ट्रियताको नाराले अघिपछि नेपालका बासिन्दालाई निकै आकर्षित गरेपनि २०४६ सालमा त्यस्तो भएन। शासकवर्गले यस प्रकारको नाराको भरमा जनताको मन जित्न सकेनन्। त्यसको बलियो कारण थियो, पञ्चायतका सञ्चालकहरूबाट जनसाधारणको हदैसम्मको उपेक्षा हुनु। त्यो उपेक्षाको प्रदर्शन र अनुभव त्यतिखेरको भारतीय आर्थिक नाकाबन्दीका बखत राम्रैसँग हुनपुग्यो।यस्तै वरिष्ठ पत्रकार नारायण ढकालले भनेका छन्; प्रजातन्त्रको पक्षमा लेख्ने अखबारहरूलाई राज्यद्रोहको मुद्दा चलाइयो। समाचार संकलन गर्न निषेध गर्दै उनीहरूले धेरै पत्रकारहरूलाईजेलमा बन्द गरे। पत्रकारहरूलाई सुरक्षा कानुन जस्तो कालो कानुनको चक्रव्यूहमा फँसाइएको थियो। जनभावनालाई उपेक्षा गरेर पञ्चायतवादीद्वारा भारतीय नाकाबन्दीको निहुँ बनाई जनतालाई विचलित बनाउन खोजिएको थियो। तर जनताले सरकारको रणनीतिलाई बुझेकाले त्यस्को पछि लागेनन्। पञ्चायत नेतृत्वको ध्येय जनतामा अन्धराष्ट्रियताको कुरा गरेर निरंकुशताको आयु लम्ब्याउनु थियो। तर आमजनता भने लोकतन्त्रको पुनस्थार्पनासँगै राजनीतिक स्वतन्त्रता, मौलिक हक अधिकार, अभिव्यक्ति स्वतन्त्रतार अन्य कैयौं आर्थिक, सामाजिक अधिकार प्राप्त गरेरै छोड्ने संकल्पद्वारा निर्देशित थिए। लोकतन्त्रवादी शक्ति र अधिनायकवादी शक्तिका बीच राष्ट्रियता वा अन्य राजनीतिक विषयलाई हेर्ने दृष्टिकोण नै फरक हुन्छ। जनतालाई त्रास देखाएर शक्तिमा टिकिरहनु अधिनायकवादीको अभिष्ट रहन्छ। २०४६ सालको प्रथम राष्ट्रिय जनआन्दोलनको सफलतासँगै आधारभूतरूपमा नेपाली जनताले राजनीतिक, सामाजिक एवं आर्थिक स्वतन्त्रता र लोकतान्त्रिक हकअधिकारहरूको उपयोग गर्दै आए। यसकै कारण यसअघिको जस्तै संकीर्ण राष्ट्रियताका परिधिमा नेपाली जनताले खुम्चिनु परेन। राष्ट्रिय समस्याहरूमा आमजनताको चासो र तिनको समाधानका लागि आफ्ना आवाजहरूप्रकट गर्न सहज वातावरण प्राप्त भयो। २०६२०६३ सालको दोस्रो राष्ट्रिय जनआन्दोलनताका पनि नेपाली प्रेसजगत्ले अत्यन्तै जिम्मेवारीपूर्वक आन्दोलनका पक्षमा भूमिका खेल्यो। २०४६ सालको प्रथम राष्ट्रिय जनआन्दोलनताका भन्दा २०६२०६३ को जनआन्दोलनमा प्रेसजगत्ले झन् प्रभावकारी भूमिका खेल्नु स्वाभाविकै थियो। राजाको२०६१ माघ १९ का कदमका विरुद्ध जनतालाई सुसूचना दिँदै लोकतन्त्रको पक्षमा नवजागरणदायी सन्देश नेपाली प्रेसजगत्ले राम्ररी सम्प्रेषण गर्यो। शान्ति, लोकतन्त्र, मानव अधिकारका पक्षमा प्रेसजगत्ले निर्वाध खबरदारी गरिरह्यो। प्रेसले इमान्दारीपूर्वक लोकतन्त्रका पक्षमा वकालत गर्न थाल्छ, ऊ स्वतः राष्ट्रियताका पक्षमा पनि वकालत गर्दै आएको हुन्छ। प्रेसजगत्लाई राज्यको चौथो अंग पनि भनिन्छ। सामान्य समयमा सरकारले ध्यान दिन नसकेका कैयाँै गम्भीर राष्ट्रिय मुद्दाहरूलाई प्रेसजगत्ले अन्वेषषणात्मक ढंगले सार्वजनिक गरिदिन सक्छन्। जस्तै, छिमेकी देशबाट नेपालको सीमा मिचिएका विषयमा प्रेसजगत्ले नै तथ्यपरक कुराहरू विस्तृत रूपमा प्रकाशमा ल्यायो। अनि मात्र सरकारले गम्भीरतापूर्वक त्यसलाई लिएर विरोध स्वरूप प्रेसनोट जारी गर्यो। सरकारी जग्गामा हिनामिना प्रकरण प्रेसले नै बाहिर ल्याएको हो। जनस्वास्थ्य क्षेत्रका माफिया एजेन्सीहरूका विरुद्ध प्रेसले निरन्तर आवाज उठाउँदै आएको छ।कहिलेकाहीं प्रेसका कारण विवाद उत्पन्न भई जनमानसमा भ्रम पैदा पनि हुनसक्छ। वास्तवमै मुलुकप्रति पूर्ण जिम्मेवार प्रेस वा सञ्चारमाध्यमको संख्या भने धेरै नरहेको नै मान्न सकिन्छ। साँच्चै नै मुलुकका लागि विशेष सहयोग पुग्ने काम के गर्न सकियो भन्नेतर्फ पनि सञ्चारमाध्यमले चिन्तन मनन् गर्नु जरुरी देखिन्छ।"
वैद्यलाई भेट्न प्रचण्ड नर्भिकमा,काठमाडौं : नेकपा (क्रान्तिकारी) माओवादीका महासचिव मोहन वैद्य 'किरण' लाई भेट्न माओवादी केन्द्रका अध्यक्ष पुष्पकमल दाहाल 'प्रचण्ड' थापाथलीस्थित नर्भिक अन्तराष्ट्रिय अस्पताल पुगेका छन् । प्रचण्डका स्वकीय सचिव विष्णु सापकोटा जुगल ले आफूहरु नर्भिक अस्पताल पुगेको अन्नपूर्णलाई जानकारी दिए। उनको स्वास्थ्य अवस्थामा क्रमिक सुधार भइरहेको अस्पताल स्रोतले बताएको छ । यसअघि आइतबार बेलुकी प्रतिनिधिसभा सभामुख अग्नीप्रसाद सापकोटाले वैद्यलाई भेटेका थिए । स्वास्थ्यमा समस्या आएपछि आइतबार बिहान वैद्यलाई नर्भिक अस्पताल भर्ना गरिएको हो। मोहन वैद्य अस्पताल भर्ना
बढ्यो बिमा व्यवसाय,"काठमाडौं : सञ्चालनमा रहेका १९ जीवन बिमा कम्पनीहरूले चालू आर्थिक वर्षको दोस्रो महिनासम्म २८ अर्ब १५ करोड बराबर बिमाबापतको शुल्क आर्जन गरेका छन्। गत आवको तुलनामा ३४२४ प्रतिशत व्यवसाय वृद्धि भएको छ। गत आवको सोही अवधिमा २० अर्ब ९६ करोड रुपैयाँ आर्जन गरेका थिए। कम्पनीहरूले सो अवधिसम्ममा ८७ लाख ९६ हजार ८८ ओटा बिमालेख बिक्री गरेर बिमा शुल्क रकम संकलन गरेका छन्। यद्यपि दुई महिनामा मात्रै १४ लाख ६६ हजार ३ सय २९ बिमालेख बापत ११ अर्ब ५४ करोड रुपैयाँ बिमा शुल्क आर्जन गरे। बिमा समितिको तथ्यांकअनुसार चालू आवको उक्त अवधिसम्ममा कम्पनीहरूले कुल बिमा शुल्क अन्तर्गत ६ अर्ब ३७ करोड रुपैयाँ प्रथम बिमा शुल्क संकलन गरेका छन्। यस्तै, नवीकरणमार्फत् २१ अर्ब ५७ करोड रुपैयाँ बिमा शुल्क आर्जन गरे। यससँगै वैदेशिक रोजगार बिमा शुल्कबापत २० करोड रुपैयाँ कमाएका छन्। समग्र बिमा कम्पनीमध्ये नेपाल लाइफ इन्स्योरेन्सले बिमाबापत सबैभन्दा बढी शुल्क आर्जन गरेको छ। उसले भदौ मसान्तसम्म ७ अर्ब ६२ करोड रुपैयाँ आर्जन गरेको हो। यसैगरी सरकारी स्वामित्वको राष्ट्रिय बिमा संस्थानले ४ अर्ब ३४ करोडको व्यवसाय गरेको छ। यसपछि एलआईसी लाइफ इन्स्योरेन्सले ३ अर्ब ३६ करोड, नेसनल लाइफले २ अर्ब ४१ करोड, युनियन लाइफले १ अर्ब ३५ करोड एसियन लाइफले १ अर्ब ५ करोड रुपैयाँ बिमा शुल्क संकलन गरेको छ। यसबाहेकका बिमा कम्पनीहरूले एक अर्बभन्दा कम बिमा शुल्क आर्जन गरेका छन्। सिटिजन लाइफले ९६ करोड, मेट लाइफले ९३ करोड, सूर्या लाइफले ८३ करोड, प्राइमले ७८ करोड, रिलायवल नेपाल लाइफले ६६ करोड, गुराँस लाइफले ६४ करोड, सन् नेपालले ६० करोड, आईएमई लाइफले ५९ करोड, ज्योति लाइफले ५५ करोड र रिलायन्स लाइफ इन्स्योरेन्सले ५१ करोडको व्यवसाय गरेका छन्। यसभन्दा कम गर्नेमा प्रभु लाइफले ४५ करोड, सानीमा लाइफले ३२ करोड र महालक्ष्मी लाइफले २० करोड रुपैयाँबराबरको बिमाबापत रकम संकलन गरेका छन्। पछिल्लो समय अर्थात् ३ वर्षअघि ९ ओटा मात्रै जीवन बिमा कम्पनी थिए। यसपछि बिमा बजारमा १० ओटा नयाँ कम्पनी थपिए। जसले बिमा बजार थप प्रतिस्पर्धी बन्दै गएको छ। बिमा प्रडक्टदेखि बिमालेख बिक्रीमा समेत प्रतिस्पर्धा चलेको छ। कतिपय नयाँ बिमा कम्पनीहरूको व्यवसाय पुरानाकोभन्दा बढी सफल भएको देखिएको छ। बिमा समितिको तथ्यांकअनुसार पनि भदौसम्म बिमा शुल्क आर्जन गर्ने १० कम्पनीमध्ये नयाँ जीवन बिमा कम्पनीमा युुनियन लाइफ, सिटिजन लाइफलगायत रहेका छन्। समग्रमा बिमा कम्पनीहरूले कोभिडका बाबजुद पनि राम्रै व्यवसाय गरेका छन्। युनियन लाइफ इन्स्योरेन्सका प्रमुख कार्यकारी अधिकृत मनोजकुमार लाल कर्ण कोभिडले केही असर पारे पनि पछिल्लो समय अर्थतन्त्र चलायमान हुन थालेकाले व्यवसाय फस्टाउँदै गएको बताउँछन्। बिमा कम्पनीको संख्या बढी छ। प्रतिस्पर्धी बजारमा एक कम्पनीले अर्को कम्पनीको ब्रान्ड म्यानेजर तानातान गर्ने प्रवृत्ति छ। यद्यपि वृत्ति विकासका लागि पनि अर्को कम्पनी नजाऊ भन्न मिलेन। यस्ता चुनौतीका बाबजुद पनि हरेक शाखा, कर्मचारी र अधिकर्ताबाट राम्रो व्यवसाय गरिरहेका छौं, उनले भने।"
रोहित इन्डोनेसियातर्फ,काठमाडौं : नेपाली फुटबल टोलीका डिफेन्सिभ मिडफिल्डर रोहित चन्द माल्दिभ्सबाटै इन्डोनेसिया प्रस्थान गरेका छन् । साफ च्याम्पियनसिप फुटबलका लागि माल्दिभ्स आएका रोहित त्यहिँबाट इन्डोनेसिया गएका हुन्। उनले सामाजिक सञ्जालबाट इन्डोनेसिया प्रस्थान गरेको जनाएका छन्। रोहित इन्डोनेसियामा जकार्ता पर्सिजाबाट ब्यावसायिक फुटबल खेल्दै आएका छन्। इन्डोनेसियाको अहिले शीर्ष डिभिजनको लिग चलिरहेको छ । नेपाली टोलीका मुख्य प्रशिक्षक अब्दुल्लाह अलमुताइरी पनि नेपाल आएनन्। कुवेतका फुटबल म्यानेजर अलमुताइरी माल्दिभ्सबाटै कुवेत गएका हुन्। त्यहाँ उनी परिवारसँग केही समय बिताएर नेपाल फर्किने अखिल नेपाल फुटबल संघ (एन्फा) स्रोतले जनाएको छ । रोहित नेपालका लागि सर्वाधिक खेल खेल्ने दोस्रो खेलाडी हुन् । साफ च्याम्पियनसिपको फाइनलमा भारतविरुद्धको खेलसँगै रोहित सर्वाधिक खेल खेल्ने दोस्रो खेलाडी बनेका हुन् । रोहितले पूर्वकप्तान विराज महर्जनलाई उछिन्दै सर्वाधिक क्याप जित्ने दोस्रो खेलाडी बनेका हुन् । २९ वर्षीय रोहितले नेपालका लागि ७४ क्याप खेलेका छन् । विराजले नेपालका लागि ७३ खेल खेलेका छन् । नेपालका लागि सर्वाधिक खेल खेल्ने कीर्तिमान भने कप्तान तथा गोलरक्षक किरण चेम्जोङको नाममा छ । किरणले ७९ खेल खेलेका छन् । माल्दिभ्समा आयोजना भएको १३औं संस्करणको साफ च्याम्पियनसिप फुटबलमा उपविजेता बनेको नेपाली राष्ट्रिय फुटबल टोली सोमबार नेपाल आइपुगेको हो। फर्कियो नेपाली फुटबल टोली
विचारले महान्,"ए पानीपुरीवाला भाइ। तिमीलाई केही दिनदेखि देखिरहेको छु। यहाँ दिनहँु पानीपुरीको ठेला राखेर बेचिरहेका छौ। स्कुल किन जाँदैनौ ? तारानाथ सरले नारायणपुर, संगम क्याम्पस चोक अगाडि ठेला राख्ने १५१६ वर्षका मन्दीपलाई भन्नुभयो। मेरो अवस्था नै यस्तै छ अंकल। मन्दीपले उत्तर दिए। म एउटा संस्था चलाउँछु। त्यहाँ गरिब बच्चाहरूको लागि पढाइ हुन्छ। तिमी पनि आउन सक्छौ। सरले उनलाई भन्नुभयो। अंकल म पढ्न आएँ भने यो मेरो ठेला कस्ले समाल्छ ? मेरो घर कसरी चल्छ ? मन्दीपले भने। किन तिम्रो आमा बुबा हुनुहुन्न र ? सरले सोध्नुभयो। हुनुहुन्छ अंकल, दाइ हुनुहुन्छ, दिदी हुनुहुन्छ तर, घरको जिम्मेवारी मेरो काँधमा छ। त्यसैले मैले पढेर, लेखेर के गर्नु र। उनले भने। सरले भन्नुभयो पढेर तिमी ठूलो मान्छे बन्न सक्छौ। तर, मन्दीप ठूलो ठूलो स्वरमा हाँस्न थाल्छन् र भन्छन्, अंकल ठूलो मान्छे त्यो सुटबुट लगाउनेहरू जो आफ्नो गरिब आमा बुवालाई छाडेर आफू अञ्जान बन्छन्। मेरो कथा सुन्नुहोस् अंकल, उनले अघि थप्दै भने मेरा बुबा यहीं अगाडिको निजी विद्यालयमा कार्यालय सहयोगी हुनुहुन्थ्यो। थोरै पारिश्रमिक थियो। हामी दुई भाइ, एक बहिनी थियौं। बुवाले धेरै मिहेनत गरेर दाइ र दिदीलाई पढाउनुभयो। दाजु भारतको ठूलो विद्यालयमा एमडी गरेर चितवनको एउटा मेडिकल कलेजमा पढाउनुहुन्थ्यो। पछि आफूले रोजेको केटीसँग विवाह भयो र अहिले श्रीमतीलाई लिएर बेलायत जानुभयो। आमा बुबालाई खबरसमेत सोध्नुहुन्न, पैसाको त परको कुरा। फोनसमेत आएको छैन। दिदी यहीँ नजिकैको निजी विद्यालयको प्रमुख हुनुहुन्छ। बिहे भएपछि अहिले दिदी र भिनाजुलाई बुबा आमा गरिब लाग्छ र म अनपढ। उहाँ यहीँ भएर हामीलाई भेट्न पनि आउनुहुन्न। जो शिक्षा लिए, ठूलो मान्ने भन्ने बने। उनीहरूले नै अहिले आफूलाई जन्म दिने आमा बुबा र परिवार भुले। आफ्नो धरातल भुले। अहिले बुवाको काम छैन। आमा बिरामी भइरहनुहुन्छ। अब भन्नुहोस् त अंकल, म घर व्यवहार चलाउँ कि पढुँ ? उनले थपे मलाई त लाग्छ, मान्छे पढेर मात्रै होइन, विचारले ठूलो हुन्छ। तारानाथ सर कुनै उत्तर दिन सक्ने अवस्थामा रहनु भएन। केही नबोली सरासर आफ्नो बाटो लाग्नुभयो। नैतिक शिक्षा : हामीले पढेर मात्रै ठूलो भइन्छ भन्ने सोच राख्नु हुँदैन। पढाइसँगै व्यावहारिक र नैतिक शिक्षा पनि लिन आवश्यक हुन्छ। हामीले आफ्नो धरातल कहिले पनि भुल्नु हुँदैन।"
धानको बाला झुल्यो खेतैमा (फोटो फिचर),झापा : झापाको धान पकेट क्षेत्रमा धान पाक्न थालेको छ । जिल्लाको कनकाई र शिवसताक्षी नगरपालिका क्षेत्रमा धान पाक्न थालेको हो । पाक्न थालेको धानबाली मनमोहक देखिएको छ । मनै लोभ्याउने सो क्षेत्रका धानबालीको केही तस्बिर अन्नपूर्णकर्मी रविन भट्टराईले ड्रोनको सहायताले खिचेका छन् :
क्रिकेटको मुख्य प्रशिक्षकको दरखास्त आह्वान,काठमाडौं: नेपाल क्रिकेट संघ (क्यान) ले राष्ट्रिय पुरुष क्रिकेट टोलीको मुख्य प्रशिक्षकको लागि दरखास्त आह्वान गरेको छ। क्यानले सोमबार मुख्य प्रशिक्षकको लागि दरखास्त आह्वान गरेको हो । इच्छुक र योग्य व्यक्तिले आफ्नो बायो डाटा र पदका लागि इछ्याएको कारण खुलाउँदै अक्टोबर ३१ सम्म दरखास्त दिन सक्ने क्यानले जनाएको छ। नेपाली टोलीका मुख्य प्रशिक्षक डेव वाटमोरले राजीनामा दिएपछि नेपाली टोली मुख्य प्रशिक्षकविहीन छ । ओमानमा भएको आईसीसी विश्वकप क्रिकेट लिग२ को त्रिकोणात्मक एकदिवसीय शृंखलापछि वाटमोरले नेपाली टोली छाडेका थिए । ६७ वर्षीय वाटमोर खुला प्रतिस्पर्धाबाट नै मुख्य प्रशिक्षक नियुक्त भएका थिए । उनले व्यक्तिगत कारण देखाउँदै आठ महिना नबित्दै राजीनामा दिएका थिए । कस्ता प्रशिक्षकले दर्खास्त दिन सक्छन् ? इंग्ल्यान्ड क्रिकेट बोर्ड वा क्रिकेट अष्ट्रेलियाबाट लेभल ३ का प्रशिक्षक रहेकाले आईसीसी पूर्ण सदस्य वा फस्ट क्लास क्रिकेट टिम वा एसोसियट राष्ट्रमा पाँच वर्ष प्रशिक्षकको भूमिका निभाएकाले क्रिकेटको जानकार तथा क्रिकेट कल्चर बुझेका
बोक्सी भन्दै भाउजूको हत्या गरेको आरोपमा देवर पक्राउ,"ढल्केवर : भाउजूले दिएको केराले आफ्नी श्रीमतीको गर्भ तुहिएको भन्दै देवरले भाउजूको हत्या गरेको खुलेको छ। महोत्तरी गाउँपालिका ३ मडैकी शिलादेवी झाको हत्या भएको हो। शिलाकी कान्छो देवर ४२ वर्षीय सञ्जय कुमार झाले भाउजूले तन्त्रमन्त्र गरेर केरा दिएपछि गर्भ तुहिएको भन्दै भाउजूको हत्या गरेको प्रहरीले जनाएको छ। जिल्ला प्रहरी कार्यालय महोत्तरीले आइतबार पत्रकार सम्मेलन गरी शिलादेवीको हत्या आरोपमा देवर झालाई पक्राउ गरी सार्वजनिक गरेको हो। गत बुधबार राति आफनै घरमा सुतिरहेकी शिलादेवीको शव हत्या गरिएको अवस्थामा बिहिबार बिहान ओछ्यानमै फेला परेको थियो। सञ्जयले शिलादेवीको टाउकोमा हथौडाले हानेर हत्या गरेको अनुसन्धानबाट खुलेको महोत्तरीका एसपी दिनेश आचार्यले बताए। प्रहरीका अनुसार सञ्जय जनकपुरधाम उपमहानगरपालिका२४ सोनापाडा टोलमा बसेर ज्यालादारीको काम गर्दै आएका थिए। बुधबार साँझ उनी जनकपुरबाट साइकलमा मडैस्थित घर पुगेका थिए। बिहीबार बिहान ३ बजेको समयमा शिलादेवी सुतिरहेकै अवस्थामा सञ्जयले उनको टाउकोमा हथौडाले तीनपटक हानेर हत्या गरी पुन: साइकलमै जनकपुर फर्किएको अनुसन्धानमा खुलेको एसपी आचार्यले बताए। शिलादेवीका पति लालकिशोर झा र माइलो छोरा कृष्ण झाको मृत्यु भइसकेको छ। प्रहरीका अनुसार तीन महिनाअघि असारमा सञ्जयको विवाह भएको थियो। त्यस पश्चात शिलादेवीसँगै सगोलमा सञ्जय र उनकी पत्नी रिंकी बस्ने गरेका थिए। त्यसैक्रममा शिलादेवीले देवरानी रिंकुलाई केरा खान दिएकी थिइन्। त्यस रात रिंकुको गर्भ तुहिएको थियो। पछि सञ्जय आफ्नी श्रीमतीको हजुरआमाको जनकपुरस्थित घरमा बस्न गएका थिए। रिंकुको मुखबाट बेला बेला फिज निकाली बिरामी हुन थालिन्। रिंकुलाई सञ्जयले विभिन्न अस्पतालमा उपचार गराउन थाले। तर बिरामीमा कुनै सुधार भएन। उपचारबाट निको नहुँदा डेढ महिनाअघि झाँक्री लगाउँदा रिंकुले काम्दै शिलादेवीको माइलो छोरा कृष्णकुमार झा हुँ भनी बताएको, श्रीमान् लालकिशोर झा र मलाई शिलादेवीले टुनामुना गरी मारेको, अब रिंकु झालाई पनि टुनामुना गरी मार्न लागेको र त्यसैकारण केरा खान दिँदा गर्भ तुहिएको बताएकी थिइन्। शिलादेवीले दिएको केरा खाँदा श्रीमती रिंकु झाको गर्भ तुहिएको र मुखबाट फिज आउँदा विभिन्न अस्पतालमा उपचार गराउँदा समेत ठीक नभएकाले बोक्सी नै रहेको निहुँमा सञ्जयले भाउजूको हत्या गरेको अनुसन्धानबाट खुलेको प्रहरीले जनाएको छ। शिलादेवीलाई दिएको १२ लाख ३९ हजार सापटी पटकपटक माग्दा समेत नदिएकोले उनलाई मारेपछि मात्र आफ्नो परिवार सुरक्षित हुन्छ भन्ने अन्धविश्वासको कारण सञ्जयले भाउजूको हत्या गरेको अनुसन्धानबाट खुलेको एसपी आचार्यको भनाइ छ। हथौडा प्रहार गरी महिलाको हत्या"
सुन चाँदीकाे मूल्य बढ्याे,काठमाडौं : नेपाली बजारमा आज छापावाल सुनको मूल्य प्रतितोला ९१ हजार ३०० तोकिएको छ। छापावाल सुन दसैंअघि (असोज २५) गते प्रतितोला रु९० हजार ६०० मा कारोबार भएको थियो। नेपाल सुन चाँदी व्यवसायी महासंघका अनुसार आज तेजाबी सुन प्रतितोला रु९० हजार ८०० मा कारोबार भइरहेकाे छ। दसैंअघि प्रतितोला रु ९० हजार १५० मा कारोबार भएको थियो। सोमबार चाँदीको कारोबार मूल्य प्रतितोला एक हजार २२५ तोकेको छ। चाँदी गत सोमबार प्रतितोला एक हजार १८० मा कारोबार भएको थियो।
आन्तरिक पर्यटकको मुस्ताङ 'क्रेज',"बेनी : केही दिनयता म्याग्दीका होटल तथा लज भरिभराउ भएका छन् । म्याग्दी र मुस्ताङका पर्यटकीयस्थल घुम्न आएका पाहुनाहरुले होटल तथा लज भरिभराउ भएका हुन् । दसैंलगत्तै पाहुनाको चाप बढेर होटलहरु भरिभराउ भएका म्याग्दी होटल तथा रेष्टुरेष्ट व्यवसायी संघका अध्यक्ष बाबुराम आचार्यले बताए । देशका विभिन्न ठाउँमा भ्रमणका आएका पाहुनाले होटल भरिएका हुन, 'उनले भने, दुई वर्षपछि यति धेरै संख्यामा पाहुना आएका हुन् । बेनी, गलेश्वर, पोखरेबगर, भुरुङतातोपानी, दाना, घोरेपानी, सिंगा तातोपानीका होटलहरु पाहुनाले भरिभराउ बनेका हुन् । होटल तथा रेष्टुरेष्ट व्यवसायी संघका अनुसार बेनीमा रहेका ५० होटलमा एक हजार जना बास बस्न सक्ने क्षमता छ । बेनीका होटलमा पाहुना राख्न नसकेपछि बागलुङ र कुश्मामा पठाएको व्यवसायीले बताएका छन् । बडादसैंको टिकाको भोलिपल्टदेखि काठमाडौं, पोखरा, चितवन, बिराटनगर, रुपन्देहीलगायत देशका सबैजसो जिल्लाबाट म्याग्दी हुँदै मुस्ताङ जाने आन्तरिक पर्यटकको ओइरो लागेको छ। जिल्ला ट्राफिक प्रहरी कार्यालय म्याग्दीका प्रमुख इन्द्रबहादुर नेपालीले निजी गाडी र मोटरसाइकलमा मुस्ताङ जाने आउने आन्तरिक पर्यटकहरुको संख्या ह्वात्तै बढेको बताए । पछिल्लो दुई दिनयता दैनिक पाँच सय बढी सवारी साधन बेनीजोमसोम सडकमा आवत जावत गरिरहेका उनले बताए । यसअघि दैनिक एक सयदेखि डेढ सय सवारी साधन आवत जावत गर्दथे । पर्यटकीय याम, अनुकुल मौसम, चाडपर्वको बिदा भएकाले विद्यार्थी, व्यापारी, कर्मचारीलगायत विभिन्न पेशा व्यवसाय गर्नेहरु मुस्ताङ घुम्न आएका अन्नपूर्ण गाउँपालिका३ दानाका होटल ब्यवसायी इन्द्रसिंह शेरचनले बताए । करिब दुई वर्षपछि पाहुनाको आगमन हुन थालेपछि थला परेका होटल तथा रेष्टुरेष्ट व्वसायीले राहतको महशुस गरेका छन् । पर्यटकीय क्षेत्र खुलाउनुअघि सम्बन्धित पालिकाहरुले स्थानीयबासीलाई कोरोना भाइरसविरुद्धको खोप लगाउने व्वस्था मिलाएका थिए । भैरहवाबाट मुस्ताङ घुम्नका लागि परिवारसहित आएका अनिल रुङगाटाले लामो समयपछि भएको भ्रमणले 'रिफ्रेस' बनाएको प्रतिक्रिया दिए । गत भदौ २३ गतेदेखि मुस्ताङ र यही असोज १ गतेदेखि म्याग्दीका पर्यटकीय स्थल भ्रमणका लागि खुलाइएको थियो । मुस्ताङ जाने आउने सवारी साधनको चाप बढेसँगै बेनीजोमसोम सडकमा जाम हुन थालेको छ।म्याग्दीको अन्नपूर्ण गाउँपालिका३ काभ्रेमा सडक भाँसिदा साँघुरिएको सडकमा एकतर्फी सडकमा गाडी फस्दा आवत जावत प्रभावित हुने गरेको छ। बेनीजोमसोमकोरला सडक आयोजनाको ठेकेदार कम्पनी शर्मागजुरमुखीले फसेका सवारी साधन निकाल्ने र नियमित आवतजावतका लागि सडक मर्मतलाई निरन्तरता दिएको जनाएको छ।"
बाटो खन्दै टुुरिष्ट गाइड,"काठमाडौं : कोभिड१९ का कारण लकडाउन नभएको भए जगबीर तामाङ यतिबेला विदेशी पर्यटकसँग नेपालको कुनै सहरमा घुमिरहेका हुन्थे। पर्यटकलाई देश दर्शन गराउँदै हुन्थे। कोभिडकै कारण पर्यटकको चहलपहल ठप्प भयो। अहिले तामाङ मातातीर्थ जाने भ्यू टावरको बाटो खन्दैछन्। उनले पर्यटन क्षेत्रबाट रोजगारी गुमाएको डेढ वर्ष भयो। यो पटक भने उनले १० दिनका लागि अल्पकालीन काम पाए। बाटो निर्माणको काम पाउँदा आर्थिक सहयोग पुगेको उनले बताए। तामाङ भन्छन्, चाडवाडका बेला केही आर्थिक सहयोग भयो। रमाइलो लागेको छ। नेपाल पर्यटन बोर्ड र संयुक्त राष्ट्र संघीय विकास कार्यक्रम (यूएनडीपी)सँगको सहकार्यमा रोजगारी गुमाएका पर्यटक गाइड र मजदुरका लागि दिगो पर्यटन परियोजना अन्तर्गत अल्पकालीन रोजगारी दिइएको हो। मजदुरका लागि दिगो पर्यटन परियोजना सुरू गरिएको बोर्डका प्रवक्ता मणिराज लामिछानेले बताए। पर्यटन मजदुर संघर्ष समितिका अध्यक्ष प्रकाश घायल राई पनि काम गर्न पाउँदा खुशी लागेको बताउँछन्। उनले भने, तलब न्यून भएपनि यो हाम्रा लागि अवसर हो, पदमार्ग बनाएर अर्को राम्रो काम गर्न पाउँदा हर्षित छौं। सोलखुम्बु घर भएका उनले यस्तो काम पाएकोमा फरक अनुभव भएको सुनाए। चन्द्रागिरी विकास बोर्डका अध्यक्ष मनराजा खत्रीले भष्मासुर डाँडाको पदमार्गलाई सहज बनाइएको जानकारी दिए। चन्द्रागिरी९ मा पर्ने उक्त पदमार्ग ९० जना मजदुरले १० दिन लगाएर बनाएका थिए। जसमा मच्छेनारायण पर्यटन प्रवद्र्धन समितिले पनि सहयोग रहेको खत्रीले बताए। पर्यटन प्रर्वद्धनका लागि स्थानीय जनशक्ति पनि लागेको हो, उनले भने, यसअघि हाइटमा जाने सांकेतिक मात्र बाटो थियो। अहिले डेढ मिटर चौडा ३ किमी लामो पदमार्ग बनेको छ।"
सामुदायिक विद्यालयमा आकर्षण,"काभ्रे : पनौती८ स्थित भालेश्वर मावि कुनै बेला विद्यार्थी कम भएर बन्दै हुने अवस्थामा पुगेको थियो। उक्त विद्यालयमा अहिले निश्चित विद्यार्थी मात्रै भर्ना हुन पाउँछन्। जिल्लाकै नमुना विद्यालयका रूपमा चिनिन थालेको छ। शिक्षक, अभिभावक, विद्यार्थी, स्थानीय सरकारको सक्रियताका कारण विद्यार्थीको संख्या ह्वात्तै बढेको प्रधानाध्यापक रामचन्द्र थापाले बताए। कतिपय निजी विद्यालयले समेत अनलाइन कक्षा सञ्चालन गर्न नसकेको अवस्थामा हामीले अनलाइन कक्षा सञ्चालनमा ल्यायौं। त्यहीँबाटै कक्षाकार्य र गृहकार्यको चेकजाँच र परीक्षा लिने व्यवस्था मिलायौं। त्यसपछि निजी विद्यालयसमेत छाडेर विद्यार्थी आए। संख्या बढेसँगै गुणस्तर पनि सुधार भइरहेको छ। अहिले ७ सय ७७ जना विद्यार्थी अध्ययनरत छन्। यो वर्ष सयभन्दा बढी विद्यार्थी थेग्न नसकेर फर्काउनुपर्यो, प्रअ थापाले भने, अघिल्लो वर्षमा भन्दा १ सय ५० जना बढी भर्ना लियौं। पनौतीका अन्य सामुदायिक विद्यालयमा पनि विद्यार्थीको संख्या बढेको छ। श्वेतगणेश आधारभूत विद्यालयमा यो शैक्षिक सत्रमा ७० जना नयाँ विद्यार्थी भर्ना भए। आकर्षक विद्यालय भवन, अनुभवी शिक्षक, दिवा खाजा अनि गुणस्तरीय शिक्षा प्रदान गरेसँगै सामुदायिक विद्यालयमा विद्यार्थीको आकर्षण बढेको हो।"
जसले मैदान बाहिर पनि जिते,"काठमाडौं : दक्षिण एसियाली फुटबल महासंघ (साफ) च्याम्पियनसिप फुटबलको २८ वर्षको इतिहासमा नेपाल पहिलो पटक उपाधि नजिक पुगेको थियो। शनिबार राति भएको फाइनलमा चिरप्रतिद्वन्द्वी भारतसँग ३० गोलले पराजित भए पनि फाइनल पुगेर नेपालले ऐतिहासिक उपलब्धि हासिल गर्यो। यसअघिका संस्करणमा सेमिफाइनलबाट अगाडि बढ्न नसकेको नेपालको ऐतिहासिक सफलताका सारथि थिए, अब्दुल्लाह अलमुताइरी। माल्दिभ्सले आयोजना गरेको १३औं संस्करणको साफ च्याम्पियनसिप नेपालको ऐतिहासिक सफलता र खेलाडीहरूको प्रदर्शनभन्दा पनि प्रशिक्षक अलमुताइरीका कारण चर्चामा रह्यो। भारतसँगको राउन्ड रोबिन लिग अघि दिएको अभिव्यक्ति, विजया दशमीका दिन टोलीका सदस्यहरूसँग लगाएको टीका र फरक दुई खेलमा पहेंलो कार्ड पाउँदा पनि फाइनल खेलमा प्रतिबन्धमा परेपछि साफको निष्पक्षताका बारेमा दिएको अभिव्यक्तिका कारण अलमुताइरी नेपाली फुटबल समर्थकमाझ चर्चामा रहिरहे। यसैगरी प्रिम्याच र पोस्ट् म्याच कन्फरेन्समा उनको बोल्ने शैली, टोलीले गोल गरेपछि र जितेपछि खुसीयाली मनाउने शैली, प्लेयर बक्समा बस्दा देखाउने हाउभाउले उनी अन्तर्राष्ट्रिय स्तरमा पनि चर्चामा रहे। ए डिभिजन क्लब थ्रीस्टारका पूर्वप्रशिक्षक मेघराज केसी यस पटकको साफमा सिनियर खेलाडीहरूको प्रदर्शनभन्दा पनि अलमुताइरीको चर्चा बढी नै भएको बताउँछन्। पक्कै पनि यस पटक प्रशिक्षक अलमुताइरी चर्चामा रहेकै हुन्। साफअघि विभिन्न विवादमा आएका कारण पनि उनी नेपाली समर्थकमाझ चर्चामा आएका हुन्, प्रशिक्षक केसीले भन्छन्, माल्दिभ्समा चाहिँ प्रिम्याच र पोस्ट् म्याच कन्फरेन्समा बोल्ने शैली, व्यवहार र प्लेयर बक्समा देखाउने हाउभाउका कारण उनले अन्तर्राष्ट्रिय स्तरमा पनि चर्चा कमाए। हरेक प्रिम्याच र पोस्ट् म्याचमा अलमुताइरीले आफ्ना कुरा निर्धक्कका साथ भन्थे। उनी टोलीको रणनीतिभन्दा पनि आफ्ना खेलाडीको बखान गर्थे। उनीहरूप्रति विश्वास जनाउँथे। खेलाडीको मोटिभेट गर्थे। खेलाडीलाई एकतामा पनि बाँध्न अलमुताइरी सफल भए। उनले नारा पनि बनाएका थिए, वान टिम, जय नेपाल। अझ महŒवपूर्ण कुरा उनले सामाजिक सञ्जालको महŒव बुझेका थिए। त्यही कारण आफ्ना कुराहरू फ्यानसम्म पुर्याउन सफल भए। नेपालमा अहिलेसम्म आएका करिब डेढ दर्जन प्रशिक्षकमध्ये अलमुताइरी सबैभन्दा बढी चर्चामा आएको फुटबल विश्लेषक सञ्जीव मिश्रले बताए। अहिलेसम्म आएका प्रशिक्षकमध्ये सबैभन्दा बढी चर्चा कमाउने प्रशिक्षक अलमुताइरी नै हुन्। आफ्नो कामलाई फ्यानसम्म पुर्याउन र खेलाडीलाई उत्प्रेरित गर्न र एक सूत्रमा बाँध्न सफल भए, फुटबल विश्लेषक मिश्र भन्छन्, आफ्ना कुरा निर्धक्कसँग भन्ने शैलीका कारण पनि उनले चर्चा कमाए। अलमुताइरीलाई अर्को विषयले पनि चर्चामा ल्यायो, दसैंको टीकाले। विजया दशमीका दिन उनले नेपाली टोलीका सदस्यसँगै दसैंको टीका लगाएका थिए। ढाका टोपीमा सजिएर निधारमा लगाएको रातो टीका र कानमा जमरा सिउरिएको उनको तस्बिर निकै भाइरल बनेको थियो। मुस्लिम नागरिक अलमुताइरीले नेपालको चाडबाड र संस्कृतिप्रति देखाएको सौहाद्र्रपूर्ण सद्भावले पनि उनले नेपालीमाझ चर्चा कमाए। नेपाली टोलीका सबै सदस्यले विजया दशमीका दिन टीका लगाएपछि अलमुताइरीले पनि लगाए। सबैसँग खुसीयाली बाँडे। विदेशी भएर पनि नेपाली संस्कृति मनाए भनेर नेपालीको सहानुभूति पनि पाए, प्रशिक्षक केसीले भने। यसैगरी उनले चर्चा पाउनुको अर्को कारण हो, फाइनल खेलमा उनीमाथि साफको प्रतिबन्ध। दुई फरक खेलमा पहेंलो कार्ड पाउँदा पनि फाइनलमा प्रतिबन्ध गरेपछि अलमुताइरीले आक्रोस पोखे। भारतलाई खुसी पार्न दक्षिण एसियाली फुटबल महासंघ (साफ) ले आफ्नै नियम मिचेर आफूमाथि प्रतिबन्ध लगाएको भन्दै उनले कडा अभिव्यक्ति दिएका थिए। साफले आफ्नो नियम मान्नुपर्छ। साफले एकपक्षीय निर्णय गरेको छ। किन मेरा लागि आफ्नै नियमको सम्मान गरेन, उनले भनेका थिए, खेल मैदानभित्र खेल्ने हो, मैदानबाहिर होइन। साफ चाहन्छ भने सिधै भारतलाई उपाधि दिए भयो। भारतका प्रशिक्षकले रातो कार्ड पाए भनेर मलाई कारबाही गर्नु उचित भएन। साफले गरेको अन्यायविरुद्ध आफू कोर्ट अफ आर्बिट्रेसन इन स्पोर्ट्स (कास)मा समेत जाने उनले बताएका थिए। यो निर्णय सही भएन। मुख्य खेल खेलाउने एउटा प्रशिक्षकको सपना चकनाचुर भयो, उनले भने, भारतका प्रशिक्षक प्रतिबन्धमा परेपछि मलाई पनि कारबाही गरिएको हो। यो सरासर अन्यायपूर्ण निर्णय हो। उनले साफको विरोध गर्दै घुमाउँरो पारामा भारतको विरोध गरेका थिए। साफ भारतको इसारामा चलेको आरोप लगाएका थिए। उनको कुरामा नेपाली समर्थकले समर्थन जनाए। उनी सामाजिक सञ्जालमा एकाएक भाइरल बने। साफ च्याम्पियनसिपमा भारतसँगको राउन्ड रोबिन लिगको खेलअघि भने अलमुताइरी भारतकै विषयलाई लिएर विवादमा आएका थिए। भारतलाई हराउन कठिन रहेको बताउँदै उक्त खेलमा भारतले ९५ प्रतिशत खेल जित्ने दाबी गरेका थिए। मेरो विचारमा भारतले ९५ प्रतिशतले खेल जित्ने सम्भावना छ। ४ प्रतिशत बराबरी र १ प्रतिशत नेपालले जित्ने सम्भावना छ उनले भारतविरुद्धको खेलअघि प्रिम्याच कन्फरेन्समा भनेका थिए। त्यसपछि केही नेपाली सञ्चार माध्यमले उनले म्याच फिक्सिङ (खेल मिलोमतो) गरेको आरोप पनि लगाएका थिए। नेपाल र भारतबीचको खेलको तुलना गर्दै बोलेका विषयलाई लिएर नेपाली सञ्चार माध्यमले म्याच फिक्सिङको आरोप लगाएपछि उनले फाइनलपछि पद त्याग्ने घोषणा गर्दै कहिल्यै नेपाल नफर्किने बताएका थिए। साफ च्याम्पियनसिपमा ऐतिहासिक सफलता हात पारेको नेपाली टोली सोमबार बिहान स्वदेश फर्किंदैछ। अलमुताइरी भने नेपाली टोलीसँग नेपाल नआउने भएका छन्। उनी माल्दिभ्सबाटै कुवेत जाने छन्। उनले मुख्य प्रशिक्षकबाट राजीनामा दिनेनदिने केही नखुलाइए पनि परिवारसँग केही समय बिताएर नेपाल फर्किने एन्फा स्रोतले जनाएको छ। अलमुताइरीले नेपाली समर्थकहरूलाई टोलीलाई निरन्तर साथ दिन आग्रह गर्दै स्वागतमा त्रिभुवन अन्तर्राष्ट्रिय विमानस्थलमा उपस्थित हुन आग्रह गरेका छन्। सबै नेपाली समर्थकका लागि मेरो विशेष आग्रह छ। जब राष्ट्रिय टोली नेपाल फर्कन्छ। सबै जना विमानस्थल पुगेर सम्मान गरिदिनु होला, भारतसँगको फाइनलपछि उनले भनेका थिए, यही स्तरमा निरन्तर खेलिरहन खेलाडीलाई साथ र समर्थन गर्नुपर्छ। एक महिना लामो समयपछि नेपाली टोली स्वदेश फर्कन लागेको हो। साफ च्याम्पियनसिपको तयारीका लागि नेपाली टोली गत भदौ २५ गते कतार गएको थियो। कतारमा तयारी गरेपछि साफ च्याम्पियनसिपका लागि असोज ११ गते माल्दिभ्स पुगेको थियो। कतारमा नेपालले दुई वटा मैत्रीपूर्ण खेलसमेत खेलेको थियो। कतार जानुअघि नेपाली टोलीले चैत १७ र २० गते दशरथ रंगशालामा भारतसँग दुई वटा मैत्रीपूर्ण खेल खेलेको थियो। नेपालले साफ च्याम्पियनसिपमा उत्कृष्ट सुरुआत गरेको थियो। पहिलो खेलमा घरेलु टोली माल्दिभ्सलाई १० गोलले पराजित गरेको नेपालले दोस्रो खेलमा श्रीलंकालाई ३२ गोलले हराएको थियो। तेस्रो खेलमा भारतसँग १० ले पराजित नेपाली टोलीले राउन्ड रोविन लिगको अन्तिम खेलमा बंगलादेशसँग ११ को बराबरी खेल्दै पहिलो पटक फाइनल यात्रा तय गरेको थियो। अलमुताइरीले गत साउन १० गते सामाजिक सञ्जाल फेसबुकमा स्टाटस लेख्दै आफूले राष्ट्रिय टोलीको मुख्य प्रशिक्षकबाट राजीनामा दिन लागेको घोषणा गरेका थिए। उनले अखिल नेपाल फुटबल संघ (एन्फा) का वरिष्ठ उपाध्यक्ष पंकजविक्रम नेम्बाङका कारण राजीनामा दिन बाध्य भएको बताएका थिए। त्यसपछि विवादले उग्र रूप लिएपछि राष्ट्रिय खेलकुद परिषद्ले बोर्ड सदस्य पुरेन्द्रविक्रम लाखेको संयोजकत्वमा सात सदस्यीय छानबिन समिति गठन गरेको थियो। समितिले विवादको मूल जड सामाजिक सञ्जालको अत्यधिक प्रयोग, आपसी सम्बन्ध विस्तार हुन नसक्नु, आचारसंहिता पूर्ण रूपमा प्रयोग नगर्नु, खेल क्षेत्रमा धूमपान र मद्यपानलगायतका क्रियाकलापलाई निरुत्साहन गर्न नसक्नुलगायत विषय औंल्याउँदै अलमुताइरीलाई सचेत गराउनुपर्ने सुझाव दिएको थियो। प्रतिवेदन सार्वजनिक भएपछि अलमुताइरीले असन्तुष्टि व्यक्त गरेका थिए। उनले सामाजिक सञ्जाल फेसबुकमा संक्षिप्त स्टाटस लेख्दै असन्तुष्टि व्यक्त गरेका थिए। म बाहिरिएँ। राजनीतिले काम गरोस्, भन्ने स्टाटस लेख्दै राष्ट्रिय टोली छाड्ने संकेत पनि गरेका थिए। तर, पछि त्यो विषय त्यक्तिकै साम्य भएको थियो। यही विवादपछि अलमुताइरी भने चर्चाको शिखरमा पुगे। पछिल्लो समय उनले पाएको चर्चामा त्यो विवाद कारक नभएको फुटबल विश्लेषक मिश्र बताउँछन्। अलमुताइरीले चर्चा पाउनुका पछाडि विभिन्न कारणहरू छन्। त्यस बेलाका विवादकै कारण उनले अहिले यति धेरै चर्चा बटुलेका होइनन्, फुटबल विश्लेषक मिश्र भन्छन्। कुवेतका फुटबल म्यानेजर अलमुताइरी सन् २०२२ को फिफा विश्वकप छनोट र सन् २०२३ को एसिया कपअन्तर्गत दोस्रो चरणको छनोटका लागि नेपाली टोली सम्हाल्न नेपाल आएका थिए। प्रोलाइसेन्स प्राप्त अलमुताइरी २०७७ चैतमा नेपालको मुख्य प्रशिक्षकमा नियुक्त भएका थिए।"
"नेकपा एसको ३३५ सदस्यीय केन्द्रीय कमिटी, एमालेको जस्तै केन्द्रीय सचिवालय र केन्द्रीय कार्यालय","काठमाडौं : नेकपा (एकीकृत समाजवादी) ले ३ सय ३५ सदस्यीय जम्बो केन्द्रीय कमिटी बनाएको छ। पार्टी अध्यक्ष माधव नेपालले अन्तरपार्टी निर्देशिका (अपानि) जारी गर्दै पार्टीको सांगठनिक संरचना र नेताहरूको जिम्मेवारी सार्वजनिक गरेका हुन्। अपानिमा केन्द्रदेखि जिल्लाका नेताहरूको जिम्मेवारीसमेत निर्धारण गरिएको छ। नेकपा एसमा २२ पदाधिकारीसहित ३ सय ३५ सदस्यीय केन्द्रीय कमिटी बनाएको अन्तरपार्टी निर्देशन (अपानि) मा उल्लेख छ। नेता व्यवस्थापन गर्न पार्टीले जम्बो कमिटी बनाएको हो। झलनाथ खनाललाई पार्टीको सम्मानित नेताको पद दिएर दोस्रो वरियाताक्रममा राखिएको छ। खनाललाई विदेश विभाग प्रमुखको जिम्मेवारीसमेत तोकिएको छ। मुकुन्द न्यौपानेलाई तेस्रो र प्रदीप नेपाललाई चौथो वरियाताक्रममा राखिएको छ। न्यौपाने र नेपाललाई नयाँ पद नेता हैसियत प्रदान गरिएको छ। न्यौपानेलाई उद्योग वाणिज्य विभागको प्रमुख तथा उद्योग व्यवसाय फाँट इन्चार्जको बनाइएको छ। नेता प्रदीप नेपाललाई प्रतिष्ठानहरूको इन्जार्च बनाइएको छ। त्यस्तै, ७ उपाध्यक्ष, १ महासचिव, ४ उपमहासचिव र ६ सचिव बनाइएको छ। उपाध्यक्षमा राजेन्द्रप्रसाद पाण्डे, प्रमेश हमाल, घनेन्द्र बस्नेत, केदार न्यौपाने, केशवलाल श्रेष्ठ,धर्मनाथप्रसाद साह, जयन्ती राई छन् भने महासचिवमा डा बेदुराम भुसाल, उपमहासचिवमा प्रकाश ज्वाला, डा गंगालाल तुलाधर, डा विजय पौडेल, जगन्नाथ खतिवडालाई चयन गरिएको छ। नागेन्द्र चौधरी, भागवत विश्वासी, गरिमा शाह, राजन्द्र राई, रामकुमारी झाक्री र जीवनराम श्रेष्ठलाई सचिव बनाइएको छ। यो पार्टीले ४२ सदस्यीय स्थायी समिति र ७१ सदस्यीय पोलिटब्युरो बनाएको छ। राजकीय मामिला विभाग प्रमुख उपाध्यक्ष पाण्डे, स्कुल विभागको जिम्मेवारी उपाध्यक्ष हमालाई दिइएको छ भने संगठन विभाग महासचिव भुसालले हेर्ने छन्। प्रचार विभागमा उपमहासचिव खतिवडा छन्। प्रेम आलेबाहेक मन्त्री बनेकालाई कुनै जिम्मेवारी दिइएको छैन। आलेलाई सुदूरपश्चिम प्रदेशको सहइन्चार्ज बनाइएको छ। विरोध खतिवडा, रामकुमार झाँक्री र कृष्णकुमार श्रेष्ठ(किसान)लाई मन्त्रीको मात्रै जिम्मेवारी दिइएको छ। एमालेको जस्तै केन्द्रीय सचिवालय र केन्द्रीय कार्यालय नेकपा (एमाले)को जस्तै नेकपा (एस)ले केन्द्रीय सचिवालय र केन्द्रीय कार्यालयको गठन गरेको छ। एमालेले हालै सम्पन्न विधान महाधिवेशनमा केन्द्रीय सचिवालय र केन्द्रीय कार्यालयको व्यवस्था गरेको छ। नेकपा एसले अध्यक्ष नेपालको नेतृत्वमा ११ सदस्यीय सचिवालय बनाएको छ। सचिवालयमा झलनाथ खनाल, मुकुन्द न्यौपाने, राजेन्द्रप्रसाद पाण्डे, प्रमेख हमाल, जयन्ती राई, डा बेदुराम भुसाल, प्रकाश ज्वाला, डा गंगाधर तुलाधार, डा विजय पौडेल, जगन्नाथ खतिवडा छन्। महासचिव डा बेदुराम भुसालको नेतृत्वमा केन्द्रीय कार्यालय ५ सदस्यीय बनाएको छ। प्रकाश ज्वाला, डा गंगालाल तुलाधर, डा विजय पौडेल र जगन्नाथ खतिवडा छन्। त्यसैगरी, एसले प्रदेश कमिटीको पदाधिकारीको चयन गरेको छ। प्रदेश १ को इन्चार्ज घनेन्द्र बस्नेतलाई बनाएको छ। सहइञ्चार्जमा राजेन्द्रकुमार राई, अध्यक्ष सुरेश कार्की, उपाध्यक्ष बलदेव चौधरी र राजन राई छन्। सचिवमा महेश रेग्मी र उपसचिवमा सरिता थापालाई चयन गरेको छ। त्यस्तै, प्रदेश २ को इन्चार्जमा धर्मनाथप्रसाद साह, सहइन्चार्जमा रामप्रित पासवान, रत्नेश्वर गोइत, कल्याली खड्का तथा अध्यक्षमा रामचन्द्र यादव र सचिवमा लक्ष्मण पौडेललाई चयन गरेको छ। बागमती प्रदेशको इन्चार्जमा केदार न्यौपाने, सहइन्चार्जमा जीवनराम श्रेष्ठ र कृष्ण खनाल तथा अध्यक्षमा सावित्रा भुसाल र सचिवमा लमक्ष्ण लम्साल चयन भएका छन्। गण्डकी प्रदेशको इन्चार्जमा केशवलाल श्रेष्ठ, सहइन्चार्जमा चुडामणि जंगली, शारदा सुवेदी चयन भएका छन् भने अध्यक्षमा तुलबहादुर गुरुङ, उपाध्यक्षमा रामजी शर्मा, सचिवमा प्रतावलाल श्रेष्ठ उपसचिवमा श्रीनाथ बराल र रेखा थापा चयन भएका छन्। लुम्बनी प्रदेशको इन्चार्जमा भागवत विश्वासी, सहइन्चार्जमा सोमप्रसाद पाण्डे र दलबहादुर सुनार छन्। अध्यक्षमा मेटमणि चौधरी र सचिव राजु गुरुङ चयन भएका छन्। त्यस्तै, कर्णाली प्रदेशको इन्चार्जमा प्रकाश ज्वाला, सहइन्चार्जमा चन्द्रबहादुर शाही, हंशबहादुर शाही र शेरबहादुर केसी चयन भएका छन्। सचिव ठगेन्द्रप्रकाश पुरीलाई सचिव बनाइएको छ। सुदूरपश्चिम प्रदेशको इन्चार्ज गरिमा शाह र सहइन्चार्जमा प्रेम आले र नीरा जैरु, अध्यक्षमा विक्रम शाहीलाई बनाइएको छ। हर्कबहादुर सिंह, शेरबहादुर कुँवरलाई उपाध्यक्षमा दिनेशचन्द्र सुवेदी, सचिवमा दीर्घ सोडारी, तारा लामा र माया भट्टलाई उपसचिवको जिम्मेवारी दिइएको छ। उपत्यका विशेष प्रदेशको इन्चार्ज विश्वनाथ प्याकुरेल, अध्यक्ष केदार सञ्जेल र सचिव विष्णु लम्साल भएका छन्। सम्पर्क समन्वय कमिटीको संयोजक विजय गुरुङ, सहसंयोजक लक्ष्मण केसी र सचिवमा चन्द्र शाही छन्। केन्द्रीय अनुशासन आयोगको अध्यक्षमा शिवबहादुर देउवा, केन्द्रीय लेखा परीक्षण आयोगका अध्यक्षमा भरतकुमार श्रेष्ठ, केन्द्रीय निर्वाचन आयोगका अध्यक्षमा माधव पौडेललाई जिम्मेवारी दिएको छ। नेकपा(एस) १३४ सदस्यीय केन्द्रीय सल्लाहकार परिषद्, ३३ सदस्यीय केन्द्रीय ज्येष्ठ कम्युनिस्ट मञ्च बनाएको छ। प्रदेश तथा स्थानीय कमिटीका ७ पदाधिकारीमध्ये कम्तीमा एक जना महिला हुनुपर्नेछ। लेबी स्वेच्छिक नेकपा(एस)ले लेबीलाई स्वेच्छिक बनाएको छ। नेकपा (एमाले) गठित सदस्यताको लिस्ट प्राप्त गर्ने र सगठित सदस्यता प्राप्त गरेको पुरानै मितिलाई कायम राखी नवीकरण गर्ने व्यवस्था गरको छ । अपानिमा भनिएको छ, नवीकरण गर्दा विगत वर्षको सदस्यता शुल्क र लेबी अनिवार्य नगरी स्वेच्छिक सहयोगका रूपमा प्राप्त गर्न सकिने छ। मापदण्ड पूरा गरेका व्यक्तिहरूलाई प्रक्रिया पूरा गरेर व्यापक रूपमा नयाँ संगठित सदस्यता वितरण गर्ने।"
ओझेलमा पाणिनी तपोभूमि,"सन्धिखर्क : अर्घाखाँचीको पाणिनी तपोभूमिले हाम्रो सभ्यतालाई अमूल्य उपहार दिएको छ। विश्वकै सबैभन्दा पुरानो भाषा संस्कृतको व्याकरण यसै स्थानबाट उत्पत्ति भएको मानिन्छ। हजारौ वर्ष पहिले पाकिस्तानको लाहोरबाट पाणिनी ऋषिले तपस्या गर्न अर्घाखाँचीको खिदिमस्थित पणेनामा बसेर तपस्या गरे। उनले त्यहीँबाट संस्कृत व्याकरणको रचना गरेका थिए। पाणिनी तपोभूमि क्षेत्र विश्व भाषा सम्पदाको प्रमुख स्थल हो। यहीँबाट सस्कृत भाषाको उत्पत्ति भएको पाणिनि तपोभुमिका पन्डित थानेश्वर पौडेलको भनाई छ। उनका अनुसार यहाँ आएर पाणिनी ऋषिले तपस्या गरेपछि भगवान शिव प्रशन्न भएर डमरु बजाउँदै अईउण्, रिलृक, एओलगायत चौध सूत्रको स्वर निकालेको र ती चौध सूत्रबाट संस्कृत व्याकरणको रचना भएको भन्ने धार्मिक मान्यता छ। पाकिस्तानमा जन्मिएका पाणिनीले उनले विश्वकै सर्वोत्कृष्ट व्याकरण अष्टाध्यायी लेखे। पाणिनीको रचना अष्टध्यायी शास्त्रीय संस्कृत व्याकरणको सबैभन्दा पुरानो कृति हो। संस्कृतको उदय वैदिक संस्कृतको रूपमा ईसापूर्व १७००२१०० ताका सुरु भएको थियो। पाणिनीको अष्टध्यायीलगायत संस्कृत भाषाको व्याकरणका नियम र परिभाषाका आधारभूत संकलनहरूले आधुनिक भाषाविज्ञानमा धेरै प्रभाव पारेको कुरा जर्मनीका प्रख्यात भाषाविद् फ्रान्ज बपले पत्ता लगाए। त्यसपछि यूरोपमा उनले संस्कृतमा गरेको योगदानबारे पश्चिममा महत्वका साथ हेर्न थालियो। संस्कृत भाषाका पिता पनि भन्ने गरिएका पाणिनीको सम्मानमा नेपालले हुलाक टिकट समेत जारी गरेको छ। संस्कृत व्याकरणका रचयिता पाणिनीको जीवनीका बारेमा लिखित अभिलेख नभए पनि उनी ईसापूर्व चौथोदेखि छैठौं शताब्दीसम्म सिन्धु नदी छेउको सलतुला भन्ने ठाउँ (हाल पाकिस्तान)मा जन्मिएको इतिहासकारहरूले लेखेका छन्। लुम्बिनीको अशोक स्तम्भमा आधारित शिलालेख पत्ता लगाएका र बुद्धको ऐतिहासिक जन्मस्थल प्रमाणित गर्न महत्वपूर्ण भूमिका खेलेका सातौं शताब्दीका प्रसिद्ध चिनियाँ बौद्ध भिक्षु हुआन साङले पनि पाणिनीको जन्मस्थल सलतुलाका सन्दर्भहरू उल्लेख गरका छन्। पाणिनी ऋषिले पणेनामा तपस्या गरेर निस्किएका चौध सुत्रलाई महेश्वर सुत्राणी भनिन्छ। तिनैका आधारमा लघु सिद्धान्त, मध्य सिद्धान्त र सिद्धान्त कौमुदीको निर्माण भएको भन्ने संस्कृतका विज्ञहरू बताउँछन्। पाणिनीका चौध सुत्रलाई प्रचारप्रसार र संस्कृतको व्याकरण रचना गर्ने कृयाकलापमा पाणिनीपछि कात्यानी र पतञ्जली समेत लागि परेको देखिन्छ। प्राचीन समयमा नेपाल, बंगलादेश, भारत, पाकिस्तान, अफगानिस्तानलगायत दक्षिण एसियाली क्षेत्रको बोलचालमा संस्कृत भाषाको प्रयोग हुन्थ्यो। दक्षिण एसियाली भाषामा नेपाली, उर्दू, कास्मिरी, उडिया, बाङ्ला, मराठी, सिन्धी, पञ्जाबी आदि संस्कृतबाट उत्पन्न भएको भाषाशास्त्रीहरूले उल्लेख गरेका छन्। विश्वको इतिहासमै पाणिनीले रचेको संस्कृत व्याकरणलाई संसारकै पहिलो ब्यवस्थित भाषाप्रणाली मानिन्छ। अर्घाखाँचीको पूर्वमा रहेको पाणिनी गाँउपालिका१ पणेनामा यो तपोभूमि रहेको छ। यस तपोभूमिवाट उत्तरतर्फ हिमालयका हिमश्रृंखला तथा दक्षिणतर्फ तराईका फाँटहरू छर्लङ्ग देख्न सकिन्छ। अर्घाखाँचीको पोखराथोक र पाल्पा जिल्लाको तीनधारेबाट केही मिनेट उकालो हिँडेपछि यो क्षेत्रमा पुग्न सकिन्छ। यहाँको प्रचार प्रसार गर्न सके धार्मिक, ऐतिहासिक र पर्यटकीय क्षेत्रबाट नेपाललाई चिनाउन मद्दत पुग्छ। यो क्षेत्रमा पाणिनी ऋषिले तपस्या गरेको र संस्कृत व्याकरणको उत्पत्ति भएको भन्ने प्रमाणहरू भेटिएको पाणिनी गाउँपालिकाका अध्यक्ष अच्युत गौतमले बताए। यस क्षेत्रको विकासका लागि आफुहरू सक्रिय भएर लागि परेको अध्यक्ष गौतमको भनाई छ। पाणिनी गाँउपालिकाको नाम पनि यही तपोभूमीको नामबाट रहन गएको हो। यस क्षेत्रको प्रचारप्रसार गर्न सके अर्घाखाँचीलगायत देशकै नाम संसारभर पुर्याउन सहयोग पुग्ने स्थानीय नायारण पोख्रेलले बताए। हाल सो क्षेत्रमा एउटा पोखरी निर्माण गरिएको छ। यहाँका मन्दिर, पौवा जीर्ण हुने अवस्थामा रहेको स्थानीय दिनेश भारद्वाजले बताए। विश्वकै प्राचीन भाषा उत्पति भएको क्षेत्र भएपनि यसको प्रचारप्रसार नहुँदा ओझेलमा परेको स्थानीय पुस्करराज पोख्रेलले बताए। यहाँको प्रचार प्रसारका लागि विश्व भासासँग सम्बन्धित सबै लाग्नुपर्ने उनको भनाई छ। विश्वकै एउटा धार्मिक पर्यटकीय स्थलको रुपमा विकास गर्न पाणिनीको महत्वका बारेमा व्यापक प्रचारप्रसारको खाँचो रहेको देखिन्छ।"
कल्चरल डिप्लोमेसी !,"काठमाडौं : बडादसैंको दिन। शुभ साइतमा टीका जमरा लगाउने जति हतारो नेपाली हिन्दु धर्मावलम्बीलाई थियो, त्यति नै चटारो थियो अमेरिकी राजदूत र्यान्डी बेरीलाई। ढाका टोपीमा सजिए। आफूले टीका लगाए। परिवार र दूतावासका सहकर्मीलाई पनि टीका जमरा लगाइदिए। अनि सामाजिक सञ्जालमा तस्बिर पोस्ट् गरे। कूटनीतिमा निकै चर्चित मानिन्छ, हार्डपावर र सफ्टपावर। शक्ति राष्ट्रहरू मुलुकमा विकसित हुने राजनीतिक घटनाक्रममा सहभागी हुनेसँगै चाडपर्वमा पनि सरिक हुन थालेका छन्। कूटनीतिमा सांस्कृतिक कार्यक्रममा सहभागी हुनुलाई सफ्टपावर भनिन्छ। जसअन्तर्गत पर्छ, कल्चरल डिप्लोमेसी। नेपालका लागि अमेरिकी राजदूत बेरी फूलपातीको दिनदेखि नै रमाउन थालेका थिए। उक्त दिन बालबालिकासँगै उनले चंगा उडाए। महाअष्टमीको दिन खसी काट्ने कार्यक्रममा सहभागी भए। भान्छामा मासुको परिकार बनाए। यी सबै उनको जीवनका पहिलो प्रयास थिए। राजदूत बेरीले ट्विटरमा दसैंको सन्देश प्रवाह गरे, नेपालीहरूको महान् चाड दसैं मलाई असाध्यै मन पर्छ। ००० हिन्दुको महान् चाडमा सांस्कृतिक सद्भाव देखाउने अर्की राजदूत हुन्, होउ यान्छी। नेपालका लागि चिनियाँ राजदूत यान्छीको पनि दसैंको दिन चटारो थियो। उनले पनि दूतावासका कर्मचारीलाई टीका जमरा लगाइदिइन्। यी दुई राजदूतले टीका जमरा लगाएको तस्बिर सामाजिक सञ्जालमा भाइरल भएको छ। चिनियाँ राजदूत यान्छीले ट्विटरबाट तस्बिर सार्वजनिक गरेकी थिइन्। यान्छीले दसैंका तस्बिरहरू पोस्ट गर्दै लेखेकी छिन्, मेरा नेपाली सहकर्मीहरूसँग दसैं मनाउन पाएकोमा खुसी छु। सबै नेपाली साथीहरूलाई सुस्वास्थ्य, सुख र उन्नतिको मंगलमय शुभकामना व्यक्त गर्छु। चीनका लागि नेपालका पूर्वराजदूत टंक कार्की नेपालस्थित विदेशी राजदूतहरू नेपाली चाडपर्वमा सहभागी हुनु सकारात्मक भएको बताउँछन्। यो नेपालीभित्रै पनि महान् चाडमा नकारात्मक भाव एवं धारणा राख्नेप्रति मुहतोड जवाफ हो, उनले भने, यसले आन्तरिक एकतालाई बलियो बनाउने, सबै जातजाति, धर्म संस्कृतिप्रति सम्मान गर्ने संस्कारको विकास गर्न मद्दत पुग्छ। ००० बडादसैं गैरहिन्दुबीच पनि प्रिय बनेको छ। अमेरिका र चिनियाँ राजदूतले शुभ साइतमै विजया दशमीको टीका लगाएर धार्मिक एवं सांस्कृतिक सहिष्णुता देखाएका छन्। चीनका लागि नेपालका पूर्वराजदूत कार्की नेपाली चाडपर्वमा राजदूतहरू चाडपर्वमा सरिक हुनुलाई कल्चरल डिप्लोेमेसी भएको बताउँछन्। राजनीतिक अन्तरक्रियामा मात्र होइन सांस्कृतिक अन्तरक्रियामा पनि सरिक हुनुपर्ने हुन्छ, पूर्वराजदूत कार्कीले अन्नपूर्ण पोस्ट्सँग भने, जुन मुलुकमा बसेर काम गर्छन्। त्यस मुलुकको कला, संस्कृति, साहित्यमा पनि सरिक हुनुपर्ने हुन्छ। संस्कृतिले पनि राष्ट्रलाई बाँध्छ। नेपाली चाडपर्वमा विदेशी राजदूत सहभागी हुनु गर्वको कुरा रहेको उनले बताए। अन्तरधार्मिक परिषद् नेपालका महासचिव केशव चौलागाईं पनि गैरहिन्दुले दसैं मनाउनु सकारात्मक भएको बताउँछन्। भन्छन्, हिन्दु, मुस्लिम, क्रिश्चियन, जैन, बौद्ध, बहाई सबै धर्मलाई साझा मञ्चमा ल्याएर नेपालको सांस्कृतिक पहिचानलाई विश्वस्तरमा चिनाउन सकिन्छ। विदेशी राजदूत दसैंमा सहभागी भएर मनाउनु नेपालको संस्कृति विश्वको साझा संस्कृति हुन सक्छ भन्ने प्रमाण पनि हो। वाल्मीकि विद्यापीठ, धर्मशास्त्र विभागका प्रमुख प्राडा देवमणि भट्टराई सनातन धर्ममा सबै व्यक्तिहरू अटाउने बताउँछन्। स्वदेशी वा विदेशी जुन धर्मावलम्बीको भए पनि सनातन धर्म अनुसरण गर्नु स्तुत्य छ, उनले भने। अमेरिकी राजदूत बेरीले लगाए दसैंको टीका"
"टी२० विश्वकप : स्कटल्यान्ड र ओमानको सुखद सुरुवात, बंगलादेश र पीएनजी पराजित",मस्कट : आईसीसी पुरुष टी२० विश्वकपमा स्कटल्यान्ड र ओमानले सुखद सुरुवात गरेका छन्। आइतबारबाट ओमानमा सुरु विश्वकपको उद्घाटन खेलमा ओमानले पपुवा न्यूगिनी (पीएनजी) माथि १० विकेटको शानदार जित निकाल्यो भने स्कटल्यान्डले बंगलादेशलाई ६ रनले पराजित गर्यो। टेस्ट राष्ट्र बंगलादेश स्कटल्यान्डसँग पराजित भएको हो। समूह बीमा रहेका टोलीमध्ये बंगलादेश बलियो टोली हो। टस जितेर फिल्डिङ रोजेपछि बंगलादेशले १४१ रनको मध्यम लक्ष्य पाएको थियो। लक्ष्य पछ्याउने क्रममा बंगलादेशले निर्धारित २० ओभरमा ७ विकेट गुमाउँदै १३४ रन मात्र बनाउन सक्यो। बंगलादेशलाई रोक्न स्कटल्यान्डका ब्राड ह्विलले ३ तथा क्रिस ग्रिभ्सले २ विकेट लिए। यसअघि ब्याटिङ गरेको स्कटल्यान्डले निर्धारित २० ओभरमा ९ विकेट गुमाएर १४० रन बनाएको थियो। उसका लागि क्रिस ग्रिभ्सले ४५ तथा ओपनर जर्ज मुन्सेले २९ रन जोडेका थिए। यसैगरी पहिलो खेलमा घरेलु टोली ओमानले शानदार सुरुवात गरेको हो। टस जितेर फिल्डिङ रोजेपछि पाएको १३० रनको मध्यम लक्ष्य ओमानले १३४ ओभरमै कुनै विकेट नगुमाइ भेट्टायो। उसका लागि जतिन्दर सिंहले ७३ तथा अकिब इलियासले ५० रन जोडे। त्यसअघि ब्याटिङ गरेको पीएनजीले निर्धारित २० ओभरमा ९ विकेट गुमाउँदै १२९ रन बनाएको थियो। उसका लागि कप्ता असद भालाले ५६ तथा चाल्र्स अमिनीले ३७ रन बनाउनबाहेक अन्यले उल्लेख्य रन जोड्न सकेनन्। ओमानका जिशान मक्सुदले ४ विकेट लिए भने बिलाल खान र कलिमुल्लाहले २२ विकेट झारे। कोरोना महामारीका कारण अस्ट्रेलियामा २०२० मै हुने भनिएको विश्वकप स्थगित भएको थियो। पछि भारतमा गर्ने भनिएपनि महामारीको जोखिम कायमै रहेकाले अक्टोबर १७ देखि ओमान र युएईमा खेल आयोजना गरिएको हो।
नक्कली नोट पर्ला नि !,"काठमाडौं : चाडबाडको बेला छ। किनमेल र सरसापटी गर्दा पैसाको कारोबार हुन्छ। यस्तै बेला, नक्कली नोटको कारोबार गर्नेले सर्वसाधारणलाई झुक्याएर नक्कली नोट भिडाउने गरेका छन्। चाडबाडको बेला पैसाको कारोबार गर्दा सतर्क हुनुपर्ने सुझाव दिन्छन्, नेपाल राष्ट्र बैंकका कार्यकारी निर्देशक रेवतीप्रसाद नेपाल। भीडभाडमा किनमेल गर्दा र हतारमा पैसाको कारोबार गर्दा नक्कली नोटका कारोबारीले सर्वसाधारणलाई झुक्याउने गरेको नेपालको भनाइ छ। यस्ता गिरोहले सक्कली नोटमा नक्कली मिसाएर सर्वसाधारणलाई ठग्ने गरेका छन्, नेपालले अन्नपूर्णसँग भने। यस्ता नोटहरू बैंकिङ प्रणाली पनि पार गरेर राष्ट्र बैंकसम्म पुग्ने गरेका छन्। प्रहरीले नक्कली नोटको कारोबार गर्नेलाई बेलाबेला पक्राउ गरे पनि यस्ता घटनामा भने कमी आएको छैन। दसैंको मुखमा धनकुटाबाट नक्कली नोट कारोबारमा संलग्न ६ जनालाई प्रहरीले पक्राउ गर्यो। एक लाख नक्कली नोट बरामद भएपछि प्रहरीले दसैं, तिहार, छठलगायतका चाडपर्वमा विशेष ध्यान दिन सर्वसाधारणलाई आग्रह गर्यो। भदौ अन्तिम साता नक्कली नोटको कारोबार गर्ने गिरोह नै पक्राउ पर्यो। प्रहरीको स्पेसल टास्क फोर्सले बाराको निजगढ र रौतहटको चन्द्रनिगाहपुरबाट नक्कली नोटसहित पाँच जनालाई पक्राउ गरेको थियो। उनीहरूबाट प्रहरीले नक्कली र सक्कली नोट मिसाएर राखिएको ९३ लाख रुपैयाँ बरामद गरेको थियो। गत वर्ष यस्तो नोट छाप्ने मेसिनसहित गिरोह नै पक्राउ परेको थियो। काठमाडौं र काभ्रेबाट नक्कली नोटको कारोबार गर्ने गिरोहसहित नोट फोटोकपी गर्ने मेसिन पनि प्रहरीले बरामद गरेको थियो। नेपाली नोट मात्र होइन, भारतीय नोट (भारु) र अमेरिकी डलरसमेत नक्कली बनाएर कारोबार गर्नेलाई पनि प्रहरीले पक्राउ गरेको छ। पछिल्ला पाँच वर्षमा नक्कली नोट बनाएर कारोबार गर्ने २ सय १६ जना स्वदेशी र विदेशीलाई पक्राउ परेका छन्। नेपाली १ सय, ५ सय र हजार दरका ९८ हजार ९ सय ३९ थान नक्कली नोट बरामद गरिएको प्रहरीले जनाएको छ। आर्थिक वर्ष २०७३०७४ मा २० जनाबाट ५ लाख ५६ हजार ४ सय रुपैयाँ र ७२ हजार ४ सय भारतीय नक्कली नोट बरामद गरिएको थियो। २०७४०७५ मा ४७ जना अभियुक्तबाट २ करोड ६४ लाख ८८ हजार रुपैयाँ र २ लाख ४४ हजार ४ सय भारु नक्कली नोट बरामद गरियो। २०७५०७६ मा ३९ जना अभियुक्तबाट ६ लाख ६६ हजार रुपैयाँ, ७२ हजार ४ सय भारु र २ हजार ६ सय अमेरिकी नक्कली डलर बरामद गरिएको प्रहरीले जनाएको छ। त्यस्तै २०७६०७७ मा ६५ जना अभियुक्तबाट १८ लाख भारु र १५ हजार ५ सय अमेरिकी डलर नक्कली मुद्रा बरामद गरेको थियो। आव २०७७०७८ मा ४४ जना अभियुक्तबाट ४० लाख ५९ हजार नेपाली रुपैयाँ, १ लाख १५ हजार ५ सय भारु र १० लाख अमेरिकी डलर नक्कली मुद्रा बरामद गरिएको थियो। ५ वर्षमा १ सय २२ वटा नक्कली नोट कारोबारका मुद्दा दर्ता भएका छन्। प्रहरी प्रवक्ता वसन्तबहादूर कुँवर छिटो पैसा कमाउने लालसाले नक्कली नोटको कारोबार हुने गरेको बताउँछन्। बैंकहरूमा नोट जाँच गर्ने मेसिन भए पनि हप्ता दस दिनमा एकदुई वटा नक्कली नोट राष्ट्र बैंकसम्मै पुग्ने गरेको कार्यकारी निर्देशक नेपाल बताउँछन्। दसैं, तिहारजस्ता चाडपर्वमा भीडभाड हुने गरेकाले पसल, मेला, हाटबजार, रमाइलो गर्ने ठाउँमा सक्कली नोटभित्र नक्कली नोट राखेर भिडाउने सम्भावना बढी हुन्छ। अहिले नोट काउन्टिङ मेसिनले नक्कली नोट पहिचान गर्ने स्क्यानर राखेको छ, कार्यकारी निर्देशक नेपालले भने, केन्द्रीय बैंकसम्मकमै नक्कली नोट आइपुग्छन्। नाङ्गो आँखाले छुट्ट्याउन नसकिने, छाम्दा थाहा नहुने गरी नक्कली नोट निकाल्ने रहेछन्। प्रहरी प्रवक्ता कुँवर पनि सर्वसाधारणले सक्कली र नक्कली नोटका फरकपनबारे बुझ्नु जरुरी भएको बताउँछन्। नोटका फिचरहरू फरक हुन्छन्, उनले भने , कागजको गुणस्तर पनि फरक हुन्छन्। नक्कली नोटमा सेक्युरिटी तार हुँदैन। गहिरिएर हेर्यो भने नक्कली र सक्कली अनुमान गर्न सकिन्छ। चाडपर्वको बेला नक्कली नोट फैलाउने गिरोह सल्बलाउने भएकाले सर्वसाधारणले सचेत हुनुपर्ने उनले बताए। कसरी थाहा पाउने नक्कली नोट ? पैसाको कारोबार गर्दा नोटको कागजबारे जानकारी राख्नुपर्छ। नक्कली नोटको कागज चिप्लो र लुलो हुन्छ भने सक्कलीको खस्रो र कडा हुन्छ। नक्कली र सक्कली नोट चिन्ने अर्को माध्यम हो, सुरक्षण धागो (सेक्युरिटी थ्रेड)। सक्कली नोटमा सुरक्षण धागो (नोटमा टल्कने धागो) माथि अक्षर परेको हुन्छ भने नक्कलीमा धागोपछि लेपको रूपमा मात्र राखेको हुन्छ। अपरिचित व्यक्तिसँग क्यास को कारोबार नगर्ने, भीडभाडमा सतर्क रहने र बैंकिङ च्यानलबाट मात्र कारोबार गर्दा नक्कली नोटबाट जोगिन सकिने विज्ञहरू बताउँछन्।"
गन्तव्यविहीन यात्रामा सरकार,"आर्थिक प्रगतिले नयाँ उचाइ लिए मात्र राजनीतिले साख जोगाउँछ। र, सरकारले नागरिक विश्वास आर्जन गर्न सक्छ। स्थायित्व र समृद्धिको नारा भजाएर गएको निर्वाचनबाट उल्लेख्य नागरिक समर्थनसहित बनेको इतिहासकै बलियो भनिएको सरकार आफ्नै बलियो अन्तरद्वन्द्वले ढल्यो। सत्तामा रहन जुनसुकै कदम उठाउन पछि नपर्दा पनि अदालतको आदेशबाट बहिर्गमन भोग्न पुग्यो। यदाकदाका महŒवाकांक्षी तर नागरिक जनजीवनसँग खासै सरोकार नभएका प्रचारात्मक कामबाहेक तीन वर्षभन्दा बढी समय बिनापरिणाम व्यतित गरेको सत्यता पूरै असत्य चाहिँ होइन। तर त्यसपछि बनेको सरकार भने झनै बिचरा अनि बबुरो बन्दैछ। हाम्रो प्रजातन्त्रको अन्तर्य भनेकै कामयावी नहुनु र सकेसम्म निष्प्रभावी तथा नालायकीपना देखाउने प्रतिस्पर्धा बन्नु दुःखद् अवस्था हो। नयाँ संविधानले निर्देशित गरेका राजनीतिक, प्रणालीगत र संरचनागत परिवर्तनहरू स्थापित भएपछि गणतान्त्रिक नेपालका हरेक सरकारले आशातित सुनौलो भविष्यकोे सम्भावना मूर्त बनाउने विश्वास थियो। सबै सरोकारवालाको पूर्ण समय, सोच र सामर्थ्य त्यसैमा समर्पित हुनुपथ्र्यो। कोही कसैका कुनै पनि कर्म तथा कार्यले पुरानै दलदलको ढर्रा दोहोरिने सम्भावनालाई उन्मूलन गर्नुपथ्र्यो। अफसोच समृद्ध नेपाल र सुखी नेपालीको व्यवहारगत प्रामाणिकता देखाउनुपर्ने मुख्य दायित्वमा हरेक सरकार नराम्ररी चुक्दैछन्। नागरिक जीवनको सहजताका कार्यक्रमभन्दा संविधानका प्रावधानको हुर्मत लिएर जसरी पनि सत्तामा रहने दिवालीयापन सबैमा व्याप्त छ। सरकारमा न त गन्तव्यको प्रष्टता छ, न त कुनै ठोस रणनीति अनि विश्वसनीय कार्ययोजना। केवल मौका पाएको बेला, चौका हानिहालौं भन्ने सोच हावी देखिन्छ। अहिलेका प्रधानमन्त्रीले पनि पछिल्लो निर्वाचनपछि संघीय संसद्मा महिला सभासद्को संख्याको बखेडा झिकेर तीन महिना सत्ता लम्ब्याएका थिए, निर्वतमान प्रधानमन्त्रीले पनि सक्दो प्रयास गरेकै हुन्। नागरिकमा व्याप्त पीडासँगै वेदनामाथि निःसन्देह बन्दै सस्ता हाँसिमजाक र कटाक्षका मन्तव्यमात्र गरिरहेको माहोलबीच उसको प्रतिस्थापनपछि नयाँ सरकार त बन्यो। तर, सरकारको पूर्णतामा लागेको समयसाथै खुलेको भित्री सौदाबाजीले सरकारको प्रारम्भिक अनि प्रधान असफलता देखाइसकेको छ। यस सरकारले पनि प्रभावशाली परिवर्तनको लागि बाँकी बहस अनि व्यवहारका धार फेर्ने ल्याकत राख्न सक्ने खासै देखिँदैन। फेरिनु पर्ने बहसको धार संविधान निर्माणपछि देशको प्रशासनिक पुनर्संरचना र संघीयतको निर्माणसँगै पछिल्लो चार वर्षदेखि तीनै तहमा सरकारहरू नागरिक सेवामा छन्। फ्रान्समा सन् १७९१, अमेरिकामा १७८७, अर्जेन्टिनामा १८५२, अस्ट्रियामा १९२०, बेल्जियममा १८३१, क्यानडामा १८६७, डेनमार्कमा १८४९ मा पछिल्ला संविधान निर्माणपछि त्यहाँको राजनीतिका बहस र व्यवहार दुवै फेरिएका थिए। परिर्वतित अवधारणामा प्रजातन्त्र भनेको नै विकास प्रजातन्त्रलाई मानिन्छ। शदियाँैदेखि उच्च स्थिर राजनीति भएका अधिकांश युरोपियनअमेरिकन देशहरूलाई २००८ को एउटै आर्थिक मन्दीले निकै जर्जर र रुग्ण बनाएको सत्यता सर्वज्ञात छ। आर्थिक अतिवृद्घिको फराकिलो आयतन बनाउँदै चीन सशक्त रूपमा उदाएकाले पूरै पश्चिमा जगत् त्राहिमाम बन्दैछ। वित्तीय विकास, सामाजिक समता अनि न्याय स्थापित भए हरेक व्यवस्थालाई नागरिकले सम्मान दर्शाउँछन्। अहिलेसमेत राजतन्त्रीय पद्घतिमै रहेका बेलायत, जापान, सिंगापुर, साउदी अरेबिया निकै सफल छन्। अमेरिका, भारत, स्विट्रल्यान्डले गणतन्त्रबाटै प्रगति चुम्दैछन्। केन्द्रीकृत शासन व्यवस्थाभित्र नै अधिकांश युरोपियन देश समृद्ध छन्। पुँजीवादी भएको र उच्च घरानामात्रको संरक्षण गर्ने आरोप लाग्ने युरोपका अधिकांश देशहरूमा शिक्षा तथा स्वास्थ्य निःशुल्क छ। विश्वसनीय र भरपर्दो सामाजिक सुरक्षा छ, त्यही भएर नागरिकले त्यहाँको राजनीतिलाई आत्मसात् गर्छन् अनि सम्मान दिन्छन्। राजनीतिलाई सफलता र असफलताको पर्याय नामले हैन कामले बनाउँछ। विश्वव्यापी रूपमा प्रजातान्त्रिक लहरको प्रथम तरंग (फस्ट वेभ अफ डेमोक्रेसी) देखि अहिलेसम्मको वस्तुस्थितिले यो प्रमाणित गर्छ कि गरिबीले च्यापुनजेल संसारका कुनै पनि राजनीतिक सिद्घान्तदर्शनले जनतालाई परिवर्तनको आभास दिँदैन। आर्थिक अवस्था सबल भएमा कुनै राजनीतिक सिद्घान्त आफैंमा अफापसिद्घ हुँदैन। आर्थिक सफलता र प्रगति अन्य सबै प्रगतिको साध्य र साधन दुवै हो। अतः सरकारले आर्थिक असमानता र अधोगति विस्थापनको बाटो बनाउनुपर्छ। दैनिक १५ सय हाराहारीमा बिदेसिने युवालाई देशमै भविष्य देखाउनु पर्छ। भीमकाय दुर्घटना उन्मुख विप्रेषणमा आधारित अर्थतन्त्रलाई स्वःउत्पादनमा रूपान्तरण गर्न सक्नुपर्छ। अधिकांश नागरिकलाई दुई छाक जुटाउन समस्या पर्ने पीडादायी अवस्थाबाट मुक्ति दिनुपर्छ। बढ्दै गएको जीवन निर्वाहको प्रतियुनिट खर्च र आम्दानीबीच तादाम्यता राख्न नागरिकलाई सामर्थ्यवान बनाउनुपर्छ। लामो समय शून्य वा नकारात्मक दिशामा गएका गुणस्तरीय जीवनका अधिकांंश सूचकहरूलाई उच्च रफ्तारमा सकारात्मक बनाउने अभ्यास गर्नुपर्छ। आर्थिक अभावमा कयौं सपनाहरूलाई भारी कटौती गर्नुपर्ने समयको समाप्ति हुनुपर्छ। राजनीतिलाई व्यवहारसँग जोड्नुपर्छ। शासन प्रणालीको परिवर्तनसँगै नागरिक दिनचर्याको सकरात्मक सुधारले राजनीतिका सफलता वा असफलताको मापन गर्ने अभ्यास थाल्नुपर्छ। सुस्पष्ट योजना, सशक्त संकल्प अनि निष्ठावान् समर्पण प्रदर्शन गर्नुपर्छ। सरकार र सरोकारवाला सबैले छलछामपूर्ण मन्तव्यमोह छाडेर गन्तव्य चुम्न अथक प्रयास राख्नुपर्छ। तर प्रधानमन्त्रीको र सरकारको गति हेर्दा नयाँ मतिभन्दा पुरानै बेथितिको पुनरागमनबाहेक आशातित कामको सम्भावना सम्भव देखिएन। नदेखिएको सम्भावना सफल राष्ट्रनिर्माण २१औं शताब्दीको विश्व राजनीतिको एक अभिन्न र अविछिन्न चिन्तन हो। लेखक जे डोबिन्सका अनुसार सुशासनको सफल व्यवस्थापन, आत्मनिर्भर आर्थिक विकास, शान्ति र अमनचयनको वृद्घि अनि सांस्कृतिक तथा सामाजिक एकता सफल राष्ट्रनिर्माणका प्रमुख सूचांकहरू हुन्। सन् २०१३ को एक सर्वेक्षणले विश्वकै दोस्रो विद्वान् देखाएका अफगानिस्तानका निवर्तमान राष्ट्रपति असरफ घानीको पुस्तक फिक्सिगं फेल्ड स्टटेसको तर्कसमेत समान छ। जनताको चाहना पनि सुव्यवस्था र सुशासनको नमुना व्यवहारमा नै देखियोस् भन्ने हुन्छ। परिवर्तनहरू नाममा मात्र नभै काममा पनि देखिनुपर्छ। सन् १९६३ कोे अमेरिकी अश्वेतवादी आन्दोलनका नेता मार्टिन लुथर किंग जुनियरले भन्ने गरेको खराब चेकको जस्तै उपमामा यो सरकार नपरोस् भन्नेमा सरकारले विशेष जोडबल लगाउनुपर्छ, तर त्यस्तो संकल्प देखिँदैन। लेखक टोमस पिकेटीको दी इकोनोमिक्स अफ इनइक्वालिटी र जोसेफ स्टिगिल्जको द प्राइस अफ इनइक्वालिटीजस्ता चर्चित पुस्तकहरूले आर्थिक प्रगति गरेकै देशमा पनि आय र सम्पत्तिको असमान वितरणका कारण गरिबीको खाडल गहिरिएको दर्दनाक तथ्यहरू देखाउँदैछन्। अधिकांश देशमा उच्च र धनी थोरै व्यक्तिले अकुत तर विशाल अनुपातका सामन्य नागरिकले ज्यादै न्यून अंशमा सम्पत्ति नियन्त्रण गरेको देखिन्छ। त्यसैले आर्थिक प्रगतिलाई समष्टि आयातनमामा मात्र नभै प्रत्येक नागरिकको हिस्सेदारी अनि उसको क्रयक्षमताको बढोत्तरीमा जोडेर हेरिनुपर्छ। यस्तो गन्तव्यमा पुग्न समतामूलक आत्मनिर्भर आर्थिक विकास हुनुपर्छ। बन्द भएका झन्डै दुई हजार कलकारखाना पुनर्सञ्चालनसहित नयाँको तीव्र स्थापना र विस्तार गरिनुपर्छ। निर्यातमुखी औद्योगिक गतिविधिको व्यापक प्रवद्र्धन गर्नुपर्छ। देशका एकाएक खनिजको उत्खनन र उपभोग हुनुपर्छ। भूभागको हिसाबमा नेपालको अनुपात विश्वको ००३ प्रतिशतमात्र भए पनि पछिल्ला शोधले स्रोतसाधनमा चाहिँ झन्डै पाँच प्रतिशतको हैसियत देखाउँछ। बिमस्टेक सम्मेलनले समेत जोडदिएका पर्यटन, जलस्रोत, ब्लु इकोनोमीलगायत अन्य हरेक सम्भावनाको अधिकतम् दोहन गर्नुपर्छ। भ्रष्टाचार नियन्त्रणमा आउनुपर्छ। ट्रान्सपरेन्सी इन्टरनेसनलको सर्वेक्षणमा भ्रष्टाचार शून्यतामा १३६औँ देशबाट नर्वे, डेनमार्क, फिनल्यान्डजस्तो पहिलोमा दर्ज हुनुपर्छ। प्रशासन चुस्तदुरुस्त अनि सेवाप्रवाह किफायती र नागरिकमुखी बन्नुपर्छ। शतप्रतिशत नागरिकको पहुँचमा आधारभूत आवश्यकताको सरल, सहज र सुलभ प्रत्याभूति बन्नुपर्छ। शिक्षा, स्वास्थ्य, सञ्चार, सडक, खानेपानीजस्ता पूर्वाधारको अधिक विस्तार र विविधीकरण गरिनुपर्छ। हरेक मानिसमा व्यावसायिक सोच जगाउनुपर्छ। नागरिकहरूबीच राष्ट्रका हरेक सवालमा मतैक्यता बनाउनुपर्छ। कम्तीमा अबको १० वर्षमा अल्पविकसितबाट मध्यमस्तरको विकासशील राष्ट्र हुनुपर्छ। सफल प्रजातन्त्रको लागि सबल आर्थिक विकासको विराट महŒव रहन्छ। अरूसँग मागेर हैन, आपैं कमाएर खाने र अरूलाई पनि निर्यात गर्ने देश बन्नुपर्छ। ली क्वनको लक्ष फर्म थर्ड टु फस्ट वल्ड र महाथिर मोहमदको अवधारणा द च्यालेन्ज जस्ता प्रगतिशील योजनाको प्रभावकारी अनुकरण गर्न सक्नुपर्छ। नागरिकले सुख, मनोरञ्जन, न्याय, संगति, सभ्यता र सुशासन अनुभव गर्न पाउनुपर्छ। चरम बेरोजगारी, बेइमानी, गरिबी, अन्याय, अत्याचार, दण्डहीनता, भ्रष्टाचार, मूल्यवृद्घि हट्नुपर्छ। विश्वसामु नेपाललाई एउटा सबल, सक्षम र उदाहरणीय मुलुक बनाउन उच्च कौशलता प्रदर्शन गर्नुपर्छ। पछिल्लो दुई दशकमा विविध राजनीतिक उतारचढावबीच एसियाका अधिकांश देशहरूल दु्रत आर्थिक विकास गर्दै किटन इकोनोमीबाट टाइगर इकोनोमी भएको बताइन्छ। उनीहरू आज विश्वशक्ति भएका छन्। थोरै जनसंख्या वा कम क्षेत्रफलले गर्दा मात्र हामी पछि परेका होइनौं। नेपाल विश्वको ९४औं ठूलो देश हो। आर्थिक हिसाबले सशक्त भएकै कारण सिंहापुर, हङकङ, दक्षिण कोरिया, ताइवान, डेनमार्क, स्विट्जरल्यान्डजस्ता हामीभन्दा साना देशसमेत विश्वभर सबल र शक्तिमान छन्। आर्थिक सबलता नै सबै खाले स्वतन्त्रतासमानताको एउटै सत्यमापक सूचक हो। उक्त प्राप्तिका लागि सरकारले प्रणालीमा सतही र परिणाममा सघन ध्यान दिनुपर्छ। राजनीतिक सरगर्मीभन्दा स्वनिर्मित आर्थिक सबलतालाई देशको प्रधान आवश्यकता र उपलब्धि सम्झनुपर्छ। आर्थिक प्रगतिले नयाँ उचाइ लिए मात्र राजनीतिले साख जोगाउँछ र सरकारले नागरिक विश्वास आर्जन गर्न सक्छ। देशको सान र नेतृत्वको विरासतलाई जीवन्त राख्न यी गन्तव्यहरू अलौकिक, अनुपम र अपरम्पार बन्नेछन्। तसर्थ सरकारले मन्तव्यमोहलाई छाडेर अपेक्षित गन्तव्य छेड्न सक्नुपर्छ। तर सरकारमा न त गन्तव्यको प्रष्टता छ, न त कुनै ठोस रणनीति अनि विश्वसनीय कार्ययोजना। केवल मौका पाएको बेला, चौका हानी हालौं भन्ने सोच हावी देखिन्छ। प्रधानमन्त्री नयाँ भए पनि अवस्था पुरानै हुने सम्भावना बढी छ। नाम देउ बा भए पनि यसपालिसमेत काम चाहिँ दिएनन् बा नै हुने देखिँदैछ।"
राष्ट्रियतामा प्रेसको फड्को,"पञ्चायती पक्षबाट जनआन्दोलनलाई कमजोर बनाउन अनेकौं प्रोपोगाण्डा अपनाइए। तर प्रेसले पञ्चायती दुष्प्रचारको खण्डन गर्दै खबरहरू छापे। राष्ट्र निर्माणमा पत्रकारिताजगत्को भूमिका अत्यन्त महत्त्वपूर्ण र प्रभावकारी रहँदै आएको पाइन्छ। बीसौं शताब्दीलाई विश्वइतिहासमा स्वतन्त्रता आन्दोलनको शताब्दी पनि भन्न सकिन्छ। यस शताब्दीमा पहिलो तथा द्वितीय विश्वयुद्धहरू भए। ती विश्वयुद्धहरू साम्राज्यवाद र उपनिवेशवादी शक्ति राष्ट्रहरूका युद्धोन्मादका परिणाम थिए। तिनले आफूआफूमा अर्कोभन्दा बढी शक्तिशाली बन्ने होडबाजीमा नरसंहार रचेका थिए। तर ती युद्धहरू पछि साम्राज्यवादी, उपनिवेशवादी जाँतोमा पिँधिइरहेका साना राष्ट्रहरूका लागि स्वतन्त्रता आन्दोलन अघि बढाउन ठूलो आत्मबल प्राप्त भयो। ती राष्ट्रहरूका स्वतन्त्रता आन्दोलनहरूलाई दबाएर आआफ्नो शक्तिलाई कायमै राख्न साम्राज्यवादी, उपनिवेशवादी मुलुकहरू क्रमशः असफल बन्दै गए। यसरी स्वतन्त्रता पक्षधर मुलुकहरूले औपनिवेशिक शक्तिलाई परास्त गरी स्वतन्त्रता प्राप्त गर्न सक्नुमा सञ्चारजगत्को उल्लेखनीय भूमिका रहेको पाइन्छ। आधुनिक विश्व इतिहासमा फ्रान्सेली राज्यक्रान्तिको सफलताका पछाडि सञ्चारमाध्यमको विशेष भूमिका रहेको बताइन्छ। सन् १९८० को दशकमा भएको सोभियत साम्यवादको पतनको लागि पश्चिमी सञ्चारमाध्यमहरूले सर्वाधिक भूमिका खेले। प्रेसले ग्रामीण समाजका नरनारीका आवाज एवं कथाव्यथालाई अझै समेट्न बाँकी छ। यद्यपि राजनीतिक रूपमा दलीय प्रभावबाट नेपाली प्रेस मुक्त हुन सकेको छैन। सेनाहरूले गरेको आक्रमण रोक्न सकिन्छ तर विचारको आक्रमणलाई रोक्न सकिँदैन। किनभने अब यस्को (विचारको) पालो आएको छ।भिक्टर ह्युगोले भनेको कुरा सान्दर्भिक छ। नेपालको प्रजातान्त्रिक संघर्षलाई अघि बढाउन अर्थात् राणा निरंकुशतन्त्रबाट मुलुकलाई मुक्ति दिलाउन एक्कासि जनक्रान्तिको घोषणा गरिएको थिएन। जनक्रान्तिको घोषणापूर्व जनतालाई प्रजातन्त्रको आवश्यकता किन पर्यो? जनअधिकार, स्वतन्त्रता एवं मौलिक हकअधिकारको औचित्य किन रहेको छ?मानिस हुनुको अर्थमा उस्लाई प्रजातन्त्रले के कुरा उपलब्ध गराउँछ ? देशमा प्रजातन्त्र आएपछि के हुन्छ ? कस्तो शासन व्यवस्था आउँछ ? शासकहरूले जनताप्रति कस्तो व्यवहार गरेका छन् ? देशको आर्थिक शोषण कसरी भइरहेको छ? आदि अनेक जनजिज्ञासा र जनचेतनाका विषयहरूलाई जनसमक्ष पुर्याउन प्रवासबाट प्रकाशन आरम्भ गरिएकायुगवाणी (२००४), नेपाल पुकार (२००५) आदि समाचारपत्रहरूले अतुलनीय भूमिका खेले। ती समाचार पत्रहरूले जनतामा चेतना, जागृति र राष्ट्रिय भावनाको अभिवृद्धि गराए। जनक्रान्ति आरम्भ भइसकेपछि देशको पूर्वी क्षेत्रबाट रेडियोमार्फत् जनक्रान्तिका कार्यक्रम र गतिविधिहरू प्रचार गरिए। जनक्रान्ति अगाडि बढ्दै गएपछि विराटनगरको जुटमिल परिसरमा नेपाल प्रजातन्त्र रेडियोको स्थापना गरी क्रान्तिका खबर र जागृतिगीतहरू घन्काइए। श्रोताहरूमा तिनले जनक्रान्तिको अनिवार्यताबोध गर्न ठूलो सहयोग पुर्यायो। यसका साथै मुक्तिसेनालाई क्रान्ति अघि बढाउन आगोमा घिउ हालेसरह हौसला बढ्न गयो।सरकारी फौजसँग मुक्तिसेना अपराजित हुँदै मोर्चाहरूमा विजयी बन्दै गयो।मुक्ति योद्धा तारिणी प्र कोइरालाका शब्द, यादव, बाबुरामको संगीतमा रानु अधिकारीले यस्ता जागृति गीतहरू त्यसबेला गाएकी थिइन्;आज देशको क्रान्ति युद्धमाहाम्रो एक पुकारा होस्, लड्दालड्दै मरे मरौंलायो एउटा नै नारा होस्।यस्ता गीतहरूले श्रोताका शरीरमा उत्साह र साहस भरिन्थ्यो, देशभक्ति भावनाले जिउमा काँडा उम्रिन्थे। सर्वसाधारण जनतामा क्रान्तिप्रति आकर्षण बढाउन यस्ता गीतहरूले ठूलो योगदान पुर्याए। रेडियो सञ्चारको शक्तिबारे मानिसलाई पहिलोपटक क्रान्तिकालमै जानकारी प्राप्त भयो। प्रजातन्त्रको घोषणा भएपछि २००७ साल चैतमा विराटनगरबाट प्रजातन्त्र नेपाल रेडियोलाई राजधानी सारियो। २००७ सालको क्रान्ति सफल बनाउन प्रवासबाट प्रकाशित हुने सर्च लाइट, गोर्खा आदि पत्रिकाले पनि सहयोग पुर्याएका थिए। शिक्षित नेपाली जनमानसलाई सरकारी तहबाट भएका कामहरूबारे सूचना सम्प्रेषण गर्न १९५८ सालदेखि सुरु भएको गोरखापत्रको योगदान पनि ऐतिहासिक रहँदै आएको छ। यद्यपि राणाकालमा राजधानीबाट प्रकाशित हुने यस समाचारपत्रले जनक्रान्तिपक्षीय समाचार सम्प्रेषण गर्न सक्ने कुरा सम्भव थिएन। सरकारी स्वामित्वमा रहेका समाचारपत्र वा अन्य सञ्चारमाध्यमहरूले सरकारको विरोधमा हुने घटनाक्रमलाई प्रायः सरकारी पक्षको बुझाई अनुकूल हुने हिसाबले समावेश गर्छन्। मुलुकमा जटिल परिस्थिति सिर्जना हुँदा संयमतापूर्वक समाचार सम्प्रेषण गर्दै मुलुकलाई अप्ठ्यारोबाट पार लगाउन सरकारी वा निजी सञ्चार माध्यममा समस्वरता भने हुनै पर्छ।२०१७ पुस १ गते संसदीय लोकतान्त्रिक व्यवस्थालाई राजाले प्रतिबन्ध लगाए। एकदलीय निरंकुश व्यवस्थाको सुरुआत भयो। पञ्चायत व्यवस्थामा राष्ट्रियताको परिभाषा र बुझाइलाई सीमित गरियो। व्यवस्थावादी जति सबै राष्ट्रवादी, राष्ट्रियतावादी र लोकतन्त्र पक्षधर जति सबै अराष्ट्रिय तत्व भनिए, भनाइए। लोकतन्त्रपक्षीय विचारवाहकलाई अभिव्यक्तिको स्वतन्त्रता थिएन। नेपाली जनताको साझा लोकतान्त्रिक भावनालाई एकदलीय निरंकुश पञ्चायती व्यवस्थाले जबर्जस्तीरूपमा दबाएर राखेको थियो। २०३६ जेठ १० गते राजाद्वारा जनमत संग्रहको घोषणा गरिएपछि अभिव्यक्ति स्वतन्त्रतालाई केही हदसम्म छुट दिइएको भए पनि सरकारसँग डराइडराई मात्र बोल्न, लेख्न र प्रकाशन गर्नसक्ने अवस्था थियो। नत्र २०४६ सालसम्म नै जनताका मौलिक हक अधिकारबाट वञ्चित जनताले आफूलाई बन्दीसरह अनुभव गर्नु परिरह्यो। अतः राष्ट्रियताको साझा भावनाले अभिव्यक्ति पाइरहेको थिएन। बहुदलीय व्यवस्थाको पुनस्र्थापनाको माग गर्दै सुरु भएको पहिलो राष्ट्रिय जनआन्दोलन, २०४६ का क्रममा पञ्चायती व्यवस्थाका बन्देजहरूका विरुद्ध नेपाली पत्रकारिता क्षेत्र खुलेरै अग्रसर भयो। पत्रकारिता जगत्ले त्यसलाई प्रारम्भदेखि नै प्रकाशमा ल्याउने काम गर्यो। आमजनतालाई जनआन्दोलनमा सहभागी गराउन, ऐक्यबद्धता जनाउन, सरकारी दमनको प्रतिकार गर्न एवं निरंकुशता पक्षधर संघसंस्था, निकायहरूलाई अवज्ञा गर्न प्रेसजगत्ले आम जनतामा आह्वान गरिरह्यो। नेपाली समाचारपत्रहरूले २०४६ को जनआन्दोलनको राँकोलाई निभ्न नदिन निकै चुनौतीपूर्ण ढंगले काम गर्नु परेको स्मरण वरिष्ठ पत्रकार एवं लेखक घनेन्द्रपुरुष ढकालको रहेको पाइन्छ; स्वदेशी समाचारपत्र र पत्रकारहरूको भूमिका जनआन्दोलनमा झन् बढी महत्त्वपूर्ण रह्यो। पत्रपत्रिकामा छापिन लागेका समाचारहरू सेन्सर गर्ने, समाचार संकलन गर्न नदिने, संकलन गर्न जाँदा पत्रकारहरूलाई गिरफ्तार गर्र्ने, थुन्ने र यातना दिने आदि कुनै अत्याचार बाँकी थिएनन्,जो पञ्चायती शासकहरूले नेपाली पत्रकार र पत्रपत्रिकामाथि नगरेका होऊन्। तर यसका बाबजुद प्रजातन्त्रप्रति एकनासको निष्ठा साथ, अविचल भावले उनीहरूले जनआन्दोलनका पक्षमा समाचार, टिप्पणीहरू प्रकाशित गरिरहे र जनतालाई प्रोत्साहित गर्दैरहे। (जनआन्दोलनः २०४६) २०४६ सालको जनआन्दोलनताका नेपाली पत्रकार जगत्ले खेलेको भूमिकाका बारेमा उक्त भनाइबाट निकै कुराहरू बुझ्न सकिन्छ। वास्तवमा त्यस जनआन्दोलनलाई निर्णायक विन्दुतिर पुर्याउन पत्रपत्रिकाले खेलेको महत्त्वपूर्ण भूमिकालाई सधैं स्मरण गर्न सकिन्छ।जनआन्दोलनताका नेपाली कांग्रेसका पक्षबाट समाचार प्रकाशन गर्ने कामको मुख्य भूमिकामा रहेका वरिष्ठ पत्रकारमाथवर सिंहको संस्मरण यस्तो रहेको छ; क्रान्तिकालको कोलाहलपूर्ण परिस्थितिमा कुनै पनि समाचारको स्वतन्त्र पुष्टि सम्भव नहुने भएकाले सबैमा एकोहोरो सरकारी प्रचारको प्रभाव पर्दै जानु स्वाभाविक थियो। त्यस ऐतिहासिक जनआन्दोलन ताका निजी क्षेत्रका धेरै पत्रपत्रिकाहरूले आफूलाई ठूलो चुनौती आइपरे पनि समाचारहरू प्रकाशन गर्न छोडेनन्। जनआन्दोलन समाचारको प्रकाशन प्रारम्भ गरी आन्दोलनलाई मात्र समाचारका विषय बनाएर प्रकाशन गर्ने व्यवस्था पनि मिलाइएको थियो। पञ्चायती पक्षबाट जनआन्दोलनलाई कमजोर बनाउन अनेकौं प्रपोगण्डाहरू अपनाइए तर आन्दोलन पक्षधर नेपाली प्रेसजगत्ले पञ्चायती दुष्प्रचारको खण्डन गर्दै खबरहरू छापे। जनआन्दोलनताका पञ्चायती सरकारको नेतृत्वद्वारा नेपाली जनतामा भारत विरोधी भावना सिर्जना गराएर आन्दोलनलाई कमजोर तुल्याउने प्रयत्न पनि गरिएको थियो। भारतले नेपालमा नाकाबन्दी लगाएको थियो। तत्कालीन बीबीसी नेपाली सेवाका वरिष्ठ संवाददाता केदारमान सिंहले सम्झेका छन्; मरिचमान सिंहले राष्ट्रियताको फोस्रो नारा दिएर भारत विरोधी भावना भड्काउने र त्यसको आधारमा आन्दोलन बिथोल्ने भरमग्दुर कोसिस गरे तापनि जनता आन्दोलनकै पक्षमा उभिए। पूरै आन्दोलन अवधिभर कुनै पनि कुनाबाट भारतविरोधी आवाज उठेको पाइएन। नेपाली कांग्रेस र वामपन्थीहरू मिलेको कुराले आमजनताका बडो सकारात्मक मनोवैज्ञानिक प्रभाव पार्यो। पञ्चायती राष्ट्रियताको नारा जनआन्दोलन दबाउनका निम्ति खोक्रो सावित भयो। वरिष्ठ पत्रकार धु्रवहरि अधिकारीले सम्झेका छन्; राष्ट्रियताको नाराले अघिपछि नेपालका बासिन्दालाई निकै आकर्षित गरेपनि २०४६ सालमा त्यस्तो भएन। शासकवर्गले यस प्रकारको नाराको भरमा जनताको मन जित्न सकेनन्। त्यसको बलियो कारण थियो, पञ्चायतका सञ्चालकहरूबाट जनसाधारणको हदैसम्मको उपेक्षा हुनु। त्यो उपेक्षाको प्रदर्शन र अनुभव त्यतिखेरको भारतीय आर्थिक नाकाबन्दीका बखत राम्रैसँग हुनपुग्यो।यस्तै वरिष्ठ पत्रकार नारायण ढकालले भनेका छन्; प्रजातन्त्रको पक्षमा लेख्ने अखबारहरूलाई राज्यद्रोहको मुद्दा चलाइयो। समाचार संकलन गर्न निषेध गर्दै उनीहरूले धेरै पत्रकारहरूलाईजेलमा बन्द गरे। पत्रकारहरूलाई सुरक्षा कानुन जस्तो कालो कानुनको चक्रव्यूहमा फँसाइएको थियो। जनभावनालाई उपेक्षा गरेर पञ्चायतवादीद्वारा भारतीय नाकाबन्दीको निहुँ बनाई जनतालाई विचलित बनाउन खोजिएको थियो। तर जनताले सरकारको रणनीतिलाई बुझेकाले त्यस्को पछि लागेनन्। पञ्चायत नेतृत्वको ध्येय जनतामा अन्धराष्ट्रियताको कुरा गरेर निरंकुशताको आयु लम्ब्याउनु थियो। तर आमजनता भने लोकतन्त्रको पुनस्थार्पनासँगै राजनीतिक स्वतन्त्रता, मौलिक हक अधिकार, अभिव्यक्ति स्वतन्त्रतार अन्य कैयौं आर्थिक, सामाजिक अधिकार प्राप्त गरेरै छोड्ने संकल्पद्वारा निर्देशित थिए। लोकतन्त्रवादी शक्ति र अधिनायकवादी शक्तिका बीच राष्ट्रियता वा अन्य राजनीतिक विषयलाई हेर्ने दृष्टिकोण नै फरक हुन्छ। जनतालाई त्रास देखाएर शक्तिमा टिकिरहनु अधिनायकवादीको अभिष्ट रहन्छ। २०४६ सालको प्रथम राष्ट्रिय जनआन्दोलनको सफलतासँगै आधारभूतरूपमा नेपाली जनताले राजनीतिक, सामाजिक एवं आर्थिक स्वतन्त्रता र लोकतान्त्रिक हकअधिकारहरूको उपयोग गर्दै आए। यसकै कारण यसअघिको जस्तै संकीर्ण राष्ट्रियताका परिधिमा नेपाली जनताले खुम्चिनु परेन। राष्ट्रिय समस्याहरूमा आमजनताको चासो र तिनको समाधानका लागि आफ्ना आवाजहरूप्रकट गर्न सहज वातावरण प्राप्त भयो। २०६२०६३ सालको दोस्रो राष्ट्रिय जनआन्दोलनताका पनि नेपाली प्रेसजगत्ले अत्यन्तै जिम्मेवारीपूर्वक आन्दोलनका पक्षमा भूमिका खेल्यो। २०४६ सालको प्रथम राष्ट्रिय जनआन्दोलनताका भन्दा २०६२०६३ को जनआन्दोलनमा प्रेसजगत्ले झन् प्रभावकारी भूमिका खेल्नु स्वाभाविकै थियो। राजाको२०६१ माघ १९ का कदमका विरुद्ध जनतालाई सुसूचना दिँदै लोकतन्त्रको पक्षमा नवजागरणदायी सन्देश नेपाली प्रेसजगत्ले राम्ररी सम्प्रेषण गर्यो। शान्ति, लोकतन्त्र, मानव अधिकारका पक्षमा प्रेसजगत्ले निर्वाध खबरदारी गरिरह्यो। प्रेसले इमान्दारीपूर्वक लोकतन्त्रका पक्षमा वकालत गर्न थाल्छ, ऊ स्वतः राष्ट्रियताका पक्षमा पनि वकालत गर्दै आएको हुन्छ। प्रेसजगत्लाई राज्यको चौथो अंग पनि भनिन्छ। सामान्य समयमा सरकारले ध्यान दिन नसकेका कैयाँै गम्भीर राष्ट्रिय मुद्दाहरूलाई प्रेसजगत्ले अन्वेषषणात्मक ढंगले सार्वजनिक गरिदिन सक्छन्। जस्तै, छिमेकी देशबाट नेपालको सीमा मिचिएका विषयमा प्रेसजगत्ले नै तथ्यपरक कुराहरू विस्तृत रूपमा प्रकाशमा ल्यायो। अनि मात्र सरकारले गम्भीरतापूर्वक त्यसलाई लिएर विरोध स्वरूप प्रेसनोट जारी गर्यो। सरकारी जग्गामा हिनामिना प्रकरण प्रेसले नै बाहिर ल्याएको हो। जनस्वास्थ्य क्षेत्रका माफिया एजेन्सीहरूका विरुद्ध प्रेसले निरन्तर आवाज उठाउँदै आएको छ।कहिलेकाहीं प्रेसका कारण विवाद उत्पन्न भई जनमानसमा भ्रम पैदा पनि हुनसक्छ। वास्तवमै मुलुकप्रति पूर्ण जिम्मेवार प्रेस वा सञ्चारमाध्यमको संख्या भने धेरै नरहेको नै मान्न सकिन्छ। साँच्चै नै मुलुकका लागि विशेष सहयोग पुग्ने काम के गर्न सकियो भन्नेतर्फ पनि सञ्चारमाध्यमले चिन्तन मनन् गर्नु जरुरी देखिन्छ।"
विचारले महान्,"ए पानीपुरीवाला भाइ। तिमीलाई केही दिनदेखि देखिरहेको छु। यहाँ दिनहँु पानीपुरीको ठेला राखेर बेचिरहेका छौ। स्कुल किन जाँदैनौ ? तारानाथ सरले नारायणपुर, संगम क्याम्पस चोक अगाडि ठेला राख्ने १५१६ वर्षका मन्दीपलाई भन्नुभयो। मेरो अवस्था नै यस्तै छ अंकल। मन्दीपले उत्तर दिए। म एउटा संस्था चलाउँछु। त्यहाँ गरिब बच्चाहरूको लागि पढाइ हुन्छ। तिमी पनि आउन सक्छौ। सरले उनलाई भन्नुभयो। अंकल म पढ्न आएँ भने यो मेरो ठेला कस्ले समाल्छ ? मेरो घर कसरी चल्छ ? मन्दीपले भने। किन तिम्रो आमा बुबा हुनुहुन्न र ? सरले सोध्नुभयो। हुनुहुन्छ अंकल, दाइ हुनुहुन्छ, दिदी हुनुहुन्छ तर, घरको जिम्मेवारी मेरो काँधमा छ। त्यसैले मैले पढेर, लेखेर के गर्नु र। उनले भने। सरले भन्नुभयो पढेर तिमी ठूलो मान्छे बन्न सक्छौ। तर, मन्दीप ठूलो ठूलो स्वरमा हाँस्न थाल्छन् र भन्छन्, अंकल ठूलो मान्छे त्यो सुटबुट लगाउनेहरू जो आफ्नो गरिब आमा बुवालाई छाडेर आफू अञ्जान बन्छन्। मेरो कथा सुन्नुहोस् अंकल, उनले अघि थप्दै भने मेरा बुबा यहीं अगाडिको निजी विद्यालयमा कार्यालय सहयोगी हुनुहुन्थ्यो। थोरै पारिश्रमिक थियो। हामी दुई भाइ, एक बहिनी थियौं। बुवाले धेरै मिहेनत गरेर दाइ र दिदीलाई पढाउनुभयो। दाजु भारतको ठूलो विद्यालयमा एमडी गरेर चितवनको एउटा मेडिकल कलेजमा पढाउनुहुन्थ्यो। पछि आफूले रोजेको केटीसँग विवाह भयो र अहिले श्रीमतीलाई लिएर बेलायत जानुभयो। आमा बुबालाई खबरसमेत सोध्नुहुन्न, पैसाको त परको कुरा। फोनसमेत आएको छैन। दिदी यहीँ नजिकैको निजी विद्यालयको प्रमुख हुनुहुन्छ। बिहे भएपछि अहिले दिदी र भिनाजुलाई बुबा आमा गरिब लाग्छ र म अनपढ। उहाँ यहीँ भएर हामीलाई भेट्न पनि आउनुहुन्न। जो शिक्षा लिए, ठूलो मान्ने भन्ने बने। उनीहरूले नै अहिले आफूलाई जन्म दिने आमा बुबा र परिवार भुले। आफ्नो धरातल भुले। अहिले बुवाको काम छैन। आमा बिरामी भइरहनुहुन्छ। अब भन्नुहोस् त अंकल, म घर व्यवहार चलाउँ कि पढुँ ? उनले थपे मलाई त लाग्छ, मान्छे पढेर मात्रै होइन, विचारले ठूलो हुन्छ। तारानाथ सर कुनै उत्तर दिन सक्ने अवस्थामा रहनु भएन। केही नबोली सरासर आफ्नो बाटो लाग्नुभयो। नैतिक शिक्षा : हामीले पढेर मात्रै ठूलो भइन्छ भन्ने सोच राख्नु हुँदैन। पढाइसँगै व्यावहारिक र नैतिक शिक्षा पनि लिन आवश्यक हुन्छ। हामीले आफ्नो धरातल कहिले पनि भुल्नु हुँदैन।"
बसुधैव कुटुम्बकममा इम्याजिन,"इम्याजिनले त्यो समय सबैका लागि सम्पूर्ण पृथ्वी एउटै परिवार हो भनेर पूर्वीय दर्शनले उसैबेला विश्वबन्धुत्वको सन्देश दिएको थियो। पाश्चात्य गीतसंगीतको क्षेत्रमा सन् १९६० मा उदाएको बेलायती सांगीतिक समूह द बिटल्सले संगीतको क्षेत्रमा नयाँ इतिहास रच्यो। बिटल्सको उदयसँगै संगीतको क्षेत्रमा पनि पप कल्चर अर्थात् लोकप्रियताको संस्कृतिले औपचारिक प्रवेश गर्यो। पपुलर कल्चरको छोटकरी रूप पप कल्चर कुनै निश्चित समय अवधिमा आम मानिसको मन जित्न सफल मान्यताहरूमा आधारित प्रचलनलाई आफ्नो सांगीतिक प्रतिभाको लोकप्रियतामार्फत बिटल्सको समूहले सन् ६० को दशकभर आफ्नो वर्चस्व कायम गरिरह्यो। समाजमा बहुसंख्यकहरूको आकर्षणमा आधारित पप कल्चरलाई प्रविधिको विकाससँगै फड्को मारिरहेको आमसञ्चारले थप प्रभावशाली बनाउन मद्दत गर्यो। मनोरञ्जनको क्षेत्रमा संगीतबाहेक चलचित्र, पहिरन (फेसन), खेलकुद, प्रविधि हुँदै राजनीतिसम्म पप कल्चरको प्रभाव पर्यो। उकालो लाग्दै जानुमा भने विकसित समाजमा टेलिभिजनको महत्त्वपूर्ण भूमिका थियो। आमसमुदायको आकर्षण र मनोविज्ञानलाई कुशलतापूर्वक पञ्जीकृत गरेको थियो। सोको बजारीकरण गर्न सक्षम पप कल्चरले सीमित र उच्च सम्भ्रान्त वर्गको सेवा मात्रै गर्ने कतिपय लोकप्रियताको संस्कृतिका आलोचकहरूको ठम्याइँ छ। यसका बाबजुद पनि ६० को यो दशक अनेक रूपमा आजका दिनसम्म आफ्नो प्रभाव कायम राख्न सफल छ। बेलायतका ठूला सहरमध्ये एक लिभरपुलमा भर्खरैका ठिटाले सुरु गरेको यो सांगीतिक समूहले ६० र ७० को दशकमा युरोप, अमेरिका हुँदै जापान र कोरियासम्मका युवामा गहिरो प्रभाव पारे। १८औं शताब्दीमा औद्योगिक क्रान्ति सुरु गरेको ऐतिहासिक ठाउँमध्येको लिभरपुल बेलायतमा उद्योगहरू, मजदुर वर्ग र केही मध्यमवर्गीय परिवारहरूको बाहुल्य भएको क्षेत्र मानिन्थ्यो। यही पृष्ठभूमिमा बिटल्सको उदय भएको थियो। जसलाई कतिपय विश्लेषकहरूले उपनिवेशको लामो इतिहास भएको बेलायतको नयाँ सास्ंकृतिक अतिक्रमणको संज्ञा दिएका थिए। हिजोआज फुटबलको विश्वव्यापी क्रेजमा गर्वका साथ आफ्नो नाम दर्ज गराउन सफल लिभरपुलमा जन्मिएको बिटल्सको संगीत मूलतः रक एन्ड रोलमा आधारित थियो। जसको जरा अमेरिकाका अश्वेतहरूको ब्लुज र चर्चका समारोहहरूमा बजाइने प्रवचन संगीतसित थियो। अश्वेत समुदायले अमेरिकाबाट सुरु गरेको रक एन्ड रोल संगीतमा सहरिया युवामाझ पप संगीतको सम्मिश्रण र काव्यात्मक शब्द रचनाहरूले विश्वव्यापी प्रख्यात बनायो। ६० र ७० को दशकले ल्याएको रेडियो र टेलिभिजनको सञ्चारको नयाँ प्रविधिले भूमिका त भइहाल्यो। सबै खाले संगीतहरूको अहिलेसम्म गरिएका सर्वेक्षणहरूका आधारमा बिटल्सलाई सर्वाधिक लोकप्रिय र प्रभावशाली सांगीतिक समूह सबैभन्दा माथि छ। यी तथ्यहरूका आधारहरूमा पनि बिटल्सको ऐतिहासिक स्थान अनुमान लगाउन सकिन्छ। जुन समयमा बिटल्सले आफ्नो संगीतका माध्यमले प्रभाव विस्तार गर्दै थिए। ठीक त्यही समयमा हिप्पीहरूले अमेरिका र युरोपका देशहरूमा पश्चिमी मूल्य र मान्यताहरूमा आधारित पारम्परिक संस्कृतिलाई चुनौती दिँदै थिए। दोस्रो विश्व युद्धको अन्त्यपछि औद्योगिक पुँजीवादले गाँजेको पश्चिमी समाजको भौतिकवादीउपभोक्तावादी संस्कृतिसित बिमति राख्दै सुरु भएको हिप्पी आन्दोलन मूलतः राजनीतिक र सामाजिक परिवर्तनको आन्दोलन थियो। हिप्पी आन्दोलनले उठाएका मुद्दाहरूले विस्तारै पश्चिमी समाजमा प्रभाव पार्दै भियतनाम युद्धमा होमिएको अमेरिका र भौतिकवादी युरोपेली चेतनामा विश्वबन्धुत्व, पर्यावरण संरक्षण, समान नागरिक अधिकार, व्यक्तिगत स्वतन्त्रता, विश्व शान्तिको नयाँ जागरणले लोकप्रियताको शिखर चुम्दैछ। सोही पृष्ठभूमिमा त्यो बेलाको सर्वाधिक लोकप्रिय सांगीतिक समूह बिटल्सको पनि ध्यान आकृष्ट गर्यो। जसरी आमसञ्चार र टेलिभिजनको सर्वव्यापकताले लोकप्रियताको संस्कृति पप कल्चरलाई शक्तिशाली बनाउन मद्दत गर्यो। ठीक त्यसरी नै क्याम्पसहरूमा भेटिने ससाना समूहका भियतनाम युद्ध विरोधी समूहहरूलाई संगठित गर्न र विश्व शान्तिमा विश्वास गर्ने हिप्पीहरूलाई सञ्चारको नयाँ प्रविधिहरूले घरघर पुर्यायो। भियतनाम युद्ध पनि शक्ति राष्ट्रहरूले प्रभुत्व विस्तार गर्न कमजोर मुलुकहरूमा वर्चस्व कायम राख्न रचिएकोमा हिप्पीहरू स्पष्ट थिए। शक्तिशाली राष्ट्रहरूले सुरु गरेका अन्य धेरै युद्ध जस्तै भियतनाम युद्ध पनि अनैतिक थियो। लाखौंं निर्दोष मानिसले जीवन गुमाइरहेको यथार्थ छ। यसलाई हिप्पीहरूको युद्धविरोधी आन्दोलनहरूले उजागर गरिरहेको थियो। भियतनाम युद्धविरोधी जनमत तयार भइरहेको र हिप्पीहरूको विश्व शान्तिको आह्वानले पनि लोकप्रियता कमाइरहेको बखत बिटल्सले गिभ पिस अ चान्स र रिभोलुसनजस्ता लोकप्रिय गीतहरूमार्फत संगीतको माध्यमद्वारा आधिकारिक धारणा सार्वजनिक गर्यो। आफूलाई युद्धविरोधी कित्तामा उभ्यायो। बिटल्सको विश्व शान्तिको चाहनाका संगीतहरूले युरोप, अमेरिकालगायत क्याम्पसहरूका युवालाई विश्वबन्धुत्वको नयाँ शान्तिपूर्ण क्रान्तिले प्रभाव पार्न थाल्यो। रक एन्ड रोल र पप कल्चरको सम्मिश्रणले जन्मिएको र संसारभरका करोडौं मानिसको मन जित्न बिटल्स सफल भयो। जो कुनै समय विश्वशान्तिको पर्यायवाची शब्द जस्तै भएको सन्दर्भहरू ६० र ७० को दशकका धेरै अभिलेखमा पाइन्छन्। लोकप्रियताको चरम उत्कर्षमा पुगेको बिटल्स हिप्पी आन्दोलनसित आफ्नो सैद्धान्तिक निकटतासँगै विश्वबन्धुत्व र शान्तिलाई ध्यान र योगका माध्यमले पश्चिममा प्रशिक्षित गरिरहे। त्यसमा भारतीय गुरु महर्षि महेश योगीसँग बिटल्सका सदस्यहरूको बेलायतमा भएको भेटले संसारको सबैभन्दा लोकप्रिय पश्चिमी संगीतका इतिहास रचयिताहरूले पूर्वीय दर्शनमा नयाँ आश्रय भेटाए। फ्रन्ट म्यान जोन लेननबाहेक बिटल्स समूहमा पल म्याकार्टनी, जर्ज हेरिसन र रिंगो स्टार चार जनाको समूहमध्ये पूर्वीय दर्शन राम्रोसँग बुझेका जर्ज हेरिसन थिए। खासगरी हिन्दु र बौद्ध परम्परामा आधारित ध्यान र योगमा विशेष रुचि राख्ने जर्ज हेरिसनले स्वामी विवेकानन्द र परमहंस योगानन्दको पुस्तक र सामग्रीहरूबाट प्रभावित थिए। र, प्रसिद्ध भारतीय सितारवादक रविशंकरसित सितार पनि सिकेका थिए। रोचक कुरा के छ भने जुन बेला बिटल्सका सदस्यहरू लागूपदार्थको सेवन गर्थे। बिटल्सका हार्डफ्यानहरूले पनि लागूपदार्थको सेवन गर्न थालेका थिए। अनि जतिबेला बिटल्सले पूर्वीय दर्शनमा झुकाव देखाउन थाल्यो। संसारभरका बिटल्स प्रशंसकहरूले ध्यान र योग पछ्याउन थालेका थिए। समय सधैंंभरि एकनास रहन्न भनेझैं बिटल्सका लागि पनि एकै रहेन। लामो सहयात्रापछि चारै जना बिटल्स आआफ्नै बाटो लागे। बिटल्स समूह फुटेपश्चात् फ्रन्ट म्यान जन लेननले सांगीतिक सक्रियतालाई कायम राख्दै जापानिज श्रीमती र शान्ति अभियन्ता योको ओनोसित मिलेर नयाँ गीतहरू रचना गर्ने र संगीत सिर्जना गर्ने कामलाई निरन्तरता दिए। सानैदेखि विद्रोही स्वभावका जोन लेननमा हिन्दु ग्रन्थ भागवत गीता र जीवन, मृत्यु र पुनर्जन्ममा आधारित पश्चिमामाझ लोकप्रिय बौद्ध दर्शनसम्बन्धी पुस्तक टिबेटन बुक अफ द डेडको गहिरो प्रभाव थियो। भियतनाम युद्धप्रति बिमतिले राजनीतिकसामाजिक वृत्तमा आफ्नो बढ्दो प्रभाव र पूर्वीय दर्शनप्रतिको आकर्षणले पश्चिमा युवा पुस्ताहरूमा पूर्वीय आध्यात्मलाई हेर्ने दृष्टिकोणमा परिवर्तन ल्यायो। बिटल्स एउटा महत्त्वपूर्ण सांस्कृतिक शक्ति त छँदै थियो। जोन लेननले बिटल्सको विघटनपछि लेखेको र संगीत दिएको गीत इम्याजिनले बिटल्सको विगतलाई नै एक किसिमले छायाँमा पारिदियो। ६० को दशकले निम्त्याएको युद्ध, शक्ति राष्ट्रहरूको द्वन्द्व, चरम उपभोक्तावादले जन्माएको भौतिकवादी जीवनशैली र असमानता, हत्याहिंसाका शृंखला, भविष्यप्रतिको नैराश्यपन, धार्मिक कट्टरताले निर्माण गरेको विभाजन सबैलाई सम्बोधन गर्ने गरी लेननले लेखेको इम्याजिनले धेरैको मनमस्तिष्क छोयो। लेनन प्रतिभावान् त थिए नै, आफ्नो पुस्ताको प्रतिनिधि पात्र एक आदर्शवादी स्वप्नदर्शी पनि थिए। विश्वका सबै राष्ट्र विघटन हुनुपर्ने, सबै धर्म खारेज हुनुपर्ने, व्यक्तिगत सम्पत्ति खारेज हुनुपर्ने, आर्थिकसामाजिक असमानताको अन्त्य जस्तो इम्याजिनका शब्दहरूमा अन्तर्राष्ट्रियवादको आह्वानबाहेक पृथ्वीका सबै समुदाय एकै परिवार हुन् भन्ने पूर्वीय मान्यताका आधारहरू प्रतिविम्बित थिए। महाउपनिषद्मा रहेको श्लोकमा यो आफ्नो बन्धु र यो पराइ भनेर गणना गर्नेहरू संकुचित दिमागका हुन्छन् भन्ने उल्लेख छ। इम्याजिनले त्यो समय सबैका लागि सम्पूर्ण पृथ्वी एउटै परिवार हो भनेर पूर्वीय दर्शनले उसैबेला विश्वबन्धुत्वको सन्देश दिएको छ। त्यसभित्र जोन लेननको उच्चकोटीको आदर्श र काल्पनिक संसारको आह्वानले सन् ७० को हिप्पी र भियतनाम युद्धविरोधी आन्दोलनहरूमा सांगीतिक नाराको काम गर्यो। इम्याजिनले आह्वान गरेको एकता, विश्वबन्धुत्व र मानवजातिको एउटै परिवार मानवता पूर्वीय दर्शनको बसुधैव कुटुम्बकमको प्राचीन र कालजयी सन्देशकै निरन्तरता हो। जुन वैश्विक सहकार्यको जगमा उभिएको आजको यथार्थमा अझ सान्र्दभिक छ।"
क्रिकेटको मुख्य प्रशिक्षकको दरखास्त आह्वान,काठमाडौं: नेपाल क्रिकेट संघ (क्यान) ले राष्ट्रिय पुरुष क्रिकेट टोलीको मुख्य प्रशिक्षकको लागि दरखास्त आह्वान गरेको छ। क्यानले सोमबार मुख्य प्रशिक्षकको लागि दरखास्त आह्वान गरेको हो । इच्छुक र योग्य व्यक्तिले आफ्नो बायो डाटा र पदका लागि इछ्याएको कारण खुलाउँदै अक्टोबर ३१ सम्म दरखास्त दिन सक्ने क्यानले जनाएको छ। नेपाली टोलीका मुख्य प्रशिक्षक डेव वाटमोरले राजीनामा दिएपछि नेपाली टोली मुख्य प्रशिक्षकविहीन छ । ओमानमा भएको आईसीसी विश्वकप क्रिकेट लिग२ को त्रिकोणात्मक एकदिवसीय शृंखलापछि वाटमोरले नेपाली टोली छाडेका थिए । ६७ वर्षीय वाटमोर खुला प्रतिस्पर्धाबाट नै मुख्य प्रशिक्षक नियुक्त भएका थिए । उनले व्यक्तिगत कारण देखाउँदै आठ महिना नबित्दै राजीनामा दिएका थिए । कस्ता प्रशिक्षकले दर्खास्त दिन सक्छन् ? इंग्ल्यान्ड क्रिकेट बोर्ड वा क्रिकेट अष्ट्रेलियाबाट लेभल ३ का प्रशिक्षक रहेकाले आईसीसी पूर्ण सदस्य वा फस्ट क्लास क्रिकेट टिम वा एसोसियट राष्ट्रमा पाँच वर्ष प्रशिक्षकको भूमिका निभाएकाले क्रिकेटको जानकार तथा क्रिकेट कल्चर बुझेका
"टी२० विश्वकप : स्कटल्यान्ड र ओमानको सुखद सुरुवात, बंगलादेश र पीएनजी पराजित",मस्कट : आईसीसी पुरुष टी२० विश्वकपमा स्कटल्यान्ड र ओमानले सुखद सुरुवात गरेका छन्। आइतबारबाट ओमानमा सुरु विश्वकपको उद्घाटन खेलमा ओमानले पपुवा न्यूगिनी (पीएनजी) माथि १० विकेटको शानदार जित निकाल्यो भने स्कटल्यान्डले बंगलादेशलाई ६ रनले पराजित गर्यो। टेस्ट राष्ट्र बंगलादेश स्कटल्यान्डसँग पराजित भएको हो। समूह बीमा रहेका टोलीमध्ये बंगलादेश बलियो टोली हो। टस जितेर फिल्डिङ रोजेपछि बंगलादेशले १४१ रनको मध्यम लक्ष्य पाएको थियो। लक्ष्य पछ्याउने क्रममा बंगलादेशले निर्धारित २० ओभरमा ७ विकेट गुमाउँदै १३४ रन मात्र बनाउन सक्यो। बंगलादेशलाई रोक्न स्कटल्यान्डका ब्राड ह्विलले ३ तथा क्रिस ग्रिभ्सले २ विकेट लिए। यसअघि ब्याटिङ गरेको स्कटल्यान्डले निर्धारित २० ओभरमा ९ विकेट गुमाएर १४० रन बनाएको थियो। उसका लागि क्रिस ग्रिभ्सले ४५ तथा ओपनर जर्ज मुन्सेले २९ रन जोडेका थिए। यसैगरी पहिलो खेलमा घरेलु टोली ओमानले शानदार सुरुवात गरेको हो। टस जितेर फिल्डिङ रोजेपछि पाएको १३० रनको मध्यम लक्ष्य ओमानले १३४ ओभरमै कुनै विकेट नगुमाइ भेट्टायो। उसका लागि जतिन्दर सिंहले ७३ तथा अकिब इलियासले ५० रन जोडे। त्यसअघि ब्याटिङ गरेको पीएनजीले निर्धारित २० ओभरमा ९ विकेट गुमाउँदै १२९ रन बनाएको थियो। उसका लागि कप्ता असद भालाले ५६ तथा चाल्र्स अमिनीले ३७ रन बनाउनबाहेक अन्यले उल्लेख्य रन जोड्न सकेनन्। ओमानका जिशान मक्सुदले ४ विकेट लिए भने बिलाल खान र कलिमुल्लाहले २२ विकेट झारे। कोरोना महामारीका कारण अस्ट्रेलियामा २०२० मै हुने भनिएको विश्वकप स्थगित भएको थियो। पछि भारतमा गर्ने भनिएपनि महामारीको जोखिम कायमै रहेकाले अक्टोबर १७ देखि ओमान र युएईमा खेल आयोजना गरिएको हो।
जसले मैदान बाहिर पनि जिते,"काठमाडौं : दक्षिण एसियाली फुटबल महासंघ (साफ) च्याम्पियनसिप फुटबलको २८ वर्षको इतिहासमा नेपाल पहिलो पटक उपाधि नजिक पुगेको थियो। शनिबार राति भएको फाइनलमा चिरप्रतिद्वन्द्वी भारतसँग ३० गोलले पराजित भए पनि फाइनल पुगेर नेपालले ऐतिहासिक उपलब्धि हासिल गर्यो। यसअघिका संस्करणमा सेमिफाइनलबाट अगाडि बढ्न नसकेको नेपालको ऐतिहासिक सफलताका सारथि थिए, अब्दुल्लाह अलमुताइरी। माल्दिभ्सले आयोजना गरेको १३औं संस्करणको साफ च्याम्पियनसिप नेपालको ऐतिहासिक सफलता र खेलाडीहरूको प्रदर्शनभन्दा पनि प्रशिक्षक अलमुताइरीका कारण चर्चामा रह्यो। भारतसँगको राउन्ड रोबिन लिग अघि दिएको अभिव्यक्ति, विजया दशमीका दिन टोलीका सदस्यहरूसँग लगाएको टीका र फरक दुई खेलमा पहेंलो कार्ड पाउँदा पनि फाइनल खेलमा प्रतिबन्धमा परेपछि साफको निष्पक्षताका बारेमा दिएको अभिव्यक्तिका कारण अलमुताइरी नेपाली फुटबल समर्थकमाझ चर्चामा रहिरहे। यसैगरी प्रिम्याच र पोस्ट् म्याच कन्फरेन्समा उनको बोल्ने शैली, टोलीले गोल गरेपछि र जितेपछि खुसीयाली मनाउने शैली, प्लेयर बक्समा बस्दा देखाउने हाउभाउले उनी अन्तर्राष्ट्रिय स्तरमा पनि चर्चामा रहे। ए डिभिजन क्लब थ्रीस्टारका पूर्वप्रशिक्षक मेघराज केसी यस पटकको साफमा सिनियर खेलाडीहरूको प्रदर्शनभन्दा पनि अलमुताइरीको चर्चा बढी नै भएको बताउँछन्। पक्कै पनि यस पटक प्रशिक्षक अलमुताइरी चर्चामा रहेकै हुन्। साफअघि विभिन्न विवादमा आएका कारण पनि उनी नेपाली समर्थकमाझ चर्चामा आएका हुन्, प्रशिक्षक केसीले भन्छन्, माल्दिभ्समा चाहिँ प्रिम्याच र पोस्ट् म्याच कन्फरेन्समा बोल्ने शैली, व्यवहार र प्लेयर बक्समा देखाउने हाउभाउका कारण उनले अन्तर्राष्ट्रिय स्तरमा पनि चर्चा कमाए। हरेक प्रिम्याच र पोस्ट् म्याचमा अलमुताइरीले आफ्ना कुरा निर्धक्कका साथ भन्थे। उनी टोलीको रणनीतिभन्दा पनि आफ्ना खेलाडीको बखान गर्थे। उनीहरूप्रति विश्वास जनाउँथे। खेलाडीको मोटिभेट गर्थे। खेलाडीलाई एकतामा पनि बाँध्न अलमुताइरी सफल भए। उनले नारा पनि बनाएका थिए, वान टिम, जय नेपाल। अझ महŒवपूर्ण कुरा उनले सामाजिक सञ्जालको महŒव बुझेका थिए। त्यही कारण आफ्ना कुराहरू फ्यानसम्म पुर्याउन सफल भए। नेपालमा अहिलेसम्म आएका करिब डेढ दर्जन प्रशिक्षकमध्ये अलमुताइरी सबैभन्दा बढी चर्चामा आएको फुटबल विश्लेषक सञ्जीव मिश्रले बताए। अहिलेसम्म आएका प्रशिक्षकमध्ये सबैभन्दा बढी चर्चा कमाउने प्रशिक्षक अलमुताइरी नै हुन्। आफ्नो कामलाई फ्यानसम्म पुर्याउन र खेलाडीलाई उत्प्रेरित गर्न र एक सूत्रमा बाँध्न सफल भए, फुटबल विश्लेषक मिश्र भन्छन्, आफ्ना कुरा निर्धक्कसँग भन्ने शैलीका कारण पनि उनले चर्चा कमाए। अलमुताइरीलाई अर्को विषयले पनि चर्चामा ल्यायो, दसैंको टीकाले। विजया दशमीका दिन उनले नेपाली टोलीका सदस्यसँगै दसैंको टीका लगाएका थिए। ढाका टोपीमा सजिएर निधारमा लगाएको रातो टीका र कानमा जमरा सिउरिएको उनको तस्बिर निकै भाइरल बनेको थियो। मुस्लिम नागरिक अलमुताइरीले नेपालको चाडबाड र संस्कृतिप्रति देखाएको सौहाद्र्रपूर्ण सद्भावले पनि उनले नेपालीमाझ चर्चा कमाए। नेपाली टोलीका सबै सदस्यले विजया दशमीका दिन टीका लगाएपछि अलमुताइरीले पनि लगाए। सबैसँग खुसीयाली बाँडे। विदेशी भएर पनि नेपाली संस्कृति मनाए भनेर नेपालीको सहानुभूति पनि पाए, प्रशिक्षक केसीले भने। यसैगरी उनले चर्चा पाउनुको अर्को कारण हो, फाइनल खेलमा उनीमाथि साफको प्रतिबन्ध। दुई फरक खेलमा पहेंलो कार्ड पाउँदा पनि फाइनलमा प्रतिबन्ध गरेपछि अलमुताइरीले आक्रोस पोखे। भारतलाई खुसी पार्न दक्षिण एसियाली फुटबल महासंघ (साफ) ले आफ्नै नियम मिचेर आफूमाथि प्रतिबन्ध लगाएको भन्दै उनले कडा अभिव्यक्ति दिएका थिए। साफले आफ्नो नियम मान्नुपर्छ। साफले एकपक्षीय निर्णय गरेको छ। किन मेरा लागि आफ्नै नियमको सम्मान गरेन, उनले भनेका थिए, खेल मैदानभित्र खेल्ने हो, मैदानबाहिर होइन। साफ चाहन्छ भने सिधै भारतलाई उपाधि दिए भयो। भारतका प्रशिक्षकले रातो कार्ड पाए भनेर मलाई कारबाही गर्नु उचित भएन। साफले गरेको अन्यायविरुद्ध आफू कोर्ट अफ आर्बिट्रेसन इन स्पोर्ट्स (कास)मा समेत जाने उनले बताएका थिए। यो निर्णय सही भएन। मुख्य खेल खेलाउने एउटा प्रशिक्षकको सपना चकनाचुर भयो, उनले भने, भारतका प्रशिक्षक प्रतिबन्धमा परेपछि मलाई पनि कारबाही गरिएको हो। यो सरासर अन्यायपूर्ण निर्णय हो। उनले साफको विरोध गर्दै घुमाउँरो पारामा भारतको विरोध गरेका थिए। साफ भारतको इसारामा चलेको आरोप लगाएका थिए। उनको कुरामा नेपाली समर्थकले समर्थन जनाए। उनी सामाजिक सञ्जालमा एकाएक भाइरल बने। साफ च्याम्पियनसिपमा भारतसँगको राउन्ड रोबिन लिगको खेलअघि भने अलमुताइरी भारतकै विषयलाई लिएर विवादमा आएका थिए। भारतलाई हराउन कठिन रहेको बताउँदै उक्त खेलमा भारतले ९५ प्रतिशत खेल जित्ने दाबी गरेका थिए। मेरो विचारमा भारतले ९५ प्रतिशतले खेल जित्ने सम्भावना छ। ४ प्रतिशत बराबरी र १ प्रतिशत नेपालले जित्ने सम्भावना छ उनले भारतविरुद्धको खेलअघि प्रिम्याच कन्फरेन्समा भनेका थिए। त्यसपछि केही नेपाली सञ्चार माध्यमले उनले म्याच फिक्सिङ (खेल मिलोमतो) गरेको आरोप पनि लगाएका थिए। नेपाल र भारतबीचको खेलको तुलना गर्दै बोलेका विषयलाई लिएर नेपाली सञ्चार माध्यमले म्याच फिक्सिङको आरोप लगाएपछि उनले फाइनलपछि पद त्याग्ने घोषणा गर्दै कहिल्यै नेपाल नफर्किने बताएका थिए। साफ च्याम्पियनसिपमा ऐतिहासिक सफलता हात पारेको नेपाली टोली सोमबार बिहान स्वदेश फर्किंदैछ। अलमुताइरी भने नेपाली टोलीसँग नेपाल नआउने भएका छन्। उनी माल्दिभ्सबाटै कुवेत जाने छन्। उनले मुख्य प्रशिक्षकबाट राजीनामा दिनेनदिने केही नखुलाइए पनि परिवारसँग केही समय बिताएर नेपाल फर्किने एन्फा स्रोतले जनाएको छ। अलमुताइरीले नेपाली समर्थकहरूलाई टोलीलाई निरन्तर साथ दिन आग्रह गर्दै स्वागतमा त्रिभुवन अन्तर्राष्ट्रिय विमानस्थलमा उपस्थित हुन आग्रह गरेका छन्। सबै नेपाली समर्थकका लागि मेरो विशेष आग्रह छ। जब राष्ट्रिय टोली नेपाल फर्कन्छ। सबै जना विमानस्थल पुगेर सम्मान गरिदिनु होला, भारतसँगको फाइनलपछि उनले भनेका थिए, यही स्तरमा निरन्तर खेलिरहन खेलाडीलाई साथ र समर्थन गर्नुपर्छ। एक महिना लामो समयपछि नेपाली टोली स्वदेश फर्कन लागेको हो। साफ च्याम्पियनसिपको तयारीका लागि नेपाली टोली गत भदौ २५ गते कतार गएको थियो। कतारमा तयारी गरेपछि साफ च्याम्पियनसिपका लागि असोज ११ गते माल्दिभ्स पुगेको थियो। कतारमा नेपालले दुई वटा मैत्रीपूर्ण खेलसमेत खेलेको थियो। कतार जानुअघि नेपाली टोलीले चैत १७ र २० गते दशरथ रंगशालामा भारतसँग दुई वटा मैत्रीपूर्ण खेल खेलेको थियो। नेपालले साफ च्याम्पियनसिपमा उत्कृष्ट सुरुआत गरेको थियो। पहिलो खेलमा घरेलु टोली माल्दिभ्सलाई १० गोलले पराजित गरेको नेपालले दोस्रो खेलमा श्रीलंकालाई ३२ गोलले हराएको थियो। तेस्रो खेलमा भारतसँग १० ले पराजित नेपाली टोलीले राउन्ड रोविन लिगको अन्तिम खेलमा बंगलादेशसँग ११ को बराबरी खेल्दै पहिलो पटक फाइनल यात्रा तय गरेको थियो। अलमुताइरीले गत साउन १० गते सामाजिक सञ्जाल फेसबुकमा स्टाटस लेख्दै आफूले राष्ट्रिय टोलीको मुख्य प्रशिक्षकबाट राजीनामा दिन लागेको घोषणा गरेका थिए। उनले अखिल नेपाल फुटबल संघ (एन्फा) का वरिष्ठ उपाध्यक्ष पंकजविक्रम नेम्बाङका कारण राजीनामा दिन बाध्य भएको बताएका थिए। त्यसपछि विवादले उग्र रूप लिएपछि राष्ट्रिय खेलकुद परिषद्ले बोर्ड सदस्य पुरेन्द्रविक्रम लाखेको संयोजकत्वमा सात सदस्यीय छानबिन समिति गठन गरेको थियो। समितिले विवादको मूल जड सामाजिक सञ्जालको अत्यधिक प्रयोग, आपसी सम्बन्ध विस्तार हुन नसक्नु, आचारसंहिता पूर्ण रूपमा प्रयोग नगर्नु, खेल क्षेत्रमा धूमपान र मद्यपानलगायतका क्रियाकलापलाई निरुत्साहन गर्न नसक्नुलगायत विषय औंल्याउँदै अलमुताइरीलाई सचेत गराउनुपर्ने सुझाव दिएको थियो। प्रतिवेदन सार्वजनिक भएपछि अलमुताइरीले असन्तुष्टि व्यक्त गरेका थिए। उनले सामाजिक सञ्जाल फेसबुकमा संक्षिप्त स्टाटस लेख्दै असन्तुष्टि व्यक्त गरेका थिए। म बाहिरिएँ। राजनीतिले काम गरोस्, भन्ने स्टाटस लेख्दै राष्ट्रिय टोली छाड्ने संकेत पनि गरेका थिए। तर, पछि त्यो विषय त्यक्तिकै साम्य भएको थियो। यही विवादपछि अलमुताइरी भने चर्चाको शिखरमा पुगे। पछिल्लो समय उनले पाएको चर्चामा त्यो विवाद कारक नभएको फुटबल विश्लेषक मिश्र बताउँछन्। अलमुताइरीले चर्चा पाउनुका पछाडि विभिन्न कारणहरू छन्। त्यस बेलाका विवादकै कारण उनले अहिले यति धेरै चर्चा बटुलेका होइनन्, फुटबल विश्लेषक मिश्र भन्छन्। कुवेतका फुटबल म्यानेजर अलमुताइरी सन् २०२२ को फिफा विश्वकप छनोट र सन् २०२३ को एसिया कपअन्तर्गत दोस्रो चरणको छनोटका लागि नेपाली टोली सम्हाल्न नेपाल आएका थिए। प्रोलाइसेन्स प्राप्त अलमुताइरी २०७७ चैतमा नेपालको मुख्य प्रशिक्षकमा नियुक्त भएका थिए।"
फर्कियो नेपाली फुटबल टोली,काठमाडौं : साफ च्याम्पियनसिपमा उपविजेता भएको नेपाली फुटबल टोली फर्किएको छ । कतार एयरको जहाजबाट केहीबेर अघि टोली नेपाल आइपुगेको हो । नेपाल २८ वर्षको साफ फुटबल इतिहासमा पहिलो पटक फाइनल पुगेको थियो । फाइनलमा भारतसँग ३० ले पराजित भएसँगै नेपाल उपविजेतामा सीमित भएको हो ।
साफ उपविजेता प्रत्येक खेलाडीलाई ५ लाख दिने मन्त्रिपरिषद्को निर्णय,काठमाडौं : सरकारले साफ च्याम्पियनसिपको उपविजेता नेपाली फुटबल टोलीका प्रत्येक खेलाडीहरुलाई ५ लाख रुपैयाँ दिने निर्णय गरेको छ। मन्त्रिपरिषद्को सोमबार बसेको बैठकले साफमा सहभागी प्रत्येक खेलाडीलाई ५५ लाख र प्रशिक्षकलाई ३३ लाख रुपैयाँ उपलब्ध गराउने निर्णय गरेको सरकारका प्रवक्तासमेत रहेका सञ्चारमन्त्री ज्ञानेन्द्रबहादुर कार्कीले जानकारी दिए।
राखेप सदस्यसचिव सिलवाल बर्खास्त,"काठमाडौं : राष्ट्रिय खेलकुद परिषद् (राखेप)का सदस्यसचिव रमेशकुमार सिलवाललाई सरकारले बर्खास्त गरेको छ। सोमबार बसेको मन्त्रिपरिषद् बैठकले उनलाई बर्खास्त गर्ने निर्णय गरेको युवा तथा खेलकुद मन्त्री महेश्वर गहतराजलाई उद्धृत गर्दै एक राखेप बोर्ड सदस्यले जानकारी दिए। मन्त्रिपरिषद् बैठकले सिलवाललाई बर्खास्ती गर्नका लागि प्रक्रिया अघि बढाउन अनुमति दिएको छ, ती बोर्ड सदस्यले भने, सबै प्रक्रिया पूरा गरेर हटाउने जिम्मा युवा तथा खेलकुद मन्त्रालयलाई दिएको छ। यसअघि सरकारले उनीसँग स्पष्टिकरण सोधेको थियो। स्पष्टिकरण चित्तबुझ्दो नभएपछि बर्खास्त गर्ने प्रक्रिया सुरु गर्न लागिएको हो। सिलवाल २०७६ असार २३ मा पहिलोपटक राखेप सदस्यसचिव नियुक्त भएका थिए। राष्ट्रिय खेलकुद ऐन २०७७ लागु भएसँगै उनी एक वर्षमै पदमुक्त भएका थिए। केपीशर्मा ओली नेतृत्वको सरकारले उनलाई २०७७ साउन १२ मा फेरि सदस्यसचिव नियुक्त गरेको थियो।"
खेलाडीसँग फर्केनन् अलमुताइरी,"काठमाडौं : माल्दिभ्समा आयोजना भएको १३औं संस्करणको साफ च्याम्पियनसिप फुटबलमा उपविजेता बनेको नेपाली राष्ट्रिय फुटबल टोली सोमबार नेपाल आइपुगेको छ । तर, नेपाली टोलीका मुख्य प्रशिक्षक अब्दुल्लाह अलमुताइरी नेपाल आएनन् । कुवेतका फुटबल म्यानेजर अलमुताइरी माल्दिभ्सबाटै कुवेत गएका छन् । त्यहाँ उनी परिवारसँग केही समय बिताएर नेपाल फर्किने अखिल नेपाल फुटबल संघ (एन्फा) स्रोतले जनाएको छ । साफ च्याम्पियनसिपपछि मुख्य प्रशिक्षकबाट राजीनामा दिने र नेपाल कहिल्यै नफर्किने घोषणा गरेका उनी नेपाल आएर नेपाली टोली सम्हाल्न राजी भएको एन्फा स्रोतले जनाएको छ । अलमुताइरी सन् २०२२ को फिफा विश्वकप छनोट र सन् २०२३ को एसिया कपअन्तर्गत दोस्रो चरणको छनोटका लागि नेपाली टोली सम्हाल्न नेपाल आएका थिए । प्रोलाइसेन्स प्राप्त अलमुताइरी २०७७ चैतमा नेपालको मुख्य प्रशिक्षकमा नियुक्त भएका थिए । माल्दिभ्सको राजधानी मालेमा शनिबार राति भएको फाइनलमा नेपाल भारतसँग ३० ले पराजित हुँदै उपविजेता बनेको थियो । फाइनलमा पराजित भएपछि नेपाल ऐतिहासिक उपाधि जित्नबाट विमुख भएको थियो । तर, पहिलो पटक साफ च्याम्पियनसिपको उपविजेता बनेर नेपालले इतिहास भने रच्न सफल भयो । पाँच राष्ट्र सहभागी प्रतियोगितामा नेपाल लिग चरणमा उपविजेता बन्दै फाइनल पुगेको थियो । लिग चरणमा नेपालले माल्दिभ्स र श्रीलंकालाई हराएको थियो । यस्तै भारतसँग पराजित भएको नेपालले बंगलादेशसँग बराबरी खेलेको थियो । नेपाली फुटबल टोलीलाई राष्ट्रपतिको बधाई फर्कियो नेपाली फुटबल टोली"
रोहित इन्डोनेसियातर्फ,काठमाडौं : नेपाली फुटबल टोलीका डिफेन्सिभ मिडफिल्डर रोहित चन्द माल्दिभ्सबाटै इन्डोनेसिया प्रस्थान गरेका छन् । साफ च्याम्पियनसिप फुटबलका लागि माल्दिभ्स आएका रोहित त्यहिँबाट इन्डोनेसिया गएका हुन्। उनले सामाजिक सञ्जालबाट इन्डोनेसिया प्रस्थान गरेको जनाएका छन्। रोहित इन्डोनेसियामा जकार्ता पर्सिजाबाट ब्यावसायिक फुटबल खेल्दै आएका छन्। इन्डोनेसियाको अहिले शीर्ष डिभिजनको लिग चलिरहेको छ । नेपाली टोलीका मुख्य प्रशिक्षक अब्दुल्लाह अलमुताइरी पनि नेपाल आएनन्। कुवेतका फुटबल म्यानेजर अलमुताइरी माल्दिभ्सबाटै कुवेत गएका हुन्। त्यहाँ उनी परिवारसँग केही समय बिताएर नेपाल फर्किने अखिल नेपाल फुटबल संघ (एन्फा) स्रोतले जनाएको छ । रोहित नेपालका लागि सर्वाधिक खेल खेल्ने दोस्रो खेलाडी हुन् । साफ च्याम्पियनसिपको फाइनलमा भारतविरुद्धको खेलसँगै रोहित सर्वाधिक खेल खेल्ने दोस्रो खेलाडी बनेका हुन् । रोहितले पूर्वकप्तान विराज महर्जनलाई उछिन्दै सर्वाधिक क्याप जित्ने दोस्रो खेलाडी बनेका हुन् । २९ वर्षीय रोहितले नेपालका लागि ७४ क्याप खेलेका छन् । विराजले नेपालका लागि ७३ खेल खेलेका छन् । नेपालका लागि सर्वाधिक खेल खेल्ने कीर्तिमान भने कप्तान तथा गोलरक्षक किरण चेम्जोङको नाममा छ । किरणले ७९ खेल खेलेका छन् । माल्दिभ्समा आयोजना भएको १३औं संस्करणको साफ च्याम्पियनसिप फुटबलमा उपविजेता बनेको नेपाली राष्ट्रिय फुटबल टोली सोमबार नेपाल आइपुगेको हो। फर्कियो नेपाली फुटबल टोली
फुटबल टोलीलाई यसरी गरियो स्वागत (फोटोफिचर),काठमाडौं : माल्दिभ्समा आयोजना भएको १३औं संस्करणको साफ च्याम्पियनसिप फुटबलमा उपविजेता बनेको नेपाली राष्ट्रिय फुटबल टोलीलाई अखिल नेपाल फुटबल संघ (एन्फा) ले भव्य स्वागत गरेको छ। सोमबार बिहान विमानस्थल आइपुगेको टोलीलाई एन्फाले स्वागत गरेको हो। खेलाडीहरुको स्वागतका लागि खेलकुदमन्त्री महेश्वर जंग गहतराजसहित सरकारी टोली त्रिभुवन अन्तराष्ट्रिय विमानस्थल पुगेको थियो । माल्दिभ्सको राजधानी मालेमा शनिबार राति भएको फाइनलमा नेपाल भारतसँग ३० ले पराजित हुँदै उपविजेता बनेको थियो।

शीर्षक,विवरण
११७ वर्षीया बाटुलीलाई घर,"नुवाकोट : संसारकै सबैभन्दा ज्येष्ठ भएको दावी गरिएकी नुवाकोट छापगाउँकी बाटुली लामिछानेलाई सरकारले घर निर्माण गरिदिएको छ। ककनी गाउँपालिका वडा नं ८ छापथोककी ११९ वर्षीया बाटुली लामिछानेका लागि घर निर्माण गरिएको हो। वृद्धा लामिछानेको बसोबासका लागि गाउँमा बनाइएको आधुनिक घरको उद्घाटन गरिएको छ। १० लाख रुपैयाँको लागतमा वृद्धाको घर निर्माण गरिएको हो। नवनिर्मित भवनको वागमती प्रदेश सरकारका पूर्वमन्त्री तथा एमाले नुवाकोटका उपाध्यक्ष वद्री मैनालीले उद्घाटन गर्दै लामिछानेलाई सरकारले अन्य सहयोग पनि गर्नु पर्ने बताए। वृद्धा लामिछाने आफ्नो घरमा आउने सबैलाई नमस्कार गर्छिन्। स्वास्थ्यले साथ नदिएपछि उनी केही महिनादेखि बिरामी छिन्। लामिछाने बुढ्यौलीका कारण प्रष्टसँग बोल्न सक्दिनन् भने उनको सहयोगमा स्थानीय ककनी गाउँपालिकाले पनि मासिक रुपमा १० हजार रुपैयाँ उपलव्ध गराउँदै आएको छ। भवन उद्घाटन कार्यक्रममा सहभागीले वृद्धा लामिछानेसँग आर्शीवादसमेत थापेका छन्। वृद्धा बाटुलीलाई विश्वको सबैभन्दा वृद्धा भएकोले गिनिज बुकमा नाम लेखाउन सक्रियता बढाइएको छ। उनलाई सरकारी स्तरबाट विभिन्न सम्मान तथा पुरस्कार समेत प्रदान गरिसकिएको छ। उनलाई सरकारले घर बनाइदिएको छ भने प्रदेश सांसद तथा स्थानीय सरकारले मासिक भत्ता दिइरहेको छ। १९५९ साल चैत्र १० गते सिन्धुपाल्चोकको साविक बाँसबारी गाविस वडा नं १ गिरानचौरमा माता देवीकुमारी र पिता जयनारायण तिवारीको कोखबाट जन्मिएकी हुन्। बाटुली नुवाकोटको पूर्वी भेगमा रहेको थानसिङ छापथोकमा छविलाल लामिछानेसँग विवाह गरेर आएकी हुन्। अहिले ८१ वर्ष टेकेका छोरा नेत्रप्रसाद त्यसबेला जन्मिंदा पैसा कमाउन परदेशिएका उनका श्रीमान हालसम्म फर्किएका छैनन्। हाल उनका एक छोरा, चार नातिनी, पाँच पनाती, पाँच पनातिनी र एक खनाती छन्। उनलाई छोराबुहारी तथा नातिनातिनाले स्याहारसुसार गर्ने गरेका छन्। ककनीस्थित पर्यटकीय रानीपौवा बजारदेखि पश्चिमतर्फ एक घण्टा दुरी पार गरेपछि वृद्धा बाटुलीको घर पुगिन्छ। उनलाई घरमै पुगेर महिला बालबालिका तथा ज्येष्ठ नागरिक मन्त्रालय तथा वागमति प्रदेशतहबाट पुरस्कार तथा सम्मान गरिसकिएको छ। उनको नाम गिनिज बुकमा लेखाउन अभियान सुरु गरिएको महिला बालबालिका तथा ज्येष्ठ नागरिक मन्त्रालयले जनाएको छ। यसलाई वागमति प्रदेश सरकार तथा स्थानीय तहलेसमेत साथ दिइरहेको छ। संसारकै सबैभन्दा बढी ११९ वर्षसम्म जीवित रहेर नेपालको राष्ट्रिय धरोहरको रुपमा रहेका कारण सरकारले उनको घरमै पुगेर उनलाई राष्ट्रिय सम्मान दिएर नगद तथा जिन्सी उपहार दिएको हो। उनलाई ककनी गाउँपालिकाले दुई वर्षदेखि मासिक नगद १० हजार तथा वागमति प्रदेश सभाका पूर्व कृषि तथा सहकारी राज्यमन्त्री बद्री मैनालीले मासिक पाँच हजार रुपैयाँ नगद दिंदै आएका छन्। लामो आयु भएकी वृद्धा लामिछाने सबैको प्रेरणाको अभिभावक भएको कारण उनी नेपालकै इज्जत र गौरव भएको एमाले नुवाकोटका उपाध्यक्षसमेत रहेका बद्री मैनालीले बताए। ज्येष्ठ नागरिक बाटुली लामिछानेलाई सहयोग गर्न पाउनु नेपाल र नेपालीकै सम्मान भएको उनको भनाइ छ। ककनी गापाकी उपाध्यक्ष सीता खतिवडाले ज्येष्ठ नागरिक बाटुली लामिछानेलाई आफ्नै गापाले मासिक रुपमा आर्थिक सहयोग गर्न पाउनु नुवाकोटवासीको मात्र नभइ सारा नेपालीको खुसीको विषय भएको बताइन्। 'अब वृद्धा बाटुलीको नाम विश्व रेकर्ड कायम गर्न हामीहरुको माग रहेको छ', उपाध्यक्ष खतिवडाले बताइन्। ककनी८ का वडाध्यक्ष शेषमान लामाले वृद्धा बाटुली लामिछानेलाई गापाले मासिक रुपमा १० हजार रुपैयाँ भत्ता उपलव्ध गराउनुका साथै बेला बेलामा स्वास्थ्य परीक्षण गराइरहेको बताए। संसारकी सबैभन्दा ज्येष्ठ उमेरकी बाटुली आमालाई आगामी दिनमा अन्य आवश्यक सामग्रीहरु प्रदान गरी गाउँपालिकाले संरक्षकत्व ग्रहण गरिरहेको वडाध्यक्ष लामाको भनाइ छ। बाटुलीको गिनिज बुकमा नाम लेखाउन सरकारले सक्रियता अपनाइदिनु पर्ने उनका ७९ वर्षीय छोरा नेत्रप्रसाद लामिछानेले तीनवटै तहको सरकारसँग माग गरेका छन्। सामाजिक सुरक्षाको माध्यमबाट सम्पूर्ण जेष्ठ नागरिकको सम्मानमा आफूहरुले कुनै कसर बाँकी नराख्ने ककनी गापाका अध्यक्ष मानबहादुर लामाले बताए। लामिछानेको सुरक्षित आवास निर्माण व्यवस्थापनको लागि सांसद बद्री मैनालीले बागमति प्रदेश सांसद पूर्वाधार कार्यक्रमअन्तर्गत कार्यविधि र नियमावली अनुरूप आवास निर्माणका लागि १० लाख रूपैयाँ उपलब्ध गराएपछि आवास निर्माण गरिएको हो। वृद्धा लामिछानेलाई भेट्नका लागि हाल नुवाकोटवासी मात्रै नभइ देशकै अन्य स्थानबाट समेत मानिसहरु पुग्ने गरेका छन्। उनीसँग दर्शन गरेर आर्शीवाद लिनेहरु निकै रहेको स्थानीय बताउँछन्। वृद्धा बाटुली प्रत्येक दिन बिहानबेलुका दूधसँग मासिनो गरी पिसेको भात अनि अरु समयमा हर्लिक्स, बिस्कुट र झोल पिएर खान्छिन्। परिवारमा पाँच पुस्ताको फैलावट भइसके पनि लामिछानेको स्वस्थ्य सामान्य देखिन्छ। दाँत झरेका कारण मुखबाट समयसमयमा र्याल पनि आउँछ। फुलेका कपाल खासै झरेका छैनन्, आँखा तेजिला देखिन्छन्, उनका बोली स्पष्ट नभए पनि अरुले कानमा पुगेर भनेका कुरा सुन्ने र बुझ्न सक्छिन्। हालसम्म विश्वमा ११८ वर्षीय जापानी नागरिक काने तानाकाको नाममा रेकर्ड देखिएको छ। तानाकाभन्दा जेठी लामिछानेलाई नेपालले अभिलेखीकरणको प्रक्रियामा ढिलाइ गरेकाले उक्त विश्व पहिचान प्राप्तिमा ढिलाइ भएको स्थानीयको भनाइ छ। वृद्धा लामिछानेको आवासका लागि निर्माण गरिएको बाला भवन उद्घाटनसँगै हस्तान्तरण गरिएको छ। उनलाई ह्विलचियरमा राखेर मञ्चमा लगिएको थियो भने उनी झण्डै पाँच घण्टासम्म एकै ठाउँमा रहेर अरुले लगाइदिएको खादा, दोसल्ला ओढेर बसिन् र सहभागीको आकर्षणको केन्द्र भइरहिन्। मलाई आशीर्वाद दिनुस् आमा भन्दै खुट्टा छुन पुग्नेलाई टाउकामा हात राखिदिने, मलाई चिन्नुभो ? भन्नेहरुलाई एकछिन हेरेर हाँसिदिनेजस्ता उनका व्यवहार टाढाबाट त्यहाँ पुगेकाका लागि अप्रत्यारिलो लाग्न सक्छ उनलाई वर्षौँदेखि देखिरहेका पनाती श्याम ढुंगाना भन्छन्, 'उहाँ बलियो हुनुहुन्छ, अझै केही वर्ष केही हुँदैन।, तर, सरकारले उहाँलाई विश्वकै ज्येष्ठको पहिचान दिलाउन भने ढिलाइ गर्नु हुँदैन।' बाटुलीका ८१ वर्षीय छोरा नेत्रप्रसाद लामिछाने रातिको समयमा आमालाई पिसाब आउँदा उठेर हिँड्न पनि सक्ने र त्यसक्रममा लड्न सक्ने भएकाले एक जनाले नियमित रेखदेखको काम गर्ने गरेको बताउँछन्। बुहारी इश्वरी लामिछानेका अनुसार सासुआमालाई हालसम्म कुनै गम्भीर रोग नभएकाले उपचारका लागि अस्पताल लैजान नपरे पनि पछिल्लो समयमा कहिलेकाहीँ ज्वरो आउने भएकाले औषधि खुवाउने गरिएको छ।"
"५ सय ४९ जनामा कोरोना संक्रमण, ६ को मृत्यु",काठमाडौं : ९ हजार ७४६ नमूना परीक्षणमा ५ सय ४९ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा ७ हजार १४५ नमूनाको पीसीआर र २ हजार ६०१ नमूनाको एन्टिजेन विधिबाट परीक्षण गरिएको थियो। जसमध्ये पीसीआर विधिबाट ४९० र एन्टिजेन विधिबाट ५९ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पछिल्लो २४ घन्टामा कोरोनाबाट थप ६ जनाको मृत्यु भएको छ। योसँगै नेपालमा कोरोनाबाट मृत्यु हुनेको संख्या ११ हजार ३८८ पुगेको हो। मन्त्रालयका अनुसार बुधबार थप ५ सय ६९ जना कोरोनामुक्त भएका छन्। कोरोनाका सक्रिय संक्रमितको संख्या १०१५१ पुगेको छ।
नेपाली सेनाको जागिर मिलाइदिने भन्दै ठगी गर्ने पक्राउ,ताप्लेजुङ : नेपाली सेनाको जागिर मिलाइदिने भन्दै नगद ठगी गरेको अभियोगमा एक युवकलाई ताप्लेजुङ प्रहरीले पक्राउ गरेको छ। पक्राउ पर्नेमा मैवाखोला गाउँपालिका ५ फन्चेम्बुका २४ वर्षीय सुवास फावेन लिम्बू रहेका छन्। लिम्बूले जागिर मिलाइदिने प्रलोभनमा मिक्वाखोला गाउँपालिका ४ साँवाका पेम्वा शेर्पासँग २० हजार नगद लिएको जिल्ला प्रहरी कार्यालय ताप्लेजुङका प्रमुख डिएसपी बालनरसिंह राणाले जानकारी दिए। लिम्बूलाई शुक्रबार पक्राउ गरी ताप्लेजुङ जिल्ला अदालतबाट म्याद थप गरी आवश्यक अनुसन्धान गरिरहेको प्रहरीले जनाएको छ।
प्रधानन्यायाधीशलाई राजीनामा दिन पाँच दिनको अल्टिमेटम,"काठमाडौं : नेपाल बार एसोसियसनले आइतबारदेखि कालोपट्टी बाँधेर विरोध गर्ने भएको छ । प्रधानन्यायाधीश चोलेन्द्र शमशेर जबराले राजीनामा नदिएसम्म आन्दोलन गर्ने निर्णय गरेको बारले तत्काल भद्र अवज्ञा गर्ने भएको हो । शुक्रबार बसेको बारको बैठकले न्यायाधीशहरुलाई प्रधानन्यायाधीश बाहेकको इजालसमा बस्न आग्रह गर्ने निर्णय गरेको छ । यस्तै बैठकले देशभरका ९० वटा इकाइमा परिपत्र पठाउने निर्णय गरेको छ। कात्तिक १४,१५,१६ र १७ गते कालोपट्टी बाँधेर सर्वोच्च अगाडि प्रदर्शन गर्ने भएको छ। यस्तै बैठकले १७ गते धर्ना दिने निर्णय गरेको छ। बारका केन्द्रीय सदस्य बालकृष्ण गैरेका अनुसार बारले केहिबेरमा विज्ञप्ति जारी गरेर आन्दोलनका थप कार्यक्रमबारे जानकारी गराउनेछ । बारले भन्योः न्यायपालिकाको स्वतन्त्रता र निष्पक्षतामा गम्भीर संकट सर्वोच्च बारले माग्यो प्रधानन्यायाधीशको राजीनामा अन्तिम निर्णय लिन नेपाल बारले सल्लाहकार समितिलाई बोलायो"
वायु प्रदूषणले नेपालमा बर्सेनि ४२ हजारको मृत्यु,"काठमाडौं: नेपालमा सुख्खायाम हुनेक्रम बढेको छ । यसको मुख्यकारण जलवायु परिवर्तन रहेको वातावरणविद् भूषण तुलाधर बताउँछन् । सुख्खायामले गर्दा वनजंगलमा डढेलो लाग्ने क्रम बढ्यो । केहि पहिले प्रदूषणकै कारण नेपालका स्कुलहरु बन्द गर्नुपर्यो,'उनी भन्छन्, 'वायु प्रदूषणबाट लाग्ने रोगले नेपालमा प्रत्येक वर्ष ४२ हजार जना ज्यान गुमाउन बाध्य छन् । भान्छा र गाडीबाट निस्कने धूँवाले मुटु,फोक्सोमा लाग्ने रोगले उनीहरुको अकालमै ज्यान गएको उनले बताए। विद्युत खेर, डिजेलपेट्रोल आयात दैनिक ४ सय मेगावाट विद्युत खेर गइरहेको छ। तर, सरकारले भारतबाट गाडी चलाउन डिजेल, पेट्रोल आयात गर्छ । जसले प्रदूषण फैलाउँदैछ, 'नेपालमा वातावरणमैत्री सडक र विद्युतीय सवारीसाधन चलाउनुपर्छ भन्दै उनले थपे, काठमाडौंमा निर्माण रोकिएको चक्रपथलाई चीन सरकारसँग छलफल गरेर विद्युतीय बस गुडाउने सडक निर्माण गरिर्नुपर्छ। वातावरण संरक्षका लागि विश्व समुदायसँग प्रविधि, आर्थिक सहयोग, ज्ञान प्रवद्र्धनका लागि सहयोग र साथ नेपालले कोप२६ मा माग्नुपर्ने उनले बताए । कोप२६ मा नेपालले भाग लिँदै जलवायु कुटनीतिको विश्लेषण र नेपालले लिने अगामी बाटो विषयविज्ञबीचमा बहस भएको छ । भूगोल, कृषि, वातावरण, मौसमविज्ञ र वैज्ञानिकहरुले नेपालमा देखापरेको जलवायु परिवर्तनको असरलाई अन्तराष्ट्रिय जगतमा खरो रुपमा राख्नुपर्नेमा जोड दिएका छन् । परराष्ट्र मामिला अध्ययन प्रतिष्ठानले काठमाडौंमा आयोजना गरेको बहसमा उनीहरु यो मुद्दा नेपालले नेतृत्व लिनुपर्ने बताए । आइतबारदेखि स्कटल्यान्डको ग्लास्गोमा संयुक्त अधिराज्यका कूटनीतिज्ञ एवं जलवायु परिवर्तनसम्बन्धी २६ औं अन्तर्राष्ट्रिय सम्मेलन (कोप२६) हुन गइरहेको छ। जहाँ दुई सयभन्दा बढी मुलुकका सरकार प्रमुख एवं उच्च नेताहरू सहभागी हुने सम्मेलनमा मन्त्री, सरकारी अधिकारी, बिजनेस कम्युनिटी, गैरसरकारी संघसंस्थाका प्रतिनिधिलगायत ३० हजार डेलिगेटले भाग लिँदैछन् । नेपाली मितिअनुसार आउँदो कात्तिक १४ देखि २६ गतेसम्म (अक्टोबर ३१ देखि नोभेम्बर १२ सम्म) कोप२६ को आयोजान हुन लागेको हो। नेपालबाट शुक्रबार बिहान प्रधानमन्त्री शेरबहादुर देउवाको नेतृत्वमा उच्चस्तरीय प्रतिनिधिमण्ड त्यसतर्फ प्रस्थान गरेको छ। त्यसको पूर्वसन्धयामा वातावरण विज्ञहरुले तथ्यमा टेकेर नेपाल र नेपालीले भोगीरहेको जलवायुसम्बन्धी समस्या सम्मेलनमा उठाउन सरकारलाई सुझाएका छन्। जलवायु परिवर्तनको संकट बढ्दै नेपालमा जलवायु परिवर्तन मात्रै भएन, नेपालीले यसको भ्यावह असर भोग्न थाल्यो,'वातावरण विद्हरुले एकै स्वरमा भनेका छन्, 'बाढी, पहिरो, सुख्खायाम, तापक्रम बढ्दै गइरहेको छ। अन्तराष्ट्रियस्तरमा यो सवाललाई नेपाल सरकारले तथ्य रुपमै उठाउनुपर्छ। नेतृत्व पनि गर्नुपर्ने भन्दै सरकारले विकास नीति फेर्नु पर्ने औंल्याइयो । वातावरणसम्बन्धी समस्या नेपालले अन्तराष्ट्रियस्तरको रिपोर्टमा समावेश गराउन आवश्यक रहेको राष्ट्रपति चुरेतराई मधेश संरक्षण विकास समितिका सदस्य सचिव डा महेश्वर ढकालले औंल्याए। हाम्रो समस्या अन्तराष्ट्रियस्तरमा समावेश नगराउने हो भने नेपालले जतिसुके चिच्याए पनि कसैले सुन्नेवाला छैन, 'उनले भने,बेमौसमी वर्षले हालै साढे ८ अर्बको धानवाली नष्ट भयो । फलफूल र तरकारी खेतीको क्षतिको विवतरण अझैं आएको छैन । जलवायु परिवर्तनले बस्ती जोखिममा छन् । सुख्खा र अधिक वर्षाले कृषि क्षेत्र चौपट हुँदैछ । खाद्य संकट चुलिदो छ। पूर्वपश्चिमका पाँचवटा सडक र रेल मार्गका संरचाना बाढी र पहिरोको जोखिममा छन्। हामी विनाअध्ययन पूर्वाधारमा लगानी गर्छौं। बाढीले बस्ती बगाएपछि हेलिकोप्टर चढेर राहत बड्न पुग्छौं,'डा ढकालले भने,वातावरणमैत्री विकास नगर्दा संकट गहिरियो। बाढी र पहिरोले अर्बौको मेलम्ची खानेपानी आयोजना एक रातमै बगायो । बस्तीहरु बाढीमा पुरिए। यस मुद्दालाई गम्भीररुपमा अन्तर्राष्ट्रिय समुदायसमक्ष उठाइनुपर्नेमा उनले जोड दिए । खतरामा जलविद्युत आयोजना वातावरणविज्ञ डा अजय दिक्षितले विकसित राष्ट्रले उत्सर्जन गरेको हरितगृह ग्यासले नेपालको वायुमण्डल उथलपुथल भएको उल्लेख गरे । वातावरण हाम्रो जीवन हो, जलवायु परिवर्तन हाम्रो मुद्दा हो, 'वैज्ञानिक डा अरुण श्रेष्ठले भने,हिमाली क्षेत्रमा वर्षा हुनेक्रम बढ्यो। जलवायु परिवर्तनले नेपालका २१ वटा हिमतालहरु पग्लिने उच्च जोखिममा रहेको अन्तर्राष्ट्रिय पर्वतीय विकास केन्द्र इसिमोडका जलवायु विज्ञ डा अरुण श्रेष्ठले बताए। सबै जलविद्युत आयोजनाहरु पहाडी जिलामा छन्, केही निर्माण हुँदै छन्,'चिन्ता व्यक्त गर्दै उनले भने,नेपालको हिमला फुट्यो भने नसोचेको क्षति नेपालले व्यहोरोनुपर्छ । तापक्रम बढ्दै विश्वमा सहरीकरण र औद्योगिकरण तीव्र छ । यहाँबाट कार्बन उत्सर्जन बढेको छ । त्यसको जोखिम नेपालले भोग्दै छ । एक दशकमा दोब्बरले कार्बन उत्सर्जन बढेको देखिएको छ। पृथ्वीको तापक्रम १ डिग्री बढेको बताइएको छ । तापक्रम मात्रै बढेको होइन्, अपत्यारिलो वर्षाको क्रम पनि बढ्यो,'वातावरण तथा विज्ञान प्रविधि विज्ञ डा उत्तमबाबु श्रेष्ठ भन्छन्,स्थानीयस्तरमा पुगेर जलवायु परिवर्तनबारे अध्ययन गरेर नीति बनाउनुपर्छ। पछिल्लो समय विकास निर्माणमा जलवायु परिवर्तनले ठूलो चुनौती थपेको उनले औंल्याए। जलवायु अनुकूलनको मुद्दालाई राष्ट्रिय सुरक्षा नीतिभित्र राखिनु पर्छ,'उनले थपे 'मेलम्चीको घटना कोप२६ मा उठाऔं' भूगोलविद् डा दण्डपानी अधिकारीले बाढीले मेलम्ची बगाएको चार महिना बित्दा पनि बगाउनुको कारण पत्ता नलागेको बताए। मेलम्ची घटनालाई कोप२६ मा सशक्तरुपमा उठाउनुपर्छ,'उनले भने, 'वातावरणमैत्री बाटो नबाउँदा ४० प्रतिशत पहिरो जान्छ। त्यसले नदी थुन्छ। वातावरण संरक्षण नीति बन्दा पनि क्षति र नोक्सानी नघटेको उनले उल्लेख गरे। नीति त बन्यो तर कागजमै सिमित रह्यो,' डा अधिकारीले भने,नेपालीका लागि जलवायु परिवर्तन समता र सामाजिक न्यायसँग जोडेर अन्तर्राष्ट्रियस्तरमा उठाउनुपर्छ । जलवायु परिवर्तन देशको एजेण्डा हो जलवायु परिवर्तनका एजेण्डालाई नेपालले नेतृत्व गर्नुपर्ने बताउँछन् राष्ट्रिय योजना आयोगका वातावरण विज्ञ डा अरनिको पाण्डे । समुदायद्वारा गरिएको वन संरक्षणको प्रयासलाई कोपमा उठाउनुपर्छ,'उनी भन्छन्,जलवायु परिवर्तनको मुद्दा कुनै व्यक्ति र पार्टीको मात्रै होइन्, देशकै मुद्दा बन्नुपर्छ। वतावरण तथा कृषि अनुसन्धानकर्ता डा शोभा पौडेलले जलवायु फेरिँदा बसाइसराइ पनि बढेको बताइन्।जलवायु परिवर्तनसँग जुध्न प्रकृतिमैत्री योजना बनाउनु पर्छ,'उनले भनिन् । जलवायुबारे परराष्ट्र नीति बनाउनुपर्छ जल, जंगल, जमिन, वायुको रक्षा गर्नुको विपल्प नरहेको पूर्ववन तथा वातावरणमन्त्री शक्तिबहादुर बस्नेतले बताए। समस्याको पहिचान गर्नुपर्छ । जनताको जीवनस्तर बनाउनुपर्छ,'नाफा कमाउने दौडले आज हिउँ पग्लिदैछ।खानेपानीको स्रोत सुक्दैछ,' उनले भने। पूर्ववनमन्त्री गणेश साहले नेपालले भारतसँग पानी र वायुको सवालमा मुद्दा उठाउनुपर्ने औंल्याए। उनले भने,'वैज्ञानिक रुपमा जलवायु परिवर्तनबारे नेपालले परराष्ट्र नीति बनाउन आवश्यकता छ। जलवायु दूत समेत नियुक्त गरिनुपर्ने उनले बताए।"
एमालेको १० औं राष्ट्रिय महाधिवेशन : अधिक्तम १९९९ प्रतिनिधि सहभागी,"काठमाडौं : नेकपा एमालेले १० औं राष्ट्रिय महाधिवेशनमा सहभागी हुने प्रतिनिधिहरुको संख्या १९९९ बनाएको छ। शुक्रबार बसेको केन्द्रीय कमिटीको बैठकले महाधिवेशन प्रतिनिधिको संख्या १९९९ पुर्याएको हो। बिहीबार बसेको स्थायी कमिटीले १५३६ प्रतिनिधि चयन गर्ने निर्णय गरेको थियो। केन्द्रीय कमिटीमा संख्या बढाउनु पर्ने सुझाव आएबमोजिम संख्या बढाइएको छ। उता विधान महाधिवेशनमा ६ हजार प्रतिनिधि थिए। '२ हजारमा नबढ्ने गरी प्रतिनिधि बनाउने निर्णय भएको छ', केन्द्रीय सदस्य लक्ष्मण ज्ञवालीले भने। बैठकले समावेशिताको आधारमा प्रतिनिधि छनौट गर्ने निर्णय पनि गरेको छ। महाधिवेशनमा महिला, दलित, आदिवासी जनजाति, मधेशी, थारु, मुस्लिमको उल्लेख्य प्रतिनिधि गराइने भएको छ। प्रतिनिधि छनौट कार्तिक २७ मा एकै दिन हुने निर्णय पनि बैठकले गरेको उनले जानकारी दिए। एमालेको आगामी मंसिर १० गतेदेखि १२ सम्म चितवनमा राष्ट्रिय महाधिवेशन हुन गइरहेको छ।"
"ताइवानलाई कारबाही गर्ने चीनको चेतावनी, युगान्डाका विद्यालय दुई वर्षपछि पुन: खुल्दै","चीनले ताइवानलाई कारबाही गर्ने चेतावनी दिएको छ। ताइवानमा अमेरिकी सेनाको उपस्थिति देखाएको भन्दै चीनले कारबाही गर्ने चेतावनी दिएको हो। भारत प्रशासित कस्मिरका सडक तथा विद्यालयलगायतका भौतिक पूर्वाधारको नाम त्यहाँ वीरगति पाएका सैनिक कर्मचारीको नामबाट राखिने समाचार अन्तर्राष्ट्रिय सञ्चारमाधयममा चर्चामा रह्यो। प्रस्तुत छ, शुक्रबारका केही प्रमुख विश्व समाचारहरू : ताइवानलाई कारबाही गर्ने चीनको चेतावनी बेइजिङ : ताइवान स्टेटमा अमेरिकी सैन्य उपस्थिति देखाएको ताइवानलाई चीनले कारबाही गर्ने चेतावनी दिएको छ। पछिल्लो समय ताइवान र अमेरिकी सम्बन्धलाई ध्यानमा राख्दै चीनले ताइवानलाई कारबाही गर्ने चेतावनी दिएको हो। ताइवानकी राष्ट्रपति साई इङ वेनले गएको बिहीबार सीएनएनसँगको अन्र्तवार्तामा आफ्ना सेनालाई प्रशिक्षण दिन ताइवानमा अमेरिकी सेनाको उपस्थिति रहेको र चीनविरुद्ध अमेरिकाले आफ्नो रक्षा गर्ने अभिव्यक्ति दिएकी थिइन्। अमेरिकी राष्ट्रपति जो बाइडेनले चीनविरुद्ध ताइवानको रक्षा गर्ने अभिव्यक्तिपछि राष्ट्रपति वेनले अमेरिकाले ताइवानको रक्षा गर्ने विश्वास व्यक्त गरेकी थिइन्। ताइवान र अमेरिकाका प्रमुख शीर्ष नेताको अभिव्यक्ति र दुई देशको पछिल्लो सम्बन्धपछि चीनले सो चेतावनी दिएको ग्लोबल टाइम्समा समाचार छ। ००० कस्मिरका विद्यालय र सडकहरुमा सैन्य कर्मचारीको नाम राखिने श्रीनगर : जम्मु र कस्मिरका सडक र विद्यालयहरुमा वीरगति प्राप्त गरेका सैन्य कर्मचारीहरुको नाम राखिने भएको छ। जम्मुकस्मिरको लडाईँमा मृत्यु भएका सेनाका सदस्यहरुको नामबाट त्यहाँका सडक, विद्यालय लगायत पूर्वाधार संरचनाको नाम राखिने भएको हो। जम्मुकस्मिर प्रशासनले शुक्रबार वीरगति प्राप्त गरेका सैन्य कर्मचारीको सम्मान स्वरुप उनीहरुको नामबाट त्यहाँका विद्यालय, सडक र अन्य पूर्वाधारको नामाकरण गर्ने निर्णय गरेको भारतीय सञ्चारमाध्यममा समाचार छ। हिन्दुस्तान टाइम्सकाअनुसार जम्मुकास्मिर प्रशासनले विद्यालय, सडक गरी विभिन्न पूर्वाधार संरचनाको नामाकरणका लागि १०८ सैन्य कर्मचारीको नाम छनोट गरेको छ। जम्मुकस्मिरको लडाईँमा वीरगति प्राप्त गरेका अधिकांश नाम सैन्य कर्मचारीको नाम छनोटमा परेको बताइएको छ। ००० दोस्रो अमेरिकी क्याथोलिक राष्ट्रपति बाइडेनले पादरीलाई भेट्दै वासिङटन : अमेरिकाका दोस्रो क्याथोलिक राष्ट्रपतिले क्याथोलिक चर्चका पादरीसँग भेटवार्ता गर्ने भएका छन्। राष्ट्रपति जो बाइडेनले पादरी पोप फ्रान्सिसँग शुक्रबार (स्थानीय समय) भेटवार्ता गर्ने भएका हुन्। रोमन क्याथोलिकका नेता जेएफ केनडीले भेटेको आधा शताब्दीपछि बाइडेनले क्याथोलिक चर्चका मुख्य पादरी पोपसँग भेटवार्ता गर्न लागेको बताइएको छ। दुवैले भ्याटिकन सिटीमा प्रत्यक्ष भेटवार्ता गर्ने अन्तर्राष्ट्रिय सञ्चारमाध्यमले जनाएका छन्। राष्ट्रपतिको कार्यालय ह्वाइट हाउसका अनुसार राष्ट्रपति बाइडेन र फ्रान्सिसबीच कोभिड महामारीको अन्त्य, जलवायु संकट समाधान, गरिबी उन्मुलनलगायत आधारभूत विषयमा छलफल हुनेछ। ००० चोरी भएका २५० मूर्ती अमेरिकाले भारतलाई गर्यो फिर्ता नयाँ दिल्ली : संयुक्त राज्य अमेरिकाले चोरी भएका करिब २५० वटा पुरातात्विक मूर्ती भारतलाई फिर्ता गरेको छ। लामो समयसम्मको अनुसन्धानपछि अमेरिकाले चोरी भएका ती मूर्ती फिर्ता गरेको हो। अमेरिकी अधिकारीले न्यूयोर्कस्थित ती मूर्ती भारतीय वाणिज्य राजदूतावासलाई हस्तान्तरण गरेको हो। १२ औं शताब्दीको काश्य शिव नटराजसहित करिब २५० वटा प्राचीन मूर्तीहरु भारतबाट चोरी भएका थिए। भारतको विभिन्न मन्दिरबाट चोरी भएका ती मूर्तीहरु अमेरिकाको संग्राहलयमा पुगेका थिए। ती मूर्तीका मूल्य करिब १५ मिलियन अमेरिकी डलर रहेको अनुमान गरिएको छ। ००० युगान्डाका विद्यालय दुई वर्षपछि पुन: सञ्चालन हुने काम्पाला : युगान्डाका राष्ट्रपति योवेरी मुसेभेनीले देशका विद्यालयहरु पुन: सञ्चालन हुने बताएका छन्। विश्व कोभिड महामारीसँगै बन्द भएका विद्यालय झन्डै दुई वर्षपछि पुन: सञ्चालन हुने बताएका हुन्। युगान्डाका विद्यालय सन् २०२० मार्चदेखि बन्द भएका थिए। कोभिड महामारीका कारण बन्द भएका विद्यालय सन् २०२२ जनवरी पहिलो सातादेखि खुल्ने भएका हुन्। कोभिडविरुद्धको खोप लगाइसकेपछि विद्यालय खोल्ने निर्णय भएको छ, राष्ट्रपति मुसेभेनीले भनेका छन्, जनवरीसम्म देशभरका विद्यार्थी र अन्य जनता गरी ५० प्रतिशतलाई खोप उपब्ध गराउने लक्ष्य राखिएको छ। युगान्डाको जनसंख्या करिब ४ करोड ५० लाख रहेको छ। हाल देशभर करिब ४ लाख ७० हजार मानिसले कोभिडविरुद्धको खोप लगाइसकेको बताइएको छ। आगामी जनवरीसम्म करिब २ करोड ३० लाख मानिसलाई खोप लगाउने लक्ष्य राखेको बताइएको छ। ००० सुडानमा एक हप्ताभित्र नयाँ प्रधानमन्त्री चुनिने खार्तुम : सुडान सेना प्रमुख अब्देल फताह अल बुर्हानले एक हप्ताभित्रै नयाँ प्रधानमन्त्री चुनिने बताएका छन्। सैन्य शासन लागू भएको केही दिनपछि सेना प्रमुख बुर्हानले सो बताएका हुन्। सुडान सेनाले गएको सोमबार प्रधानमन्त्रीसहितको सत्ता भंग गर्दै सैन्य कू लागु गरेको थियो। सैन्य शासनको नेतृत्व गरिरहेका सेना प्रमुख बुर्हानले देशभर आपतकालिन घोषणा गरेका छन्। त्यसयता सुडानमा सैन्य शासन विरोधीहरुले दैनिक प्रदर्शन गरिरहेका छन्। सैन्य कू लागू भएपछि त्यहाँको अवस्था तनावपूर्ण रहेको अन्तर्राष्ट्रिय सञ्चारमाध्यमले जनाएका छन्। ००० विद्युतीय चुरोट प्रिस्क्राइब गर्ने बेलायत संसारको पहिलो मुलुक लन्डन : विद्युतीय चुरोटलाई प्रिस्क्राइब गर्ने बेलायत संसारको पहिलो मुलुक बन्ने भएको छ। धुमपान रोक्नका लागि सहयोग पुर्याउने भन्दै विद्युतीय चुरोट प्रिस्क्राइब गर्ने बेलायत पहिलो मुलुक बन्ने भएको हो। बेलायतको स्वास्थ्य मन्त्रालयले शुक्रबार विज्ञप्ती जारी गर्दै धुमपानको लत छुटाउन डाक्टरहरुले सो चुरोट प्रिस्क्राइब गर्ने बताएको छ। त्यहाँको राष्ट्रिय स्वास्थ्य विभागका अनुसार विगतको तुलनामा बेलायतमा धुमपान दर ह्वात्तै घटेपनि सन् २०१९ मा करिब ६४ हजार मानिसको धुमपानका कारण मृत्यु भएको थियो। विद्युतीय चुरोट स्वास्थ्यको लागि कम हानिकारक भएकोले चुरोट छुटाउन विद्युतीय चुरोट प्रिस्क्राइब गरिने मन्त्रालयले जनाएको छ। ००० अष्ट्रेलियामा विनाशकारी हुरी, लाखौँ घर अन्धकारमा मेलबर्न : अष्ट्रेलियामा विनाशकारी हुरी चलेको छ। हुरीका कारण देशका भिक्टोरिया, मेलबर्नलगायत मुख्य सहरहरुमा विद्युत र इन्टरनेट सेवा अबरुद्ध बनेको बताइएको छ। अष्ट्रेलियाको मौसम विभागले शुक्रबार बताएअनुसार अष्टेलियाका विभिन्न क्षेत्रमा बिहीबार रातीदेखि चर्को हुरी चलेको छ। प्रतिघण्टा ११७ देखि १६५ किलोमिटरको वेगमा आएको हुरी अझै केही दिनसम्म रहनेछ। हुरीका कारण ४ लाख ५० हजार घरहरुमा विद्युत अबरुद्ध बनेको छ भने करिब १ लाख ५० हजार भन्दा बढी घरहरुमा इन्टरनेट सेवा अबरुद्ध बनेको विभागले जनाएको छ। हुरीका कारण मेलबर्न, भिक्टोरिया, ताजमानिया, रेड हिल आीद क्षेत्र सबैभन्दा प्रभावित बनेको बताइएको छ। प्रभावित क्षेत्रका मानिसलाई यात्रा नगर्न विभागले सूचना जारी गरेको छ। इन्टरनेट र टेलिफोन सेवा अबरुद्ध हुँदा भौतिक र मानवीय क्षतिको विवरण भने प्राप्त नभएको अन्तर्राष्ट्रिय सञ्चारमाध्यममा खबर छ। ००० अफगान पत्रकारविरुद्ध दुई महिनामा ३० हिंसा काबुल : तालिबानको अन्तरिम सरकार रहेको अफगानिस्तानमा पत्रकारविरुद्धका घटना बढेका छन्। तालिबान सरकारले सत्ता कब्जामा लिएपछि पत्रकारविरुद्धका घटना बढेका हुन्। अफगानिस्तानको मिडिया वाचडगका अनुसार पछिल्लो दुई महिनामा मात्र अफगानिस्तानमा पत्रकारविरुद्ध ३० भन्दा बढी हिंसाका घटना भएका छन्। जसमध्ये ९० प्रतिशत हिंसामा तालिबानको प्रत्यक्ष भूमिका रहेको छ। तालिबानको सत्ता कब्जापछि मात्र पत्रकारविरुद्ध ८० प्रतिशतभन्दा बढी हिंसाका घटना भएको अफगानिस्तानको राष्ट्रिय पत्रकार महासंघ (एएनजेयु)ले जनाएको छ। जसमध्ये ४० प्रतिशत शारिरीक यातना र ४० प्रतिशतभन्दा बढी मानसिक यातनाका हिंसा भएको छ। एएनजेयुका अनुसार सेप्टेम्बर र अक्टोबरमा सबैभन्दा बढी हिंसाका घटना भएका छन्। जसमध्ये ३० वटा हिंसाका घटना राजधानी काबुलमा भएका छन् भने काबुलबाहिर ६ वटा घटना भएको तथ्यांक छ। संयोजन : अस्मिता खड्का"
ओलीमा हिटलर शैली छ : अध्यक्ष नेपाल,"स्याङजा : नेपाल कम्युनिष्ट पार्टी (एकीकृत समाजवादी) का अध्यक्ष माधवकुमार नेपालले नेकपा एमालेका अध्यक्ष केपी शर्मा ओलीमा हिटलर शैली भएको बताए। व्यक्तिवादी स्वार्थका हिमायती गोर्भाचोकले जस्तै ओलीले पनि आफ्नो स्वार्थसिद्धीका लागि जे पनि गर्न तयार भएको आरोप उनले लगाए। नेकपा एस स्याङ्जाको पार्टी कार्यालयको शुक्रबार उद्घाटन गर्दै नेपालले ओलीले दुई पटकसम्म प्रतिनिधिसभा भंग गरेर संविधानमाथि घात गरेको बताए। उनले भने, ओलीले गुट चलाए। प्रचण्डलाई घात गरे। आधाआधी प्रधानमन्त्री चलाउने लिखित सम्झौता तोडे। नीति प्रधान हुनु पर्नेमा व्यक्तिवादी बने। पार्टीको बैठकै नबोलाउने। आलोचना र सुझाव दिनेलाई सिद्धाउने सम्मका काम गर्न उनी पछि परेनन्। जसका कारण उनी आज सडकमा पुगेका छन्। हामी सरकारमा छौं। मदन भण्डारी फाउण्डेशनका नाउँमा केपी फाउण्डेशन खडा गरे। ओलीको व्यक्तीवादी चरित्र र गुट शैलीको विद्रोह गर्दे नयाँ पार्टी बनाउनु परेको बताए। एकीकृत समाजवादीको शक्ति सुदुर पश्चिममा हेर्नुपर्ने बताए। पूर्वप्रधानमन्त्री समेत रहेका नेपालले इमान्दारिताको कदर गर्न नसक्ने ओली उनको आसेपासे र भजनमण्डलीमै रमाएको आरोप लगाए। परिवर्तनकारीलाई पन्छाउने ओली हिजोआज राजातन्त्रवादीलाई अंगाल्न थालेको बताए। ओलीको कामै अग्रगमनको विरोध गर्ने र प्रतिगमनको मतियार भएको बताउँदै पूर्व प्रधामन्त्री समेत रहेका नेपालले सत्ताबाट हट्ने डरले दुईदुई पटक प्रतिनिधिसभा विघटन गरेको बताए। पछिल्लो समय केपी ओलीको सरकार भ्रष्टाचारमा लिप्त रहेको र लोकतन्त्रका मूल्य र मान्यतामा आघात पुर्याउने काम गरेको उनले बताए। उनले भने, मुखमा रामराम बगलीमा छुरा भने झैं भयो।' अध्यक्ष नेपालले सुदुरपश्चिममा एकीकृत समाजवादीको शक्ति हेर्न आग्रह गरे। सुदुरपश्चिममा नेकपा एस पहिलो र एमाले चौथो रहेको बताउँदै अध्यक्ष नेपालले आगामी निर्वाचनमा एमाले चौथो पार्टी बन्ने ठोकुवा गरे। यसै गरी कार्यक्रममा स्वास्थ्य तथा जनसंख्या मन्त्री विरोध खतिवडाले अबको २० दिनमा १२ वर्ष माथिकालाई खोप लगाउन एक करोडको सम्झौता भएको बताए। १८ वर्षमाथि उमेरकाले खोप लगाइरहेको र चाडै सबैले लगाउने बताउँदै मन्त्री खतिवडाले १२ वर्ष मुनिकालाई खोपले मान्यता पाएसँगै ल्याउने जनाए। ओली सरकारले कुनै लक्ष्य बिना सयौं अस्पताल काठमाडौं बसेर एकैपटक उद्घाटन गरेको बताउँदै मन्त्ती खतिवडाले पुर्जा र डीपीआर ल्याएर अस्पताल खोल्न रकम उपलब्ध गराउने बताए। गल्ती स्विकारर्ने नै कम्युनिष्ट हुने बताउँदै नेता खतिवडाले कम्युनिष्ट आचरण नभएकालाई नवौं महाधिवेशनमा नेतृत्व दिँदाअहिलेको अवस्था आएको दावी गरे। वर्तमान सरकारलाई परमादेशको भन्ने अधिकार ओलीलाई नभएको उनले सुनाए। बहुमत सहित राष्ट्रपति कहाँ जाँदा राष्ट्रपतिका आँखाले नदेखेपछि हामी अदालत जान बाध्य भएका हौं। कार्यक्रममा केन्द्रीय सदस्य ताज मोहम्मद मियाँ, सांसद कलिलाँ खान, जिल्ला अध्यक्ष रामचन्द्र भट्टराई, उपसचिव टिकाराम नेपाली, पुतलीबजार नगर अध्यक्ष श्रीप्रसाद गुरुङ लगायतले मन्तव्य राखेका थिए। तस्बिर : भवानी अधिकारी।"
आइतबारदेखि बन्दी प्रत्यक्षीकरणको मुद्धा हेर्लान् त न्यायाधीशले ?,"काठमाडौं : प्रधानन्यायाधीश चोलेन्द्र शमशेर जबराको राजीनामा माग गर्दै न्यायिक क्षेत्रका नेतृत्वहरु नै आन्दोलनमा छन् । सर्वोच्च अदालतका प्रधानन्यायाधीश चोलेन्द्र शमशेर जबराबाहेक सबै न्यायाधीश एकवद्ध भएका छन्। न्यायिक क्षेत्रमा विचलन ल्याउन प्रधानन्यायाधीशको भूमिका रहेको भन्दै उनीहरुले अघोषित रुपमा इजलास बहिष्कार गर्दै आएका छन्। यसैक्रममा कृष्ण प्रसाईंसहितका अधिवक्ताहरुले इजलास बहिष्कार गर्ने १५ न्यायाधीशविरुद्ध शुक्रबार रिट दर्ता गरेका छन्। अधिवक्ताहरुले न्यायाधीशहरु इजलासमा सहभागी नहुँदा बन्दी प्रत्यक्षीकरणसहित तत्काल सुनुवाइ प्रभावित भएको भन्दै परमादेश जारीको माग समेत गरेका छन्। रिटमा शुक्रबारबाटै मुद्दा स्वच्छ सुनुवाइका लागि परमादेश जारी गर्न माग गरिएको छ। शुक्रबार बसेको न्यायाधीशहरुको बैठकमा बन्दी प्रत्यक्षीकरणको मुद्धा कसरी अगाडि बढाउनेबारे छलफल भएको थियो। सो बैठकमा न्यायाधीशहरु सपना मल्ल, ई्श्वर खतिवडा र नहकुल सुवेदीबाहेक बाँकी अन्य न्यायाधीशको सहभागिता रहेको थियो। यता नेपाल बार एसोसिएसनले भने प्रधानन्यायाधीश चोलेन्द्र शमशेर जबराले पदबाट राजीनामा नदिएसम्म बहसमा नजाने घोषणा गरेको छ। शुक्रबार बसेको बारको बैठकले देशभरका ९० वटा इकाइमा परिपत्र पठाउने निर्णय गर्दै कात्तिक १४,१५,१६ र १७ गते कालोपट्टी बाँधेर सर्वोच्च अगाडि प्रदर्शन गर्ने घोषणा गरेको छ। बन्दी प्रत्यक्षीकरण के हो ? संविधानअनुसार संकटकालीन अवस्थामा समेत संवैधानिक उपचारको हक र बन्दी प्रत्यक्षीकरणको उपचार प्राप्त गर्ने हक हुने व्यवस्था गरेको छ । संविधानको व्यवस्थाअनुसार जस्तोसुकै अवस्थामा पनि अदालतमा बन्दी प्रत्यक्षीकरणका मुद्दाको सुनुवाइ हुनुपर्ने हुन्छ । संकटकालको अवस्थामा समेत यो हक खारेज नहुने व्यवस्था संविधानले गरेको छ । बन्दी प्रत्यक्षीकरण एक प्रकारको रिट हो । कुनै व्यक्तिलाई गैरकानुनी रूपमा थुनामा राखिएको अवस्थामा बन्दी प्रत्यक्षीकरण रिट जारी गरिन्छ । यस रिटले कुनै व्यक्ति गैरकानुनी रूपमा थुनामा परेको हो वा होइन भन्ने मात्र हेर्छ । अनाधिकृत ढङ्गले वा अधिकार नपाएको व्यक्तिले वा कानुनले तय गरेको कार्यविधि नपुर्याइ कुनै व्यक्तिलाई बन्दी बनाइएको छ भने अदालतले त्यस्तो व्यक्तिलाई थुना मुक्त गर्ने आदेश दिन्छ । बन्दी प्रत्यक्षीकरण थुनाको कानुनी परीक्षण गर्ने आदेश हो, जसले कानुनको शासन प्रवद्र्धनमा जोड दिन्छ। प्रधानन्यायाधीश जबराले बोलाए फूलकोर्ट बैठक राजीनामा नदिने मुडमा प्रधानन्यायाधीश, हेर्न थाले मुद्धा प्रधानन्यायाधीश जबराको बहिर्गमन किन ? न्यायाधीश आफ्नो अडानमा टसमस भएनन्, बार रणनीति बनाउँदै इजलास बहिष्कार गर्ने न्यायाधीशविरुद्ध रिट दायर प्रधानन्यायाधीशलाई राजीनामा दिन पाँच दिनको अल्टिमेटम"
प्रधान सेनापति र स्वीट्जरल्याण्डका राजदूतबीच भेटवार्ता,काठमाडौं : प्रधानसेनापति प्रभुराम शर्मा र नेपालका लागि स्वीट्जरल्याण्डका राजदूत एलिजावेथ भोनबीच भेटवार्ता भएको छ । प्रधानसेनापति शर्मालाई भेट्न राजदूत एलिजावेथ शुक्रबार अपरान्ह जंगी अड्डा पुगेकी थिइन् । भेटका क्रममा द्विपक्षीय आपसी हित तथा पारस्पारिक सम्बन्धका विषयमा छलफल भएको सैनिक जनसम्पर्क निर्देशनालयले जनाएको छ। छलफलमा सैनिक सहायतालगायतका विषयमा छलफल भएको थियो ।
न्यायिक विवादमा पोल्याण्डलाई दैनिक १ मिलियन युरो जरिवाना,"सीएनएन : युरोपेली संघको शीर्ष अदालतले पोल्याण्डलाई दैनिक १ मिलियन युरो जरिवाना तिर्न आदेश दिएको छ। पोल्याण्डले युरोपेली संघको कानुन उल्लंघन गरेको भन्दै संघले सो जरिवाना तिर्न आदेश दिएको हो । पोल्याण्डले सर्वोच्च अदालतका न्यायाधीशहरुको अनुशासनमुलक कक्ष (डिसिपिलिनरी च्याम्बर) खारेज गरेको र न्यायिक विवाद समाधान गर्न असफल भएको भन्दै युरोपेली अदालतका न्यायधिसले सो निर्णय गरेको सीएनएन न्युजमा समाचार छ। यद्यपि, पोल्याण्डले भने अदालतको नयाँ न्यायिक सुधार कार्यक्रमअन्र्तगत सो कक्ष खारेज गरेको र त्यसले न्यायिक विवाद सिर्जना गरेको तर्क दिएको छ । च्याम्बर र न्यायिक विवादसम्बन्धी सो अडान खारेज नगरेसम्म पोल्याण्डले सजायस्वरुप दैनिक १ मिलियन युरो जरिवाना तिर्नुपर्ने युरोपेली संघको शीर्ष अदालतले बताएको छ।"
बिरानो ठाउँ मा गणेश भट्ट र मुकुन्द भट्टको अभिनय (भिडियो),"काठमाडौं : नवगायक जिसन भट्टको बिरानो ठाउँबोलको गीत सार्वजनिक भएको छ। विदेशी मुलुकमा पाएको दुख, पीडा समेटिएको दसैं तिहार बिरानो ठाउँ नामक गीत सार्वजनिक भएको हो। गीतमा भट्ट र सिजासु श्रेष्ठले स्वर दिएका छन्। गणेश भट्ट र मुकुन्द भट्टको अभिनय रहेको गीतको निर्देशन प्रबिण थापाले गरेका हुन् । गणेश भट्टले सामाजिक विषयवस्तु समेटिएको नयाँ म्युजिक भिडियो चाँडै ल्याउन लागेको जानकारी दिए ।"
बाढीले रामग्राममा ८ करोडको भौतिक संरचनामा क्षति,"परासी : गत भदौ ११ गते आएको बाढीका कारण पश्चिम नवलपरासीको रामग्राम नगरपालिका क्षेत्रमा ८ करोड बढीको भौतिक संरचनामा क्षति पुगेको छ। पूर्ण र आंशिक रुपमा क्षति पुगेका संरचनामा पक्की र कच्ची घर तथा गोठ छन्। पूर्ण रुपमा क्षति पुगेका संरचना २५ वटा छन्। ४ वटामा आंशिक क्षति पुगेका छ। नगरपालिकाको निर्णयअनुसार पूर्ण रुपमा क्षति पुगेका संरचनालाई २५ हजार, आंशिक क्षति पुगेकालाई १० हजार र गोठको क्षतिलाई ५ हजार राहत उपलब्ध गराइने छ। बाढीले सबैभन्दा बढी वडा नं १७ मा १ करोड २८ लाख, वडा नं ९ मा ९८ लाखको क्षति पुगेको छ। सबैभन्दा कम भौतिक संरचनामा क्षति पुगेका वडाहरुमा वडा नं १० मा २ लाख ७८ हजार र वडा नं ५ मा ३ लाख ४३ हजार रहेको छ। अन्य वडाहरुमा १५ देखि ७४ लाख गरी कुल ८ करोड ३१ लाख रुपैयाँको क्षति पुगेको नगर प्रमुख नरेन्द्रकुमार गुप्ताले जानकारी दिए। संकलन गरिएको क्षतिको सबै विवरण जिल्ला प्रशासन कार्यालयमा पठाइएको नगरपालिकाले जनाएको छ। क्षतिको विवरण संकलन भए पनि अधिकांश प्रहरी मुचुल्का बिना रहेकाले राहतका लागि अनिवार्य प्रहरी मुचुल्का पेश गर्न नगरपालिकाले अनुरोध गरेको छ। यसैबीच बैठकले झरही र रावन खोलालाई सफा गर्ने निर्णय समेत गरेको छ। त्यसैगरी असोजको अन्तिम सातादेखि परेको वर्षाका कारण धानबालीमा क्षति पुगेको विवरण संकलन गर्न लागिएको नगर प्रमुख गुप्ताले जानकारी दिए। वर्षाबाट धानबालीमा क्षति पुगेका किसानहरुको राहतका लागि गहुँमा अनुदान दिने नगरपालिकाले जनाएको छ। त्यसका लागि ३६ लाख बराबरको ५१ टन गहुँको बिउ खरिद गर्न लागेको निमित्त प्रमुख प्रशासकीय अधिकृत रुद्रप्रसाद रेग्मीले जानकारी दिए। कात्तिकको अन्तिम सातादेखि वितरण गरिने गहुँको बिउमा ५० प्रतिशत रकम किसानले व्यहोर्नु पर्ने नगरपालिकाले जनाएको छ।"
मुल महाधिवशेन व्यवस्थापन समितिमा रघुजी पन्त र शेरबहादुर तामाङ थपिए,"काठमाडौं : नेकपा एमालेले १० औं राष्ट्रिय महाधिवेशनको मुल व्यवस्थापन समितिमा रघुजी पन्त र शेरबहादुर तामाङ थपिएका छन्। शुक्रबारको केन्द्रीय समितिको बैठकले स्थायी समिति सदस्य पन्त र केन्द्रीय कार्यालय सचिव तामाङलाई थपेर मुल व्यवस्थापन समितिको संख्या २१ बाट बढाएर २३ पुर्याएको छ। एमाले प्रवक्ता प्रदीप ज्ञवालीले पन्त र तामाङलाई मुल व्यवस्थापन समितिमा थपिएको जानकारी दिए। समितिको संयोजक रामबहादुर थापा, सहसंयोजक सुरेन्द्र पाण्डे तथा सचिव विष्णु रिमाल छन्। केन्द्रीय कमिटीको बैठकमा विद्युतीय मेसिनको परीक्षण गरिएको प्रवक्ता ज्ञावालीले जानकारी दिए। महाधिवेशनको मतदान भोटिङ मेसिन मार्फत गर्ने तय भएको छ। एमालेको महाधिवेशन आगामी मंसिर १० गतेदेखि १२ सम्म चितवनमा हुन गइरहेको छ। महाधिवेशनको उद्घाटन नारायणी नदीको किरानामा र बन्दसत्र सौराहमा हुने तय गरिएको छ।"
इजलास बहिष्कार गर्ने न्यायाधीशविरुद्ध रिट दायर,"काठमाडौं : सर्वोच्च अदालतमा इजलास बहिष्कार गर्ने १५ न्यायाधीशविरुद्ध रिट दर्ता भएको छ। कृष्ण प्रसाईंसहितका अधिवक्ताहरुले शुक्रबार रिट दायर गरेका हुन् । न्यायाधीशहरु इजलासमा सहभागी नहुँदा बन्दी प्रत्यक्षीकरणसहित तत्काल सुनुवाइ प्रभावित भएको भन्दै परमादेश जारी गर्न माग गरिएको हो । रिटमा आजबाटै स्वच्छ सुनुवाइका लागि परमादेश जारी गर्न समेत माग गरिएको छ । अधिवक्ताहरुले न्यायाधीशहरु दीपक कार्की, मीरा खड्का, हरिकृष्ण कार्की, विश्वम्भर श्रेष्ठ, प्रकाशमानसिंह राउत, आनन्द मोहन भट्टराई, सुष्मालता माथेमा, प्रकाश ढुंगाना, हरि फुयाँल, बमकुमार श्रेष्ठ, टंक मोक्तान, मनोज शर्मा, कुमार चुँडाल, कुमार रेग्मी र नहकुल सुवेदीलाई विपक्षी बनाइ रिट दायर गरेका हुन्। रिटमा भनिएको छ, मुद्दा परमादेश समेत हामी निवेदकहरु नेपालको संविधानको धारा १३३ (२) र (३), (२०) तथा धारा ४६ बमोजिम मौलिक हकको प्रचलनका लागि अन्य प्रभावकारी वैकल्पिक उपचारको कुनै पनि व्यवस्था नभइ समानान्तर क्षेत्राधिकारको समेत प्रयोग नभएकाले सम्मानित अदालतमा लाग्ने दस्तुर यसका साथ राखी निम्न बमोजिम निवेदन गर्दछौं । हामी निवेदक अधिवक्ताहरु स्वतन्त्र कानुन व्यवसायीहरु हो र निवेदकमध्ये केही सर्वसाधारण नागरिक समेत छौं। हामीले मानव अधिकार उल्लंघन, चेलीबेटी बेचविखनलगायतका मुद्दाहरुमा निःशुल्क रुपमा लामो समयदेखि जनहितका लागि पीडितहरुको तर्फबाट बहस पैरवी र अन्य कानुनी सेवाका कार्यहरु गर्दै आइरहेका छौं । नेपालको संविधानले हरेक नागरिकलाई न्याय प्राप्त गर्ने हकलाई अनतिक्रम्य हकको रुपमा व्यवस्थित गरेको छ । तर, केही दिनयता बन्दीप्रत्यक्षीकरणका रिट निवेदनहरुमा समेत र थुनुवाका मुद्दाहरुमा समेत सम्मानित सर्वोच्च अदालतका विपक्षी माननीय न्यायाधीशहरुबाटै अदालतमा उपस्थित भएर समेत विश्वरुपमा नै अत्यन्त महत्पूर्ण मानी जस्तोसुकै विदामा समेत सुनुवाइ गरिनुपर्ने त्यस्ता प्रकृतिका मुद्दा समेत सुनुवाइ नगरिएको कारणले हाम्रो मानवअधिकारको र मौलिक हकको गम्भीर रुपमा उल्लंघन भइरहेकाले सम्मानित सर्वोच्च अदालतको ढोका ढक्ढक्याउन बाध्य भइ यो निवेदनसहित उपस्थित भएका छौं। सर्वोच्चका न्यायाधीशले गरे इजलास बहिष्कार सर्वोच्चमा फूलकोर्ट बस्न सकेन सर्वोच्च बारले माग्यो प्रधानन्यायाधीशको राजीनामा प्रधानन्यायाधीश प्रकरण : सर्वोच्चमा आज पनि इजलास बसेन सर्वोच्चमा आज पनि ८ वटा इजलास तोकिए, अन्योल भने कायमै"
नेपाल बारले भन्यो : प्रधानन्यायाधीशज्यू अब इजलासमा नबस्नुहोस्,"काठमाडौं : नेपाल बार एसोसियसनले प्रधानन्यायाधीश चोलेन्द्र शमशेर जबरालाई इजलासमा नबस्न आग्रह गरेको छ । बारको शुक्रबार बसेको बैठकले प्रधानन्यायाधीशले न्यायापालिकाको स्वच्छता, गरिमा कायम राख्न नसकेको भन्दै इजलासमा नबस्न माग गरेको हो । यस्तै, बैठकले कात्तिक १४, १५, १६ र १७ गते बिहान ११ देखि १२ बजेसम्म सर्वोच्च अदालतमा विरोध गर्ने निर्णय गरेको महासचिव लीलामणी पौडेलले जानकारी दिए। यस्तै, कात्तिक १६ गते सर्वोच्च अदालत प्राङगणमा धर्ना तथा विरोध सभा गर्ने बारको निर्णयमा उल्लेख छ । बारका ९० वटै एकाइका अध्यक्ष र सचीवसँग भर्चुअलमार्फत् छलफल र अन्तक्रिया गर्ने बारले जनाएको छ। बैठकले न्यायापालिकाको वर्तमान अवस्था र बारको निर्णयका बारेमा ९० वटै बारका एकाइहरुमा परिपत्र गर्ने पनि निर्णय गरेको छ । प्रधानन्यायाधीश भेट्न नेपाल बारको टोली सर्वोच्चमा अन्तिम निर्णय लिन नेपाल बारले सल्लाहकार समितिलाई बोलायो प्रधानन्यायाधीशलाई राजीनामा दिन पाँच दिनको अल्टिमेटम"
"प्रअलाई दुर्व्यवहार गर्ने सिके राउतका कार्यकर्ता होईनन्, विद्यार्थी हुन्","जनकपुरधाम : सिके राउतका कार्यकर्ताले धनुषामा एक प्रधानाध्यापकलाई कालोमोसो दलेर चप्पलले पिटेको खबर झुठो भएको धनुषाका प्रहरी प्रमुख वसन्त रजौरेले बताएका छन्। धनुषाको सबैलाई नगरपालिका १२ रघुनाथपुरको फकिर चन्द उच्च माध्यमिक विद्यालय बरकुर्वाका प्रधानाध्यापक बैजु साहलाई जनमतका कार्यकर्ताले नभइ विद्यार्थीले कालोमोसो दलेर चप्पल प्रहार गरेको प्रहरी उपरीक्षक रजौरेले बताए। शुक्रबार बिहान करिब साढे ११ बजे प्रध्यानाध्यापक साहलाई केही व्यक्तिले कालोमोसो दलेर चप्पलले प्रहार गरेको भिडियो भाइरल बनेपछि सञ्चारमाध्यममा सिके राउतका कार्यकर्ताले दुर्व्यवहार गरेको समाचार प्रकाशन भएको थियो। सिके राउतका कार्यकर्ताले चप्पल हानेको समाचारमा बिल्कुल सत्यता छैन, यो विद्यार्थी र प्रधानाध्यापक बीचको विवादलाई लिएर भएको घटना हो, प्रअ हाम्रो सम्पर्कमा आइसक्नु भएको छ। हामी अनुसन्धान गर्दैछौं तर सिके राउतको कार्यकर्ताले दुर्व्यवहार गरेको समाचार बिल्कुल गलत हो, प्रहरी प्रमुख रजौरेले भने, भिडियो र फोटोमा प्रष्ट रुपमा देख्न सक्नुहुन्छ कि विद्यार्थीको पोशाकमा रहेका व्यक्तिले मोटरसाइकलमा चढेका प्रधानाध्यापकलाई कालोमोसो दलेर लखेटेका छन्। यता सिके राउतका कार्यकर्ता संजय साहले सञ्चारकर्मीलाई फोन गरेर चन्द्रकान्त (सिके) राउतका कुनै कार्यकर्ताले कुनै प्रधानाध्यापकलाई दुर्व्यवहार नगरेको दावी गरे। उनले भने, सञ्चारमाध्यममा कसरी समाचार आयो, हामी आफैँ आश्चर्यमा छौं तर प्रधानाध्यापक माथि सिके राउतका कार्यकर्ताले दुर्व्यवहार गरेका छैनन्, सञ्चार माध्यममा आएको समाचार बिल्कुल गलत हो।"
कोभिड रोक्न नाकामा स्वास्थ्य जाँच गरिने,"काठमाडौं : केन्द्रीय सुरक्षा समिति बैठकमा देशको सुरक्षा व्यवस्थाबारे छलफल भएको छ। शुक्रबार गृहमन्त्रालयमा बसेको बैठकमा कार्यबाहक प्रधानमन्त्री एवं गृहमन्त्री बालकृष्ण खाणको अध्यक्षतामा समग्र सुरक्षा स्थितिको बारेमा छलफल भएको हो। बैठकमा अब अवैधानिक रुपमा नेपाल प्रवेश रोक्न सीमा नाकामा थक कडाइ गर्ने निर्णय भएको थियो। बैठकमा कडाइ गर्नका लागि नाकामा सीसीटिभी जडान गर्ने, नाकामा आवतजावत गर्दा अनिवार्य रुपमा परिचय पत्र देखाउने , अध्यागन एवं सुरक्षा निकायको परिचालन अझ प्रभावकारी गराउने निर्णय भएको थियो। त्यस्तै पछिल्लो समय कोभिड१९ को संक्रमण बढ्न थालेकोले नाकामै स्वास्थ्य जाँच गर्ने पनि निर्णय भएको थियो। त्यसका लागि आवश्यक उपकरण जुटाउने विषयमा पनि बैठकमा छलफल भयो। बैठकमा अफगानी नागरिक र अन्य देशका नागरिक कति छन् भन्ने बारेमा सुरक्षा निकायका प्रमुखहरूले कार्यबाहक प्रधानमन्त्रीलाई ब्रिफिङ गरेका थिए। बैठकमा कार्यबाहक प्रधानमन्त्री एवं गृहमन्त्री खाणले अनाधिकृतरुपमा विदेशी नागरिक नेपाल प्रवेश गर्न नदिन सीमा नाका एवं अन्तर्राष्ट्रिय विमानस्थलमा कडाइ गर्नु पर्ने बताए। कार्यबाहक प्रधानमनत्री खाणको सक्रियतामा बसेको बैठकमा रक्षासचिव बेगेन्द्रराज शर्मा पौड्याल, गृह मन्त्रालयका निमित्त सचिव प्रदीप कोइराला, राष्ट्रिय अनुसन्धान विभागका मुख्य अनुसन्धान निर्देशक गणेशप्रसाद अधिकारी सशस्त्र प्रहरी महानिरीक्षक शैलेन्द्र खनाल, नेपाली सेनाका उपरथी निर्मलकुमार थापा, नेपाल प्रहरी अतिरिक्त महानिरीक्षक प्रधुन्न कुमार कार्की सहभागी थिए। अध्यागमन विभागका महानिर्देशक नारायणप्रसाद भट्टराई काठमाडौं जिल्लाका प्रमुख जिल्ला अधिकारी गोविन्दप्रसाद रिजाल आमन्त्रित थिए। समसामयिक विषयमा थप छलफल गर्न छिटै अर्को बैठक आइतबार पुनः बोलाइएको छ।"
हराएका २३ थान मोटरसाइकल भेटिए,"काठमाडौं : प्रहरीले काठमाडौं उपत्यकाका विभिन्न स्थानबाट हराएका २३ मोटरसाइकल भेटिएकाका छन्। महानगरीय ट्राफिक प्रहरी महाशाखाले शुक्रबार भेटाएका मोटरसाइकल सम्बन्धित धनीलाई हस्तान्तरण गरेको हो। शुक्रबार हस्तान्तरण गरिएका २३ मध्ये १५ वटा मोटरसाइकल र ८ वटा स्कुटर छन् । उपत्यकामा हुने सवारी साधन चोरी घटनालाई न्युनिकरण एवं नियन्त्रण गर्न ट्राफिक प्रहरीले विशेष टोली परिचालन गरेको छ। सवारी धनीले ट्राफिक महाशाखामा दिएको हुलिया निवेदनका आधारमा टोलीले मोटरसाइकल खोजतलास गरी सम्बन्धित धनीलाई बुझाउने गरेको छ भने चोरीमा संलग्नहरुलाई नियन्त्रणमा लिइ कारबाही गर्दै आएको ट्राफिक प्रहरीले जनाएको छ। महाशाखा प्रमुख प्रहरी वरिष्ठ उपरीक्षक जनक भट्टराईका अनुसार हराएका मोटरसाइकल खोजतलास एवम् चोरी नियन्त्रण गर्न सहयोग र हातेमालोको खाँचो रहेको बताए। उनले भन्यो, हामी निरन्तर लागिपरेका छौं । मोटरसाएकल हराउन नदिनका लागि सबैको सहयोग र हातेमालोको खाँचो छ । विशेषगरी सवारी धनी थप सजक एव जिम्मेवार हुनुपर्छ। उनले भने, ट्राफिक प्रहरीले चोरी नियन्त्रणमा प्राप्त गरेको सफलताले हराएका मोटरसाइकल प्रहरीले फेला पर्दैन होला भन्ने कतिपय सवारी धनीको दुबिधालाई क्रमश चिर्न सफल भएका छौं । विशेष सूचना संकलन र निगरानी गरी उपत्यका तथा आसपासको इलाकाबाट मोटरसाइकलहरु बरामद गरिने र चोरीमा संलग्न मानिसहरुलाई पक्राउ गरी आवश्यक कारबाहीका लागी तत्कालै विभिन्न प्रहरी बृत्तहरुमा पठाउने गरेका छौं। यस्तै, जथाभावी पार्किङ्ग नगर्न, एकान्त स्थान र लामो समयसम्म पार्किङ नगर्न र थप अतिरिक्त सुरक्षाका उपायहरु प्रयोग गर्न समेत महाशाखाले अनुरोध गरेको छ । यस आर्थिक वर्षमा हराएका ३८७ मोटरसाइकलमध्ये १७१ मोटरसाइकल नियन्त्रणमा लिइ १६८ वटा मोटरसाइकल सम्बन्धित धनीलाई जिम्मा लगाएको ट्राफिक प्रहरी महाशाखाले जनाएको छ ।"
कांग्रेसका १२ नेताले भनेः न्यायालय शुद्धीकरणको पक्षमा उभिनुपर्छ,"काठमाडौं : कांग्रेसका १२ जना नेताले न्यायालय शुद्धीकरणका लागि भइरहेको लडाइँको पक्षमा उभिनुपर्ने बताएका छन् । उनीहरुले अहिलेको अवस्थामा कांग्रेस स्पष्ट दृष्टिकोणका साथ न्यायालय शुद्धीकरणका लागि भइरहेको लडाइँको पक्षमा उभिनुपर्ने बताएका हुन्। कांग्रेस नेताहरु गगन थापा, चन्द्र भण्डारी, धनराज गुरुङ, कमला पन्त, रत्ना शेरचन, बद्री पाण्डे, जीवन परियार, गुरूराज घिमिरे, प्रदिप पौडेल, सरिता प्रसाई, रामकृष्ण यादव र किरण यादवले संयुक्त विज्ञप्ति जारी गर्दै यस्तो बताएका हुन् । विज्ञप्तिमा भनिएको छ, विगतमा न्यायालयसँग सम्बन्धित कानुनी र अभ्यासगत रुपमा भए गरेका काम कारबाहीबाट सिक्दै न्यायाप्रणालीको संस्थागत विकास, न्यायापालिकाको निष्पक्षता र स्वतन्त्रताका खातिर दिर्घकालिन समाधान खोज्नका लागि नेतृत्वदायी भूमिका पनि नेपाली कांग्रेसले लिनुपर्दछ। लोकतन्त्र र न्यायाको आधारभूत मर्ममाथि हुने सबै किसिमका प्रहारलाई रोक्नु र अदालतप्रतिको जनविश्वासलाई डगमगाउन नदिनु कांग्रेसको प्रमुख दायित्व भएको विज्ञप्तिमा उल्लेख छ ।"
सम्भावनाको सहरमा विकासका पाइला,"महोत्तरीको गौशाला सम्भावनाले मात्रै होइन, आफैंमा ऐतिहासिक ठाउँ हो। जहाँ ९५ वर्ष पुरानो निगौल गाई गौशाला छ। २०७४ सालमा भएको स्थानीय तहको निर्वाचनमा गौशाला नगरपालिकाको प्रमुखमा शिवनाथ महतो निर्वाचित भए। उनको नेतृत्वमा शिक्षा, स्वास्थ्य, कृषि, भौतिक पूर्वाधारका क्षेत्रमा काम गरेर नमुना बनाउने कामको थालनी भएको छ। गौशालाको विकास, सम्भावना, योजना र चुनौतीबारे गौशाला नगरपालिकाका प्रमुखसँग अन्नपूर्णकर्मी राजकरण महतोले गरेको कुराकानी : गौशाला किसानले भरिएको नगर हो। किसानका लागि के काम गर्नुभयो ? गौशाला कृषकको बाहुल्य भएको नगरपालिका हो। चुनावकै बेला किसानहरूको खेतखेतमा सिँचाइ पुर्याउने मैरो पहिलो लक्ष्य थियो। सिँचाइका लागि नगरभरि बोरिङ जडान गर्ने काम गरेका छौं। हालसम्म एक सय वटा बोरिङ जडान गरिसकेका छौं। यसले उत्पादन बढेको छ। किसानले उत्पादन गरेको सागसब्जी, तरकारीलाई कुहिन नदिन कोल्ड स्टोर बनाउने कामको थालनी गरेको छु। वडावडामा कृषि सहकारीमार्फत मलखादको वितरण गर्न सफल भएका छौं। महँगो मूल्यमा कालाबजारीको मलखाद्य किन्नुपर्ने किसानको बाध्यता सधैंका लागि हटेको छ। खेतीमा लागत कम गर्न कृषकलाई आधुनिक औजारको व्यवस्था गरेका छौं। स्वास्थ्य क्षेत्रमा के कस्तो सुधार गर्नुभयो ? हाम्रा कोही नागरिक बिरामी भए उपचार गराउन बाहिर जान नपरोस् भनी सुविधा सम्पन्न अस्पताल निर्माण गरिरहेका छौं। गौशाला नगरपालिकाको पाँच वटा वडामा नयाँ स्वास्थ्यचौकी निर्माण गरिएको छ। नगरभरि पाँच वटा आधारभूत स्वास्थ्यचौकी र तीनवटा वर्थिङ सेन्टर सञ्चालनमा छन्। यहाँका दिदीबहिनी, चेलीबेटीलाई सुत्केरी गराउनलाई बाहिर जानुपर्ने बाध्यता अब हटेको छ। कान्तिबजार, बेलगाछी र रामनगर स्वास्थ्यचौकीमा वर्थिङ सेन्टर सञ्चालित छन्। गर्भवतीहरूलाई जटिल समस्या देखिएमा नगरबाट कस्तो सहयोग प्राप्त हुन्छ ? जटिल प्रकारका समस्या देखिएमा गर्भवतीमहिलाहरूलाई सुत्केरी गराउन प्राथमिक स्वास्थ्य केन्द्र गौशालामा पठाइन्छ। यहाँ पनि सुत्केरी गराउन कठिन भए प्रदेश नम्बर २ भित्र कुनै ठाउँमा लैजानुपर्ने भएमा हामीले निःशुल्क एम्बुलेन्स सेवाको व्यवस्था गरेका छौं। सुत्केरी गराउन बाहिर जानु नपरोस् भनी गौशाला नगरपालिकाले १५ शय्याको अस्पताल निर्माण गरिरहेका छौं। यो अस्पतालमा निर्माणका लागि १८ करोड खर्च छुट्ट्याइसकेको छु। प्राथमिक उपचार केन्द्र गौशालामै अहिले क्षयरोग निदानका लागि जिन स्पोट सञ्चालन गरेका छौं। सर्लाही, रौतहटसम्मका बिरामीहरू क्षयरोग टेस्ट गराउन आउँछन्। यहाँ एक्सरे सेवा पनि छ। कोरोना महामारीबाट नागरिक बचाउन कसरी काम गरिराख्नु भएको छ ? कोरोना नियन्त्रणमा पनि अहोरात्र खटेर जनप्रतिनिधिहरूले जनताको जीवन रक्षा गर्न कुनै कसर बाँकी राखेका छैनौं। अस्थायी कोभिड१९ अस्पताल सञ्चालन गरेर त्यहाँ अक्सिजन सहितको आइसोलेसन व्यवस्थापन गरेका छौं। थुप्रै कोरोना संक्रमितहरू उपचार लिएर निको भए। अहिले पनि हामी कोभिड अस्पताल सञ्चालनमै राखिएको छ, जति बेलापनि फेरि कोरोना महामारी फैलिन सक्छ। यसलाई आउँदो दिनमा पूरै व्यवस्थित गरेर जान अक्सिजन सिलिन्डर नपाए पनि इलेक्ट्रोनिक अक्सिजन मेसिनको व्यवस्था गरेका छौं। कोभिडका बिरामीलाई घरदेखि अस्पतालसम्म ल्याउन र पुर्याउन एम्बुलेन्सको व्यवस्था मिलाएका छौं। बिरामीका लागि खाना, औषधि उपचार सबै निःशुल्क व्यवस्थान गरिएको छ। गरिबलाई स्वास्थ्यमा पहुँच पुर्याउन कस्ता योजना ल्याउनु भएको छ ? नगरपालिकाको आन्तरिक स्रोतबाट दक्ष चिकित्सक राखेर आफ्ना बिरामी नागरिकहरूको उपचार गर्ने व्यवस्था मिलाइएको छ। निःशुल्क औषधिका साथै थप औषधि नगरपालिकाबाट व्यवस्था निःशुल्क वितरण गरेका छौं। सुगर, प्रेसरको बिरामीलाई औषधि उपलब्ध गराएका छौं। आयुर्वेदतर्क नागरिक आरोग्य केन्द्र स्थापना गरिएकोे छ। शिक्षा क्षेत्रको विस्तारका लागि के गर्दै हुनुहुन्छ ? शिक्षातर्क डिप्लोमा स्तरका आयुर्वेद विषयको कक्षा सञ्चालन भइरहेको छ। गौशालाको वडा नम्बर १२ मा आयुर्वेद अस्पातलको भवन निर्माण अघि बढाएका छौं। नगरपालिकाको भाषा, कला, साहित्य, संस्कृति, इतिहास र भूगोल समेटेर हामीले हालै गौशाला दर्पण नामक अनुसन्धानमूलक पुस्तक प्रकाशन गरेका छौं। यसले गौशालालाई देशविदेशमा परिचित गराउने छ। गौशालास्थित रामनगर र रजखोरको बीचमा इन्जिनियरिङ कलेज सञ्चालनका भौतिक पूर्वाधार निर्माणको काम भइरहेको छ। सम्भवतः मंसिरदेखि इन्जिनियरिङ कलेजमा भर्ना सुरु हुन्छ। नगरपालिकामा जनप्रतिनिधि आएपछि सामुदायिक विद्यालयको पठनपाठनमा उल्लेख्य सुधार भएको छ। जुन स्कुलमा शिक्षकको आवश्यकता छ। त्यो स्कुलमा शिक्षक स्वयम्सेवक शिक्षक भर्ना गरेर शिक्षण क्रियाकलाप अगाडि बढाइएको छ। छोरीहरूको शिक्षामा कत्तिको पहुँच छ ? मधेसमा अभिभावकलाई आफ्ना चेलीबेटीलाई बाहिर पठाएर पढाउन कठिन छ। अभिभावकहरूमा चिन्ता छ त्यो चिन्ता केही हदसम्म पूरा भएको छ। यस नगरपालिकामा एकहदसम्म उच्चस्तरको शिक्षाको गन्तव्य बनाउनु पर्छ। हाम्रो पहलमा त्रिभुवन माध्यमिक विद्यालयलाई नमुना विद्यालयको रूपमा विकास गर्ने काम भइरहेको छ। नेपाल सरकारकोे नमुना विद्यालयहरूको सूचीमा हामी राख्न सफल भएका छौं। प्रदेश नम्बर २ कै एउटा नमुना विद्यालय बनाउने काम भइरहेको छ। विकासका महत्वपूर्ण अंग सडक छ। नगरभरिमा सडक विस्तारको गति कस्तो छ ? सडक गौशालाका सबै वडालाई सडक सञ्जालसँग जोड्न रिङरोडको डीपीआर तयार गरिएको छ। अर्बौ रकम लाग्ने भएकाले संघीय सरकारसँग बजेट माग गरेका छौं। सडक बनाएर गाउँमा नगर बस सञ्चालन गर्ने योजना छ। वडाहरूमा कालोपत्रे तथा पक्की सुविधा सम्पन्न बाटाघाटाहरू निर्माण गरिएको छ। गौशाला माविदेखि खाल्टो बजारसम्म झन्डै तीन किलोमिटर बाटो निर्माण गरिएको छ। योबाहेक मैले चुनावी प्रतिबद्धताको ९० प्रतिशत काम गरिसकेको छु। गौशाला नगरपालिकामा सबै कार्यहरू अनलाइन माध्यमबाट हुँदैछ। त्यस्तै अनलाइनबाट ज्येष्ठनागरिकहरूको सामाजिक सुरक्षाभत्ता सिधैं बैंकमा पठाइन्छ। नगरपालिकाको आफ्नै भवन छ ? अहिले गौशाला नगरपालिकाले आफ्नै कार्यालय भवन निर्माण भइरहेको छ। यो काम पनि अन्तिम चरणमा पुगेको छ। एक बिघा जग्गा खरिद गरेर ५ करोड ६० लाखको लागतमा भवन निर्माण भइरहेको छ। गरिबीका रेखामुनि रहेका परिवारका लागि के कस्ता कार्यक्रम सञ्चालित छन् ? विपन्न परिवारहरूको आर्थिक अवस्था बलियो बनाउन बगर खेती सुरु गरिएको छ। नदी उकास बगर जमिनमा सिँचाइको व्यवस्था गरेर मुसहरहरूलाई पनि तरकारी खेतीमा आबद्ध गराइएको छ। गरिबहरूलाई बाख्रा वितरण गरिएको छ। नमुना बाख्रापालन खोर निर्माण गरेर एक घर परिवारलाई चार वटा बाख्रा र एउटा बोका प्रदान गरिएको छ। उनीहरू पनि आयआर्जनका हिसाबले अगाडि बढिरहेका छन्। नगरपालिकामा रहेको मुसहर समुदायका बच्चाहरूलाई स्कुलमा राम्रोसँग पढाउन सकिन्छ कि भनेर दैनिकै पहल गरेर बालबालिकाहरूलाई स्कुल पठाउने काम भइरहेको छ। यहाँ विपन्न परिवारका लागि छानो कार्यक्रम ल्याइएको छ। फुसको घरमा जस्तापताको छानो हाल्न एक घरपरिवारलाई ५० हजारको व्यवस्था गरिएको छ। गौशालाको आर्थिक विकासको परिवेश कस्तो छ ? महोत्तरीको सबैभन्दा पुरानो र ऐतिहासिक बजार, गौशाला बजार छ। यसलाई हामीले व्यवस्थित गर्न खोज्दै छौं। बजारको स्तरीकरण गर्न नाला निर्माण, पक्की सडक निर्माणको काम भइरहेको छ। बजार क्षेत्रका बाटाघाटा निर्माणमा अवरोध छ। हामी जितेर आउनुभन्दा पहिलाकै उजुरी अख्तियारमा छ। त्यसैले बजार क्षेत्रमा बाटोघाटो विस्तार गर्न कठिनाइ भइरहेको छ। नगरभित्र औद्यौगिक विकासबारे केही अध्ययन भएको छ ? गौशाला क्षेत्रमा उद्योगहरूफष्टाउने ठूलो सम्भावना छ। चारैतिरको केन्द्र पर्छ। यहाँ सार्वजनिक जमिनहरू पनि छन्। गौशाला नगरपालिकाले १२ बिघा क्षेत्रफलमा औद्योगिक ग्राम निर्माण हामीले थालेका छौं। त्यसका लागि भौतिक संरचना निर्माण भइरहेको छ। आयुर्वेद कलेजसँगै जडीबुटीको खेती त्यसमा जोडिएको छ। खोलाको छेउछाउमा नदी उकास जग्गाहरूलाई व्यवस्थित गर्नुपर्छ। जडीबुटी उत्पादन गर्न प्राविधिकहरूलाई ल्याएर नगरपालिकाले अवलोकन गराइसकिएको छ। जडीबुटी उत्पादनका लागि नगरपालिकाले नै लगानी गर्ने र नगरपालिकाले नै उचित मूल्यमा खरिद गरिदिने योजना अघि बढाएको छ। गौशाला नगरपालिकाको आम्दानीको मुख्य स्रोत पोखरी र नदी छ। पर्यटकीयस्थलका सम्भावनाहरू छन् ? यसलाई व्यवस्थित गर्ने काम कसरी भइरहेको छ ? यहाँ थुप्रै ऐतिहासिक पोखरी र पानीका मूलहरू छन्। निगौल ठाकुरपोखरी, मोहलनीय पोखरी, पचाई पोखरी लगायतका थुप्रै पर्यटकीय स्थलहरू बन्ने ठाउँ छन्। गौशाला ३ नवराजपुरमा पर्ने प्राकृतिक पचाइन पोखरीलाई पर्यटकीय पोखरीका रूपमा निर्माण थालिएको छ। ५ करोड ८५ लाख ६७ हजार २ सय ७६ रुपैयाँको लगानीमा पोखरीको संरक्षणको काम अगाडि बढाइएको छ। पर्यटकीय पोखरी निर्माणसंँगै छठ पर्व मनाउनलाई सहज हुनेछ। यहाँ पिकनिक स्पोर्ट पनि बनाउँछौं। गौशाला नगरपालिकाभित्र धेरै पोखरीहरू छन्। सबैलाई विस्तारै हामीले व्यवस्थित गर्दै लाने योजनामा छौं। गौशाला नगरपालिका १ स्थित रामनगरमा पर्ने बानह टोल पोखरीलाई व्यवस्थित गर्न डीपीआर तयार गरिसकेका छौं। यसलाई संरक्षण र विकास गर्न ७ करोड खर्च लाग्ने अनुमान छ। दह र पोखरी व्यवस्थित भएपछि के फाइदा हुन्छ ? सबै पोखरीहरू संरक्षित भयो भने माछापालनबाट नगरपालिकालाई वार्षिक २० करोडसम्मको आम्दानी हुन्छ। पोखरी संरक्षणले चुरेको भावर क्षेत्रमा पानी भण्डारमा सहयोग पुग्छ। खानेपानीको मुहान संरक्षणमा टेवा पुग्छ। काम गर्न चुनौती चाहिँ के छ ? खहरे खोला नदीले गौशाला नगरपालिका घेरिएको छ। खोलाको मुहान चुरे पर्वत पहाडमा पर्छ। यसले प्रत्येक वर्ष जनतालाई दुःख दिँदै आएको छ। चुरेको भावर क्षेत्रबाट खोलानाला बग्ने भएकाले यसको संरक्षण सम्वद्र्धनको आवश्यकता छ। यसलाई दोहनबाट बचाई बहुपयोगी बनाउन पनि त्यत्तिकै जरुरी छ। खोलाले हजारौं बिघा जमिनलाई कटान गरेर बगर बनाइसकेको छ। जनताका तटबन्धबाट बाँध निर्माण जारी छ। तर, बजेट अभावमा नदी संरक्षणको कामले निरन्तरता पाउन सकिरहेको छैन। बाढी नियन्त्रण गरेर खेतीयोग्य जमिनलाई बचाउन अति आवश्यक छ। चुनौती रहे पनि समृद्ध गौशाला निर्माणमा जुटिरहेको छु। सबैको साथ र सहयोग पनि पाएको छु।"
न्यायालयमा अन्तर्राष्ट्रिय अभ्यास,"भगवान्को मन्दिरमा आस्था राखिन्छ तर सेवा प्रवाहको अपेक्षा राखिँदैन। सर्वोच्च अदालत न्यायको मन्दिर हो। न्यायको मन्दिरमा अहिले झगडा चलिरहेको छ। झगडियाहरूको समस्या सुल्झाउने मन्दिरमा अहिले न्यायमूर्तिबीच नै द्धन्द छ। भगवानको मन्दिरमा आस्था राखिन्छ। तर, सेवा प्रवाहको अपेक्षा राखिंदैन। सर्वोच्च अदालत न्यायको मन्दिर हो। न्याय सम्पादन गरिन्छ। राज्यका तीन अंग कार्यापालिका, व्यवस्थापिका र न्यायपालिका मध्ये कार्यपालिका शक्तिशाली देखिन्छ। किनकी, कार्यपालिकामा प्रहरी प्रशासन सहितको शक्तिसम्पन्न एउटा महत्वपुर्ण अंग हो यहिं शक्तिको प्रयोग गरि कार्यपालिकाले नागरिकको अधिकारलाई खोस्न सधै जसो उद्दत रहेको पाउन सकिन्छ। त्यस्तो अवस्थामा सर्वोच्च अदालतले असाधारण अधिकार क्षेत्र अन्तर्गत बन्दी प्रत्यक्षिकरण, परमादेश, उत्प्रेषण, प्रतिषेध, अधिकार पृच्छा लगायतका उपयुक्त आदेश जारी गर्न सक्छ र नागरिकको वैयक्तिक हक र स्वतन्त्रताको संरक्षण गर्ने गर्दछन्। यस खालको सर्वोच्च अदालतमा केही समय देखि अनौठो दृश्य र प्रवृत्ति देखिएको छ। अधिकांश न्यायाधीशहरू प्रधानन्यायाधीश विरुद्ध खनिएका छन्। प्रधानन्यायाधीशले अदालतको मर्यादा कायम राख्न नसकेको, राजनीतिक भागवण्डा खोजेको, पेशी तोक्ने कार्यमा निष्पक्षता नभएको, न्यायिक सुधार गर्ने प्रतिबद्धता कायम नगरेको तथा न्यायिक सुधारण लागि दिएको सुझालाइ कार्यान्वयन गर्न बर्तमान प्रधानन्यायधिश उद्दत रहेको भन्न् अन्य १५ जना भन्दा बढी न्यायाधीशहरू भनाई छ। ती सवै न्यायाधीशहरूले एकस्वरमा अदालतमा वर्तमान प्रधानन्यायधिका गतिविध र कामबाट विकृति आएकोले राजीनामाको माग गरिरहेका छन्। विभिन्न घटनाक्रमले गर्दा प्रधानन्यायाधीशमाथि शंका, उपशंका पनि देखिएका छन्। प्रधानन्यायाधीशको ट्रयाक रेकर्ड हेर्दा पनि नियुक्ति विवादित देखिन्छ। सर्वोच्च अदालतमा देखिने दृश्य विश्वका विकसित मुलुकका न्यायालयमा विरलै देखिन्छन। यस खालको दृश्य सम्भवतः अन्य राष्ट्रका न्यायालयमा देखिएको पनि छैन। प्रधानन्यायाधीश माथि न्यायाधीशले नै अविश्वासको प्रस्ताव गरिसके। तपाईको नेतृत्वमा न्याय सम्पादन गर्न गाह्रो भइसकेको जनाउ गरिसके। यो खालको द्धन्द अझैं तन्काउनु विवेकसम्मत हुँदैन। र, यस नेपालको न्यायालयमा जुन समस्या आयो ? अन्य मुलुकका न्यायालयमा किन आउँदैन ? खालका परिस्थिति पुनः नदोहोरिउन भन्नको लागि विश्वका अन्य मुलुकमा न्यायाधीश नियुक्ति गर्ने अभ्यासबाट हामीले किन नसिक्ने ? अमेरिका तीन तहको अदालत छ। अमेरिकी संविधान सन् १७८९ को धारा ३ को देहाय १ मा न्यायाधीशको योग्यता सम्बन्धमा उच्च अदालत तथा मातहतमा बहाल भएको न्यायाधीशको उचित र राम्रो व्यवहार भएसम्म पदमा बहाल हुन सक्ने उल्लेख छ।। न्यायाधीश नियुक्तिमा राष्ट्रपतिले छनौट गर्छ। तर, त्यो छनौट आफ््नो पार्टीमा छलफल गरी योग्य र सक्षम व्यक्तिहरू मध्ये गरिनछ। त्यो सिफारिसलाई सिनेटले कमिटि बनाएर अध्ययन अनुसन्धान गर्छ। छनौट गर्नेबेला प्रश्नहरू सोधिन्छ। अ नि बल्ल अनुमोदन गर्छ। पूर्व राष्ट्रपति डोनाल्ड ट्रम्पले आफ्नो कार्यकालमा काभनाफ नामक न्यायाधीश छनौट गरे। उनी हार्डकोर रिपब्लिक पार्टीका थिए। तर, टम्पले चुनावमा हारेको मान्दिन भनेर सर्वोच्च अदालतमा मुद्दा दिए। ती न्यायाधीश ट्रम्पलले नियुक्त भए पनि टम्पलाई समर्थन गरेनन। त्यस्तो न्यायाधीश नेपालमा पनि चाहिएको हो। राष्ट्रपतिले सर्वोच्च अदालतको प्रधानन्यायाधीश तथा अन्य न्यायाधीश नियुक्ति गर्दा खुलमखुला दलीय आस्थालाई प्राथमिकता दिइन्छ। जुन दलको राष्ट्रपति हुन्छन उनले आफ्नै दलनिकट व्यक्ति चयन गर्छन्। त्यहाँ कतिपय राज्यमा न्यायाधीश नियुक्ति निर्वाचनद्वारा गरिएको पाइन्छ। रिपब्लिकन दल र डेमोक्र्याट दलले निर्वाचनमा भाग लिने गर्छन्। तर त्यसरी नियुक्त भइ सके पछि त्यस्ता न्यायधीशले न्यायसम्पादन गर्दा आफ्ना राजनैतिक दलको प्रभावबाट आफुलाइ प्रष्ट रुपमा फरक र अलग राख्ने गरी निष्पक्ष न्यायसम्मपानद गर्ने गर्दछन्। बेलायत सर्वोच्च अदालतको न्यायाधीश नियुक्ति रानीले गर्ने व्यवस्था छ। तर, आफूखुशी गर्न पाईदैन। योग्य न्यायाधीशलाई प्रधान मन्त्रीले सिफारिस गर्छ। रानी र प्रधानमन्त्री मिलेर नियुक्ति गर्ने पनि होइन। प्रधानन्यायाधीशको संयोजकत्वमा छनौट समिति हुन्छ। जुन समितिमा अन्य तहका अदालतका न्यायाधीश पनि संलग्न हुन्छन्।समितिले सोधपुछ एवं अनुसन्धान गर्छ। अनि बल्ल योग्य र सक्षम न्यायाधीशको लागि सिफारिस गर्छ । भारत छिमेकी मुलुक भारतमा न्यायाधीश नियुक्ति सन्दर्भमा न्यायाधीशकै संलग्नताको कलेजियमले चयन गरी सिफारिस गर्छ। तीन तहको अदालत छ। नियुक्ति गर्ने राष्ट्रपतिले नै हो। प्रधानमन्त्रीले नै सिफारिस गर्ने हो। तर, छनौट गर्ने काम जजेज कोलोजियम ले गर्छ। सर्वोच्च अदालतमा प्रधानन्यायाधीशको मातहतमा चार वरिष्ठ न्यायाधीशको र उच्चमा पनि मुख्य न्यायाधीशको मातहतमा चार वरिष्ठ न्यायाधीश सामेल भई कलेजियम बनेको छ। भारतमा न्यायाधीश नियुक्ति र सरुवा सन्दर्भमा कलेजियमकै भूमिका हुन्छ। पाकिस्तान प्रधानन्यायाधीशको संयोजकत्वमा रहेको समितिले छलफल गरि योग्य न्यायाधीशको सूचि प्रधानमन्त्री समक्ष पेश गरिन्छ। प्रधानन्यायाधीशको सिफारिसमा राष्टपतिले न्यायाधीश चयन र नियुक्ति हुने गरेको छ। नेपालमा विकृत अभ्यास अहिले न्यायालयको समस्या पात्रका रुपमा चोलेन्द्र शमशेर राणा मात्र होइन। न्यायाधीश नियुक्ति हुन दलको दैलोमा चाहर्ने प्रवृत्तिको हो। जिल्ला अदालत र तत्कालीन पुनरावेदन अदालतका न्यायाधीशहरू राजनीतिक दलसँग निकट हुने प्रवृत्ति देखियो। राजनीतिक दल रिझाउने प्रवृत्ति देखियो। यो प्रवृत्ति २०६३ साल अघिसम्म मौलाएको थिएन। अन्तरिम संविधान, २०६३, नेपालको संविधान २०७२मा न्याय परिषदमा ५ जना सदस्य मध्ये दुइ सदस्य अदालतका न्यायधिश र ३ जना न्यायधिश वाहेकका व्यक्ति रहने व्यवस्था गरिएबट न्यायधिशको नियुक्तमा अदालतका न्यायधिश बाहेक अन्य व्यक्तिको हातमा लगाम रहने गरिएको व्यवस्थाले राजनीतिक हस्तक्षेप बढ्यो। अधिकांश विकसित मुलुकमा न्यायाधीश नियुक्तिमा नेतृत्वमा न्यायालयमा रहने व्यक्तिको प्रभाव र नियन्त्रण रहने गर्दछ। तर नेपालमा हुने न्यायाधीश नियुक्तिमा प्रधानन्यायाधीश अल्पमतमा छ। कार्यापालिका बढी हावि भएको देखिन्छ। नेपालमा संवैधानिक परिषदको सिफारिसमा प्रधानन्यायाधीशको र न्याय परिषदको सिफारिसमा सर्वोच्च अदालतका अन्य न्यायाधीशको नियुक्ति हुने संवैधानिक व्यवस्था छ। न्यायाधीशको नियुक्ति र अन्य विषयको सिफारिस गर्न वा परामर्श दिन न्याय परिषदको संवैधानिक व्यवस्था छ। जसको अध्यक्ष प्रधानन्यायाधीश रहन्छन्। परिषदको सदस्यमा संघीय कानून तथा न्याय मन्त्री, सर्वोच्च अदालतका वरिष्ठतम न्यायाधीश, राष्टपतिले प्रधानमन्त्रीको सिफारिसमा नियुक्त गरेको एकजना कानूनविद् र नेपाल बार एशोसिएशनको सिफारिसमा राष्टपतिद्धारा नियुक्त कम्तीमा बीस वर्षको अनुभव प्राप्त वरिष्ठ अधिवक्ता वा अधिवक्ता सदस्य रहन्छन्। नेपालको अन्तरिम संविधान,२०६३ व्यवस्था अनुसार न्याय परिषदको संरचनामा दुई न्यायाधीश रहने व्यवस्था भयो। फलस्वरुप, परिषदमा न्यायाधीशहरू अल्पमतमा छन्। २०६२ २०६३ सालको जनआन्दोलनमा कानून व्यवसायिको भूमिका पनि उल्लेखनीय थियो। कानून व्यवसायि हावी भएपछि न्याय परिषदको संरचनामा नयाँ व्यवस्था गरियो। यो व्यवस्थाले क्षमतावान, योग्यका साथै अयोग्य व्यक्ति पनि न्यायालयमा छिर्ने मौका पाए। अन्तरिम संविधानमा रहेको व्यवस्थाले न्यायालयमा विकृत भित्रिसकेको प्रष्ट भइसकेको थियो। यस व्यवस्थालाई हटाउनु पर्छ भन्ने महसुस हुँदाहुँदै पनि नेपालको संविधान २०७२ मा पनि यहिं संरचना कायम गरियो। कानून व्यवसायिलाई पनि प्रधानन्यायाधीश बनाउनु पर्छ भन्ने मनशायका साथ संवैधानिक व्यवस्था गरियो। राजनीतिक दलप्रति वफादार कार्यकर्तालाईलाई कानून व्यवसायिकोरुपमा न्यायलय भित्र प्रवेश गराउने खेल शुरु भयो। प्रत्यक्ष वा अप्रत्यक्षरुपमा न्यायपालिका माथि प्रभाव पार्नु पर्छ भन्ने मनशाय राजनीतिक दलमा देखियो। न्यायाधीश नियुक्तिमा आ आफ्नो मान्छे नियुक्ति गर्न थालियो। यसरी न्यायाधीश नियुक्तिमा राजनीतिक दल मात्र होइन न्याय परिषदमा अध्यक्ष र सदस्यका रुपमा रहने प्रधानन्यायाधीश र बरिष्ठतम न्यायाधीशको पनि भूमिका छ। प्रधानन्यायाधीश सुसिला कार्की र कल्याण श्रेष्ठको पालामा गरिएको न्यायाधीश नियुक्ति पनि विवादयुक्त भयो। प्रधानन्यायाधीश सुशीला कार्कीको पालामा ८० जना न्यायाधीशको नियुक्ति रातारातमा गरियो। न्यायाधीशले यस्तो गर्ने हो ? राजनीतिक दल र न्यायाधीशबीच भागवण्डा गरिएको भन्दै विरोध भयो। नियुक्त भए पछि न्यायाधीश राजनीतिक दलको कार्यालयमा गएको चर्चा समेत भयो। प्रधानन्यायाधीशका अतिरिक्त अन्य न्यायाधीश पनि रहने सर्वोच्च अदालत विवादमा छ। प्रधानन्यायाधीश चोलेन्द्र शमशेर राणाले न्यायालयमा राम्रो काम गरेको जस लिन खोज्नु भयो भने त्यहाँ भएका दोषको पनि जिम्मेवारी लिनु पर्छ। राम्रो काम गर्न खोजेको हुँ तर सहकर्मीले साथ दिएनन भन्न पाईंदैन। सामुहिकतामा जानु पर्छ। अधिकांश न्यायाधीशले प्रधानन्यायाधीशको बर्हिगमनको माग गर्दै इजलास बहिष्कार गरेका छन्। यो परिस्थिति किन आयो र यस्तो परिस्थीत आउनमा प्रधानन्यायाधीशले जिम्मेवार छन कि छैनन ? यसको भागिदार प्रधानन्यायाधीश किन नहुने ? न्याय सम्पादनमा सवै न्यायधिशको समान भुमिका रहेको हुन्छ। प्रधानन्यायाधीशले निकास दिनु पर्ने माग नेपाल बार एशोसिएशन, नागरिक समाजबाट समेत उठिरहेको छ। प्रधानन्यायाधीशले वादविवादमा उत्रनु भएको छ। यो भनेको नेतृत्वको प्रवृत्ति हो की तानाशाही प्रवृत्ति हो ? आफू मात्र इजलास गठन गरी सुनुवाई गरे पछि अदालत चलेको छ भनेर देखाउन मिल्छ ? अधिकांश न्यायाधीशले इजलासमा नबसे पछि प्रधानन्यायाधीश एक्लै बसेर अदालत चल्न सक्दछ ? प्रधानन्यायाधीश एक्लैले चलाएर सर्वोच्च अदालत चल्दैन। त्यसैले यस समस्यालाइ प्रधानन्याधिले मार्ग प्रशस्त गरेर समास्या समाधान गर्न सम्मानिय प्रधानन्यायशिले पहल गर्ने दायित्व प्रधान न्यायशिका रहेको छ। त्यसले न्यायलयको शिर उचा गरी न्यायलयको सम्मान यथावत राख्न लागि अहिले न्यायलयमा देखिएको गंभिर समस्याधान गर्न प्रधानन्ययधिश गंभिर र संमयति भएर सोचनु पर्ने हुन्छ। प्रधानन्यायाधीशलाई न्यायाधीशबाटै असहयोग जसका फैसला कि विवादास्पद, कि उटपट्याङ न्यायालय विवादमा बोले शीर्ष नेता राजीनामा नदिने मुडमा प्रधानन्यायाधीश, हेर्न थाले मुद्धा प्रधानन्यायाधीश जबराको बहिर्गमन किन ? जसले बसाले बेथितिको नजिर"
सिके राउतका कार्यकर्ताले प्रधानाध्यापकलाई चप्पलले पिटे,"जनकपुरधाम : सिके राउत नेतृत्वको जनमत पार्टीका कार्यकर्ताले धनुषाका एक प्रधानाध्यापकलाई दुर्व्यवहार गरेका छन्। धनुषाको सवैला नगरपालिकास्थित फकिर चन्द उच्च माध्यमिक विद्यालय बरकुर्वा, रघुनाथपुरका प्रधानाध्यापकलाई चप्पलले पिटेका हुन्। विभिन्न मागसहित पछिल्लो चार दिनदेखि आन्दोलित विद्यार्थीहरुको माग सुनुवाई नगरेको भन्दै जनमत पार्टीका कार्यकर्ताले शुक्रबार कुटपिट गरेका हुन्। नियमित पठनपाठन हुनु पर्ने, शिक्षकको व्यवस्थापन हुनु पर्ने, विभिन्न शुल्कको नाममा लिइएको रकमको बील विद्यार्थीहरुले पाउनु पर्ने, कक्षा ११ र १२ का विद्यार्थीहरुले पुस्तक पाउनु पर्ने, विद्यालयका नाममा आएका सामाग्रीहरु विद्यालयमा राख्नु पर्ने, विद्यालय सुधारका लागि सरोकारबालाहरुको बृहत भेला गरी अन्य विषयहरुमा निर्णय लिनु पर्ने लगायतका माग गरेका छन्। यस अघि सिके राउतका कार्यकर्ताले खानेपानी तथा ढल निकासका हाकिम राजेस्वर कुशवाहालाई कुटपिट तथा दुर्व्यवहार गरेको थियो। त्यसपछि सिके राउतविरुद्ध आन्दोलन हुँदै आएको छ। साथै व्यापक राउअतको व्यापक आलोचनात्मक टिप्पणी हुँदै विरोध भैरहेको छ।"
जतिबेला दाह्री पाल्नेले तिर्नुपर्थ्यो कर !,"अचेल पुरुषहरू आफ्नो दाह्री पाल्न रुचाउँछन्। दाह्रीले उनीहरूको व्यक्तित्व बढाउन मद्दत गरिरहेको हुन्छ। व्यक्तिलाई स्टाइलिस बनाइरहेको हुन्छ। दाह्री स्वास्थ्यको दृष्टिकोणले पनि फाइदाजनक छ। कतिपय महिलाहरू पनि दाह्री भएका पुरुषलाई मन पराउँछन्। दाह्रीका विषयमा धेरै अनुसन्धानहरू पनि भएका छन्। इतिहासको कुरा गर्दा दाह्रीलाई लिएर केही अचम्मका नियमहरू बनेका घटना पनि छन्। दाह्रीका विषयमा केही रोचक कुरा जानौं। कुनै पनि व्यक्तिको दाह्री प्रतिवर्ष ५ इन्च बढ्छ। रातिभन्दा दिउँसो मानिसको दाह्री छिटो बढ्छ। यदि कसैले दाह्री काट्न बन्द गर्यो भने उसको दाह्री करिब २८ फिटसम्म लामो हुनसक्छ। कुनै पुरुषले पहिलोपल्ट दाह्री पालेपछि सबैभन्दा बढी तारिफ पुरुष साथीबाटै आउँछ। विश्वमा लगभग ७५ प्रतिशत पुरुषले हरेक दिन दाह्री काट्छन्। संसारभर लगभग ५५ प्रतिशत पुरुष आफ्नो दाह्रीसँग खेलिरहेको देख्न सकिन्छ। एउटा मानिसले औसत आफ्नो जीवनको लगभग १ हजार घन्टा दाह्री काट्नमा बिताउँछ। फोब्र्सले जारी गर्ने धनीको सूचीमा परेका ९८ प्रतिशत मानिस क्लीन सेभ्डछन्। एक अध्ययन अनुसार दाह्री काटेका भन्दा दाह्री पालेकालाई महिलाहरूले प्राथमिकता दिने कुरा पत्ता लागेको छ। दाह्रीले पुरुषको उमेर, सामाजिक स्थिति र आक्रामकतामा प्रभाव पार्छ। विभिन्न अध्ययन अनुसार दाह्री काटेका पुरुषको तुलनामा दाह्री पालेकाहरू अधिक आक्रामक हुन्छन्। गर्मी समयमा दाह्रीकपाल छिटो बढ्छ। हामीले जति धेरै प्रोटिन खान्छौं त्यत्ति छिटो दाह्रीकपाल बढ्छ। भनिन्छ, जति दाह्रीकपाल काट्यो त्यत्ति छिटो बढ्छ। तर, त्यसो होइन। कपाल दाह्री बढ्ने क्रम जहिले पनि समान हुन्छ। दाह्रीकपाल राम्रो हुनमा निद्राको ठूलो योगदान हुन्छ। कपालदाह्रीको वृद्धिका लागि सँधै राम्रोसँग निद्रा पुग्नुपर्छ। संसारमा सबैभन्दा लामो १७ फिटभन्दा बढी लामो दाह्री नर्वेका हन्स लङसेथको थियो प्राचीन समयमा पुरुष उत्साह, सुरक्षा तथा डरका लागि दाह्री पाल्थे। कतिपयले दाह्रीलाई ज्ञानको प्रतीकका रूपमा पनि लिन्छन्। मध्य युगमा एकले अर्काको दाह्री छुनु भनेको अपमान गरेको मानिन्थ्यो। त्यो बेलामा दाह्री सम्मानको प्रतीक हुन्थ्यो। १८औं शताब्दीमा रुसका राजा पिटर द ग्रेटले दाह्री पाल्नेलाई ट्याक्स लगाएका थिए। त्यहाँ दाह्री पाल्नेले प्रतिवर्ष १०० रुबल कर तिर्नुपथ्र्यो। जर्मनका राजा ओट्टो द ग्रेट ले कुनै गम्भीर कुराभन्दा आफ्नो दाह्रीको कसम खान्थे। अमेरिकी राष्ट्रपति अब्राहम लिंकनलाई एउटी बालिकाले दाह्री पाल्ने सल्लाह दिएकाले सन् १९६० देखि लिंकनले दाह्री पालेका थिए। हरेक २ वर्षमा विश्व दाह्रीजुँगा प्रतियोगिता हुन्छ। जहाँ मानिस आफ्ना विभिन्न खालका दाह्रीजुँगा देखाएर प्रतिस्पर्धा गर्छन्। (विभिन्न एजेन्सीको सहयोगमा)"
स्वास्थ्यमा गम्भीर खेलबाड: मिठाइमा म्याद गुज्रिएको रङको प्रयोग,"काठमाडौं : काठमाडौं महानगरले तिहारलाई लक्षित गर्दै मिठाइ पसलहरुको अनुगमनलाई तीव्रता दिएको छ। काठमाडौं महानगरको बजार व्यवस्थापन तथा उपभोक्ता हित संरक्षण समितिले गरेको अनुगमनका क्रममा गुलाब मिठाइ पसल सुन्धारालाई दुई लाख रुपैयाँ जरिवाना समेत तिराएको छ। हेर्दा आकर्षक देखिने मिठाइ बनाउन कच्चा पदार्थको गुणस्तरमा लापरबाही भएको पाइएको हो। सालिमार हस्पिटालिटी एण्ड फुड प्रालिका नाममा दर्ता भएर सहरका विभिन्न ठाउँमा गुलाब ब्राण्डका मिठाइ उत्पादन तथा बिक्री हुँदै आएको छ। शुक्रबार काठमाडौं महानगरको बजार व्यवस्थापन तथा उपभोक्ता हित संरक्षण समितिले गरेको अनुगमनका क्रममा पसलको भान्छामा म्याद सकिएका रङ्, अन्य कम्पनीले उत्पादन गरेका खाद्यवस्तुमा लेवल र उत्पादन गरेका खाद्यवस्तुमा भारतीय कम्पनीको लेवल राखेको, उत्पादन मिति उल्लेख नभएका पेय पदाथ बिक्री गरेको पाइएको थियो । यसअघि अनुगमन टोलीले नयाँ सडकमा रहेको पसलको पनि निरीक्षण गरेको थियो । त्यसक्रममा उत्पादन मिति उल्लेख नभएका चिउराका बोराहरु फेला पारेको थियो। अनुचित व्यापारिक क्रियाकलाप गरेका व्यापारीलाई जरिवाना समेत तिराएको छ। निरीक्षण अधिकृत हरिबहादुर भण्डारीले मिठाइ पसल सञ्चालकहरुले निर्देशनको अवज्ञा गरेको पाइएको बताए। उनले भने, यसअघि दिइएका निर्देशनको पालना गर्ने वा त्यसका लागि तत्परता नदेखिएपछि जरिवाना तिराएका हौँ। गुलाबको पहिलो तलामा मिठाइ बनाउने काम गरिरहेका कामदारहरु खाली हातले लड्डु बनाइरहेका थिए। छेउमा ठूलाठूला खुला भाँडामा लालमोहन र रसबरी राखिएको पाइएको थियो । तेस्रो तलामा राखिएका सामानहरु हेर्दा दुगड कम्पनीबाट उत्पादन भएका १ किलोग्रामका १० वटा म्याद गुज्रेका बेसनका प्याकेट भेटिएका थिए । अर्को तलामा भण्डारको छेउ अँध्यारो कुनामा आधा बोरामा किरा परेको २६ किलो बेसन थियो। यसरी भेटिएका सामान नष्ट गर्दै अनुगमन टोलीले सुधार गर्नुपर्ने सल्लाह दिएका छन्। गुलाबमा भेटिएका सामग्री खाद्य सुरक्षाका कोणबाट गम्भीर असर पुर्याउन सक्ने खालका हुन्। अनुगमनमा रहेका खाद्य प्रविधि तथा गुण नियन्त्रण विभागका खाद्य निरीक्षक कौशल ओझाले भने,जुन मिठाइ पसलमा गयो त्यहीँमा समस्या छ। तिहार लक्षित अनुगमन : बजारमा छ्याप्छ्याप्ती अखाद्य मिठाइ"
मानवश्रृजित जलवायु कम गरौं,"जलवायु परिवर्तन विश्वव्यापी मुद्दा बनेको छ। यसको असर खासगरि अति कम विकसित मुलुक परेका छन्। नेपाल पनि यसको प्रत्यक्ष मारमा छ। जलवायुविज्ञ भने हरेक नागरिक यसप्रति सचेत भएर आफ्नो तहबाट जिम्मेवारी पूरा गर्नुपर्नेमा जोड दिन्छन्। त्यसो त संसद्मा यो विषय गम्भीर ढंगले उठाइनुपर्ने हो तर झन्डै दुई वर्षदेखि अवरुद्ध भएकाले विषय उठान हुन नसकेको सांसद स्वीकार्छन्। यही जल्दोबल्दो विषयमा विश्वव्यापी छलफल गर्न प्रधानमन्त्री शेरबहादुर देउवा नेपालको नेतृत्व गर्दै युकेको ग्लास्गोमा हुने जलवायु परिवर्तनसम्बन्धीको विश्व नेताहरूको शिखर सम्मेलनमा भाग लिन आज त्यसतर्फ गएका छन्। अक्टोबर ३१ देखि नोभेम्बर १२ सम्म हुने कोप२६ भनिएको संयुक्त राष्ट्रसंघको जलवायु परिवर्तनसम्बन्धी वार्तामा ११७ देशको सहभागिता हुनेछ। यसै सन्दर्भमा अन्नपूर्ण पोस्ट्ले सांसद् डा विमला राई पौडेल, जलवायुविज्ञ अजय दीक्षित र राष्ट्रपति चुरे तराई मधेस संरक्षण विकास समितिका सदस्य सचिव डा महेश्वर ढकालसँग अन्नपूर्ण अन्तक्रिया गरेको छ। जलवायुविज्ञ अजय दीक्षितको विचारको सम्पादित अंश : ग्लास्गोमा सबै मुलुकका प्रधानमन्त्रीले ३४ मिनेट बोल्ने समय पाउँछन्। प्रधानमन्त्रीको औपचारिक सम्बोधन मात्र हुन्छ। हाम्रा प्रधानमन्त्रीले त्यहाँ बोल्दैमा ती विषय प्राथमिकतामा पर्दैनन्। त्यसैले उहाँले बोल्ने मुद्दा पहिले नै छलफल भएको हुनुपर्छ। नेपालले ग्लास्गो गएर एक्लै बोलेर आफ्ना मुद्दा उठाउँदा सुनुवाई हुँदैन। अल्पविकसित मुलुकको समूहबाट आफ्ना विषय उठाउनुपर्छ। त्यसको अध्यक्ष भुटान छ। त्यहाँ गएर नेपालले उठाउने केही विषय छन्। खासगरी अहिले आएको छैटौं प्रतिवेदनका आधारमा विकसित मुलुकले गरेको सम्झौता यथेस्ट छैन। जलवायुको कारक कम गर्ने पेरिस सम्झौता पर्याप्त भएन। तापक्रम १५ अथवा बढीमा २ डिग्रीभन्दा कम गर्ने प्रतिवद्धता उनीहरूले गर्नुपर्यो। अझै कम गर्ने प्रतिवद्धता गर्नुपर्छ। यो माग नेपालको मात्र होइन। सम्पूर्ण अविकसित मुलुकहरूको हो। अन्यथा मारमा नेपाल जस्ता मुलुक पर्नेछन्। दोस्रो माग प्रविधि हो। अमूर्त प्रविधि होइन। खनिज इन्धन उत्सर्जन नगर्ने प्रविधि चाहिन्छ। सोलार, विन्डजस्ता प्रविधि नेपाललाई चाहिन्छ। अर्को कुरा जलवायुजन्य असरसँग जुध्न जलवायुवित्तको कुरा छ। हामीले जलवायुको विषय हेर्न विकसित मुलुकले जलवायुका लागि दिने बजेट, क्षति र हानीको विषय छ। यदि कसैको ज्यानै गयो भने त्यो क्षति हो। त्यसलाई पैसामा हिसाब गर्न सकिन्न। हानी कतैबाट परिपूर्ति गर्न सक्छौं। यी नेपालले उठाउने मुख्य मुद्दा हुन्। तर चुनौती कहाँ छ भने राजनीतिमा छ। हामीले जे गरे पनि भारत र चीनको आन्तरिक पोजिसन छ। पहिला हामी ६ वटा ऋतु भन्थ्यौं। अहिले चारवटा मौसमको मात्रै कुरा गर्छौं। गर्मी, मनसुन, पोस्ट मनसुन र जाडोको मात्रै कुरा गर्छौं। त्यो जलवायुको असरको कारण हो। जलवायु भनेको हाम्रो मुटु र फोक्सो हो। हाम्रो संस्कार, जीवन, संस्कृति, इकोसिस्टम, जीवनपद्दति सबै जलवायु हो। पृथ्वीलाई ढाक्ने वायुमण्डलमा ग्याँस, अक्सिजन, मिथेन, नाइट्रोअक्साइड छ। तर जलवायुका कारण त्यो अत्यधिक भयो। जलवायु परिवर्तन हेर्दा हामीले ३०३५ वर्षको समय अवधि हेर्छौं। मौसमका आधारभूत तथ्यांक, औसत पानी, तापक्रमको स्थीर प्रणाली यताउता हुन थाल्यो भने त्यसलाई जलवायु भनिन्छ। त्यसको असर सिमान्तकृत, अल्पसंख्यक, फरक क्षमताका, महिला, वृद्ध, बालबालिकालाई धेरै असर गरेको छ। अढाइ सय वर्ष पहिला घोडा चढेर हिँड्थ्यौं। सामान गोरुगाडाले बोक्थ्यो। मेसिन थिएन। तर पहिलो औद्योगिक क्रान्तिमा पृथ्वीको पत्रमा बनस्पति थिचिएर बसेको थियो। त्यो कोइला, खनिज इन्धनमा परिणत भयो। त्यसलाई बालेर पानी तताउने गरियो। पानीले पम्प चलाउने गरियो। कोइला खानीमा पानी पर्दा पानीले भरिन्थ्यो। त्यसलाई फाल्न पम्प बनाइयो। पहिलो औद्योगिक क्रान्तिमा त्यसलाई परिमार्जन गर्ने पद्दति सुरु भयो। त्यतिबेला जेम्स वाट भन्ने इन्जिनियरले ग्लास्गो विश्वविद्यालयमा काम गर्थे। उनलाई पुरानो पम्प बनाउन दिएछन्। कोइला बाल्ने परिणाम घटाउन सक्छु भन्ने उनको आइडिया फुरेको थियो। उनले त्यसको एउटा नमुना तयार गरे। त्यसले ७५ प्रतिशत कोइला प्रयोग कम भयो। उनले पेटेन्ट लिएर पम्प बेच्न थाले। कम्पनी खोले। बेलायतबाट त्यो बेलामा निर्यात हुने सबैभन्दा धेरै स्टिम इन्जिन थियो। त्यसलाई रेल, जहाज, फ्याक्ट्रीमा प्रयोग गरे। त्यसपछि औद्योगिक सभ्यता सुरु भयो। प्रगति र सम्वृद्धि आयो। तर कोइलाको प्रयोगले कार्बन निस्कियो। त्यतिबेला त्यसको असरको अनुमान थिएन। जंगबहादुर राणा बेलायत गएको तीन वर्षपछि पेन्सिलभेनियामा मबिलजस्तो कालो चिल्लो पदार्थ निस्किएको थियो। त्यसलाई बेच्न तीन जनाले कम्पनी खोले। एक विश्वविद्यालयमा काम गर्ने प्रोफेसरलाई सुनाए। उसले त्यो कालो पदार्थ प्रशोधन गरेर बाल्न र बेच्न सकिन्छ भन्ने प्रमाणित गरे। त्यसपछि दोस्रो औद्योगिक कालखण्ड सुरु भयो। खनिज तेलबाट कार्बन, मिथेन, नाइट्रोअक्साइड मात्र निस्किएन, धुवाँ पनि निस्कियो। सन् १९९० पछि त्यो अत्यधिक बढ्यो। त्यो वायुमण्डलमा बस्यो। बाहिर जाने ग्याँस रोकियो र पृथ्वी तातो भयो। पृथ्वीको स्थिर प्रणाली बिग्रियो। हिउँ पग्लिने, तापक्रम बढ्ने, डढेलो, अतिवृष्टि, अनावृष्टि, लु, खडेरी, समुन्द्री आँधी लगायतका घटना बढे। ती जलवायुका कारण भएको भनेर प्रमाणित भएका छन्। विषम घटना बढेर गए पनि जलवायुको विज्ञान अझै पनि हामीसँग छैन। तर प्रभाव धेरै छ भन्न सक्छौं। सम्मेलनमा ८ अर्बको कुरा माग्नलाई वैज्ञानिक आधार देखाउन सक्नुपर्छ। बढ्दो तापक्रम सबैलाई चुनौती कोप२६ मा नेपालका समस्या सुनाउनै पर्छ पेरिस सम्झौताले सन् २०२१ सम्म औसत ताप वृद्धिदर औद्योगिक कालको तुलनामा १ं५ भन्दा बढी हुनुहुँदैन भन्यो। औद्योगिक कालमा १४ डिग्री तापक्रम थियो। अहिले १५१ मा छौं। त्योभन्दा माथि गयो भने जलवायुले के गर्छ, थाहा हुँदैन। यतिमा सीमित हुन नसके २ डिग्रीमा सीमित गर्नुपर्छ भन्ने हो। कार्बन घटाउन बाध्यात्मक परिस्थिति बनाउने, प्रतिवद्धता गराउने र हरेक पाँच र वर्षमा अद्यावधिक गर्ने भन्ने एनडीसीमा उल्लेख गरिएको थियो। मानव श्रृजित जलवायु कम गर्नुपर्छ भन्ने आईपीसीसी लगायतका रिपोर्टले समेत देखाइसकेको छ। हामी २५ वर्ष पहिलाको जस्तो विश्वमा छैनौं। जलवायुको विषयलाई सधैं संवादको विषय बनाउनुपर्छ।"
किम जोङ उनको २० केजी तौल घट्यो,"सिओल : उत्तर कोरियाली नेता किम जोङ उनले २० किलो तौल घटाएका छन् । दुई वर्षको अवधिमा करिब २० किलोग्राम (४४ पाउण्ड) तौल घटेको हो । उनको तौल घटेपनि उनी स्वस्थ्य रहेको दक्षिण कोरियाली गुप्तचरहरुले बताएका छन् । दक्षिण कोरियाको नेसनल इन्टेलिजेन्स सर्भिस (एनआइएस) का गुप्तचरले नीति निर्मातासमक्ष उत्तर कोरियाली नेता किमको स्वास्थ्य अवस्था र उनको आगामी योजनाबारे संक्षिप्तरुपमा सो जानकारी दिएका हुन् । किमको तौल, स्वास्थ्य अवस्था र आगामी योजनाबारे बुझ्न गुप्तचरहरुले आर्टिफिसियल इन्टेलिजेन्स प्रविधि प्रयोग गरेको बताइएको छ। खाद्य र आर्थिक संकटको सामना गर्न किमले आगामी योजना बुनिरहेको समेत उनीहरुले बताएका छन् । पछिल्लो समय उत्तर कोरियाले आयोजना गरेका विभिन्न कार्यक्रममा ३७ वर्षीय किम पातलो देखिएको समेत गुप्तचरहरुले बताएका छन् । एनआइएसका अनुसार हाल किमको तौल १४० केजी (३०८ पाउन्ड) बाट घटेर १२० केजी (२६४) पाउन्ड पुगेको छ । किमको उचाई भने ५ फिट ८ इन्च (१७९ सेन्टिमिटर) रहेको अन्तर्राष्ट्रिय समाचारमाध्यले जनाएका छन्। एबीसी न्युजबाट"
नीति कथा : सम्पत्ति कि संस्कार,"एउटा सानु गाउँ थियो। गाउँका स्थानीयले छोराछोरीलाई आफ्नो गच्छेअनुसार कसैले निजी त कसैले सरकारी विद्यालयमा पढाएका थिए। विद्यालय तह पार गरेपछि पनि राम्रो कलेज छान्ने र पढाउने लहड नै चल्थ्यो अभिभावकको। धेरै खर्च गरेर महँगो विद्यालय र कलेजमा पढाएका अभिभावकको रवाफ फरक हुन्थ्यो। उनीहरू गर्वका साथ छोराछोरीका विषयमा अरूलाई सुनाउँथे। एक दिन त्यस गाउँका महिलाहरू एउटा बाटो नजिकै घाँस काटिरहेका थिए। त्यसै समयमा एउटी महिलाको छोरा सोही बाटो भएर गए। उनकी आमाले भनिन्, हेर साथी हो, त्यो मेरो छोरा हो, उसलाई महँगो निजी विद्यालयमा पढाएकी छु। त्यसको केही समयपछि अर्की महिलाको छोरा पनि त्यही बाटो भएर गए। उनकी आमाले पनि भनिन्, हेर ऊ मेरो छोरा हो। ऊ विज्ञान विषय लिएर स्नातक गर्दैछ, अंग्रेजीमा पनि उत्तिकै अब्बल छ। अर्की एक महिला अघिका दुई महिलाको कुरा सुनिरहेकी थिइन्। त्यसै समयमा उनका छोरा आए। आमाको छेउमा आएर घाँसको भारी बाँध्दै नाम्लो थाप्लोमा राखेर भने, आमा घर जाउँ, हजुरलाई थकाइ लाग्यो होला। ती महिलाले गर्वका साथ भन्छिन्, यो मेरो छोरा हो। उसलाई सरकारी विद्यालयमा पढाएको छु। ती आमाको खुसीले भरिएको मुहार देखेर अघिका दुई महिलाको शिर निहुरिन्छ। किनकि उनका छोराहरूले आमालाई देखेझैं नगरी सरासर गएका थिए। नैतिक शिक्षा : हामीले लाखौं खर्च गरेर शिक्षा दिन सक्छौं। महँगा विद्यालय र कलेजमा आफ्ना छोराछोरीलाई पढाउन सक्छौं। यसरी पढाएर मात्रै हुँदैन। लाखौं खर्च गरेर पनि संस्कार भन्ने कुरा किन्न पाइँदैन। यो त घरपरिवारबाटै सिक्ने कुरा हो। हामीले आफ्ना सन्तानलाई शिक्षासँगै संस्कार पनि दिन आवश्यक छ।"
"न्यायाधीश आफ्नो अडानमा टसमस भएनन्, बार रणनीति बनाउँदै",काठमाडौं : सर्वोच्च अदालतमा लगातार चार दिनदेखि इजलास प्रभावित बन्दै आएको छ। सर्वोच्चका न्यायाधीशहरु नै लगातार इजलास बहिष्कार गर्दै आएपछि शुक्रबारको इजलास पनि प्रभावित भएको हो। प्रधानन्यायाधीश चोलेन्द्र शमशेर जबराको एकल इजलास बाहेक अन्य इजलास ठप्प छन् । जसकारण लामो समयदेखि न्यायको पर्खाइमा रहेका सेवाग्राही मर्कामा परेका छन् । प्रधानन्यायाधीश जबराले शुक्रबारका लागि आठवटा इजलास तोकेका छन् । सर्वोच्चका अनुसार १७२ मुद्दाको पेसी समेत तोकिएको छ ।प्रधानन्यायाधीश जबराले शुक्रबारका लागि एकल इजलास भने तोकेका छैनन् । जबराले अन्य दिन एकल इजलास तोकेपनि शुक्रबार भने न्यायाधीश कुमार चुडालसँग संयुक्त इजलासमा पेसी तोकेका छन् । न्यायाधीशहरूले शुक्रबार साढे ११ बजेतिर आन्तरिक छलफल जुट्दैछन्। प्रधानन्यायाधीश जबराको राजीनामा माग गर्दै न्यायाधीश र कानुन व्यवसायी आन्दोलनमा छन् । नेपाल बार एसोसियसनले प्रधानन्यायाधीशकै कारण न्यायीक क्षेत्रमा विचलन छाएको भन्दै आन्दोलनमा जाने घोषणा गरेको छ । बारका महासचिव लीलामणी पौडेलले प्रधानन्यायाधीशले यथाशीघ्र निकास नदिए कालोपट्टी बाँध्नेदेखि बेन्च बहिष्कारसम्मका कार्यक्रम ल्याउने बताए। वरीष्ठ अधिवक्ता शम्भु थापाले प्रधानन्यायाधीशले राजीनामा नदिएसम्म आन्दोलन जारी राख्ने बताएका छन्। प्रधानन्यायाधीशलाई महाभियोग लगाउनेबारे छलफल भएको छैन : प्रचण्ड प्रधानन्यायाधीश जबराले तोके संवैधानिकसहित ११ इजलास प्रधानन्यायाधीश जबराले बोलाए फूलकोर्ट बैठक प्रधानन्यायाधीश जबराको बहिर्गमन किन ?
प्रधानमन्त्री देउवा बेलायत प्रस्थान,"काठमाडौं : प्रधानमन्त्री शेरबहादुर देउवा यही कात्तिक १५ र १६ (नोभेम्बर १ र २) मा संयुक्त अधिराज्यको ग्लास्गोमा हुने संयुक्त राष्ट्रसङ्घीय संरचना महासन्धी (कोप२६) को पक्षको २६ औँ सम्मेलनअन्र्तगतको वल्र्ड लिडर समिटमा भाग लिन नेपाली प्रतिनिधिमण्डलको नेतृत्व गर्दै शुक्रबार त्यसतर्फ प्रस्थान गरेका छन्। उनलाई त्रिभुवन अन्तर्राष्ट्रिय विमानस्थलको विशिष्टकक्षमा गृहमन्त्री बालकृष्ण खाँण, परराष्ट्रमन्त्री नारायण खड्का, सञ्चार तथा सूचना प्रविधिमन्त्री ज्ञानेन्द्रबहादुर कार्की, नेपाली कांग्रेसका उपसभापति विमलेन्द्र निधि, मुख्यसचिव शङ्करदास वैरागी,सरकारका उच्चपदस्थ अधिकृत, सुरक्षा निकायका प्रमुखले बिदाइ अभिवादन गरे। प्रधानमन्त्री देउवा नोभेम्बर १ मा कोप२६ को औपचारिक उद्घाटन समारोहमा सहभागी हुनेछन्। उनले वल्र्ड लिडर समिटमा नेपालको तर्फबाट सम्बोधन गर्ने कार्यक्रम छ । सोही दिन साँझ प्रधानमन्त्री देउवा बेलायती प्रधानमन्त्री बोरिस जोनसनले सहभागी राष्ट्र र सरकार प्रमुखको सम्मानमा आयोजना गर्ने स्वागत समारोहमा सहभागी हुने कार्यतालिका छ। कोप२६ अक्टोबर ३१ देखि नोभेम्बर १२ सम्म संयुक्त अधिराज्यको ग्लास्गोमा आयोजना हुँदैछ । प्रधानमन्त्री देउवाले सो अवसरमा राष्ट्र र सरकार प्रमुख तथा अन्य विशिष्ट व्यक्तिसँग द्विपक्षीय भेटवार्ता गर्नुहुने कार्यक्रम छ । प्रधानमन्त्री देउवा नोभेम्बर २ को बिहान बेलायतका प्रधानमन्त्री जोनसन र स्कटल्याण्डका प्रथम मन्त्रीले सीमित राष्ट्राध्यक्ष तथा सरकार प्रमुखका लागि आयोजना गर्ने ब्रेकफास्ट रिसेप्सनमा पनि सहभागी हुने परराष्ट्र मन्त्रालयले जनाएको छ । प्रधानमन्त्री देउवाले नोभेम्बर ३ तारेखमा स्कटल्याडको इडिनबर्गस्थित रोयल बोटानिक गार्डेनको भ्रमण गर्नेछन्। उनले नेपाली बगैँचामा बिरुवा पनि रोप्ने जनाइएको छ । बेलायतमा रहँदा प्रधानमन्त्री देउवाले अक्टोबर ३० मा नेपालका लागि सर्वदलीय संसदीय समूह (एपीपीजीएन) र बेलायतनेपाल व्यापार तथा लगानी मञ्चले लण्डनमा आयोजना गर्ने स्वागत कार्यक्रमलाई सम्बोधन गनेर्छन्। प्रधानमन्त्री त्यहाँ रहँदा उनीसँग बेलायतनेपाल समाजका प्रतिनिधि, गैरआवासीय नेपाली सङ्घ र बेलायतमा बसोबास गर्ने नेपाली समुदायका प्रतिनिधिले भेट्ने कार्यक्रम रहेको परराष्ट्र मन्त्रालयले जनाएको छ । अक्टोबर ३१ गते प्रधानमन्त्री देउवाको सम्मानमा लण्डनस्थित नेपाली दूतावासले आयोजना गर्ने स्वागत समारोहमा सहभागी हुनेछन् । उनले भूतपूर्व गोर्खा सङ्गठनका प्रतिनिधि, बेलायती संसद्का सदस्य र अन्य नेपाली प्रवासी सदस्यसँग पनि भेटघाट गर्ने कार्यक्रम छ। प्रधानमन्त्री देउवा नेतृत्वको प्रतिनिधिमण्डलमा वन तथा वातावरणमन्त्री रामसहायप्रसाद यादव, परराष्ट्र मन्त्रालयका सचिव भरतराज पौड्याल, वन तथा वातावरण मन्त्रालयका सचिव डा प्रेमनारायण कँडेल, अर्थमन्त्रालयका सचिव मधुकुमार मरासिनी, गृहमन्त्रालयका सचिव टेकनारायण पाण्डे, राष्ट्रिय योजना आयोगका सचिव केवलप्रसाद भण्डारी, राष्ट्रिय प्रकृति संरक्षण कोषका अध्यक्ष डा माधवबहादुर कार्की सहभागी छन्। प्रधानमन्त्री देउवा यही कात्तिक १८ गते स्वदेश फर्कने कार्यक्रम छ। रासस"
कांग्रेस कार्यवाहक सभापतिको जिम्मेवारी निधिलाई,"काठमाडौं : नेपाली कांग्रेसका उपसभापति विमलेन्द्र निधिलाई कार्यवाहक सभापतिको जिम्मेवारी दिइएको छ। बेलायत जानु अघि पार्टी सभापतिसमेत रहेका प्रधानमन्त्री शेरबहादुर देउवाले निधिलाई कार्यवाहक सभापतिको जिम्मेवारी दिएका हुन्। कांग्रेस पार्टी कार्यालयका मुख्य सचिव कृष्णप्रसाद पौडेलले कांग्रेसको विधान, २०१७ (संशोधन सहित) को धारा २५ को उपधारा (१३) बमोजिम स्वदेश नफर्कुञ्जेलसम्मका लागि निधिलाई पार्टीको कार्यवाहक सभापति तोकेको जानकारी दिए। जारी विज्ञप्तिमा भनिएको छ, 'नेपाली कांग्रेसका सभापति, संसदीय दलका नेता एवं सम्माननीय प्रधानमन्त्री शेरबहादुर देउवा          ( )         मा सहभागी हुन बेलायत प्रस्थान गर्नु भएकोले नेपाली कांग्रेसको विधान, २०१७ (संशोधन सहित) को धारा २५ को उपधारा (१३) बमोजिम स्वदेश नफर्कुञ्जेलसम्मका लागि नेपाली कांग्रेसका उपसभापति विमलेन्द्र निधिलाई पार्टीको कार्यबाहक सभापति तोक्नु भएको छ। ' प्रधानमन्त्री देउवा यही कात्तिक १५ र १६ (नोभेम्बर १ र २) मा संयुक्त अधिराज्यको ग्लास्गोमा हुने वर्ल्ड लिडर समिटमा भाग लिन नेपाली प्रतिनिधिमण्डलको नेतृत्व गर्दै शुक्रबार त्यसतर्फ प्रस्थान गरेका छन्। कोप२६ अक्टोबर ३१ देखि नोभेम्बर १२ सम्म संयुक्त अधिराज्यको ग्लास्गोमा आयोजना हुँदैछ। प्रधानमन्त्री देउवाले सो अवसरमा राष्ट्र र सरकार प्रमुख तथा अन्य विशिष्ट व्यक्तिसँग द्विपक्षीय भेटवार्ता गर्नुहुने कार्यक्रम छ । प्रधानमन्त्री देउवा नोभेम्बर २ को बिहान बेलायतका प्रधानमन्त्री जोनसन र स्कटल्याण्डका प्रथम मन्त्रीले सीमित राष्ट्राध्यक्ष तथा सरकार प्रमुखका लागि आयोजना गर्ने ब्रेकफास्ट रिसेप्सनमा पनि सहभागी हुने परराष्ट्र मन्त्रालयले जनाएको छ । प्रधानमन्त्री देउवा यही कात्तिक १८ गते स्वदेश फर्कने कार्यक्रम छ। प्रधानमन्त्री देउवा शुक्रबार बेलायत जाँदै, कोकोसँग भेटवार्ता गर्दैछन् ? प्रधानमन्त्रीज्यू, जलवायु सम्मेलनमा यी ७ विषय नछुटून् गृहमन्त्री खाँणलाई कार्यवाहक प्रधानमन्त्रीको जिम्मेवारी राष्ट्रपति भण्डारीले गृहमन्त्री खाँणलाई तोकिन् कार्यवाहक प्रधानमन्त्री प्रधानमन्त्री देउवा बेलायत प्रस्थान"
एमाले केन्द्रीय कमिटी बैठक : महाधिवेशनको विषयमा छलफल केन्द्रित,"काठमाडौं : नेकपा एमालेको केन्द्रीय कमिटीको बैठक जारी रहेको छ। ललितपुरको तुल्सीलाल स्मृति प्रतिष्ठानमा जारी बैठकमा राष्ट्रिय महाधिवेशनको विषयमा छलफल केन्द्रित भइरहेको छ। बैठकमा वडा तथा पालिका अधिवेशनको समीक्षा, राष्ट्रिय महाधिवेशन, स्थायी कमिटी बैठकले तय गरेको महाधिवेशन प्रतिनिधि मापदण्ड र संख्याको विषय र समसामयिक एजेण्डामा केन्द्रित रहेर छलफल हुनेछ। बिहीबार बसेको स्थायी कमिटी बैठकले १० औं राष्ट्रिय महाधिवेशनमा १ हजार ५ सय ३६ प्रतिनिधि बनाउने निर्णय गरेको थियो। जसमा ५१ प्रतिशत समावेशी र ४९ प्रतिशत खुलाबाट चयन हुनेछन्। केन्द्रीय कमिटीले यसबारे थप निर्णय गर्नेछ। महाधिवेशनका लागि ३३ प्रतिशत महिलासहित जनजाति, थारू, मधेसी, मुस्लिम, पिछडिएको वर्ग, दलितलगायत क्लस्टरका आधारमा प्रतिनिधित्व गर्ने व्यवस्था गरिएको छ। केन्द्रीय कमिटी, केन्द्रीय अनुशासन आयोग, केन्द्रीय निर्वाचन आयोग, केन्द्रीय लेखा परीक्षण आयोग तथा केन्द्रीय सल्लाहकारबाट निश्चित पदेन प्रतिनिधि हुनेछन्। भूगोलबाट १ हजार १ सय ९६ जना आउनेछन्। १ हजार ५ सय सदस्य रहेको प्रतिनिधिसभा निर्वाचन क्षेत्रबाट १ महिला र २ खुलासहित ३ र १ हजार सदस्यबाट १ जना प्रतिनिधि थपिनेछन्। प्रत्येक जिल्लाबाट ११ दलित, प्रत्येक प्रदेश कमिटीबाट मजदुर १ जना प्रतिनिधि हुनेछन्। जनसंगठनबाट ५५, केन्द्रीय विभागनिकायलाई एक प्रतिनिधिसभा निर्वाचन क्षेत्र मानेर तीन प्रतिनिधि छनोट गर्ने व्यवस्था एमालेले गरेको छ। त्यस्तै प्रवासबाट २०, पदेन प्रतिनिधि २ सय ६२ हुनेछन्। १० प्रतिशत प्रतिनिधि मनोनयन गर्ने व्यवस्था गरिएको छ। विधान महाधिवेशनमा करिब ६ हजार प्रतिनिधि थिए। अबको महाधिवेशन चितवनस्थित नारायणी नदी किनारामा र बन्दसत्र सौराहामा गरिने तय भएको छ।"
निरु विक हत्या प्रकरण : अझै पत्ता लागेनन् दोषि,"दैलेख : कालिकोटको खाँडाचक्र नगरपालिका६ दाहा गाउँकी १६ वर्षीया बालिका निरु विक हत्याको घटनाका दोषि अझै पत्ता लाग्न सकेको छैन। बालिकामाथि बलात्कारपछि हत्या भएको आशंका गरिएपनि घटनाको दुई महिना बढी भइसक्दा समेत घटना अझै रहस्यमै छ। दुई महिना अघि घर नजिकै मकैबारीमा उनको विभत्स शव भेटिएको थियो। भदौ ४ गतेदेखि बेपत्ता भएकी निरुको चारदिनपछि मकैबारीमा शव भेटिएको थियो। बालिका निरु विकको हत्यारा सार्वजनिक माग गर्दै बिहीबार कालिकोटको सदरमुकाम मान्ममा प्रदर्शन गरिएको छ। दलित अधिकारकर्मी सरु सुनार नेतृत्वमा स्थलगत अनुगमनका लागि कालीकोट पुगेको दलित अधिकारकर्मीसहित स्थानीयले मान्म बजारमा प्रदर्शन गरेका हुन्। सुनारको नेतृत्वमा दलित महिला संगठन लगायत स्थानीयको टोली घटनास्थल दाहा गाउँ पुगेको थियो। प्रदर्शनमा सहभागीले निरु विकको हत्यारालाई सार्वजनिक गरी कारबाही गर, बलात्कारीलाई फाँसी दे, दलित माथिको विभेद अन्त्य गर, निरुका परिवारलाई न्याय दे जस्ता नारा लगाउँदै ब्यानर, प्ले कार्डसहित बजार परिक्रमा गरी प्रतिमा चोकमा विरोध सभा गरेका थिए। दलित समुदायकी बालिकाको बलात्कारपछि हत्या गरिएको जनाउँदै कालीकोटका अधिकारवादी संघसंस्था र अधिकारकर्मीले चरणबद्ध आन्दोलन गर्ने घोषणा समेत गरेका छन्। घटनास्थलमा पुगेर फर्किएकी अधिकारकर्मी सरु सुनारले निरु विकका हत्याराहरु खुलेयाम गाउँ वरिपरी घुमिरहेको दाबी गरिन्। उनले प्रहरी प्रशासनले तत्तपरता नदेखाउँदा निरु विकको बलात्कारपछि हत्या भएको दुई महिना बितिसक्दा समेत दोषि पत्ता लाग्न नसकेको बताइन्। निरु विकको बलात्कारपछि हत्या भएको २ महिना बितिसक्दा पनि हत्यारा पत्ता लगाउन नसक्ने प्रहरी प्रशासन गम्भीर हुनुपर्छ,सुनारले भनिन्। उनले गाउँमा पुग्दा बालिका निरुको परिवारलाई केही उपल्लो जातका भनिएका व्यक्तिबाट धम्की दिइएको जानकारी दिइन्। प्रहरी प्रशासनले घटनाको अनुसन्धान राम्रोसँग नगरेको गुनासो पोख्दै उच्चस्तरीय छानबिन टोली बनाउनुपर्ने दलित अधिकारकर्मीहरुले माग गरेका छन्। निरु दलित समुदायकी बालिका भएकोले राज्यले अपराधीलाई उन्मुक्ति दिएको अधिकारकर्मीहरु बताउँछन्। बालिकाका बुवा रत्ने नेपालीले छोरीको बलात्कारपछि हत्या गरेको दाबी गरे। उनले घटनाको निष्पक्ष अनुसन्धान गरेर सत्यतथ्य पत्ता लगाई दोषिमाथि कारबाही हुनुपर्ने माग गरेका छन्। कालिकोटका प्रहरी नायब उपरिक्षक (डीएसपी) चक्रबहादुर शाहले घटनाको अनुसन्धान भइरहेको बताए। उनले उक्त घटनाको अनुसन्धानका क्रममा प्रहरीले घटनास्थल वरपरका ५० भन्दा बढीलाई प्रहरी कार्यालयमा ल्याएर सोधपुछ गरेको बताए। डीएसपी शाहका अनुसार घटनाको गाउँमा पनि प्रहरी टोलीले अनुसन्धान गरिरहेको छ। प्रहरीका अनुसार बालिका निरुको शरीरको तल्लो भाग स्यालले खाइसकेको अवस्थामा शव भेटिएको थियो।"
राष्ट्रियसभाको टोलीले गर्यो उत्तरी कोरलानाकाको अनुगमन,"जोमसोम : राष्ट्रियसभाको टोलीले बिहीबार कोरलानाकाको अनुगमन गरेको छ। राष्ट्रिय सरोकार तथा समन्वय समितिअन्तर्गतको राष्ट्रिय गौरवको आयोजना हेर्ने उपसमिति टोलीले उत्तरदक्षिण जोड्ने राष्ट्रिय गौरवको बेनीजोमसोमकोरला सडक तथा कोरलानाको स्थलगत अवलोकन गरेको हो । राष्ट्रिय गौरवको पोखराको क्षेत्रीय विमानस्थलको अनुगमन गरी हवाई सेवामार्फत हिमाली जिल्ला मुस्ताङ आएको टोलीले कोरलानाका र जोमसोमकोरला सडक दुबैको जानकारी लिएको हो । राष्ट्रियसभा सदस्य एवं नेकपा माओवादीका नेता नारायणकाजी श्रेष्ठ, उपसमिति सभापति अनिता देवकोटा, राष्ट्रिय सभा सदस्य इन्दिरादेवी गौतमसहित सचिवालयका दुई कर्मचारीको टोली मुस्ताङ आइपुगेका हो। उनीहरुले सडक र नाका अवलोकन गरे । यसअघि जोमसोमस्थित कालिगण्डकी करिडोरअन्तर्गत बेनीजोमसोमकोरला सडकको कार्यालयमा पुगेर पछिल्लो सडकको अवस्थाका बारेमा जानकारी लिएका छन् । राष्ट्रिय सभाको टोलीले बिहिबारनै जोमसोमकोरला सडक र कोरलानाकाको अवलोकन गरी जोमसोम फर्किएको छ । टोली शुक्रबार बिहान प्रसिद्ध धार्मिकस्थल मुक्तिनाथ पुगेर फर्किएको छ। राष्ट्रिय गौरवको आयोजना हेर्ने उपसमितिको टोलीले उपल्लो मुस्ताङका स्थानीयसँग सडक र नाकाको पछिल्लो अवस्थाको बारेमा जानकारी लिए। नाका अवलोकन गरी फर्किएको टोलीले मुस्ताङका स्थानीय पत्रकारहरुलाई भ्रमणको बारेमा जानकारी गराए । पत्रकार भेटघाटका क्रममा राष्ट्रिय सभा सदस्य नारायणकाजी श्रैष्ठले आफुहरुको अनुमगन भ्रमण उपलब्धिमुलक भएको जानकारी दिए। राष्ट्रियसभा सदस्य श्रेष्ठले जोमसोमकोरला सडकसम्म सवारी साधन पुग्नसक्ने भएपनि सो सडकको स्तरोन्नतिलाई तीव्रता दिनुपर्नेमा जोड दिए । उनले जोमसोमकोरला सडकको छैटौं प्याकेजको २५ किमी सडक लामो समयदेखि ठेकेदारका कारण अलपत्र परेको रहेछ ,यस विषयलाई के गर्न सकिन्छ भन्ने विषयमाथि कुरा उठाउने बताए । उनले राष्ट्रिय गौरवको बेनीजोमसोम सडकको अवस्थामाको बारेमा सम्पूर्ण रिपोर्ट करिडोरसँग बिफ्रिङ गरेर जानकारी लिएको जनाए। चीन पक्षले उत्तरी नाका सञ्चालन गर्न आवश्यक तैयारी पूरा गरिसकेको र नेपाल पक्षबाट पनि आवश्यक तैयारी गर्नुपर्ने महशुस भएको श्रेष्ठ उल्लेख गरे । हाम्रो पक्षबाट तयारी भएको छैन, तत्कालै तयारी गर्नुपर्ने देखिन्छ, राष्ट्रियसभा सदस्य श्रेष्ठले भने, चीनले नाका छेउ सुरक्षाकर्मी परिचालन गरेको छ ,हाम्रो पक्षबाट १३ किमी यता मात्र सुरक्षाकर्मी छन्, त्यो उपयुक्त छैन। उनले यसबारे सरकारसँग आवश्यक छलफल गर्ने र सरकारले नाका सञ्चालनको प्रक्रियालाई अघि बढाउने विश्वास व्यक्त गरे । सरकारले छिट्टै नाका सञ्चालनका निम्ति आवश्यक पूर्वाधार निर्माण गर्न जरुरी रहेको उनले बताए । राष्ट्रियसभा सदस्य श्रेष्ठले नेपाली सुरक्षा पोष्टलाई नाका छेउमाथि लैजान जरुरी रहेको र व्यक्तिगतरुपमै सरकार,गृह ,परराष्ट्र मन्त्रालयमा कुरा राख्ने जानकारी दिए । उनले विकासको सन्दर्भमा आफूहरुको सम्पूर्ण ध्यान केन्द्रित रहेको बताए । राष्ट्रियसभा सदस्य एवं माओवादी नेता श्रेष्ठले नेपाली जनताले राजनीतिक पार्टीबाट जे अपेक्षा गरेका थिए त्यो पूरा हुन नसकेको बताए । संविधान सभाबाट संविधान जारी गरिसकेपछि सविधान कार्यान्वयन प्रक्रियामा जनताले दिएको जनादेश, जनअपेक्षा र राष्ट्रको अपेक्षा थियो, त्यो तीनवटै कोणबाट हेर्दा सन्तुष्ट हुने अवस्था नरहेको श्रेष्ठले उल्लेख गरे । ओली सरकारले ऐतिहासिक उपलब्धिहरुलाई अपहरण गर्ने गरी प्रतिगमनको कदम चालियो ,त्यो सविधान र लोकतन्त्रका लागि दुरभाग्यपूर्ण रहेको उल्लेख गर्दै राष्ट्रियसभा सदस्य श्रेष्ठले प्रतिगमनलाई असफल पार्न र सविधान र लोकतन्त्रलाई ट्याकमा ल्याउने काम भएको र राष्ट्रिय हितका लागि अझै धेरै काम गर्न बाँकी रहेको बताए । उनले अहिले सरकारको ध्यान सबै नेपालीलाई कोभिड भ्याक्सिन दिने भन्नेमा रहेको र सरकारका तर्फबाट सकारात्मक कामहरु पनि सुरु भइरहेको उल्लेख गरे । राष्ट्रियसभा सदस्य श्रेष्ठ पाँच दलीय गठबन्धन चुनावका लागि नभइ प्रतिगमनको अवशेष अन्त्य नभएसम्म कायम रहने बताए । उनले प्रतिपक्षकै कारण संसद चल्न नसकेको र त्यो नेपाली जनता र लोकतन्त्रका लागि अत्यन्तै दुखद स्थिती रहेको टिप्पणी गरे । यसलाई नेपालका राजनीतिक पार्टीले गम्भीर भएर आत्मसमीक्षा गर्नुपर्ने बेला आएको उनको भनाइ छ । हजारौं जनताको त्याग र बलिदानले अहिलेको परिवर्तन सम्भव भएको बताउँदै राष्ट्रियसभा सदस्य श्रेष्ठले त्यो परिवर्तनको माध्यमबाट जनताको जीवनस्तर माथि उठाउन, सामाजिक सन्देश र समृद्धमुलक कसरी बनाउने भन्ने दिशातर्फ आत्मसमीक्षा गर्दै नयाँ संकल्प गर्नुपर्ने बेला आएको बताए । अहिलेको गठबन्धन चुनावको लागि भनेर गरिएको होइन, प्रतिगमविरुद्ध हो, राष्ट्रियसभा सदस्य श्रेष्ठले भने,सविधान र लोकतन्त्रका लागि हामी एक मत छौं,सम्भव भएमा चुनावी गठबन्धन पनि हुन सक्नेछ । उनले वर्तमान सरकारलेनै पूर्ण अवधि काम गरेर स्वच्छ र निश्पक्ष निर्वाचन गराउने बताए । नेपालमा प्रतिगनमको कदम असफल भएपनि अझै प्रतिगमनको अन्त्य भइनसकेको उनले उल्लेख गरे । उनले ओलीको कार्यशैली र प्रतिगामी कदमका कारण पार्टीमा विभाजन आएको बताए । उनले ओली प्रवृद्धि नसच्चिएसम्म एमालेसँग पार्टी एकता असम्भव रहेको बताए । राष्ट्रियसभामा नेपाली कांग्रेसकी मुख्य सचेतक एवं उपसमिति सभापति अनिता देवकोटाले राष्ट्रिय सरोकार तथा समन्वय समितिअन्तर्गत राष्ट्रिय गौरवको आयोजनाको अनुगमन गर्ने शिलशिलामा मुस्ताङ आएको जानकारी दिइन् । उनले जामसोमकोरला सडक स्तरोन्नति सन्तोषजनक भएपनि केही समस्याहरु रहेको बताइन् । जोमसोमकोरला सडकको २५ किमी सडक ठेकेदार कम्पनीका कारण अलपत्र परेको र त्यसलाई कडाइका साथ अघि बढाउने जनाइन् । उनले नेपालकै उपहारको रुपमा रहेको सुन्दर मुस्ताङ पर्यटकीय र धार्मिकस्थलको रुपमा नेपालकै धरोहर भएको उल्लेख गरिन् । यसको उन्नति र प्रगतिका लागि सबै नेपाली र संसदमा काम गर्नेहरुको दायित्व रहेको बताइन् । उनले यसअघि कोभिडका कारण अध्ययन अलोकन भ्रमण गर्नुपर्नेमा ढिलै भएपनि अनुगमनकार्य सफल भएको बताइन् ।"
नेपाली र अमेरिकी सेनाबीच सैन्य अभ्यास सोमबारबाट,"काठमाडौं : नेपाली र अमेरिकी सेनाबीच संयुक्त सैन्य अभ्यास हुने भएको छ। नेपाली सेना र अमेरिकी सेनाबीच यही कात्तिक १५ गते (सोमबार) बाट टीक नेल नामक सैन्य अभ्यास सुरु हुने भएको हो। टीक नेल अभ्यास विपद् व्यवस्थापनमा केन्द्रीत हुनेछ । नेपाली र अमेरिकी सेनाबीचको सैन्य अभ्यास काठमाडौं र पोखरामा हुनेछ । मुलुतः पानी र हिमालमा फसेकाहरुलाई कसरी उद्दार गरिन्छ भन्ने बारेमा अभ्यास केन्द्रीत रहने छ । अमेरिकी सेनाहरु पानी र हिमाली क्षेत्रमा उद्दारका लागि निपूर्ण मानिन्छन् । अभ्यासका क्रममा अमेरिकी सेनाले हिमाली क्षेत्रमा फसेकाहरुलाई गरिने उद्दारका बारेमा नेपाली सेनालाई तालिम दिनेछन् । सैनिक प्रवक्ता सन्तोष बल्लभ पौड्यालले नेपाली सेना र अमेरिकी सेनाबीच हुने तालिमको तयारी पूरा भएको बताए । सैनिक प्रवक्ता पौड्यालले अन्नपूर्णसँग भने, विपद् व्यवस्थापन केन्द्रीत तालिम हो। तालिमले नेपाली सेनाको क्षमता अभिवृद्धि गर्न सहयोग पुर्याँउछ । अभ्यास भण्डैं एक महिनासम्म चल्ने छ।टीक नेल सैन्य अभ्यासको यो २२ औं संस्करण हो । यसअघिका २१ वटा संस्करण नेपालमा भएका थिए । अभ्यासमा नेपाली सेनाका ५० र अमेरिकी सेनाका विशेष २० जना फौज सहभागी हुनेछन् । विपद् व्यवस्थापनको तालिमका लागि अमेरिकी सेनाले नेपाली सेनालाई उपलब्धिमुलक सहयोग गर्दै आएको छ। नेपालचीन सैन्य अभ्यास स्थगित नेपाल  भारत संयुक्त सैन्य अभ्यास असोज ४ बाट नेपाल  भारत सैन्य अभ्यास पिथौरागढमा सुरु"
तरकारी व्यापारीको भेषमा 'नक्कली नोट' कारोबार,"काठमाडौं : महोत्तरीको गौशाला बजारमा एक व्यापारीले किसानसँग तरकारी किने। बुधबार साँझ उनले कृषकलाई रुपैयाँ दिए। तर किसानलाई त्यो नोट नक्कली जस्तो लागेपछि प्रहरीमा खबर गरे। प्रहरीले खबर पाएपश्चात नक्कली नोट कारोबार गर्ने गौशाला९ का व्यापारी ४४ वर्षीय सुकन महतोलाई फक्राउ गरेको छ। इलाका प्रहरी कार्यालयले उनको गौशालास्थित डेरामा छापा मार्दा प्रहरी नै चकित भए। जहाँ व्यापारी महतोले तरकारी व्यापारीको भेषमा नक्कली र नोट छाप्ने मेसिन भेट्टायो। प्रहरीले उनीमाथि खोटा चलन र जाली नोटको प्रयोग शीर्षकमा अनुसन्धान थालेको छ। लाखौं नक्कली नोट बरामद गौशालाका इन्स्पेक्टर विष्णु प्रदिप बस्यालका अनुसार प्रारम्भिक अनुसन्धानमा व्यापारी महतो गौशाला५ स्थित बजारमै महावीर दासको घरमा डेरा लिएर बस्दै आएका थिए। विभिन्न दरका नेपाली ८ लाख ८२ हजार ४२० र भारतीय २ लाख ७७ हजार ९७० रुपैयाँको नक्कली नोट बरामद गरिएको जिल्ला प्रहरी कर्यालय महोत्तरीका प्रहरी प्रवक्ता डीएसपी प्रकाश विष्टले बताए। दिल्लीमा सिकेर नेपालमा कारोबार आरोपी महतो २० वर्ष दिल्ली बसेर विभिन्न उद्योगहरुमा काम गरे। त्यही उनी कम्प्युटर चलाउने सिके। २ वर्षदेखि नक्कली नोट छाप्ने धन्दा गर्न थालेको प्रहरी बताउँछन्। उनी भारतबाट जाली नोट छाप्न सबै सरसमान जोहो गरे नेपाल आएका थिए। कम्प्युटरदेखि होलोग्राम जम्मा गर्न उनलाई एक वर्ष लाग्यो। प्रहरीका अनुसार बरामद गरिएको सबै नक्कली नोट उनले भारतमै छापेर गौशाला ल्याएका हुन्। सक्कली नोटलाई स्कायनरले स्केन गरेर आरोपी महतो जाली नोट तयार गर्छन् ,इन्स्पेक्टर बस्यालय भन्छन्,त्यसमा होलोग्राम लगाएर सक्कली जस्तै बनाउँछन्। चारपाँच दिनदेखि उनी तरकारी व्यापारीको भेषमा गौशाला बजारमा तरकारी होलसेलमा किन्थे र नक्कली नोट दिन्थे। अनि त्यसलाई उनले सक्कली रुपैयाँमा क्यास गर्न थालेका थिए। गौशाला नगरपालिकाको कार्यालय पछाडि उनले पक्की घरमा सटर भाडा लिएका थिए। जहाँ उनले भारतमा छापेर ल्याएको नक्कली नोट भण्डार गरेको गौशाला प्रहरीले जनाएको छ। जाली नोट छाप्ने तयारी आरोपी महतो गौशालामै जाली नोट छाप्ने तयारीमा थिए। तर प्रहरीले समयमै जानकारी पाएकाले उनको योजना सफल हुन सकेन। उनीलाई पक्रिदै प्रहरीले उनको कोठाबाट नक्कली नोट छाप्ने ११ थान प्रिन्टर मेसिन र रवर स्टाम्प, लालीगुँरास छाप भएको फलामको ढ्याक ३ थान, महात्मागान्धी भएको फलामको ढ्याक १ थान फेला परेको छ। कम्प्युटर पेपर ३ रिम, काठको ट्रेस फर्मा २ थान लगायतको सामानसमेत बरामद गरिएको छ। दिल्लीबाट आरोपी महतो २ महिना अघि मात्रै नेपाल आएका थिए।"
मन्त्री क्वाटर भत्काएर ठूलो पार्क बनाउने उद्देश्य राखेको छु : अर्थमन्त्री शर्मा,"काठमाडौं : अर्थमन्त्री जनार्दन शर्मा प्रभाकरले ललितपुरको कुपण्डोलमा रहेको मन्त्री आवासलाई भत्काएर खुला पार्क बनाउने योजना रहेको बताएका छन् । शुक्रबार ललितपुरमा आयोजित १४ औँ गोदावरी पुष्प प्रदर्शनी २०७८ को उद्घाटन कार्यक्रममा बोल्दै उनले काठमाडौं उपत्यकामा त्यस्ता १२ वटा पार्क निर्माण गर्ने योजना रहेको बताएका हुन् । मन्त्री शर्माद्वारा प्रस्तुत आर्थिक विधेयकमा सो योजना रहेको खुलाएका छन् । मैले प्रस्तुत गरेको विधेयकमा १२ वटा ठूला पार्कहरू बनाउने योजना अघि सारेको छु, उनले भने, ललितपुरले कहाँ ठाउँ उपलब्ध गराउँछ त्यहाँ पार्क हुनेछ । मैले चाहिँ मन्त्री क्वाटर भत्काएर त्यहाँ ठूलो पार्क बनाउने उद्देश्य राखेको छु । उनले पार्कमा फुलको सजावट हुने र सबै उमेर समूहका मानिसले रिफ्रेसमेन्ट लिन सक्ने बताए । पार्कमा फुलको सजावट हुने भएकाले यो पुष्प व्यवसायसँग पनि जोडिएकाले सम्बन्धित निकाय र सरोकारवालाले पार्क निर्माणमा सहयोग गर्न समेत आग्रह गरे । विगत १४ वर्षदेखि हरेक वर्ष फ्लोरिकल्चर एसोसिएसनले आयोजना गर्दै आएको यस वर्षको पुष्प प्रदर्शनी सोमबारसम्म हुने बताइएको छ । अघिल्लो वर्ष भने कोरोना महामारीका कारण प्रदर्शनी स्थगित भएको थियो ।"
केपी ओली प्रधानमन्त्री हुँदा राजाझैं व्यवहार गरे : प्रचण्ड,"चितवन : नेकपा माओवादी केन्द्रका अध्यक्ष पुष्पकमल दाहाल प्रचण्डले केपी ओलीमा सधैं सत्तामै रहिरहने मानसिकता हावी भएको बताएका छन् । नेकपा माओवादी केन्द्र भरतपुर नगर कमिटीले आयोजना गरेको कार्यक्रममा बोल्दै अध्यक्ष प्रचण्डले यस्तो बताएका हुन् । उनले केपी ओलीले आफू सधैं प्रधानमन्त्री भइरहने सपना देखेर निरंकुशता लाद्न खोजेको समेत आरोप लगाए । प्रचण्डले भने,केपी ओलीको दिमागमा माओवादी आतकं छाएको छ। माओवादी केन्द्रकै कारण केन्द्र, प्रदेश र सबै तहको सरकारबाट बाहिरिनु परेको उनीसँग पीडा छ। उनले आफ्नो कारणबाट केपी ओली परास्त भएको दावी गरे। उनले भने,गठबन्धन बनाएर बहुमत जुटाएर मेरो यो हालत बनायो भनेपछि ओली जी जसरी सकिन्छ प्रचण्ड र माओवादीसँग बदला लिनेमा छन् । उनले आफ्नाविरुद्ध षडयन्त्र गर्दै चितवनमा महाधिवेशन गरेर ओलीले गल्ती गरेको बताए । प्रचण्डले भने,मलाई ताकेर एमालेले चितवनमा महाविधेशन गर्न लागेको देखियो। ओलीले ठूलो गल्ती गरे। बुटवलबाट चितवनमा महाधिवेशन गर्ने निर्णय गर्नु केपी ओली मानसिक रुपमै हारेको प्रमाण हो। उनले भने, केपी ओलीले राजा भए ठानेका रैछन् । अरबौंको सामान विदेशबाट ल्याएर जीन्दगीभर म प्रधानमन्त्री हुन्छु भन्ने देख्नेलाई नेपालीजनताले चिन्नुपर्यो । आउँदो चुनावमा के सजाय दिनुपर्ने हो, जनतालाई फैसला दिनुपर्यो। कम्युनिस्ट आन्दोलनलाई बलियो बनाएर देशको नेतृत्वमा पुर्याउने आफ्नो सपना ओली प्रवृत्तिका कारण पूरा हुन नसकेको टिप्पणी गरे । आफूहरुले ओलीलाई धेरै सच्चाउन खोज्दा पनि सच्चिनुको सट्टा पार्टीभित्रको संघर्षमा पराजय भएको रिस संविधान मिच्ने र लोकतन्त्र मास्ने काम गरेको बताए। प्रचण्डले भने,चितवनमा आफ्नो राजनीति सिद्धाउन षड्यन्त्र भएको छ । आफ्नो निर्वाचन क्षेत्रमा ठूलो राजनीतिक लडाइँ हुन लागेको छ। उनले लोकतन्त्रवादी र त्यसको विरोधीबीचको लडाइँको केन्द्र चितवनमा हुने बताए।' एमालेले चितवनमा महाधिवेशन गरेपछि प्रचण्ड भागेर बर्दिया जान्छ कि कालिकोट जान्छ भन्ने प्रचार भित्रभित्रै गरिएको समेत उनले बताए । उनले भने, मैले चितवन छोड्दिन । म भाग्ने मान्छे होइन । चुनाव आउने जाने मात्रै होइन, यहाँ एउटा ठूलो टक्कर हुँदैछ । अब हुने यो महाभारतमा कौरब कि पाण्डवले जित्ने हो त्यो हेर्नुछ।"
इजलास सञ्चालनका विषयमा कानुन व्यवसायीबीच कुटाकुट,काठमाडौं: कानुन व्यवसायीहरुको छाता संगठन नेपाल बार एसोसियसनका अधिकारीहरुबीच विवाद सृजना हुँदा कुटाकुट भएको छ। सर्वोच्च अदालतमा इजलास सञ्चालन हुनुपर्ने भन्दै सार्वजनिक अभिव्यक्ति दिएपछि विवादको वातावरण सृजना भएको हो। स्रोतका अनुसार अधिवक्ता भूमिनन्द चुँडाल र विराट न्यौपानेबीच कुटाकुट भएको हो। बारका अधिवक्ताको एक पक्षले न्यायाधीशहरुले बन्दी प्रत्यक्षीकरणको रिट हेर्नुपर्ने र इजलास संचालनको आवाज उठाइरहेको छ भने अर्को पक्षले प्रधानन्यायाधीशले राजीनामा नदिएसम्म न्यायाधीशहरु इजलासमा जान नहुने अडानमा छ। आन्दोलनका आगामी रणनीति तय गर्न बारको बैठक अहिले पनि जारी छ। प्रधानन्यायाधीश चोलेन्द्र शमशेर जबरा विवादमा मुछिएपछि सर्वोच्च अदालतका न्यायाधीशहरु आन्दोलित छन्। उनीहरुले लगातार चार दिनदेखि इजलास बहिष्कार गर्दै आएका छन्।
कोप२६ मा सबै क्षेत्रको प्रतिवद्धता जरुरी,"जलवायु परिवर्तन विश्वव्यापी मुद्दा बनेको छ। यसको असर खासगरि अति कम विकसित मुलुक परेका छन्। नेपाल पनि यसको प्रत्यक्ष मारमा छ। जलवायुविज्ञ भने हरेक नागरिक यसप्रति सचेत भएर आफ्नो तहबाट जिम्मेवारी पूरा गर्नुपर्नेमा जोड दिन्छन्। त्यसो त संसद्मा यो विषय गम्भीर ढंगले उठाइनुपर्ने हो तर झन्डै दुई वर्षदेखि अवरुद्ध भएकाले विषय उठान हुन नसकेको सांसद स्वीकार्छन्। यही जल्दोबल्दो विषयमा विश्वव्यापी छलफल गर्न प्रधानमन्त्री शेरबहादुर देउवा नेपालको नेतृत्व गर्दै युकेको ग्लास्गोमा हुने जलवायु परिवर्तनसम्बन्धीको विश्व नेताहरूको शिखर सम्मेलनमा भाग लिन आज त्यसतर्फ गएका छन्। अक्टोबर ३१ देखि नोभेम्बर १२ सम्म हुने कोप२६ भनिएको संयुक्त राष्ट्रसंघको जलवायु परिवर्तनसम्बन्धी वार्तामा ११७ देशको सहभागिता हुनेछ। यसै सन्दर्भमा अन्नपूर्ण पोस्ट्ले सांसद् डा विमला राई पौडेल, जलवायुविज्ञ अजय दीक्षित र राष्ट्रपति चुरे तराई मधेस संरक्षण विकास समितिका सदस्य सचिव डा महेश्वर ढकालसँग अन्नपूर्ण अन्तक्रिया गरेको छ। सांसद् डा विमला राई पौडेलको विचारको सम्पादित अंश : धेरै कार्बन उत्सर्जन गर्ने देशहरूका कारण नेपालमा पनि जलवायुमा परिवर्तनका असर देखिएका छन्। यहाँको कृषि, पर्यटन र जलस्रोतको क्षेत्रमा यसले जसरी असर पारिरहेको छ, यस सम्बन्धमा प्रसस्तै अध्ययन भएका छन्। तिनै अध्ययनका आधारमा कोप २६ मा प्रस्तुत गर्नुपर्ने एजेन्डाका विषयमा हाम्रो सरकारले पक्कै गृहकार्य गरेकै होला। तर यति महत्वपूर्ण विषय जति सार्वजनिक बहसमा आउनुपर्ने थियो, त्यो आएन। यस विषयमा जनता र सरोकारवालालाई जति थाहा हुनुपथ्र्यो, त्यो भएन। जलवायु परिवर्तनका कारण हाम्रो जस्तो पहाडी मुलुक धेरै जोखिममा छ। यो कुरा त्यहाँ गएर प्रस्तुत गर्दै हामीलाई जलवायु परिवर्तनले यस्तो यस्तो असर परेकाले क्षतिपूर्ति देऊ भन्नुपर्छ। क्षतिपूर्तिमा नेपालले मुख्य गरी तीनवटा विषय उठाउनुपर्ने देखिन्छ। एउटा हो, सूचनाप्रविधि। जलवायु परिवर्तनको नकारात्मक असरबाट कसरी बच्ने र बचाउने भन्ने विषयमा हामीले प्रविधिको कुरा गर्छौं। विकसित देशहरूमा त्यस्ता प्रविधि छन् भने हामीलाई देऊ, होइन भने हाम्रै देशमा प्रविधि उत्पादनमा सहयोग गर भन्नुपर्यो। यसलाई हामीले प्रविधिको हस्तान्तरण पनि भन्ने गर्छौं। अर्को संवेदनशील विषय भनेको क्षमता अभिवृद्धि हो। जलवायु परिवर्तनका असरबाट कसरी बच्ने भन्ने विषयमा समुदायलाई नै कसरी क्षमतावान् बनाउने भन्ने हाम्रो घरभित्रको कुरा भयो। हाम्रो जस्तो देशलाई जलवायु परिवर्तनको नकारात्मक असरबाट बचाउन कसरी क्षमतावान् बनाउने भन्ने अन्तर्राष्ट्रिय वार्ताको विषय हो। तेस्रो भनेको अर्थ। पैसो दिने कुरा हो। किनभने जलवायु परिवर्तनको असरबाट देशलाई बचाउन, यसको नकारात्मक असर जनताको जीवनमा पर्न नदिन गर्नुपर्ने थुप्रै काम छन्। त्यसका लागि पैसा चाहिन्छ। अहिलेको सन्दर्भ हेर्यौं भने हालैको बाढीले कृषिमा ८ अर्ब रुपैयाँको नोक्सानी भयो। त्यसैले ८ अर्ब अहिले नै चाहियो। देशभित्रकै तयारी अर्को पाटो हो। यसमा राजनीतिज्ञको मात्र नभई सबै क्षेत्रको प्रतिवद्धता र जवाफदेहिता उत्तिकै आवश्यक छ। धान मात्र त्यति क्षति भयो। त्यसको दिर्घकालीन असर त कति छन् कति ? यस्ता असरहरूलाई कम गर्न पैसा जरुरी हुन्छ। त्यसैले विकसित देशहरूले विकासोन्मुख र अल्पविकसित देशहरूलाई पैसा दिनुपर्छ भन्नेमा हाम्रो धेरै वार्ता हुन्छ होला। अरू विषयमा त हाम्रो त्यति धेरै आवाज सुनिँदैन। पृथ्वीको तापमान वृद्धि घटाउने प्रसंगमा अरू देशसँगै हामीले पनि पहल गर्नुपर्छ। विकासको मुद्दामा पहिलो दुई वर्षमा हामीले संसद्मा जे जति राम्रोसँग काम गर्यौं, पछिल्ला दुई वर्षमा त्यत्ति गर्न सकेनौं। त्यसमा पनि अहिले संसद् अवरुद्ध भएको अवस्था छ। यो एकदमै दुःखद् परिस्थिति हो। जलवायु परिवर्तनको महत्वपूर्ण मुद्दा ओझेलमा पर्नुको कारण पनि यही हो। हामीले पनि जनताको कुरा प्रष्ट रूपमा राख्न पाइरहेका छैनौं। संसद्को दिगो विकास तथा सुशासन समितिमा यो विषयमा छलफल गर्नुपर्छ भनेर कुरा उठाउँदै आएँ। अहिले चाडबाडले गर्दा होला, समितिमा पनि त्यति कुरा उठ्न सकेको छैन। कोप सम्मेलनमै केन्द्रित रहेर भने छलफल भएको छैन। तर पहिलो दुई वर्ष त्यो समितिमा रहेर काम गरेको अनुभव छ। जहाँ हामीले बारम्बार मन्त्रालयहरूलाई बोलाएर जलवायु परिवर्तनका विषयमा छलफल गरेका थियौं। देशमा प्राकृतिक विपत्ति आउँदा हामीले प्रत्येक पटक जलवायु परिवर्तनका कुराहरू गर्छौं। सबै सांसदले प्रयोग गर्ने भनेर समितिले एउटा चेकलिष्ट नै तयार पारेको छ। सबै बन्ने कानुनहरू दिगो विकास र जलवायु परिवर्तनलाई ध्यानमा राखेर विश्लेषण गरिने चेकलिष्टमा उल्लेख छ। प्रदेशमा समेत उक्त चेकलिष्ट पुर्याएर छलफल हुनुका साथै संयन्त्र पनि बनेको छ। दिगो विकास च्याम्पियन ग्रुप भनेर सांसदहरूको एक सञ्जाल बनाइएको छ। त्यसैले समितिहरूमा यो विषय छलफल नभएको होइन, भएको छ। तर यस किसिमको प्राविधिक विज्ञ अलि कम छ। सांसदहरूले यस्ता विश्वब्यापी मुद्दामा कुरा बुझ्नु पनि पर्यो नि। सबै सांसद जानकार पनि हुनुहुन्न। दुई वर्षदेखि हाम्रो संसद् राम्ररी चलेको पनि छैन। संसद् चल्दा ध्यानाकर्षण प्रस्ताव राखेको थिएँ। शक्तिबहादुर बस्नेत मन्त्री हुँदा उहाँले जवाफ दिनुभएको थियो, एउटा प्लाष्टिकका कुरा अर्को विद्युतीय गाडीलाई प्रवद्र्धन गर्ने विषय। त्यसैले विश्वव्यापी मुद्दामा भन्दा पनि स्थानीय रूपमा हामीले के गर्न सक्छौं भन्ने महत्वपूर्ण हुन्छ। जसले गर्दा जलवायु परिवर्तनका नकारात्मक असरलाई केही हदसम्म भए पनि न्युनीकरण गर्न सकिन्छ। जलवायु परिवर्तनको असरलाई न्युनीकरण गर्न राजनीतिक प्रतिवद्धता मात्र नभई सबै खाले प्रतिवद्धता जरुरी हुन्छ। राजनीतिकर्मीले जलवायु परिवर्तन र दिगो विकासका कुरा गरे पनि यसलाई अन्तरआत्माबाट मनन् गर्न सकेका छैनन्। त्यसो नभएसम्म यो विषय उहाँहरूको दिमागमा सधैं आउँदैन र व्यवहारमा पनि परिवर्तन हुँदैन। त्यसले गर्दा पनि भाषण गर्ने ठाउँ पाए दुई घण्टा बोल्नुहुन्छ। तर ऐन बनाउने बेलामा के छ भनेर हेर्नुहुन्न। राजनीतिक पार्टीको घोषणापत्रमा अलिअलि देखिन्छ। तर सबै नेताले यस विषयलाई मनन् गरेको अवस्था छैन। राष्ट्रपतिसँग बसेर करिब दुई वर्ष काम गरें। यस विषयमा उहाँको बुझाइ राम्रो पाएँ। जलवायु परिवर्तनका विषयमा उहाँ धेरै चिन्तित र प्रतिबद्ध पनि हुनुहुन्छ। बढ्दो तापक्रम सबैलाई चुनौती कोप२६ मा नेपालका समस्या सुनाउनै पर्छ मानवश्रृजित जलवायु कम गरौं यसअघिको सरकारले सगरमाथा संवाद सुरु गर्दा पनि त्यहाँ निकै राम्रो प्रतिबद्धता आएको थियो। राम्रो काम भएको थियो। पहिलेको सरकारले सुरु गरेको काम हामी किन गर्ने भनेर अहिलेको सरकारले रोक्यो। राज्यले कुनै योजना बनाइसकेपछि अर्को सरकार जो आए पनि त्यसको निरन्तरता दिनुपर्ने हो। तर यस्तो हुँदैन। योभन्दा पनि महत्वपूर्ण सरकारमै जवाफदेहिता देखिन्न। एउटा सानो उदाहरण, हालै गएको बाढीपहिरो हो। जल तथा मौसम विभागले ठूलो वर्षा हुँदैछ भनेर सूचना गर्यो। वन मन्त्रालयको जलवायु शाखामा गर्यो कि गरेन थाहा छैन। गृह मन्त्रालयमा त्यो सूचना पुगेको छ। दुई दिन पछाडि यति ठूलो पानी पर्दैछ भनेर जल तथा मौसम विभागले सूचना प्रवाह गरिसकेपछि त्यो सूचना अनुसार कुन कुन ठाउँमा पानी पर्छ भनेर त्यहाँको सिडियोहरूलाई अगाडि नै थाहा दिनुपर्छ कि पर्दैन ? सिडियोले त्यहाँका सर्वसाधारणलाई थाहा दिनुपर्छ कि पर्दैन ? सर्वसाधारणले थाहा पाएका भए आफूले उब्जाएको धान रातभरि लगाएर भए जोगाउँथे होला। यहाँ खोई सरकारको जवाफदेहिता ? सूचनाको त्यो फ्याक्स कसको टेबुलमा अड्कियो र त्यहाँ किन एक्सन लिइएन ? यसमा राजनीतिज्ञ, प्रधानमन्त्री र अरू कसैले पनि सोधेनन्। जल तथा मौसम विभागले सूचना दिएपछि त एक्सनमा जानुपथ्र्यो तर त्यसो भएन। त्यसैले पनि यो बाढीपहिरोमा धेरै क्षति पुगेको छ। त्यसैले हाम्रोमा सूचनाको पहुँचमा एकदमै कमी देखिन्छ। त्यसपछि प्रविधि नै छैन भने पनि हुन्छ। जलवायु परिवर्तनले कृषिलाई पारेको प्रभावलाई कम गर्न नार्कले गरेको कामलाई खोज्नुपर्ने अवस्था छ। खडेरीमा पनि उम्रने एक दुई जातका धान बाहेक खासै केही विकास गरेको छैन। त्यसैले स्थानीय रूपमै गर्नुपर्ने काम धेरै छन्। बाहिर गएर कुरा राख्ने, वार्ता गर्ने, पैसा ल्याउने एउटा पाटो हो। देशभित्रकै तयारी अर्को पाटो हो। यसमा राजनीतिज्ञको मात्र नभई सबै क्षेत्रको प्रतिवद्धता र जवाफदेहिता उत्तिकै आवश्यक छ।"
बढ्दो तापक्रम सबैलाई चुनौती,"जलवायु परिवर्तन विश्वव्यापी मुद्दा बनेको छ। यसको असर खासगरि अति कम विकसित मुलुक परेका छन्। नेपाल पनि यसको प्रत्यक्ष मारमा छ। जलवायुविज्ञ भने हरेक नागरिक यसप्रति सचेत भएर आफ्नो तहबाट जिम्मेवारी पूरा गर्नुपर्नेमा जोड दिन्छन्। त्यसो त संसद्मा यो विषय गम्भीर ढंगले उठाइनुपर्ने हो तर झन्डै दुई वर्षदेखि अवरुद्ध भएकाले विषय उठान हुन नसकेको सांसद स्वीकार्छन्। यही जल्दोबल्दो विषयमा विश्वव्यापी छलफल गर्न प्रधानमन्त्री शेरबहादुर देउवा नेपालको नेतृत्व गर्दै युकेको ग्लास्गोमा हुने जलवायु परिवर्तनसम्बन्धीको विश्व नेताहरूको शिखर सम्मेलनमा भाग लिन आज त्यसतर्फ जाँदैछन्। अक्टोबर ३१ देखि नोभेम्बर १२ सम्म हुने कोप२६ भनिएको संयुक्त राष्ट्रसंघको जलवायु परिवर्तनसम्बन्धी वार्तामा ११७ देशको सहभागिता हुनेछ। यसै सन्दर्भमा अन्नपूर्ण पोस्ट्ले सांसद् डा विमला राई पौडेल, जलवायुविज्ञ अजय दीक्षित र राष्ट्रपति चुरे तराई मधेस संरक्षण विकास समितिका सदस्य सचिव डा महेश्वर ढकालसँग अन्नपूर्ण अन्तर्क्रिया गरेको छ। प्रस्तुत विचारको सम्पादित अंश : मानवश्रृजित जलवायु कम गरौं अजय दीक्षित जलवायुविज्ञ ग्लास्गोमा सबै मुलुकका प्रधानमन्त्रीले ३४ मिनेट बोल्ने समय पाउँछन्। प्रधानमन्त्रीको औपचारिक सम्बोधन मात्र हुन्छ। हाम्रा प्रधानमन्त्रीले त्यहाँ बोल्दैमा ती विषय प्राथमिकतामा पर्दैनन्। त्यसैले उहाँले बोल्ने मुद्दा पहिले नै छलफल भएको हुनुपर्छ। नेपालले ग्लास्गो गएर एक्लै बोलेर आफ्ना मुद्दा उठाउँदा सुनुवाई हुँदैन। अल्पविकसित मुलुकको समूहबाट आफ्ना विषय उठाउनुपर्छ। त्यसको अध्यक्ष भुटान छ। त्यहाँ गएर नेपालले उठाउने केही विषय छन्। खासगरी अहिले आएको छैटौं प्रतिवेदनका आधारमा विकसित मुलुकले गरेको सम्झौता यथेस्ट छैन। जलवायुको कारक कम गर्ने पेरिस सम्झौता पर्याप्त भएन। तापक्रम १५ अथवा बढीमा २ डिग्रीभन्दा कम गर्ने प्रतिवद्धता उनीहरूले गर्नुपर्यो। अझै कम गर्ने प्रतिवद्धता गर्नुपर्छ। यो माग नेपालको मात्र होइन। सम्पूर्ण अविकसित मुलुकहरूको हो। अन्यथा मारमा नेपाल जस्ता मुलुक पर्नेछन्। दोस्रो माग प्रविधि हो। अमूर्त प्रविधि होइन। खनिज इन्धन उत्सर्जन नगर्ने प्रविधि चाहिन्छ। सोलार, विन्डजस्ता प्रविधि नेपाललाई चाहिन्छ। अर्को कुरा जलवायुजन्य असरसँग जुध्न जलवायुवित्तको कुरा छ। हामीले जलवायुको विषय हेर्न विकसित मुलुकले जलवायुका लागि दिने बजेट, क्षति र हानीको विषय छ। यदि कसैको ज्यानै गयो भने त्यो क्षति हो। त्यसलाई पैसामा हिसाब गर्न सकिन्न। हानी कतैबाट परिपूर्ति गर्न सक्छौं। यी नेपालले उठाउने मुख्य मुद्दा हुन्। तर चुनौती कहाँ छ भने राजनीतिमा छ। हामीले जे गरे पनि भारत र चीनको आन्तरिक पोजिसन छ। पहिला हामी ६ वटा ऋतु भन्थ्यौं। अहिले चारवटा मौसमको मात्रै कुरा गर्छौं। गर्मी, मनसुन, पोस्ट मनसुन र जाडोको मात्रै कुरा गर्छौं। त्यो जलवायुको असरको कारण हो। जलवायु भनेको हाम्रो मुटु र फोक्सो हो। हाम्रो संस्कार, जीवन, संस्कृति, इकोसिस्टम, जीवनपद्दति सबै जलवायु हो। पृथ्वीलाई ढाक्ने वायुमण्डलमा ग्याँस, अक्सिजन, मिथेन, नाइट्रोअक्साइड छ। तर जलवायुका कारण त्यो अत्यधिक भयो। जलवायु परिवर्तन हेर्दा हामीले ३०३५ वर्षको समय अवधि हेर्छौं। मौसमका आधारभूत तथ्यांक, औसत पानी, तापक्रमको स्थीर प्रणाली यताउता हुन थाल्यो भने त्यसलाई जलवायु भनिन्छ। त्यसको असर सिमान्तकृत, अल्पसंख्यक, फरक क्षमताका, महिला, वृद्ध, बालबालिकालाई धेरै असर गरेको छ। अढाइ सय वर्ष पहिला घोडा चढेर हिँड्थ्यौं। सामान गोरुगाडाले बोक्थ्यो। मेसिन थिएन। तर पहिलो औद्योगिक क्रान्तिमा पृथ्वीको पत्रमा बनस्पति थिचिएर बसेको थियो। त्यो कोइला, खनिज इन्धनमा परिणत भयो। त्यसलाई बालेर पानी तताउने गरियो। पानीले पम्प चलाउने गरियो। कोइला खानीमा पानी पर्दा पानीले भरिन्थ्यो। त्यसलाई फाल्न पम्प बनाइयो। पहिलो औद्योगिक क्रान्तिमा त्यसलाई परिमार्जन गर्ने पद्दति सुरु भयो। त्यतिबेला जेम्स वाट भन्ने इन्जिनियरले ग्लास्गो विश्वविद्यालयमा काम गर्थे। उनलाई पुरानो पम्प बनाउन दिएछन्। कोइला बाल्ने परिणाम घटाउन सक्छु भन्ने उनको आइडिया फुरेको थियो। उनले त्यसको एउटा नमुना तयार गरे। त्यसले ७५ प्रतिशत कोइला प्रयोग कम भयो। उनले पेटेन्ट लिएर पम्प बेच्न थाले। कम्पनी खोले। बेलायतबाट त्यो बेलामा निर्यात हुने सबैभन्दा धेरै स्टिम इन्जिन थियो। त्यसलाई रेल, जहाज, फ्याक्ट्रीमा प्रयोग गरे। त्यसपछि औद्योगिक सभ्यता सुरु भयो। प्रगति र सम्वृद्धि आयो। तर कोइलाको प्रयोगले कार्बन निस्कियो। त्यतिबेला त्यसको असरको अनुमान थिएन। जंगबहादुर राणा बेलायत गएको तीन वर्षपछि पेन्सिलभेनियामा मबिलजस्तो कालो चिल्लो पदार्थ निस्किएको थियो। त्यसलाई बेच्न तीन जनाले कम्पनी खोले। एक विश्वविद्यालयमा काम गर्ने प्रोफेसरलाई सुनाए। उसले त्यो कालो पदार्थ प्रशोधन गरेर बाल्न र बेच्न सकिन्छ भन्ने प्रमाणित गरे। त्यसपछि दोस्रो औद्योगिक कालखण्ड सुरु भयो। खनिज तेलबाट कार्बन, मिथेन, नाइट्रोअक्साइड मात्र निस्किएन, धुवाँ पनि निस्कियो। सन् १९९० पछि त्यो अत्यधिक बढ्यो। त्यो वायुमण्डलमा बस्यो। बाहिर जाने ग्याँस रोकियो र पृथ्वी तातो भयो। पृथ्वीको स्थिर प्रणाली बिग्रियो। हिउँ पग्लिने, तापक्रम बढ्ने, डढेलो, अतिवृष्टि, अनावृष्टि, लु, खडेरी, समुन्द्री आँधी लगायतका घटना बढे। ती जलवायुका कारण भएको भनेर प्रमाणित भएका छन्। विषम घटना बढेर गए पनि जलवायुको विज्ञान अझै पनि हामीसँग छैन। तर प्रभाव धेरै छ भन्न सक्छौं। सम्मेलनमा ८ अर्बको कुरा माग्नलाई वैज्ञानिक आधार देखाउन सक्नुपर्छ। पेरिस सम्झौताले सन् २०२१ सम्म औसत ताप वृद्धिदर औद्योगिक कालको तुलनामा १ं५ भन्दा बढी हुनुहुँदैन भन्यो। औद्योगिक कालमा १४ डिग्री तापक्रम थियो। अहिले १५१ मा छौं। त्योभन्दा माथि गयो भने जलवायुले के गर्छ, थाहा हुँदैन। यतिमा सीमित हुन नसके २ डिग्रीमा सीमित गर्नुपर्छ भन्ने हो। कार्बन घटाउन बाध्यात्मक परिस्थिति बनाउने, प्रतिवद्धता गराउने र हरेक पाँच र वर्षमा अद्यावधिक गर्ने भन्ने एनडीसीमा उल्लेख गरिएको थियो। मानव श्रृजित जलवायु कम गर्नुपर्छ भन्ने आईपीसीसी लगायतका रिपोर्टले समेत देखाइसकेको छ। हामी २५ वर्ष पहिलाको जस्तो विश्वमा छैनौं। जलवायुको विषयलाई सधैं संवादको विषय बनाउनुपर्छ। सबै क्षेत्रको प्रतिवद्धता जरुरी डा विमला राई पौडेल सांसद, राष्ट्रिय सभा धेरै कार्बन उत्र्सजन गर्ने देशहरूका कारण नेपालमा पनि जलवायुमा परिवर्तनका असर देखिएका छन्। यहाँको कृषि, पर्यटन र जलस्रोतको क्षेत्रमा यसले जसरी असर पारिरहेको छ, यस सम्बन्धमा प्रसस्तै अध्ययन भएका छन्। तिनै अध्ययनका आधारमा कोप २६ मा प्रस्तुत गर्नुपर्ने एजेन्डाका विषयमा हाम्रो सरकारले पक्कै गृहकार्य गरेकै होला। तर यति महत्वपूर्ण विषय जति सार्वजनिक बहसमा आउनुपर्ने थियो, त्यो आएन। यस विषयमा जनता र सरोकारवालालाई जति थाहा हुनुपथ्र्यो, त्यो भएन। जलवायु परिवर्तनका कारण हाम्रो जस्तो पहाडी मुलुक धेरै जोखिममा छ। यो कुरा त्यहाँ गएर प्रस्तुत गर्दै हामीलाई जलवायु परिवर्तनले यस्तो यस्तो असर परेकाले क्षतिपूर्ति देऊ भन्नुपर्छ। क्षतिपूर्तिमा नेपालले मुख्य गरी तीनवटा विषय उठाउनुपर्ने देखिन्छ। एउटा हो, सूचनाप्रविधि। जलवायु परिवर्तनको नकारात्मक असरबाट कसरी बच्ने र बचाउने भन्ने विषयमा हामीले प्रविधिको कुरा गर्छौं। विकसित देशहरूमा त्यस्ता प्रविधि छन् भने हामीलाई देऊ, होइन भने हाम्रै देशमा प्रविधि उत्पादनमा सहयोग गर भन्नुपर्यो। यसलाई हामीले प्रविधिको हस्तान्तरण पनि भन्ने गर्छौं। अर्को संवेदनशील विषय भनेको क्षमता अभिवृद्धि हो। जलवायु परिवर्तनका असरबाट कसरी बच्ने भन्ने विषयमा समुदायलाई नै कसरी क्षमतावान् बनाउने भन्ने हाम्रो घरभित्रको कुरा भयो। हाम्रो जस्तो देशलाई जलवायु परिवर्तनको नकारात्मक असरबाट बचाउन कसरी क्षमतावान् बनाउने भन्ने अन्तर्राष्ट्रिय वार्ताको विषय हो। तेस्रो भनेको अर्थ। पैसो दिने कुरा हो। किनभने जलवायु परिवर्तनको असरबाट देशलाई बचाउन, यसको नकारात्मक असर जनताको जीवनमा पर्न नदिन गर्नुपर्ने थुप्रै काम छन्। त्यसका लागि पैसा चाहिन्छ। अहिलेको सन्दर्भ हेर्यौं भने हालैको बाढीले कृषिमा ८ अर्ब रुपैयाँको नोक्सानी भयो। त्यसैले ८ अर्ब अहिले नै चाहियो। देशभित्रकै तयारी अर्को पाटो हो। यसमा राजनीतिज्ञको मात्र नभई सबै क्षेत्रको प्रतिवद्धता र जवाफदेहिता उत्तिकै आवश्यक छ। धान मात्र त्यति क्षति भयो। त्यसको दिर्घकालीन असर त कति छन् कति ? यस्ता असरहरूलाई कम गर्न पैसा जरुरी हुन्छ। त्यसैले विकसित देशहरूले विकासोन्मुख र अल्पविकसित देशहरूलाई पैसा दिनुपर्छ भन्नेमा हाम्रो धेरै वार्ता हुन्छ होला। अरू विषयमा त हाम्रो त्यति धेरै आवाज सुनिँदैन। पृथ्वीको तापमान वृद्धि घटाउने प्रसंगमा अरू देशसँगै हामीले पनि पहल गर्नुपर्छ। विकासको मुद्दामा पहिलो दुई वर्षमा हामीले संसद्मा जे जति राम्रोसँग काम गर्यौं, पछिल्ला दुई वर्षमा त्यत्ति गर्न सकेनौं। त्यसमा पनि अहिले संसद् अवरुद्ध भएको अवस्था छ। यो एकदमै दुःखद् परिस्थिति हो। जलवायु परिवर्तनको महत्वपूर्ण मुद्दा ओझेलमा पर्नुको कारण पनि यही हो। हामीले पनि जनताको कुरा प्रष्ट रूपमा राख्न पाइरहेका छैनौं। संसद्को दिगो विकास तथा सुशासन समितिमा यो विषयमा छलफल गर्नुपर्छ भनेर कुरा उठाउँदै आएँ। अहिले चाडबाडले गर्दा होला, समितिमा पनि त्यति कुरा उठ्न सकेको छैन। कोप सम्मेलनमै केन्द्रित रहेर भने छलफल भएको छैन। तर पहिलो दुई वर्ष त्यो समितिमा रहेर काम गरेको अनुभव छ। जहाँ हामीले बारम्बार मन्त्रालयहरूलाई बोलाएर जलवायु परिवर्तनका विषयमा छलफल गरेका थियौं। देशमा प्राकृतिक विपत्ति आउँदा हामीले प्रत्येक पटक जलवायु परिवर्तनका कुराहरू गर्छौं। सबै सांसदले प्रयोग गर्ने भनेर समितिले एउटा चेकलिष्ट नै तयार पारेको छ। सबै बन्ने कानुनहरू दिगो विकास र जलवायु परिवर्तनलाई ध्यानमा राखेर विश्लेषण गरिने चेकलिष्टमा उल्लेख छ। प्रदेशमा समेत उक्त चेकलिष्ट पुर्याएर छलफल हुनुका साथै संयन्त्र पनि बनेको छ। दिगो विकास च्याम्पियन ग्रुप भनेर सांसदहरूको एक सञ्जाल बनाइएको छ। त्यसैले समितिहरूमा यो विषय छलफल नभएको होइन, भएको छ। तर यस किसिमको प्राविधिक विज्ञ अलि कम छ। सांसदहरूले यस्ता विश्वब्यापी मुद्दामा कुरा बुझ्नु पनि पर्यो नि। सबै सांसद जानकार पनि हुनुहुन्न। दुई वर्षदेखि हाम्रो संसद् राम्ररी चलेको पनि छैन। संसद् चल्दा ध्यानाकर्षण प्रस्ताव राखेको थिएँ। शक्तिबहादुर बस्नेत मन्त्री हुँदा उहाँले जवाफ दिनुभएको थियो, एउटा प्लाष्टिकका कुरा अर्को विद्युतीय गाडीलाई प्रवद्र्धन गर्ने विषय। त्यसैले विश्वव्यापी मुद्दामा भन्दा पनि स्थानीय रूपमा हामीले के गर्न सक्छौं भन्ने महत्वपूर्ण हुन्छ। जसले गर्दा जलवायु परिवर्तनका नकारात्मक असरलाई केही हदसम्म भए पनि न्युनीकरण गर्न सकिन्छ। जलवायु परिवर्तनको असरलाई न्युनीकरण गर्न राजनीतिक प्रतिवद्धता मात्र नभई सबै खाले प्रतिवद्धता जरुरी हुन्छ। राजनीतिकर्मीले जलवायु परिवर्तन र दिगो विकासका कुरा गरे पनि यसलाई अन्तरआत्माबाट मनन् गर्न सकेका छैनन्। त्यसो नभएसम्म यो विषय उहाँहरूको दिमागमा सधैं आउँदैन र व्यवहारमा पनि परिवर्तन हुँदैन। त्यसले गर्दा पनि भाषण गर्ने ठाउँ पाए दुई घण्टा बोल्नुहुन्छ। तर ऐन बनाउने बेलामा के छ भनेर हेर्नुहुन्न। राजनीतिक पार्टीको घोषणापत्रमा अलिअलि देखिन्छ। तर सबै नेताले यस विषयलाई मनन् गरेको अवस्था छैन। राष्ट्रपतिसँग बसेर करिब दुई वर्ष काम गरें। यस विषयमा उहाँको बुझाइ राम्रो पाएँ। जलवायु परिवर्तनका विषयमा उहाँ धेरै चिन्तित र प्रतिबद्ध पनि हुनुहुन्छ। यसअघिको सरकारले सगरमाथा संवाद सुरु गर्दा पनि त्यहाँ निकै राम्रो प्रतिबद्धता आएको थियो। राम्रो काम भएको थियो। पहिलेको सरकारले सुरु गरेको काम हामी किन गर्ने भनेर अहिलेको सरकारले रोक्यो। राज्यले कुनै योजना बनाइसकेपछि अर्को सरकार जो आए पनि त्यसको निरन्तरता दिनुपर्ने हो। तर यस्तो हुँदैन। योभन्दा पनि महत्वपूर्ण सरकारमै जवाफदेहिता देखिन्न। एउटा सानो उदाहरण, हालै गएको बाढीपहिरो हो। जल तथा मौसम विभागले ठूलो वर्षा हुँदैछ भनेर सूचना गर्यो। वन मन्त्रालयको जलवायु शाखामा गर्यो कि गरेन थाहा छैन। गृह मन्त्रालयमा त्यो सूचना पुगेको छ। दुई दिन पछाडि यति ठूलो पानी पर्दैछ भनेर जल तथा मौसम विभागले सूचना प्रवाह गरिसकेपछि त्यो सूचना अनुसार कुन कुन ठाउँमा पानी पर्छ भनेर त्यहाँको सिडियोहरूलाई अगाडि नै थाहा दिनुपर्छ कि पर्दैन ? सिडियोले त्यहाँका सर्वसाधारणलाई थाहा दिनुपर्छ कि पर्दैन ? सर्वसाधारणले थाहा पाएका भए आफूले उब्जाएको धान रातभरि लगाएर भए जोगाउँथे होला। यहाँ खोई सरकारको जवाफदेहिता ? सूचनाको त्यो फ्याक्स कसको टेबुलमा अड्कियो र त्यहाँ किन एक्सन लिइएन ? यसमा राजनीतिज्ञ, प्रधानमन्त्री र अरू कसैले पनि सोधेनन्। जल तथा मौसम विभागले सूचना दिएपछि त एक्सनमा जानुपथ्र्यो तर त्यसो भएन। त्यसैले पनि यो बाढीपहिरोमा धेरै क्षति पुगेको छ। त्यसैले हाम्रोमा सूचनाको पहुँचमा एकदमै कमी देखिन्छ। त्यसपछि प्रविधि नै छैन भने पनि हुन्छ। जलवायु परिवर्तनले कृषिलाई पारेको प्रभावलाई कम गर्न नार्कले गरेको कामलाई खोज्नुपर्ने अवस्था छ। खडेरीमा पनि उम्रने एक दुई जातका धान बाहेक खासै केही विकास गरेको छैन। त्यसैले स्थानीय रूपमै गर्नुपर्ने काम धेरै छन्। बाहिर गएर कुरा राख्ने, वार्ता गर्ने, पैसा ल्याउने एउटा पाटो हो। देशभित्रकै तयारी अर्को पाटो हो। यसमा राजनीतिज्ञको मात्र नभई सबै क्षेत्रको प्रतिवद्धता र जवाफदेहिता उत्तिकै आवश्यक छ। नेपालका समस्या सुनाउनै पर्छ डा महेश्वर ढकाल सदस्य सचिव, राष्ट्रपति चुरे तराई मधेस संरक्षण विकास समिति जलवायु परिवर्तन विश्वव्यापी एजेण्डा हो। तुलनात्मक रूपमा नेपाल बढी जोखिममा छ। हामी दुई ठूला देशको बीचमा छौं। जलवायु परिवर्तनमा राजनीति, इकोनोमिक इन्भाइरोमेन्ट सँगै कुटनीतिक एजेन्डाको रूपमा अगाडि सार्नुपर्छ। यस मुद्दामा राष्ट्रपति र प्रधानमन्त्री संवेदनशील हुनुहुन्छ। सन् २००९ मा तत्कालीन प्रधानमन्त्रीले कालापत्थरमा मन्त्रिपरिषद्को बैठक गर्नुभयो। २०१५ मा पेरिस एग्रिमेन्ट आयो। नेपालले २०१६ मा पहिलो नेशनल डिटरमाइन्ड कन्ट्रिब्युसन (एनडीसी) रिपोर्टमा जलवायु मुद्दामा प्रतिबद्धता जाहेर गरेको छ। कोप२६ मा के विषय उठाउने, कति खँदिलो र भरपर्दो उठाउने भन्ने विषयमा वन मन्त्रालयको टेक्निकल टिमले काम गरिरहेको छ। प्रधानमन्त्रीको टिमले मोर पोलिटिकल मोर डिप्लोम्याटिक हिसाबले तयारी गरेको छ। सम्मेलनमा प्रधानमन्त्रीलाई बोल्न ३ देखि ५ मिनेटको समय हुन्छ। नेपालले चारपाँच वटा विषयमा तयारी गर्नुपर्छ। पहिलो, अत्यधिक कार्बन उत्सर्जन गरिरहेका औद्योगिक राष्ट्रहरूलाई कार्बन द्रुत गतिमा छिटो रिडक्सन गर भन्नुपर्छ। त्यो कुरा राख्न दुईवटा समूह हुन्छन्। एउटा एलडीसी गु्रप (अति कम विकसित राष्ट्रको समूह)। अर्को जी७७ समूह। ती दुईवटा समूहबाट नेपालले आफ्ना एजेन्डा अघि बढाउने हो। साइड इभेन्टमा पनि यो मुद्दाका विषयमा दह्रो लविङ गर्नुपर्छ। दोस्रो, विकसित राष्ट्रले कार्बन उत्सर्जन गरेका कारण हामी जोखिममा पर्यौं भन्नुपर्छ। त्यसका लागि हाम्रो अनुकुलन क्षमता बढाउनुपर्यो। आर्थिक र प्राविधिक स्रोत चाहियो। विकसित देशले बढीभन्दा बढी पैसा छुट्याउनु पर्यो भनेर नेपालले मुद्दा उठाउनुपर्छ। उनीहरूले संयन्त्र बनाएका छन्। ग्रीन क्लाइमेट फन्ड जसलाई जिसिएफ भनिन्छ। त्यहाँबाट नेपालले माग गर्नुपर्छ। तेस्रो, नेपालले उठाउनुपर्ने विषय हानीनोक्सानीको हो। जस्तै, बेमौसमी वर्षाले हालै धानमा भएको क्षति। तापक्रम वृद्धि हुन्छ, वन्यजन्तु सास फेर्न सक्दैनन्। अनुकुलित हुन नसकेर मरेका छन्। खानेपानीको मुहान सुकेका छन्। सिँचाइमा पानी दिन सकिएको छैन। बालीनाली जति बाढीपहिरोले नोक्सान बनाइदिएको छ। यी हानी नोक्सानीलाई प्रष्ट भन्न सकियो भने ठूला औद्योगिक राष्ट्रको मन पग्लिन सक्छ। पेरिस आर्टिकल ६ ले कार्बनको व्यापारसम्बन्धी व्यवस्था गरेको छ। अत्यधिक कार्बन उत्सर्जन गरिरहेका औद्योगिक राष्ट्रहरूलाई कार्बन द्रुत गतिमा छिटो रिडक्सन गर भन्नुपर्छ। कार्बन खरिद बिक्री गर्ने मेकानिज्म छ। त्योभन्दा पहिला यो महासन्धि आयो। नेपाल २००४ मा यसको सदस्य भयो। यसमा क्लिन डेभलपमेन्ट मेकानिज्मअन्तर्गत वैकल्पिक उर्जा प्रवद्र्धन अन्तर्गत कार्बनको व्यापार आधिकारिक रूपमा अथोराइज्ड गरेका छौं। हाम्रो जस्तो विकान्सोन्मुख देशले वनजंगल जोगायौं। हामीले सञ्चित गरेका छौं। हामीले गरेको कार्बन अन्तर्राष्ट्रिय बजारमा बेच्दा हाम्रो कार्बनको मूल्य बढी हुुनुपर्यो। औद्योगिक राष्ट्रहरूले निःशुल्क रिडक्सन गर्नुपर्यो, हामीलाई बढी पैसा दिनुपर्छ भन्न सक्नुपर्यो। हाइड्रोपावर अत्याधिक उत्पादन गर्न सक्ने देश नेपाल हो। १५ सय मेगावाटको हाराहारीमा उत्पादन भएको छ। आगामी वर्ष बढ्नेवाला छ। बचेको क्लिन इनर्जी नजिकका राष्ट्रलाई बेच्यौं भने उनीहरूले प्रयोग गर्ने कोइला, डिजल र पेट्रोलको प्रयोग कम भई कार्बन रिडक्सनमा सहयोग पुग्छ। त्यसबाट लाभको अंश हामीले पनि लिन सक्ने गरी आर्टिकल ६ मा व्यवस्था छ। यसमा नेपालले बलियो लविङ गर्न सक्ने अवसर छ। आटिकल ६ को २४औं रुल बुक बनाउने बेलामा टुंगो लागेन। बेलायतमा यो छलफल टुंगो लागेन भने यो कोप सम्मेलन सिधै असफल भयो भन्न सकिने अवस्था छ। असफल हुन नदिन राजनीतिज्ञ, वैज्ञानिक र नीतिनिर्माता लाग्नुहुन्छ। भारत चीन र ब्राजिलजस्ता देशले कार्बनहरूबाट धेरै पैसा लिइरहेका छन्। नेपालले मध्यमार्गी बाटो अपनाएर भारत र चीनसँग नेगोसिएसनमा जोड दिन सक्यो भने नेपाललाई फाइदा हुन्छ। आजभोलि वस्तुको अत्यधिक रूपमा उत्पादन, उपभोग र व्यापार गर्ने सबैभन्दा ठूला देश यी हुन्। यिनले गरेको प्रभाव हिजो १० हजार किलोमिटर टाढाको अमेरिकाले कार्बन उत्सर्जन गर्यो। त्यसो हँुदा पैसा दिनुपर्छ भन्यौं। आज नजिकका बेइजिङ र दिल्लीले कार्बन उत्सर्जन गरेको छ। उनीहरूलाई अहिले नै सचेत नगराउने हो भने भविष्यमा हामी लड्न सक्दैनौं। नेपालका हिमालहरू पग्लिएका छन्। यसबाट स्थानीयवासीले समस्या बेहोर्नु परिरहेको छ। यो विषयमा संवेदनशील भएर नेपालले आफ्नो नेटवर्किङमार्फत न्याय माग्नुपर्छ। जस्टिस शब्दले शक्तिशाली औद्योगिक राष्ट्रहरू तर्किन खोज्छन्। प्रधानमन्त्री केपी ओली हुँदा आईपीसीको वर्किङ गुप्र२ को बैठक काठमाडौंमा बस्यो। २६० वैज्ञानिकहरूले प्रतिवेदन लेखेका हुन्। जसमा हाम्रा हिमालका मुद्दाहरू छन्। हिमालका मुद्दा आउँदा हामीले रिपोर्ट अगाडि बढाउन सक्छौं।"
"एमालेको केन्द्रीय कमिटीको बैठक बस्दै, महाधिवेशनबारे थप निर्णय हुने","काठमाडौं : नेकपा एमालेको केन्द्रीय कमिटीको बैठक आज बस्दैछ। ललितपुरको तुल्सीलाल स्मृति प्रतिष्ठानमा शुक्रबार ११ बजे बैठक बोलाइएको हो। बैठकमा वडा तथा पालिका अधिवेशनको समीक्षा, राष्ट्रिय महाधिवेशन, महाधिवेशन प्रतिनिधि मापदण्ड र संख्याको विषय र समसामयिक एजेण्डामा केन्द्रित रहेर छलफल हुने एमालेले जनाएको छ। बिहीबार बसेको स्थायी कमिटी बैठकले १० औं राष्ट्रिय महाधिवेशनमा १ हजार ५ सय ३६ प्रतिनिधि बनाउने निर्णय गरेको छ। जसमा ५१ प्रतिशत समावेशी र ४९ प्रतिशत खुलाबाट चयन हुनेछन्। यसलाई केन्द्रीय कमिटीको शुक्रबार बस्ने बैठकले अनुमोदन गर्ने प्रवक्ता प्रदीप ज्ञवालीले जानकारी दिएका थिए। केन्द्रीय कमिटीले यसबारे थप निर्णय गर्नेछ। प्रवक्ता ज्ञवालीले ३३ प्रतिशत महिलासहित जनजाति, थारू, मधेसी, मुस्लिम, पिछडिएको वर्ग, दलितलगायत क्लस्टरका आधारमा प्रतिनिधित्व गर्ने व्यवस्था गरिएको जानकारी दिए। स्थायी समितिको बिहीबार बसेको बैठकले तीन किसिमका प्रतिनिधिको व्यवस्था गरेको हो। उनका अनुसार केन्द्रीय कमिटी, केन्द्रीय अनुशासन आयोग, केन्द्रीय निर्वाचन आयोग, केन्द्रीय लेखा परीक्षण आयोग तथा केन्द्रीय सल्लाहकारबाट निश्चित पदेन प्रतिनिधि हुनेछन्। भूगोलबाट १ हजार १ सय ९६ जना आउनेछन्। १ हजार ५ सय सदस्य रहेको प्रतिनिधिसभा निर्वाचन क्षेत्रबाट १ महिला र २ खुलासहित ३ र १ हजार सदस्यबाट १ जना प्रतिनिधि थपिनेछन्। प्रत्येक जिल्लाबाट ११ दलित, प्रत्येक प्रदेश कमिटीबाट मजदुर १ जना प्रतिनिधि हुनेछन्। जनसंगठनबाट ५५, केन्द्रीय विभागनिकायलाई एक प्रतिनिधिसभा निर्वाचन क्षेत्र मानेर तीन प्रतिनिधि छनोट गर्ने व्यवस्था एमालेले गरेको छ। त्यस्तै प्रवासबाट २०, पदेन प्रतिनिधि २ सय ६२ हुनेछन्। १० प्रतिशत प्रतिनिधि मनोनयन गर्ने व्यवस्था गरिएको छ। विधान महाधिवेशनमा करिब ६ हजार प्रतिनिधि थिए। अबको महाधिवेशन चितवनस्थित नारायणी नदी किनारामा र बन्दसत्र सौराहामा गरिने तय भएको छ। प्रतिनिधि हुन कम्तीमा १० वर्ष पार्टी सदस्य भएर काम गरेको हुनुपर्ने व्यवस्था विधानमा छ। महिला, दलित, श्रमिक, अल्पसंख्यक, आदिवासी जनजाति र अपांगता भएका व्यक्तिले भने ७ वर्ष भए पुग्नेछ। केन्द्रीय कमिटीका पदाधिकारी र स्थायी कमिटी सदस्यको उम्मेदवार हुन केन्द्रीय सदस्य भई एक कार्यकाल काम गरेको हुनुपर्ने व्यवस्था छ। १० औं महाधिवेशनमा पाँच लाख कार्यकर्ता सहभागी हुने एमालेको दाबी एमाले महाधिवेशनमा १,५३६ प्रतिनिधि"
"टी२० विश्वकप : अस्ट्रेलियाको लगातार दोस्रो जित, श्रीलंका ७ विकेटले पराजित",दुबई : युएईमा जारी टी२० विश्वकेप क्रिकेटमा अस्ट्रेलियाले लगातार दोस्रो जित निकालेको छ। बिहीबार राति सम्पन्न खेलमा अस्ट्रेलियाले श्रीलंकालाई ७ विकेटले पराजित गरेको हो। दुबई अन्तर्राष्ट्रिय क्रिकेट मैदानमा टस जितेर फिल्डिङ रोजेको अस्ट्रेलियाले १५५ रनको विजय लक्ष्य पाएको थियो। सो लक्ष्य पछ्याएको उसले १७ ओभरमा ३ विकेट गुमाउँदै भेट्टयो। अस्ट्रेलियाका लागि डेभिड वार्नरले ६५ रन बनाए। त्यस्तै कप्तान आरोन फिन्चले ३७ रनको योगदान गरे। श्रीलंकाका लागि वानिन्दु हसरङ्गा डे सिल्भाले २ तथा डासुन सानाकाले १ विकेट लिए। यसअघि ब्याटिङ गरेको श्रीलंकाले निर्धारित २० ओभरमा ६ विकेट गुमार १५४ रन बनाएको थियो। उसका लागि कुसल परेरा र चरिथ असलंकाले समान ३५३५ रन बनाए भने भानुका राजपाक्षले अविजित ३३ रन जोडे। अस्ट्रेलियाका लागि आडम जाम्पाले २ विकेट लिए। उनले ४ ओभर बलिङ गर्दै मात्र १२ रन खर्चिएर २ विकेट लिएका हुन्। त्यस्तै मिचेल स्टार्क र प्याट क्युमिङले पनि समान २२ विकेट लिए। यो खेलसँगै सुपर १२ अन्तर्गत पहिलो समूहमा रहेका सबै टोलीले २२ खेल खेलिसकेका छन्। जसमा इङ्ग्ल्यान्ड र अस्ट्रेलियाले शतप्रतिशत नतिजा निकाल्दै क्रमश: पहिलो र दोस्रो स्थानमा रहेका छन्। त्यस्तै दक्षिण अफ्रिका र श्रीलंकाले एकमा जित र अर्कोमा हार व्यहोर्दै तेस्रो र चौँथो स्थानमा छन् भने बंगलादेश र वेस्ट इन्डिजले जित निकाल्न सकेका छैनन्। वेस्ट इन्डिज टी२० विश्वकपको साविक विजेता हो।
पहाडी क्षेत्रमा हल्का वर्षाको सम्भावना,"काठमाडौं : नेपालमा उल्लेखनीय मौसम प्रणाली नभएपनि पहाडी क्षेत्रमा हल्का वर्षाको सम्भावना रहेको जल तथा मौसम विज्ञान विभागले जनाएको छ। शुक्रबार मौसम पूर्वानुमान महाशाखाबाट जारी मौसम बुलेटिनमा शुक्रबार दिउँसो देशको पहाडी भुभागमा आंशिक बदली रही बाँकी भूभागमा मौसम सामान्यतया सफा रहने छ। पहाडी भुभागका एकदुई स्थानहरुमा हल्का वर्षाको सम्भावना रहेको छ भने उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेको बुलेटिनमा उल्लेख छ। राती देशको पहाडी भुभागमा आंशिक बदली रही बाँकी भूभागमा मौसम सामान्यतया सफा रहने छ। उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेको छ। शनिबार दिउँसो पहाडी भुभागका एकदुई स्थानहरुमा हल्का वर्षाको सम्भावना रहेको छ भने उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेको छ। राती प्रदेश नं १ र गण्डकी प्रदेशको पहाडी भुभागका एकदुई स्थानहरुमा हल्का वर्षाको संभावना रहेको छ भने उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेको छ। आइतबार प्रदेश १, बाग्मति प्रदेश र गण्डकी प्रदेशमा आंशिकदेखि सामान्य बदली र बाँकी भूभागमा आंशिक बदली रहने छ। प्रदेश १, बाग्मति प्रदेश र गण्डकी प्रदेशको एकदुई स्थानहरुमा हल्का वर्षाको सम्भावना रहेको छ भने उच्च पहाडी तथा हिमाली भूभागका एक वा दुई स्थानहरुमा हल्का हिमपातको सम्भावना रहेको छ। तीन दिनको मौसम पूर्वानुमान : कहाँकहाँ हुँदैछ वर्षा र हिमपात ?"
खाडीमा दक्ष कामदार पठाइने,"काठमाडौं : खाडी तथा मलेसियामा प्राविधिक कामदार पठाउने तयारी सुरु भएको छ। कामदारलाई दक्ष बनाएर प्राविधिक कामदार पठाउन सरकारले गृहकार्य सुरु गरेको हो। श्रम, रोजगार तथा सामाजिक सुरक्षा मन्त्रालयले प्राविधिक तथा दक्ष कामदार पठाउन पहल सुरु गरेको जनाएको छ। मन्त्रालयले गन्तव्य मुलुकको सहयोगमा श्रमिकलाई सीप सिकाएर पठाउने योजना बनाएको हो। उच्च दक्ष, प्रोफेसनल तथा दक्ष श्रमिक पठाउने योजना सरकारले ल्याएको छ। आबुधावी डायलगका क्रममा श्रममन्त्री कृष्णकुमार श्रेष्ठ (किसान)ले दक्ष कामदार लिइदिन रोजगारदाता मुलुकसँग आग्रह गरे। वैदेशिक रोजगार विभागका अनुसार असोज महिनामा ३९ हजार ६ सय ७१ जना श्रमिक वैदेशिक रोजगारीमा गएका छन्। त्यसमध्ये उच्च दक्ष ११ जना, प्रोफेसनल २३ जना र दर्धदक्ष ३ हजार ५१ जना वैदेशिक रोजगारीमा गएका छन्। दक्ष १४ हजार ३६ र अर्धदक्ष २२ हजार ५ सय ५० जना वैदेशिक रोजगारीमा पुगेका छन्। विभागका अनुसार आव २०७७०७८ मा १ लाख ६६ हजार ६ सय ९८ जना वैदेशिक रोजगारीमा गएकोमा उच्च दक्ष ६१ जना, प्रोफेसनल २ सय ४६, अर्धदक्ष १५ हजार ५सय ८३, दक्ष ७० हजार ४ सय २६, अदक्ष ८० हजार ३ सय ८२ जना रोजगारीमा पुगेका छन्। वैदेशिक रोजगारीमा जानेमा ७५ प्रतिशतभन्दा बढी अदक्ष छन्। अब सरकारले सीप सिकाएर मात्र श्रमिक पठाउने योजना बनाएको छ। गन्तव्य मुलुकबाटै सीपमूलक तालिम गराएर दक्ष कामदार पठाउने नेपालको योजना छ। नेपालले खाडी मुलुकका श्रममन्त्रीसँग सीपमूलक तालिम सिकाएर दक्ष तथा व्यावसायिक श्रमिक आपूर्ति गर्न प्रस्ताव गरेको हो। श्रममन्त्री श्रेष्ठले यूएईका मानव संसाधन मन्त्री डा अब्दुलरहमान अब्दुलमानन अल अवारसँग भेट गरी यूएईमा कार्यरत नेपाली श्रमिकको हकहित र सामाजिक सुरक्षाका विषयमा यूएईमा छलफल गरे। नेपालले द्विपक्षीय बैठक आयोजना गर्ने, सीपमूूलक तालिम सञ्चालन गर्ने, इन्जिजियर, डाक्टर, नर्सलगायत दक्ष र प्राविधिक कामदार यूएई पठाउने, सामाजिक सुरक्षा योजना विस्तार गर्नेलगायतका विषयमा छलफल भएको छ। नेपाली श्रमिकले वैदेशिक रोजगारीका क्रममा भोग्दै आएका समस्या समाधानमा केन्द्रित रहेर श्रमसचिव सूर्यप्रसाद गौतमले कतार, साउदी अरेबिया र मलेसियाका समकक्षीसँग छुट्टाछुट्टै भेटवार्ता गरे। कतारसँग द्विपक्षीय श्रम सम्झौता, नोभेम्बर ८ र ९ मा हुने संयुक्त बैठकको तयारीका साथै तालिम केन्द्र स्थापनाको विषयमा छलफल भयो। साउदीमा द्विपक्षीय श्रमसम्झौता, श्रमिकको क्षमता परीक्षण प्रणालीमा साउदीको सहयोग लिने, तालिम केन्द्र स्थापनाको विषयमा छलफल भयो। मलेसियासँग संयुक्त समितिको बैठक छिट्टै गर्ने, सामाजिक सुरक्षाको दायरा वृद्धि गर्ने र नेपाली श्रमिकको मृत्युको कारण र रोकथामका साथै मलेसियामा मृत्यु भएका श्रमिकको शव नेपाल ल्याउन सहजीकरण गर्ने विषयमा छलफल भएको मन्त्रालयका उपसचिव डा थानेश्वर भुसालले बताए। मन्त्री श्रेष्ठले वैदेशिक रोजगारीलाई सुरक्षित र व्यवस्थित गर्ने अभियान अघि बढाइएको बताए। श्रम अधिकार तथा नेपाली श्रमिकको सीप विकासका विषयमा भएको छलफल उपलब्धिमूलक भएको उनको भनाइ छ। यूएईमा श्रम, सीप तथा लगानीको क्षेत्रमा रहेका अवसर र चुनौतीबारे छलफल भएको छ। नेपालको महत्त्वपूर्ण श्रम गन्तव्यका रूपमा रहेको यूएईमा दुई लाखभन्दा धेरै नेपाली कार्यरत छन्। विभागका महानिर्देशक दीपक काफ्लेका अनुसार हालसम्म ६४ लाख नेपालीले वैदेशिक रोजगारीमा जानका लागि श्रम स्वीकृति लिएका छन्। त्यसको ८० प्रतिशत खाडी तथा मलेसियामै केन्द्रित छन्।"
"एमाले महाधिवेशनमा १,५३६ प्रतिनिधि","काठमाडौं : एमालेको १० औं राष्ट्रिय महाधिवेशनमा १ हजार ५ सय ३६ प्रतिनिधि हुने भएका छन्। जसमा ५१ प्रतिशत समावेशी र ४९ प्रतिशत खुलाबाट चयन हुनेछन्। यसलाई केन्द्रीय कमिटीको शुक्रबार बस्ने बैठकले अनुमोदन गर्ने प्रवक्ता प्रदीप ज्ञवालीले बताए। प्रवक्ता ज्ञवालीले ३३ प्रतिशत महिलासहित जनजाति, थारू, मधेसी, मुस्लिम, पिछडिएको वर्ग, दलितलगायत क्लस्टरका आधारमा प्रतिनिधित्व गर्ने व्यवस्था गरिएको जानकारी दिए। स्थायी समितिको बिहीबार बसेको बैठकले तीन किसिमका प्रतिनिधिको व्यवस्था गरेको हो। उनका अनुसार केन्द्रीय कमिटी, केन्द्रीय अनुशासन आयोग, केन्द्रीय निर्वाचन आयोग, केन्द्रीय लेखा परीक्षण आयोग तथा केन्द्रीय सल्लाहकारबाट निश्चित पदेन प्रतिनिधि हुनेछन्। भूगोलबाट १ हजार १ सय ९६ जना आउनेछन्। १ हजार ५ सय सदस्य रहेको प्रतिनिधिसभा निर्वाचन क्षेत्रबाट १ महिला र २ खुलासहित ३ र १ हजार सदस्यबाट १ जना प्रतिनिधि थपिनेछन्। प्रत्येक जिल्लाबाट ११ दलित, प्रत्येक प्रदेश कमिटीबाट मजदुर १ जना प्रतिनिधि हुनेछन्। जनसंगठनबाट ५५, केन्द्रीय विभागनिकायलाई एक प्रतिनिधिसभा निर्वाचन क्षेत्र मानेर तीन प्रतिनिधि छनोट गर्ने व्यवस्था एमालेले गरेको छ। त्यस्तै प्रवासबाट २०, पदेन प्रतिनिधि २ सय ६२ हुनेछन्। १० प्रतिशत प्रतिनिधि मनोनयन गर्ने व्यवस्था गरिएको छ। राष्ट्रिय महाधिवेशन गर्न एमालेले किन रोज्यो चितवन ? एमाले महाधिवेशन : उद्घाटन, बन्द सत्रका लागि चितवनको कुन स्थान सिफारिस ? काङ्ग्रेस महाधिवेशन मङ्सिर २४ देखि २६ सम्म विधान महाधिवेशनमा करिब ६ हजार प्रतिनिधि थिए। अबको महाधिवेशन चितवनस्थित नारायणी नदी किनारामा र बन्दसत्र सौराहामा गरिने तय भएको छ। प्रतिनिधि हुन कम्तीमा १० वर्ष पार्टी सदस्य भएर काम गरेको हुनुपर्ने व्यवस्था विधानमा छ। महिला, दलित, श्रमिक, अल्पसंख्यक, आदिवासी जनजाति र अपांगता भएका व्यक्तिले भने ७ वर्ष भए पुग्नेछ। केन्द्रीय कमिटीका पदाधिकारी र स्थायी कमिटी सदस्यको उम्मेदवार हुन केन्द्रीय सदस्य भई एक कार्यकाल काम गरेको हुनुपर्ने व्यवस्था छ। न्यायाधीश नियुक्ति र बर्खास्ती संवैधानिक बाटोबाटै प्रवक्ता ज्ञवालीले न्यायाधीश नियुक्ति गर्ने र हटाउने कार्य संवैधानिक प्रक्रियाबाट गर्नुपर्ने पार्टीको धारणा रहेको बताए। प्रधानन्यायाधीश र न्यायाधीशहरूलाई नियुक्त गर्ने र हटाउने संवैधानिक विधि छ, ज्ञवालीले भने, त्योभन्दा बाहिर जानुहुँदैन। संवैधानिक बाटोभन्दा बाहिरबाट गरिने गतिविधि गलत छन्। त्यसमा एमालेको सहभागिता हुन सक्दैन। अहिलेको अवस्था आउनु स्वार्थको उपज भएको र यसमा एमाले नफस्ने उनले बताए। कतिपय कानुन व्यवसायीलाई लागेको होला, यसरी तर्साएर मन नपर्ने न्यायाधीश हटाइयो भने आफूले भनेका न्यायाधीशहरूको बेन्च निर्माण गर्न सकिन्छ, उनले भने, आफूले जिम्मा लिएका मुद्दाहरूमा भनेअनुसार फैसला गराउन सकिन्छ। कतिपय राजनीतिक नेताहरूलाई लागेको होला, न्यायाधीशहरूलाई यसरी तर्साइसकेपछि आफ्नाबारे अदालतमा जे मुद्दाहरू परेका छन्, ती मुद्दामा आफ्नो विपक्षमा फैसला हुँदैन भन्ने प्रत्याभूति हुन्छ। यी सबै स्वार्थजन्य कुराहरू हुन्, नेकपा एमालेलाई यसमा पस्नु छैन। उनले न्यायालयमा भइरहेको गतिविधि दुर्भाग्यपूर्ण भएको बताए। तीन दिनदेखि कुनै पनि मुद्दा हेरिएको छैन। संकटकालमा पनि रोक्न नपाइने बन्दी प्रत्यक्षीकरणको मुद्दासमेत प्रभावित भएका छन्, उनले भने। आफ्नो इगोका निम्ति न्यायाधीशहरूले लोकतन्त्रलाई बन्दी बनाएको ज्ञवालीको भनाइ थियो।"
राष्ट्रपति भण्डारीले गृहमन्त्री खाँणलाई तोकिन् कार्यवाहक प्रधानमन्त्री,"काठमाडौं : राष्ट्रपति विद्यादेवी भण्डारीले गृहमन्त्री बालकृष्ण खाँणलाई कार्यवाहक प्रधानमन्त्रीको जिम्मेवारी तोकेकी छन् । राष्ट्रपति भण्डारीले देउवाको अनुपस्थितिमा दैनिक प्रशासनिक कार्य सञ्चालन गर्न गृहमन्त्री खाँणलाई कार्यवाहक प्रधानमन्त्रीको जिम्मेवारी तोकेकी हुन् । राष्ट्रपतिको कार्यालयका प्रवक्ता सागर आचार्यबाट जारी विज्ञप्तिमा भनिएको छ, 'सम्माननीय राष्ट्रपति श्रीमती विद्यादेवी भण्डारीज्यूबाट सम्माननीय प्रधानमन्त्री श्री शेरबहादुर देउवाज्यू जलवायु परिवर्तनसम्बन्धी संयुक्त राष्ट्रसंघीय सम्मेलन     ( ) का अवसरमा हुन गइरहेको    मा सहभागी हुन सम्वत् २०७८ साल कात्तिक १२ गते शुक्रबार बेलायततर्फ प्रस्थान गर्नु हुने भएकोले वहाँको अनुपस्थितिमा प्रधानमन्त्रीले गर्ने दैनिक प्रशासनिक कार्य नेपालको संविधान बमोजिम सम्माननीय प्रधानमन्त्रीज्यूको सिफारिसमा माननीय गृह मन्त्री श्री बालकृष्ण खाँणज्यूले सम्हाल्ने गरी तोक्नुभएको छ।' स्कटल्यान्डको ग्ल्यास्गोमा आइतबारदेखि जलवायुसम्बन्धी २६ औं विश्व सम्मेलन (कोप २६) हुँदैछ। त्यसमा सहभागी हुन नेपाली टोलीको नेतृत्व गर्दै प्रधानमन्त्री शेरबहादुर देउवा शुक्रबार त्यता जाँदै छन्। उनी बेलायतबाट नोभेम्बर ३ गते स्वदेश फर्कने र नोभेम्बर ४ तारेख बिहान स्वदेश आइपुग्ने कार्यतालिका छ। जलवायुसम्बन्धी सम्मेलनमा नेपालले उच्चस्तरीय प्रतिनिधित्व गर्दै आएको छ। कोप२६ अक्टोबर ३१ देखि नोभेम्बर १२ सम्म संयुक्त अधिराज्यको ग्लास्गोमा आयोजना हुँदैछ। गृहमन्त्री खाँणलाई कार्यवाहक प्रधानमन्त्रीको जिम्मेवारी"
फेसबुकले आफ्नो कर्पोरेट नाम किन परिवर्तन गर्यो ?,"फेसबुकले आफ्नो कर्पोरेट नाम परिवर्तन गर्दै मेटा राखेको छ। उसले मेटाको सुरुवाती अक्षर एम को निलो रङमा थ्रीडी ब्रान्ड लोगो पनि परिवर्तन गरेको छ। फेसबुकले कम्पनिका नाम परिवर्तन गरे पनि फेसबुक, इन्स्टाग्राम, मेसेन्जर र ह्वाट्एप एपका नाम भने परिवर्तन नगरेको जनाएको छ। यो परिवर्तन किन आवश्यक पर्यो त ? यो प्रश्न सर्वसाधारण प्रयोगकर्तामा उब्जिएको छ। नाम परिवर्तन किन आवश्यक ? सीईओ मार्कजुकर्वर्गले इन्टरनेट प्रविधिको नयाँ युगमा प्रवेशका लागि नाम परिवर्तनसहित कदम चालेको बताएका छन्। उनले फेसबुक संसारको सबभन्दा ठूलो सामाजिक सञ्जाल भएकाले पहिले इन्टरनेट प्रविधिको नयाँ युग सामाजिक सञ्जाल भए जस्तै अब मेटा युग सुरु गरेको दाबी गरेका छन्। यो नयाँ अध्यायको सुरुवात गर्दा हाम्रो पहिचानका बारे धेरै सोच्ने गरेको छु, सीईओ जुकर्वर्गले भनेका छन्, सामाजिक सञ्जालको हामी एक आइकोनिक हौँ। तर उनले अब यति मात्र नहुने र अर्को नयाँ पाइला अगाडि सारेको बताएका छन्। आज हामीलाई सामाजिक सञ्जालको कम्पनी भनेर चिनिएका छौँ, उनले थपे, तर प्रविधि निर्माण गरेर संसारभरका मानिसलाई जोड्ने हाम्रो डीएनएमा छ। अनि यो मेटाभर्स भनेको हामीले फेसबुक सुरुवात गर्दा जसरी सामाजिक सञ्जाल नयाँ युग थियो, उसैगरी नयाँ अध्यायको सुरुवात हो। शुक्रबार बिहान (नेपाली समयअनुसार) आफ्नो आधिकारिक पेजमा सूचना जारी गर्दै फेसबुकले आफ्नो कम्पनीको नाम परिवर्तन गर्दै मेटा राखेको जनाएको छ। उसले अब इन्टरनेट प्रविधिको नयाँ अध्याय मा प्रवेश गरेको उद्घोष गरेको छ। अब नयाँ प्रविधिसहित थ्रीडीमा मेटाले संसारलाई जोड्न सहयोग गर्ने जनाएको छ। प्रयोगकर्ताको डाटा लिक फेसबुकले आफ्नो कर्पोरेट नाम परिवर्तन गर्नुको पछाडि पछिल्लो समय धेरै प्रयोगकर्ताको डाटा लिक हुनुलाई पनि मानिएको सीएनएनमा समाचार छ। प्रयोगकर्ताको सुरक्षामा प्रश्न उठ्न थालेपछि बलियो सुरक्षाको खोजीमा फेसबुक लागेको थियो। यही समयमा उसले नयाँ युगमा प्रवेश गर्न भन्दै कम्पनीको नाम परिवर्तन गरेको हो। फेसबुक कम्पनीको नाम परिवर्तन के हो नयाँ (मेटाभर्स) अध्याय ? पछिल्लो समय फेसबुकले मेटाभर्समा नयाँ युग सुरुवात गर्ने भनेसँगै यसको चर्चा हुन थालेको हो। मेटाभर्सलाई सामान्य रुपमा बुझ्नुपर्दा भर्चुअल रियालिटी (भीआर) हेडसेट प्रयोग गरी एकअर्कासँग कुराकानी गर्ने, खेल खेल्ने तथा काम गर्ने इन्टरनेट प्रविधि हो। यसलाई कतिपयले भीआरकै विस्तारित रुप भनेका छन् भने अर्काथरिले यो नै इन्टरनेटको भविष्य भएको बताइरहेका छन्। सामान्य फोनहरूको साटोमा स्मार्टफोनहरू आए, त्यसैगरी नै मेटाभर्स पनि अहिलेको भीआरको भविष्य हुन सक्ने बताइरहेका छन्। नाम परिवर्तित मेटाले आफ्नो पेजमा थ्रीडी प्रविधिमार्फत् संसारलाई जोड्ने प्रयास गरिने बताएको छ। यसको मतलब अब मेटा कम्पनीका एप्सहरू फेसबुक, इन्स्टाग्राम, ह्वाट्स्एपलगायत चलाउँदा रियालिटी महसुस हुन सक्ने अनुमान गर्न सकिन्छ। यद्यपि मेटाभर्स अझै ठ्याक्कै कस्तो हुन्छ भनेर भविष्यमै हेर्नुपर्ने छ।"
जसले बसाले बेथितिको नजिर,"काठमाडौं : सर्वोच्च अदालतमा प्रधानन्यायाधीशले मुद्दाको पेसी तोक्ने, अरू न्यायाधीश इजलासमा नबस्ने क्रम चलिरहेको छ। यो सिलसिला चलेको चार दिन भयो। इजलास बहिष्कारको नजिर भने आफू न्यायाधीश हुँदा प्रधानन्यायाधीश चोलेन्द्रशमशेर जबराले नै बसालेका थिए। विगतमा आफूलाई साथ दिएका सहकर्मीसम्मले अहिले प्रधानन्यायाधीश जबराको आदेशको अवज्ञा गरिरहेका छन्। जबराले त्यस बेला अनपाएको उपाय यस बेला अर्को संस्करण बनेर आफूविरुद्ध नै प्रयोग भइरहेको छ। तत्कालीन प्रधानन्यायाधीश गोपाल पराजुलीले बिहान १० बजे इजलास तोके। पराजुलीसँग असन्तुष्ट रहेका तत्कालीन न्यायाधीश जबरा समयमै सर्वोच्च पुगे। तर, इजलासमा बसेनन्। उनीसहित न्यायाधीशले मध्याह्न १२ बजेसम्म मुद्दाको सुनुवाइ गरेनन्। पराजुलीले तत्कालीन न्यायाधीश तेजबहादुर केसीसँगको पूर्ण इजलासमा बसेर मुद्दा हेर्न थाले। त्यसपछि मीरा खड्का र बमकुमार श्रेष्ठ, शारदा घिमिरे र पुरुषोत्तम भण्डारी, केदारप्रसाद चालिसे र शारदा घिमिरे, दीपककुमार कार्की र टंकबहादुर मोक्तान, ओमप्रकाश मिश्र र डम्बरबहादुर शाहीको इजलास बस्यो। १९ न्यायाधीशमध्ये १० जनाले पराजुलीमाथि उठेका प्रश्नलाई बेवास्ता गर्दै साथ दिए। जबरासहित आठ जनाले न्यायसम्पादन गर्न अस्वीकार गरे। जबकि उनी प्रधानन्यायाधीशको रोलक्रममा थिए। उनले पराजुलीका विषयमा गम्भीर प्रश्न उठेको बताएका थिए। वरिष्ठतम न्यायाधीश एवं न्यायपरिषद्का सदस्य दीपकराज जोशी तथा न्यायाधीशहरू हरिकृष्ण कार्की, विश्वम्भरप्रसाद श्रेष्ठ, ईश्वरप्रसाद खतिवडा, डा आनन्दमोहन भट्टराई, अनिलकुमार सिन्हा, प्रकाशमान सिंह राउत र सपना प्रधान मल्लले पराजुलीको नेतृत्वमा न्याय निरूपण गर्न नसकिने निष्कर्षका साथ इजलासमा पस्न अस्वीकार गरेका थिए। वरिष्ठ अधिवक्ता एवं नेपाल बार एसोसिएसनका पूर्वअध्यक्ष विश्वकान्त मैनाली प्रधानन्यायाधीशले बेथिति गरे सहयोगी न्यायाधीशबाट समर्थन गर्नु हुँदैन भनी विरोधको सुरुवात चोलेन्द्रशमशेर जबराबाटै भएको बताउँछन्। प्रधानन्यायाधीशमा प्रस्तावित जबरा ठाँटिएर संसदीय सुनुवाइ समिति बैठकमा पुगे। ६ बुँदे अवधारणापत्र पेस गरे। न्यायालयमा भ्रष्टाचार हुने क्षेत्र, तरिका र कारण पहिचान गरेको उनले बताए। न्यायपालिकामा हुने अनियमितता र भ्रष्टाचार नियन्त्रण गर्ने प्रतिबद्धता जनाए। तत्काल काम थाल्ने घोषणा गरे। तर, पूर्वप्रधानन्यायाधीश, पूर्वन्यायाधीश, सहकर्मी न्यायाधीश, नेपाल बार एसोसिएसन, संविधानविद् भन्छन् न्यायालयको साख गिर्दो छ। न्यायिक विचलन, विकृति र विसंगतिको पराकाष्ठाको नमुना प्रस्तुत भएको छ। न्यायिक मूल्य मान्यता समाप्त हुने खतरा छ। सर्वोच्चको स्वच्छताउपर नै प्रश्नचिह्न खडा भएको छ। जबरा आफूले प्रधानन्यायाधीशको पदबहाल गरेको भोलिपल्ट सर्वोच्च पुगे। न्याय परिषद् बैठक डाके। तत्कालीन वरिष्ठतम् न्यायाधीश दीपकराज जोशीलाई संवैधानिक इजलासबाट हटाउने निर्णय गराए। जोशीलाई वरिष्ठतम् न्यायाधीश बस्ने १ नम्बर इजलासको चेम्बरमा जान रोकियो। १ नम्बर इजलासमा दीपककुमार कार्कीलाई तोकियो। मेलमिलाप परिषद्का अध्यक्ष रहेका जोशीको ठाउँमा ईश्वरप्रसाद खतिवडालाई तोकियो। त्यस बेला इजलासबाट हटाइएका जोशी अचेल सर्वोच्चको घमासान विवाद नियालिरहेका छन्। तर, यो विषयमा खुल्दैनन्। अन्नपूर्ण पोस्ट्कर्मीसँग बुधबार जोशीले लामो कुरा गर्न रुचि देखाएनन्। हाम्रो प्रश्न थियो तीन वर्ष नपुग्दै सर्वोच्च अदालतमा परिस्थिति र परिवेश उल्टियो नि ? जोशीले कूटनीतिक ढंगले संक्षेपमा भने, सामान्यतया: । उहाँ (चोलेन्द्रशमशेर जबरा)लाई सहकर्मी न्यायाधीशले नै इजलासमा (सर्वोच्च अदालतमा) नबस्नुस् भने रे समाचार आइरहेको छ। जोशीले जबराप्रति कुनै वैरभाव राखेनन्। माथिबाटै निर्देशन भएर होला, उनले भने, त्यसैले त्यो गरेका होलान् नि त ! नत्र मेरो अवधि त ११ महिना बाँकी नै थियो। उनले न्यायाधीशकै रूपमा पनि इजलासमा बस्न चाहेका थिए। बस्न चाहेको त हो नि ! उनले भने, माथिबाट दबाब परेजस्तो छ। मन्त्रीजीले पनि मान्नुभएन क्यारे न्याय परिषद्मा बैठक बस्नका लागि। केके गर्नुभयो ? के भयो ? भयो अब। यसबारे धेरै कुरा नगरौं। जोशीलाई हटाएर उनको ठाउँमा ल्याइएका न्यायाधीशलगायत तीन दिनदेखि प्रधानन्यायाधीश जबराको राजीनामा मागिरहेका छन्। आफ्नो कार्यकक्षमा आउने सहकर्मी न्यायाधीशसँग उनी टसको मस हुँदैनन्। गलफत्ति चल्छ। कोही पनि इजलासमा बस्दैनन्। मुद्दाको सुनुवाइ नहुँदा सेवाग्राही निन्याउरो अनुहार लिएर घर फर्किन्छन्। सर्वोच्च अदालतका पूर्वन्यायाधीश बलराम केसी १९ न्यायाधीशले चालेको कदम ठीक भए पनि सेवाग्राहीले आजको संवैधानिक विवाद नबुझ्ने बताउँछन्। तपाईंहरू (न्यायाधीश)को अभियान जायज भए पनि पेसीका दिन आउने टाढा गाउँघरका मान्छेले आजको संवैधानिक विवाद बुझ्दैनन्। त्यसैले १९ जना र प्रधानन्यायाधीशलाई एउटै बास्केटमा हेर्छन्, पूर्वन्यायाधीश केसी भन्छन्, तपार्इंहरूको उद्देश्य पनि अदालत प्यारालाइज गर्ने त होइन। पेसी तोकिएअनुसार इजलासमा बस्न न्यायाधीशहरूलाई केसी सुझाउँछन्। कजलिस्ट (मुद्दाको पेसी) तोक्ने अधिकार प्रधानन्यायाधीशको हो। त्यसैले कजलिस्टअनुसार इजलासमा बस्नुस्। केवल प्रधानन्यायाधीशको इजलासमा जोसुकै परे पनि इजलासमा नबस्नुस्। तपाईंहरूको सोलिडारिटी कायम राख्नुस्। यस विषयमा बारसँग पनि सल्लाह गर्नुहोस्। संविधानविद् डा विपिन अधिकारीका अनुसार न्यायपालिकामा समस्या आउँदा नेतृत्वले समाधान गर्छ वा समाधानका लागि उपलब्ध संरचनाहरूको प्रयोग गर्छ। सामान्य समस्या हो भने आफैले सुधार गर्दछन्। असामान्य परिस्थितिमा यसरी बलमिच्याइँ गर्ने डा अधिकारी बताउँछन्। प्रधानन्यायाधीशमै समस्या छ भने त्यसको उपाय दुईवटा मात्र हो। एउटा, राजीनामाको माग हो। राजीनामा गर्ने नैतिकताको कुरा हो। अर्को कुरा प्रतिनिधिसभाले महाभियोग लगाउने हो, डाअधिकारी भन्छन्, गोपाल पराजुलीका बेला कुनै उपाय नभएकाले न्यायाधीशले बेन्च बहिष्कार गरेका हुन्। एउटाले बदमासी गर्ने अरूले सजाय पाउने भन्ने हुँदैन। असहयोग गरेको हो। अहिलेको अवस्था पनि त्यही नै हो। अहिलेका प्रधानन्यायाधीशमाथि धेरै आरोप लागेको उनी बताउँछन्। शक्ति पृथकीकरणको सिद्धान्तलाई उहाँले खाल्डो खनेर गाड्दिनुभयो। पहिलेका प्रधानन्यायाधीश गोपाल पराजुलीको इस्यु सानो हो। जसलाई उहाँले व्यवस्थापन गर्न सक्नु भएन, उनी भन्छन्, प्रधानन्यायाधीश जबराले स्पष्ट रुपमा सरकारसँग लेनदेन गरेको सार्वजनिक भएको छ। लेनदेन गर्ने पार्टीले एक्सन लिन सकिरहेका छैनन्। न प्रतिपक्षले आँट गरेको छ न सत्तापक्षले। यस्तो अवस्थामा सहकर्मी न्यायाधीश, कानून व्यवसायि अलग बस्नु भनेको गर्नुपर्ने काम नै हो। बिहीबार आठ इजलासमा १ सय ६७ पेसी तोकियो। प्रधानन्यायाधीशकै भागमा ३० मुद्दा परे। तर, कुनै पनि मुद्दाको सुनुवाइ भएन। जबराले बुधबार भने पाँचवटा मुद्दा हेरेका थिए। उनले २ सय ७८ वटा पेसी तोकेका थिए। यो संख्या बुधबार २ सय १६ थियो। मंगलबार पनि उही संख्यामा पेसी तोकियो थियो। सोमबार २ सय १६ वटा पेसी तोकिएको थियो । बहिष्कार सुरु हुनुभन्दा अघिल्लो दिन कात्तिक ७ गते २ सय ६१ पेसी तोकिएकामा २२ वटामा आदेश भएको थियो। ६० वटा स्थगित, ७६ हेर्न नभ्याइने, ८२ हेर्न नमिल्नेमा परेका थिए। त्यस बेला र यस बेला तत्कालीन प्रधानन्यायाधीश पराजुलीले नेपाल बार एसोसिएसनका पदाधिकारीसँग छलफल गरे। गोपाल श्रीमान्ले बारले पदत्याग गरोस् भन्छ भने म तयार छु भन्नुभएको थियो, बारका तत्कालीन एक सदस्यले भने, चोलेन्द्र श्रीमान्ले त बारले मार्गप्रशस्त गर्नुहोस् भनेर विज्ञप्ति जारी गर्दा पनि सडकको आवाज भनेर अडान लिनुभएको छ। बारका तत्कालीन अध्यक्ष शेरबहादुर केसीले पराजुलीलाई अन्य न्यायाधीशसँग सन्तुलित व्यवहार गर्न सुझाएका थिए। अहिलेका अध्यक्ष चण्डेश्वर श्रेष्ठले जबरालाई पनि उस्तै सुझाव दिएका छन्। पूर्वन्यायाधीश समाजले जबरालाई मुद्दा सेटिङ गरेको आरोप लगाएको छ। सर्वोच्च अदालतमा मुद्दाको पेसी तोक्ने अधिकारको प्रयोगमा बारम्बार विवाद उठ्नु, न्यायपालिका शुद्धीकरण अभियानका अभियन्ता, वरिष्ठ अधिवक्ता र अधिवक्ताबाट प्रकाशित ध्यानाकर्षणमा पनि कजलिस्ट तोक्ने अधिकारको प्रयोगमा शंका उठाइनु, नेपाल बार एसोसिएसनको तर्फबाट २०७७ साल साउन २५ गते प्रधान न्यायाधीशसमक्ष प्रस्तुत प्रस्तावमा पनि कजलिष्ट प्रकाशनको वर्तमान प्रक्रियाको विकल्पको माग दोहोर्याइनु, समाजले जारी गरेको विज्ञप्तिमा लेखिएको छ, न्यायपालिकाको विकृति, विसंगति र भ्रष्टाचार अध्ययन गर्ने समितिले प्रस्तुत गरेको प्रतिवेदनले पनि सर्वोच्च अदालत लगायतका अदालतहरूमा पेसी तोक्ने प्रक्रियाको शीघ्रातिशीघ्र अन्त्य हुनुपर्ने र स्वचालित विधि प्रणाली लागू नभएसम्म गोलाप्रथाद्धारा लागू गरिने भनि साउन महिनामा प्रतिवेदन पेश भएकोमा लागू गर्न नसक्नुले प्रधानन्यायाधीशसँगको सम्बन्धमा उठेका शंका, उपशंका अझै गम्भीर बन्न पुगेको छ। डा गोविन्द केसीले पराजुलीलाई महाभियोग लगाएर नहटाए २०७४ चैत ६ गतेदेखि आमरण अनशन थाल्ने चेतावनी दिएका थिए। डा केसीले यसपटक पनि जबराले राजीनामा नदिए अनशन बस्ने भनेका छन्। पूर्वप्रधानन्यायाधीश, पूर्वन्यायाधीश, नेपाल बार एसोसिएसन, नागरिक समाजका अगुवाले राजीनामा दिन आग्रह गरिरहेका छन्। तर, जबरा टसको मस भएका छैनन्।"
एएफसी यू२३ एसियन कप छनोट : नेपालको पोस्ट्मा ६ गोल,काठमाडौं : एएफसी यू२३ एसियन कप छनोटको दोस्रो खेलमा नेपाल ६० गोलले पराजित भएको छ। बिहीबार राति भएको खेलमा नेपाल आयोजक ताजकिस्तानसँग ६० गोलले पराजित भएको हो। रिपब्लिकन सेन्ट्रल स्टेडियममा भएको खेलमा घरेलु टोलीलाई स्तब्ध बनाउँदै अंक खोस्ने लक्ष्यसहित मैदान उत्रिएको नेपालले कुनै पनि समय ताजकिस्तानलाई दबाब दिन सकेन। अधिकांश समय ताजकिस्तानको आक्रमण झेलेको नेपालले एउटा पनि राम्रो अवसर बनाउन सकेन। एएफसी यू२३ एसियन कप छनोटको पहिलो खेलमा पनि नेपाल बलियो टोली इरानसँग ४० गोलले पराजित भएको थियो। लगातार दुई खेलमा पराजय बेहोरेपछि अघिल्लो चरणमा पुग्ने नेपालको सम्भावना पनि सकिएको छ। समूह बीमा ६ अंक जोडेको ताजकिस्तान शीर्षमा उक्लिएको छ। ६ अंक नै जोडेको इरान दोस्रो स्थानमा छ। अंकविहीन लेबनान र नेपाल पुछारमा छन्। एएफसी यू२३ एसियन कप छनोटअन्तर्गत नेपालले अन्तिम खेलमा लेबनानसँग आइतबार खेल्ने छ। छनोट चरणबाट ११ समूहका शीर्ष टोलीसहित उत्कृष्ट चार उपविजेता टोलीले एएफसी यू२३ एसियन कप खेल्नेछन्।
गृहमन्त्री खाँणलाई कार्यवाहक प्रधानमन्त्रीको जिम्मेवारी,काठमाडौं : प्रधानमन्त्री शेरबहादुर देउवाले गृहमन्त्री बालकृष्ण खाँणलाई कार्यवाहक प्रधानमन्त्रीको जिम्मेवारी दिएका छन्। शुक्रबार बेलायत भ्रमणमा जाने भएकाले आफ्नो अनुपस्थितिमा दैनिक प्रशासनिक कार्य सञ्चालन गर्न गृहमन्त्री खाँणलाई कार्यवाहक प्रधानमन्त्रीको जिम्मेवारी दिएको पत्र प्रधानमन्त्री देउवाले राष्ट्रपति कार्यालयमा पठाएका हुन्। उपप्रधानमन्त्री नबनाएको सत्ता गठबन्धनले मन्त्रिपरिषद्मा प्रधानमन्त्री देउवापछि वरियताक्रममा गृहमन्त्री खाँणलाई दोस्रोमा राखिएको छ। स्कटल्यान्डको ग्ल्यास्गोमा आइतबारदेखि जलवायुसम्बन्धी २६ औं विश्व सम्मेलन (कोप २६) हुँदैछ। त्यसमा सहभागी हुन नेपाली टोलीको नेतृत्व गर्दै प्रधानमन्त्री शेरबहादुर देउवा शुक्रबार त्यता जाँदै छन्। उनी बेलायतबाट नोभेम्बर ३ गते स्वदेश फर्कने र नोभेम्बर ४ तारेख बिहान स्वदेश आइपुग्ने कार्यतालिका छ। जलवायुसम्बन्धी सम्मेलनमा नेपालले उच्चस्तरीय प्रतिनिधित्व गर्दै आएको छ। कोप२६ अक्टोबर ३१ देखि नोभेम्बर १२ सम्म संयुक्त अधिराज्यको ग्लास्गोमा आयोजना हुँदैछ।
"प्रधानमन्त्रीज्यू, जलवायु सम्मेलनमा यी ७ विषय नछुटून्","काठमाडौं : स्कटल्यान्डको ग्ल्यास्गोमा आइतबारदेखि जलवायुसम्बन्धी २६ औं विश्व सम्मेलन (कोप २६) हुँदैछ। त्यसमा सहभागी हुन नेपाली टोलीको नेतृत्व गर्दै प्रधानमन्त्री शेरबहादुर देउवा शुक्रबार त्यता जाँदै छन्। जलवायुसम्बन्धी सम्मेलनमा नेपालले उच्चस्तरीय प्रतिनिधित्व गर्दै आएको छ। संसारभरि यसको प्रभाव बढिरहेको नेपालले पनि गहन तयारीसाथ सहभागिता जनाइरहेको सरकारी अधिकारीहरूको दाबी छ। जलवायु परिवर्तनको प्रभावस्वरूप एक शताब्दीमा एक डिग्री सेल्सियस तापक्रम बढेको छ। शिखरमा हिउँ पग्लिने क्रम यसरी बढेको छ कि, सिजनमा पनि हिमाल नाङ्गा देखिन थालेका छन्। औद्योगिक विकाससँगै प्रदूषण वायुमण्डलमा फैलाइरहेका मुलुकका कारण नेपालजस्ता गरिब र अरूका उत्पादनमा निर्भर हुने मुलुक यस मामलामा पीडित बन्दै आएका छन्। यही सम्मेलनको सेरोफेरो बिहीबार अन्नपूर्ण पोस्ट्ले विज्ञहरूसँग बृहत् अन्तरक्रिया गरेको छ। राष्ट्रियसभा सदस्य विमला राई पौड्याल, जलवायुविज्ञ अजय दीक्षित र राष्ट्रपति तराईमधेस चुरे संरक्षण विकास समितिका सदस्य सचिव महेश्वर ढकाललाई हामीले सोध्यौं, प्रधानमन्त्रीले अन्तर्राष्ट्रिय समुदायसामु केके कुरा उठाउनुपर्ला ? नेपालले लड्ने कुरा के हुन् ? पाउनुपर्ने के हुन् ? अनि, विश्वलाई देखाउनुपर्ने के हुन् ? विज्ञहरूका जवाफका आधारमा हामीले मूलभूत रूपमा ७ बुँदा तयार पारेका छौं। प्रधानमन्त्री देउवा र सरकारी टोलीले ती विषय जोडदार रूपले उठाऊन् भन्ने सरोकारवाला विज्ञहरूको सुझाव छ। १ सूचना प्रविधिमा पहुँच : जलवायु परिवर्तनसम्बन्धी जोखिमहरूको पूर्वजानकारी र पूर्वसावधानीका आधुनिकतम् सूचना प्रविधिको पहुँचमा नेपालजस्ता विपन्न राष्ट्र छैनन्। हामीले त्यसका लागि दबाब सिर्जना गर्नुपर्छ कि यो नेपालको अधिकार हो। २ क्षति र नोक्सानी : जलवायु परिवर्तनका कारण नेपालले ठूलो क्षति र नोक्सानी व्यहोर्दै आएको छ। भर्खरै आएको बेमौसमी बाढीका कारण ८ अर्ब रुपैयाँभन्दा बढीको क्षति भएको आँकलन गरिएको छ। यस्ता क्षतिको पूर्ति कसरी गर्न सकिन्छ भन्नेमा राज्यको मुख्य सरोकार हुनैपर्छ। ३ हिउँबिनाका हिमाल : नेपालका मुख्य सम्पदामध्ये पर्छन् हिमाल। जलवायु परिवर्तनले बढ्दो तापक्रमका कारण हिमालको हिउँ तत्काल पग्लिने गरेको छ। यो ठूलो समस्या बनेको छ। यसलाई जोगाउन अन्तर्राष्ट्रिय लबिइङ पुगेको छैन, त्यसका लागि उचित थलो यही बन्न सक्छ। ४ दुई ढुंगाको तरुल : पृथ्वीनारायण शाहले नेपाललाई दुई ढुंगाको तरुलका रूपमा चित्रित गरेका थिए। जलवायु परिवर्तनका हिसाबले हेर्दा पनि हामी त्यही अनुभूत गर्न सक्छौं। विश्वकै ठूला उत्पादक र खपतकर्ता चीनभारतको बीचमा हामी छौं। त्यसको जलवायुजन्य प्रभाव हामी भोगिरहेका छौं। त्यो पनि ग्ल्यास्गोमा एउटा एजेन्डा बन्नुपर्छ। ५ प्रतिबद्धतामा थप प्रतिबद्धता : अघिल्लो विश्व सम्मेलनमा विश्व तापक्रम र प्रदूषण दायरा निर्धारणमा ठूला राष्ट्रले प्रतिबद्धता जनाएका थिए। यसपालि त्यो प्रतिबद्धताले नधान्ने विपन्न राष्ट्रहरूको सरोकार छ। नेपालले त्यसमा प्रस्टै बोल्न सक्नुपर्छ। ६ जलवायुको आर्थिक पक्ष : नेपालजस्तो विपन्न देशका लागि जलवायु परिवर्तनको संकटसँग जुध्न आर्थिक अभाव खड्किएको छ। धनी र कार्बन बढी उत्पादन गर्ने देशले विपन्न र प्रदूषण कम गराउने राष्ट्रलाई दिने भनिएको सहयोग सजिलै प्राप्त हुन्न। त्यसको व्यवस्थित प्राप्तिको आवाज उठाउनुपर्छ। ७ क्षमता अभिवृद्धि : हरेकसँग जोडिने भए पनि जलवायु परिवर्तन अत्यन्त प्राविधिक विषय बन्दै आएको छ। यसको प्रभाव र जोखिमबारे सर्वसाधारणसम्म ज्ञानसूचना पुयाउन सक्नुपर्छ। त्यसको क्षमता अभिवृद्धिमा ठूलो राशि लाग्छ। त्यो पनि सरकारले विश्वसमुदायमा राख्न सक्नुपर्छ।"
होसियार ! पर्नुहोला हनी ट्र्यापमा,"काठमाडौं : हेर्दा आकर्षक, सुटेडबुटेड भएर हिँड्ने। व्यवस्थित बसाइ। पैसावाल देखिने। जति पनि खर्च गर्न सक्नेजस्ता। कुराकानी गर्न खप्पिस। उनीहरू कामभन्दा पनि सम्बन्ध जोड्न र रसरमाइलो गर्न आतुर देखिन्छन्। छोटो समयमा विश्वासमा लिई आर्थिक प्रलोभनमा पार्न खोज्छन्। शारीरिक सम्बन्धको दबाबसमेत दिन्छन्। यस्ता गतिविधि गर्ने महिला या पुरुष प्रेमको बहानामा आर्थिक लाभ लिने अपराधमा संलग्न भेटिन थालेका छन्। यसलाई हनी ट्र्यापिङ भनिन्छ। उनीहरू सम्बन्ध गाँसेर गम्भीर भएको बहाना बनाउँछन्। विश्वासको फाइदा उठाउँदै भावनात्मक सौदाबाजी गरी योजनाबद्ध रूपमा फसाउँछन्। प्रहरीको केन्द्रीय अनुसन्धान ब्युरोका प्रवक्ता श्यामकुमार महतो नेपालमा यस्तो अपराध डरलाग्दो गरी मौलाइरहेको बताउँछन्। ओखलढुंगाको सुनकोसी१ घर भई काठमाडौं कपन बस्दै आएकी २७ वर्षीया देवी थापा कमलपोखरीबाट पक्राउ परिन्। महानगरीय प्रहरी परिसरका प्रवक्ता रमेश बस्नेतका अनुसार थापाविरुद्ध ओखलढुंगाका कुमार गिरीले ठगी तथा बैंकिङ कसुरको उजुरी दिएका छन्। हनी ट्र्यापिङमा पारी युवाहरूलाई ठगी गरेको आरोपसमेत उनीविरुद्ध लागेको छ। यसरी लाखौं रुपैयाँ ठगी गरेको हुन सक्ने प्रहरीको अनुमान छ। काठमाडौं घट्टेकुलो बस्ने लालसरी शाही र कल्पना हमाल गत चैतमा पक्राउ परे। उनीहरूविरुद्ध कोटेश्वरका एक पुरुषले उजुरी दिएका थिए। सामान्य चिनजानमा यी महिलाले ती पुरुषलाई होटलमा भेट्न बोलाई अनेक बहानामा गोप्य भिडियो बनाएका थिए। त्यही भिडियोको दुरुपयोग गरी उनीहरूले पटकपटक गरेर लाखौं रुपैयाँ लिए। पुनः ८ लाख रुपैयाँ मागेपछि पीडितले प्रहरीमा उजुरी दिएको महाशाखाका प्रवक्ता कृष्णप्रसाद कोइराला बताउँछन्। अनुसन्धानका क्रममा उनीहरूले अरूलाई पनि यसैगरी फसाएको पाइयो, कोइराला भन्छन्। दाङ प्रहरीले आपराधिक लाभ (एक्सटर्सन) कसुरमा सीतादेवी थापा, खुमा वली, सुष्मा परियारलाई अघिल्लो महिना पक्राउ गरेको थियो। ती महिलाले कानुनी परामर्शको बहानामा होटेलमा बोलाई बियर र चिया खाएकै भरमा जबर्जस्ती करणीको आरोप लगाएर एक पुरुषसँग बार्गेनिङ गरेका थिए। ५० लाखबाट बार्गेनिङ गरेर १८ लाख रुपैयाँ लिएका थिए। सीतादेवी बस्दै आएको डेराबाट ७ असारमा पीडितलाई धम्की दिई लिएको १७ लाख रुपैयाँको चेक एक थान प्रहरीले बरामद गरेको थियो। नगद एक लाख रुपैयाँ ब्याजमा लगाइसकेको प्रारम्भिक अनुसन्धानबाट खुलेको प्रहरीले बताएको छ। प्रहरीले पीडकको साथबाट चेक र तमसुक पनि बरामद गरेको थियो। यूएई दुबईबाट फर्किएका सिन्धुलीका सुरज नेपालम रोजगारीको खोजीमा थिए। तर, के गर्ने उपाय थिएन। यसै क्रममा उनलाई विदेशबाट एउटा इमेल आयो। इमेलमा विदेशी युवतीले केही आर्थिक सहयोग मागेकी थिइन्। दुईबीच सम्पर्क बढ्दै गयो। विवाह गर्नेसम्मको योजना बन्यो। पछि थाहा भयो विदेशी युवतीको नाममा इमेल आईडी बनाएर ठगी गर्ने रमेश खड्का रहेछन्। उनले विभिन्न प्रलोभनमा सुरजबाट ७ लाख रुपैयाँ लिइसकेका थिए। युवतीहरूका नाममा सामाजिक सञ्जालमा अकाउन्ट बनाई अनलाइनबाट ठगी गर्ने दोलखाका रमेश खड्का, नवलपरासी रामग्रामका विसेश्वरप्रसाद तिवारी र सन्दीप कलवारलाई प्रहरीले नियन्त्रणमा लिएर अनुसन्धान गरिरहेको छ। उनीहरूको बैंक खाताबाट १५ करोड रूपैयाँबराबरको कारोबार भइसकेको खुलेको छ। प्रहरी नियन्त्रणमा रहेका तीनै जनाले लोभमा परेर काम गरेको बयान दिएका छन्। यी केही उदाहरण मात्रै हुन्। मायाप्रेमको बहानामा यस्ता आर्थिक अपराध बढिरहेको ब्युरोका प्रवक्ता महतो बताउँछन्। पछिल्लो समय हनी ट्र्यापिङमा संग्लन हुनेको संख्या बढ्दो छ, उनी भन्छन्, विभिन्न बहानामा सम्बन्ध गाँस्ने, गोप्य भिडियो तथा फोटो खिच्ने गर्छन्। सहमतिमा खिचेको त्यही भिडियो तथा फोटोलाई देखाएर पैसाको बार्गेनिङ गर्ने प्रवृत्ति मौलाउँदै छ।"
कोप२६ मा नेपालका समस्या सुनाउनै पर्छ,"जलवायु परिवर्तन विश्वव्यापी मुद्दा बनेको छ। यसको असर खासगरि अति कम विकसित मुलुक परेका छन्। नेपाल पनि यसको प्रत्यक्ष मारमा छ। जलवायुविज्ञ भने हरेक नागरिक यसप्रति सचेत भएर आफ्नो तहबाट जिम्मेवारी पूरा गर्नुपर्नेमा जोड दिन्छन्। त्यसो त संसद्मा यो विषय गम्भीर ढंगले उठाइनुपर्ने हो तर झन्डै दुई वर्षदेखि अवरुद्ध भएकाले विषय उठान हुन नसकेको सांसद स्वीकार्छन्। यही जल्दोबल्दो विषयमा विश्वव्यापी छलफल गर्न प्रधानमन्त्री शेरबहादुर देउवा नेपालको नेतृत्व गर्दै युकेको ग्लास्गोमा हुने जलवायु परिवर्तनसम्बन्धीको विश्व नेताहरूको शिखर सम्मेलनमा भाग लिन आज त्यसतर्फ जाँदैछन्। अक्टोबर ३१ देखि नोभेम्बर १२ सम्म हुने कोप२६ भनिएको संयुक्त राष्ट्रसंघको जलवायु परिवर्तनसम्बन्धी वार्तामा ११७ देशको सहभागिता हुनेछ। यसै सन्दर्भमा अन्नपूर्ण पोस्ट्ले सांसद् डा विमला राई पौडेल, जलवायुविज्ञ अजय दीक्षित र राष्ट्रपति चुरे तराई मधेस संरक्षण विकास समितिका सदस्य सचिव डा महेश्वर ढकालसँग अन्नपूर्ण अन्तक्रिया गरेको छ। डा महेश्वर ढकालको विचारको सम्पादित अंश : जलवायु परिवर्तन विश्वव्यापी एजेण्डा हो। तुलनात्मक रूपमा नेपाल बढी जोखिममा छ। हामी दुई ठूला देशको बीचमा छौं। जलवायु परिवर्तनमा राजनीति, इकोनोमिक इन्भाइरोमेन्ट सँगै कुटनीतिक एजेन्डाको रूपमा अगाडि सार्नुपर्छ। यस मुद्दामा राष्ट्रपति र प्रधानमन्त्री संवेदनशील हुनुहुन्छ। सन् २००९ मा तत्कालीन प्रधानमन्त्रीले कालापत्थरमा मन्त्रिपरिषद्को बैठक गर्नुभयो। २०१५ मा पेरिस एग्रिमेन्ट आयो। नेपालले २०१६ मा पहिलो नेशनल डिटरमाइन्ड कन्ट्रिब्युसन (एनडीसी) रिपोर्टमा जलवायु मुद्दामा प्रतिबद्धता जाहेर गरेको छ। कोप२६ मा के विषय उठाउने, कति खँदिलो र भरपर्दो उठाउने भन्ने विषयमा वन मन्त्रालयको टेक्निकल टिमले काम गरिरहेको छ। प्रधानमन्त्रीको टिमले मोर पोलिटिकल मोर डिप्लोम्याटिक हिसाबले तयारी गरेको छ। सम्मेलनमा प्रधानमन्त्रीलाई बोल्न ३ देखि ५ मिनेटको समय हुन्छ। नेपालले चारपाँच वटा विषयमा तयारी गर्नुपर्छ। पहिलो, अत्यधिक कार्बन उत्सर्जन गरिरहेका औद्योगिक राष्ट्रहरूलाई कार्बन द्रुत गतिमा छिटो रिडक्सन गर भन्नुपर्छ। त्यो कुरा राख्न दुईवटा समूह हुन्छन्। एउटा एलडीसी गु्रप (अति कम विकसित राष्ट्रको समूह)। अर्को जी७७ समूह। ती दुईवटा समूहबाट नेपालले आफ्ना एजेन्डा अघि बढाउने हो। साइड इभेन्टमा पनि यो मुद्दाका विषयमा दह्रो लविङ गर्नुपर्छ। दोस्रो, विकसित राष्ट्रले कार्बन उत्सर्जन गरेका कारण हामी जोखिममा पर्यौं भन्नुपर्छ। त्यसका लागि हाम्रो अनुकुलन क्षमता बढाउनुपर्यो। आर्थिक र प्राविधिक स्रोत चाहियो। विकसित देशले बढीभन्दा बढी पैसा छुट्याउनु पर्यो भनेर नेपालले मुद्दा उठाउनुपर्छ। उनीहरूले संयन्त्र बनाएका छन्। ग्रीन क्लाइमेट फन्ड जसलाई जिसिएफ भनिन्छ। त्यहाँबाट नेपालले माग गर्नुपर्छ। तेस्रो, नेपालले उठाउनुपर्ने विषय हानीनोक्सानीको हो। जस्तै, बेमौसमी वर्षाले हालै धानमा भएको क्षति। तापक्रम वृद्धि हुन्छ, वन्यजन्तु सास फेर्न सक्दैनन्। अनुकुलित हुन नसकेर मरेका छन्। खानेपानीको मुहान सुकेका छन्। सिँचाइमा पानी दिन सकिएको छैन। बालीनाली जति बाढीपहिरोले नोक्सान बनाइदिएको छ। यी हानी नोक्सानीलाई प्रष्ट भन्न सकियो भने ठूला औद्योगिक राष्ट्रको मन पग्लिन सक्छ। पेरिस आर्टिकल ६ ले कार्बनको व्यापारसम्बन्धी व्यवस्था गरेको छ। कार्बन खरिद बिक्री गर्ने मेकानिज्म छ। त्योभन्दा पहिला यो महासन्धि आयो। नेपाल २००४ मा यसको सदस्य भयो। यसमा क्लिन डेभलपमेन्ट मेकानिज्मअन्तर्गत वैकल्पिक उर्जा प्रवद्र्धन अन्तर्गत कार्बनको व्यापार आधिकारिक रूपमा अथोराइज्ड गरेका छौं। हाम्रो जस्तो विकान्सोन्मुख देशले वनजंगल जोगायौं। हामीले सञ्चित गरेका छौं। हामीले गरेको कार्बन अन्तर्राष्ट्रिय बजारमा बेच्दा हाम्रो कार्बनको मूल्य बढी हुुनुपर्यो। औद्योगिक राष्ट्रहरूले निःशुल्क रिडक्सन गर्नुपर्यो, हामीलाई बढी पैसा दिनुपर्छ भन्न सक्नुपर्यो। हाइड्रोपावर अत्याधिक उत्पादन गर्न सक्ने देश नेपाल हो। १५ सय मेगावाटको हाराहारीमा उत्पादन भएको छ। आगामी वर्ष बढ्नेवाला छ। बचेको क्लिन इनर्जी नजिकका राष्ट्रलाई बेच्यौं भने उनीहरूले प्रयोग गर्ने कोइला, डिजल र पेट्रोलको प्रयोग कम भई कार्बन रिडक्सनमा सहयोग पुग्छ। त्यसबाट लाभको अंश हामीले पनि लिन सक्ने गरी आर्टिकल ६ मा व्यवस्था छ। यसमा नेपालले बलियो लविङ गर्न सक्ने अवसर छ। आटिकल ६ को २४औं रुल बुक बनाउने बेलामा टुंगो लागेन। बेलायतमा यो छलफल टुंगो लागेन भने यो कोप सम्मेलन सिधै असफल भयो भन्न सकिने अवस्था छ। असफल हुन नदिन राजनीतिज्ञ, वैज्ञानिक र नीतिनिर्माता लाग्नुहुन्छ। भारत चीन र ब्राजिलजस्ता देशले कार्बनहरूबाट धेरै पैसा लिइरहेका छन्। कोप२६ मा नेपालका मुद्दा बढ्दो तापक्रम सबैलाई चुनौती नेपालले मध्यमार्गी बाटो अपनाएर भारत र चीनसँग नेगोसिएसनमा जोड दिन सक्यो भने नेपाललाई फाइदा हुन्छ। आजभोलि वस्तुको अत्यधिक रूपमा उत्पादन, उपभोग र व्यापार गर्ने सबैभन्दा ठूला देश यी हुन्। यिनले गरेको प्रभाव हिजो १० हजार किलोमिटर टाढाको अमेरिकाले कार्बन उत्सर्जन गर्यो। त्यसो हँुदा पैसा दिनुपर्छ भन्यौं। आज नजिकका बेइजिङ र दिल्लीले कार्बन उत्सर्जन गरेको छ। उनीहरूलाई अहिले नै सचेत नगराउने हो भने भविष्यमा हामी लड्न सक्दैनौं। नेपालका हिमालहरू पग्लिएका छन्। यसबाट स्थानीयवासीले समस्या बेहोर्नु परिरहेको छ। यो विषयमा संवेदनशील भएर नेपालले आफ्नो नेटवर्किङमार्फत न्याय माग्नुपर्छ। जस्टिस शब्दले शक्तिशाली औद्योगिक राष्ट्रहरू तर्किन खोज्छन्। प्रधानमन्त्री केपी ओली हुँदा आईपीसीको वर्किङ गुप्र२ को बैठक काठमाडौंमा बस्यो। २६० वैज्ञानिकहरूले प्रतिवेदन लेखेका हुन्। जसमा हाम्रा हिमालका मुद्दाहरू छन्। हिमालका मुद्दा आउँदा हामीले रिपोर्ट अगाडि बढाउन सक्छौं।"
लगानीकर्ता टिकाऔं,"लगानी गर्ने अन्तर्राष्ट्रिय दाताहरूको नेपालप्रति एउटै आरोप छ, आफ्नै आवश्यकताअनुसारको काम पनि नेपालले गर्न सक्दैन। विश्व बैंकलगायतका ठूला लगानीकर्ताले सार्वजनिक रूपमा नै यो बताउँदै आएका छन्। भौतिक प्रगति देखिनेभन्दा पनि प्रतिवेदन तयारीको विषय नेपालमा प्राथमिकतामा पर्छ। जोखिमको पूर्वतयारी र सामाजिकप्राकृतिक वातावरणको सुरक्षाजस्ता कामहरूमा बढी प्राथमिकता दिँदा गर्नुपर्ने काम ढिला हुने गरेको तर्क दाताको छ। राजनीतिक बेमेल र आयोजनामा दलगत स्वार्थ बढ्नु पनि दाता चिढिने अर्को कारण हो। यस्ता कामले आयोजना निर्माणमा अन्योलता थप्दा दाताले हात झिकेका दर्जनौं उदाहरण छन्। यो मुलुकका लागि सकारात्मक सन्देश होइन। २०५१ सालमा अरुण तेस्रो जलविद्युत् आयोजनाबाट विश्व बैंकले हात झिक्यो। अरुण तेस्रोको मुद्दालाई दलले राष्ट्रियतासँग जोड्दा नेपालले विद्युतीय क्षेत्रमा क्षति बेहोर्नु पर्यो। राष्ट्रवादको नाममा अलापिएको गलत रागका कारण अरुण तेस्रो नबन्दा नेपालले झन्डै २० वर्षसम्म ऊर्जा क्षेत्रमा संकट भोग्नुपर्यो। अहिले केही जलविद्युत् र सडक क्षेत्रमा विश्व बैंकले मन पगालेको छ। तर, अझै पनि सन्तुष्ट हुन सकेन। समयमा नै आयोजना सम्पन्न गर्न नसकेको कारण देखाउँदै विश्व बैंक हेटौंडाढल्केवरइनरुवा ४०० केभी र हेटौंडाभरतपुरबर्दाघाट २२० केभी प्रसारण लाइन निर्माणबाट पछि हटेको छ। यसले नेपाललाई पुनः झड्का लागेको छ। दुई आयोजनाको पछिल्लो म्याद यही कात्तिक १४ गते सकिँदै छ। तर काम सकिएको छैन। यस्तै अवस्थामा बैंकले पुनः निरन्तरता नदिने बताएको छ। आयोजनाबाट हात झिकेको छ। दुई आयोजनाको कुल लागत करिब ८ अर्ब रुपैयाँ छ। तीन वर्षमा सक्नुपर्ने ४०० केभी र २२०, १३२ र ३३ केभी सबस्टेसनको प्रगति एक दशकमा क्रमशः ६५ र ८५ प्रतिशत मात्रै भएको छ। २००८ र ११ बाट सुरु भएका आयोजना यतिका समयमा पनि नसकिँदा लगानीकर्ता नै हैरान बन्यो। अहिले लगानीबाट हात झिक्नुपर्ने मुख्य कारण पनि यो नै बनेको छ। सरकारको तर्क स्थानीयको अवरोधले काम ढिला भएको भन्ने छ। जुनै तर्क गरे पनि यो घटनाले दाताको लगानी जोगाउन सरकार असफल भएको पुष्टि गर्छ। नेपालको काम गराई र लगानीकर्ताको सोचाइ नमिल्नु समस्याको मुख्य कारण हो। दाताले छनोट गरेको आयोजनामा अवरोध आउन नदिनु सरकारको दायित्व हो। तर, यो तालमेल मिलेको छैन। तोकिएको समयभन्दा धेरै वर्ष कुर्दा पनि आयोजना सम्पन्न नहुँदा लगानीकर्ता आजित छन्, हात झिक्न बाध्य छन्। आयोजना क्षेत्रमा मुआब्जा समस्या, नागरिकलाई क्षतिपूर्ति तथा लगानीको अवसर र ठेकेदारको लापरबाही आयोजनाको काम अघि बढ्न नसक्नु मुख्य जड हो। यो विषयमा मात्रै सरकार गम्भीर बन्ने र समाधान गर्ने हो भने लगानीकर्ता फर्कने अवस्था आउँदैन। ससाना आयोजना निर्माण गर्न पनि विदेशी दाताको बाटो हेर्न प्रचलन मुलुकमा छ। नेपाल आफैंले बनाउन सक्ने आयोजनाहरू अन्तर्राष्ट्रिय दाताहरूको मुख नताकी स्रोत जुटाएर गर्न आँट पनि गर्नुपर्छ। विकासको नारा राख्दै आयोजनालाई बजेट छुट्याएर मात्रै हुँदैन। आयोजना निर्माण स्थलका समस्या र निर्माण ठेकेदारको कामलाई दैनिक निगरानी गर्न सक्नुपर्छ। कामको जिम्मा लिने र नगर्ने प्रवृत्ति ठेकेदार कम्पनीको छ। मुआब्जाका समस्या वर्षौंसम्म अल्झिएर रहन्छन्। जबसम्म यस्ता बेथिति आयोजनाभित्र अडिएर रहन्छन्, तब दाता सन्तुष्ट हुने अवस्था छैन। यस्ता समस्यालाई समाधान गर्न सरकारले ढिला गर्नु हुँदैन। नत्र पुनः लगानीकर्ता फर्किएर आउने अवस्था रहँदैन।"
निर्वाचन चरणचरणमा,"काठमाडौं : निर्वाचन आयोगले स्थानीय तहको निर्वाचन पनि २ चरणमा गर्नुपर्ने बताएको छ। आयोगले तीनवटै तहको निर्वाचन एकैपटक सम्भव नभएको समेत आयोगले स्पष्ट गरेको छ। २०७४ मा स्थानीय तहको निर्वाचन तीन चरणमा सम्पन्न भएको थियो। त्यतिबेला निर्वाचित पदाधिकारीको कार्यकाल आगामी जेठ ५ गते सम्पन्न हुँदैछ। कार्यकाल समाप्त हुनु २ महिनाअघि नै स्थानीय तह निर्वाचन गर्नुपर्ने कानुनी व्यवस्था रहेको भन्दै आयोगले चैत ५ भित्र स्थानीय तहको निर्वाचन गर्नुपर्ने तर्क गरेको छ। आयोगले त्यसका लागि कात्तिकभित्रै स्थानीय तह निर्वाचनको मिति तोक्न सरकारसँग माग गरेको छ। चैत ५ अघि निर्वाचन हुन निर्वाचन अवधि १ सय २० दिन हुने भएकाले ढिलोमा पनि मंसिर ५ भित्र निर्वाचनको मिति घोषणा भइसक्नुपर्छ, आयोग प्रवक्ता शालिग्राम पौडेलले भने। प्रमुख निर्वाचन आयुक्त दिनेश थपलियासहितको टोलीले केही दिनअघि प्रधानमन्त्री शेरबहादुर देउवालाई भेटी यस विषयमा ध्यानाकर्षण गरिसकेको छ। आयोगले पहिलो चरणको निर्वाचन भएको कम्तीमा ४५ दिनभित्र दोस्रो चरणको निर्वाचन हुने गरी मिति तोक्न पनि प्रधानमन्त्रीसँग आग्रह गरेको प्रवक्ता पौडेलले बताए। यस्तै, आयोगले संसद्, प्रदेशसभा र स्थानीय तहको निर्वाचन एकै चरणमा सम्भव नभएको जानकारी पनि प्रधानमन्त्री देउवालाई गराइसकेको छ। तीनै तहको निर्वाचन एकै चरणमा गर्नुपर्ने आवाज उठिरहेका बेला आयोगले भने चरणबद्ध चुनावको प्रस्ताव गरेको हो। प्रवक्ता पौडेलले कानुन परिमार्जन नगरेसम्म तीन तहको निर्वाचन एकै पटक गर्न सम्भव नहुने बताए। प्रतिनिधिसभा निर्वाचन ऐन २०७४ ले प्रतिनिधिसभा र प्रदेशसभासम्मको एकै चोटी हुन सक्ने भने पनि स्थानीय तहसमेतको निर्वाचन एकै चरणमा गर्ने कल्पना गरेको छैन, प्रवक्ता पौडेलले भने, आयोगले यस विषयमा सोचसमेत बनाएको छैन। आयोगले प्रतिनिधिसभा र प्रदेशसभामा रिक्त पदमा उपनिर्वाचनको मिति तोक्न पनि सरकारसँग माग गरेको छ। आयोग प्रवक्ता पौडेलका अनुसार प्रतिनिधिसभामा ४ र प्रदेशसभामा १८ जना सदस्यको पद रिक्त छ। संसद्को माथिल्लो सदन राष्ट्रियसभामा एक तिहाइ (१९ जना) सदस्यको पदावधि आगामी फागुन २० मा सकिँदैछ। आयोगले त्यसका लागि ३५ दिन अगावै निर्वाचनको मिति तोक्नुपर्ने कानुनी व्यवस्थाबारे पनि सरकारको ध्यानाकर्षण गरिसकेको प्रवक्ता पौडेलले बताए। निर्वाचन तयारीका लागि आयोगलाई करिब ९० दिनको तयारी चाहिन्छ। समय नजिकिँदै गर्दा सरकारले एक हप्तामा निर्वाचन मिति घोषणा गर्नुपर्ने निर्वाचन आयोगका प्रवक्ता पौडेल बताउँछन्। निर्वाचन आयोग, प्रधानमन्त्री र मन्त्रिपरिषद्का केही मन्त्रीहरूसँगको भेटघाटमा यस विषयमा छलफल भएको आयोग प्रवक्ता पौडेलले बताए ।"
फेसबुक कम्पनीको नाम परिवर्तन,"क्यालिफोर्निया : फेसबुक कम्पनीको नाम परिवर्तन भएको छ। फेसबुकले कम्पनीको नाम मेटा राखेको हो। बिहीबार फेसबुक कम्पनीले आफ्नो नाम मेटा राखेको घोषणा गरेको हो। अब दुनियाँलाई मेटाभर्स मा थ्रीडीमार्फत् जोड्ने फेसबुकले जनाएको छ। आफ्नो पेजमार्फत् सन्देश जारी गर्दै फेसबुकले सामाजिक सञ्जालको नयाँ अध्यायमा स्वागत गरेको छ। फेसबुकले नाम परिवर्तन गरे पनि फेसबुक, इन्स्टाग्राम, मेसेन्जर र ह्वाट्एप एपका नाम भने परिवर्तन नगरेको जनाएको छ। फेसबुकलाई विश्वको सबभन्दा ठूलो सामाजिक सञ्जाल मानिन्छ। यसका करिब ३ अर्ब मासिक सक्रिय प्रयोगकर्ता रहेको जनाइएको छ।"

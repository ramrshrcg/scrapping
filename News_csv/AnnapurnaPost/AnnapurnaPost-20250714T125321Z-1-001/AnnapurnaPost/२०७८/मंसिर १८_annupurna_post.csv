शीर्षक,विवरण
"उपल्लो मुस्ताङमा आशिंक हिमपात : धारा, कुलो र ट्याङ्कीमा पानी जमे","जोमसोम : उपल्लो मुस्ताङमा शनिबार बिहानैदेखि आंशिक हिमपात भएको छ। हिमपातसँगै सो क्षेत्रमा अत्यधिक चिसो बढेको छ। तर मुस्ताङको तल्लो क्षेत्रको मुक्तिनाथबाहेक अन्य स्थानमा भने भीषण वर्षा भएको जनाइएको छ। उपल्लो मुस्ताङको लोमान्थाङ र लोघेकर दामोदरकुण्ड गाउँपालिकामा आशिंक हिमपात भएको लोघेरक दामोदरकुण्ड३ का वडाध्यक्ष सम्तेन धावा गुरुङले जानकारी दिए। उनका अनुसार लोमान्थाङ गापाको लोमान्थाङ, ठिङ्गर, सम्जुङ, चुमजुङ, फुवा, छोसेर र कोरलानाका आसपासका क्षेत्रमा हिमपात भएको हो। लोघेकर दामोदरकुण्ड गापाको चराङ, मराङ, घमी, ढाक्मर, घिलिङ, यारा, घारा, ढि र सुर्खाङ लगायतका क्षेत्रमा आशिंक हिमपात भएको हो। बर्सेनि हिउँदयामको मौसममा उपल्लो मुस्ताङमा हिमपातसँगै चिसो बढ्ने गर्छ। उपल्लो मुस्ताङमा कार्तिकदेखि चिसो बढे पनि शनिबार परेको हिउँ सिजनकै पहिलो हिमपात भएको स्थानीयको भनाइ छ। उपल्लो मुस्ताङमा आशिंक हिमपात भएसँगै उच्चलेकका डाँडाकाँढा सेताम्मे भएका छन्। तर बाक्लो हिमपात नभएकाले बस्ती क्षेत्रमा भने खासै हिउँ जम्न नसकेको लोमान्थाङका स्थानीय आङ्गेल गुरुङले जानकारी दिए। उनका अनुसार उपल्लो मुस्ताङमा तापक्रम घटेर माइनस १५ डिग्री पुगेको छ। चिसो अप्रत्यासित बढेकाले शाखा नदी, घरका धारा, सेफ्टी ट्याङ्की र सिचाई कुलो समेत जमेको छ। उपल्लो मुस्ताङमा हिमपात भएसँगै खर्कमा पालन गरिएका याकचौरी,भेडा च्यांग्रासमेत बस्ती नजिक झारिएको छ। चिसो बढेसँगै स्थानीयको दैनिकी समेत प्रभावित बनेको छ। उपल्लो मुस्ताङमा हिउँदयाम लागेपछि स्थानीय जाडो छल्न बेसी झर्ने परम्परा छ। गत वर्ष कोरोना कहरले गाउँमै थुनिएका स्थानीयहरु यसपटक भने जाडो छल्न र घुम्ती ब्यापारका लागि बेसी झरेका छन्। उपल्लो मुस्ताङ र कोरलानाका सम्म जाने आन्तरिक पर्यटकको उपस्थिति समेत नगण्य हुन थालेको पर्यटन होटल हिमालयन लोमान्थाङका पर्यटन व्यवसायी गोम्बो गुरुङले जानकारी दिए। उनका अनुसार उपल्लो मुस्ताङ अत्यधिक चिसो बढेसँगै सुनसान हुन थालेको उल्लेख गरे। लोमान्थाङ र लोघेकर दामोदरकुण्ड गापाका ८० प्रतिशत स्थानीय चिसोकै कारण बेसी झरिसकेको लोघेकर दामोदरकुण्ड१ का वडाध्यक्ष टसी ढिन्डुक ठकुरीले बताए। उनका अनुसारका चिसो र हिमपातको मौसम भएकाले सबै विकासे योजनाको काम ठप्प भएको छ। लोमान्थाङ र लोघेरक दामोदरकुण्ड गापा अन्तर्गतका अधिकांश सामुदायिक गुम्बा, निजी विद्यालय जाडो छल्न मंसिरको पहिलो साता बेसी झरिसकेका छन्। उनीहरुलाई पोखराका विभिन्न स्थानमा स्थान्तरण गरी पठनपाठन गरिएको जनाइएको छ। उपल्लो मुस्ताङमा खेतीपातीको कामकाज सकेर स्थानीय बेसी झर्छन्। उनी हिउँद सकेर गर्मी सुरु भएपछि खाद्यान्न र लत्ताकपडा लिएर उकालो उक्लिन्छन्। घुम्तीका विद्यालय वैशाख लागेपछि साविककै स्थानमा लगेर पठनपाठन गर्ने गरिन्छ। यस्तै उपल्लो मुस्ताङमा चिसो बढेसगै त्यहाँको दुई स्थानीय तहका कर्मचारीसमेत जोमसोम झर्ने तयारी गरेका छन्। स्थानीय स्तरमा नागरिक नभएको र सेवा प्रवाहमा समेत कठिनाइ हुने हुँदा स्थानीय तहको सम्पर्क कार्यालय जोमसोममा राखिएको छ। उनीहरुले पालिकाले दिने अतिआवश्यकीय सेवा सम्पर्क कार्यालयबाटै दिने व्यवस्था मिलाइएको जनाइएको छ। जलवायु परिवर्तनका कारण हिमाली क्षेत्रमा अपेक्षा अनुकुलको हिमपात हुन सकेको छैन। मौसममा आएको फेरबदलका कारण कुनै वर्ष भारी हिमपात हुने, कुनै वर्ष आशिंक र कुनै वर्ष हिमपात नहुने अवस्था रहेको छ। विगतको ५ वर्षअघि उपल्लो मुस्ताङदेखि तल्लो मुस्ताङसम्म भारी हिमपात हुने गर्थ्यो तर पछिल्ला वर्षहरुमा भने तल्लो क्षेत्रमा हिमपात नभइ वर्षा हुन थालेको छ। शनिबार वारागुङ मुक्तिक्षेत्रको कागबेनीदेखि तल भारी वर्षा भएको थासाङका स्थानीय सोजन हिराचनले जानकारी दिए। उनले बिगतमा दुई फिटसम्म हिउँ पर्ने तल्लो मुस्ताङमा आशिंक मात्र हिमपात अनि त्यसको साथमा वर्षा हुन थालेको बताए। उनले बर्खायाम र हिउँदयामको वर्षाले कृषि र पर्यावरणमा नकारात्मक असर पुर्याएको उल्लेख गरे। हिउँदको हिउँ कृषकका लागि बरदान हो तर पछिल्लो समय हिउँ पर्न सकिरहेको छैन। यो किसानका लागि दुरभाग्य नै हो', उनले भने। तल्लो मुस्ताङमा हिउँ पर्न छोडेपछि स्याउ लगायतका रैथाने अन्नबालीमा रोगको प्रकोप देखा पर्न थालेको उनले बताए। उनले जमिनको तापक्रम वृद्धि भइरहेकाले विभिन्न प्रकोप निम्तन सक्ने र त्यसका लागि पूर्व सावधानी अपनाउन आवश्यक रहेको उल्लेख गरे।"
हिमाल हेर्दै फेवातालको फन्को,"पोखरा : पोखरामा शनिबार सम्पन्न फिस्टेल रेस अन्तरगत ४२ किलोमिटर रेसमा पुरुषतर्फ नेपाली धावक तस्बिर लामा प्रथम भएका छन्। लामाले निर्धारित दुरी ४ घण्टा १५ मिनेट ५४ सेकेण्डमा पूरा गरेका हुन्। रेसमा दोस्रो भएको अर्जुनकुलुङ राईले निधारित दुरी ४ घण्टा १८ मिनेट ४९ सेकेण्डमा पूरा गरे। यसै गरी महेश थापाले ४ घण्टा ५३ मिनेट ९ सेकेण्डमा दौड पूरा गरेर तेस्रो भए। स्विजरल्याण्डका डेनियल लिजरले निर्धारित दुरी ५ घण्टा २७ मिनेट ४० सेकेण्डमा पूरा गरेर चौथो भएका छन्। ४२ किलोमिटरको महिलातर्फको रेसमा बेलायती धावकको वर्चश्व रहेको छ। बेलायतकी फ्लोरो रेबेकालेले निर्धारित दुरी ६ घण्टा ३ मिनेट ५५ सेकेण्डमा पूरा गरेर प्रथम भइन्। यसै गरी बेलायतकै लिजी हावाकरले ६ घण्टा ३५ मिनेट २७ सेकेण्डमा पूरा गरिन् भने तेस्रो भएकी बेलायतकै स्याली रेबेकाले ६ घण्टा ३८ मिनेट ४८ सेकेण्डमा पूरा गरिन्। फिस्टेल रेस अन्तर्गतको २१ किलोमिटर रेसमा अशोक बरामले १ घण्टा ५७ मिनेट २५ सेमेण्डमा निधारित दुरी पूरा गरी प्रथम भएका छन्। यसै गरी भूमीराज रोकाले सोही दुरी २ घण्टा ५ मिनेट ३ सेकेण्डमा पूरा गरेर दोस्रो भए। तेस्रो भएका सन्चे तामाङले २ घण्टा ७ मिनेट ८५ सेकेण्डमा पूरा गरेका छन्। २१ किलोमिटर महिलातर्फको दौडमा बेलायतकी एन केले २ घण्टा २७ मिनेट ४ सेकेण्डमा पूरा गरेर प्रथम भएकी छन्। यसै गरी नेपालकी छोकी शेर्पाले २ घण्टा ५४ मिनेट ५५ सेकेण्डमा पूरा गरेर दोस्रो भइन्। तेस्रो भएकी अमेरिकाकी सान्या मार्टले निर्धारित दुरी २ घण्टा ५९ सेकेण्ड ५५ मिनेटमा पूरा गरेकी छन्। यसै गरी ५ किलोमिटर रेसमा लाक्पा योजेन तामाङ प्रथम भएका छन्। उनले निर्धारित दुरी १ घण्टा ३५ सेकेण्डमा पूरा गरेको आयोजकले बताएका छन्। यसै गरी दोस्रो भएका डिकेश गुरुङले १ घण्टा ३७ मिनेटमा पूरा गर्दा तेस्रो भएका अमेरिकाका स्टेभ वेल्सले १ घण्टा २६ मिनेट १३ सेकेण्डमा पूरा गरे। महिलातर्फको ५ किलोमिटर रेसमा क्यानडाकी एम्मा हेमिल्टनले १ घण्टा २८ मिनेट २७ सेकेण्डमा पूरा गरेर प्रथम भइन्। यसै गरी दोस्रो भएकी नेपालकी बिमला आलेले १ घण्टा ३७ मिनेट ३१ सेकेण्डमा निधारित दुरी पूरा गरिन्। तेस्रो भएकी अमेरिकाकी डोरी नोयनले १ घण्टा ४० मिनेट २७ सेकेण्डमा पूरा गरिन्। हिमालयन ट्रेल रनिङ प्रालिको आयोजनामा भएको दोस्रो संस्करणमा १७ देशका ७० भन्दा बढी विदेशीको सहभागिता रहेको व्यवस्थापक दिपक भट्टले बताए। फिस्टेल रेसमा नेपालीसहित करिव २ सय जनाको सहभागिता रहेको आयोजकले बताएका छन्। ४२ किलोमिटर रन डेभिज फलबाट सुरु भएर पुम्दीकोट, तारेभिर, घाँटी छिना, देउराली कास्कीकोट सराङ्कोट मेथलाङ, सेदी पुगेर टुगिएको थियो। यसै गरी २१ किलोमिटरको दुरी डेभिज फल, स्तुपा, चंखपुर, पदेली, मेथलाङ हुँदै सेदीसम्म र ५ किलो मिटर रेस सेदी, ग्यारजाती, मेथलाङ हुँदै सेदीमै आएर टुंगिएको थियो। रेसमा पहिलो, दोस्रो र तेस्रो हुनेलाई मेडल, प्रमाण पत्र र पुरस्कार प्रदान गरिएको थियो। अन्नपूर्ण, धौलागिरी हिमालको मनोरम दृश्यको अवलोकन गर्दै रेसमा सहभागी नेपाली र विदेशी सहभागी रमाएका थिए। नेपाली जनजीवन प्रत्यक्ष अनुभव गराउने उद्देश्यले पुरानो बाटो तर अहिले हिंड्न छोडिएको गोरेटोबाटे हुँदै अन्तर्राष्ट्रिय स्तरको फिस्टेल रेस कार्यक्रम आयोजना गरिएको डा सुन्दर पौडेलले बताए। रेस आगामी वर्षदेखि वर्षमा ३ पटक आयोजना गर्ने लक्ष्य रहेको कार्यक्रमका व्यवस्थापक भट्टले बताए। पोखरा बजार निजकैको डाँडामा उकाली ओराली गर्दै हिमालको अवलोकन गरी फेवातालको फन्को मार्दा पर्यटक निकै खुसी भएकोले पनि पर्यटक आकर्षण गर्न रेसलाई निरन्तरता दिइने उनले बताए।"
सुनसरीको भाण्टाबारीमा बस दुर्घटना,इनरुवा: सुनसरीको कोशी गाउँपालिका८ स्थित भाण्टाबारीमा आज बस दुर्घटना हुँदा एक जनाको मृत्यु भएको छ भने २२ घाइते भएका छन्। मृत्यु हुनेमा सिराहाको धनगढी नगरपालिका८ का जिवछ यादव रहेको जिल्ला प्रहरी कार्यालय सुनसरीले जनाएको छ। पश्चिमबाट पूर्वतर्फ आउँदै गरेको को१ख ४९८८ नंको बस आफैँ अनियन्त्रित भई दुर्घटना हुँदा यादवको मृत्यु भएको प्रहरी नायब उपरीक्षक नरेन्द्रकुमार कार्कीले जानकारी दिए। दुर्घटनामा परी गम्भीर घाइते भएका यादवलाई जिल्ला अस्पताल इनरुवा उपचारका लागि ल्याइएकामा उपचारका क्रममा मृत्यु भएको प्रहरीले जनाएको छ। यादवको शव परीक्षणका लागि अस्पतालमा राखिएको छ भने घाइते भएका सबैलाई उपचारका लागि विराटनगर लगिएको छ।
श्रीमानलाई फसाउन आमाले गरिन् आफ्नै छोरीको हत्या,नोएडा: एक महिलाले आफ्नो छ वर्षीया छोरीको हत्या गरेको खुलासा भएको छ। भारतको नोएडा प्रहरीका अनुसार अनुराधा नाम गरेकी महिलाले आफ्नो बच्चाको हत्या गरेर जंगलमा लगेर गाडेकी थिइन्। आफ्नो श्रीमानलाई फसाउनका लागि आफ्नै छोरीको हत्या गरेको प्रहरीसँगको बयानमा ती महिलाले भनेकी छन्। गत १२ नोभेम्बरमा जंगलबा बच्चाको शव फेला परेको थियो। अनुसन्धान गर्दै जाँदा ती बच्चाको नाम र उनका आमा बुबा प्रहरीले फेला पारेका थिए। प्रहरीका अनुसार अनुराधा र रामकुमारबीच विवाह भएको थियो। उनीहरुको चार जना छोरी थिइन्। रामकुमारले अर्को विवाह गरेपछि दुवै जना कहाँ दुई दुई जना छोरीहरु बस्ने गर्थिन्। रामकुमारको फ्लाट कब्जा गर्न अनुराधाले आफ्नै छोरीको हत्या गरेको प्रहरीले जनाएको छ।
ओमिक्रोन भेरियन्टबाट जोगिन बुस्टर डोज दिने निर्णय,अबुजाः नाइजेरियाले कोरोना भाइरसको नयाँ भेरियन्ट फैलन नदिन बुस्टर डोज दिने निर्णय गरेको छ। गत साता दक्षिण अफ्रिकाबाट आएका दुई जनालाई कोरोनाको नयाँ भेरियन्ट ओमिक्रोन देखिएपछि नाइजेरियाले थप सर्तकता अपनाउँदै सर्वसाधारणलाई बुस्टर डोज दिने निर्णय गरेको अलजजीरामा समाचार छ। नाइजेरियाको प्राइमरी हेल्थ केयर डेभलपमेन्ट एजेन्सीका कार्यकारी निर्देशक फैशल सुहेबले नयाँ भेरियन्टबाट जोगाउन सर्वसाधारणलाई छिट्टै बुस्टर डोज लगाइने बताए।
चीनले अफ्रिकालाई ओमिक्रोनविरुद्ध लड्न मद्दत गर्ने,"बेइजिङ: चीनले अफ्रिकालाई कोभिड१९ महामारीविरुद्ध लड्न र विश्व बजारमा आफ्नो प्रतिस्पर्धात्मक क्षमता सुधार गर्न मद्दत गर्ने चाहेको रुसको स्पुतनिक समाचार एजेन्सीले जनाएको छ। 'चीनले अफ्रिकाको भरपर्दो मित्र भएको कुरामा जोड दिएको छ र यो हरेक पटक व्यवहारमा पुष्टि पनि भएको छ,' रुसी एकेडेमी अफ साइन्सेसको अफ्रिकी अध्ययन संस्थानका प्रमुख अनुसन्धान फेलो तातियाना डेचले भनेका छन्। 'कृषि निर्यातका लागि चीनको समर्थनले अफ्रिकी देशहरूलाई व्यापार असन्तुलन कम गर्न र चीनमा कच्चा पदार्थको निर्यातमा उनीहरूको निर्भरता कम गर्न मद्दत गर्नेछ। यसले विश्व बजारमा अफ्रिकाको प्रतिस्पर्धात्मकतामा सुधार गर्नेछ,' डेचले थपे। चीनले अफ्रिकी देशहरूको भरपर्दो साझेदारको रूपमा आफ्नो विश्वसनीयता बलियो बनाएको छ र चीनअफ्रिका सहयोगलाई बदनाम गर्ने अफवाहहरूको खण्डन गरेको छ।"
एकीकृत समाजवादी बैतडीका छ पालिकामा नेतृत्व चयन,"बैतडी: नेकपा (एकीकृत समाजवादी)ले यहाँ सङ्गठन विस्तार अभियानलाई तीव्रता दिएको छ। जिल्लाका सबै स्थानीय तहमा कमिटी गठन गर्ने अभियानअन्तर्गत हालसम्म छ स्थानीय तहमा कमिटी गठन गरिएको नेकपा (एकीकृत समाजवादी)का जिल्ला अध्यक्ष महादेव भट्टले जानकारी दिए। हालसम्म दोगडाकेदार, सुर्नया गाउँपालिका तथा पाटन, दशरथचन्द, मेलौली र पुर्चौंडी नगरपालिकामा पालिकास्तरीय कमिटी गठन गरिसकिएको जनाइएको छ। पाटनको अध्यक्षमा लोकेन्द्र विष्टसहित ५५ सदस्यीय, दोगडाकेदारमा लक्ष्मीदत्त जोशीको अध्यक्षतामा ५१, सुर्नयामा दिनेशप्रसाद भट्टको अध्यक्षतामा ६५, दशरथचन्दमा दिनेशसिंह ठगुन्नाको अध्यक्षतामा ७७, पुर्चौडीमा रमेश बोहराको अध्यक्षतामा ६१ र मेलौलीमा भीम भट्टको अध्यक्षतामा ६५ सदस्यीय कमिटी गठन गरिएको हो। गठन गरिएका सबै पालिकामा सर्वसम्मतरूपमा नेतृत्व चयन गरिएको र बाँकी रहेका पालिकामा पनि मङ्सिरभित्र नेतृत्व चयन गरिने सो पार्टीले जनाएको छ। एमालेसँग विभाजन भएपछि सो पार्टीले सङ्गठन विस्तारलाई तीव्रता दिएको छ। तीन महिनासम्म जारी रहने उक्त अभियानमा सबैस्तरमा कमिटी गठन गरिने जनाइएको छ। मङ्सिरमा सबै पालिकामा सङ्गठन विस्तार गरिने र त्यसपछि सङ्गठन सुदृढीकरणको कामलाई अगाडि बढाइने दशरथचन्द नगरपालिकाका अध्यक्ष दिनेश ठगुन्नाले बताए। एमाले रहँदा यसअघि रहेको समानान्तर जिल्ला कमिटी पनि एकीकृत समाजवादीमा समाहित गरिएको थियो। जिल्ला अध्यक्ष भट्ट रहेको १५१ सदस्यीय उक्त समानान्तर कमिटी समाजवादीमा समाहित गरिएको हो।"
"भारतमा ओमिक्रोनको चौथो केस फेला, मुम्बईमा पनि एक जनामा संक्रमण",नयाँ दिल्ली: भारतमा थप एक जनामा कोरोना भाइरसको नयाँ भेरियन्ट ओमिक्रोन फेला परेको छ। महाराष्ट्रको मुख्य सहर मुम्बईमा थप एक जनामा ओमिक्रोन पुष्टि भएको त्यहाँका अधिकारीहरुले जनाएका छन्। योसँगै भारतमा ओमिक्रोनबाट संक्रमित हुनेको संख्या चार जना पुगेको छ। आजमात्रै गुजरातमा एक जनामा ओमिक्रोन संक्रमण देखा परेको थियो। त्यसअघि कर्नाटक राज्यमा दुई जनामा ओमिक्रोन देखा परेको थियो। विदेशबाट भारत फर्किएर आएकाहरुमा उक्त संक्रमण देखिएको बताइएको छ।
प्रेसलाई अकुंश लगाउने कानुन खोरज हुन्छ : प्रचण्ड,"चितवन: नेकपा माओवादी केन्द्रका अध्यक्ष पुष्पकमल दाहालले प्रेसलाई अकुंश लगाउने गरी ल्याइएका ऐन खोरज गर्ने बताएका छन्। लोकतन्त्रको सुदृढीकरणको लागि प्रेस अनुकुल कानुन चाहिएको भन्दै विगतका सरकारले बनाएका प्रेस स्वतन्त्रता विरोधी ऐन खारेज गर्ने बताए। यसका लागि गठबन्धनमा छलफल अघि बढेको बताए। चितवनमा भएको प्रेस सेन्टर नेपालको चौथो राष्ट्रिय महाधिवेशनलाई उद्घाटन गर्दै अध्यक्ष प्रचण्डले प्रेस र पत्रकार बलियो भए मात्रै लोकतन्त्र बलियो हुने भन्दै गठबन्धनको सरकारले प्रेस स्वतन्त्रको पक्षमा काम गर्न लागेको बताए। विगतको सरकारले जेजस्तो कानुन बनाएर प्रेस जगतलाई अंकुश लगाउने गरी जेजस्ता कानून बनेका छन्। ती बसै खारेज गरिनेछ , उनले भने, जति प्रेस बलियो हुन्छ जति पत्रकार बलियो हुन्छन् त्यति नै लोकतन्त्र सुदृढ हुन्छ। उनले अहिलेसम्म खतरा नटरेको बताए। चितवनमा भर्खरै सकिएको नेकपा एमालेको महाधिवेशनलाई दाहालले प्रतिगमनकारीको भेलाको रुपमा टिप्पणी गरे। एमालेले महाधिवेशनले प्रतिगमनलाई बलियो पार्न खोजे पनि पूरै असफल भएको दावी गरे। प्रदर्शनलाई उनले मण्डले र प्रतिगमनकारी मोर्चाको रुपमा पतन भएको आरोप लगाए। एमालेको महाधिवेशनमा मण्डले, पञ्चायतीकरणको प्रवृति देखिएको उनले बताए। पञ्चायतको अत्न्य हुने बेलामा ठूलाठूला र्याली नदेखेको होइन, लाखौं मान्छे उतारेर पञ्चायतबाहेक कोही छैन भन्ने बनाएकै थिए तर पञ्चायत ढल्यो , दाहालले भने, जबरजस्ती पैसाको बलमा धाकधम्की दिएर लोभ दिएर गरिएको कुम्भ मेलाले कुनै वैचारिक र राजनैतिक अर्थ राख्दैन। दाहालले सच्चा कम्युनिष्टहरुको एकताको विकल्प नभएको बताए। प्रतिगमनकारी खतरा नटरेका उनको भनाइ छ। कार्यक्रममा नेपाल पत्रकार महासंघका अध्यक्ष विपुल पोखरेलले पहिलाको सरकारले बनाएको प्रेस विरोधी कानून खारेजी नभएको कारण नयाँ सरकार भएको अनुभूति नभएको बताए। उनले अहिले पनि कानूनको मस्यौदा अगाडि बढेको भन्दै त्यसलाई रोक्न माग गरेका छन्। पहिलाको सरकारले प्रेस विरोधी कानूनको विरुद्धमा हामी लागेका थियौं, अहिले पनि कानूनको मस्यौदाहरु अगाडि बढेको छ , पोखरेलले भने, सरकारले त्यसलाई रोक्न सकेको छैन। त्यसैले नयाँ सरकार भएको प्रत्याभूति हुन सकेको छैन।"
"ज्वालामुखी विष्फोटमा कम्तीमा एकको मृत्यु, दर्जनौं घाइते",इन्डोनेसिया : जाभा टापुमा ज्वालामुखी विष्फोट हुँदा कम्तीमा एक जनाको मृत्यु भएको छ । दर्जनौं घाइते भएको बीबीसीले जनाएको छ ।माउन्ट सुमेरुबाट खरानी निस्कीएको र जसले स्थानीयलाई नराम्ररी असर पारेको छ । ज्वालामुखीबाट निस्कीएको आगोले जलेर कम्तीमा ४१ जना घाइते छन् । मृत्यु हुनेको संख्या बढन सक्ने भनिएको छ । ज्वालामुखीबाट निस्कीएको बाक्लो धुँवाले गाउँनै अन्धकार बनाएको थियो । ज्वालामुखीका कारण फसेका स्थानीयहरुलाई सुरक्षित स्थानमा लगिएको छ । इन्डोनेसियाको प्रकोप न्यूनीकरण एजेन्सीले ज्वालामुखी विष्फोटमा परी घाइतेहरुको उपचार भइरहेको जनाएको छ । विष्फोटपछि त्यस क्षेत्रमा बिजुली र टेलिफोन सेवा अवरुद्द छ ।
मुख्यमन्त्री पाण्डेद्वारा पुलको सिलन्यास,"सिन्धुली : सिन्धुलीको हरिहरपुरगढी गाउँपालिका २ बखफर र वडा नम्बर ४ को हाकपारा जोड्ने गरी मरिण खोलामा पक्की पुलको सिलन्यास गरिएको छ। शनिबार एक कार्यक्रमका बीच बागमती प्रदेशका मुख्यमन्त्री राजेन्द्र पाण्डेले पुलको सिलन्यास गरेका हुन्। लामा विधिबाट भूमि पूजा गर्दै पुलको सिलन्यास गरेका मुख्यमन्त्री पाण्डेले पुलको निर्माणले यस क्षेत्रको विकासमा कायापलट गर्ने विश्वास व्यक्त गरे। उनले भने, 'यो पुलको निर्माणसँगै हिमाल, पहाड र तराई जोड्ने र विकास गर्ने गरी कामको सुरुवात भएको छ। यसले काभ्रे, मकावनपुर, सिन्धुली, सर्लाही र रौतहट जिल्ला जोड्ने छ।' पुल निर्माणले सिन्धुली जिल्लामा जुनारको बिक्रीमा समेत सहयोग गर्ने उल्लेख गरे। हेटौंडासिन्धुलीचतरा (मदन भण्डारी लोकमार्ग) अन्तरगत सिन्धुली र मकवानपुर जोड्ने बागमती नदीको पक्की पुल निमार्णमा ढिलाइ भएको प्रति चासो राख्दै तत्काल निर्माण सम्पन्न नभए कारवाही गरिने चेतावनी दिए। यस्तै कार्यक्रममा पूर्व कृषिमन्त्री तथा संघीय सांसद् हरिबोल गजुरेलले मरिण नदिको पुलको सामरिक महत्त्व रहेको भन्दै पुलसँगै सडक पनि १२ महिना नै निर्वाद सञ्चालन गर्ने गरी निर्माण गर्नु पर्ने आवश्यकता औंल्याए। उनले भने, 'यो पुलले विकट पालिकालाई सुगम बनाउने छ। विकासका काम आवश्यकता र महत्त्वका आधारमा सञ्चालन गर्नुपर्छ। यस्ता काम गर्दा धेरैभन्दा धेरै नागरिकले सुविधा पाउने गरी प्राथमिकतामा राखेर गर्नुपर्छ।' मरिण नदिमा पुल नहुँदा विकट कर्णालीको जस्तै दु:ख रहेकोमा पुलले सहजता ल्याउने अपेक्षा गरिएको छ। स्थानीयले वर्षौंदेखि माग गर्दै आएको पुल बागमती सरकारकै सबैभन्दा धेरै लागतमा बन्न लागेको हो। २६२४० मिटर लम्बाई र ८४ मिटर चौडाई भएको पुलको लागत पिएस र मूल्य अभिवृद्धि करसहित १९ करोड २५ लाख ४१ हजार ८ सय १७ रूपैयाँ रहेको छ। पुलको स्पान संख्या ५ वटा रहने बताइएको छ। पुलको निर्माण ठेक्का हिम्दुंग र थोकर इम्मानुयल सारस जेभीले पाएको छ। २०८७ असार २२ गते सम्झौता भएको पुल २०७९ पुस २२ गतेभित्र सम्पन्न गर्नु पर्ने बागमती प्रदेश भौतिक मन्त्रालयका सचिव अशोककुमार शाहले बताए। पुलको सिलन्याससँगै स्थानीयमा खुसीयाली छाएको छ। पुल निर्माणपछि हिमाल पहाड र तराई जोडिने हरिहरपुरगढी गाउँपालिकाका अध्यक्ष कार्साङ लामाले बताए। पुल निर्माणले सिन्धुली, मकावनपुर, काभ्रे, सर्लाही र रौतहट जिल्लाका नागरिक लाभान्वित हुनेछन्। मदन भण्डारी लोकमार्गबाट बखफरहाकपुर हुँदै सर्लाहीको कर्मैया स्थित पूर्वपश्चिम महेन्द्र राजमार्ग जोडिने छ। पुल नहुँदा मरिण नदिले बगाएर दर्जानौं स्थानीयले अकालमा ज्यान गुमाएका थिए। पुल सिलन्यास कार्यक्रममा प्रदेश सांसद्हरू वसन्त माझी र विनोद खड्का लगायतका स्थानीय राजनितिक दलका नेताहरूले समयमा पुल निर्माण सम्पन्न गर्न सबै सक्रियताका साथ लागी पर्न समेत आग्रह गरे।"
"एकातिर मतदान, अर्कोतिर रेखा थापासँग सेल्फी खिच्नेको भीड (फोटो फिचर)",काठमाडौं: राजधानीको भृकुटीमण्डपमा जारी राप्रपा महाधिवेशनमा सेलिब्रेटी नायिका तथा नेतृ रेखा थापा कार्यकर्ताहरुको भीडमा थिइन्। राप्रपा नेपालको महामन्त्रीमा उम्मेदवारी दिएकी नायिका थापा कार्यकर्ताहरुसँग भोट माग्दै थिइन्। भोट माग्न आएकी नायिका थापासँग धेरै कार्यकर्ता सेल्फी खिच्न आउँथे। यही मौकामा उनी मलाई भोट दिनुस् है भन्दै भोट माग्थिन्। रातो साडी र पहेलो स्वीटरमा महाधिवेशनमा पुगेकी नायिका धेरै समय कार्यकर्ताहरुमाझ बिताएकी थिइन्। उनका समर्थकले केही समय नाराबाजीसमेत गरेका थिए।
"राप्रपा महाधिवेशन : तोकिएको समयमा सकिएन मतदान, मध्यरातसम्म हुने","काठमाडौं: राष्ट्रिय प्रजातन्त्र पार्टी (राप्रपा) १९९ सदस्यीय नयाँ कार्यसमितिका लागि भएको मतदानमा ५० प्रतिशत मत संकलन भएको छ। आज भएको विद्युतीय मतदान प्रक्रियाप्रति मतदाताले राम्ररी जानकारी प्राप्त नगरेकाले पनि समय धेरै लागेको छ। उक्त प्रक्रियामा प्रतिव्यक्ति मतदाताले करिब २० मिनेट पर्खनुपर्ने भएकाले पनि प्रक्रिया लम्बिने देखिएको छ। नेता सुन्दर पाण्डेका अनुसार देशभरबाट छनोट भएका चार हजारभन्दा बढी प्रतिनिधिले साँझ ५ बजेसम्म निर्धारण गरिएको समयमा मतदान नसक्ने भएपछि रातिसम्म समय थप गरी प्रक्रिया टुङ्ग्याउने व्यवस्था भएको छ। यही मङ्सिर १५ गतेदेखि भृकुटीमण्डपमा जारी महाधिवेशनअन्तर्गत अध्यक्ष पदको निर्वाचनमा मतपत्र प्रयोग गरिएकाले छिटो र छरितो मतदान भएको छ। नयाँ कार्यसमितिका लागि २६६ उम्मेदवारले उम्मेदवारी दिएका छन्। अध्यक्ष, चार उपाध्यक्ष, तीन महामन्त्री गरी आठ पदाधिकारीसहित केन्द्रीय सदस्यका लागि निर्वाचन गरिएको छ। मतदान केन्द्रमा मतदातालाई मतदान गर्नु अगाडि विद्युतीय मतदानका प्रक्रिया तथा विधि प्रयोग गरी सिकाइएको छ। अर्का नेता ध्रुवबहादुर प्रधानले निर्वाचनका लागि ८६ विद्युतीय यन्त्रको व्यवस्था गरिएको भए पनि त्यसको प्रयोगमा समय लागेकाले मतदातालाई केही समस्या भएको जानकारी दिए। यसपटक अध्यक्षमा कमल थापा र राजेन्द्र लिङ्देनको उम्मेदवारी दिएसँगै नेतृत्वका लागि कडा प्रतिस्पर्धा देखिएको छ। करिब दुई वर्ष अगाडि राप्रपा र राप्रपा (संयुक्त)को एकतापछि पहिलोपटक भएको अधिवेशनमा उपाध्यक्ष र महामन्त्रीमा कम्तीमा एक महिला निर्वाचित गर्ने व्यवस्था गरिएको छ। चार उपाध्यक्ष, तीन महामन्त्रीका साथै अन्य केही पदाधिकारी नयाँ कार्यसमितिले मनोनित गर्ने व्यवस्था छ। पार्टीका नेता तथा कार्यकर्ताले अन्तिम समयसम्म पनि लामबद्ध मतदातालाई आफ्नो पक्षमा मतदानका लागि आग्रह गरेका छन्।"
श्रीलंकामा पनि देखियो ओमिक्रोन भेरियन्ट,कोलम्बो: घातक भनिएको कोरोना भाइरसको नयाँ भेरियन्ट ओमिक्रोन श्रीलंकामा पनि देखिएको छ। पछिल्लो पटक अफ्रिकामा भेटिएको भनिएको यस भाइरसका संक्रमित श्रीलंकामा पनि देखिएको बताइएको हो। श्रीलंकाको स्वास्थ्य मन्त्रालयले सो कुराको जानकारी दिएको हो। सो मन्त्रालयका अनुसार नाइजेरियाबाट केही दिनअघि श्रीलंका एकजना व्यक्तिमा सो भाइरस देखिएको बताइएको छ। उनलाई हालः क्वारेन्टीनमा राखिएको छ। उनको उपचार क्वारेन्टीनमै भइरहेको बताइएको छ। उनको अवस्था भने त्यति गम्भीर नपाइएको बताइएको छ। अमेरिकाको न्युयोर्क सहरका पनि बिहीबार मात्र सो भाइरस भेटिएको अमेरिकाका स्वास्थ्य अधिकारीहरुले बताएका थिए। उनीहरुले यो नयाँ भेरियन्ट गत बुधबार मात्र अमेरिकाको क्यालिफोर्नियामा पत्ता लागेको पाइएको बताएका थिए। यही नोभेम्बर २२ मा दक्षिण अफ्रिकाबाट आएका एक जना व्यक्तिमा सो भेरियन्ट देखिएको बताइएको थियो। यो भाइरस केही दिनमै विश्वका विभिन्न देशमा देखिइसहेको छ। अहिले यो भाइरस विश्वका ३५ भन्दा बढी देशमा भेटिइसकेको छ।
कांग्रेसको प्रथम प्रदेश अधिवेशन : स्वास्थ्य मापदण्ड पालना भएन,"विराटनगर : दक्षिण अफ्रिकामा देखिएको ओमिक्रोन भेरियन्ट प्रति आम जनतामा चिन्ता बढिरहेको बेलामा प्रदेश १ को राजधानी विराटनरमा सुरु भएको कांग्रेसको प्रथम प्रदेश अधिवेशनमा स्वास्थ्य मापदण्डको पालना नभएको पाइएको छ। स्थानीय तहले निरन्तर रुपमा स्वास्थ्य मापदण्ड अपनाउन दिनहुँ माइकिङ गरिरहेको बेलामा कांग्रेस अधिवेशनमा कुनै प्रकारको स्वास्थ्य मापदण्डको पालना भएको छैन। बिहीबारदेखि सुरु भएको प्रथम अधिवेशनको तेश्रो दिन ८७ सदस्य प्रदेश समितिको लागि भएको मतदानमा त झनै स्वास्थ्य मापदण्डको पालना भएन। प्रदेश १ को १४ जिल्लाका एक हजार सात सय ७० सहित सयौं नेता तथा कार्यकर्ता सहभागी भएका छन्। कांग्रेसका तर्फबाट बनेका संघीय सरकारका मन्त्रीदेखि लिएर प्रदेश मन्त्रीसहित सांसद र अगुवा कार्यकर्ताको बाक्लो सहभागिता थियो। विराटनगर २ स्थित खुल्ला मैदानमा सुरु भएको मतदानमा नेता तथा कार्यकर्ताले भरिएको भए पनि अधिकांशले माक्स नलगाएको र समाजिक दुरी कायम नगरेको पाइएको छ। दक्षिण भारतमा दुई जनामा सो भाइरसको संक्रमण देखिएपछि नेपालमा उच्च सतर्कता अपनाउनु पर्न बेलामा अधिवेशनमा देखिएको रवैयाले जोखिम बढेको अगुवाहरु बताउँछन्। मतदान गरेपछि संक्रमित होइन्छ कि भन्ने त्राश बढेको झापाबाट आएका सुभाष लिम्बुले बताए। बुवासँगै आएका उनले भने, अधिवेशन आयोजक समितिको लापरवाहीले जोखिम बढेको छ।' स्थानीय सरकारले पनि व्यवस्थापन नगरेको भन्दै उनले आक्रोश व्यक्त गरे। अर्का रमेश मेहताले खुल्ला चौरमा मतदान गरे पनि स्वास्थ्य मापदण्ड पूरा नहुनु अनुशासनहीनता भएको बताए। सबैले भोगेको र बुझेको विषय भए पनि बेवास्ता गरेर अघि बढ्नु दुर्भाग्य भएको उनले बताए। 'हल्लका रुपमा लिएकै कारण गत वर्षहरुमा कोरोनाले समास्यामा पारेको थियो', उनले भने, 'अब बेवास्ता गरे फेरि सोही परिस्थितिको सामना गर्नु पर्ने छ।' यसअघि प्रधानमन्त्री एवं नेपाली कांग्रेसका सभापति शेरबहादुर देउवाले पार्टीको गाउँनगर अधिवेशन र प्रदेश अधिवेशनमा कोभिड१९ को महामारीका कारण स्वास्थ्य मापदण्ड पालना गरी अधिवेशनमा सहभागी हुन आग्रह गरेका थिए। अधिवेशनबाट एक अध्यक्ष, दुई उपाध्यक्ष, दुई महामन्त्री, एक महिलासहित तीन सहमहामन्त्री, हरेक जिल्लाबाट महिला १४ र खुला १४ जना सदस्य, प्रत्येक निर्वाचन क्षेत्रबाट ६ महिला र १३ खुला सदस्य, खसआर्यबाट महिला ७ र खुला ५ सदस्य चुनिनेछन्। त्यसैगरी जनजातिमा महिला ७ र खुला ८, मधेशी महिला १ र खुला १, दलित महिला १ र खुला २, थारु महिला १ र खुला १, मुस्लिममा खुला १, अल्पसंख्यक र अपांगमा १ र १ सदस्य गरी ८७ जनाको प्रदेश कार्यसमिति बन्ने छ।"
जाम्बियामा पनि भेटियो नयाँ भेरियन्ट,लुसाका : जाम्बियामा पनि कोरोनाको नयाँ भेरियन्ट देखिएको छ । जाम्बियाको स्वास्थ्य मन्त्रालयले दिएको जानकारी अनुसार तीन जनामा कोरोनाको नयाँ भेरियन्ट ओमिक्रोन देखिएको अलजजीरामा समाचार छ । तीनै जना हालै विदेश भ्रमण गरेर फर्किएका थिए । जाम्बियामा ओमिक्रोन भाइरस भेटिएको यो पहिलो पटक हो । गत हप्ता उनीहरुमा कोरोना भाइरसको संक्रमण देखिएको थियो । अर्का एक जनामा पनि कोरोना संक्रमण देखिएको छ । तर उनमा कुनै लक्षण नदेखिएको त्यहाँका चिकित्सकहरुले जनाएका छन् । दक्षिण अफ्रिकामा गत नोभेम्बर पहिलो साताबाट फैलिएको कोरोनाको नयाँ भेरियन्ट ओमिक्रोन अहिले झण्डै ४० मुलुकमा फैलिसकेको छ ।
नेपालभारत सीमा नाकामा सेनाद्वारा होल्डिङ सेन्टर निर्माण तीव्र,"काठमाडौं : कोभिड१९ सङ्क्रमण जोखिम रोकथाम तथा न्यूनीकरण गर्ने उद्देश्यले मुलुकका विभिन्न आठ स्थानमा अघि बढाइएको होल्डिङ सेन्टर निर्माण तीव्र रुपमा अघि बढिरहेको छ । नेपाली सेनाको व्यवस्थानमा अघि बढिरहेको उक्त निर्माण कार्यको हालसम्म पछिल्लो प्रगति ६० प्रतिशतभन्दा माथि रहेको जानकारी दिइएको छ । मन्त्रालयको चालु आर्थिक वर्ष २०७८७९ को पहिलो त्रैमासिक समीक्षामा प्रधानसेनापति प्रभुराम शर्माले निर्माणाधीन सात होल्डिङ सेन्टर निर्माणको काम ६० प्रतिशत भन्दामाथि पुगेको जानकारी दिए । उनले भने, पछिसम्मका लागि काम लागोस् भन्ने हेतुले बनाइएका एकतले भवन पूरा गर्ने काम भइरहेको छ, नयाँ निर्माणलाई पनि सँगसँगै लगिएको छ, विनियोजित रकम भने हालसम्म ५० प्रतिशत मात्र उपलब्ध भएको छ । सरकारले नेपालभारत सीमा नाका कञ्चनपुरको गड्डाचौकी, कैलालीको गौरीफन्टा, झापाको काँकड्भिट्टा, मोरङको रानी, कपिलवस्तुको कृष्णनगर, पर्साको वीरगञ्ज, नेपालगञ्जको बाँके र रुपन्देहीको बेलहियामा कम्तीमा एक हजार क्षमताको होल्डिङ सेन्टर बढाउने निर्णय गरेको थियो । रुपन्देहीको बेलहियामा भने हालसम्म जग्गा प्राप्ति नभएको कारण काम अघि बढन नसकेको रक्षा मन्त्रालयले जनाएको छ । उक्त परियोजना रु दुई अर्बको लागतमा निर्माण सम्पन्न गर्ने लक्ष्य राखिको छ । स्थानीय तहबाट आवश्यक सहयोग नभएको तथा अर्थ र गृह मन्त्रालयबीच समन्वय र सहमति नहुँदा रुपन्देहीमा जग्गा प्राप्त गर्ने कार्य नै प्रभावित भएको बताइएको छ । परियोजनाका लागि हालसम्म ५० प्रतिशत मात्र रकम उपलब्ध भए पनि एक तल्लाका भवन एकपछि अर्को गर्दै लगातार बनाइएकाले अत्यावश्यक परेको खण्डमा अहिले नै प्रत्येकमा २०० जनालाई राख्न सक्ने अवस्थामा बनिसकेको छ । सेनाको अनुरोधमा ठेकेदारले कामलाई निरन्तर रुपमा अघि बढाइरहेकाले अब छिट्टै निर्माण सम्पन्न हुने जानकारी दिइएको छ । रासस"
"थप २३८ जनामा कोरोना संक्रमण, एकैदिन पाँच संक्रमितको मृत्यु",काठमाडौं : नेपालमा थप २३८ जनामा कोरोना संक्रमण देखिएको छ। देशभरि ६७९७ जनाको नमूना परीक्षण गर्दा यी संक्रमित देखिएको स्वास्थ्य मन्त्रालयले जनाएको छ। मन्त्रालयका अनुसार ५२९५ जनाको पीसीआर परीक्षण गर्दा २२० जना र १५०२ जनाको एन्टिजेन परीक्षण गर्दा १८ जनामा संक्रमण देखिएको थियो। त्यस्तै एकैदिन पाँच जना संक्रमितको मृत्यु भएको छ। योसँगै नेपालमा कोरोनाबाट मृत्यु हुनेको संख्या ११ हजार ५४० पुगेको छ। त्यस्तै पछिल्लो २४ घन्टामा ३९२ जना संक्रमित कोरोनामुक्त भएका छन्। मन्त्रालयका अनुसार ६ हजार ७४४ जना सक्रिय संक्रमित रहेका छन्।
क्यानडामा कोरोनाको नयाँ भेरियन्ट देखिनेको संख्या १५ पुग्यो,"टोरोन्टो : क्यानडाको टोरोन्टोमा तीन जनामा कोरोनाको नयाँ भेरियन्ट भेटिएको छ। टोरोन्टोको स्वास्थ्य कार्यालयका अनुसार पहिलो पटक ३ जनामा कोरोनाको नयाँ भेरियन्ट ओमिक्रोनको संक्रमण भेटिएको अलजजीरामा समाचार छ। संक्रमित तीनमध्ये दुई जना अफ्रिकी मुलुक नाइजेरिया र अर्का एक जना स्वीजरल्याण्डबाट टोरोन्टो फर्किएका थिए। पछिल्लो पटक टोरोन्टोका तीन जनासहित क्यानडामा १५ जनामा कोरोनाको नयाँ संक्रमण देखिएको छ। क्यानडामा हालसम्म कोरोना संक्रमितको संख्या १८ लाख २ हजार ३५९ र मृत्यु हुनेको संख्या २९ हजार ७५७ पुगेको छ। युरोपमा नयाँ भेरियन्टको त्रास, जर्मनीमा ओमिक्रोनबाट संक्रमितको संख्या तीन पुग्यो कोरोना त्रास : थप एक जनामा नयाँ भेरियन्ट देखियो कोरोनाको नयाँ भेरियन्ट ओमिक्रोन पत्ता लगाउने डाक्टर के भन्छन् ? कोरोनाको संक्रमण बढ्यो, नयाँ भेरियन्टको आशंका क्यालिफोर्नियामा कोरोनाको नयाँ भेरियन्ट देखियो दक्षिण कोरियामा नयाँ भेरियन्टको त्रास, संक्रमित बढे अमेरिकामा नयाँ भेरियन्टको अर्को केस देखियो अमेरिकाको न्यूयोर्कमा भेटिए कोरोनाको नयाँ भेरियन्टका पाँच संक्रमित मलेसियामा पनि भेटियो कोरोनाको नयाँ भेरियन्ट, नेपाली श्रमिक जोखिममा कोरोनाको नयाँ भेरियन्टसँग आत्तिनु पर्दैन : डब्लूएचओ"
ट्याक्टर दुर्घटनामा चालकको मृत्यु,तानसेन : पाल्पा तानसेन नगरपालिका९ दमकडामा ट्याक्टर दुर्घटना हुँदा चालकको मृत्यु भएको छ। शनिबार बिहान दमकडास्थित देउरालीबाट दाउरा लोड गरी दमकडातर्फ गइरहेको लु ४ त ५४३८ नम्बरको ट्याक्टर अचानक ब्रेक फेल भई दुर्घटना हुँदा दमकडाका ४१ वर्षीय दिपक ढकालको मृत्यु भएको जिल्ला प्रहरी कार्यालय पाल्पाका प्रहरी निरीक्षक लक्ष्मण पचभैयाले बताए। उनको लुम्बिनी मेडिकल कलेज प्रभासमा उपचारका क्रममा मृत्यु भएको हो। दुर्घटनामा परी सहचालक बगनासकाली गाउँपालिका२ का २१ वर्षीय हिरा कुमाल भने घाइते भएका छन्। उनको भित्रि शरिरमा चोट बढी नै लागेकाले अवस्था गम्भीर रहेको अस्पतालका चिकित्सकले बताएका छन्। घटनाको विषयमा थप अनुसन्धान जारी रहेको पाल्पा प्रहरीले जनाएको छ।
भीमसेन मन्दिर पुनर्निर्माणमा श्रमदान (फोटोफिचर),"काठमाडौं : पाटन दरबारक्षेत्रस्थित भीमसेन मन्दिरको पुनर्निर्माण अन्तिम चरणमा पुगेको छ। शनिबार स्थानीयले श्रमदान गरेर मन्दिरको छानो झिंगटीले छाएका छन्। श्रमदान गर्न इच्छुक व्यक्ति पुगेर श्रमदान गरेका हुन्। सो क्रममा ऊर्जा, जलस्रोत तथा सिँचाइमन्त्री पम्फा भुसाल समेत पुगेकी थिइन्। बिहान ९ बजेबाट श्रमदान गर्न युवादेखि वृद्धवृद्धा पुगेका थिए। भारतले पुनर्निर्माण गर्ने भनेको भीमसेन मन्दिर भूकम्प गएको ६ वर्ष बितिसक्दा पनि चासो नदेखाएपछि स्थानीयबासीको सक्रियतामा पुनर्निर्माण अघि बढेको हो। भूकम्प र त्यसपछिका पराकम्पनका कारण मन्दिरको माथिल्लो सिँढीमा रहेको काठको संरचनामा दरार आएको थियो। मन्दिर पुनर्निर्माण गर्न आवश्यक रकम दानसहयोगबाट जुटाइएको छ। तस्बिर : विकेश शाक्य"
ऐहन सुन्दर मिथिलाधाम कहाँ पाएब दोसर ठाम,"ऐहन सुन्दर मिथिलाधाम, कहाँ पाएब दोसर ठाम, दुलहा दुलही सीताराम जनकपुर मे ! जनकपुर अहिले वैवाहिक उत्सवमा मग्न छ। घरघरमा पाहुना आइसकेका छन्। कतिपय आउने क्रममा छन्। देश विदेशमा निम्तो पठाइएको छ। सन्दर्भ छ, माता सीता र भगवान् रामको वैवाहिक उत्सवको। झकिझकाउ जानकी मन्दिरमा अहिले रामायणको झझल्को देखिन्छ। रामायणका पंक्तिहरू चौतर्फी गुञ्जायमान हुन्छन्। विशेषगरी रामसीता वैवाहिक क्षण रामलीलामार्फत प्रदर्शित हुँदा मन रामायणकालमै पुग्छ। छोरीको विवाहमा अभिभावक जति आतुर हुन्छन् र जस्तो उल्लास मनमा हुन्छ त्यस्तै अवस्था जानकी मन्दिरमा छ। माता सीतालाई छोरी मानिने जानकी मन्दिरमा अभिभावक महन्थ रामतपेश्वर दास वैष्णव पछिल्लो एक महिनादेखि तयारीमा जुटेका छन्। विवाहमा कुनै कमी नहोस् भनेर नौलख्खा दरबारमा तयारी पूर्ण छ। माता सीतालाई बहिनी मानेका उत्तराधिकारी महन्थ रामरोशन दास वैष्णव पनि दिनरात खटिएका छन्। त्रेता युगमा मिथिलाका राजा शिरध्वज जनककी छोरी सीता र अयोध्याका राजा दशरथका छोरा रामबीच वैवाहिक सम्बन्ध गाँसिएको थियो। आदर्श जोडी रामसीताको वैवाहिक सम्बन्धको सालगिरह प्रत्येक वर्ष जनकपुरमा मंसिर शुक्ल पञ्चमीका दिन मनाइन्छ। हुन त रामायणलाई आधार मान्ने हो भने यो सम्बन्ध जुटेको पाँच सय वर्षभन्दा पहिलादेखि नै हो। तर, जनकपुरमा भइरहेको तयारीले रामसीताको विवाह वर्तमान समयमै भइरहेको अनुभूति गराउँछ। शुक्रबारदेखि औपचारिक रूपमा सुरु भएको महोत्सव मंसिर २३ गतेसम्म चल्नेछ। महोत्सव अवधिभर जनकपुर झकिझकाउ छ। पाहुनाले भरिभराउ छ। जनकपुर यतिबेला दुलहीझैं बनेको छ। रामसीतामय जनकपुरधामले विश्वका हिन्दूधर्मावलम्बीलाई आकर्षित गरिरहेको छ। मैथिल परम्पराअनुसार वैवाहिक विधिविधान हुने गर्छ। सम्पूर्ण महोत्सव सात दिवसीय हुन्छ। तयारीमा जुटेका बेहुली पक्षलाई सरसामानको जोहोदेखि सजावट र पाहुनाहरूको स्वागत गर्न भ्याइनभ्याइ छ। भारतको टिकमगढ राज्यकी रानी वृषभान कुँवरले १९१० सालमा ९ लाख रुपैयाँ खर्चेर जानकी मन्दिरको निर्माण गराएकी थिइन्। भनिन्छ, रानी निःसन्तान थिइन्। उनलाई सपनामा माता सीताले जनकपुरको यस स्थानमा मन्दिर बनाए तेरो मनोकामना पूरा हुनेछ भनेकी थिइन्। सोही सपनाको आधारमा रानीले मन्दिर बनाइन् र उनले सन्तानको रूपमा छोरा पाइन्। जानकी मन्दिरलाई मुगल शैलीमा बनाइयो। सोही कारण नौलख्खा दरबार पनि भनिन्छ। मन्दिरमा महन्थ बस्ने सिसमहलसहित ६० कक्ष छन्। जानकीको विवाह नजिकिँदै जाँदा ती सबै कोठा अतिथि र साधुसन्तको जमघटले भरिभराउ छ। दर्जनौं भान्से खटिएका छन्। महोत्सवमा आउने पाहुना र जन्तीका लागि के कस्ता पकवान बनाउने त्यसको सूची तयार भइसकेको छ। विवाहपञ्चमी अवधिभर जानकी मन्दिर कन्यागत पक्ष र राममन्दिर वरपक्षमा परिणत हुन्छ। राजा जनकको भूमिकामा जानकी मन्दिरका महन्थ हुन्छन् भने राम मन्दिरका महन्थ दशरथको भूमिकामा हुन्छन्। दुवै मन्दिरमा तयारी पनि त्यसैगरी हुन्छन्। कन्यागत पक्षले गर्ने सबै विधि र व्यवहार जानकी मन्दिरमा हुन्छ र वरपक्षका विधिहरू राममन्दिरमा। मन्दिरहरूमा धार्मिक विधिविधान भइरहेका छन् भने त्यहीं अर्कोतर्फ यस क्षेत्रको प्रशासनिक निकाय, जनप्रतिनिधि, उद्योगी व्यापारी, संघसंस्था र सम्पूर्ण जनकपुरवासी पनि महोत्सवलाई भव्य बनाउन लागिपरेका छन्। भगवान् राम र सीताको विवाहलाई अलौकिक मानिन्छ । विवाहलाई हृदयदेखि सुन्ने, गाउने र वाचन गर्दा जीवन सदैव मंगलमय हुने जनविश्वास छ। रामसीताको स्वयंवर स्थल ऐतिहासिक रंगभूमि मैदान र जानकी मन्दिरको सरसफाइमा प्रदेश २ का मुख्यमन्त्री लालबाबु राउत झाडु समातेर लागेका थिए। जनकपुरधाम उपमहानगरपालिकाका प्रमुख लालकिशोर साह नगर क्षेत्रमा थुपारिएका फोहोर सरसफाइका लागि खटिए। उद्योगी व्यापारीले पसलहरूमा तोरण र मालाहरूको सजावटमा लागे भने नगरवासीले घरअगाडि दीप प्रज्वलन गरेर महोत्सवलाई भव्य बनाउन लागे। रामसीतामय बनेको जनकपुर दुलहीझैं बनेको छ जसले विश्वका हिन्दूधर्मावलम्बीलाई आकर्षित गरिरहेको छ। महोत्सव सांस्कृतिक सेतु ५८ वर्षीय जयशंकरनाथ झा बाल्यकालको विवाह महोत्सव सम्झिन्छन्। त्यो समय निकै रमणीय थियो। विवाहपञ्चमी भन्दा १५ दिन अगाडिदेखि नै जनकपुर र छेउछाउका गाउँहरू भरिएका हुन्थे। त्यो भीड पहाडी भेगबाट आएका खुद्रे व्यापारीहरू र भारतबाट आएका व्यापारीहरू हुन्थे। जनकपुरबाट चार किलोमिटर उत्तरमा उनको गाउँ छ ठेरा। त्यो गाउँको नाम ठेरा पर्नुको कारण नै के हो भने ठेराको अर्थ हुन्छ बास बस्ने ठाउँ। ठेरा बजार जनकपुरभन्दा पनि पुरानो छ। त्यहाँ दसौं हजारको संख्यामा व्यापारीहरू १५ दिन अगावैदेखि बास बस्थे। उनीहरू मधेस झर्ने अवसर बन्थ्यो विवाहपञ्चमी मेला। त्यत्तिखेर महोत्सव होइन, मेला लाग्थ्यो। पहाडबाट आएका व्यापारीहरू तेजपात, कालोनुन, हिंग, मरिच, जिरा, टिमुर र विभिन्न किसिमका दुर्लभ जडीबुटी लिएर आउँथे। प्रसूति भएको बेलाको आयुर्वेदिक औषधीय गुण भएका जडीबुटी पनि पहाडी समुदायका व्यापारीले ल्याउँथे। अहिले ती कुरा सम्झिँदा पनि उनलाई लाग्छ, रियल नेपाल त्यो बेला थियो। झाले स्मरणलाई थपे, पहाडबाट ऊनीको कपडा, कम्बल, ढाकाका लुगाहरू पनि बिक्रीका लागि आउँथे। पहाडबाट बिक्रीका लागि ल्याइएका ती गुलियो र निकै स्वादिलो काफल र थुप्रै नाम याद नभएका फलहरू। तिनको स्वाद अहिले पनि स्मरण छ। उता, ठेरा भरिभराउ हुन्थ्यो। पहाडी व्यापारीहरूबाट भने अर्कोतर्फ जनकपुरको तिरहुतिया गाछी पूरै हरिया रूखहरूले भरिभराउ त्यो सुन्दर बगैंचा भारतीय व्यापारीहरू भरिभराउ हुन्थे। सीमापारिबाट आउने व्यापारी नुन, पोलिस्टरको कपडा र आधुनिक सरसामान लिएर आउँथे। सांस्कृतिक सम्बन्धका साथै व्यापारिक सम्बन्धको पनि समागम हुने अवसर थियो, विवाहपञ्चमी मेला। त्यत्तिबेलासम्म जनकपुरको ५२ कुट्टी पनि जीवित नै थियो। विवाह पञ्चमीको दिनसम्म त लाखौं श्रद्धालुहरू जनकपुर आइसकेका हुन्थे। तर, व्यक्ति पाहुना जनकपुर आउँदा पनि सो बेला दिसापिसाब वा फोहोरको समस्या भने थिएन। सार्वजनिक स्थल, मन्दिर, बगैंचा र बाटोहरू व्यक्ति आगन्तुकको उपस्थितिमा पनि निकै सफासुग्घर हुन्थ्यो। त्यत्तिबेलाको रंगभूमि मैदान अहिलेको जस्तो थिएन। अहिले त अतिक्रमणको चपेटामा १२ बिघा मैदान साँघुरिएको छ। अहिलेको अञ्चल अस्पताल, पुस्तकालय समेतको क्षेत्र मैदानभित्रै थियो। त्यस मैदानभित्र ठूलठूला रूखहरू थिए। मेलामा आउने बालबालिका ती रूखका हाँगामा झुला झुलिरहन्थे। निकै रमाइला दृश्य हुन्थे। दिसापिसाबका लागि समस्या थिएन। यति धेरै सहरीकरण थिएन। त्यसबेला झारजंगल बढी थियो। शौचको समस्या थिएन। लाखौंको संख्यामा श्रद्धालु आए पनि जनकपुर फोहोर हँुदैनथ्यो। सो बेला अन्नबाली भगवान्लाई चढाउने र यस्ता मेलाका अवसरमा साधुसन्तलाई भोजन गराउन मठमन्दिर र कुटीहरूलाई दान गर्ने चलन थियो। जमिन्दार र सम्पन्नहरूले धान, गहुँ, दलहन र किसानीबाट उब्जिएका वस्तुहरू बढीभन्दा बढी कुटीहरूमा दान गर्ने गर्थे। सो बेला यस्तो दान गर्ने प्रचलन प्रतिष्ठाको प्रतीक थियो। गाउँघरमा चर्चा हुन्थ्यो। फलानोले विवाहपञ्चमीमा १० मन चामल दान गर्यो भनेर। यस्तो दान पाउने कुटीहरूमा पनि अन्न र सरसामान भरिभराउ हुन्थ्यो। विवाहपञ्चमीमा आउने पाहुनालाई खान परिपूर्ण हुन्थ्यो। हरेक कुटीमा नाचगान र रामलीलाको मञ्चन र गायनको बन्दोबस्त गरिन्थ्यो। अहिले त ती कुटीहरू पनि अतिक्रमणको चपेटमा परेका छन्। कतिपयमा भगवान्लाई समेत गायब गरिएको छ र विवाहपञ्चमीको उत्सव पनि कम भएको छ। सो बेला विवाह पञ्चमीको रोमाञ्चक निकै अद्भुत हुन्थ्यो। अहिले आधुनिकताले यसको रौनकतामा केही कमी त ल्याएको छ तर पनि रामायणकालको त्यो पौराणिक परम्परा हालसम्म पनि जनकपुरमा जीवन्त छ। सीताको गौरवगाथा हो विवाह महोत्सव राम र सीताको विवाह त्रेता युगमा हुनु संयोग हो । माता सीता जसले छोरी भएर सम्पूर्ण विश्वमा मिथिलालाई पहिचान दिलाइन्, तिनैको गौरवगान विवाह महोत्सवमा गरिने मन्दिरका उत्तराधिकारी महन्थ रामरोशन दास वैष्णव बताउँछन्। राजा जनकको राज्यमा धर्तीपुत्रीको रूपमा माता सीता अवतरित भएकी थिइन्। उनी भूमिजा थिइन्। उनको उत्पत्ति भूमि अर्थात् पृथ्वीबाट भएको थियो। सीता आदिशक्ति स्वरूपमा थिइन् र उनको सौर्य तथा प्रतिभाले सानैदेखि मिथिलाञ्चललाई सुशोभित गरेको थियो। राजा जनकसँग भएको शिवको धनुषलाई सधैं आफ्नो दायाँ हातले उठाएर बायाँ हातले धनुष राखिएको स्थानलाई सफा गर्ने गरेकी सीताको सामथ्र्य बुवा जनकलाई थाहा थियो। त्यही भएर उनले सीताको विवाहका लागि शिवको धनुषमा ताँदो चढाउने प्रतिस्पर्धा राखेका थिए। त्यसबेला छोरीलाई जीवनसाथी आफैं चयन गर्ने छुट दिइएको कुरा हामी सीताको स्वयंवर विधिबाट बुझ्न सक्छौं। स्वयंवरको अर्थ नै आफ्नो वर आफैं चयन गर्नु हो। ऐतिहासिक रंगभूमि मैदानमा भएको स्वयंवरमा निकै पराक्रमी र वीर राजाहरू सहभागी भएका थिए। लंकाका राजा रावण पनि यस प्रतियोगितामा सहभागी भए। भगवान् रामका गुरु वशिष्टलाई पनि यस स्वयंवरको विषयमा जानकारी प्राप्त भयो। उनी राम र लक्ष्मणलाई लिएर जनकपुर आइपुगे। सीता स्वयंवरमा सामान्य दर्शक बनेर आएका भगवान् राम र लक्ष्मण प्रतिस्पर्धी थिएनन्। तर, कुनै पनि राजाले धनुष उचाल्न नसकेपछि राजा जनकले दुःखी हुँदै भने के यो पृथ्वी वीरहरूबाट खाली भएको हो ? जनकको यस वचनप्रति उत्तेजित भएका लक्ष्मणले गुरु वशिष्टलाई ज्येष्ठ भाइ रामलाई प्रतिस्पर्धामा सहभागी हुन दिन आज्ञा मागे। शिवको धनुष भगवान् रामले उचाली ताँदो चढाउन लाग्दा भाँचिएर तीन टुक्रा भएको थियो। रामले विवाहको सर्त पूरा गरे र सीताले पनि उनलाई मन पराएकी थिइन् यसरी रामसीता विवाहको संयोग जुट्यो। रामको विवाहसँगै अन्य तीन भाइ लक्ष्मण, भरत र शत्रुघनको विवाह पनि सीताकी तीन बहिनीहरू उर्मिला, माधवी र शुतर्कीर्तिसँग गरियो। करिब पाँच सय वर्ष पुरानो सो परम्परालाई हालसम्म निरन्तरता दिँदै आएका छौं, उत्तराधिकारी महन्थ रामरोशन भन्छन्, माता सीता र भगवान् रामको यो अलौकिक विवाह मानिन्छ। देवीदेवतासमेत रूप परिवर्तन गरी सहभागी भएका थिए। धर्मग्रन्थहरूमा भनिएको छ, जनकजीले अयोध्याबाट आएका जन्तीलाई यति धेरै भव्य स्वागत गरेका थिए कि जन्तीहरू ६ महिनासम्म अयोध्या जान नै बिर्सिए। माता जानकी आफैं रिद्धिसिद्धि थिइन्। त्यसैले जनकको दरबारमा धनसम्पत्ति, यशवैभव केहीको कमी थिएन। ६ महिनासम्म जनकपुरमै बसेको रामको जन्ती अयोध्या जान बिर्सिएपछि राजा दशरथका कुल पुरोहित मुनि वशिष्टले राजा दशरथलाई मिथिलामा आएको धेरै समय भयो। अब घर फर्केनौं भने प्रतिष्ठा जाने कुरा स्मरण गराएपछि जन्ती फर्किएको प्रसंग छ। महन्थ दास थप्छन्, त्रेता युगको सोही वैभव र भव्य वैवाहिक समारोहको स्मरण गर्दै जनक दरबारमा भव्य ढंगले विवाहपञ्चमी मनाउने प्रयास गर्छौं। महिला सशक्तिकरणको उदाहरणीय थलो छोरीकै नामबाट विश्वमा पहिचान बनाउने जनकपुर महिला सशक्तीकरणको पनि जीवन्त थलो रहेको महन्थ रामतपेश्वर बताउँछन्। राजा जनकले छोरीको लालनपालन छोराभन्दा पनि उच्च कोटीले गरेका थिए। सीता सर्वगुण सम्पन्न थिइन्। उनी पराक्रमी र वीर थिइन्। त्यसैले उनको पराक्रम र उनको गौरवगाथाले नै जनकपुरधामलाई विश्वमा चिनिएको छ। विवाहपञ्चमी महोत्सव पहिला जानकी मन्दिरभित्रै समारोह गरी मनाउने गरिए पनि २०६१ सालदेखि अयोध्याबाट विधिवत् जन्ती ल्याउन थालिएको महन्थ दासको भनाइ छ। देश संक्रमणकालीन अवस्थामा हुँदा यो महोत्सव पनि ओझेलमा परेको थियो। पछिल्ला दुई वर्ष कोरोना महामारीका कारण महोत्सवलाई सामान्य विधि व्यवहारमा मात्र सीमित गरी मन्दिरभित्रै मनाइयो। यस वर्ष भने महोत्सवको रौनक निकै छ। अन्य वर्षमा महोत्सवमा सहभागी हुन देशविदेशका विशिष्ट राजनीतिक व्यक्तित्वलाई पनि आमन्त्रित गर्ने गरिन्थ्यो। विशिष्ट व्यक्तिहरूको आगमन हुँदा सर्वसाधारण श्रद्धालुलाई महोत्सव मनाउन समस्या हुने गरेकाले यसवर्ष त्यस्ता कुनै अतिथि वा प्रमुख व्यक्तित्वलाई आमन्त्रण नगरिएको महन्थ रामतपेश्वर बताउँछन्। महोत्सवमा सात दिन सात विधि सात दिवसीय महोत्सवको प्रत्येक दिवसका कार्यक्रम निकै महत्त्वपूर्ण र रोमाञ्चक हुन्छन्। सबैभन्दा पहिला हुन्छ, नगरदर्शन। यस दिन रामसीताको प्रतिमा र झाँकीलाई बाजागाजाका साथ नगरभरि परिक्रमा गराइन्छ। दोस्रो दिन फूलबारी लीला मनाइन्छ। राम अयोध्याबाट आएपछि सीतालाई फूलबारीमा पहिलोपटक हेरेको सम्झनास्वरूप फूलबारी लीला गरिन्छ। निकै सुमधुर मैथिली गीतहरू गयन गर्दै रामसीताको प्रतीक मानिएका दुई बालबालिकालाई शृंगार गरी फूलबारीमा घुमाउने गरिन्छ। यो विधि जानकी मन्दिरसँगै रहेको विवाहमण्डपमा हुन्छ। फूलबारीमा रामसीताको पहिलो देखादेख भएपछि नै दुवैबीच प्रेम सम्बन्ध जुटेको मान्यता छ। तेस्रो दिन धनुष यज्ञको विधि हुन्छ। सीता स्वयंवरका लागि राजा जनकले शिवको धनुषमा ताँदो चढाउने सर्त राखेको स्मरण स्वरूप सोही लीलालाई प्रदर्शन गरिन्छ। चौथो दिन तिलकोत्सव मनाइन्छ। विवाह महोत्सवको मुख्य आकर्षणमध्ये तिलकोत्सव पनि एक हो। राम मन्दिरको प्रांगणमा बनाइने भव्य मञ्चमा जानकी मन्दिरबाट वरपक्ष राम मन्दिरलाई पठाएको करिब डेढ सयभन्दा बढी कोसेलीसहित भार सो मञ्चमा सजाएर राखिन्छ। सोही क्रममा जानकी मन्दिरका महन्थ र राममन्दिरका महन्थबीच समाधि मिलान समारोह पनि गरिन्छ। जुन रमणीय हुन्छ। तिलकोत्सव व्यवस्थापन भव्यता प्रदान गर्न सांस्कृतिक उत्सवको आयोजना गरेका छौं, तिलकोत्सवको व्यवस्थापनकर्ता महावीर युवा कमिटीका अध्यक्ष बलराम साह भन्छन्, सम्धि मिलान मिथिलाको वैवाहिक उत्सवमा विशेष अवसर हो। यो अवसर विशेष बनाउन हामीले मञ्चलाई व्यवस्थित बनाउने सक्दो प्रयास गर्छौं। पाँचौं दिन मटकोरको विधि हुन्छ। यस विधिमा विवाहको मण्डप बनाउन पवित्र जलाशय गंगासागरबाट माटो ल्याउने गरिन्छ। सोही माटोले विवाहको वेदीलाई लिप्ने गरिन्छ। छैटौं दिन मुख्य आकर्षण हुन्छ, सीताराम स्वयंवरको। यस दिन रामसीताको डोलालाई लाखौं श्रद्धालुहरूको साथमा रंगभूमि मैदान लग्ने गरिन्छ। सोही मैदानमा जानकीको डोलाले रामजीको डोलालाई चारपल्ट परिक्रमा गरी माला लगाउने परम्परा छ। साँझमा मन्दिरको प्रांगणमा बनेको भव्य र सुन्दर विवाहमण्डपमा रामसीताको प्रतिमाबीच वैवाहिक विधि सम्पन्न गरिन्छ। अन्तिम दिन रामकलेवा मनाइन्छ। यसलाई मैथिलीमा बरातीको बिदाइ भनिन्छ। यस दिन बरातीलाई छप्पन भोग व्यञ्जन खुवाइन्छ। लुगा र कोसेली दिई बिदाइ गरेपछि विवाह महोत्सव विधिवत् रूपमा सम्पन्न हुन्छ। रामायणमा तुलसीदासले लेखेका छन्, सिय रघुवीर विवाह जे गावही, सुनही तिनहुँ सदा उछाह मंगलाय तन रामजसो। बालकाण्डको अन्तिममा लेखिएको यस पंक्तिको अर्थ हो, भगवान् राम र सीताको यस अलौकिक विवाहलाई जसले हृदयदेखि सुन्ने, गाउने र वाचन गर्ने गर्छ, उसको जीवन सदैव मंगलमय हुन्छ। त्यसैले पनि विवाहपञ्चमी महोत्सव जनकपुरको घरघरमा सुनिने, गाइने र वाचन गर्ने गरिन्छ। वर्षौंदेखि चल्दै आएको यस सांस्कृतिक विरासतलाई जनकपुरले जीवन्त पारेर हालसम्म राखेको छ।"
हङकङमा हुने क्रिकेट फ्रेन्चाइजमा खेल्दै महिला क्रिकेटर सीता,काठमाडौंः नेपाली क्रिकेटर सीता राना मगर हङकङमा आयोजना हुने महिला टी२० फ्रेन्चाइज खेल्ने भएकी छन्। हङकङमा आयोजना हुने फेयर ब्रेक इन्भिटेसनल २०२२ खेल्नका लागि उनी छनोट भएको क्विन्स इभेन्टस म्यानेजम्यान्टले जनाएको छ। उनी विदेशी प्रतियोगिताका लागि छनोट हुने नेपालकी पहिलो महिला खेलाडी बनेकी छन्। क्विन्स इभेन्ट मेनेजमेन्टले नेपाली राष्ट्रिय महिला क्रिकेट टोलीकी उपकप्तान समेत रहेकी रानामगरले हङगङगमा हुने प्रतियोगिता खेल्ने जानकारी गराएको हो। क्विन्स इभेन्ट मेनेजमेन्टले राना मगरलाई एजेन्सी सेवा प्रदान गर्नेछ। यो प्रतियोगिता आगामी सन २०२२ मे १ देखि मे १५ सम्म हङकङमा खेलिने छ।
मान्छेबाघ द्वन्द्व,"काठमाडौं : बाघको बासस्थान परिवर्तन हुँदा तथा आहार, पानी खोज्दै जाँदा मानिसहरू आक्रमणमा परेका छन्। यो वर्ष मात्रै बाघको आक्रमणबाट १४ जनाले ज्यान गुमाएका छन्। तर, धेरैजसो घटना साँझ, बिहान बाघ सक्रिय हुने समयमा भएको राष्ट्रिय निकुञ्ज तथा वन्यजन्तु संरक्षण विभागका सूचना अधिकारी तथा इकोलोजिस्ट वेदकुमार ढकालले बताए। निकुञ्ज क्षेत्रमा आवतजावत गर्न मनाही छ। तर, माछा मार्ने, निगुरो र साग टिप्नेहरू जंगलभित्र पुग्दा आक्रमणमा परेका छन्, उनले भने। सबैभन्दा धेरै बर्दिया र चितवनमा मान्छेबाघ द्वन्द्व छ। असामान्य समयमा मानवीय क्रियाकलाप बढेका कारण घटना भएको ढकालको बुझाइ छ। राष्ट्रिय निकुञ्ज तथा वन्यजन्तु संरक्षण विभागमा कार्यरत पार्क रेन्जर सुजिता राउतका अनुसार यस वर्ष मात्रै ४० जनाको वन्यजन्तुको आक्रमणबाट मृत्यु भएको छ। त्यसमध्ये १३ जनाको मृत्यु बाघको आक्रमणबाट भएको छ। अन्य १३ जनाले हात्तीको आक्रमणबाट ज्यान गुमाएका छन्। गैंडाबाट ६, भालु र चितुवाबाट ३३, गौरीगाई र जंगली बँदेलबाट ११ जनाको मृत्यु भएको छ। ७७ जना सख्त घाइते भएका छन् भने ५५ जना सामान्य घाइते भएका छन्। यस वर्ष बर्दिया राष्ट्रिय निकुञ्जमा १४, चितवन राष्ट्रिय निकुञ्जमा १२, शुक्लाफाँटा निकुञ्जमा ३, कोसीटप्पु वन्यजन्तु आरक्षमा ८, अन्नपूर्ण संरक्षण क्षेत्र, मकालु वरुण राष्ट्रिय निकुञ्ज, बाँके राष्ट्रिय निकुञ्जमा ११ जनाको मृत्यु भएको राउतले बताइन्। मानिसलाई आक्रमण गर्ने केही बाघलाई जाउलाखेलस्थित सदर चिडियाखानामा राखिएको छ । चिडियाखानामा वन्यजन्तु व्यवस्थापन शाखामा कार्यरत गणेश कोइरालाका अनुसार तीनवटा बाघले चितवनमा मान्छे मारेपछि समातेर ल्याइएको हो। हाल चिडियाखानामा ४ बाघ र १ बघिनी छन्। १७, १२, १० र २ वटा ८ वर्षका बाघ छन्। बाघ दिनभरि सुत्ने र रातमा सक्रिय हुन्छन्।"
माओवादी केन्द्र विराटनगरको अध्यक्षमा पौडेल चयन,"विराटनगर: नेकपा माओवादी केन्द्र विराटनगर महानगर कमिटीको अध्यक्षमा नवीन पौडेल चयन भएका छन्। माओवादीको प्रथम अधिवेशनले पौडेलको नेतृत्वमा ९९ सदस्यीय महानगर कमिटी सर्वसम्मत गठन गरेको हो। दिनेश राजवंशी, सावित्रा गौतम र डम्मरु भट्टराई निर्विरोध उपाध्यक्ष भएका छन्। सचिवमा नमिता न्यौपाने, सहसचिवमा केमुना ओडारी मैनाली (सारदा) र कोषाध्यक्षमा मोहम्मद प्रवेज आजाम चयन भए।"
रिल्याक्स गर्ने ठाउँमा अझै आइपुगेका छैनौं : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल (प्रचण्ड)ले रिल्याक्स गर्ने ठाउँमा अझै आइनपुगेको बताएका छन्। शनिबारदेखि चितवनमा जारी प्रेस सेन्टरको राष्ट्रिय महाधिवेशनको उद्घाटन समारोहलाई सम्बोधन गर्दै उनले प्रतिगमनको खतरा जारी रहेकाले रिल्याक्स गर्ने समय नभएको धारणा राखेका हुन्। उनले क्रान्तिको रक्षा गर्न सजग भएर लाग्नुपर्ने धारणा राखे। उनले भने, प्रतिगमनकारी कदम असफल भए प्रतिगामी खतराको अन्त्य भएको छैन। उनले शान्तिपूर्ण ढंगले प्रतिक्रान्ति र प्रतिगमन रोक्न लागेको दाबी गरे। प्रेसले प्रतिगमनको विरुद्ध जनमत निकाल्न भूमिका खेलेको भन्दै धन्यवाद दिए। उनले समाजवादको नयाँ मोडल ल्याउन आवश्यक रहेको दाबी गरे। उनले चितवन सबैको आकर्षणको केन्द्र बन्दै गएको समेत दाबी गरे।"
सत्यको प्रतिबिम्ब द सेकेन्ड गड,"पराम्परागतरूपमा पूजित ईश्वरपछिको दोस्रो ईश्वर तिमी नै हौं भनी पाठकलाई अनुमान गर्न सहज हुन्छ। यो धराबासी मानिसलाई बताउन कृतिको न्वारान नै द सेकेन्ड गड राखिएको हुन सक्छ। आम मानिसले प्रत्यक्ष र परोक्ष अनुभूत गरेको तर सहज अभिव्यक्त गर्न नसकेको शाश्वत सत्यबाट उठान भएको उपन्यास हो नारायण निरौलाको द सेकेन्ड गड। सूक्ष्मदर्शक यन्त्रले उक्त कृतिमाथि नजर लगाउँदा दृष्टिविहीनले हात्ती छामेजस्तो हचुवा नहुने तथ्यमा पाठक निश्चिन्त हुन सकिन्छ। अतः यो खण्ड सिर्फ भूमिकाका लागि भूमिका नभएर देख्दा सानो तर पारो (मर्करी) जस्तै गरुंगो कृति द सेकेन्ड गडको कल्की नै हो। १३ मध्ये पछिल्ला अध्यायहरूमा उदाएका उपन्यासका प्रमुख पात्रहरू (युवक, परीक्षणपुत्री, करस र तितक) जान चम्किलो महायानमा चढेर हात हल्लाउँदै सुमेरु पर्वततर्फ प्रस्थान गर्छन्। त्यसपछि विस्फोनले पनि केही गर्न नसकेको म (युवकको जन्मदाता, स्रष्टा)ले महाप्रलयको अन्धकारभित्र पनि कताकता क्षितिजमा प्रकाशका किरण निस्किरहेको देखिरहेको थियो भन्ने कथन छ। जसले बाँच्नलाई आशावादी बनाउने अर्थात् कालो बादलमा पनि मनग्गे चाँदीको घेरा देख्ने र महाबर्बादीभित्र पनि नवनिर्माणको महायज्ञ थालनीको अनुभूत गराउँछ। जहाँ सकारात्मक दृष्टिकोणका साथ उपन्यासको बैठान भएको छ। संसार समाप्त हुँदा पनि कोही न कोही एक म बाँचेकै हुन्छ भन्ने सन्देश उपन्यासले दिन खोजेको प्रतीत हुन्छ। यस आलोकबाट हेर्दा सन्तोष दाहालको आवरणचित्र निकै सान्दर्भिक लाग्छ। आफू खोज, अनुसन्धान र ज्ञानका भकारी भएर पनि सन्तानलाई यथोचित शिक्षित तुल्याउन पूर्ण असफल देखिन्छन्, प्राडा डीबी भण्डारी। ज्ञानज्योतिले धपधप बलेका पिताश्रीबाट विरासतस्वरूप ज्ञानरोशनी प्राप्त गरेर रातको चन्द्रमा जति पनि बस्तीमा उज्यालो छर्न अक्षम पात्र हुन् उनी। प्राभण्डारीको महाप्रस्थानलगत्तै उनका सन्तानले फ्याँकेको अनगिन्ती सामग्रीको थुप्रोबाट यायावर युवक (उवराञ्चल विश्वविद्यालयको विज्ञान प्रयोगशालामा काम गर्ने मानिस) ले फेला पारेको हरियो नोटबुकको रहस्यबाट यो उपन्यासको राजमार्ग तयार भएको छ। भण्डारीको दिव्यचक्षुले यो जगत्मा भविष्यमा घट्न सक्ने सम्भावित घटना र सोको अन्तिम परिणामलाई अनुमान गरेर लेख्दै गरेको अधुरो कृतिको पाण्डुलिपिका रूपमा यो कृति रहेको छ। यायावर युवकले लामो समय लगाएर कष्टका साथ भण्डारीको अनुरोधबमोजिम नोटबुकलाई पूर्णता प्रदान गर्दा पनि नामकरण मात्र भएका पात्रहरूले आफूमाथि न्याय नभएको असन्तुष्टि व्यक्त गरेका छन्। हरियो नोटबुक बोकेर क्षेत्रपति पुग्न लम्किएका युवक नदीतटको सुन्दर स्थानमा टक्क अडिएर यताउता दृष्टि नचाउँछन्। उनले देख्छन्, मूलघाटमा तपाईंलाई स्वागत छ। कवि स्व क्षेत्रप्रताप अधिकारीको जिन्दगीमा धेरै कुरा गर्न बाँकी छ, सबैभन्दा ठूलो कुरा मर्न बाँकी छ भन्ने भनाइलाई पुनर्पुष्टि गर्छ। क्षेत्रपति पुग्ने ध्येयका साथ अघि बढ्दा बासको क्रममा भेटिएकी साहुनीले मसक्क मस्केर उज्यालो मुहार बनाउँदै सबैले आफूलाई साहिँली भन्छन् र पानीको स्वाद तिर्खा हुँदो रहेछ (पृष्ठ २८)। यसो भन्दै पसले युवती साहुनीको ध्यानाकृष्ट गराउने युवकको संवादले पाठकलाई छुट्टै आनन्द प्रदान गर्छ। आफ्नो प्रयोगसम्बन्धी विचारमा सहकर्मीहरूलाई सहमत गराउन नसकेपछि नकारात्मकता र बदलाभावको जञ्जीरमा जेलिएका प्रयोगबस्तीका प्रबन्धकलाई बर्बादीको बाटो सजिलो लाग्यो (पृष्ठ ३०) ले अति गहन अर्थ बोकेको छ। भरिएको पेटले मात्र इच्छाशक्ति बढाउन सक्छ (पृष्ठ ३९)। आधुनिक मानवहरू भगवान्लाई सराप्छन् अनि आफू भगवान् भएको बिर्सन्छन् (पृष्ठ ४१) ले सम्भवतः परम्परागत रूपमा पूजित ईश्वरपछिको दोस्रो ईश्वर तिमी नै हौ भनी पाठकलाई अनुमान गर्न सहज हुन्छ। धरावासी मानिसलाई बताउन कृतिको न्वारान नै द सेकेन्ड गड राखिएको हुन सक्छ। यो अनुमानलाई उपन्यासको पृष्ठ १२७ मा उल्लेखित आखिर मान्छे स्रष्टा रहेछ, निर्माता रहेछ, सर्जक रहेछ, विनाशक रहेछ। विश्वको जुन कुनामा बसे पनि मान्छे वास्तवमा सेकेन्ड गड रहेछ। यो तथ्यले पनि सत्य ठहर्याउँछ। युवक आफ्नो लक्ष्यको (हरियो नोटबुकमा वर्णित रहस्यभूमि क्षेत्रपति पुग्ने) को कारण जवानीको रसरंगमा बहकिन सक्दैनथियो। उता साहिँली साहुनी पनि नैतिकताको सिमाना मिच्न सक्दैनथिई (पृष्ठ ४७)। म मात्र भएर बाँच्न नसके पनि मानिस फेरि पनि एक्लो नै छ (पृष्ठ ५५)। नयाँ मानिस, नयाँ घर, नयाँ संस्कार, नयाँ भाषा, नयाँ गाउँ, नयाँ पहिरन आखिर यी सबै बाँच्नका लागि (पृष्ठ ५७)। यी गद्यांशले पूर्वीय दर्शनको मान्यता अंश अंशीमा गएर मिल्छ भन्ने कुरालाई आकर्षक ढंगले प्रस्तुत गरेको छ। परीक्षणपुत्री (हरियो नोटबुकमा उल्लेखित प्रयोगबस्ती अरुणटारमा प्रयोग प्रयोजनका लागि अन्तैबाट ल्याइएकी भिन्न नश्ल भएकी महिला) ले गम्भीर भएर सुनी। उसले सोची, यदि मेरो कामेच्छाका कारण भन्ज्याङे (बैंसले लपालप भरिएको परीक्षण बस्ती नजिकको पृथ्वीतलमा बस्ने एक वयष्क गोठालो) भेट नभएको भए यिनीहरू (करस, तितक) जन्मने नै थिएनन्। यिनीहरू नजन्मेका भए यिनीहरू आज समस्या नै आउने थिएन। मानिस पाएको जीवन नभोगेर जीवन के हो भनी पछि लागिरहेका छन् (पृष्ठ ११३)। यी त केही उदाहरण मात्र हुन् कृतिभित्र यत्रतत्र छरिएर रहेका महत्त्वपूर्ण बौद्धिक खजानाका। प्रसंग नबिराई धैर्यपूर्वक पढ्दै गए कहिले मज्जैले मथिंगल रिंग्याउने, कहिले एकाएक कल्पनाको संसारमा सयर गराउने, कहिले लौ न अहिले नै संसार समाप्त हुने भयो भनेर भयग्रस्त बनाउने आदि अनगिन्ती प्रसंग र परिवेश अंकित छन्, कृतिमा। जीवनका शाश्वत सत्य मिलनवियोगको अलि खुकुलो गाँठोले कसेर पाठकलाई धरधर नरुवाए पनि विज्ञान, काल्पनिकता र प्रयोगधर्मिताले पाठकलाई बेग्लै प्रकारको आनन्द र सन्तुष्टि प्रदान गर्न उपन्यास सफल भएको छ। स्वैरकल्पनामा कावा खान चाहने, अंग्रेजी भाषाका र सूचनाप्रविधिमा पोख्त छन् उपन्यासकार निरौला।"
यसरी लगाइँदैछ दैनिक दुई लाखलाई कोरोनाविरुद्धको खोप,"काठमाडौं: सरकारले दैनिक दुई लाख जनालाई कोरोना भाइरसविरुद्धको खोप लगाउने गरी तयारी पूरा गरेको छ। यसका लागि आवश्यक खोप, खोपकेन्द्र र जनशक्तिको व्यवस्था गरिसकेको स्वास्थ्य तथा जनसङ्ख्या मन्त्रालयले जनाएको छ। मन्त्रालयले विदेशबाट नियमित खोप आउन थालेपछि खोप आवश्यक पर्ने सबैलाई लगाउने जनाएको छ। मन्त्रिपरिषद्को यही मङ्सिर १३ गते बसेको बैठकले सबै नागरिकलाई निःशुल्क रुपमा कोभिड१९ खोप उपलब्ध गराउने निर्णय गरेको थियो। मन्त्रालयका सहप्रवक्ता डा समीरकुमार अधिकारीले दैनिक दुई लाख जनालाई खोप लगाउने गरी आवश्यक सबै तयारी पूरा भएको जानकारी दिए। 'अहिले पनि करिव दुई लाख जनाका हाराहारीमा खोप लगाइरहेका छौं,' उनले भने, 'खोप लगाउन आएका कोहीलाई पनि खोप नलगाकन फर्काएका छैनौं। खोपकेन्द्रमा आएका छन् सबैलाई खोप लगाएका छौं।' उनका अनुसार मन्त्रालयले जनताको घरदैलोसम्म खोप पुर्याउनका लागि सम्बन्धित जिल्लाका स्वास्थ्य कार्यालयलाई निर्देशन दिइसकेको छ। 'हामीसँग प्रसस्त्र मात्रामा खोप रहेको छ। अहिले पनि नियमित खोप आइरहेका छन्,' सहप्रवक्ता डा अधिकारीले भने, 'खोप लगाउन कोही पनि नछुटुन भनेर जनताको घरदैलोसम्म खोप लगाउने अभियान सञ्चालन गर्नसम्बन्धी जिल्लाका खोप केन्द्रलाई निर्देशन दिइसकेका छौं।' उनले सर्वसाधारणमा कोभिड१९ विरुद्धको खोप पुर्याउनका लागि नियमित सञ्चालन हुने खोप केन्द्रबाट नै खोप लगाइने बताए। उनले स्वास्थ्यकर्मी, कर्मचारी र अग्रपंक्तिमा काम गर्नेले खोप लगाइसकेको भन्दै अब स्थानीय तहमा पुगेर नै खोप लगाउन छुटेका व्यक्तिलाई खोप लगाइने जानकारी दिए। उनका अनुसार अहिलेसम्म नेपालमा दुई करोड ७३ लाख ५६ हजार ५३० मात्रा खोप आइसकेको छ। तीन करोड ५० लाख खोप आउने क्रममा छ। अहिलेसम्म एक करोड ८८ लाख ६२ हजार २१६ जनाले खोप लगाइसकेका छन्। तीमध्ये एक करोड दुई लाख ४८ हजार ३६९ पहिलो मात्रा र ८६ लाख १३ हजार ८४७ जनाले पूर्ण मात्राको खोप लगाइसकेका छन्। कूल जनसङ्ख्यामध्ये ३३७ प्रतिशतले पहिलो मात्रा र २८४ प्रतिशतले पूर्ण मात्रा खोप लगाइसकेका छन्। सरकारले पुस मसान्तभित्र कूल लक्षितको दुई तिहाई र चैतमसान्तसम्म लक्षित सबै नागरिकलाई खोप लगाउने लक्ष्य लिएको छ। सरकारले खरिद गरेर र कोभ्याक्स सुविधामार्फत् दैनिक खोप ल्याइरहेको छ। हिजोमात्र मङ्सिर १७ गते एक लाख ७५ हजार ५६७ जनाले खोप लगाएका थिए। त्यस्तै मङ्सिर १० गते एक लाख ९६ हजार ८५३ जनाले मङ्सिर ११ गते एक लाख १५ हजार ४३४, मङ्सिर १२ गते एक लाख २७ हजार ६११ जनाले, मङ्सिर १३ गते एक लाख ४४ हजार ५३४ जनाले, मङ्सिर १४ गते दुई लाख ११ हजार ५५३ जनाले, मङ्सिर १५ गते दुई लाख २७ हजार ५८४ जनाले र मङ्सिर १६ गते एक लाख ४१ हजार ५५७ जनाले खोप लगाइसकेका छन्। काठमाडौं जिल्ला स्वास्थ्य कार्यालयले नौ वटा खोप केन्द्रबाट खोप वितरण गरेको छ। कार्यालयका प्रमुख शम्भु काफ्लेका अनुसार वीरेन्द्र सैनिक अस्पताल, नेपाल प्रहरी अस्पताल, सशस्त्र प्रहरी अस्पताल, वीर अस्पताल, सिभिल अस्पताल, कलङ्कीस्थित सहिद मेमोरियल अस्पताल, बल्खुको वयोधा अस्पताल, नयाँ बसपार्कको लोत्से भवन र कोटेश्वरको जडीबुटीबाट नियमित खोप वितरण गरिरहेको छ। ती केन्द्रबाट दैनिक दुई हजार ५०० जनाले खोप लगाइरहेका छन्। उनले १८ वर्ष भन्दामाथिका व्यक्तिलाई खोप अभाव नभएको र जुनुसुकै बेला पनि ती खोप केन्द्रमा खोप लगाउन पाइने बताए। उनले नगरपालिकाले आवश्यकताअनुसार खोप प्रदान गरिरहेको जानकारी दिए। मोडर्ना र फाइजर चाँडै आउँदै सरकारले बालबालिका खोप लगाउनका लागि मोडर्ना र फाइजर ल्याउने अन्तिम तयारीमा गरेको छ। फाइजर खोप एक लाख मात्रा आइसकेको छ। यही पुस १५ गतेभित्र मोडर्ना र फाइजर खोप ल्याउने मन्त्रालयको तयारी रहेको छ। मोडर्ना ७७ लाख र फाइजर ६० लाख ल्याउनका लागि सबै प्रक्रिया पूरा गरिएको मन्त्रालयका सहप्रवक्ता डा अधिकारीले जानकारी दिए। सरकारले कोभिड १९ को नयाँ भेरियन्ट ओमिक्रोनको सङ्क्रमण देखिएका अफ्रिकासहितका नौ मुलुकबाट आउने यात्रुलाई आजैदेखि नेपाल प्रवेशमा अनुमति नदिने निर्णय गरेको छ। मन्त्रिपरिषद्को यही मङ्सिर १३ को बैठकले दक्षिण अफ्रिका, बोत्सवाना, जिम्वाब्वे, नामिवीया, लेसोथो, इसवाटिनी, मोजाम्बिक, मलावी र हङकङबाट नेपाल आउनेलाई प्रवेश अनुमति नदिने निर्णय गरेको हो। भारतमा शुक्रबार मात्र ओमिक्रोन भेरियन्ट फेला परेको जनाइएको छ।"
सुसाइड नोट,"गाउँमा घरहरू रंगिने काम भइरहेका थिए। दसैं आइसकेको थियो। वर्षमा एकचोटी आउने चाडबाड भएकाले पहिलेपहिले त टाढाटाढा गएका परिवार तथा आफन्त पनि टुप्लुक्कै आइपुग्थे। तर, अहिले हरेक घरमा कोही न कोही परदेसिएका छन्, बाध्यता वा रहर जे भए पनि। यसपालि भने कोरोनाले सबैजना दसैंमा घर आउन पाएकै छैनन्। त्यसै पनि पहिलेजस्तो रौनक छैन। दसैं मलाई भने एकदमै मनपर्ने चाड हो। बुवाआमाको मायाले भरिएका आशीर्वाद थापेसँगै टीका लगाएर पिङ खेल्ने अनि मामाघर गएर हजुरबुवा, हजुरआमा अनि मामा, माइजूको हातबाट टीका थापेर दसैं मनाउनुको मज्जा नै बेग्लै छ। घटस्थापनाको दिन जमरा राख्यौं। माया हाम्रोमा त आमाले आज राख्नु हुन्छ भन्दै भेट्न आई। सरला सबैभन्दा मिल्ने साथी धेरै डराएकी जस्ती देखिन्थी। दुब्लाएर हड्डी र छाला मात्रकी देखिन्थी। त्यति राम्री खाइलाग्दी स्याउजस्ता गाला भएकी त्यो पहिलेकी चञ्चले बोली रहनुपर्ने सरला बिल्कुलै फरक कोहीसँग बोल्न मन नपराउने भइछे। देख्दा नै विरक्त लाग्ने प्यारी साथीको जीवन किन यस्तो भयो हे भगवान् ? देख्नेबित्तिकै मन थाम्नै सकिनँ। अँगालो हालेर रोएँ। कराएँ, उसलाई यो के हालत बनाइस् भनेर। उसको मुखबाट एक शब्द निस्किएन। आँसुका धारा बगाइरही। हेर, माया अब मेरो जीवनको केही टुंगो छैन। हाम्रो नर्सिङ सकाएपछि एउटै अस्पतालमा काम गर्ने त्यो योजना पनि सबै भताभुंग हुने भयो। मैले भनें, चुप लाग सबै पूरा हुन्छ। म पनि अंकल, आन्टीलाई भेटेर सम्झाउँछु। भएन भने तिमीहरू भागेर विवाह गर। त्यो बूढो मान्छेसँग गर्नुभन्दा त म पनि सकेको मद्दत गर्छु तिमीरूलाई। भागेर गइस् भने तँ हाम्रो लागि मर्छेस्। जिन्दगीभर माइती सम्झेर आउन पाउन्नस्। अनि तेरो नाठोको पनि के हालत बनाउँछु। तैंले सोच्न सक्दिनस् भन्नुहुन्छ दाइ। ऊ बोली। मलाई जे गरे पनि सहुँला। तर महेशलाई केही भयो भने मत ज्युँदै मर्छु त्यही भएर म भागेर जानै सक्दिनँ। उसलाई सम्झाएर ऊ सम्झिने परिस्थितिमै थिइनँ। दसैंमा खुसीयाली मनाउनु पर्ने समयमा रोएरै बितायौं त्यो बेलुकी। लौ अब कहिले भेट हुने हो त मसँग भन्दै मसँग बिदा लिएकी थिई मेरी प्यारीले। उसको ममीलाई एकचोटी फोन गर्ने सोच बनाएर फोन गरे। उसको घरमा बुवाले उठाउनु भयो फोन। सरलालाई घरीघरी फोन गरेर तिमीहरूले उक्साउन नखोज नत्र राम्रो हुने छैन नानी राख फोन भनेर फोन काटिदिनु भयो। अंकलले छोरीलाई जानीजानी मृत्युको मुखतिर धकेल्दै थिए, सरलाका परिवार। कति गाह्रो छ है छोरी भएर जन्म लिनलाई। अरूको इशारामा जीवन जिउनुपर्ने। म जस्ताको कुरा के सुन्थे। दसैंले बिदा लिँदै थियो। गाउँ सुनसान हुन थालिसकेको थियो। बेलुकीपख त्यस्तै ५, ६ बजेको हुनुपर्छ।सूर्य अस्ताउनुअघि छतमा टोलाइरहेकी थिएँ। फोन आयो, उठाएँ। हेलो सरला, हाई माया, मलाई भेट्न मेरो घर आइज न कस्तो तेरो याद आयो। कति धेरै कुरा तलाई भन्नु छ। मलाई घर बाहिर निस्कनै दिनु भएको छैन। हाम्रो घरको दूरी १० मिनेट जतिको थियो। हतारिँदै गएँ। उसको ममी हुनुहुन्थ्यो। ढक्ढक्याएपछि उसले ढोका खोली। दसैंमा हातभरि चुरा राम्रा लुगा र उज्यालो मुहार हुनुपर्ने सरलाको हालत पूरै सुकेनास लागेको जस्ती उजाड देखिई। सरला रोएर आँखा पूरै सुन्निएका थिए। केही चिज हराएजस्तो। मन त्यसै बेचैन छटपटाइरहेको थियो, फोनको घण्टीले भंग गरिदियो। फोन उसकै थियो। हतारहतार उठाएँ। हेलो कता छौ, म आत्तिएको सुनेर उसले सोध्यो। तिमी ठीक त छेउ किन यस्तरी बोलेको। घरमा तिम्रो र मेरो बारेमा सबैलाई थाहा भइसक्यो। बुवा त रिसले चुर्मुरिनु भाछ। सबै इज्जत फाल्ने भई भन्दै ठूलठूलो स्वरले कराउँदै हुनुहुन्थ्यो। दाइले त मलाई हुँ हुँ हुँ, बोल्नै सकिन। भकान्निएर दाइले  भनन् प्लिज म त अहिले आएर भगाएर लैजाउ जस्तो भो। तिमी नडराई बोल। म छु सब ठीक हुन्छ ढुक्क भएस्। अलि बोल्ने आँट थपिए जस्तो भो। आवेशमा आएर दाइले बेस्मारी पिट्नु भयो। धन्न आमाले छेक्नु भयो। नत्र। ऊ रिसाएर भन्न थाल्यो। दाइले पनि तल्लो जातको भाउजू ल्याउँदा समाजले केही भनेन रे ? झन् धूमधामसँग विवाह गरेर भित्र्याएको हैन ? मसँग त्यसको के उत्तर हुनु र ? बुवाले भनेको दाइ छोरो मान्छे रे जे गरे पनि केही हुन्न। घरको इज्जत छोरीको हातमा हुन्छ रे। वाह ! हाम्रो समाज ? पख तिम्लाई लिन आउँछु। केही समय भारततिर भागौंला। हेर यो घरमा मेरो सुटुक्क विवाह गर्दिन लागेका छन्। यदि त्यो विवाह पक्का गर्नु भयो भने सुसाइड गर्छु, तिम्रो नामको सिन्दूर लगाएर। बुवाको साथी कलेज पढाउने बूढोसँग कुरो चल्दैछ। बूढीको एक वर्ष अगाडि निधन भएको रे। बोल्दै गर्दा ममी आउनु भयो। हतपत्त फोन राखें। फेरि त्यो दलितले फसाउन फोन गरो तँलाई ? कति भन्नु फोन नगर भन् त्यसलाई। मार्लान् दाइहरूले फेरि। सबै कुरा बिर्सिदे। बुवाले भनेको केटासँग विवाहको कुरा गर्न भोलि तँलाई हेर्न आउँदैछन्। फेरि कूरा बिगार्लिस् ? दुई गुणा बढी उमेर भएका बूढासँग बिहे गर्नुभन्दा त मर्नु बेस। विवाह मात्रै ठूलो कुरो हो र ? मन नपरेको मान्छेसँग कसरी जुनी बिताउनु ? चूप लाग। बढी बोल्छे। पहिले तेरी हजुरआमाको विवाह हुँदा जम्मा ७ वर्षकी हुनुहुन्थ्यो रे, हजुरबुवा १७ वर्षको। राम्रो कमाइ स्थायी जागिर। बसी बसी खान पाउँछेस् तैंले। मेरो जिन्दगी अनि यति ठूलो निर्णय मैले लिन नपाउने भएँ। अरूको जिन्दगी अरूको खुसीमै जिन्दगी बिताएर जिउँदो लास भएर बाँच्नुभन्दा त बरु विष दिनु आमा। चुप अशुभ बोल्छेस्। अरू केही थाहा छैन। तेरा बाले मेरा कुरा सुन्नु हुन्न। अब बुझ तेरो भाग्यमा यस्तै लेखेको रहेछ। उसका कुरा सुनेर रुनबाहेक अरू केही गर्न सकिनँ मैले। त्यही नै थियो सरला र मेरो अन्तिम भेट। छुट्ने बेला चिठी दिँदै भनी यो महेशलाई दे ल। चिठी भिजेको थियो सायद उसले रुँदै लेखेकी थिई। एकदिन सोफामा सुतेर समाचार हेर्दै थिएँ। समाचार वाचिका भन्दै थिइन्, हरिबजारमा हिजो राति सरला पाण्डे नाम गरेकी २३ वर्षीया युवतीले सुसाइड नोट छोडेर आत्महत्या गरेकी छन्। नोटमा उनका परिवार नै उनको मृत्युको जिम्मेवार हुन् भनिएको छ। त्यति समाचार सुनेको मात्र याद छ त्यसपछि होसमा आउँदा अस्पलालको बेडमा थिएँ।"
"डाक्टरले गरे दुई सन्तान र श्रीमतीको हत्या, ओमिक्रोनको डरले हत्या गरेको खुलासा","लखनउ : एक डाक्टरले आफ्ना दुई सन्तान र श्रीमतीको हत्या गरेका छन्। भारतको उत्तर प्रदेशको कानपुरमा यस्तो घटना घटेको भारतीय सञ्चारमाध्यहरुले जनाएका छन्। प्रहरीका अनुसार डा सुशील कुमारले आफ्ना दुई सन्तान र श्रीमतीको हत्या गरेका हुन्। उनले हत्यापश्चात आफ्ना भाइलाई प्रहरी बोलाउन म्यासेज गरेको बताइएको छ। प्रहरी त्यहाँ पुग्दा डा सुशील भने फरार भइसकेका थिए। प्रहरीले एउटा नोट बरामद गरेको छ। जसमा लेखिएको छ ओमिक्रोनका कारण मैले हत्या गरेँ। अब यिनीहरुको शव गन्नु पर्दैन। प्रहरीका अनुसार डा सुशीलले ४८ वर्षीय श्रीमती, १८ वर्षीय छोरा र १० वर्षकी छोरीको हत्या गरेका हुन्। प्रहरीका अनुसार डा सुशील डिप्रेशनका बिरामी हुन्।"
एमसीसीले गठबन्धन टुट्दैन : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल (प्रचण्ड)ले एमसीसी राष्ट्रिय सहमतिबाट मात्र अगाडि बढ्ने बताएका छन्। शनिबार चितवनमा भएको प्रेस सेन्टरको राष्ट्रिय महाधिवेशनको उद्घाटन समारोहलाई सम्बोधन गर्दै उनले संसद्, एमसीसी, प्रधानन्यायाधीशलाई महाअभियोग, न्यायालयको विवाद देखाएर पाँचदलीय गठबन्धन नटुट्ने दाबी गरे। उनले जबर्जस्ती गरेर एमसीसी पास नहुने धारणा राखे। सरकारले बुधबार ६ वटा अध्यादेश जारी गरेपछि बिहीबार संसद् अधिवेशन बोलाएको छ। मन्त्रिपरिषद्को सिफारिसमा राष्ट्रपति विद्यादेवी भण्डारीले मंसिर २८ गते दिउँसो २ बजे बस्नेगरी दुवै सदनको अधिवेशन आह्वान गरेकी हुन्। संसद् हिउँदे अधिवेशनअन्तर्गत बोलाइएकोप्रति चिन्ता नगर्न आग्रह गरे। उनले सत्ता गठबन्धन भत्काउने टुटाउने प्रयास भइरहेको स्पष्ट पार्दै प्रचण्डले लोकतान्त्रिक गणतन्त्र, संविधान र राष्ट्रियताको रक्षा गर्न र प्रतिगमनको विरुद्धमा गठबन्धन बनेको दाबी गरे। उनले प्रतिगमनकारी कदम असफल भए प्रतिगामी खतराको अन्त्य नभएको जानकारी समेत गराए। केपी ओलीसँग दिनदिनै भेट्न जाने प्रचण्डभन्दा अहिलेको प्रचण्ड बलियो भएको बताए। रिल्याक्स गर्ने ठाउँमा अझै आइपुगेका छैनौं : प्रचण्ड"
"विवेकशील साझा, सिटिजन्स फोरम र जनता दरबार पार्टीबीच एकता","काठमाडौंः विवेकशील साझा, सिटिजन्स डिसकशन फोरम र राष्ट्रिय जनता दरबार पार्टीबीच एकता भएको छ। ललितपुरमा शनिबार एकता घोषणा गरिएको हो। एकीकृत पार्टीको नाम विवेकशील साझा पार्टी राखिएको छ। जसको नेतृत्व रविन्द्र मिश्रले गर्नेछन्। एकीकृत पार्टीको प्रमुख कार्यभार संगठन निर्माण र महाधिवेशन हुने बताइएको छ। पार्टीलाई बृहत्तर बनाउँदै लैजाने क्रममा पार्टीको नाम उपयुक्त समयमा परिवर्तन गर्न सकिने एकतापत्रमा उल्लेख छ। त्यस्तै, एकीकृत पार्टीको लोगो र चुनाव चिन्ह तराजु हुने भनिएको छ। एकीकृत पार्टीको केन्द्रीय कार्यालय बखुण्डोल ललितपुरमा रहने उल्लेख छ। एकता पत्रमा एकीकृत पार्टीको केन्द्रीय समितिमा अनुसूची एकमा उल्लेख भए अनुसार सिटिजन्स डिसकशन फोरम र राष्ट्रिय जनता दरबार पार्टीका कूल ४५ जना नयाँ सदस्यहरू सामेल हुने भनिएको छ। एकीकृत पार्टीको केन्द्रीय कार्य सम्पादन समितिमा अनुसूची दुईमा उल्लेख भए अनुसार सिटिजन्स डिसकशन फोरम र राष्ट्रिय जनता दरबार पार्टीका कूल १० जना नयाँ सदस्यहरू सामेल हुने एकतापत्रमा भनिएको छ। एकीकृत पार्टीको पहिलो महाधिवेशन अगाडि कुनै बाधा अड्चन आएमा त्यसको निरूपण केन्द्रीय कार्य सम्पादन समितिले केन्द्रीय समितिप्रति उत्तरदायी हुनेगरी गर्ने तयारी छ।"
"२३ बैंकले गरे लाभांश घोषणा, कसको कति ?","काठमाडौं: नेपाल स्टक एक्सचेन्ज (नेप्से) मा सूचीकृत २६ वाणिज्य बैंकमध्ये हालसम्म २३ बैंकले गत आर्थिक वर्षको नाफाबाट लगानीकर्तालाई लाभांश दिने घोषणा गरेका छन्। बैंकहरुले गत आवको वितरण योग्य नाफाबाट नगद तथा बोनस शेयरका लाभांश दिने घोषणा गरेका हुन्। लाभांश घोषणा गरेका बैंकमध्ये केहीका साधारणसभा सम्पन्न भएर लाभांश वितरणको निर्णयसमेत पारित भइसकेका छन् भने केही बैंक साधारणसभाको तयारीमा छन्। सार्वजनिक पछिल्लो तथ्याङ्कानुसार नबिल बैंकले सबैभन्दा धेरै लाभांश वितरण गर्ने जनाएको छ। नबिलले ३३ दशमलव छ प्रतिशत बोनस शेयर तथा चार दशमलव चार प्रतिशत नगद गरी कूल ३८ प्रतिशत लाभांश वितरण गर्ने भएको छ। गत आवको वितरण योग्य नाफाका आधारमा नेपाल एसबिआइ बैंकले सबैभन्दा कम तीन दशमलव पाँच प्रतिशत बोनस शेयर र एक दशमलव ८१ प्रतिशत नगद गरी जम्मा पाँच दशमलव ३१ प्रतिशत लाभांश वितरण गर्ने घोषणा गरेको छ। त्यस्तै हिमालयन बैंकले आफ्ना लगानीकर्तालाई २१ दशमलव ३८ प्रतिशत बोनस शेयर तथा चार दशमलव ६२ प्रतिशत नगद गरेर २६ प्रतिशत लाभांश दिने भएको छ। सानिमा बैंकले १७ प्रतिशत बोनस तथा शून्य दशमलव ८९४७ प्रतिशत नगदसहित १७ दशमलव ८९४७, नेपाल बैंकले १४ प्रतिशत बोनस तथा तीन प्रतिशत नगदसहित १७ प्रतिशत, प्राइम कमर्सियल बैंकले १६ प्रतिशत बोनस तथा शून्य दशमलव ६३१३ प्रतिशत नगद गरी कूल १६ दशमलव ६३१३ प्रतिशत लाभांश दिने घोषणा गरेका छन्। नेपाल इन्भेस्टमेन्ट बैंकले १२ दशमलव ६११ प्रतिशत बोनस तथा तीन दशमलव ३८९ प्रतिशत नगदसहित १६ प्रतिशत, सिटिजन्स बैंकले १२ दशमलव ९१३ बोनस तथा तीन दशमलव शून्य ८७ प्रतिशत नगद गरेर १६ प्रतिशत लाभांश वितरण गर्ने बताएका छन्। लाभांश घोषणा गरेको एनएमबी बैंकले आफ्ना शेयरधनीलाई १२ दशमलव पाँच प्रतिशत बोनस शेयर तथा तीन दशमलव तीन प्रतिशत नगदसहित १५ दशमलव आठ प्रतिशत, एनआईसी एसिया बैंकले १५ प्रतिशत बोनस र शून्य दशमलव ७८९५ प्रतिशत नगद गरी १५ दशमलव ७८९५, नेपाल बङ्गलादेश बैंकले १२ प्रतिशत बोनस र तीन दशमलव पाँच प्रतिशत नगद, सिद्धार्थ बैंकले १४ दशमलव २५ बोनस र शून्य दशमलव ७५ प्रतिशत नगदसहित १५ प्रतिशत, माच्छापुच्छ्रे बैंकले १३ दशमलव तीन बोनस तथा शून्य दशमलव सात प्रतिशत नगदसहित १४ प्रतिशत , बैंक अफ काठमाडौँले १० प्रतिशत बोनस र चार प्रतिशत नगद गरी १४ प्रतिशत, ग्लोबल आइएमइ बैंकले १० प्रतिशत बोनस तथा तीन दशमलव पाँच प्रतिशत नगदसहित १३ दशमलव पाँच प्रतिशत, स्ट्याण्र्डड चार्टड बैंकले दश प्रतिशत बोनस तथा तीन दशमलव शून्य छ प्रतिशत नगद गरी १३ दशमलव शून्य छ प्रतिशन लाभांश वितरण गर्ने घोषणा गरेका छन्। प्रभु बैंकको सञ्चालक समिति बैठकले आफ्ना शेयरधनीलाई १२ प्रतिशत बोनस शेयर र शून्य दशमलव ६३ प्रतिशत नगदसहित १२ दशमलव ६३ प्रतिशत लाभांश दिने भएको छ। १० प्रतिशत बोनस तथा दुई दशमलव शून्य सात नगदसहित १२ दशमलव शून्य सात प्रतिशत मेगा बैंकले आफ्ना शेयरधनीलाई दिने भएको छ भने लक्ष्मी बैंकले आठ प्रतिशत बोनस तथा तीन दशमलव पाँच नगद गरेर ११ दशमलव पाँच प्रतिशत, एभरेष्ट बैंकले छ प्रतिशत बोनस शेयर र चार दशमलव ३२ प्रतिशत नगद, कुमारी बैंकले छ प्रतिशत बोनस तथा दुई दशमलव ६७ प्रतिशत नगद, नेपाल क्रेडिट एण्ड कमर्स बैंक (एनसिसि)ले आठ प्रतिशत बोनस शेयर र शून्य दशमलव ४२ प्रतिशत नगद र सनराईज बैंकले छ दशमलव ६५ प्रतिशत बोनस शेयर र शून्य दशमलव ३५ प्रतिशत नगदसहित सात प्रतिशत लाभांश वितरण गर्ने बताएको छ। अब शेयरधनीलाई लाभांश वितरणको घोषणा गर्न बाँकी रहेका बैंकमा सेञ्चुरी बैंक, सिभिल बैंक र कृषि विकास बैंक छन्। घोषणा भएका लाभांश नियामकको अनुमति र साधारणसभाबाट पारित भएपछि मात्रै शेयरधनीले प्राप्त गर्छन्। लाभांश घोषणा गरेकामध्य १४ बैंकले साधारणसभा प्रयोजनका लागि शेयरधनी दर्ता पुस्तिका बन्द (बुक क्लोज)को समय तोकेकामा ११ बैंकको बुक क्लोज भइसकेको छ। बुक क्लोजको दिनसम्म कायम शेयरधनीले साधारणसभामा भाग लिन र लाभांश पाउन योग्य हुन्छन्। घोषित लाभांशमध्ये नगद लगानीकर्ताले उपलब्ध गराएको बैंक खातामा र बोनस शेयर डिम्याट खातामा सोझै जम्मा हुने व्यवस्था छ।"
राप्रपाको निर्वाचन जारी : ९१ वटा विद्युतीय भोटिङ मेसिनबाट मतदान,"काठमाडौं : राष्ट्रिय प्रजातन्त्र पार्टी (राप्रपा)को एकता महाधिवेशनबाट नयाँ नेतृत्वका लागि निर्वाचन जारी रहेको छ। राप्रपाको अध्यक्ष पदमा कमल थापा र राजेन्द्र लिङ्देन प्रतिष्पर्धामा उत्रिएका छन्। निर्वाचनमा अध्यक्ष पदका लागि मतपत्र तथा पदाधिकारी र केन्द्रीय सदस्यलाई भने विद्युतीय मतदान गर्ने व्यवस्था गरिएको निर्वाचन समितिका सदस्य राजु बस्नेतले जानकारी दिए। उनले १०० विद्युतीय भोटिङ मेसिनमध्ये ९१ वटा प्रयोग गरिएको जानकारी दिए। यस अगाडि एमाले महाधिवेशनमा पनि सोही रामलक्ष्मण इलेक्ट्रिक भोटिङ मेसिन प्रयोग गरेको थियो। इलेक्ट्रिक भोटिङ मेसिनको प्रयोगबाट मतगणनामा सहज हुने भएकाले छिट्टै नतिजा आउँछ। ७ वटा लाइनको व्यवस्था गरेका छौं। एक जना मतदातालाई मतदान गर्न कम्तिमा १५ मिनेट लाग्छ। बस्नेतले भने, मतदान गर्न झण्डै १३ घण्टा लाग्ने आँकलन छ। उनका अनुसार राप्रपाको निर्वाचनमा ४ हजार ३८० मतदाता रहेका छन्। शनिबार बिहानदेखि सुरु भएको मतदान साँझ ५ बजेसम्म जारी रहने राप्रपाका नेता राजाराम श्रेष्ठले जानकारी दिए। उनले अन्नपूर्ण पोस्ट्सँग भने,भृकुटीमण्डपमा महाधिवेशनबाट नयाँ नेतृत्वको लागि बिहानबाटै निर्वाचन जारी छ। साँझ ५ बजेसम्म लाइनमा बस्नुभएका मतदाताले मतदान गर्न पाउनुहुन्छ। अहिले मतदानस्थत नजिकै उमेद्वार र मतदाताले आफ्नो पक्षमा मत मागिरहेका छन्। अध्यक्ष, उपाध्यक्ष र महामन्त्री गरी १६ जनाको उम्मेदवारी परेको छ। महाधिवेशनमा अध्यक्षसहित ८ जना पदाधिकारीका लागि निर्वाचन हुने भएको हो। यस्तै, उपाध्यक्षमा जगतप्रसाद गौचन,रामचन्द्र राय यादव, लिला देवी श्रेष्ठ, विक्रम पाण्डे, रोशन कार्की, ध्रुवबहादुर प्रधान, बुद्धिमान तामाङ र दुर्गादेवी झा प्रतिष्पर्धा गरिरहेका छन्। यस्तै, महामन्त्रीका लागि रेखा थापा, डा धवल शमशेर राणा, श्यामप्रसाद तिमल्सिना, भुवनकुमार पाठक, भस्कर भद्रा र कुन्तीकुमारी शाही मैदानमा उत्रिएका छन्। राप्रपाको १४९ सिटका लागि २६४ जनाको उम्मेदवारी दर्ता भएको छ। उपाध्यक्ष र महामन्त्रीमा कम्तीमा एक महिला निर्वाचित गर्ने व्यवस्था गरिएको छ। निर्वाचनमा अध्यक्ष पदका लागि मतपत्र तथा पदाधिकारीका साथै केन्द्रीय सदस्यलाई भने विद्युतीय मतदान गर्ने व्यवस्था छ।महाधिवेशनमा उम्मेदवारी दर्ताबाट झण्डै ५० लाख सङ्कलन भएको राप्रपाले जनाएको छ।"
"भारतमा ओमिक्रोनको तेस्रो केस भेटियो, उच्च जोखिममा मुम्बई",नयाँ दिल्ली: छिमेकी मुलुक भारतमा कोरोना भाइरसको नयाँ भेरियन्ट ओमिक्रोनबाट थप एक जना संक्रमित भएका छन्। भारतीय अधिकारीहरुका अनुसार गुजराजको जामनगरमा ओमिक्रोन संक्रमित भेटिएका हुन्। संक्रमित व्यक्ति दुई दिनअघि जिम्बाब्वेबाट भारत आएका थिए। विमानस्थलमै उनको परीक्षण गर्दा कोरोना पोजेटिभ देखिएको थियो। जीनोम सिक्वेन्सिङ गर्दा उनमा ओमिक्रोन संक्रमण देखिएको अधिकारीहरुले बताएका छन्। यसअघि दुई कर्नाटक प्रदेशमा दुई जनामा ओमिक्रोन देखिएको थियो। महाराष्ट्रबाट मात्रै ३० जनाको ओमिक्रोन परीक्षणका लागि नमूना पठाइएको बताइएको छ। त्यहाँ विभिन्न देशका करिब ३ हजार यात्रुहरु आएको बताइएको छ।
३२ टन चिया नष्ट गरिंदै,हेटौंडा : जिल्ला प्रशासन कार्यालय मकवानपुरले बहुराष्ट्रिय कम्पनी युनिलिभरको ३२ टन चिया नष्ट गर्ने निर्णय गरेको छ। हेटौंडा उपमहानगरपालिका२ स्थित बसामाडीमा रहेको सो बहुराष्ट्रिय कम्पनीको चिया प्रशोधन केन्द्रबाट प्रशासनले सो म्याद गुज्रिएको चिया बरामद गरेको थियो। प्रशासनले कम्पनीका व्यवस्थापक र एक सप्लायर्सलाई प्रचलित कानून बमोजिम जनही रु १० हजार जरिवाना गराउने निर्णय गरेको प्रमुख जिल्ला अधिकारी भरतमणि पाण्डेले जानकारी दिए। कम्पनीले म्याद नाघेको सिटिसी नाम उल्लेख र अन्य नाममा चिया प्रशोधन गरी रेड लेवल व्राण्डका रुपमा बजारमा बिक्री गर्ने तयारीको चिया भण्डारण गरेर राखेको थियो। प्रशासनले सो जानकारी प्राप्त गर्ना साथ कम्पनीमा अनुगमन गरी शिलबन्दी गरेको थियो। प्रशासनका अनुसार सन् २०१९ मा उत्पादित चियापत्तिको उपभोग्य अवधि सन् २०२० को जुन महिनासम्म मात्र थियो। गत भदौ १५ गते जिप्रकाको नेतृत्वमा खाद्य प्रविधि तथा गुण नियन्त्रण कार्यालय र प्रहरीसहितको टोलीले सो चियापत्ति नियन्त्रणमा लिएर आवश्यक अनुसन्धान गरेको थियो।
"ताप्लेजुङमा ट्याक्टर दुर्घटना, दुई जनाको मृत्यु",ताप्लेजुङ : ताप्लेजुङको सिरीजङ्घा गाउँपालिका३ सिकैचामा ट्याक्टर दुर्घटना हुँदा दुईजनाको मृत्यू भएको छ। शुक्रबार भएको दुर्घटनामा २५ वर्षीय बसन्त लिम्बू र १५ वर्षीय समीर लिम्बूको मृत्यु भएको हो। अन्य दुईजना गम्भीर घाइते छन्। सिकैचाको ओरक्पाबाट बोखिमतर्फ गोलिया बोकेर जानेक्रममा मे १ त ६८९३ नम्बरको ट्रयाक्टर सडकबाट २०० मिटर तल झरेको जिल्ला ट्राफिक प्रहरी कार्यालय ताप्लेजुङले जनाएको छ। ट्याक्टरमा सवार चारजना घाइते भएकोमा गम्भीर घाइते दुई जनालाई शुक्रबार नै हेलिकप्टरमार्फत धरान लगिएको थियो। जसमा बसन्तको धरानमा र समिरको प्राथमिक स्वास्थ्य केन्द्र तेल्लोकमा उपचारका क्रममा मृत्यु भएको हो। गम्भीर घाइते चालक अमिन लिम्बू र सुशन लिम्बूको धरानमा उपचार भइरहेको प्रहरीले जनाएको छ।
प्रदेशमा को बलियो ?,"काठमाडौं : कांग्रेसको प्रदेश अधिवेशन ६ प्रदेशमा आज हुँदैछ। संघीयता कार्यान्वयनमा आएपछि कांग्रेसले पहिलो पटक प्रदेश तहको अभ्यास गरेको हो। प्रदेश निर्वाचनमा देउवा, पौडेल र सिटौला समूह मुख्य प्रतिस्पर्धीको रूपमा देखिएका छन्। पार्टी सभापति शेरबहादुर देउवाले भर्चुअल माध्यमबाट सबै प्रदेशको उद्घाटन गरेपछि सुरु भएको अधिवेशन शुक्रबारसम्ममा उम्मेदवारी दर्ता, दाबी र विरोधका काम सकिएका छन्। १३औं महाधिवेशनमा प्रदेश संरचना थिएन। विधानमा उल्लेख भएअनुसार प्रदेश अधिवेशनमा महाधिवेशन प्रतिनिधि र प्रदेश अधिवेशन प्रतिनिधिले मात्र भाग लिन पाउने हुन्। देश संघीयतामा गएपश्चात् २०७५ मा नवौं पटक विधान संशोधन गरेर प्रदेश संरचना बनाएको थियो। निर्वाचन समिति सदस्य जगन्नाथ श्रेष्ठका अनुसार प्रदेशको अधिवेशनमा प्रदेश १ मा १ हजार ७ सय ७० र प्रदेश नम्बर २ मा २ हजार ७० मतदाता छन्। वाग्मती प्रदेशमा २ हजार १ सय ३७, गण्डकी प्रदेशमा १ हजार १ सय ५३, लुम्बिनी प्रदेशमा १ हजार ६ सय ४२, कर्णाली प्रदेशमा ७ सय ४९ र सुदूरपश्चिम प्रदेशमा ९ सय ८७ मतदाता छन्। प्रदेश १ मा देउवासिटौला समूहबाट झापाका पूर्वसभापति उद्धव थापाले उम्मेदवारी दर्ता गराएका छन्। थापाले भने, सहमति भए अनुरूप मत खसेको खण्डमा जित्न सक्छु। त्यहाँ पौडेल समूहका संयुक्त उम्मेदवार गुरुराज घिमिरेले उम्मेदवारी दर्ता गरेका छन्। घिमिरेलाई झापाका विश्वप्रकाश शर्मा समूहले पनि सहयोग गर्ने सम्भावना छ। शर्मा भन्छन्, गुरुजीको विषयमा साथीहरू सकारात्मक देखिनु भएको छ। यो उहाँप्रतिको सद्भाव हो। मेरो व्यक्तिगत अनुरोध होइन। यद्यपि हाम्रो समूह छलफलमा छ। कोइराला परिवारको पनि राम्रो प्रभाव रहेको प्रदेश १ मा घिमिरेलाई यस अर्थमा पनि सहज देखिन्छ। मैदानमा उत्रिएको छु। साथीहरूले जिताउन सहयोग गर्नुहोला। केन्द्रमा लड्न खोज्दै गर्दा साथीहरूको दबाबकै कारण प्रदेशमा उठें। जितें भने आगामी चुनावमा प्रदेश १ मा कांग्रेसलाई पहिलो बनाउने छु। प्रदेश २ मा क्षेत्रीय अधिवेशन अझै केही स्थानमा बाँकी छ। प्रदेश अधिवेशनको लागि भने धमाधम सभापति पदका आकांक्षी अगाडि देखिएका छन्। जसमध्ये नेता विमलेन्द्र निधि निकटका प्रदेश २ संसदीय दलका नेता एवं भौतिक पूर्वाधार विकास मन्त्री रामसरोज यादवले सभापतिमा उम्मेदवारी घोषणा गरेका छन्। देउवा समूहबाट भने कृष्ण यादव उम्मेदवारका बलिया दाबेदार हुन्। पौडेल समूहबाट भने नेता रञ्जित कर्णको नाम चर्चामा आए पनि उनले उम्मेदवारी घोषणा गरिसकेका छैनन्। कर्ण भन्छन्, साथीहरूले मलाई उठ्नुहोस् भनेर दबाब पनि दिनु भएको छ। म शीर्ष नेताहरूसँग छलफल गर्दैछु। प्रदेश २ मा प्रदेश सभापतिका आकांक्षी सप्तरीका सभापति दिनेश यादव र महोत्तरीका महेन्द्र रायले रौतहटका कृष्ण यादवलाई समर्थन गरेमा मन्त्री यादव कमजोर उम्मेदवार बन्नेछन्। वाग्मती प्रदेशमा भने देउवा समूहबाट पूर्व गृहराज्यमन्त्री इन्द्रबहादुर बानियाँले उम्मेदवारी दर्ता गरेका छन्। यहाँ पौडेल समूहबाट नुवाकोट जिल्लाका पूर्वसभापति जगदीशनरसिंह केसीले उम्मेदवारी दिएका छन्। केसीले अन्नपूर्णसँग कुरा गर्दै भने, जुन दिन जिल्ला सभापतिको कार्यकाल सकें त्यो दिनदेखि नै प्रदेश सभापतिमा उठ्छु भन्ने थियो। उम्मेदवारी दिने मात्रै होइन। हाम्रो समूह अन्यभन्दा सशक्त भएकाले हाम्रो जित निश्चित छ। सुरुआतमा देउवा र सिटौला समूहबीच सहमति गर्ने प्रयास भए पनि सिटौला समूहका भीमसेनदास प्रधान अगाडि बढेपछि सहमति हुन सकेन। प्रधानले सभापतिमा उम्मेदवारी दर्ता गराएका छन्। काठमाडौं जिल्लाको अधिवेशनमा समूह बनाएर अघि बढेको देउवा र सिटौला समूह प्रदेशमा भने मिल्न सकेन। वाग्मती प्रदेशमा भने सिटौला समूहबाट पनि बेग्लै उम्मेदवार भएकाले हाम्रो जित बलियो देखिन्छ। गण्डकी प्रदेशमा भने देउवा समूहका अर्जुनप्रसाद जोशीले उम्मेदवारी दर्ता गराए। पौडेल समूहबाट कास्कीका पूर्वजिल्ला सभापति शुक्रराज शर्माले उम्मेदवारी दर्ता गराए। पौडेल समूहको प्रभाव रहेको कास्की जिल्लामा सभापतिका उम्मेदवार धेरै भएकाले व्यवस्थापनको रस्साकस्सी भने लामो समय चलेको थियो। लुम्बिनी प्रदेशमा देउवा समूहका भरतकुमार शाहले सभापतिमा उम्मेदवारीमा दर्ता गरेका छन्। उनलाई गृहमन्त्रीसमेत रहेका बालकृष्ण खाँणको सहयोग छ। पौडेल समूहबाट भने अमरसिंह पुनले उम्मेदवारी दर्ता गरेका छन्। कर्णाली प्रदेशमा भने देउवा समूहबाट संविधानसभा सदस्यसमेत भइसकेका जुम्लाका ललितजंग शाहीले उम्मेदवारी दर्ता गरेका छन्। पौडेल समूहबाट तरुण दलका महामन्त्रीसमेत रहेका कालीकोटका भूपेन्द्रजंग शाहीले उम्मेदवारी दर्ता गराए। निधि समूहका मोतीराज बमले पनि उम्मेदवारी दर्ता गराएका छन्। कर्णालीमा पनि देउवा पक्षको प्रभाव राम्रो भए पनि शाहीको नेतृत्वका आकांक्षी पनि धेरै छन्। महामन्त्री पूर्णबहादुर खड्काको क्षेत्रसमेत रहेको कर्णाली प्रदेश खड्काकै प्रयासमा ललितजंग शाहीले सभापतिको दाबेदारमा आएका हुन्। खड्का भन्छन्, उम्मेदवारको हिसाबले सबै प्रभावशाली नेतृत्व हो। चुनावमै गइसकेपछि यसै भन्न सकिँदैन। दुवै शाही नेता कर्णालीका दुर्गम र केन्द्रमा बसेर नेतृत्व सम्हालिसकेका हुन्। सुदूरपश्चिममा देउवा समूहबाट केन्द्रीय सदस्य वीरबहादुर बलायरले उम्मेदवारी दर्ता गरे । देउवाको गृह प्रदेश सुदूरपश्चिममा पौडेल समूहको सांगठनिक संरचना भने कमजोर छ।"
"गुडिरहेको गाडीमा अज्ञात बन्दुकधारीको आक्रमण, कम्तिमा ३१ जनाको मृत्यु",बामाको : मालीमा गुडिरहेको गाडीमा अज्ञात बन्दुकधारीले आक्रमण गर्दा कम्तिमा ३१ जनाको मृत्यु भएको छ। बीबीसीका अनुसार मृत्यु हुनेमा अधिकांश महिला रहेका छन्। बजारतर्फ गइरहेको गाडीको चालकलाई अज्ञात बन्दुकधारीले पहिले गोली हानी मारेका थिए। त्यसपछि आगो लगाएको अधिकारीहरूले बताएका छन्। सोँगो गाउँबाट हरेक साता दुई पटक बजार जाने गाडीलाई बन्दुकधारीले निशाना बनाएका हुन्। आक्रमण पश्चिम अफ्रिकाको मोप्ती क्षेत्रको केन्द्रमै भएको हो। महिनौँदेखि त्यस क्षेत्रमा अलकायदा र इस्लामिक स्टेट समूहले अशान्ति मच्चाउँदै आएको बताइएको छ।
पानी सुक्दा बाघलाई हैरान,"काठमाडौं : १२ वर्षअघि नै नेपालले सन् २०२२ सम्ममा बाघको संख्या २ सय ५० पुर्याउने लक्ष्य राख्यो। तर, २०१८ को गणनामा नै संख्या २ सय ३५ पुग्यो। यो तथ्यांकलाई हेर्दा अबको गणनामा लक्षित वर्षअघि नै बाघको संख्या बढ्ने देखिन्छ। बाघ गणना आइतबारबाट सुरु हुँदैछ। सन् २०१० मा रसियाको सेन्टपिटर्सवर्गमा भएको अन्तर्राष्ट्रिय बाघ सम्मेलनमा १२ वर्षमा बाघ दोब्बर बनाउने लक्ष्य लिएको थियो। उक्त समयमा नेपालमा १ सय २० वटा बाघ थिए। २०२२ सम्ममा त्यसलाई २ सय ५० बनाउने लक्ष्य थियो, जुन सो समयमा सोच्दा चुनौतीपूर्ण लाग्थ्यो। तर, २०१८ को गणनाले नेपालमा २ सय ३५ वटा बाघ पुगेपछि नेपाल उत्साहित बनेको बताउँछन् राष्ट्रिय निकुञ्ज तथा वन्यजन्तु संरक्षण विभागका सूचना अधिकारी वेदकुमार ढकाल। तर, अहिले बाघलाई बढाउनभन्दा पनि टिकाउन चुनौतीपूर्ण रहेको संरक्षणविद् बताउँछन्। यसको मुख्य कारण जलवायु परिवर्तन पनि हो। जलवायु परिवर्तनका कारण पानीका स्रोत सुक्दै जाँदा वन्यजन्तु प्रभावित छन्। राष्ट्रिय निकुञ्ज तथा आरक्षण क्षेत्रमा पानीका स्रोत सुक्दै गएका छन्। राष्ट्रिय निकुञ्ज तथा वन्यजन्तु संरक्षण विभागका सूचना अधिकारी तथा इकोलोजिस्ट वेदकुमार ढकाल जलवायुको असर निकुञ्जभित्र पनि देखिएको बताउँछन्। ठूला नदीहरूमा समेत प्रदूषणको मात्रा बढ्दै गएको छ। राप्ती, बबईजस्ता नदीमा समेत समस्या छ। निकुञ्जभित्रका प्राकृतिक पोखरीहरू सुकेका छन्। वन्यजन्तुका लागि ठाउँठाउँमा कृत्रिम पोखरीको व्यवस्थापन गरिएको छ। यसले मोइस्चर रिजर्भेसन (ओसिलोपना जोगाउने) को काम गरेको गरिएको छ। वाटर हार्भेस्टिङ पोन्ड बनाइएको छ। सोलारबाट आफैं पानी तान्ने काम भएका छन्। पहिलाको अवस्थामा पुर्याउन नसके पनि कृत्रिम स्रोतको व्यवस्थापन गरिएको छ, ढकालले भने। ढकालका अनुसार पछिल्लो समय जलवायु परिवर्तनको असरले वन्यजन्तुहरूलाई प्रभाव पारेको छ। तर, यस विषयमा थप अध्ययन नभई कस्तो असर परेको भन्न सक्ने अवस्था नभएको उनी बताउँछन्। उनीहरूको बानी व्यहोरा, रहनसहनको बारेमा अध्ययन गर्न बाँकी छ, ढकालले भने के कस्तो असर परेको छ। अध्ययन भइसकेको छैन। बाघको बासस्थानमा परिवर्तन भएको, पानीको मुहान सुकेको, मिचाहा प्रजातिको वनस्पतिहरूको हस्तक्षेपले बासस्थान सोचेजस्तो नभएको उनले बताए। नियमित हिसाबले बासस्थान सुधार र व्यवस्थापन गर्न आवश्यक रहेको ढकाल बताउँछन्। यो गर्न नसकिए मान्छे र बाघको द्वन्द्व बढ्ने उनी बताउँछन्। राष्ट्रिय निकुञ्ज तथा वन्यजस्तु विभागको तथ्यांकअनुसार नेपालमा सन् १९५० भन्दा पहिला तराई क्षेत्रमा अत्यधिक मात्रामा भएको चोरी सिकारीका कारण बाघको संख्या घटेको थियो। सन् १९५० देखि १९८० सम्म तराईमा मलेरिया उन्मूलन गर्ने क्रममा मानिसहरूको बसाइसराइ तीव्र भएको थियो। उक्त समयमा तराईका दुई लाख हेक्टरभन्दा धेरै जंगल नष्ट भएको थियो। त्यसले बाघका बसोबासमा धेरै खतरा निम्त्याएको उल्लेख गरेको छ। त्यसैगरी मानवीय अवरोध, अतिक्रमण, गैरकानुनी रूपमा भएका जंगल विनाशका कारण पनि जनावरका लागि चुनौती बन्दै गएको छ। नेपालमा सन् १९९५९६ मा ९३ देखि ९७ वटा वयस्क बाघ रहेको अनुमान गरिएको थियो। २००९ मा पुग्दा १ सय २१ पुगेको र २०१३ मा १ सय ९८ वटा भयो। २०१८ मा २ सय ३५ रहेको छ। यस गणनाले दुर्लभ तथा लोपोन्मुख प्रजातिका बाघ संरक्षणको अवस्था थाहा पाउने, संरक्षण र व्यवस्थापनमा प्रभावकारी बनाउन सजिलो हुने विभागको अपेक्षा छ। उक्त कार्यका पुरानै विधि टाइगर एन्ड प्रे बेस मोनिटरिङ प्रोटोकोल २०१७ ले निर्दिष्ट गरे अनुरूपका विधिहरू अपनाइनेछ। मान्छेबाघ द्वन्द्व बाघको बासस्थान परिवर्तन हुँदा तथा आहार, पानी खोज्दै जाँदा मानिसहरू आक्रमणमा परेका छन्। यो वर्ष मात्रै बाघको आक्रमणबाट १४ जनाले ज्यान गुमाएका छन्। तर, धेरैजसो घटना साँझ, बिहान बाघ सक्रिय हुने समयमा भएको ढकालले बताए। निकुञ्ज क्षेत्रमा आवतजावत गर्न मनाही छ। तर, माछा मार्ने, निगुरो र साग टिप्नेहरू जंगलभित्र पुग्दा आक्रमणमा परेका छन्, उनले भने। सबैभन्दा धेरै बर्दिया र चितवनमा मान्छेबाघ द्वन्द्व छ। असामान्य समयमा मानवीय क्रियाकलाप बढेका कारण घटना भएको ढकालको बुझाइ छ। राष्ट्रिय निकुञ्ज तथा वन्यजन्तु संरक्षण विभागमा कार्यरत पार्क रेन्जर सुजिता राउतका अनुसार यस वर्ष मात्रै ४० जनाको वन्यजन्तुको आक्रमणबाट मृत्यु भएको छ। त्यसमध्ये १३ जनाको मृत्यु बाघको आक्रमणबाट भएको छ। अन्य १३ जनाले हात्तीको आक्रमणबाट ज्यान गुमाएका छन्। गैंडाबाट ६, भालु र चितुवाबाट ३३, गौरीगाई र जंगली बँदेलबाट ११ जनाको मृत्यु भएको छ। ७७ जना सख्त घाइते भएका छन् भने ५५ जना सामान्य घाइते भएका छन्। यस वर्ष बर्दिया राष्ट्रिय निकुञ्जमा १४, चितवन राष्ट्रिय निकुञ्जमा १२, शुक्लाफाँटा निकुञ्जमा ३, कोसीटप्पु वन्यजन्तु आरक्षमा ८, अन्नपूर्ण संरक्षण क्षेत्र, मकालु वरुण राष्ट्रिय निकुञ्ज, बाँके राष्ट्रिय निकुञ्जमा ११ जनाको मृत्यु भएको राउतले बताइन्। मानिसलाई आक्रमण गर्ने केही बाघलाई जाउलाखेलस्थित सदर चिडियाखानामा राखिएको छ । चिडियाखानामा वन्यजन्तु व्यवस्थापन शाखामा कार्यरत गणेश कोइरालाका अनुसार तीनवटा बाघले चितवनमा मान्छे मारेपछि समातेर ल्याइएको हो। हाल चिडियाखानामा ४ बाघ र १ बघिनी छन्। १७, १२, १० र २ वटा ८ वर्षका बाघ छन्। बाघ दिनभरि सुत्ने र रातमा सक्रिय हुन्छन्। १९ गतेबाट बाघ गणना बर्दियामा २९ गतेबाट र चितवनमा १९ गतेबाट बाघ गणना सुरु हुँदैछ। एक ठाउँमा दुई साता क्यामरा राखिन्छ। कम्तीमा चार महिनामा गणना सकिने बताइएको छ। सरकारको असोज १७ को निर्णयअनुसार केन्द्रीय स्तरमा बाघ गणना सुरु गर्न लागेको हो। राष्ट्रिय निकुञ्ज तथा वन्यजन्तु संरक्षण विभागका महानिर्देशकको संयोजकत्वमा अन्य विभिन्न निकायको सहयोगमा टोली गठन भएको हो। १९ गतेदेखि चितवनबाट गणना सुरु गरिनेछ। सूचना संकलनका क्रममा दर्जनभन्दा धेरै हात्तीको प्रयोग गरिने भएको छ। ७२ दिनभित्र गणना सम्पन्न गरिने र प्रथम चरणमा करिब सय जना गणकलाई तालिमसमेत दिइएको छ। उक्त कार्यका लागि १९ सय २४ वटा ग्रिड बनाएर ३३ सय २८ वटा क्यामरा ट्र्याम गरिनेछ। उक्त कामका लागि करिब ३ करोड ७० लाख खर्च लाग्ने अनुमान सरकारको छ।"
"पर्वतमा बसले ट्याक्टरलाई ठक्कर दिँदा एकको मृत्यु, ५ गम्भीर",कुश्मा : कुश्मा नगरपालिका ८ चुवाको पराधिमा बसले ट्याक्टरलाई ठक्कर दिँदा एक जनाको घटनास्थलमै मृत्यु भएको छ। पोखराबाट पर्वततर्फ आउँदै गरेको ग १ ज ००९८ नम्बरको बसले सोहि दिशाबाट आउँदै गरेको को २ त ६४२७ नम्बरको ट्याक्टरलाई ठक्कर दिँदा उदयपुरको चौवन्दी गाउँपालिकाका १८ वर्षीय विशाल लामिछानेको घटनास्थलमै मृत्यु भएको हो। ट्याक्टरमा मध्यपहाडी लोकमार्गका मजदुर सवार थिए। उनिहरुमध्ये ५ जना गम्भीर घाइते भएको जिल्ला प्रहरी कार्यालय पर्वतका प्रहरी निरीक्षक राजेन्द्र अधिकारीले जानकारी दिए। उनका अनुसार १४ जना सामान्य घाइते भएका छन्। घाइतेहरुलाई उपचारका लागि जिल्ला अस्पताल पर्वत र गम्भीर घाइतेलाई पोखरा पठाइएको छ। बस र चालक प्रहरीको नियन्त्रणमा रहेका छन्।
चितवनलाई यातायात सेवाको हब बनाइन्छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले चितवनलाई यातायात सेवाको हबका रुपमा विकास गरिने दाबी गरेका छन्। यातायात व्यवस्था सेवा कार्यालयले सुरुवात गरेको सवारी दर्ता र सवारी चालक अनुमतिपत्र नवीकरण कार्यक्रम शनिबार शुभारम्भ गर्दै उनले जिल्लावासीले अब सहजै सेवा पाउने बताएका हुन्। उनले भने, यो क्षेत्रलाई नेपालकै ठूलो यातायात सेवाको हब बनाइने छ। यातायात कार्यालयका लागि जग्गा र पूर्वाधार निर्माणका लागि पहल गरिने उनको भनाइ थियो। भरतपुर महानगरपालिका प्रमुख रेनु दाहालले यातायात कार्यालयका लागि जग्गा उपलब्ध गराउन र संरचना निर्माणका लागि आवश्यक बजेट व्यवस्थाका लागि पहल गरिदिन आग्रह गरिन्। नेपाल यातायात व्यवसायी महासङ्घका उपाध्यक्ष राम सुवेदीले जग्गा प्राप्ति, बजेट, दरबन्दीजस्ता अत्यावश्यक कामका लागि अध्यक्ष प्रचण्ड र महानगरप्रमुख दाहालसँग अनुरोध गरे। कार्यालयका प्रमुख विनोद पौडेलका अनुसार एम्बुलेन्सको सवारी दर्ता प्रमाणपत्र र नवीकरण गरिएको सवारी चालक अनुमतिपत्र हस्तान्तरण गरेर कार्यक्रम शुभारम्भ गरिएको थियो। उनले हाल स्मार्ट लाइसेन्स वितरण गर्न थालिएको र छिट्टै पुराना सवारी चालक अनुमतिपत्रको पनि नवीकरण गरिने बताए। अहिले प्राविधिक समस्याका कारण स्मार्ट लाइसेन्स मात्रै नवीकरण थालिएको र आउँदो तीनचार महिना भित्रमा नयाँ लाइसेन्ससमेत जारी गर्ने तयारी भइरहेको कार्यालय प्रमुख पौडेलले जानकारी दिए। चितवनमा विसं २०५१ देखि पटके कार्यालयको रुपमा यातायात सेवा कार्यालय स्थापना भएको थियो। त्यतिबेला अस्थायी रुट इजाजत मात्रै दिने गरिएको र त्यसका लागि सातामा एक दिन मात्रै वीरगंजबाट एक अधिकृत र एक मेकानिकल सुपरभाइजर आएर जाँचपास गर्ने व्यवस्था हुँदै आएको थियो। विसं २०६२ मा सेवा विस्तार भएर वीरगञ्ज कार्यालयको शाखाको रुपमा स्थापित यस कार्यालयबाट बाटो इजाजत, नियमित जाँचपास, कर, जरिवाना, अस्थायी रुट इजाजतसम्बन्धी काम थपिएको थियो। विसं २०७१ साउन ३० गतेबाट स्थायी कर्मचारीको दरबन्दीसहित कार्यालयको कामलाई चुस्तदुरुस्त बनाउने प्रयास थालिएको थियो। विसं २०७५ देखि सङ्घीयता लागू भएपछि वाग्मती प्रदेश सरकारको भौतिक पूर्वाधार विकास मन्त्रालयअन्तर्गत रहेर कार्यालय सञ्चालनलाई अघि बढाइयो। त्यतिबेलासम्म सवारी साधनको बिलबुक नवीकरण र कर तिर्ने, रुट इजाजत लिनेलगायत सेवा सञ्चालन भएको थियो। विसं २०७७ वैशाख ६ गते सवारी साधन दर्तासमेत विस्तार गर्ने निर्णयबमोजिम विसं २०७८ साउन २८ गतेबाट सवारी साधन दर्ताको प्रक्रिया सुरु भएको छ। भदौ ३ गते सवारी चालक अनुमतिपत्र दिने गरी मन्त्रालयले आदेश दिएको थियो। त्यसपश्चात् यही मङ्सिर ५ गतेबाट सवारी चालक अनुमतिपत्र नवीकरण परीक्षणको रुपमा सुरुवात गरिएकामा शनिबारदेखि औपचारिक रुपमै सवारी चालक अनुमति पत्र नविकरण सुरुआत गर्न लागिएको हो। रासस"
राप्रपा एकता महाधिवेशन : नयाँ नेतृत्वका लागि आज मतदान,"काठमाडौं : राष्ट्रिय प्रजातन्त्र पार्टी (राप्रपा)को एकता महाधिवेशन नयाँ नेतृत्वका लागि शनिबार निर्वाचन हुँदैछ। शनिबार बिहान ८ बजेदेखि ५ बजेसम्म निर्वाचन हुने कार्यतालिका छ। भृकुटीमण्डपमा जारी महाधिवेशनबाट एक अध्यक्ष, चार उपाध्यक्ष, तीन महामन्त्री र १४१ जना केन्द्रीय सदस्य निर्वाचित हुँदैछन्। अध्यक्षमा कमल थापा र राजेन्द्र लिङ्देनको उम्मेदवारी दर्ता भएको छ । उपाध्यक्ष र महामन्त्रीमा कम्तीमा एक महिला निर्वाचित गर्ने व्यवस्था गरिएको छ । उपाध्यक्षमा ९ जना, महामन्त्रीमा ६ जना र केन्द्रीय सदस्यका लागि २७६ जनाको उम्मेदवारी परेको प्रचारप्रसार संयोजक राजेन्द्र गुरूङले जानकारी दिए। निर्वाचनमा अध्यक्ष पदका लागि मतपत्र तथा पदाधिकारीका साथै केन्द्रीय सदस्यलाई भने विद्युतीय मतदान गर्ने व्यवस्था छ। देशभरबाट गरेर ४ हजार ७ सय प्रतिनिधि छनोट भएका छन्। महाधिवेशनमा उम्मेदवारी दर्ताबाट झण्डै ५० लाख सङ्कलन भएको राप्रपाले जनाएको छ। पटकपटक विभाजनबाट गुज्रिएको राष्ट्रिय प्रजातन्त्र पार्टी नेपाल एक राजतन्त्रवादी र हिन्दू राष्ट्रवादी राजनीतिक दल हो। यसलाई पूर्व प्रधानमन्त्री सूर्यबहादुर थापा र लोकेन्द्रबहादुर चन्दद्वारा गठन गरिएको थियो। राष्ट्रिय पञ्चायत समाप्तपछि पूर्वप्रधानमन्त्रीद्वय थापा र चन्दले यसको नेतृत्व पटकपटक गरिसकेका छन्। राप्रपाका शीर्ष नेताहरुका अनुसार यो पार्टीलाई पञ्चायतकालको सत्तारुढ कुलीन वर्गले २०४७ साल जेठ १५ गते गठन गरेका थिए। २०४८ मा पार्टीमा आएको प्राविधिक मतभेद्का कारण यो विभाजित हुन पुगेको थियो। दुई पार्टी एकै नाम, विचारधारा र विधानको साथ अस्तित्वमा आएका थिए। सूर्यबहादुर थापाको नेतृत्व र अर्का नेता लोकेन्द्रबहादुर चन्दको नेतृत्वको पार्टीले आम निर्वाचन २०४८ मा सहभागी भएका थिए। तर, यो पार्टीको इतिहास हेर्दा अहिलेसम्म पाँच पटकभन्दा बढी विभाजन भइसकेको छ। विसं २०७० को दोस्रो संविधानसभा निर्वाचनमा थापा अध्यक्ष हुँदा राप्रपाले राजसंस्था र हिन्दू धर्मको नारामा राम्रो जनमत पाएको थियो। २०६४ को संविधानसभा निर्वाचनमा राप्रपा नेपाल राजसंस्था र हिन्दू राष्ट्रकै नारामा दोस्रो पटक २५ सिटमा उक्लिएको थियो। तर पछिल्लो समय कमल थापालाई हिन्दू राष्ट्र र राजतन्त्रको नारालाई राम्ररी पक्रन नसकेको आरोप छ। त्यही भएर पनि पूर्वराजा ज्ञानेन्द्र शाहले अध्यक्षका लागि लिङ्देनलाई ग्रिनसिग्नल दिएको बताइएको छ।"
ट्राफिक नियम मिच्नुहुन्छ ? कतारबाट सिक्नुस्,"काठमाडौं : हाम्रो नेपालमा ट्राफिक नियम पालनामा कडाइ छैन। उल्लंघनकर्तालाई सजाय पनि ठूलो छैन। त्यसले लापरबाही र दुर्घटना बढ्दै गएका छन्। खेलाँचीकर्तालाई कतारको नयाँ नियम पाठ हुन सक्छ। कतार सरकारको मिनिस्ट्री अफ इन्टेरियरअन्तर्गत ट्राफिक डिपार्टमेन्टले हालै नयाँ नियम जारी गरेको छ। त्यसमा जरिवाना र सजायका दर निकै बढाइएको छ। यहाँसम्म कि रातो बत्तीमा अघि बढेमा १० हजार रियाल अर्थात् ३ लाख ३० हजार रुपैयाँ जरिवाना र एक महिना जेल सजाय हुनेछ। पहिला ५ हजार रियाल जरिवाना थियो। जेल थिएन। त्यस्तै, गलत साइडबाट ओभरटेक गरेमा ५ हजार रियाल अर्थात् १ लाख ६५ हजार रुपैयाँ जरिवाना र एक महिना जेल सजाय हुनेछ। कतारमा ४ लाखभन्दा बढी संख्यामा नेपाली छन्। यो नियमले उनीहरू पनि बाँधिने छन्। कतारमा लामो समय बसेर फर्किएका विनोद भट्टराई संशोधित नियम केही मात्रामा कडा जस्तो लागे पनि यसले दुर्घटना घटाउने ठान्छन्। जरिवाना धेरै तोकेको छ। सचेत रही गाडी चलाउनेलाई यसले कुनै असर गर्दैन। तर, लापरवाही गरे समस्या निम्त्याउन सक्छ, उनले भने। कतारमा १४ वर्ष बसेर फर्किएका दीपक पुडासैनी भने संशोधित नियमले नेपालीलाई समस्या पर्न सक्ने बताउँछन्। सानो कारदेखि ठूला गाडी चलाउने सबै नेपाली रहेकोले कडा नियमले सबैभन्दा बढी असर नेपालीलाई पर्ने उनको ठम्याइँ छ। संशोधित जरिवानाले विकराल रूप लिन सक्छ। नेपालीलाई जरिवाना तिर्न नसक्ने अवस्था आउँछ। एउटा सानो गल्तीले थुप्रै रकम जरिवाना तिर्नुपर्ने हुन सक्छ, उनले भने, नेपालीहरू गीत सुन्दै गाडी चलाउँछन्। ठूलो स्वरमा बजाउँदा पनि जरिवाना लाग्ने भयो। नेपालमा जस्तो होइन, गल्तीको सजाय कडा रूपमा कार्यान्वयन हुन्छ। नेपालमा भने २००३ सालमा सवारी दर्ता प्रणालीको स्थापना नै सवारी व्यवस्थापनको क्षेत्रमा पहिलो कार्य हो। २००९ देखि विधिवत् रूपमा प्रहरी संगठनभित्र ट्राफिक व्यवस्थापन र नियन्त्रण गर्न छुट्टै शाखाको स्थापना भएको पाइन्छ।"
दक्षिण अफ्रिकामा चार गुणाले कोरोना संक्रमित बढे,बेलायत : दक्षिण अफ्रिकामा मंगलबार यता चार गुणाले कोरोना संक्रमितको संख्या बढेको छ। मंगलबार ४ हजार ३ सय ७३ जनामा कोरोना संक्रमण देखिएको थियो। शुक्रबार संक्रमित हुनेको संख्या बढेर १६ हजार ५५ पुगेको समाचार सीएनएनमा छ। विश्व स्वास्थ्य संगठनले अहिलेसम्मका भेरियन्टमध्ये ओमिक्रोनलाई सबैभन्दा तीब्र गतिमा फैलिएको भाइरस भनेको छ। दक्षिण अफ्रिकी मुलुकहरुले संक्रमण फैलन नदिन आवश्यक तयारी गरेपनि संक्रमण दर चार गुणाले बढेको छ। योसँगै कोरोना महामारी सुरु भए यता दक्षिण अफ्रिकामा कोरोनाबाट संक्रमित हुनेको संख्या ३० लाख पुगेको छ। यो त्यहाँको स्वास्थ्य मन्त्रालयले सीएनएनलाई दिएको तथ्याङक हो। ओमिक्रोनको संक्रमण भेटिएसँगै लक्षिण अफ्रिकाकाले चौथो लहरको सामना गरिरहेको त्यहाँका अधिकारीहरुले बताएका छन्। कोरोनाको पछिल्लो भेरियन्ट ओमिक्रोन सबैभन्दा पहिला नोभेम्बर पहिलो साता दक्षिण अफ्रिकामा देखिएको थियो। अहिले विश्वका अधिकाशं मुलुकहरुमा नयाँ भेरियन्ट फैलिसकेको छ।
सामुन्द्रिक चक्रवातको प्रभाव : सोमबारसम्म वर्षा र भारी हिमपात,"काठमाडौं : जल तथा मौसम विज्ञान विभागले तीन दिन वर्षाको सम्भावना रहेको जनाएको छ। विभागको मौसम पूर्वानुमान महाशाखाका अनुसार जवाद नामको सामुन्द्रिक चक्रवात र पश्चिमी न्यून चापिय प्रणालीले वर्षा र भारी हिमपातको सम्भावना रहेको जनाएको छ। जारी बुलेटिनमा भनिएको छ,बंगालको खाडीको मध्य पश्चिम भुभागमा शुक्रबारबाट जवाद नामको सामुन्द्रिक चक्रवात बनेको छ। चक्रवात शनिबार बिहान ओडिसाको तटिय क्षेत्रमा पुग्ने र तत्पश्चात उत्तर उत्तर पुर्वतर्फ सर्ने देखिएको छ। चक्रवातका कारण नेपालमा खासै ठुलो प्रभाव पर्ने सम्भावना नरहेतापनि यसको अप्रत्यक्ष प्रभावले शनिबार रातीबाट प्रदेश नं १, प्रदेश नं २ र बाग्मती प्रदेशमा आंशिकदेखि सामान्य बदली भई सो प्रदेशका उच्च पहाडी तथा हिमाली भुभागमा हल्का हिमपात र हल्का वर्षाको सम्भावना रहेको छ। आउँदो सोमबारबाट क्रमशः यो प्रणालीको प्रभाव नेपालमा कम हुँदै जाने महाशाखाले जनाएको छ। आइतबारबाट पुनः अर्को पश्चिमी न्युन चापीय प्रणालीको प्रभाव देशमा पर्न सक्ने सम्भावना देखिएको छ। सो पश्चिमी न्यून चापिय प्रणालिको प्रभावले आइतबार देशको सुदुरपश्चिम प्रदेश, कर्णाली प्रदेश, लुम्बिनी प्रदेश र गण्डकी प्रदेशमा सामान्यदेखि पूर्णतया बदली भई केही स्थानहरूमा हल्कादेखि मध्यम वर्षा र सो प्रदेशहरुको उच्च पहाडी तथा हिमाली भूभागहरुमा हल्का देखि मध्यम हिमपातको सम्भावना रहेको छ। जारी बुलेटिनमा भनिएको छ,सोमबार सो प्रणालीले देशभर प्रभाव पारी केही स्थानहरूमा हल्कादेखि मध्यम वर्षा र उच्च पहाडी तथा हिमाली भूभागहरुमा हल्कादेखि मध्यम हिमपातको सम्भावना रहेको छ। आइतबार राती र सोमबार दिउँसो सो प्रणालीका कारण सुदुरपश्चिम प्रदेश, कर्णाली प्रदेश र गण्डकी प्रदेशको उच्च पहाडी तथा हिमाली भु_भागहरुका एकदुई स्थानहरूमा भारी हिमपातको समेत सम्भावना रहेको छ। सो प्रणाली सोमबार रातीबाट कमजोर बन्दै जाने सम्भावना रहेको छ। महाशाखाले चिसोबाट बच्न र हिमपातबाट हुन सक्ने प्रभावबाट जोगिन आवश्यक सतर्कता अपनाउन अनुरोध गरेको छ।"
उपचार नपाए रजहर जानू,"रजहर (नवलपरासी) : कोरोना महामारीको पहिलो लहर त्रासदीपूर्ण थियो। चिकित्सकहरू स्वयं बिरामी हेर्न डराउँथे। नयाँ र विश्वव्यापी भाइरस भएकाले उपचार एवं पूर्वसावधानीबारे ज्ञान भइसकेको थिएन। एकाएक बिरामी ह्वात्तै बढे। सरकारले उपचार केन्द्र तोक्दै चिकित्सकहरूलाई सेवा दिन निर्देश गर्यो। नवलपरासीको मध्यबिन्दु जिल्ला अस्पतालले रजहरस्थित सामुदायिक प्राकृतिक चिकित्सालयलाई एउटा अस्थायी कोभिड अस्पताल बनायो। त्यसका निर्देशक डा विनोद पौडेल सुरुमा आत्तिए। तर, हिम्मतका साथ उपचारमा खटिए। उनले प्राकृतिक विधिबाटै उपचार गर्ने, औषधि प्रयोगै नगर्ने अठोट लिए। आहार, विहार मिलाए। जटिल प्रकृतिका बिरामीसमेत सोचेभन्दा छिटो निको हुँदै गए। त्यसले उनमा थप हौसला बढ्यो। खुसीको कुरा, २०७७ जेठदेखि ८ महिनामा उक्त अस्पतालले ७ सय ८५ जना संक्रमितको उपचार गर्यो। सबैको सफलतापूर्वक। अर्थात् मृत्यु शून्य। प्राकृतिक चिकित्सालयमा औषधिको गोलीले होइन बोलीले निको बनाइन्छ। उक्त अस्पतालमा ३ वर्षका बालकदेखि ८७ वर्षका ज्येष्ठ नागरिकसम्मले कोरोनाको उपचार सेवा लिए। मिर्गाैला डायलासिस गरिरहेका, मुटुको शल्यक्रिया भर्खर गरेकादेखि दम, मधुमेहका जटिल एवं दीर्घरोगीसमेत आए। कोही पनि सिकिस्त हुन पाएनन्। अस्पतालले उपचारदेखि खानासम्ममा कसैसँग सुको लिएन। सरदर प्रतिव्यक्ति १० हजार ५ सय रुपैयाँमा उपचार टुंग्यायो। आउनुहोस्, आजको शनिबार देशकै एउटा यस्तो उपचार केन्द्रको चर्चा गरौं, जुन स्वास्थ्य सफलतामा नमुना बन्दै आएको छ। ००० देवचुली१३ का ८७ वर्षीय झविलाल खरेललाई मुटुको मात्रै समस्या थिएन। उच्च रक्तचाप र मधुमेहबाट पनि थलिएका उनको पाको शरीरले लागेकै रोग पनि थाम्नै मुस्किल थियो। त्यसैमाथि कोरोना संक्रमण थपियो। अन्य अस्पतालले उनको उपचार गर्न डराए, तर निको पारेर फर्काउने आँट गरे रजहरमा रहेको सामुदायिक प्राकृतिक चिकित्सालयका स्वास्थ्यकर्मीले। नभन्दै प्राकृतिक पद्धतिबाटै उनी संक्रमण मुक्त मात्रै भएनन्, अन्य रोग पनि कम हुँदै गयो। खरेल भन्छन्, बाँच्दिनँ भन्ने लागेको थियो, बाँचेर फर्किएँ। नपत्याउने खोलाले बगाउँछ भन्थे, मान्छेले विश्वास नगर्ने अस्पतालले निको पार्यो। झविलाल यो अस्पलातमा उपचार गर्ने सबैभन्दा वृद्धमा पर्छन्। मध्यबिन्दु३ अमन बोटेको उमेर तीन वर्षको मात्रै हो। उनलाई कोरोना संक्रमण भएको १५ दिनमा निको पारेर अस्पतालले परिवारको जिम्मा लगायो। यी दुई उमेरसमूहका प्रतिनिधि पात्र हुन्। यस्ता हजारौंले विश्वलाई त्राहीत्राही बनाएको कोरोना संक्रमणलाई प्राकृतिक उपचार गरेर नै आफूलाई मजबुत बनाए। बिरामी भए फार्मेसीको औषधि खाने। निको नभए अस्पताल जाने र त्यहाँ पनि पार नलागे मात्रै प्राकृतिक चिकित्सालय खोजेर समस्या देखाउने चलन नेपालीमा छ। जब समय र पैसा सकिन्छ अनि मात्रै प्राकृतिक उपचार खोजिन्छ। तर, यसरी जटिल अवस्थामा पनि बिरामीलाई प्राकृतिक उपचार पद्धतिबाट निको बनाएर घर फर्काएको उदाहरण केन्द्र बाहिर भए पनि नवलपुरको प्राकृतिक चिकित्सालय बन्यो। चर्चाभन्दा काममा रमाएको यो चिकित्सालयले यहाँ पुगेकालाई घाटमा होइन घर फर्काए। जुन गुन अस्पताल पुगेका बिरामीले जीवनभर भुल्न नसक्ने बताउँछन्। त्यहाँ पुग्नसाथ चिकित्सकको कुराले ढुक्क बनायो। खानपान र व्यायामले निरोगी बनायो। उपचार पद्धति सामान्य भए पनि ठूलो रोग पराजित गरें, देवचुली१२ की ५६ वर्षीया पवित्रा काफ्लेले भनिन्, गेटबाट पस्दा सम्झिएको थिएँ, अब यहीँ बाटो मेरो शव त फर्कंदैन ?, तर त्यो अवस्था आएन। चिकित्सालयले आएका संक्रमितको मात्रै उपचार गरेन, कोरोना संक्रमण देखिएर आपत्मा परेकालाई पनि ल्याएर उपचार गरेर निको पार्यो। झापा पृथ्वीनगरकी संगीता राई आमालाई क्यान्सरको उपचारका लागि चितवन लिएर आएकी थिइन्। सोही समय आमाछोरी दुवै संक्रमित बने। अस्पतालले उपचार नगर्ने भन्यो। होटलमा बस्न नदिएपछि सडकमा पुगेका उनीहरूलाई चिकित्सालयले आफैं एम्बुलेन्स ल्याएर उपचार गरायो र निको पारेर घर फर्काएको थियो। हामी त आपत्मा थियौं, चिकित्सालयबाट आएर धन्न उद्धार गर्नुभयो, अन्य अस्पतालको आइसोलेसन जस्तै होला भन्ने सोचेको त्यहाँ पुग्दा त स्वर्ग पुगेको आभाष भयो, संगीताले भनिन्। आफूले भ्याएसम्मको अस्पतालमा डुलेर निराश बनेर आउने बिरामीलाई सुरुमा नै निको हुने हौसला दिने र त्यसपछि प्राकृतिक जडीबुटीको सहायतामा उपचार गर्ने गरेको चिकित्सालयका निर्देशक डा विनोद पौडेल बताउँछन्। हामीले विश्वमा नै नभएको काम त गरेका होइनौं, रोगलाई प्राकृतिक पद्धतिबाटै उपचार गरेर निको परेको हो। उनले भने, अहिलेको समयमा क्याप्सुल र सुईलाई उपचार मानिन्छ, विश्वास गरिन्छ, त्यो पनि कुनै रोगमा आवश्यक होला तर, धेरै रोग प्राकृतिक पद्धतिबाटै निको हुन्छ जुन हामीले प्रमाणित नै गरेर देखाएका छौं। कोरोना संक्रमणको पहिलो लहरबाटै उपचार सुरु गरेको यो चिकित्सालयले ८ महिनामा ७ सय ८५ जना संक्रमितको उपचार गरेर डिस्चार्ज गर्यो। अनि सुरु भयो कोरोनाको उपचार २०७७ जेठ २४ मा चिकित्सालयमा अचानक खबर आयो, जिल्लामा तीन जनामा कोरोना संक्रमण पुष्टि भयो। रजहरस्थित सामुदायिक प्राकृतिक चिकित्सालयलाई अस्थायी कोभिड१९ अस्पताल बनाउने तयारी भर्खरै मात्रै चल्दै थियो। स्थानीय तहले संक्रमितलाई अस्पताल ल्याए। कोभिड अस्पतालको तयारीमा लागेका त्रसित भए। तर, चिकित्सालयका व्यवस्थापक र चिकित्सक हड्बडाएनन्। उनीहरूले संक्रमितमा आत्मबल थप्दै भने, चिन्ता गर्नु पर्दैन हामी निको पारेर पठाउँछौं। चिकित्सालयका व्यवस्थापक हरिप्रसाद सापकोटा सो समयलाई सम्झँदै अहिले पनि भन्छन् सुरुमा मानसिक रूपमा त्रास पैदा भयो, तर बिरामीलाई निको पार्दै जाँदा हामीमा पनि हौसला थपिँदै गयो। संक्रमित थपिँदै जाँदा चाँडै आइसोलेसन तयार पारेर धमाधम उपचार गरेको चिकित्सालयले कसैलाई अर्को अस्पतालमा पठाउनु परेन र रोग बोकेर फर्काउनु परेन। परेपछि गरिने रहेछ भन्ने अनुभव पनि बटुलेको व्यवस्थापक सापकोटा बताउँछन्। ३ सय ५० जनाका लागि तयार पारिएको आइसोलेसनमा एकै पटकमा २ सय ५६ जनासम्मको उपचार भएको थियो। जिल्लाका विभिन्न स्थानीय तहले सिफारिस गरेका संक्रमितलाई संक्रमणमुक्त बनाउन चिकित्सालयका चिकित्सक विनोद पौडेल निरन्तर खटेका थिए। रोग नयाँ थियो, अन्य अस्पतालमा मृत्युका खबर धेरै सुनियो, तर हामीले प्राकृतिक चिकित्सा पद्धतिले अस्पतालमा आउनेलाई मृत्युमा शून्य नै पार्यौं, चिकित्सक पौडेलले भने, समयमा उपचार गरे निको नहुने रोग हुँदैन। अत्यधिक संक्रमित भएको समयमा उनीहरूको उपचारमा जिल्ला जनस्वास्थ्य कार्यालय र जिल्ला अस्पतालको समन्वयमा दुई जना एमबीबीएस डाक्टर खटेका थिए। उनीहरूबाहेक स्थानीय तहका तर्फबाट दुई जना र चिकित्सालयका दुई जना स्वास्थ्यकर्मीको सक्रियता कोभिड समयभरि रह्यो। अस्थायी रूपमा बनाइएको कोरोना अस्पताललाई नवलपुर (नवलपरासी बर्दघाटसुस्तापूर्व) जिल्लाका ४ वटा नगरपालिकाले ८८ लाख र ४ वटा गाउँपालिकाले ७७ लाख रुपैयाँ सहयोग गरेका थिए। नाक र घाँटी सफा गरेर उपचार कोरोना संक्रमण रोक्न विभिन्न उपचार पद्धति अपनाइयो। खोप नबनेपछि यसलाई रोकथाम गर्नु नै पहिलो काम थियो। प्राकृतिक चिकित्सा पद्धतिमा भने नाक र घाँटीको सफाइ गरेर उपचार गरिन्थ्यो। चिकित्सालयले संक्रमितलाई योग, ध्यान, प्राणायाममा सहभागी गराउनुका साथै स्वस्थकर खानपानमा पनि विशेष ध्यान दिएको चिकित्सक पौडेलले भने। हामीले निको पार्ने पद्धति नै पहिलो चरणमा नाक र घाँटी सफाइ हो, उनले भने यहाँ खानपान र योग नै मुख्य उपचार विधि हो। संक्रमितहरूलाई जलनेती अर्थात् नुनपानीले नाकको सफाइ गर्ने, तुलसी र निम राखेर उमालिएको पानी सुँघेर बाफ लिने तथा मुख कुल्ला गराउने चलन यहाँ छ। यस्तै प्रक्रिया अपनाउँदा लगातार सयौं बिरामीसँग सम्पर्कमा रहँदा पनि यहाँका स्वास्थ्यकर्मीलाई संक्रमण नभएको पौडेल बताउँछन्। उनले थपे, यहाँ आएका अधिकांशको दोस्रो रिपोर्ट नै नेगेटिभ आयो, यो भनेको कोरोना छिटो निको हुनु हो, संक्रमित भएर आउने सबै सन्तुष्ट भएर फर्कनु भयो, हामी यत्तिमै सन्तुष्ट छौं। यो क्रियालाई चिकित्सालयमा मात्र नभई समुदायसम्मै पुर्याउन सके यस्ता नाक र मुखबाट शरीरमा फैलने भाइरससँग लड्न सहज हुने यहाँ कार्यरत चिकित्सक बताउँछन्। संक्रमितहरूलाई हरेक दिन बिहान र साँझ संगीत र नृत्यमा सहभागी गराउँदा सबै खुसी थिए। खुसीले आधा रोग जित्छ भन्ने भनाइ नै पनि छ। बिरामीका लागि सुत्ने, उठ्ने, योग, प्राणायम, नुहाउने, खाना खानेदेखि घरमा कुरा गर्नेसम्मको समय निर्धारण गर्दा यहाँ पुग्ने बिरामीमा आमूल परिवर्तन आउने गरेको छ। परिवारका सदस्यसँग कसरी कुरा गर्नेदेखि समुदायमा कस्ता सन्देश प्रवाह गर्नेसम्म पनि हामीले परामर्श दिन्छौं, डा पौडेल भन्छन्, उहाँहरूको मनमा नकारात्मक विषयले प्रवेश नै नपाओस् भन्नेमा हामी जहिले पनि सजग बन्छौं। एउटै परिवारका पाँच जना संक्रमित पनि यहाँ पुगेका थिए। एक जना संक्रमित त निको भएपछि पनि ४९ दिनसम्म बसेर फर्किएका थिए। कोरोना संक्रमितको उपचार गरेर धेरैलाई सञ्चो भएको थाहा पाएपछि धेरै ठाउँबाट फोन आएको र फोनबाट पनि हजारौंलाई परामर्श दिएको पौडेलको अनुभव छ। यो चिकित्सालयले कोरोना मात्रै नभई अन्य रोगको पनि जरो उखेल्दै आएको छ। जीवनशैली सिकाउने पाठशाला खानपान र जीवनशैली नमिल्दा लाग्ने रोगहरू ८० प्रतिशतभन्दा बढी छन्। संक्रामक रोगभन्दा खराब जीवनशैलीको कारण लाग्ने रोग बढी छन्। खराब जीवनशैलीका कारण वृद्धावस्थामा देखिने स्वास्थ्य समस्या युवा उमेरमै हुने गरेको छ। १५ वर्षअघि नियमित औषधि सेवन गर्नुपर्ने मान्छे खोज्दा पनि भेटाउन गाह्रो हुनथ्यो। अहिले औषधि सेवन गर्न नपर्ने भेटिन गाह्रो छ, चिकित्सालयका निर्देशक डा विनोद पौडेलले भने ३० वर्षअघि नराम्रो कुरा खान्छौं भन्दा पाइँदैनथियो अहिले राम्रो कुरा खान्छौं भन्दा पाइँदैन। यस कारण प्राकृतिक जीवन अहिलेको आवश्यकता हो। खानपानकै कारण मानिसको शरीर थला पर्ने गरेको डा पौडेलले अनुभव बताए। प्राकृतिक चिकित्सालयले के खाने, कति खाने, कसरी खानेजस्ता कुरा सिकाउँछ। तनावमुक्त जीवन कसरी जिउने, छोटोसमयमा शारीरिक र मानसिक रूपमा कसरी आराम गर्ने, उमेर र समयअनुसार व्यायाम वा योगाको अभ्यास, स्वस्थ रहनको लागि अपनाउनुपर्ने अत्यावश्यक जीवनशैलीको कुरा प्राकृतिक चिकित्सालयमा सिकाउने गरिन्छ। त्यसैले चिकित्सालयभन्दा पनि जीवनशैली सिकाउने पाठशालाको रूपमा चर्चा गरिन्छ। उपचारको लागि चिकित्सालय आएका बिरामी जीवनशैली सिकेर फर्कने गर्दछन्। प्राकृतिक चिकित्सालयमा खानपान, व्यायाम, तनावको व्यवस्थापन र आरामबाटै रोग निको पारिन्छ। यसले मानिसको समग्र स्वास्थ्यको सुरक्षा र सकारात्मक स्वास्थ्यप्रति आकर्षित गर्छ। प्राकृतिक उपचार पद्धतिले जीवनशैली परिवर्तन गरेर शरीर भित्र रहेको फोहोर र विकार निकाल्ने हुँदा शरीर स्वस्थ हुने चिकित्सक पौडेल बताउँछन्। थेरापी, माटो चिकित्सा, पानी चिकित्सा, भोजन चिकित्साको माध्यमबाट उपचार हुन्छ। यी बाहेक आवश्यक परेकालाई फिजियोथेरापी, अक्युपन्चरबाट समेत उपचार हुन्छ। प्राकृतिक चिकित्सालयमा औषधिको गोलीले होइन बोलीले निको बनाइन्छ। चिकित्सक, स्वास्थ्यकर्मी र कर्मचारीको व्यवहारले आधार रोग निको बनाउँछन्। माटो, पानी, सूर्यको किरण, हावा, आकाश लगायतका तŒवहरूलाई आवश्यकता हेरेर विभिन्न रूपमा रोगीसँग जोडेर उपचार सेवा दिइन्छ। यसैबाट रोगलाई निको पारिन्छ। दीर्घरोगीको आशा जोगाउने स्थान चिकित्सालय कोरोना महामारी अघि अन्य बिरामी जान्थे। नेपालका सबै जिल्लाबाट यहाँ उपचारका लागि पुगेको तथ्यांक अस्पतालसँग छ। अहिले पनि अस्पतालमा उपचार गर्नेको भीड नै लाग्छ। यहाँ उपचार गराउन आउनुहोस् भनेर कुनै प्रचार नै गर्नु पर्दैन। सन्तुष्ट बिरामीले भनेकै भरमा यहाँ बिरामीको चाप बढेको हो। केहीले त सन्तुष्ट भएर अस्पताललाई करोडौं रुपैयाँ दान दिने, भवन निर्माणमा सहयोग गर्ने पनि छन्, पूर्वको उर्लाबारीमा जग्गा किनेर यहाँ पनि अस्पताल खोल्नु पर्यो भनेर तयार हुने दाता पनि पहिले बिरामी नै थिए, अस्पतालका व्यवस्थापक सापकोटाले भने सबै रोगको उपचार गर्दै आएकाले अहिले यसमा आकर्षण उच्च छ। छालासम्बन्धी समस्याका कारण चिकित्सालय पुगेकी नारायणगढकी गौरीदेवी प्रधानले उपचारमा सन्तुष्ट भएपछि भवन निर्माणका लागि १ करोड ३० लाख रुपैयाँ सहयोग गरेको समेत तथ्यांक यो अस्पतालमा भेटिन्छ। अस्पतालका संस्थापकसमेत रहेका व्यवस्थापक हरिप्रसाद सापकोटाका अनुसार अचेल करिब २५ प्रतिशत बिरामी त सुरुआतमै यहाँ आउने पुग्ने गरेका छन्। प्राकृतिक चिकित्साप्रति विश्वास बढ्दो क्रममा रहेको उनको अनुभव छ। प्यारालाइसिस, मधुमेह, मानसिक समस्या, ग्यास्ट्रिक, अल्सर, पायल्सलगायतका समस्या लिएर पुग्ने बिरामीको संख्या धेरै छ। यहाँ पुग्ने बिरामीलाई कम्तीमा १५ दिन अस्पतालमै राखेर उपचार गरिन्छ। उपचारसहित खाना र बस्नका लागि ९ सय रुपैयाँ लिने गरिन्छ। विपन्न वर्गकालाई यसमा पनि छुट दिने व्यवस्था छ। रकम अभाव भएका धेरैको उपचार नि:शुल्कसमेत गरिएको छ। चिकित्सालयमा बिरामीलाई अग्र्यानिक खाना खुवाउन आफैंले ६ बिघा जमिनमा तरकारी खेती गरिएको छ। गाई पालेर दूध खुवाइन्छ। १० बिघा जमिनमा फैलिएको चिकित्सालयमा मर्निङ, इभिनिङ वाकका लागि करिब एक किलोमिटरको ट्र्याक पनि बनाइएको छ। प्राकृतिक चिकित्सालयको उपचारबाट शरीर सफाइ हुनुका साथै स्वास्थ्यसम्बन्धी ठूला समस्याहरू क्यान्सर, प्यारालाइसिस, उच्च रक्तचाप, दम, मधुमेहजस्ता रोगबाट बच्न सकिने चिकित्सक बताउँछन्। प्राकृतिक चिकित्सामा एउटा अंग वा समस्याको उपचार गराउँदा पूरा शरीरको नै उपचार भइरहेको हुन्छ। कोही मिर्गौलामा पत्थरी भएर उपचार गर्न आउँदा टाउको दुख्ने, उच्च रक्तचाप आदि अन्य समस्याको पनि उपचार भइरहेको हुन्छ, चिकित्सालय अध्यक्ष सन्तबहादुर क्षेत्रीले भने प्राकृतिक चिकित्सा मात्र यस्तो पद्धति हो जसले रोग प्रतिरोधात्मक क्षमता बलियो बनाउँछ। कुनै पनि दीर्घ वा तीव्र रोगबाट बचाउन मद्दत गर्दछ। मैले भोगेकै भएर म यो बताउन सक्ने भएको हुँ। ००० अनि जन्मियो चिकित्सालय हरि सापकोटा, व्यवस्थापक, सामुदायिक प्राकृतिक चिकित्सालय उपचारका लागि एम्बुलेन्समा गोरखपुर लैजाने बेला मलाई बाँचेर घर फर्किन्छ भनेर कसैले सोचेका थिएनन्। घरको आँगनमा आफन्त, छरछिमेक थिए। सायद उनीहरू अन्तिम बिदाइ गर्दै थिए। १७ वर्ष अगाडिको घटना हो यो। अहिले सम्झँदा पनि आँखा रसाउँछ। प्राकृतिक उपचार पद्धतिबाट गुमेको जीवन फर्किएपछि आज म दंग छु। अहिले आफूजस्तै बिरामीको सेवामा खटिएको छु। मैले पाएको दुःख अरूले नपाऊन् भनेर रजहरको सामुदायिक प्राकृतिक चिकित्सालयमा डटेर लागेको हुँ। चिकित्सालयको व्यवस्थापन, विकास र बिरामीको सेवा मेरो ड्युटी हो। त्यसबेला म ३० वर्षको मात्रै थिएँ। शरीर भित्र रोगको पोको थियो। शौचालय जानसमेत सकेको थिइनँ। श्रीमतीले दिसापिसाब गराउनुपर्ने समस्या थियो। ५६ किलोको मान्छे दुब्लाएर ४४ किलोमा झरें। मलाई अल्सर, टन्सिल फ्यारेन्जाइटिस, पिनास, कब्जियत समस्या थियो। रोगी भएकै कारण म डिप्रेसनमा गएँ। सो समय मेरो कामै डाक्टर भेट्नु हुन्थ्यो। भारत र नेपालमा नपुगेको अस्पताल थिएनन्। जहाँ डाक्टरको बारेमा थाहा पाए पनि पुगिहाल्थे। एलोपेथिक, आयुर्वेदिक, होमियोपेथिक सबै औषधि प्रयोग गरे। शरीरमा रोगले दुःख दिएपछि डाक्टरले बचाउँलान् भन्दै सबैकोमा पुगें। रोग निको नभएपछि घरैमा मृत्यु पर्खेर बसेको म पोखरामा प्राकृतिक चिकित्सालय भएको थाहा पाएँ। त्यहाँ गएको तीन महिनामा म निको भएँ। अन्तिममा मैले महसुस गरे प्रकृतिले मलाई बचायो। अर्थात् प्राकृतिक चिकित्सा पद्धतिबाट म बाँचे। भरतपुर र गोरखपुरमा पनि मैले उपचार गरें। अन्तिममा पोखरामा रहेको प्राकृतिक चिकित्सालयमा पुगेर निको भएँ। त्यसपछि मैले दृढ संकल्प गरेर प्राकृतिक चिकित्सा पद्धतिमा समर्पित भएको हुँ। खासमा रजहरको सामुदायिक चिकित्सालयको पृष्ठभूमि नै म हो। प्राकृतिक चिकित्सा पद्धतिबाट राम्रो भइसकेपछि मैले रजहरमा सामुदायिक चिकित्सालय स्थापनाको लागि समुदायलाई घच्घचाए। रजहरका धेरैलाई मेरो खस्किएको स्वास्थ्य अवस्था र निको भएर फर्किएपछिको अवस्थाले धेरैलाई प्राकृतिक उपचार पद्धतिमा विश्वास भयो। त्यसैले मैले यो अस्पताल खोल्नासाथ पनि पाएँ। प्राकृतिक चिकित्साको विकल्प नभएको कुरा अरूलाई बुझाउन पनि सहज भयो। सुरुमा मैले आफू निको भएपछि खुसी भएर पोखराको चिकित्सालयमा तीन वर्ष स्वयंसेवकको रूपमा काम गरें। ऋणमा डुबेको चिकित्सालय सञ्चालन हुन नसकेपछि मैले सञ्चालनको लागि २०६४ सालमा धान्याञ्चल गराउने सोचमा लागें। सहयोगका लागि आफ्नो गाउँ आएका बेला सामाजिक अगुवाले रजहरमै चिकित्सालय खोलौं भन्ने प्रस्ताव गरें। त्यसपछि मेरो अनुभव लगाएर चिकित्सालयलाई रजहरमा स्थापित गराउन लागें। चिकित्सालय स्थापनाको लागि समुदायलाई अग्रसर बनाएँ। सुरुआतमा जग्गा खोज्न थालें। सार्वजनिक जग्गा उपलब्ध भएपछि आर्थिक स्रोत जटाउन धान्याञ्चल लगाइयो। त्यसबापत १ करोड ७३ लाख संकलन भयो। सुरुमा ५२ शय्याको क्षमताबाट सुरु गरिएको हो। अहिले तीन सय बेडको पुर्याइएको छ। चिकित्सालयलाई मेडिकल कलेज बनाउन लागिएको छ। त्यसका लागि नेपाल संस्कृत विश्वविद्यालयबाट मान्यता प्राप्त गर्ने चरणमा छ। सामाजिक, राजनैतिक रूपमा सबैको एकमतले चिकित्सालय स्थापित भएको हो। जहाँ गए पनि चिकित्सालयलाई सबैले इज्जत गरेको पाउँदा साह्रै आनन्द आउँछ। मरेर नयाँ जीवन पाएको छु। सबैको साथ सहयोगले चिकित्सालय यो स्थानमा आएको छ। अब प्राकृतिक चिकित्सामा मेडिकल कलेज बनाएर मर्ने मन छ। चिकित्सालयमा ओपीडीसहित ४० हजारभन्दा बढीले सेवा लिएका छन्। तस्बिरहरू : दीपेन श्रेष्ठ र सामुदायिक प्राकृतिक चिकित्सालय"
डुबेर नाबालकको मृत्यु,विराटनगर : मोरङको जहदा गाउँपालिका७ स्थित लोहन्द्रा खोलामा डुबेर एक जना नाबालकको मृत्यु भएको छ । खोलामा डुबेर दिलीप यादवका ३ वर्षीय छोरा रीतिकुमार साहको मृत्यु भएको मोरङ प्रहरीका प्रवक्ता डीएसपी दीपक श्रेष्ठले बताए । उनका अनुसार रीतिकुमार घरदेखि लगभग ७ मिटर टाढा रहेको खोला छेउमा दाजु र साथीहरुसँग खेल्न गएको खुलेको छ । खेल्ने क्रममा शुक्रबार साँझतिर खोलामा डुबेर नाबालकको मृत्यु भएको श्रेष्ठले बताए । उनले घटनाका बारेमा अनुसन्धान सुरु गरिएको जानकारी दिए ।
इच्छाराज तामाङविरुद्ध अभियोगपत्र दायर,"काठमाडौं : इच्छाराज तामाङविरुद्ध जिल्ला अदालत काठमाडौंमा अभियोगपत्र दायर भएको छ। ठगी आरोपमा पक्राउ परेका सिभिल सहकारीका पूर्व अध्यक्ष तामाङ, अध्यक्ष केशवलाल श्रेष्ठसहित ४२ जनाविरुद्ध मुद्धा दायर भएको हो। सरकारी वकिल कार्यालयले ५ अर्ब ६७ करोड ५५ लाख २४ हजार बढी बिगो दाबीसहित अभियोगपत्र दायर गरेको हो। नेपाल प्रहरीको केन्द्रिय अनुसन्धान ब्यूरोले ६० दिन लगाएर अनुसन्धान गरी प्रतिवेदन वकिल कार्यालयलाई बुझाएको थियो। १ हजार ५ सय बढीले प्रहरीमा उजुरी दिएका थिए। अदालतले प्रतिवादीहरुसँग शुक्रबार बयान लिएको छ। तामाङ विशेष सुविधासहित सिभिलको सल्लाहकारका रुपमा थिए। बयान दिने क्रममा सहकारीका अध्यक्ष श्रेष्ठले तामाङको हालीमुहाली हुने गरेको बताएका छन्। श्रेष्ठको खातासमेत तामाङले प्रयोग गर्ने गरेको पाइएको छ। श्रेष्ठको बयान अनुसार तामाङले सहकारीबाट ५ लाख रुपैयाँ पारिश्रमिक बुझ्ने गरेका थिए। तामाङले बयानका क्रममा सिभिल होम्सलगायतका कम्पनीबाट ५ अर्ब रकम सहकारीलाई तिर्न बाँकी रहेको बताएका छन्। भूकम्प र कोरोना महामारीका कारण व्यवसायमा गिरावट आएकाले संस्थालाई साँवा फिर्ता गर्न नसकेको उनले बताए। म संस्थाको अध्यक्ष हुँदा संस्थाको विनियम बमोजिम संस्था र कम्पनीको सयुक्त लगानी भएकाले धितो राख्नुपर्ने आवश्यक नभएकाले धितो नराखिएको हो। तामाङले बयानका क्रममा भनेका छन्। कतिपय लगानीमा धितो समेत राखिएको उनको भनाइ छ। कर्जाबापतको रकम चुक्ता गर्न बचतकर्ताको नाममा समेत घरजग्गा रजिष्ट्रेशन पारित गरी कम्पनीहरुको नाममा रहेको साँवा ब्याज रकम तिर्दै आएको र नगद रकम साँवा ब्याज रकम घटाई आएको तामाङले अदालतमा बयान दिने क्रममा बताए। बचतकर्ता सदस्यहरुलाई निक्षेफ फिर्ता गर्ने मेरो व्यक्तिगत दायित्व होइन, संस्थाको हो उनले बयानमा भने। सिभिल सहकारीले आकर्षक ब्याजदर र उपहारको प्रलोभन देखाइ निक्षेपकर्ता लोभ्याउने गरेका थिए। उनले सुन, घर जस्ता आकर्षक उपहारको प्रलोभन पारी सुरुमा ९ लाख र पछि १५ लाख निक्षेप संकलन गर्ने गरेका थिए सिभिल सहकारीले विगत ३ वर्षदेखि बचतकर्तालाई निक्षेप फिर्ता गर्न सकेको छैन। तामाङ र श्रेष्ठसहित १२ जनालाई प्रहरीले गत असोज १८ गते पक्राउ गरेको थियो। तामाङले १७ प्रतिशतसम्म ब्याज दिएर सहकारीमा निक्षेप संकलन गर्ने गरेका थिए। तीन वर्षपुगेपछि २५ ग्रामको सुनको सिक्का दिने, आकर्षक घर उपचार दिने प्रलोभन पार्दैै निक्षेप फिर्ता नदिइ लोभ्याएर निक्षेप थप्न लगाएका थिए। २०५७ सालबाट सुरु भएको सिभिल सहकारीबाट तत्कालीन अध्यक्ष तामाङले २०६० सालमा आफ्नो निजी कम्पनीमा ऋण लगेका थिए। २०६२६३ सालमा हाउजिङ परियोजनाका रुपमा जग्गा खरिद गरी हाउजिङ बनाएर बिक्री गर्थे। अभियोगपत्रमा जनाइएअनुसार तामाङले २०६३ सालमा हाउजिङ व्यवसाय गर्न सिभिल होम्स प्रालिका नाममा कम्पनी दर्ता गरी हाउजिङ परियोजना सुरु गरेका थिए। ३५ रोपनीभन्दा बढी जग्गा खरिद गर्न नपाइने हदबन्दीका कारण तामाङले २०६५ सालमा सिभिल अपार्टमेन्ट स्थापना गरेका थिए। सरकारी वकिलको कार्यालयले तामाङ, श्रेष्ठसहित सिर्जना शाक्य तामाङ, हरिहरप्रसाद लामिछाने, सुमननन्दन वैद्य, प्रवीण मुखिया, गोपालबहादुर श्रेष्ठ अष्टरत्न तुलाधार, मुकुन्दप्रसाद नेउपाने, दानहिरा तुलाधर,कृष्णप्रसाद पौडेल, प्रवीणप्रसाद प्रधानलाई प्रतिवादी बनाएको छ त्यस्तै खेमनाथ डल्लाकोटी, डा इन्द्रराज हुमागाई, जयन्द्रलाल श्रेष्ठ, केशवकुमार अमात्य, डा दुर्गाप्रसाद संग्रौला, नगेन्द्र विमली, कृष्णप्रसाद श्रेष्ठ, रामराज मास्के, हरिप्रसाद रिजाल, लालकाजी गुरुङ, मीना गुरुङ, सुमन श्रेष्ठ, नारायणलाल श्रेष्ठ, प्रकाश कुमार बर्मा, सुभाषकुमार श्रेष्ठ, जीवनराज बज्राचार्य, रञ्जना महर्जन, अनु लामिछाने भन्ने अन्नपूर्ण खनाललाई प्रतिवादी बनाइएको छ। कान्तिलक्ष्मी उपाध्याय, बुद्धराज तामाङ, कौस्तुभ केतन ढुंगाना, एलिना तुलाधर, मायोनानी महर्जन, राकेश महर्जन, शंकरप्रसाद पाठक, संगिता श्रेष्ठ, बिजयबिक्रम शाही, भगवान बहादुर सिंह, प्रतिक्षा तामाङ र प्रतिष्ठा तामाङलाई पनि प्रतिवादी बनाइएको छ। सिभिलले फसायो सहकारी बैंक सिभिल सहकारी डुब्दै : आफ्नै संस्थालाई ऋण, निक्षेपभन्दा कर्जा बढी सिभिल होम्सको घरजग्गा रोक्का सिभिल सहकारी आंशिक बन्द सिभिल जोगाउन अभियान सक्रिय सिभिलको प्रतिवेदनलाई रातो बत्ती सिभिल बैंकका अध्यक्ष तामाङकाे चलाखी : नक्कली डिभोर्स गरेर सेयर बिक्री ! सहकारीसँगै डुबे इच्छाराज सिभिल बैंकका अध्यक्ष इच्छाराज पदमुक्त सहकारी पीडितको माइतीघरमा प्रदर्शन (फोटो फिचर) इच्छाराज पीडित सडकमा"
कमल थापाविरुद्ध राजेन्द्र लिङ्देन भिड्दै,"काठमाडौं : राष्ट्रिय प्रजातन्त्र पार्टी (राप्रपा)को एकता महाधिवेशनबाट नयाँ नेतृत्वका लागि निर्वाचन जारी रहेको छ। शनिबार बिहानदेखि सुरु भएको मतदान साँझ ५ बजेसम्म जारी रहने राप्रपाका नेता राजाराम श्रेष्ठले जानकारी दिए। उनले अन्नपूर्ण पोस्ट्सँग भने,भृकुटीमण्डपमा महाधिवेशनबाट नयाँ नेतृत्वको लागि बिहानबाटै निर्वाचन जारी छ। साँझ ५ बजेसम्म लाइनमा बस्नुभएका मतदाताले मतदान गर्न पाउनुहुन्छ। अध्यक्ष, उपाध्यक्ष र महामन्त्री गरी १६ जनाको उम्मेदवारी परेको छ। महाधिवेशनमा अध्यक्षसहित ८ जना पदाधिकारीका लागि निर्वाचन हुने भएको हो। अध्यक्षमा कमल थापा र राजेन्द्र लिङ्देन भिड्दैछन्। यस्तै, उपाध्यक्षमा जगतप्रसाद गौचन,रामचन्द्र राय यादव, लिला देवी श्रेष्ठ, विक्रम पाण्डे, रोशन कार्की, ध्रुवबहादुर प्रधान, बुद्धिमान तामाङ र दुर्गादेवी झाले उम्मेदवारी दर्ता गराएका छन्। यस्तै, महामन्त्रीका लागि रेखा थापा, डाधवल शमशेर राणा, श्यामप्रसाद तिमल्सिना, भुवनकुमार पाठक, भस्कर भद्रा र कुन्तीकुमारी शाहीले उम्मेदवारी दर्ता गराएका छन्। राप्रपामा ४ उपाध्यक्ष र ३ महामन्त्री निर्वाचनबाट चयन हुनेछन् भने अरू १ सय ४१ केन्द्रीय सदस्य निर्वाचनबाटै आउनेछन्। राप्रपाको १४९ सिटका लागि २६४ जनाको उम्मेदवारी दर्ता भएको छ। उपाध्यक्ष र महामन्त्रीमा कम्तीमा एक महिला निर्वाचित गर्ने व्यवस्था गरिएको छ । निर्वाचनमा अध्यक्ष पदका लागि मतपत्र तथा पदाधिकारीका साथै केन्द्रीय सदस्यलाई भने विद्युतीय मतदान गर्ने व्यवस्था छ। देशभरबाट गरेर ४ हजार ७ सय प्रतिनिधि छनोट भएका छन्। महाधिवेशनमा उम्मेदवारी दर्ताबाट झण्डै ५० लाख सङ्कलन भएको राप्रपाले जनाएको छ। राप्रपाको बन्दसत्र सुरु, यसरी छानिँदै छ नेतृत्व राप्रपा अध्यक्षको उम्मेदवार बन्न १ लाख शुल्क राप्रपा एकता महाधिवेशन : अध्यक्षमा थापा र लिङ्देनको उम्मेदवारी राप्रपा एकता महाधिवेशन: अध्यक्षमा कमल थापाले दिए उम्मेदवारी राप्रपा अध्यक्षमा कसले मार्ला बाजी? यसो भन्छन् कार्यकर्ता राप्रपा एकता महाधिवेशन : नयाँ नेतृत्वका लागि आज मतदान पटकपटक विभाजनबाट गुज्रिएको राष्ट्रिय प्रजातन्त्र पार्टी नेपाल एक राजतन्त्रवादी र हिन्दू राष्ट्रवादी राजनीतिक दल हो। यसलाई पूर्व प्रधानमन्त्री सूर्यबहादुर थापा र लोकेन्द्रबहादुर चन्दद्वारा गठन गरिएको थियो। राष्ट्रिय पञ्चायत समाप्तपछि पूर्वप्रधानमन्त्रीद्वय थापा र चन्दले यसको नेतृत्व पटकपटक गरिसकेका छन्। राप्रपाका शीर्ष नेताहरुका अनुसार यो पार्टीलाई पञ्चायतकालको सत्तारुढ कुलीन वर्गले २०४७ साल जेठ १५ गते गठन गरेका थिए। २०४८ मा पार्टीमा आएको प्राविधिक मतभेद्का कारण यो विभाजित हुन पुगेको थियो। दुई पार्टी एकै नाम, विचारधारा र विधानको साथ अस्तित्वमा आएका थिए। सूर्यबहादुर थापाको नेतृत्व र अर्का नेता लोकेन्द्रबहादुर चन्दको नेतृत्वको पार्टीले आम निर्वाचन २०४८ मा सहभागी भएका थिए। तर, यो पार्टीको इतिहास हेर्दा अहिलेसम्म पाँच पटकभन्दा बढी विभाजन भइसकेको छ। विसं २०७० को दोस्रो संविधानसभा निर्वाचनमा थापा अध्यक्ष हुँदा राप्रपाले राजसंस्था र हिन्दू धर्मको नारामा राम्रो जनमत पाएको थियो। २०६४ को संविधानसभा निर्वाचनमा राप्रपा नेपाल राजसंस्था र हिन्दू राष्ट्रकै नारामा दोस्रो पटक २५ सिटमा उक्लिएको थियो। तर पछिल्लो समय कमल थापालाई हिन्दू राष्ट्र र राजतन्त्रको नारालाई राम्ररी पक्रन नसकेको आरोप छ। त्यही भएर पनि पूर्वराजा ज्ञानेन्द्र शाहले अध्यक्षका लागि लिङ्देनलाई ग्रिनसिग्नल दिएको बताइएको छ।"
कोरोनाको नयाँ भेरियन्टसँग आत्तिनु पर्दैन : डब्लूएचओ,जेनेभा : विश्व स्वास्थ्य संगठन (डब्लूएचओ) ले कोरोनाको नयाँ भेरियन्टबाट आत्तिहाल्नु पर्ने अवस्था नभएको जनाएको छ । उसले ओमिक्रोनबाट आत्तिनु पर्दैन तर त्यसबाट बच्न पूर्वतयारी भने आवश्यक रहेको बीबीसीमा समाचार छ । डब्लूएचओका वैज्ञानीक सौम्या स्वामीनाथनले नयाँ भेरियन्ट ओमिक्रोनबारे अनुसन्धान जारी रहेकाले अहिले आत्तिहाल्नु पर्ने अवस्था आइनसकेको बताएकी छन् । नयाँ भेरियन्ट माथि खोपको प्रभावकारीताका बारेमा समेत अनुसन्धान भइरहेको उनले बताइन् । दक्षिण अफ्रिकाबाट सुरु भएको ओमिक्रोन लगभग ४० देशहरूमा फैलिसकेको छ ।
शुक्रबार अफगानिस्तानबाट तीन सय बढी मानिसको उद्दार,"काबुल : अफगानिस्तानबाट फ्रान्सले तीन सय बढी मानिसको उद्दार गरेको छ। फ्रान्सले शुक्रबार २५८ जना अफगानीसहित तीन सय मानिसको उद्दार गरेको हो। अलजजिरामा प्रकाशित समाचार अनुसार उद्दार गरिनेमा २५८ अफगानी, ११ फ्रेन्च नागरिक, ६० जना डच तथा एक जना राष्ट्रियता नखुलेको व्यक्तिको उद्दार भएको हो। उद्दार कार्य कतार र फ्रान्सले संयुक्त रूपमा गरेको बताइएको छ। तालिबानले अफगानिस्तान कब्जामा लिएपछि जोखिममा रहेका मानिसको उद्दार गरिएको समाचारमा बताइएको छ। जोखिममा रहेका पत्रकार, फ्रेन्च नागरिक, सेनालगायत स्थानीय कामदारको समेत उद्दार गरिएको हो। कतारको सहयोगमा फ्रान्सले सेप्टेम्बर १० देखि ११० फ्रेन्च नागरिक र ३९६ अफगानीको उद्दार गरेको विज्ञप्तीमा जानकारी दिइएको छ। यस्तै फ्रान्स र कतारले संयुक्त रूपमा अफगानिस्तानमा मानवीय सहायता समेत गरेको बताइएको छ। फ्रान्स र कतारले स्वास्थ्य सामग्री, खाना, न्यानो कपडालगायतका सामग्री वितरण गरेका हुन्।"
कांग्रेस प्रदेश १ अधिवेशन : पदाधिकारीमा २० जना भिड्दै,"विराटनगर : नेपाली कांग्रेसको प्रदेश १ को जारी अधिवेशनअन्तर्गत शनिबार मतदान हुँदैछ। निर्वाचन प्रक्रियामार्फत पार्टीको पहिलो प्रदेश नेतृत्व चयन गर्न मतदान हुने भएको हो। मतदानको सबै प्रक्रिया पूरा भएको कांग्रेसले जनाएको छ। ९ सदस्यीय पदाधिकारीमा २० जनाको उम्मेदवारी परेको छ। शुक्रबार मनोनयन दर्ता गराएका २० जना पदाधिकारीका लागि भिड्दै छन्। सभापतिमा गुरुराज घिमिरे र उद्धव थापाबीच प्रतिस्पर्धा हुनेछ। घिमिरे संस्थापनइतर र थापा कृष्णप्रसाद सिटौला समूहबाट उम्मेदवार बनेका हुन्। सिटौला समूहलाई पार्टी सभापति शेरबहादुर देउवाको पनि समर्थन छ। पार्टीको प्रदेश उपसभापति पदका लागि ४ जनाको उम्मेदवारी परेको छ। गोविन्द ढुंगाना, टंक राई, रमेशजङ रायमाझी र विश्वनाथ रिजाल उपसभापतिका उम्मेदवार हुन्। महामन्त्रीमा दीपेन श्रेष्ठ, उमेश थापा, पद्मसुन्दर पालुङ्वा र भूपेन्द्र राई प्रतिस्पर्धामा उत्रिएका छन्। सहमहामन्त्रीमा प्रमिला गच्छदार, मानबहादुर लिम्बु, विनोदकुमार बस्नेत, खड्गबहादुर फागो, रोहितकुमार साह, इन्दिरा थापा, सुभासचन्द्र राई, सीता कार्की र वीरकाजी राईको उम्मेदवारी परेको छ। कांग्रेसको प्रदेश समितिमा २ महिला र २ खुला गरेर ४ जना सहमहामन्त्री हुने छन्। निर्वाचन समितिका अनुसार कूल एक हजार ७ सय ७० जना प्रतिनिधिले मतदान गर्नेछन्। प्रदेश समितिमा १ सभापति, २ उपसभापति, २ महामन्त्री, ४ सहमहामन्त्री, सदस्यतर्फ हरेक जिल्लाबाट महिला १४ र खुला १४, प्रत्येक निर्वाचन क्षेत्रबाट ६ महिला र १३ खुला, खस आर्यबाट महिला ७ र खुला ५, जनजातिमा महिला ७ र खुला ८, मधेसी महिला १ र खुला १, दलित महिला १ र खुला २, थारुतर्फ महिला १ र खुला १, मुस्लिमबाट खुला १, अल्पसंख्यक र अपांगबाट १ पदमा निर्वाचित हुनेछन्।"

शीर्षक,विवरण
इच्छाराजविरुद्ध संगठित अपराध कसुरमा अनुसन्धान,"काठमाडौं : पूर्व सांसद इच्छाराज तामाङसहित १२ जना माथि संगठित अपराध कसुरमा प्रहरीले अनुसन्धान थालेको छ। ठगी प्रकरणमा उनी विरुद्ध ११२६ जना पीडितले सिआइबीमा लिखित उजुरी दिएका छन्। सिआइबी स्रोतका अनुसार उनीविरुद्ध हालसम्म ४ अर्ब ६१ करोड २५ लाख ३४ हजार ८८७ रुपैयाँ हिनामीना गरेको आरोप छ। उनीमाथि यसअघि प्रहरीले सहकारी ऐन २०७४ को दफा (१२२) बमोजिमको कसुरमा अनुसन्धान अगाडि बढाएको थियो। स्रोतका अनुसार ठगीको रकम धेरै भएको र पीडितको संख्या पनि बढ्दै गएको कारण आवश्यक अनुसन्धानका लागि संगठित अपराधको कसुरमा जिल्ला अदालत काठमाडौंबाट १८ दिनको म्याद थप गरिएको हो। अर्बौं रकम हिनामिना तथा ठगीको आरोपमा सिभिल ग्रुपका पूर्वअध्यक्ष तामाङसहित १२ जना गत असोज २४ गते प्रकाउ परेका थिए। सिविआइका अनुसार इच्छाराज सहितका अन्य विरुद्ध सिभिल सहकारीको खातामा बचत गरेको अर्बौं रुपैयाँ फिर्ता नदिएको आरोप छ। यो सहकारीबाट ठगिनेको संख्या अझ धेरै हुनसक्ने र रकम पनि बढ्न सक्ने प्रहरीको अनुमान छ। ठगिने व्यक्तिको हजारदेखि एकै व्यक्तिको करौडौँ रुपैयाँसम्म हिनामिना भएको उजुरीमा छ। प्रक्राउ परेका धेरैजसो सिभिल सहकारीका कर्मचारी रहेका छन्। सिभिल सेभिङ एन्ड क्रेडिट कोअपरेटिभ लिमिटेड २०५७ सालमा स्थापना भएको हो। यस अन्तरगत विभिन्न २० भन्दा बढी संस्था सञ्चालनमा छन्। जसको अध्यक्ष पदमा रहेर इच्छाराज तामाङले ७ वर्ष जिम्मेवारी निभाए। सहकारी र घरजग्गा कारोवारले आफ्नो आर्थिक हैसियत माथि उठाएका तामाङले अन्तत आफ्नै बचतकर्ताको रकम हिनामिना गरेको, लामो समयसम्म रकम नदिएको आरोपमा पक्राउ परेका हुन्। उनको मुद्धामा अनुसन्धान गरिरहेका प्रहरी अधिकृतका अनुसार बचतकर्तालाई रकम फिर्ता दिन्छु भन्दै पटकपटक झुठा आश्वासन दिएको र तीन वर्षदेखि कुनै पनि रकम फिर्ता नदिएको भेटिएको छ। कतिपय लगानीकर्ताको एउटै परिवारबाट करोडौं रुपैयाँसम्म सिभिल सहकारीमा बचत छ। पैसा निकाल्न जाँदा दिन्छु पनि नभन्ने, भोलि भोली, अर्को दिन भन्दै लामो भाका सार्ने गरेको उजुरीबाट खुलेको छ। तामाङले सहकारीबाट उठाएको रकम अन्य संस्थामा लगानी गर्ने, हाउजिङ तथा घरजग्गामा प्रयोग गर्ने त्यहाँबाट आम्दानी भएको रकम सहकारीको खातामा नराखेर हिसाव गडबड गरेकाले बचतकर्ताको रकम डुब्ने अवस्थामा पुगेको अनुसन्धान अधिकृतहरु बताउँछन्। सिविआइका अनुसार अहिलेसम्म उजुरी र पीडितको भनाइ मात्रै सुनिएको छ। तामाङको पक्षबाट उक्त आरोपको खण्डन वा पुष्टी हुन बाँकी छ। दुवै पक्षको डिटेल्स सुचना आएपछि मात्रै अनुसन्धान पूरा हुनेछ। निक्षेपकर्ताले आफूले जम्मा गरेको रकमको साँवा तथा ब्याज झिक्न पटकपटक ताकेता गर्दा पनि रकम झिक्न पाएका थिएनन्। सम्बन्धित संस्थाका कर्मचारी तथा पदाधिकारीको पटकपटक ध्यानाकर्षण गराउँदा समेत सुनुवाइ नभएको उनीहरुको आरोप छ। प्रहरीका अनुसार प्रक्राउ परेका व्यक्तिहरु सिभिल सहकारीका पूर्वअध्यक्ष, सञ्चालक र कर्मचारी हुन्। परियोजनाहरुबाट निर्माण गरिएका संरचनाहरु बिक्री गर्दा प्राप्त रकम सहकारी संस्थामा नबुझाइ विदेशी मुलुकमा समेत लगी सम्पत्ति शुद्धीकरणको कसुर गरेको हुनसक्ने अनुमान प्रहरीको छ।"
यस्तै हो भने म जसपामा रहन्नँ : मेयर सरावगी,"वीरगन्ज : वीरगन्ज महानगरपालिकाका नगरप्रमुख विजयकुमार सरावगीले आफ्नो दल जनता समाजवादी पार्टी (जसपा) मा अराजकता र छाडापन बढेको बताएका छन्। जसपाबाटै वीरगन्ज महानगरको नगरप्रमुख निर्वाचित सरावगीले पार्टीभित्र बढेको अराजकता र छाडापन नरोकिए आगामी निर्वाचनमा पार्टीले त्यसको ठूलो क्षति व्यवहोर्ने निश्चित रहेको बताए। वीरगन्जमा बिहीबार आयोजित जसपाको जिल्ला स्तरीय विस्तारित बैठकमा बोल्दै सरावगीले कुनै लाभको पद नपाएको आक्रोशमा पार्टी नेतृत्वकै पुत्ला जलाउने , पार्टीको झण्डा जलाउने जस्ता हर्कत गर्ने विरुद्ध पार्टीले कुनै कार्वाही नगर्नु दुखद भएको गुनासो गरे। वर्तमान सरकारमा जसपाले पर्सा निर्वाचन क्षेत्र १ बाट निर्वाचित जसपाका सांसद प्रदीप यादवलाई पार्टीले मन्त्री बनाएको भन्दै यादवका समर्थक र कार्यकर्ताले वीरगन्जमा पार्टी अध्यक्ष उपेन्द्र यादवको पुत्ला र पार्टी कार्यालयको साइनबोर्ड जलाएर प्रदर्शन गरेका थिए। त्यसैलाई लक्षित गर्दै नगरप्रमुख सरावगीले बिहीबारको बैठकमा भने, यस्तै अराजकता र छाडापन रहने हो अब जसपामा कोही पनि असल र इमान्दार कार्यकर्ता टिक्नेवाला छैन। भोलिका दिनमा म पनि यो पार्टीमा बस्न नसक्ने बाध्यात्मक अवस्था आउन सक्छ।' आफूलाई पार्टीबाट जिम्मेवारी विहीन बनाउँदा र पार्टीकै नेता कार्यकर्ताबाट पटकपटक दुर्व्यवहार गरिंदा समेत आफूले त्यसको आक्रोश कहिले पनि सार्वजनिक रुपमा नपोखेको सरावगीले बताए। आफूलाई पार्टीको कुनै पनि बैठकमा नबोलाउने गरिएको भन्दै उनले भने, जब आर्थिक सहयोग जुटाउने उद्देश्यले बैठक हुन्छ त्यो बैठकमा भने अवश्य मलाई बोलाइन्छ।' आफू पार्टीमा प्रवेश गर्ने बेलामा केन्द्रीय अध्यक्ष उपेन्द्र यादवले पार्टीको केन्द्रीय सदस्य बनाउने आश्वासन दिए पनि प्रदेश कमिटी कोषाध्यक्ष मात्रै बनाइएको र अहिले त्यो जिम्मेवारी पनि खोसिएको गुनासो गरे। जसपाका जिल्ला अध्यक्ष रामनरेशप्रसाद यादवको अध्यक्षतामा बसेको बिहीबारको बैठकमा पार्टीका केन्द्रीय सदस्य हरिनारायणी रौनियार, वीरेन्द्र यादव, जनार्दन यादव, फिरोज मन्सुर, आत्मराम साह, जिल्ला समन्वय समिति पर्साका सभापति नेक महम्मद अन्सारी लगायतको सहभागिता थियो। तर बैठकमा केन्द्रीय सदस्य समेत रहेका सांसद प्रदीप यादव र उनी पक्षका नेता कार्यकर्ता भने सहभागी थिएनन्। जसपाका जिल्ला सचिव तबरेज अहमदले भने बैठकमा सबै नेतालाई आमन्त्रण गरिएको र समय अनुकुल नभएका कारण केही नेता आउन नसकेको बताए।"
"बाढी पहिरोले पीडादायी घटना भयो, राज्यले सम्बोधन गर्छ : प्रधानमन्त्री देउवा","महेन्द्रनगर : प्रधानमन्त्री शेरबहादुर देउवाले सुदूरपश्चिममा बाढी र पहिरोबाट पीडादायी घटना भएको बताउँदै सरकारले त्यसको सम्बोधन गर्ने बताएका छन्। बिहीबार बाढी प्रभावित क्षेत्र निरीक्षणका क्रममा कञ्चनपुरको दोधारा चाँदनी पुगेर क्षति र पीडितलाई सम्बोधन हुने गरी गुरु योजना बनाएर अघि बढ्ने बताए। 'बाढी र पहिरोले सुदूरपश्चिममा पीडादायी घटना भएको मैले निरीक्षणका क्रममा पाए', देउवाले भने, 'भोलि नै काठमाडौं फर्किएर गुरुयोजना बनाएर सम्बोधन गरिनेछ तपाईंहरु ढुक्क हुनुहोस्।' उनले सुदूरपश्चिम बाढी र पहिरोबाट नराम्ररी प्रभावित भएको बताउँदै बाढी र पहिरोले पुर्याएको क्षति देखेर दुखित भएको बताए। प्रधानमन्त्री देउवाको टोलीमा अर्थमन्त्री जर्नाजन शर्मा, पर्यटन मन्त्री प्रेम आले, पूर्वमन्त्री रमेश लेखक, एनपी साउँद र वीरबहादुर बलायर समेत सहभागी थिए। प्रधानमन्त्री देउवाले डोटी, बझाङ्ग, बैतडी, डडेल्धुरा हुँदै बाढीको क्षति र अवस्थाबारे बिहीबार साँझ कञ्चनपुर पुगेर स्थलगन जानकारी लिएका हुन्। कञ्चनपुरमा ब्रह्मदेव र महाकाली तटीय क्षेत्रमा हवाइ निरीक्षण समेत गरेको छ। कञ्चनपुरमा महाकाली नदीमा आएको बाढीले भीमदत्तनगरपालिका९, ११, १२ र १३ नं वडा र दोधारा चादँनीमा क्षति पुर्याएको थियो। त्यसैगरी बाढीले महाकाली नदीमा निमार्णाधीन चार लेनको पक्की पुलसँगै बनिरहेको ६ लेनको पहुँच मार्गको केही भाग कटान गरेको छ। बाढीबाट विस्थापित अझै घर फर्किसकेका छैनन्। पीडितहरु विद्यालय, सार्वजनिक स्थान र आफन्तहरुकोमा आश्रय लिइरहेका छन्।"
बंगलादेश अन्तिम १२ मा,"दुबई : बंगलादेश आईसीसी टीट्वेन्टी विश्वकप क्रिकेटको सुपर १२ मा पुगेको छ। बिहीबार भएको खेलमा पपुवा न्युगिनी (पीएनजी) लाई पराजित गर्दै बंगलादेशले अन्तिम १२ मा स्थान बनाएको हो। संयुक्त अरब इमिरेट्स (यूएई) र ओमानमा जारी प्रतियोगिताअन्तर्गत समूह बीको खेलमा पीएनजीलाई ८४ रनले पराजित गर्दै बंगलादेशले दोस्रो जित निकाल्दै अन्तिम आठमा स्थान बनाएको हो। बंगलादेशले दिएको एक सय ८२ रनको लक्ष्यसहित जवाफी ब्याटिङ गरेको पीएनजी १९३ ओभरमा अलआउट हुँदै ९७ रनमा समेटिएको थियो। पीएनजीका किप्लिन डोरिगाले सर्वाधिक ४६ रन बनाए। चाड सोपेरले ११ रन जोड्दा कप्तान असाद भाला ६ रनमा आउट भए। पीएनजीलाई सस्तैमा समेट्न बंगलादेशका सकिब अल हसनले चार विकेट लिए। यसैगरी मोहमद सैफुदीन र तस्किन अहमदले दुईदुई विकेट हात पारे। यसअघि टस जितेर पहिले ब्याटिङ गरेको बंगलादेशले निर्धारित २० ओभरमा ७ विकेट गुमाएर एक सय ८१ रन बनाएको थियो। बंगलादेशका लागि कप्तान मोहमुदुल्लाहले ५० रनको अर्धशतकीय पालि खेले। यस्तै सकिब अल हसनले ४६ रन जोड्दा लाइटन दासले २९ रन बनाए। आफिफ हुसेनले २१ र मोहमद सैफुदीनले अविजित १९ रनको योगदान दिए। पीएनजीका डामिन राभु, काबुआ मोरिया र असाद भालाले दुईदुई विकेट लिए। पहिलो चरणको खेलमा बंगलादेशले तीन खेलमा ४ अंक जोडेको छ। बंगलादेश शीर्ष स्थानमा पनि उक्लिएको छ । पीएनजी लगातार तेस्रो हार बेहोर्दै प्रतियोगिताबाट बाहिरिएको छ।"
तीन दिनदेखि अवरुद्ध मेची राजमार्ग खुल्यो,फिदिम : अबिरल वर्षाका कारण पहिरो जाँदा अवरुद्ध बनेको मेची राजमार्ग सुचारु भएको छ। सडकमा झरेको पहिरो पन्छाएपछि तीन दिनदेखि अवरुद्ध बनेको मेची राजमार्ग इलामको रक्सेस्थिर देउरालीसम्म सुचारु भएको हो । राजमार्गको पाँचथर खण्डमा करिब डेढ सय स्थानमा पहिरो गएको थियो । बिहीबार दिनभरमा पाँचथर खण्डका सबै पहिरो पन्छाएर यातायात सुचारु गरिएको पाँचथरका प्रमुख जिल्ला अधिकारी पुन्यप्रसाद ढकालले जानकारी दिए। पाँचर र इलामको प्रशासन र प्रहरीको संयुक्त प्रयासबाट राजमार्गमा यातायात सुचारु गरिने ढकालको भनाइ छ। राजमार्ग अवरुद्ध हुँदा सयौँ यात्रुहरु अलपत्र परेका थिए। सडक अवरुद्ध हुँदा पाथीभरा देवीको दर्शन गरेर फर्कने र दसैं मानेर आफ्नो गन्तव्यमा हिँडेका यात्रुहरु अलपत्र परेका थिए।
"अमेरिकी पूर्व राष्ट्रपति ट्रम्पले आफ्नै सामाजिक सञ्जाल सार्वजनिक गर्दै, दक्षिण कोरियाले स्वदेशमै बनेको पहिलो रकेट गर्यो प्रक्ष्येपण","अमेरिकाका पूर्व राष्ट्रपति डोनाल्ड ट्रम्पले आफ्नै सामाजिक सञ्जाल सार्वजनिक गर्न लागेका छन्। फेसबुकर ट्वीटरले उनलाई प्रतिबन्ध गरेपछि आफ्नै सामाजिक सञ्जाल ल्याउन लागेका हुन्। यसैगरी दक्षिण कोरियाले स्वदेशमै बनेको पहिलो रकेट प्रक्ष्येपण गरेको समाचार बिहीबार चर्चामा रह्यो। प्रस्तुत छ, बिहीबार अन्तर्राष्ट्रिय सञ्चारमाध्यममा प्रकाशित केही प्रमुख खबरहरू : दक्षिण कोरियाले स्वदेशमै बनेको पहिलो रकेट गर्यो प्रक्ष्येपण सिओल : दक्षिण कोरियाले स्वदेशमै बनाएको पहिलो रकेट प्रक्ष्येपण गरेको छ। अन्तरिक्ष अन्वेषणको दौडमा सामेल हुन कोरियाले आफैँले बनाएको पहिलो रकेट प्रक्ष्येपण गरेको हो। नुरी नाम दिइएको सो रकेट कोरियाले बिहीबार सिओलदेखि ५ सय किलोमिटर दुरीमा रहेको गोहेउङबाट प्रक्ष्येपण गरेको थियो। सो रकेट प्रक्ष्येपणलाई कोरियन स्याटेलाईट लन्च भेइकल सेकेन्ड नाम दिइएको छ। सो प्रक्ष्येपणसँगै अन्तरिक्षमा सफलतापूर्वक रकेट पठाउने दक्षिण कोरिया संसारको सातौँ मुलुक बनेको छ। यद्यपि, दक्षिण कोरियाको सो प्रक्ष्येपणलाई विश्लेषकहरुले सैन्य दौडको रुपमा विश्लेषण गरेका छन्। नुरी रकेट निर्माणको जम्मा लागत करिब १६ बिलियन डलर रहेको छ। सो रकेटको तौल २ सय टन र ४७२ मिटर लामो रहेको छ। सन् २०२७ सम्ममा दक्षिण कोरियाले नुरी रकेटको अझै चारवटा प्रक्ष्येपण गर्ने योजना बनाएको कोरिया एरोस्पेस रिसर्च इन्स्टिच्युटले जनाएको छ। ००० चीन र भारतले पुन: सीमा वार्ता गर्ने नयाँ दिल्ली : चीन र भारत सीमा सम्बन्धमा पुन वार्ता गर्न सहमत भएका छन्। दुई पक्षबीच सीमा सम्बन्धमा बसेको शीर्ष सैन्य कमान्डरस्तरीय १३औं पटकको वार्ता निष्कर्षविहीन भएसँगै दुवै देश पुनः वार्ता गर्न सहमत भएका हुन्। भारतचीन सम्झौताअन्र्तगत दुई देशको सीमा सम्बन्धसम्बन्धी परामर्श र समन्वय कार्यतन्त्र डब्लूएमसीसीको बैठक बस्न दुवै पक्ष तयार भएको हिन्दुस्तान टाइम्सले जनाएको छ। यद्यपि बैठकको मिति भने हालसम्म नतोकिएको बताइएको छ। हिन्दुस्तान टाइम्सले स्रोतलाई उद्धृत गर्दै भारत र चीनबीच सचिवालयस्तरीय डब्ल्यूएमसीसीको बैठक बस्ने उल्लेख गरेको छ। सो बैठक पूर्वी लद्दाखमा रहेको कोङका पास, गोग्रा, गलवान आदि क्षेत्रको विवाद समाधान गर्नमा केन्द्रित हुने बताइएको छ। विवादित सीमा सम्बन्धमा दुई पक्षबीच अक्टोबर १० मा भएको १३औं पटकको वरिष्ठ सैन्य कमान्डरस्तरीय बैठकबिना निष्कर्ष टुङ्गिएको थियो। पछिल्लो समय विवादित सीमामा चिनियाँ सेनाले गस्ती बढाएको भन्दै भारत चिन्तित बनेको थियो। ००० कस्मिरमाथिको भारतीय उपनिवेश हटाउन पाकिस्तानको आह्वान इस्लामावाद : भारतले जम्मु कस्मिरमाथि गरेको उपनिवेश हटाउन पाकिस्तानले आह्वान गरेको छ। सो उपनिवेशन हटाउन पाकिस्तानले संयुक्त राष्ट्रसंघको डिकोलोनाइजेसन समिति र सुरक्षा परिषद्सँग आह्वान गरेको हो। स्पेसल पोलिटिकल एन्ड डिकोलोनाइजेसन समितिको साधारण सभामा बोल्दै पाकिस्तानी राजदूत मुनिर आक्रमले जम्मु कस्मिरमाथि भारत सरकारले गरेको नियन्त्रणलाई खराब उपनिवेश भनेका छन्। कस्मिरमाथिको उपनिवेशवाद हटाउन आह्वान गर्दै आक्रमले भनेका छन्, भारतले कस्मीर क्षेत्रमाथि गरेको उपनिवेश आधुनिक समाजको खराब उपनिवेशवाद हो। उपनिवेशवाद उन्मूलन संयुक्त राष्ट्रसंघीय एजेन्डाको अधुरो हिस्सा भएपनि त्यसको उन्मूलनमा राष्ट्रसंघले लाग्नुपर्छ। जम्मु कस्मीरका जनताले लामो समयदेखि अलग राज्यको माग गरिरहेका छन्। ००० जापानका पूर्व कानुनमन्त्रीद्वारा ३ वर्षे जेल सजाय स्वीकार टोकियो : जापानका पूर्व कानुनमन्त्री कासुयुकी कवाईले बिहीबार तीन वर्षे जेल सजाय स्वीकार गरेका छन्। उनले आफ्नो श्रीमतीको लागि भोट किनेको आरोपमा सुनाइएको तीन वर्षे जेल सजाय स्वीकारेका हुन्। पूर्वमन्त्री कवाईले सन् २०१९ को चुनावमा आफ्नी श्रीमती एन्रि कवाईका लागि भोट किनेको आरोप लागेको थियो। उनलाई गत जुनमा टोकियो जिल्ला अदालतले करिब २८७ मिलियन जापानी मुद्रामा स्थानीय सभाको चुनावमा भोट किनेको आरोपमा दोषी ठहर गरेको थियो। जुन महिनामा अदालतले सो आरोपमा ११ हजार २ सय डलर जरिवाना समेत सुनाए पनि जेल सजायको निर्णय भने लिएको थिएन। सन् २०१९ को सो चुनाव जितेकी श्रीमती एन्रिलाई यस वर्षको जनवरीमा अदालतले १६ महिनाको लागि जेल र पाँच वर्षको लागि निलम्बनको सजाय सुनाएको थियो। सोही आरोपमा पूर्व मन्त्री कवाईले आफ्नो तीन वर्षे जेल सजाय स्वीकारेको क्योडो न्यूजमा समाचार छ। ००० कोभिडविरुद्ध भारतले लगायो १ अर्ब खोप नयाँ दिल्ली : कोरोना महामारी (कोभिड १९) विरुद्ध भारतले १ अर्ब खोप लगाउन सफल भएको छ। देशभर १ अर्ब खोप लगाएसँगै भारतले बिहीबार कोभिड विरुद्धको खोप अभियानको आफ्नो लक्ष्य पुरा गरेको छ। कोभिड १९ विरुद्धको खोपको लक्ष्य पुरा गरेसँगै भारतीय प्रधानमन्त्री नरेन्द्र मोदीले उपचार र खोप अभियानमा खटिने सबै स्वास्थ्यकर्मीलाई बधाई दिएका छन्। १ अर्ब खोप लगाएको उपलक्ष्यमा सम्बोधन गर्दै प्रधानमन्त्री मोदीले कोरोना महामारीविरुद्धको लडाईँमा नयाँ इतिहास रचेको र महामारीलाई चाँडै समाप्त गर्ने बताएका छन्। भारतमा कोभिड १९ विरुद्ध खोपको अभियान २०२१ जनवरीदेखि सुरु भएको थियो। सरकारले चरणबद्ध तरिकाले विभिन्न राज्यमा खोप अभियान थालेको थियो। यस महिना दैनिक ५० लाख खोप लगाएसँगै भारतले आफ्नो लक्ष्य हासिल गरेको र हाल भारतसँग करिब १० करोड ८५ लाख कोरोनाविरुद्धको खोप बाँकी रहेको भारतीय सञ्चारमाध्यमले जनाएका छन्। भारतमा कोभिडका कारण ४ लाख ५२ हजारले ज्यान गुमाएका छन्। भारतले १८ वर्षभन्दा कम उमेर समूहका मानिसलाई भने खोप वितरण गरेको छैन। ००० अफगानपाकिस्तान सीमामा बम विस्फोट, ५ सुरक्षाकर्मीको मृत्यु बजौर : अफगानपाकिस्तान सीमानजिकै बम विस्फोट हुँदा पाँच सुरक्षाकर्मीको मृत्यु भएको छ। सीमानजिक पाकिस्तानको पर्वतीय क्षेत्र खाइबर पाखतुङख्वा भेगमा भएको छुट्टाछुट्टै विस्फोटमा परी पाँच पाकिस्तानी सुरक्षाकर्मीको मृत्यु भएको हो। बजौरका डीपीओ अब्दुल समद खानले डन न्यूजलाई बताएअनुसार सुरक्षा बल र प्रहरीबीच जारी संयुक्त खोजी अभियानको क्रममा बम विस्फोट हुँदा पाँच सुरक्षाकर्मीको ज्यान गएको हो। विस्फोटमा परी अन्य दुई जना घाइते भएका छन्। विस्फोटको जिम्मा हालसम्म कसैले पनि नलिएको र प्रहरीले अनुसन्धान अघि बढाएको बताइएको छ। ००० अमेरिकी पूर्व राष्ट्रपति ट्रम्पले आफ्नो सामाजिक सञ्जाल सार्वजनिक गर्दै वासिङटन : अमेरिकाका पूर्व राष्ट्रपति डोनाल्ड ट्रम्पले आफ्नो नयाँ सामाजिक सञ्जाल सार्वजनिक गर्ने घोषणा गरेका छन्। उनले आफूले बनाएको सामाजिक सञ्जाल चाँडै सार्वजनिक गर्ने घोषणा गरेका हुन्। समाचार एजेन्सी एफपीका अनुसार ट्रम्पले आगामी महिना सामाजिक सञ्जाल सार्वजनिक गर्ने योजना बनाएका छन्। सो सञ्जाल ट्रम्प मिडिया एण्ड टेक्नोलोजी गु्रप (टीएमटीजी)को स्वामित्वमा सञ्चालन हुनेछ। ट्रुथ सोसल नाम दिइएको ट्रम्पको सामाजिक सञ्जाल बेटा भर्सनमा लन्च गरिने टिएमटीजीले जनाएको छ। मैले ट्रुथ सोसल र टिएमटिजी चाँडै सार्वजनिक गर्नेछु। जुन सत्य र तथ्य सन्दर्भसामग्रीको साथमा रहनेछ, बनाएपनि टिएमटिजीद्वारा हालै जारी विज्ञप्तीमा भनिएको छ। ००० इरानले गर्यो देशव्यापी वायु सेना अभ्यास तेहरान : इरानले देशव्यापी वायु सेना अभ्यास गरेको छ। वार्षिक वायु सेना अभ्यासको कार्यक्रमअन्तर्गत इरानले बिहीबार देशव्यापी रुपमा सो अभ्यास गरेको हो। वायु रक्षा कार्यक्रम अन्तर्गत विशाल वायु सेना अभ्यास गरेको एक हप्तापछि बिहीबार देशव्यापी सैन्य अभ्यास गरेको स्थानीय मिडियाले बताएका छन्। अरब न्यूजमा प्रकाशित समाचार अनुसार इरानले वायु सेना अभ्यासमा बमवर्षक, लडाकु सैन्य विमान, सर्भिलेन्स ड्रोन आदि प्रयोग गरेको थियो। बढ्दो परमाणु कार्यक्रमलाई लिएर इरान किनारा लागेको बताइन्छ। सन् २०१५ को परमाणु कार्यक्रमलाई पुनः सञ्चालन गर्न इरानले समय नतोकेको बताइएको छ। ००० इजिप्टमा पहिलो पटक एकैपटक १ सय महिला बने न्यायाधीस कायरो : इजिप्टमा पहिलो पटक एकैपटक करिब एक सय महिला न्यायाधीस बनेका छन्। इजिप्टको मुख्य न्यायिक निकायमध्ये स्टेट काउन्सिलमा पहिलो पटक एकैपटक सो संख्यामा महिला न्यायाधीस बनेका हुन्। देशको न्यायपालिका क्षेत्रमा महिलालाई सशक्त बनाउने योजनाअन्तर्गत इजिप्टका राष्ट्रपति अब्दुल फतेह अल सीसीले गत मार्चमा स्टेट काउन्सिलसमक्ष महिला न्यायाधीसलाई नियुक्त गर्न निर्देशन दिएका थिए। सो निर्देशनअनुसार हालै करिब १ सय महिला न्यायाधीसलाई नियुक्त गरिएको बताइएको छ। समाचार एजेन्सी सिन्ह्वाका अनुसार स्टेट काउन्सिलको पहिलो ब्याचमा ४८ महिला सदस्यलाई न्यायाधीसको रुपमा नियुक्त गरिएको छ भने उप परामर्शदाताको रुपमा ५० न्यायाधीसलाई समावेश गराइएको छ। सन् १९४६ मा स्थापना भएको स्टेट काउन्सील इजिप्टको एक स्वतन्त्र न्यायिक निकाय हो। संयोजन : अस्मिता खड्का"
सन्राइज बैंकका ग्राहकलाई केएफसी र पिज्जा हटमा विशेष छुट,"काठमाडौं : सन्राइज बैंकले आफ्ना ग्राहकहरुको सहजता तथा सुविधालाई मध्यनजर गर्दै अस्पताल, रेष्टुरेन्ट तथा विभिन्न क्षेत्रमा विशेष छुट सहितका सुविधा दिँदै आएको छ। सोही क्रममा रेष्टुरेन्ट क्षेत्रमासमेत विभिन्न छुट दिने उद्देश्यका साथ बैंकले देबयानी इन्टरनेशनल (नेपाल) प्रालि सँग सम्झौता गरेको छ। ग्राहकहरुलाई विशेष छुट दिने सम्झौतापत्रमा बैंकका नायव महाप्रवन्धक रबिन नेपाल र देबयानी इन्टरनेशनल ९नेपाल० प्रालि को नायब महाप्रबन्धक(वित्त विभाग) रितु राज शाहबीच हस्ताक्षर भएको छ। सम्झौतापछि बैंकका ग्राहकहरुले केएफसी र पिज्जा हटमा खाना र बेबरेजको खरिदमा सन्राइज बैंकको के्र्रडिट कार्ड र डेबिट कार्डको माध्यमबाट भुक्तानी गर्दा ५ प्रतिशत छुट पाउनेछन्। ग्राहकहरुले केएफसि र पिज्जा हटको उपत्यकाभित्र र बाहिरको १७ वाट शाखाहरुबाट नै यस छुटको लाभ लिन सक्नेछन्। बैंकले 'स्मार्ट बनौं, डिजिटल बैंकिङ्ग गरौ' अभियान अनुरुप आफ्ना ग्राहकहरुलाई नगद कारोबारबाट डिजिटल कारोबारमा जान प्रोत्साहन गर्दै आएको छ।"
बेनीजोमसोम सडकमा यात्रुको बिजोग,"बेनी : परिवारसँगै मुस्ताङ भ्रमणमा गएका सुनसरीका उद्धव अधिकारीलाई बेनीजोमसोम सडक पार गर्न २० घण्टा लाग्यो। सामान्य अवस्थामा ७६ किलोमिटर दुरीको यो सडक पार गर्न चारदेखि पाँच घण्टा लाग्दथ्यो। मंगलबार बिहान जोमसोमदेखि हिंडेका अधिकारीको टोली बुधबार राती बेनी आएको थियो। मुस्ताङ घुम्दा जति रमाइलो सडकमा पाएको पीडा र सास्तीले बिर्सायो, उनले भने, लगातारको वर्षात र जीर्ण सडक अवस्थाले मुस्ताङ यात्रा दुखदायी बन्यो। पहिरोग्रस्त रुप्सेछहरा, काभ्रे, बाँदरजुँगभीर र राहुघाट क्षेत्रमा सवारी जाम हुँदा हजारौं यात्रुले दैनिकजसो सास्ती पाएका छन्। साँघुरा र हिलाम्मे सडकमा गाडी फसेपछि दुईतर्फी गाडी आवत जावत हुन सक्दैनन्। मुस्ताङ भ्रमणबाट फर्किएका नुवाकोटका अच्युत ढकालले राहुघाटको पहिरोमा ११ घण्टा जाममा फसेर सास्ती पाएको दुखेसो पोखे। जोखिमयुक्त ठाउँमा नियमित मर्मत र सवारी आवत जावतको व्यवस्थापन नमिलाउँदा मुस्ताङ जाने आउने पर्यटकको बिगोज भएको छ, ललितपुरका दिपक बिष्टले भने, फसेको गाडी तान्न एक हजार रुपैयाँ तिर्नुपर्यो। होटल ब्यवसायीले अप्ठ्यारो अवस्थाको मौका छोपेर महँगोमा खाजा, खाना बेचेका छन्। दसैंलगत्तै म्याग्दी र मुस्ताङको प्राकृतिक सौन्दर्यमा रमाउन आएका पर्यटकले बेनीजोमसोममा पाएको दुखले म्याग्दीको बारेमा नकारात्मक सन्देश प्रवाह गराएको छ। बेनीजोमसोम सडकको सबैभन्दा जटिल भाग मानिने दानाघाँसा ५ किमी सडकखण्डमा मनसुन रोकिएपछि यातायात केही सहज भएको थियो। दसैंलगत्तै मुस्ताङ भ्रमणमा साना गाडी र मोटरसाइकलमा आउने यात्रुको दैनिक भीड लाग्ने गरेको थियो। दसैंको बिदामा रमाइलो गर्न आएको कहिल्यै नपाएको दुख पाइयो, पोखराका तिलक पौडेलले भने, राहुघाट र काभ्रेको जाममा फस्दाको पीडा मुस्ताङ उक्लेपछि भने बिर्सने रहेछ। मनसुन सफा नभइ मुस्ताङ आउने हतारो नगरौं, बिराटनगरका हरि शर्माले भने, बेनीजोमसोम सडकको यात्रा कष्टकर मात्र होइन, जोखिम पनि उस्तै छ। बेनीघाँसा खण्डको राहुघाट, चमेरे, महभीर, गुइठे, काभ्रे र बाँदरजुँगभीरमा सडक हिलाम्मे छ। सडक विस्तार गर्ने क्रममा भित्ता डोजरले खनेर छोडेकोले माथिबाट ढिस्कोसहित खसेपछि हिलाम्मे बनेको हो। रुप्से र बेगखोलामा बाढी आउँदा सवारी साधन वात जावत गर्न सक्दैनन्। एकतर्फी यातायात सञ्चालन हुने पहिरोग्रस्त र जोखिमयुक्त ठाउँको सडकमा ठूला बस फसेपछि ट्राफिक व्यवस्थापनमा समस्या भएको प्रहरी नायब उपरीक्षक श्यामकुमार राइले बताए। सीमित प्रहरी र स्थानीयले मात्र जाम खुलाउन समस्या भएको उनले बताए। बेनीजोमसोमकोरला सडक आयोजनाको बेनीजोमसोम खण्डलाई ४ वटा प्याकेज बनाइ नाली, ७ मिटर पिचसहित १० मिटर चौडा सडक निर्माण गर्न २ अर्ब ४९ करोड रुपैयाँको लागतमा सडक विस्तारको काम गरिरहेको छ। विस २०७६ मा निर्माण सकिनुपर्ने यो सडकको हालसम्म ६५ प्रतिशत भौतिक प्रगति भएको छ। आयोजनाका ठेकेदार शर्मायुनाइटेड, ओमकार्यश्वर र शर्मागजुरमुखीले स्काभेटर तयारी अवस्थामा राखेर सडकमा नियमित यातायात सञ्चालनको पहल गरे पनि निरन्तरको वर्षात, प्रतिकुल भूगोल र सवारी साधनको अत्याधिक चापले समस्या भएको जनाएका छन्।"
"५ सय ४५ जनामा कोरोना संक्रमण, ८ को मृत्यु",काठमाडौं : ८ हजार ५४९ नमूना परीक्षणमा ५ सय ४५ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा ६ हजार ५८६ नमूनाको पीसीआर र १ हजार ९६३ नमूनाको एन्टिजेन विधिबाट परीक्षण गरिएको थियो। जसमध्ये पीसीआर विधिबाट ४७० र एन्टिजेन विधिबाट ७५ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पछिल्लो २४ घन्टामा कोरोनाबाट थप ८ जनाको मृत्यु भएको छ। बुधबार कोरोनाबाट १३ जनाको मृत्यु भएको थियो। योसँगै नेपालमा कोरोनाबाट मृत्यु हुनेको संख्या ११ हजार ३२६ पुगेको हो। मन्त्रालयका अनुसार बिहीबार थप ७ सय २६ जना कोरोनामुक्त भएका छन्। कोरोनाका सक्रिय संक्रमितको संख्या ११ हजार ३१५ पुगेको छ।
सिके राउतका १० कार्यकर्ता पक्राउ,"ढल्केवर(धनुषा) : डा सिके राउत नेतृत्वको जनमत पार्टीका १० जना नेता तथा कार्यकर्तालाई प्रहरीले पक्राउ गरेको छ। भ्रष्टाचार गरेको भन्दै संघीय खानेपानी तथा ढल व्यवस्थापन आयोजना जनकपुरका प्रमुख राजेश्वर कुशवाहामाथि अमानवीय व्यवहार गरेको आरोपमा उनीहरुलाई पक्राउ गरिएको हो। जनमत पार्टीका १० जना कार्यकर्तालाई नियन्त्रणमा लिइएको धनुषाका प्रहरी प्रवक्ता डीएसपी जितेन्द्र बस्नेतले जानकारी दिए। दुई दिनकै वर्षामा पानीको निकास ढल भएर बग्न नसकेपछि बिहीबार मध्यान्न जनकपुरधामको रामानन्द चोकस्थित आयोजनाको कार्यालयमा भाटासहित पुगेका जनमत पार्टीका दर्जनौं नेताकार्यकर्ताले कुशवाहालाई उनकै कार्यकक्षबाट बाहिर निकालेर कुटपिट गरेका थिए। उनीहरुले निमित्त प्रमुख कुश्वाहाले लगाएको कपडा च्यात्नुका साथै नालामा रहेको हिलो दलेर बजार घुमाएका थिए। कुशवाहालाई कार्यालयबाट नियन्त्रणमा लिइ अर्धनग्न बनाएर बजार घुमाउने क्रममा प्रहरीले १० जनालाई पक्राउ गरेको थियो। त्यसपछि आफ्ना कार्यकतालाई पक्राउ गरेको भन्दै रिहाईको माग गर्दै पार्टीका अन्य नेता कार्यकर्ताहरु जिल्ला प्रहरी कार्यालय अगाडी धर्ना बसेका थिए। हामी अनुसन्धान गर्दैछौं। दुर्व्यवहार गर्ने कार्यमा संलग्नलाई कानून बमोजिम कारवाही हुन्छ। यतिसम्मको अमानवीय व्यवहार गर्न मिल्छ र भन्या? उनीहरुलाई कारवाही प्रक्रियामा त लानैपर्छ, डीएसपी बस्नेतले अन्नपूर्णसँग भने। यता आफ्नो कार्यकता रिहाइको माग गर्दै पार्टीका अन्य नेता कार्यकर्ताहरुले जिल्ला प्रहरी कार्यालय अगाडी धर्ना दिइरहेका छन्। पक्राउ परेका कार्यकर्ताको रिहाई नगरेसम्म आफूहरुको धर्ना तथा प्रदर्शनको कार्यक्रम जारी रहने जनमत पार्टीका धनुषा अध्यक्ष ओमविक्रम कुशवाहाले बताए। जनकपुरमा अहिले जिल्ला प्रहरी कार्यालय क्षेत्रमा व्यापक रुपमा सुरक्षाकर्मी परिचालन गरिएको छ।"
विश्वासको मतमाथि मतदान नभएर बैठक स्थगित,काठमाडौं : बागमती प्रदेशको प्रदेशसभा बैठक कात्तिक १० गतेसम्मका लागि स्थगित भएको छ। मुख्यमन्त्री अष्टलक्ष्मी शाक्यको विश्वासको मतमाथि मतदान नै नभएर बैठक स्थगित भएको हो। सभामुख सानुकुमार श्रेष्ठले अब बस्ने बैठकमा अरु प्रक्रिया अघि बढ्ने बताए। बिहीबारको बैठकमा मुख्यमन्त्री शाक्यले राखेको विश्वासको मतसम्बन्धी प्रस्तावमा छलफल भएको थियो। नेकपा (एकीकृत समाजवादी)का बागमती प्रदेश संसदीय दलका नेता राजेन्द्र पाण्डेले मुख्यमन्त्री अष्टलक्ष्मी शाक्यलाई मार्गप्रशस्त गर्न आग्रह गरे। प्रदेश सभामा बोल्दै नेकपा माओवादी केन्द्र संसदीय दलका नेता शालीकराम जम्मर कट्टेलले मुख्य मन्त्रीमा अष्टलक्ष्मी शाक्यलाई विश्वासको मत दिन नसकिने बताए। उनले शाक्यलाई मुख्यमन्त्रीमा समर्थन गर्न नसकिने र मार्गप्रशस्त गर्न आग्रह गरे। गठबन्धनको बहुमत बागमती प्रदेश सभामा रहेको उनले बताए।
सिके राउतका कार्यकर्तालाई कारवाही नगरे आन्दोलन गर्ने इन्जिनियरहरूको चेतावनी,"काठमाडौं : जनकपुरधामका इन्जिनियरहरूले आन्दोलनको चेतावनी दिएका छन्। धनुषाका प्रमुख जिल्ला अधिकारी बन्धुप्रसाद बास्तोलालाई भेटेर कारवाही नभए कामकाज ठप्प पार्ने चेतावनी दिएका हुन्। जनकपुरधाममा बिहीबार जनमत पार्टीको कार्यक्रताले गरेको अपराधिक गतिविधिमा संलग्नलाई कडा कारवाहीको माग इन्जिनियरहरुले गरेका छन्। कारबाहीको अनेक तरिका र विधि हुँदाहुँदै कर्मचारीलाई नाङ्गो शरीर गोबर हिलो दलेर शहर घुमाउनु सामाजिक अपराध रहेको सिरहा निर्वाचन क्षेत्र नं४ (ख) का प्रदेशसभा सदस्य सुरेश मंण्डलले समाजिक सञ्जालमा लेखेका छन्। फेसबुकमा आफ्नो प्रतिकृया राख्दै सुरेश मण्डलले लेखेका छन, मानवता माथिको कलंक कथित जनकारवाहीको नाममा राउतले गरेको यस जंगली तथा उदण्ड हर्कतको जनताले पक्कै हिसाव किताब गर्नेछ। सस्तो लोकप्रियताको लागि गरिएको यस अपराधिक कार्यमा संलग्न जो सुकैलाई सरकारले कारवाहीको दायरामा ल्याइ दण्डित गर्नैपर्छ। राउतको गैरलोकतान्त्रिक र गैरराजनीतिक स्टेटमेन्ट निन्दनीय र खेदजनक छ। प्रमुख जिल्ला अधिकारी बास्तोलाले जनमत पार्टीले संघीय खानेपानी तथा ढल व्यवस्थापन आयोजना कार्यालय जनकपुरधामका निम्ति प्रमुख राजेश्वर कुशवाहा उपर गरेको दुर्वव्यवहार भुमिगत शैलीको रहेको बताएका छन्। बास्तोलाले जनमत पार्टीका अध्यक्ष डा सिके राउत बस्ने गरेको जनकपुरधामको एक टोलमा पानी, ढल निकासको समस्या रहेकाले त्यसैको बाहानामा उनीहरुले केहीदिन पूर्व जनकपुरधाम उपमहानगरपालिकाको कार्यालयमा तोडफोड समेत गरेको बताउँदै जनमत पार्टीको गतिविधि शंकाष्पद रहेको बताए। नेपाल खानेपानी संस्थान जनकपुरका निमित प्रमुखलाई कुटपिट गर्दै अर्धनग्न बनाएर दुर्व्यवहार गर्नेलाई प्रहरीले पक्राउ गरेको छ। सिके राउत नेतृत्वको जनमत पार्टीका नेता कार्यकर्ताले खानेपानी संस्थानका प्रमुख राजेश कुशवाहालाई कुटपिट गर्दै कालोमोसो दलेर बजार घुमाउने १० जना उत्छृङखल नेता कार्यकर्ता पक्राउ गरेको जिल्ला प्रहरी कार्यालय धनुषाले जनाएको छ। निमित प्रमुख राजेश कुशवाहालाई कार्यालयबाट नियन्त्रणमा लिइ अर्धनग्न बनाएर कुटपिट गर्ने क्रममा दश जनालाई पक्राउ गरेको धनुषाका प्रहरी प्रवक्ता डिएसपी जितेन्द्र बस्नेतले जानकारी दिए। पक्राउ परेका आफ्ना नेता कार्यकर्तालाई छुटाउन जिल्ला प्रहरीमा अझै नेताहरुले धर्ना दिइरहेका छन्।"
कर्मचारी समायोजनँग सम्बन्धित मुद्धाको सुनुवाई सर्यो,"काठमाडौं : सर्वोच्च अदालतमा कर्मचारी समायोजनसँग सम्बन्धित मुद्धाको पेशी सरेको छ। न्यायाधीशहरु विश्वम्भरप्रसाद श्रेष्ठ, डाआनन्दमोहन भट्टराई र प्रकाशमान सिंह राउतको इजलासमा बिहीबार पेशी तोकिएको थियो। तर सो मुद्धाको सुनुवाई सरको सर्वोच्चले जनाएको छ। गत साउन २५ मा सर्वोच्चले समायोजन भएका ३४ कर्मचारीको मुद्दामा खुला कोटा कटाएर संघमा समायोजन गर्न आदेश दिएको थियो। आदेशपछि शाखा अधिकृतका प्रत्याशीहरू सर्वोच्च पुगेका थिए।"
"बाढी, पहिरो र डुबान : १ सय १ काे मृत्यु, ४१ जना बेपत्ता","काठमाडौं : अविरल वर्षाको कारण सोमबारदेखि देशका विभिन्न स्थानमा आएको बाढी, पहिरो र डुबानमा परी बिहीबार दिउँसोसम्म १ सय १ जनाको मृत्यु भएको छ। बाढी पहिरोमा परी १ नम्बर प्रदेशमा ६० जना, बागमती प्रदेशमा १ जना, कर्णाली प्रदेशमा ७ जना र सुदूरपश्चिम प्रदेशमा ३१ जना गरी १ सय १ जनाको मृत्यु भएको प्रहरीले जनाएको छ। नेपाल प्रहरीको समाचार बुलेटिन अनुसार १ नम्बर प्रदेशमा १९ जना, कर्णाली प्रदेशमा ४ जना र सुदूरपश्चिम प्रदेशमा १७ जना गरी ४० जना घाइते भएका छन्। घाइतेहरूलाई उपचारको लागि स्थानीय अस्पताल लगिएको छ। बाढी पहिरोमा परी १ नम्बर प्रदेशमा १३ जना, २ नम्बर प्रदेशमा १ जना, लुम्बिनी प्रदेशमा ३ जना, कर्णाली प्रदेशमा १ जना र सुदूरपश्चिम प्रदेशमा २३ जना गरी ४१ जना वेपत्ता भएका छन्। वेपत्ताको खोजी कार्य जारी रहेको प्रहरीले जनाएको छ। बाढीको कारण २ हजार २ सय ३२ वटा घर डुबानमा परेका छन्। ४९ वटा घर, ८ वटा गोठ, ६ वटा पुल र ३ वटा सरकारी कार्यालयमा क्षति पुगेको प्रहरीले जनाएको छ। १ सय ३९ वटा पशु चौपायको मृत्यु भएको छ। सो अवधिमा विपद्का घटनाबाट १ हजार १ सय ७७ वटा घर परिवार विस्थापित भएका छन्।"
सार्वजनिक शिक्षा सुधार पहिलो प्राथमिकता : शिक्षामन्त्री पौडेल,"काठमाडौं : शिक्षा विज्ञान तथा प्रविधि मन्त्री देवेन्द्र पौडेलले सार्वजनिक शिक्षा सुधारलाई पहिलो प्राथमिकतामा राखेको बताएका छन्। शिक्षा पत्रकार सञ्जालसँगकाे भेटमा शिक्षामन्त्री पौडेलले यस्तो बताएका हुन्। उनले सार्वजनिक शिक्षा गुणस्तर बनाउन आफूले केही दिनमै कार्ययोजना ल्याउने बताए। मन्त्री पौडेलले भने, सार्वजनिक शिक्षा सुधार र स्तरीकृत गर्न जरुरी छ। शिक्षण विधिलाई आजको युग सुहाउँदो बनाउनुपर्छ। शिक्षा सम्बन्धी मौलिक हक कार्यान्वयनलाई प्राथमिकता दिइन्छ। उनले शिक्षा जनताको मौलिक हकको विषय भएको भन्दै शिक्षा क्षेत्रको सुधारका लागि मन्त्रालयले छिट्टै कार्ययोजना सार्वजनिक गर्ने बताए। उनले आफूले कसैको दबाबमा काम नगर्ने पनि बताए।"
फिफा वरीयता : नेपाल एक स्थान तल,"काठमाडौं : विश्व फुटबलको सर्वोच्च निकाय फिफाको पछिल्लो वरीयतामा नेपाल एक स्थान खस्किएको छ। अन्तर्राष्ट्रिय फुटबल महासंघ (फिफा) ले बिहीबार सार्वजनिक गरेको नयाँ वरीयतामा नेपालको वरीयता एक स्थान खस्किएको हो। फिफाको नयाँ वरीयता अनुसार नेपाल एक सय ६९औं स्थानमा छ। अघिल्लो वरीयतामा नेपाल एक सय ६८औं स्थानमा थियो। नेपाल गत शनिबार मात्रै साफ च्याम्पियनसिपको उपविजेता बनेको थियो। साफ च्याम्पियनसिपमा भारतसँग राउन्ड रोबिन लिग र फाइनलमा गरी दुवै पटक पराजय व्यहोरेको थियो। यसैगरी माल्दिभ्स र श्रीलंकालाई पराजित गरेको नेपालले बंगलादेशसँग भने बराबरी खेलेको थियो। फिफा वरीयतामा नेपाल दक्षिण एसियाली राष्ट्रमा भने तेस्रो स्थानमा छ। नेपालभन्दाअघि भारत र माल्दिभ्स छन्। भारत एक सय छैठौंं स्थानमा छ। यसैगरी माल्दिभ्स एक सय ५६औं स्थानमा छ। नेपालभन्दा तल भुटान, बंगलादेश, श्रीलंका र पाकिस्तान छन्। भुटान १८६, बंगलादेश १८७, पाकिस्तान १९७ र श्रीलंका २०४औं स्थानमा छन्। फिफाको शीर्ष स्थानमा भने बेल्जियम यथावत छ। यस्तै ब्राजिल दोस्रो, फ्रान्स तेस्रो, इटाली चौथो र इङ्ल्यान्ड पाँचौं स्थानमा छ। यसैगरी अर्जेन्टिना छैटौं, स्पेन सातौं, पोर्चुगल आठौं, मेक्सिको नवौं र डेनमार्क दशौं स्थानमा छन्।"
बागमती प्रदेशमा मुख्यमन्त्री शाक्यले मागिन् विश्वासको मत,काठमाडौं : बागमती प्रदेशसभाको बैठकमा मुख्यमन्त्री अष्टलक्ष्मी शाक्यले विश्वासको मत मागेकी छन्। विश्वासको मतको प्रस्तावमाथि छलफल सुरु भएको छ। बैठकमा विश्वासको मत माग्दै मुख्यमन्त्री शाक्यले प्रदेशसभामा एमाले सरकारले अहिलेसम्म गरेका काम र प्रगतीबारे बताइन्। एमाले विभाजन भएर एकीकृत समाजबादी गठन भएसगै बागमती प्रदेश सरकार अल्पमतमा परेको हो ।
तीन दिनदेखि अवरुद्ध मेची राजमार्ग खुल्यो,फिदिम : अबिरल वर्षाका कारण पहिरो जाँदा अवरुद्ध बनेको मेची राजमार्ग सुचारु भएको छ। सडकमा झरेको पहिरो पन्छाएपछि तीन दिनदेखि अवरुद्ध बनेको मेची राजमार्ग इलामको रक्सेस्थिर देउरालीसम्म सुचारु भएको हो । राजमार्गको पाँचथर खण्डमा करिब डेढ सय स्थानमा पहिरो गएको थियो । बिहीबार दिनभरमा पाँचथर खण्डका सबै पहिरो पन्छाएर यातायात सुचारु गरिएको पाँचथरका प्रमुख जिल्ला अधिकारी पुन्यप्रसाद ढकालले जानकारी दिए। पाँचर र इलामको प्रशासन र प्रहरीको संयुक्त प्रयासबाट राजमार्गमा यातायात सुचारु गरिने ढकालको भनाइ छ। राजमार्ग अवरुद्ध हुँदा सयौँ यात्रुहरु अलपत्र परेका थिए। सडक अवरुद्ध हुँदा पाथीभरा देवीको दर्शन गरेर फर्कने र दसैं मानेर आफ्नो गन्तव्यमा हिँडेका यात्रुहरु अलपत्र परेका थिए।
करेन्ट लागेर एकै घरका चार जना गम्भीर घाइते,"राजविराज : राजविराज नगरपालिका६ मा करेन्ट लागेर एकै परिवारका चार जना गम्भीर घाइते भएका छन्। जिल्ला प्रहरी कार्यालयका अनुसार आफ्नै घरको छतमा झुण्डिएको होडिङ बोर्ड हटाउने क्रममा करेन्ट लाग्दा ४० वर्षीय शिवनारायण साह सहित उनका ३५ वर्षीया पत्नी सन्तोषी साह, ३८ वर्षीया भाउजू राजकुमारी साह र १८ वर्षीय भतिजो रक्षित साह घाइते भएका हुन्। प्रहरी नायब उपरीक्षक माधवप्रसाद काफ्लेले घाइतेको गजेन्द्रनारायणसिंह अस्पतालमा उपचार भइरहेको र घटनाको अनुसन्धान भइरहेको जानकारी दिए।"
अरिङ्गालले टोकेर वृद्धको मृत्यु,"धनकुटा : अरिङ्गालले टोकेर गम्भीर घाइते बनेका पाख्रिवास नपा२ का ६७ वर्षीय डम्बरबहादुर अधिकारीको उपचारको क्रममा मृत्यु भएको छ। गम्भीर घाइते बनेका उनको विराटनगर स्थित नोवेल शिक्षण अस्पतालमा उपचारको क्रममा बुधबार राती १० गते मृत्यु भएको जिल्ला प्रहरी कार्यालय धनकुटाका प्रवक्ता दिपककुमार रायले बताए। घाँस काट्ने क्रममा अरिङ्गालले टोकेपछि अनुहार, घाँटी हातखुट्टा लगायत शरीरका विभिन्न अंगमा अरिङ्गालले टोकेको थियो। बेहोस बनेका अधिकारीलाई तत्कालै जिल्ला अस्पताल धनकुटामा उपचारको लागि ल्याइएको थियो। जिल्ला अस्पताल धनकुटामा उपचार हुन नसकेपछि तत्कालै धरान स्थित बीपी कोइराला स्वास्थ्य विज्ञान प्रतिष्ठान पुर्याइएको थियो। त्यहाँ पनि उपचार हुन नसकेपछि धरानले नोबले शिक्षण अस्पतालमा रेफर गरेको थियो।"
'कम्युनिस्टले संविधान जोगाउन नसकेपछि कांग्रेस सत्तामा आयो',"दार्चुला : नेपाल सरकारका कानुन, न्याय तथा संसदीय मामिलामन्त्री दिलेन्द्रप्रसाद बडु आफ्नो गृह जिल्ला दार्चुला सदरमुकाम पुगेका छन्। मन्त्री बडुले कम्युनिस्टले नेपाली जनताले दिएको जनमतको कदर गर्न नसक्दा कांग्रेस सरकारमा आएको बताएका छन्। मन्त्री भएपछि पहिलोपटक गृहजिल्ला पुगेका बडुले नेपाली कांग्रेस दार्चुलाले बिहीबार आयोजना गरेको बधाइ तथा स्वागत कार्यक्रमलाई सम्बोधन गर्दै मुलुकको संविधान नै खतरामा पर्ने भएपछि कांग्रेस सत्तामा गएको बताए। वर्तमान सरकार विशेष परिस्थितिमा बनेको उल्लेख गर्दै बडुले विकास निर्माणदेखि निर्वाचन गराउने र जनताका अपेक्षालाई सम्बोधन गर्नेजस्ता महत्वपूर्ण जिम्मेवारी सरकारको काँधमा रहेको बताए। जनताले कम्युनिस्टहरुलाई पाँच वर्षसम्म मुलुक संचालन गर्ने जिम्मा दिएको तर, उनीहरु आपसमै झगडा गरेर बसेको बेला प्रतिपक्षको भूमिकामा बसेको कांग्रेस जनादेशको सम्मान गर्दै सत्तामा आएको उनले बताए।"
राजेन्द्र पाण्डे बागमती प्रदेशकाे मुख्यमन्त्री बन्दै,काठमाडौं : बागमती प्रदेशमा नेकपा एकीकृत समाजवादी संसदीय दलका नेता राजेन्द्र पाण्डे मुख्य मन्त्री बन्ने निश्चित भएको छ। सत्ता गठबन्धनभित्र मुख्यमन्त्री एकीकृत नेकपा समाजवादीलाई बनाउने सहमति भएसँगै पाण्डे मुख्य मन्त्री बन्ने भएका हुन्। प्रदेश सभामा बाेल्दै नेकपा माओवादी केन्द्र संसदीय दलका नेता शालीकराम जम्मर कट्टेलले मुख्य मन्त्रीमा अष्टलक्ष्मी शाक्यलाई विश्वासको मत दिन नसकिने बताए। उनले शाक्यलाई मुख्यमन्त्रीमा समर्थन गर्न नसकिने र मार्ग प्रशस्त गर्न आग्रह गरे। गठबन्धनको बहुमत बागमती प्रदेश सभामा रहेको उनले बताए।
डोटीमा बाढीपहिरोमा मृत्यु हुनेको सङ्ख्या १६ पुग्यो,"डोटी : बेमौसमी वर्षापछि आएको बाढीपहिरो र डुबानबाट बिहीबारसम्ममा डोटीमा १६ जनाको मृत्यु भएको छ। जिल्लाको जोरायल गाउँपालिकामा बाढीपहिरामा परी घाइते भएका १५ वर्षीय पुष्कर कामीको उपचारका क्रममा आज मृत्यु भएको इलाका प्रहरी कार्यालय जोरायलले जनाएको छ। जिल्ला प्रहरी कार्यालयका अनुसार कामीको मृत्यु भएसँगै जिल्लामा बाढीपहिराबाट मृत्यु हुनेको सङ्ख्या १६ पुगेको छ। मङ्गलबार र बुधबार मात्रै जिल्लामा बाढीपहिराका कारण मृत्यु हुनेको सङ्ख्या १४ पुगेको थियो। आज एक जनाको उपचारका क्रममा मृत्यु भएको र सायल गाउँपालिका४ मा घर भत्किएर पुरिएका एक जनाको शव भेटिएपछि मृत्यु हुनेको सङ्ख्या १६ पुगेको हो। प्रमुख जिल्ला अधिकारी शङ्करबहादुर विष्टका अनुसार डोटीमा मात्रै बाढीपहिराका कारण १६ जनाको ज्यान गइसकेको छ। यसैगरी बाढीपहिराका कारण १२ जना घाइते तथा ३५ चौपायाको मृत्यु, २५ घाइते र २० बेपत्ता भएका छन्। विस्थापित घरधुरी सङ्ख्या ११०, विस्थापित नागरिक ५०० तथा दुईवटा झोलुङ्गे पुलमा क्षति भएको जिल्ला प्रशासन कार्यालयले जनाएको छ।"
मुक्तिनाथमा आन्तरिक पर्यटककाे चहलपहल,जोमसोम : मुस्ताङमा आन्तरिक पर्यटकहरुको घुइँचो लाग्न थालेको छ। नेपालीहरुको महान पर्व बडा दसैं र तिहारको अवसरमा मुस्ताङमा आन्तरिक पर्यटकको ओईरो लागेको हो। मुस्ताङमा मुक्तिनाथ मन्दिर दर्शनका लागि खुल्ला भएको र मुस्ताङ आउने पर्यटकलाई कोरोना परीक्षणको रिपोर्ट वा खोपकार्डको आधारमा जिल्ला प्रवेश गर्ने अनुमती दिएसँगै अकल्पनीय रुपमा आन्तरिक पर्यटकको घुईचो बढ्न थालेको जिल्ला प्रहरी कार्यालय मुस्ताङले जनाएको छ। जिप्रका मुस्ताङका सूचना अधिकारी प्रताप पौडेलका अनुसार दसैंको पहिलो दिन घटस्थापनादेखि हालसम्म १०१२ दिनको अवधिमा ३ हजार ९ सय २० सवारी साधन मुस्ताङ भित्रिएको छ। जसमा १७ हजार ६ सयभन्दा बढी आन्तरिक पर्यटक छन्। पछिल्लो समय कोरोनाको दोश्रो भेरियन्ट कम हुँदै गईरहेकाले मुस्ताङ घुम्ने पर्यटकलाई कोरोना परीक्षणको रिपोर्ट अथवा खोप कार्डको आधारमा जिल्ला भ्रमण गर्न सहज भएको उनले बताए। दसैंको विदामा मुस्ताङ घुम्न आउनेमा अधिकांश युवायुवतीहरु हुन्छन्। मुस्ताङ उद्योग बाणिज्य संघका अध्यक्ष खगेन्द्र तुलाचनले लामो समयदेखि कोरोना कहरका कारण सुस्ताएको मुस्ताङको पर्यटन ढिलै भएपनि क्रमशः गति लिन थालेको बताए। उनले दसैं अघिको सोह्र श्राद्धको सेरोफेरोमा मुक्तिनाथ खोल्न ढिलाई हुँदा अपेक्षा गरे अनुसार पर्यटक आउन नसकेपनि मुक्तिनाथ खुल्ला भएसँगै मुस्ताङले आन्तरिक पर्यटकले थेग्न नसकेको बताए। राष्ट्रिय गौरवको बेनीजोमसोम सडक बेमौसमको वर्षाले सडक असहज हुँदा पर्यटकले निकै सास्ती बेहोर्नु परेको र सडक सहज बनाउन सके अझै पर्यटकीय चहलपहल वृद्धि हुनसक्ने अध्यक्ष तुलाचनको भनाई छ। दसैंमा आन्तरिक पर्यटक मुस्ताङ आउन थालेपछि यहाँका होटलहरु भरीभराउ हुन थालेका छन्। मुस्ताङ घुम्ने आउनेमा कतिपयले जीप चढेर आएका छन् भने कतिपय युवायुवतीले मोटर साईकलमा मुस्ताङ आएका छन्। मुस्ताङ घुम्न आएकाहरु मुक्तिनाथको दर्शनसँगै उत्तरी कोरलानाकासम्म पुग्ने गरेका छन्। दसैं पर्वको बिदामा मुस्ताङ घुम्न आएका पर्यटकहरुले मुस्ताङ यात्रा कष्ठकर भएपनि यहाँ आईपुग्दा सबै दुखकुष्ट र थकान मेटिएको बताउँछन्। उनीहरुले मुस्ताङको फरक भुगोल र रमणीय दृष्य लोभलाग्दो भएको बताएका छन्। सोमबार र मंगलबार परेको बेमौसमे वर्षाका कारण बेनी जोमसोम सडकमा सवारी फस्दा सयौं सवारी साधन जाममा पर्ने गरेका छन्। सडक हिमाम्मेले सवारी साधन जाम हुँदा मुस्ताङ भ्रमण गर्ने यात्रुहरु गन्तब्यमा पुग्न नसक्दा होटल व्यवस्थापन गर्नमा समेत समस्या उत्पन्न हुने गरेको छ। मुस्ताङको मुक्तिनाथ दर्शनका लागि आएका पर्यटक मध्ये ५० प्रतिशत पर्यटक कोरोलानाका पुग्ने गरेको जनाईएको छ। निर्माण कम्पनीको ढिलाई र सरोकारवाला निकायको बेवास्ताका कारण बेनीजोमसोम सडक सास्तीपूर्ण हुने गरेको छ।
ओरालोतिर सेयर बजार : कारोबार रकम साढे २ अर्बमा सिमित,"काठमाडौं : शेयर कारोबारको पाँचौं दिन बिहीबार नेप्से फेरि दोहोरो अंकले घटेको छ। बुधबार ६०५६ अंकले बढेर २५ सय ७१६६ विन्दुमा अडेको नेप्से परिसूचक यसदिन १४७० अंकले घटेर २५ सय ५६९५ विन्दुमा झरेको छ। नेप्से घटेसँगै कारोबार रकम पनि ओरालो लागेको छ। यसदिन २ अर्ब ६३ करोड ५३ लाख रुपैयाँ बराबरको शेयर कारोबार भएको छ। बुधबार २ अर्ब ६७ करोड ९० लाख २८ हजार रुपैयाँ बराबरमा शेयर खरिदबिक्री भएको थियो। बिहीबार २१६ कम्पनीको ६१ लाख ६ हजार ४५२ कित्ता शेयर २ अर्ब ६३ करोड ५३ लाख रुपैयाँमा किचबेच भएको छ। यस्तै, ठूला कम्पनीको शेयर मापन परिसूचक सेन्सेटिभ इण्डेक्स ०६५ अंकले घटेर ४८३३९ विन्दुमा झरेको छ। यसदिन कारोबारमा आएका १३ समूहमध्ये अन्य र लगानी समूहको मात्र शेयर परिसूचक बढेको छ। अन्यको १३ प्रतिशत र लगानी समूहको ०४३ प्रतिशतले बढेको हो। यसदिन वित्त समूहको परिसूचक सर्वाधिक २०९ प्रतिशतले घटेको छ। यस्तै व्यापार र विकास बैंकको परिसूचक २ प्रतिशत बढीले घटेको छ। होटल तथा पर्यटन, जलविद्युत, निर्जीव विमाको परिसूचक १ प्रतिशत बढीले घटेको हो। शेयर बजार ओरालो लागेपनि मेरो माइक्रो फाइनान्स वित्तीय संस्थाको शेयर मूल्यमा सकारात्मक सर्किट लागेको छ। सो कम्पनीको १० प्रतिशतले शेयर मूल्य बढेको छ। कारोबार रकमका आधारमा सानिमा बैंक शीर्ष स्थानमा रह्यो । सानिमा बैंकको २७ करोड १२ लख ९७ हजार ६०९ रुपैयाँ बढीको शेयर खरिदबिक्री भयो।"
दुबईमा फसेका ७ जना युवाहरुको उद्धार,"वीरगन्ज : बैदेशिक रोजगारीका लागि दुबई गएर अलपत्र परेका पर्साका बहुदरमाई नगरपालिकाका ७ जना युवाहरु घर फर्केका छन्। एजेन्ट (दलाल) मार्फत बैदेशिक रोजगारीका लागि दुबई गएका युवाहरु, नगर प्रमुख नितेन्द्र साहको पहलमा बिहीबार घर फर्किएका हुन्। आफ्नो निजी खर्चमा दसैंको विदामा दुबई भ्रमणमा गएका नगर प्रमुख साहले त्यहाँ अलपत्र परेका बहुदरमाई नपा १ बिश्रामपुरका हरिशंकर ठाकुर, प्रदिप कुमार, वडा नम्बर २ पिपराका प्रकाश प्रसाद, बाबुचन पासवान, बशिष्ठ हजारा, मुकेश साह र रामअयोध्या कुर्मीलाई उद्दार गरी घर फर्काएका हुन्। सर्लाहीको भरहथवाका एजेन्ट सुरेन्द्र यादवमार्फत झुक्याएर पर्यटक (टुरिस्ट)भिसामा बैदेशिक रोजगारीको लागि गएका थिए। दुबई भ्रमणमा गएका मेयर साहको सम्पर्कमा आएर उनीहरुले आफ्नो समस्या बारे जानकारी गराएपछि साहकै प्रयासमा उनीहरु नेपाल फर्केका हुन्। बिहीबार घर आइपुगेका बहुदरमाई २ प्रकाशका अनुसार, सर्लाहीका एजेन्ट यादवले चकलेट कारखानामा काम लगाइदिने भन्दै एक लाख ७० हजारको दरले सातै जना युवासँग रकम असुल गरेका थिए। दुबई पुगेपछि सातै जनाको पासपोर्ट बंगलादेशी नागरिक शेख इमरानले खोसे। चकलेट प्याकिङको काम लगाईदिने भनेर दुबई पठाएपनि त्यहाँ भने उनीहरुलाई सरसफाइको काममा लगाइएको थियो। प्रकाश प्रसादले भने,बंगलादेशी नागरिक इमरानले हामी सात जना सबैलाइ एउटै कोठामा कोचेर सुताउथे, बिहान बसमा चढाएर काममा लग्थे, बेलुकी बसले कोठामा ल्याएर छोड्थ्यो, खाना पनि एक छाक मात्र दिन्थे। प्रकाशसँगै बिहीबार बिहान घर आइपुगेका हरिशंकर ठाकुरले चकलेट प्याकिङको काम लगाइदिने भन्दै आफूहरुलाई एजेन्टले दबुई पठाए पनि त्यहाँ पुगेपछि बन्धक बनाएर सरसफाईकर्मीको काममा लगाएको बताए। आफ्नै नगरपालिकाको मेयर (नगरप्रमुख) साह दुबई घुम्न आएको थाह पाएपछि आफूहरुले साहलाई सम्पर्क गरेर आफनो समस्या सुनाएको र उनकै पहलमा घर फर्किन सम्भव भएको प्रकाश प्रसादले बताए। उनले भने,हामीले मेयर साबलाई फोनमा सम्पर्क गरेर आफनो पीडा सुनायाै, लगत्तै उहाँ हामी भएको ठाँउमा आएर भेट्नु भयो, हामीले आफूसँगै नेपाल लिएर जानुस् भनेर अनुरोध गर्यौं, अनि उहाँकै पहलमा हामी आज घर फर्कन पाएका हौं। आफूहरु समस्यामा फसेको थाहा पाए लगतै नगरप्रमुख साहले त्यसैबेला तत्काल दुबईको एक हजार रकमसमेत खाना खर्चको लागि दिएको प्रकाश प्रसादले बताए। उनले भने ,यदि मेयरसाब दुबई नगएको भए अझ कति दिन हामी बन्धक बन्नु पर्थ्याे। नगर प्रमुख साहलभने दसैं विदामा नीजी खर्चमा दुबई घुम्न गएका बेला त्यहाँ आफ्नै गाउँका युवाहरु अलपत्र परेको थाह पाएपछि आफनो भ्रमण समयवाधि छोट्याएर उनीहरुको उद्धारमा लागेको बताए। उनले भने ,मेरो दुबई टूर ७ दिनको थियो, तर युवाहरुका बारेमा थाहा पाएपछि मैले टूर ३ दिनमै छोट्याए, अनि त्यसपछि म यो काममा लागि हाले।' दुबई भ्रमणमा आफूसँगै गएका राहुल यादवको सहयोगमा बंगलादेशी नागरिकको नियन्त्रणमा रहेको पासपोर्ट फिर्ता गर्न लगाई युवाहरुलाई नेपाल फर्कन सम्पूर्ण व्यवस्था मिलाएर आफु दुबईबाट फर्केको उनले बताए। दुबईमा फसेका युवाहरुलाई त्यहाँबाट उद्धार गरी गाँउ ल्याउन आफ्नै करिव ६ लाख रुपैयाँ खर्च पनि भएको नगरप्रमुख साहले बताए। उनले भने, दुबईमा उद्धार गरी त्यहाँ होटलमा ३४ दिन सबैलाइ राख्नु पर्यो, होटेलको खर्च, प्लेनको टिकट , काठमाडाैबाट गाडीको भाडा सबै गरेर ६ लाख जति खर्च भएको छ सबै मैले व्यहोरेको छु।' उनले युवाहरुलाई झुक्याएर टूरीष्ट भिसामा दुबई पठाएका सर्लाहीका एजेन्ट यादव विरुद्ध कानूनी उपचार खोज्न आफु लाग्ने बताए। नगरप्रमुख साहले अझै पनि आफ्नो गाउँका ४ जना युवा दुबई मै फसेको बारे आफुले थाहा पाएकोले उनीहरुलाई पनि घर फर्काउन पहल गर्ने बताए। बिहीबार बिहान गाँउ आइपुगेपछि ती युवाहरुलाई उनीहरुका अभिभावक र गाँउलेले नगर प्रमुख साहसहित युवाहरुलाई पनि फुलको माला, अबीरटिका लगाएर खुशीयाली मनाएका थिए।"
एमाले स्थायी कमिटी बैठक बस्दै,"काठमाडौं : नेकपा (एमाले) स्थायी कमिटी बैठक दिउँसो ३ बजे बस्दैछ। ललितपुरको तुल्सीलाल स्मृति प्रतिष्ठानमा बस्ने बैठकमा एमालेको प्रथम विधान महाधिवेशन समीक्षा, वडा, स्थानीय तह र प्रदेश अधिवेशन, राष्ट्रिय महाधिवेशन र समसामयिक विषयमा केन्द्रित रहेर छलफल हुने एमालेले जनाएको छ । एमालेले कात्तिक ६ गते वडा अधिवेशन र कात्तिक ९ स्थानीय तहको अधिवेशन तोकेको छ।"
"मेरापिकमा फसेका चार विदेशीसहित पाँचको उद्दार, एक नेपाली बेपत्ता","काठमाडौं : मेरापिक हिमालमा फसेकामध्ये चार विदेशी र एक नेपालीको उद्दार गरिएको छ । उनीहरु नेपाल पर्वतारोहण संघबाट आरोहण अनुमति लिएर मकालु एड्भेन्चर प्रालि मार्फत मेरापिक हिमाल गएका थिए । उनीहरुलाई मकालु एड्भेन्चरले उद्दार गरि काठमाडौं ल्याएको हो ।उनीहरु सबैको ग्राण्डी अस्पतालमा उपचार भइरहेको छ।एड्भेन्चर भिक्टोरीबाट मेरापिक आरोहणका लागि गएका छेतेन शेर्पा पछिल्लो तीन दिनदेखि वेपत्ता छन् । उनको खोजी कार्य जारी रहेको संघले जनाएको छ। मेरापिक आरोहण गरी फर्कने क्रममा खराब मौसम र हिमपातका कारण बाटौमै रोकिएका शेर्पा इभेन्ट्स अर्गनाइजरका सदस्यहरुको पनि उद्दार गरिएको छ । उनीहरुलाई लुक्ला ल्याइएको संघले जनाएको छ । मेरापिक हिमालमा बेपत्ता बेलायतीसहित दुई नेपाली भेटिए, एक बेपत्ता"
'चौरासी व्यञ्जन' पुस्तक विमोचन,"काठमाडौं : कान्ती राणा सिंहको चौरासी व्यञ्जन पुस्तक विमोचन गरिएको छ। काठमाडौंको बत्तिसपुतलीस्थित अनुपम फुडल्याण्डमा एक कार्यक्रमकाबीच उक्त पुस्तक विमोचन गरिएको हो। कार्यक्रममा प्रमुख अतिथिको रुपमा डाआरजु राणा देउवा, वरिष्ठ अधिवक्ता लोक भक्त राणा र लेखककी आमा लक्ष्मी राज्यलक्ष्मी राणा सहभागी थिए। पुस्तकमा सल्याणी र राणाको भोजनका प्रकार र तयार पार्ने विधि सिकाइएको छ। चौरासी व्यञ्जन पुस्तकको नाम नै निकै आकर्षक रहेको बताउँदै वरिष्ठ अधिवक्ता लोक भक्त राणाले भने यो पुस्तकमा शाकाहारी, मांसाहारी, ब्रत बसेको समयमा खाने खाना, विरामीले खाने खाना लगायतका समग्र परिकार बनाउने तरिकाबारे उल्लेख गरिएको हुँदा पुस्तक सबैका लागि उपयोगी छ। यस्तै यो एउटा किताब मात्र नभई समग्र सल्याणी र राणाको संस्कृति नै रहेको डादेउवाले बताइन्। यस्तै कान्ती राणा सिंहले उक्त पुस्तक लकडाउनको समयमा रचना गरेका बताइन्। सानैदेखि आमाले बनाउनु भएका विभिन्न परिकारहरू हेर्दै हुर्किएँ। यस्ता परिकार बनाउने विधिलाई डक्युमेन्टको रुपमा संग्रह गर्ने इच्छा र भावी सन्ततीलाई उक्त परिकारहरूको ज्ञान दिन उद्देश्यले नै यो पुस्तकको रचना गरेकी हुँ।"
पहिरो पन्छाएसँगै सिद्धार्थ राजमार्ग सुचारु,स्याङ्जा : लगातारको वर्षाको कारण झरेको पहिरोले अवरुद्ध सिद्धार्थ राजमार्ग सुचारु भएको छ। स्याङ्जाको फेदीखोला गाँउपालिका२ स्थित भालुपहाडमा बिहीबार बिहानपख पहिरो झर्दा राजमार्ग अवरुद्ध भएको भएको थियो। सिद्धार्थ राजमार्ग अन्तर्गत स्याङ्जा पोखरा सडकखण्डको भालु पहाडबाट खसेको पहिरो हटाएपछि अहिले दुईतर्फी रुपमा यातायातका साधन सञ्चालनमा आएको प्रहरी नायव उपरीक्षक राजेन्द्रप्रसाद अधिकारीले जानकारी दिए। राजमार्गमा ठूल्ठूला ढुङ्गासहित पहिरो खसेको थियो। केही महिनाअघि सडक विस्तारका लागि भालुपहाड नै कटान गरिएकाले यहाँ पटकपटक पहिरो खस्ने गरेको छ। पहिराका कारण धेरै सवारी साधन र सयौं यात्रुले सास्ती भोग्नु परेको छ।
"खानेपानीका हाकिमलाई कालोमोसो दलेर नगर घुमाइयो, प्रहरी मूकदर्शक","जनकपुरधाम : सिके राउत नेतृत्वको जनमत पार्टीका कार्यकर्ताहरु आन्दोलनको नाममा अराजक बनेका छन् । पार्टीका कार्यकर्ताहरुले आन्दोलनको नाममा नेपाल खानेपानी तथा संस्थान जनकपुरका निमित्त प्रमुखलाई कार्यालयबाट निकालेर कुटपिट गर्दै अर्धनग्न पारेर कालोमोसो दल्दै नगर परिक्रमा गराएका छन् । लगातार परेको भारी वर्षाका कारण जनकपुरधाम जलमग्न भएपछि ढल निर्माणमा अनियमितता भएको भन्दै सीके राउत नेतृत्वको जनमत पार्टीका कार्यकर्ताले नेपाल खानेपानी संस्थान जनकपुरधामका निमित्त प्रमुखलाई राजेश्वर कुशवाहालाई दुव्र्यवहार गरेको हो । दुई दिनकै वर्षामा पानीको निकास ढल भएर बग्न नसकेपछि जनमत पार्टीका नेताकार्यकर्ताले लाठी, फराठासहित गुण्डागर्दी शैलीमा खानेपानी प्रमुखलाई जबरजस्ती सडकमा घिसार्दै, लछार्दैपछार्दै नगरपरिक्रमा गराएका छन् । जनकपुरधामको रामानन्द चोकस्थित कार्यालयमा लाठीसहित पुगेका जनमत पार्टीका दर्जनौं कार्यकर्ताले कुशवाहालाई जबरजस्ती कार्यालयबाट बाहिर निकालेर कुटपिट गरेको थियो । उनीहरुले निमित्त प्रमुख कुश्वाहाले लगाएको कपडा च्यात्नुका साथै नालामा रहेको हिलो दलिदिएका थिए । निमित्त प्रमुख कुशवाहालाई अर्धनग्न बनाएर गुण्डाशैलीमा कुटपिट गरी नगर परिक्रमा गराइरहँदा प्रहरी प्रशासन भने मूकदर्शक थियो । यसअघिको आन्दोलनमा समेत सिके राउतका कार्यकर्ताहरुले विरोध प्रदर्शन गर्दै जनकपुरधाम उपमहानगरपालिकामा तोडफोड गरेको थियो । कार्यालयको ढोकासहित अन्य स्थानमा लाठीसहितका सामग्रीले तोडफोड मच्चाउनुका साथै कर्मचारीले समेत हातपात गरेको थियो ।"
बागमती प्रदेशकी मुख्यमन्त्री शाक्यले आज विश्वासको मत लिँदै,मकवानपुर : बागमती प्रदेशसभाको बैठक अपराह्न ३ बजे बस्ने भएको छ। प्रदेशसभा सचिवालयका अनुसार बैठक विशेष कारण जनाउँदै सारिएको सचिवालयले जनाएको छ। नेकपा (एमाले)ले पार्टीको स्थानीय अधिवेशन भएको कारण प्रदेशसभा बैठक यही कात्तिक ११ गतेसम्मको लागि सारिदिन लिखित प्रस्ताव गरेको जनाइएको छ। मुख्यमन्त्री अष्टलक्ष्मी शाक्यले विश्वासको मत लिने बैठकको कार्यसूची छ । सो प्रस्तावमाथि बैठकमा छलफल हुने र विश्वासको मत लिने प्रक्रिया अगाडि बढाइने सचिवालयका प्रमुख सचिव कृष्णहरि खड्काले जानकारी दिए। रासस
"बाढी पीडितलाई प्रधानमन्त्रीको ढाडस: ढुक्क हुनुहोस्,समयमै राहत दिन्छौं","काठमाडौं : प्रधानमन्त्री शेरबहादुर देउवा सुदूरपश्चिम प्रदेशको बाढी, पहिरो र डुबान प्रभावित क्षेत्रमा पुगेका छन् । बाढी पहिरोका कारण भएको क्षतिको निरीक्षणका लागि उनी बिहीबार सुदूरपश्चिम पुगेका हुन् । प्रधानमन्त्री देउवाले बाढी, पहिरो र डुबानबाट प्रभावितलाई राहत उपलब्ध गराउने बताएका छन् । सुर्खेत विमानस्थलमा सञ्चारकर्मीसँग कुरा गर्दै प्रधानमन्त्री देउवाले समयमै राहत उपलब्ध गराउने दावी गरे। उनले भने, मौसमविद्ले जलवायु परिवर्तनका कारण ठूलो महाविपत्तिले क्षति पुगेको भनिरहेका छन् । सबैभन्दा बढी क्षति सुदूरपश्चिममा पुर्याएको छ, नागरिकलाई आवश्यक राहत उपलब्ध गराउन सरकारले निर्णय गरिसकेको छ, समयमै राहत उपलब्ध गराउँदछौं । प्रधानमन्त्री देउवाले सुर्खेत विमानस्थलमा बाढी पहिरोले कर्णाली प्रदेशमा पुर्याएको क्षतिबारे प्रदेश सरकार र सुरक्षा निकायका प्रमुखबाट जानकारी लिएका थिए । प्रधानमन्त्री देउवाले बाढी प्रभावित नागरिकलाई तत्काल उद्धार तथा सुरक्षित स्थानमा व्यवस्थापन गर्न प्रमुख जिल्ला अधिकारी तथा सुरक्षा प्रमुखलाई समेत निर्देशन दिएका छन् । बाढीबाट प्रभावित भएकालाई सरकारले राहत दिने तथा बाढीपहिराले घर भत्किएकाको घर निर्माणका लागि आर्थिक सहयोग दिने प्रधानमन्त्री देउवाले बताए । उनले बाढी प्रभावितको स्वास्थ्योपचारदेखि आवास निर्माणमा सरकारले सहयोग गर्ने बताए । बिहीबार बाढी प्रभावित क्षेत्र सुदूरपश्चिमको डोटी पुगेका प्रधानमन्त्री देउवाले यहाँका बाढी प्रभावित क्षेत्रका व्यक्तिहरुको उद्धार र राहतका लागि निर्देशन दिए । प्रधानमन्त्री देउवाको नेतृत्वमा आएको टोलीमा अर्थमन्त्री जनार्दन शर्मा, संस्कृति, पर्यटन तथा नागरिक उडड्यनमन्त्री प्रेमबहादुर आले एवं पूर्वमन्त्रीहरु एनपी साउद, रमेश लेखक र वीरबहादुर बलायर छन् । प्रधानमन्त्रीसहितको उक्त टोली बाढीबाट प्रभावित भएको सुदूरपश्चिम प्रदेशका नौवटै जिल्लाको निरीक्षणका लागि जाने क्रममा बझाङ पुगेको हो । प्रधानमन्त्रीसहितको सो टोली बिहीबार बिहान काठमाडौँबाट सुर्खेत दिपायल दै चैनपुर गएको हो । प्रधानमन्त्री देउवाले जनप्रतिनिधि र स्थानीयसँग बाढी, पहिरो र डुबानबाट भएको क्षतिको बारेमा जानकारी लिएका छन् ।"
ईङवा हाइड्रोपावरको साधारण शेयरको निष्काशन तथा प्रबन्धकमा नेपाल एसबिआई मर्चेण्ट बैंकिङ्ग नियुक्त,"काठमाडौं : ईङवा हाइड्रोपावर लिमिटेडको प्रति शेयर अंकित मूल्य रु१०० दरको १९,६०,००० कित्ता साधारण शेयरको प्रारम्भिक सार्वजनिक निष्काशन निष्काशन तथा विक्रीका लागि नेपाल एसबिआई मर्चेण्ट बैकिङ्ग लिमिटेड निष्काशन तथा बिक्री प्रबन्धकमा नियुक्त भएको छ। ईङवा हाइड्रोपावर लिमिटेडको रजिष्टर्ड कार्यालय, काठमाडौं ११, थापाथलीमा आयोजित एक समारोहबीच नेपाल एसबिआई मर्चेण्ट बैंकिङ्ग लिमिटेडका तर्फबाट प्रबन्ध सञ्चालक तथा प्रमुख कार्यकारी अधिकृत देवराज अधिकारी र ईङवा हाइड्रोपावर लिमिटेडको तर्फबाट सञ्चालक सतिश न्यौपानेले धितोपत्र निष्काशन तथा विक्री प्रबन्धक सम्बन्धी सम्झौता पत्रमा हस्ताक्षर गरे। ईङवा हाइड्रोपावर लिमिटेडले ताप्लेजुङ्ग जिल्लामा ९७ मेवा जलविद्युत आयोजना निर्माण गरिरहेको छ। नेपाल एसबिआई मर्चेण्ट बैकिङ्ग लिमिटेड नेपाल एसबिआई बैंक लिमिटेडको पूर्ण स्वामित्व भएको सहायक कम्पनी हो।"
मुस्ताङको मार्फामा पुल बगाउँदा पर्यटक अलपत्र,"जोमसोम : अविरल वर्षाका कारण आएको बाढीले मुस्ताङको घरपझोङ२ मार्फामा अस्थायी पुल बगाएको छ । मार्फा खोलामा मंगलबार र बुधबार आएको बाढीले अस्थायी पुल बगाउँदा मुस्ताङ आउजाउ गर्ने पर्यटक तथा स्थानीयले सास्ती व्यहोर्नु पर्यो। मुस्ताङको मार्फामा खोलामा हुलुका सवारी साधनर मोटरसाइकल वारपार गर्न मिल्ने पुल गरी पुल निर्माण गरिएको थियो । पुल खोलाको बाढीले बगाएपछि दसैं पर्वको बिदामा मुस्ताङ घुम्न आएका पर्यटकलाई गन्तव्य पुग्न अप्ठ्यारो परेको थियो। पहिलो दिनको बाढीले पुल बगाउँदा पुन अस्थायी पुल निर्माण गरी यातायात सेवा सूचारु गराउन संघीय सांसद प्रेमप्रसाद तुलाचनले पहल गरेका थिए । सांसद तुलाचनको पहलमा डोजरको बन्दोबस्त गरिएको थियो । यस्तै, अस्थायी पुल निर्माण गर्न सुरक्षाकर्मी र स्थानीयबासीले समेत सहयोग गरेका थिए। पहिलो दिन पुन सञ्चालनमा ल्याइएको अस्थायी पुल पुनः दोस्रो दिनको बाढीले बगाएको थियो। अहिले फेरि सुरक्षाकर्मी र स्थानीयबासीको सहयोगमा अस्थायी पुल निर्माण गरी यातायात सुचारु गरिएको जिल्ला ट्राफिक कार्यालय मुस्ताङले जनाएको छ । मुस्ताङको मार्फा खोलामा गत असार महिनामा आएको बाढीले पटकपटक अस्थायी पुल बगाउँदा सवारी साधनलाई निकै सास्ती हुने गरेको थियो । पक्की पुल नबन्दा अस्थायी भरराष्ट्रिय गौरवको आयोजना अन्तर्गत कालिगण्डकी करिडोर बेनीजोमसोमकोरला सडकमा पर्ने मार्फा खोलामा निर्माणधिन पुल नबन्दा अस्थायी पुलकै भर पर्नुपर्ने बाध्यता छ । हिमढुङ ठोक्कर इमोटर जेभीले जिम्मा लिएको मार्फा खोलाको पक्की पुल सम्झौता अवधि सकिदा जम्मा आधा मात्र काम भएको करिडोर सडक आयोजनाले जनाएको छ । निर्माण कन्ट्रक्सनले २०७५ साल भदौ ६ गते घरपझोङको मार्फा खोला र वारागुङ मुक्तिक्षेत्रको नरसिंह खोलामा पक्की मोटरेबल पुल बनाउने जिम्मा लिएको थियो ।निर्माण कन्ट्रक्सनले दुबै पुल बनाउनका लागि २१ करोडमा ठेक्का सम्झौता गरेको थियो । आयोजनाका अनुसार मार्फा खोलामा १२० मिटर र नरसिंह खोलामा ९० मिटरको पुल बनाउन कन्ट्रक्सनले जिम्मा लिएको थियो । सो दुबै पुलको सम्झौता अवधि २०७८ साल भदौ २० सम्म रहेपनि निर्माण कम्पनीको ढिलासुस्तीले पुल निर्माणको कामले गति लिन नसकेको हो । मुस्ताङको मार्फामा खोलामा अझै निर्माण कम्पनीले मजदुर र उपकरण परिचालन गर्न सकेको छैन । मार्फा खोलामा पक्की मोटरेपुल निर्माण हुन सके वर्षायामको समय समेत यातायातका साधनलाई मुस्ताङ आउजाउ गर्न सहज हुने थियो।"
नेतृत्वका कारण पार्टी कमजोर भयो : प्रकाशमान सिंह,"काठमाडौं : नेपाली कांग्रेसका नेता प्रकाशमान सिंहले नेतृत्वले परम्परा र मुल्यमान्यता विपरीत काम गरेकाले पार्टी कमजोर भएको बताएका छन् । बिहीबार धादिङमा भएको कांग्रेस धुनिबेसि नगर समितिको कार्यालय उदघाटन कार्यक्रममा सम्बोधन गर्दै नेता सिंहले १३ औं महाधिवेशन पछि पार्टीको नेतृत्वले विधिपद्धति र मुल्यमान्यता पालना गर्न नसक्दा पार्टी कमजोर भएको बताए । उनले विधिसम्वत र संस्थागत रुपमा पार्टीलाई अगाडि बढाउनका लागि सक्षम नेतृत्वको आवश्यकता रहेको समेत बताए । पार्टीका सिनियर नेताहरुलाई सम्मान गर्ने तर अवसर पाउँदा पनि काम गर्न नसक्नेलाई नेतृत्व सुम्पिन नहुने उनको भनाइ थियो। उनले पार्टीको आसन्न १४ औं महाधिवेशन कुनै पनि हालतमा तोकिएकै मितिमा हुनुपर्ने बताए । महाधिवेशन कुनै पनि हालतमा तोकिएकै मितिमा गर्नु पर्दछ । क्रियाशिल सदस्यता विधि र पद्धतिअनुसार वितरण हुनुपर्छ, उनले भने, ' यसअघिको सहमतिअनुसार नै पार्टीको अधिवेशन अगाडि बढाउनुपर्दछ । यसमा नेतृत्वले ध्यान दिन जरुरी छ । पार्टी सभापतिको गृह जिल्लामा भएको महाधिवेशन प्रहरीको घेराभित्र भएकाले पार्टीको छवि बिग्रिएको नेता सिंहको आरोप छ ।"
एमालेको स्थायी कमिटी बैठक बस्दै : केके छन् एजेण्डा ?,"काठमाडौं : नेकपा (एमाले) स्थायी कमिटी बैठक आज बस्दैछ। ललितपुरको तुल्सीलाल स्मृति प्रतिष्ठानमा बिहीबार दिउँसो ३ बजे बैठक बोलाइएको केन्द्रीय सदस्य एवं कार्यालय सचिव शेरबहादुर तामाङले जानकारी दिए। बैठकमा एमालेको प्रथम विधान महाधिवेशन समीक्षा, वडा, स्थानीय तह र प्रदेश अधिवेशन, राष्ट्रिय महाधिवेशन र समसामयिक विषयमा केन्द्रित रहेर छलफल हुने उनले बताए। एमालेले कात्तिक ६ गते वडा अधिवेशन र कात्तिक ९ स्थानीय तहको अधिवेशन तोकेको छ। एमाले अध्यक्ष केपी शर्मा ओलीले भर्चुअल माध्यमबाट वडा र पालिका अधिवेशनको उद्घाटन गर्ने भएका छन्। एमालेको १० औं महाधिवेशन मंसिर १०, ११ र १२ गते बुटवलमा गर्ने घोषणा गरिएको छ। तर मंगलबार बसेको बागमती प्रदेश कमिटीको बैठकले बागमती प्रदेशभित्रै महाधिवशन गर्न आफूहरु तयार रहेको सन्देश पार्टी अध्यक्ष ओलीलाई दिएका छन्। एमालेले नयाँ विधानमा समन्वय र संगठन कमिटीबाहेक सबै तहका कमिटी महाधिवेशन वा अधिवेशनबाट निर्वाचित हुने व्यवस्था गरेको छ। महाधिवेशन वा अधिवेशनबाट निर्वाचित हुने कमिटी वा निकायका पदाधिकारी वा सदस्यको निर्वाचन लोकतान्त्रिक विधिअनुरूप हुनेछ। निर्वाचन सम्बन्धी व्यवस्था केन्द्रीय निर्वाचन आयोगबाट तयार गरिएको निर्वाचन नियमावली बमोजिम हुने नयाँ विधानमा उल्लेख छ। एमाले विधान महाधिवेशन : यी हुन् पारित प्रस्तावहरू नेकपा एमालेले आर्थिक जोह कसरी गर्छ ? महाधिवेशनको तयारीमा एमाले"
उपत्यकामा अस्तव्यस्त पार्किङ (फोटोफिचर),"काठमाडौं : काठमाडौं उपत्यकाको फुटपाथको यात्रा कष्टकर रहेको छ। पार्किङ क्षेत्र अभावको कारण देखाएर सवारी चालकले मनपरि ढंगले फुटपाथमा पार्किङ गर्दै आएका छन्। पैदलयात्री हिंड्ने बाटो नै छेकिने गरी सवारीसाधन पार्किङ गर्ने प्रवृत्ति बढ्दो छ।फुटपाथमा जहाँ त्यही गाडी र मोटरसाइकलको पार्किङ गर्नाले अस्तव्यस्त देखिएको छ। संरचना पार्किङ मैत्री नहुँदा यो समस्या आएको हो। सडकअगाडि घर निर्माण गर्दा अनिवार्य अण्डरग्राउण्ड पार्किङको व्यवस्था नगर्दासम्म समस्या आउने सराकोरवाला बताउँछन्। धेरै सरकारी भवन नै पार्किङमैत्री छैनन्। काठमाडौंको नयाँसडक इन्द्रचोक,असन, ललितपुरको मंगलबजार, पाटनढोका, सुन्धारा र भक्तपुरका गल्लीहरुमा पार्किङको समस्या छ। धेरै ठाँउमा नगरपालिकाले सडकमै शुल्क उठाएर पार्किङ गर्न छुट दिएका छन्। कतिपय ठाँउमा टोल सुधार र व्यक्तिहरुले नै शुल्क उठाएर पार्क गर्न दिइरहेका छन्। महानगरपालिकाले नगर प्रहरी परिचालन गरेर फुटपाथ एवं जथाभावी पार्किङ गर्ने सवारी साधनलाई कारबाही गर्दै आएको छ। चालक नभेटिए सडकबाटै उठाउने र भेटिएमा चीट काटेर जरिवाना स्वरुप एक हजार बुझाउने बाहेक महानगरपालिकाले फुटपाथ पार्किङ नियन्त्रणमा कुनै ठोस अभियान चालेको छैन। अन्नपूर्णका फोटोग्राफर अशोक दुलालले कैद गरेका तस्बिरहरु :"
"सुन चाँदीको मूल्य बढ्यो, तोलाको कति?",काठमाडौं : नेपाली बजारमा छापावाल सुनको मूल्य ३ सय रुपैयाँले बढेको छ। नेपाल सुन चाँदी महासंघले जनाए अनुसार आज छापावाल सुन ३ सय रुपैयाँले बढेर ९१ हजार ७०० मा कारोबार भइरहेको छ। बुधबार सुन ९१ हजार ४०० मा कारोबार भएको थियो। यस्तै तेजावी सुनको मूल्य ९१ हजार २०० तोकिएको छ। बिहीबार चाँदी १२ सय ६० मा कारोबार भइरहेको महासंघले जनाएको छ। बुधबार चाँदी १२ सय ३५ मा कारोबार चएको थियो।
स्रोत नखुलेको नगद ८० लाखसहित भक्तपुरमा एक युवक पक्राउ,भक्तपुरः भक्तपुरमा स्रोत नखुलेको ८० लाख नगदसहित एकजना पक्राउ परेका छन्। मध्यपुर ठिमी नगरपालिका१ लोकन्थलीबाट स्रोत नखुलेको ८० लाख रूपैयाँसहित काठमाडौं कोटेश्वर बस्ने बाग्लुङ गल्कोट नगरपालिका१० पाण्डवखानी घर भएका ३६ वर्षीय चित्रबहादुर पुन मगरलाई बुधबार राति पक्राउ गरेको हो । लोकन्थली मनहरा आँखा अस्पताल नजिक हुण्डीको कारोवार भइरहेको भन्ने खबर प्राप्त हुनासाथ महानगरीय प्रहरी वृत्त ठिमीबाट खटिएको प्रहरी टोलीले मगरलाई बा ४९ प ८५६५ नम्बरको स्कुटर र नगद ३० लाख रूपैयाँसहित नियन्त्रणमा लिइ अनुसन्धानको क्रममा उनको कोठा तलासी गर्दा थप ५० लाख रूपैयाँ फेला पारेको प्रहरीले जनाएको छ । उनलाई आवश्यक कारवाहीका लागि सम्पत्ति शुद्धिकरण विभाग हरिहरभवन ललितपुर पठाइएको महानगरीय प्रहरी परिसर भक्तपुरले जनाएको छ ।
उत्तर कोरियाको छेप्यास्त्र प्रहारमा अमेरिका र युरोपद्वारा निन्दा,"वासिङटनः उत्तर कोरियाले गरेको पछिल्लो क्षेप्यास्त्र प्रहारमा संयुक्त राज्य अमेरिका र युरोपले निन्दा गरेका छन् । अन्तर्राष्ट्रिय प्रतिबन्धका बाबजुद उत्तर कोरियाले मंगलबार जापानको समुद्री क्षेत्रमा नयाँ खालको ब्यालिस्टिक क्षेप्यास्त्र प्रहार गरेको भन्दै अमेरिका, बेलायत र फ्रान्सले निन्दा गरेका हुन् । उत्तर कोरियाले गरेको छेप्यास्त्र परीक्षणबारे बुधबार बसेको सुरक्षा परिषद्को आपत्कालिन बैठकपछि तीनै देशका राजदूतले छुट्टाछुट्टै निन्दा गरेका हुन् । सुरक्षा परिषद्ले उत्तर कोरियाको पछिल्लो गतिविधिलाई गर्ने सम्भावित प्रतिबन्ध तथा संयुक्त कारबाहीबारे नबोली राजदूतहरुले सिधै अन्तर्राष्ट्रिय प्रतिबन्धहरु अझै प्रभावकारी तरिकाले कार्यान्वयन गर्न आह्वान गरेका छन् । सन् २०१९ मा उत्तर कोरियाली नेता र पूर्वअमेरिकी राष्ट्रपति डोनाल्ड ट्रम्पबीच परमाणु निशस्त्रीकरणसम्बन्धी भएको हानोइ वार्ता असफल बनेपछि उत्तर कोरियाले विस्तारै आफ्नौ सैन्य हतियार विकासमा सुधार ल्याउँदै आएको छ । संयुक्त राष्ट्रसंघको प्रतिबन्धका बाबजुद पनि उत्तर कोरियाले ब्यालिस्टिक क्षेप्यास्त्र प्रहार गरिरहेको छ ।"
"पहिरोले भीमदत्त राजमार्ग चार दिनदेखि अवरुद्ध, हजारौं यात्रु अलपत्र","महेन्द्रनगर : सुदूरपश्चिम प्रदेशका सात पहाडी जिल्ला जोड्ने भीमदत्त राजमार्ग ४ दिनदेखि अवरुद्ध भएको छ । सडक अवरुद्ध हुँदा हजारौं नागरिक ४ दिन देखि बाटोमै अलपत्र परेका छन् । भीमदत्त राजमार्गको डडेल्धुरादेखि डोटीको गैरामा ठाउँठाउँमा पहिरो खसेका कारण अवरुद्ध भएको सडक चार दिन बितिसक्दा समेत सुचारु हुन सकेको छैन। तीन दिनको अविरल वर्षाका कारण सुदूरका पहाडी जिल्ला जोड्ने भीमदत्त राजमार्गको विभिन्न स्थानमा पहिरो खसेको थियो । सडक अवरुद्ध हुँदा बाटोमा बस्न खान समेत समस्या भइरहेको अलपत्र यात्रुले बताएका छन्। बैतडीबाट महेन्द्रनगरका लागि हिँडेका बैतडीको दोगडाकेदारका धीरज जोशी चार दिनदेखि बाटोमै अलपत्र छन् । उनले राजमार्गमा आएको पहिरोका कारण निकै समस्या भइरहेको बताए ।'पानी समेत नपाइने अवस्था छ, होटेल छैन, बस्न खान धेरै समस्या भइरहेको छ,' उनले भने, 'टेलिफोन र विद्युत पनि नहुँदा झनै समस्या भएको छ।' उनले बाटोमा करिब ५ सय बस अड्किएको बताए । 'दुई सय बढी मोटरसाइकल छन्, करिब ४५ हजार मानिस अलपत्र छन्, 'उनले भने, 'नेटवर्क नहुँदा यात्रुले घरमा फोन गर्न समेत पाएका छैनन ।' सुदूरपश्चिम प्रदेश प्रहरी कार्यालयका अनुसार गन्यापधुरा गाउँपालिका १ साहु खर्कदेखि हगुल्टे लेकसम्म करिब ४५ किलोमिटर अवरुद्ध सडक डोजरले खुलाउने कार्य भइरहेको छ। दिउँसोसम्म सडक सुचारु हुनसक्ने प्रहरीले जनाएको छ।"
बढ्न थाले पर्यटक,"काठमाडौं : विदेशी नागरिकका लागि नेपाल खुल्ला भएपछि पर्यटक बढ्न थालेका छन्। हाल दैनिक पाँच सयको हाराहारीमा विदेशीहरू नेपाल आइरहेका छन्। अघिल्लो महिनामा यो संख्या करिब तीन सयको हाराहारीमा थियो। झन्डै १७ महिनापछि गत सेप्टेम्बर २१ बाट सरकारले नेपाल आउने ढोका खुला गरेको थियो। अध्यागमन विभागका अनुसार हालसम्म हवाई मार्गबाट ८ हजार ५ सय २२ विदेशी नेपाल आएका छन्। त्यसमा भारतीय पर्यटक समावेश छैनन्। सोही अवधिमा ४ हजार ६ सय ४९ भारतीय हवाई मार्गबाट नेपाल आएका छन्। यही अक्टोबरमा ६६ हजार पर्यटक नेपाल भित्रिएको अध्यागमन विभागका प्रवक्ता झंकनाथ ढकालले जानकारी दिए। सेप्टेम्बरमा ९ हजार ८ सय ९८ जना विदेशी नागरिक नेपाल आएका छन्। सन् २०२० को सेप्टेम्बरमा ५ सय ८४ जना आएका थिए। हालसम्म एक तिहाइ जनताले खोप लगाएका, पर्यटनमा आबद्ध ९० प्रतिशतले डोज पूरा गरेका, पर्यटकप्रतिको लचिलो नीतिलगायतका कारण नेपालमा पर्यटक बढ्ने आशा गरिएको छ। २०७८ चैतसम्म सबै नेपालीलाई कोभिडविरुद्धको खोप लगाइसक्ने सरकारको घोषणाले पनि सकारात्मक भूमिका खेलेको छ। नेपाल आउने विदेशीको दर बढे पनि अन्तर्राष्ट्रिय उडानमा भने खासै चाप नपरेको नागरिक उड्डयन प्राधिकरणका निमित्त महानिर्देशक राजकुमार क्षेत्रीले बताए। हाल दैनिक करिब ८ अन्तर्राष्ट्रिय जहाजहरूले नेपालमा उडान भर्दै आएका छन्। कोभिड अघि करिब २८ कम्पनीहरूले नेपालमा अन्तर्राष्ट्रिय उडान भर्ने गर्थे। पर्यटकलाई ससर्त आउन दिने निर्णय कार्यान्वयन गर्न पर्यटन मन्त्रालयले यात्रा व्यवस्थापनसम्बन्धी आदेश जारी गरिसकेको छ। उक्त आदेशले पूरा डोज खोप लगाएकाहरूले क्वारेन्टाइन बस्नु नपर्ने व्यवस्थासँगै खोपको मात्रा पूरा गरेको १४ दिनको प्रमाण र चेकइन हुनुभन्दा ७२ घण्टाभित्रको पीसीआर परीक्षणको रिपोर्ट भने अनिवार्य गरिएको छ। खोप नलगाएकाहरू भने आफ्नै खर्चमा १० दिन होटल क्वारेन्टाइन बस्नुपर्नेछ। ११औं दिनमा कोभिड परीक्षणपछि नेगेटिभ आए गन्तव्यमा जान पाउनेछन्। पर्वतारोहण र पदयात्रा तथा अनुमति लिनुपर्ने अन्य विषयको हकमा सोसम्बन्धी अनुमतिसमेत देखाउनु पर्नेछ।"
आजदेखि अदालत खुले,"काठमाडौं : सर्वोच्च अदालतसहित देशभरका अदालतहरु बिहीबारदेखि खुलेका छन् । विजयदशमीको अवसरमा घटस्थापनादेखि बन्द भएको सेवा आजदेखि सुचारु भएको हो । हरेक वर्ष दसैंको समयमा १५ दिन अदालत बन्द हुने गरेको हो । तर, यो अवधिमा बन्दीप्रत्यक्षीकरणसम्बन्धी रिटमा भने सुनुवाइ भएको थियो । बिहीबार सर्वोच्च अदालतमा विभिन्न मुद्दाका पेशी तोकिएको छ।"
अस्थिरताको अर्थ राजनीति,"नेपालका राजनीतिक पार्टीहरूमा द्वन्द्व व्यवस्थापन गर्ने प्रणालीको व्यवस्था भएको देखिँदैन। राजनीतिक स्थिरता प्राप्त हुने लामो अपेक्षा र प्रयास भए पनि नेपालमा फेरि राजनीतिक अस्थिरता सुरु हुन थालेको छ। राजनीतिक दलहरूको आन्तरिक विग्रह बढ्दै विभाजनसम्म पुग्ने प्रवृत्तिले निरन्तरता पाउँदै गएको छ। राजनीतिक अस्थिरताको अर्थ राजनीतिक कारण र प्रभाव रहने गरेको छ। दलीय राजनीतिक प्रणालीमा राजनीतिक पार्टीहरूको गहन भूमिका रहेको हुन्छ। जनताबाट अभिमत लिएर सरकार बनाउने र शासन व्यवस्था चलाउने काम राजनीतिक पार्टीहरूबाट नै हुने गर्दछ। राजनीतिक पार्टीहरूको सबलता र सक्षमताले शासन व्यवस्थाको कुशलता निर्भर गर्दछ। कुशल शासन व्यवस्थाले नै आर्थिक, सामाजिक विकास ल्याउन सक्षम हुन्छ। देशको मूलनीतिको रूपमा रहेको राजनीति राजनीतिक पार्टीहरूको कामकारबाही र गतिविधिबाट प्रभावित हुन्छ। राजनीति राम्रो नभएमा अन्य नीतिहरू राम्रा हुन र सफल कार्यान्वयन हुन सक्दैन। पञ्चायती व्यवस्थाको पतनपछि राजनीतिमा राजनीतिक पार्टीको भूमिका बढेको छ। पार्टीहरू जुट्दा राजनीतिक व्यवस्था परिवर्तन हुने गरेको छ। तर, सरकारमा गएपछि नेपालमा राजनीतिक पार्टीहरू फुट्ने प्रवृत्ति देखिँदै आएको छ। निर्दलीय पञ्चायती व्यवस्थाको पतनपछि भएको निर्वाचनमा नेपाली कांग्रेसले बहुमत प्राप्त गरेर सरकार बनायो। राजनीतिक व्यवस्था परिवर्तनपछि त्यतिखेर नेपाल ऐतिहासिक मोडमा थियो। नेपालको शासन तथा राजनीतिक व्यवस्थालाई सही मार्गदर्शन दिँदै आर्थिक विकासको गति बढाउन सकिने राम्रो अवसर प्राप्त भएको थियो। तर, तीन वर्ष पुग्न नपाउँदै नेपाली काग्रेसमा विग्रह सुरु भयो। आफ्नै पार्टीको विवादले गर्दा बहुमत प्राप्त सरकार मध्यावधि निर्वाचनमा गयो। त्यसपछिको निर्वाचनमा कसैले बहुमत प्राप्त गर्न सकेनन् र संयुक्त सरकार बन्न सुरु भयो। तत्पश्चात्, राजनीतिक अस्थिरता सुरु भयो। छिटो छिटो सरकार परिवर्तन हुन थाले। मध्यावधि निर्वाचनपछि त्यतिखेर ठूलो पार्टीको रूपमा उदाएको नेकपा एमाले पनि पछि विभाजित हुन पुग्यो। यही राजनीतिक अस्थिरताका बीच नै एक दशकको लामो सशस्त्र द्वन्द्व सुरु भयो। जसले ठूलो जनधनको क्षति गरायो। नेकपा एमालेको विभाजनको परिप्रेक्ष्यमा भएको तेस्रो निर्वाचनमा नेपाली कांग्रेसले पुनः बहुमत ल्यायो। बहुमतको सरकार चलाइरहेको बेला यस पटक विधिवत् रूपमा नेपाली कांग्रेस दुई पार्टीमा विभाजन भयो। राजनीतिक अस्थिरताले चरम रूप लिइयो। तत्कालीन राजाले यसै अवस्थाको फाइदा उठाएर शासन व्यवस्था आफ्नो हातमा लिए। राजाले शासन चलाउन थालेपछि पार्टीहरू एकजुट हुन थाले र संयुक्त आन्दोलन सुरु गरे। यस आन्दोलनमा सशस्त्र द्वन्द्व गरिरहेको नेकपा माओवादी पनि संसदीय पार्टीहरूसँग हातेमालो गर्न पुग्यो। जसले गर्दा राजतन्त्र हटेर गणतन्त्र स्थापना हुन गयो। २०६२ सालदेखि सुरु भएको शान्ति प्रक्रिया र संविधान निर्माणका लागि लामो रस्साकस्सी भयो। त्यसपछि संविधानसभाले २०७२ साल नयाँ संविधान जारी गर्न सक्यो। उक्त संविधानको आधारमा भएको पहिलो निर्वाचनमा नेकपा एमाले र नेकपा माओवादीले संयुक्त रूपमा चुनाव लड्ने र चुनावपछि एकता गर्ने घोषणा गरेर सहभागी हुँदा करिब दुई तिहाइ बहुमत प्राप्त गरे। संघीय गणतन्त्रको पहिलो निर्वाचित सरकारको रूपमा सरकार गठन भयो। यो नेपालको इतिहासमा विधि र प्रणाली बसाल्ने अर्को ऐतिहासिक मोड प्राप्त भएको थियो। तर, दुई पार्टी मिलेर एकता गरे पनि छोटो समयमा नै विग्रह सुरु भयो। अन्ततः एक भएका पार्टी विधिवत् रूपमा छुटिन पुगे। मिलेर नेकपा भएका पार्टी मात्र छुट्टिएनन्, पहिला नेकपा एमालेको रूपमा रहेको पार्टी पनि नेताबीचको आरोपप्रत्यारोप गर्दै गई अन्तिममा विभाजन हुन पुगेको छ। २०७२ मा संविधान बनाएपछि राजनीतिक स्थिरता आउने अपेक्षा रह्यो। आर्थिक गतिविधि बढ्न थाले। २०७४ सालको निर्वाचनपछि स्थिर सरकार बन्न पुग्यो। यससँगै नेपालको आर्थिक वृद्धिले गति लिन थाल्यो। आर्थिक वर्ष २०७३०७४ मा ९ प्रतिशत, २०७४०७५ मा ७६ र २०७५०७६ मा ६७ प्रतिशत आर्थिक वृद्धिदर रह्यो। उच्च आर्थिक वृद्धिको रफ्तारलाई २०७६०७७ मा कोराना संक्रमणले अवरोध गर्यो। कोराना कहर नसकिँदै देशमा राजनीतिक अस्थिरता सुरु भएकाले नेपालको आर्थिक वृद्धिदर पुनः प्रभावित हुने देखिएको छ। आर्थिक, सामाजिक रूपान्तरण गरेर समृद्ध नेपाल बनाउने ठूलो अवसर पुनः गुम्ने देखिएको छ। छोटो समयभित्रै केन्द्रदेखि प्रदेश तहसम्म सरकार परिवर्तन भइरहेका छन्। त्यसैले केही गति लिन लागेको विकासमा थप ठेस लाग्ने देखिएको छ। नेपालमा ठूला पार्टी मात्र होइन क्षेत्रीय एवम् साना पार्टीहरू पनि समयसमयमा विभाजन हुने गरेका छन्। सशस्त्र जनयुद्ध गरेको नेकपा माओवादी विभिन्न समूहमा विभाजन भएको छ भने अन्य पार्टीहरूको अवस्था पनि उस्तै छ। एकीकृत र मजबुद पार्टी नभइकन निर्वाचनमा बहुमत प्राप्त गर्न कठिन हुने कुरा विगतमा अनुभव गर्दागर्दै पनि राजनीतिक पार्टीहरू विभाजन हुने क्रम रोकिएको छैन। प्रधानमन्त्री र मन्त्रीहरू भनेका देशभरका जनता सबैका हुन् र सबैका हुनुपर्छ। तर व्यक्तिगत स्वार्थस्वरूप गरिने राजनीतिक नियुक्ति र अवसर दिने प्रवृत्ति नराम्रो छ। राजनीतिक पार्टीहरू खासगरी सिद्धान्त, लक्ष्य र उद्देश्यअनुसार फरकफरक हुन्छन्। तर, नेपालमा राजनीतिक पार्टीहरूको सिद्धान्त, लक्ष्य र कार्यशैलीबीच भिन्नता हराउँदै गएको छ। तर पनि विभाजन हुने क्रम रोकिएको छैन। तीन दशकमा भएका राजनीतिक पार्टीहरूका विभाजन र गतिविधिलाई नियाल्दा पार्टी विभाजन हुनुमा देहायका कारणहरूले भूमिका खेल्ने गरेको देखिन्छ। पहिलो, व्यक्तिगत आर्थिक लाभ। नेपालमा पछिल्लो समय चुनाव महँगो हुँदै गएको छ। चुनावमा उल्लेख्य मात्रामा खर्च गर्नुपर्छ। अर्कोतर्फ निर्वाचित राजनीतिक व्यक्तिहरू नै सरकारको बागडोर सम्हाल्न जाने व्यवस्था छ। वास्तवमा प्रतिनिधिसभा तथा राष्ट्रियसभामा निर्वाचित हुने जनप्रतिनिधिको प्रमुख काम कानुन बनाउने र सरकारको कामलाई निगरानी गर्ने हुनुपर्ने हो। तर हामी कहाँ तिनै जनप्रतिनिधि मन्त्रीको रूपमा सरकारमा जाने व्यवस्थाले सबै व्यक्तिहरू मन्त्री बन्न लालायित हुन्छन्। मन्त्री बन्न योग्यता र क्षमता खोजिँदैन। मन्त्रीको रूपमा सरकारमा गएपछि, सुविधा, अधिकार र वित्तीय स्रोतमा पहुँच पुग्छ। मन्त्री भएपछि प्रत्यक्ष र अप्रत्यक्ष आर्थिक तथा गैरआर्थिक लाभहरू प्राप्त हुन्छ। सबै जनप्रतिनिधि सरकारमा मन्त्रीको रूपमा जान नसक्ने हुन्छ। यसरी मन्त्री पाउन नसक्ने व्यक्तिहरूमा असन्तुष्टि सिर्जना हुन्छ, अर्थ लाभको अवसरबाट वञ्चित हुन्छन्। जसले गर्दा विद्रोह गर्न पुग्छन्। फेरि अस्थिर सरकार भएमा छिटोछिटो सरकार परिवर्तन भई मन्त्री बन्ने अवसर आउने सम्भावना बढी हुन्छ। तसर्थ, अस्थिरता सिर्जनाका लागि पार्टी विभाजन गर्न उत्प्रेरणा प्राप्त हुन्छ। दोस्रो, मुखिया हुने प्रवृत्ति। सत्तामा जाने सम्भावना भएका पार्टीहरू मात्र होइन, अन्य पार्टीमा पनि विभाजन देखा पर्ने गरेको छ। त्यसैले नेपालमा पार्टी विभाजन सत्तामा पुगी अर्थ लाभको लोभ मात्रले हुने गरेको छैन। अर्को मुख्य कारण हाम्रो समाजमा विद्यमान मुखिया हुने प्रवृत्ति पनि कारकको रूपमा देखिन्छ। एकीकृत र ठूलो पार्टीमा हुँदा धेरै जना पार्टीको मुखिया हुन पाइँदैन। धेरै पार्टी भएमा धेरै जनाले मुखिया हुने अवसर पाउँछन्। मुखिया हुने प्रवृत्तिका लागि नै एउटै दलभित्र गुट, उपगुटहरू बनाउने गरिन्छ। यसो गर्दा सानै रूपमा भए पनि शक्तिको अभ्यास गर्न पाइने हुन्छ। यही स्वरूप विस्तार भई पार्टी विभाजनसम्म पुग्छ। कामले भन्दा पनि पदले ठूलो मान्छे भइन्छ भन्ने मान्यता नेपाली समाजमा गहिरो गरी रहेको छ। यसले पनि विभाजनलाई मलजल गरेको छ। तेस्रो, व्यक्तिगत स्वार्थमुखी कार्य। प्रधानमन्त्री र मन्त्रीहरू भनेका देशभरका जनता सबैका हुन् र सबैका हुनुपर्छ। निर्वाचन क्षेत्रमुखी राजनीतिले गर्दा मन्त्री र प्रधानमन्त्रीको पहिलो ध्यान आफ्नो निर्वाचन क्षेत्र र आफ्ना नजिकका मान्छेलाई अवसर र फाइदा दिन जाने गरेको पाइन्छ। विधि र प्रणाली, योग्यता र क्षमता अनुरूपभन्दा पनि व्यक्तिगत स्वार्थस्वरूप गरिने राजनीतिक नियुक्ति र अवसर दिने प्रवृत्ति छ। जसले गर्दा सरकारभन्दा बाहिर रहेका जनप्रतिनिधिलगायत सामान्य व्यक्तिमा सरकारप्रति वितृष्णा सिर्जना हुन्छ। यस प्रकारको दक्षता र क्षमता नहेरिकन गरिने नियुक्तिले अपेक्षित परिणाम पनि दिँदैन। यही प्रवृत्तिले गर्दा सरकारी संस्थानहरू अधिकांश घाटामा जाने गरेका छन्। चौथो, समूहगत कार्य शैलीको अभाव। राजनीतिक पार्टी एक व्यक्तिले मात्र बन्दैन, समूहगत प्रयास चाहिन्छ। भूमिगत कालखण्डमा एकजुट भएर लडेका पार्टीहरूमा नै सत्तामा भएपछि एकल व्यक्ति हाबी हुन खोज्दा नै सहयोद्धाहरूमा वितृष्णा पैदा भई भिन्न हुने प्रवृत्ति बढेको पाइन्छ। एकल व्यक्तिको मुखिया हुने प्रवृत्तिले पनि समूहगत रूपमा कार्य गर्न अप्ठ्यारो पारेको देखिन्छ। पाँचौं, द्वन्द्व व्यवस्थापनको अभाव। विभिन्न कारणले गर्दा पार्टीभित्र व्यक्तिबीच द्वन्द्व र विवाद सिर्जना हुनु स्वाभाविक नै हुन्छ। तर, त्यस्ता विवाद र द्वन्द्वहरू समयमै विधिसम्मत ढंगले समाधान गर्ने प्रणाली हुनुपर्दछ। समयमा नै समाधान नहुँदा द्वन्द्व विस्तार भएर विभाजनको तहसम्म पुग्ने गरेको देखिन्छ। तर, नेपालका राजनीतिक पार्टीहरूमा द्वन्द्व व्यवस्थापन गर्ने प्रणालीको व्यवस्था भएको देखिँदैन। वास्तवमा पार्टी व्यवस्थापनको शैली र तरिका कमजोर रहेको छ, छिमेकी देशहरूबाट सिक्नु पर्ने देखिन्छ। देशको उन्नति र समृद्धिमा राजनीतिक पार्टीहरूको भूमिका अहम् रहने गरेको छ। तर, विभाजन भइरहने प्रवृत्तिले गर्दा खेल्नुपर्ने भूमिका गहन ढंगले खेल्न नसकिरहेको स्थिति छ। यस परिप्रेक्ष्यमा नेपालको अवस्थालाई मध्यनजर राख्दै पार्टी विभाजन हुने प्रवृत्ति रोक्दै राजनीतिक स्थिरता प्रदान गर्न शासन प्रणाली थप परिमार्जन गर्नुपर्ने देखिन्छ। चार वर्षको समयावधिका लागि जनताबाट सिधै निर्वाचित प्रधानमन्त्री, क्षत्रीय सन्तुलन र समावेशितामा आधारित भई योग्यता र क्षमता भएका गैरनिर्वाचित व्यक्तिहरूलाई मन्त्रीहरू बनाउने र निर्वाचित जनप्रतिनिधिलाई कानुन निर्माण र सरकारका कामकारबाहीलाई निगरानी गर्ने भूमिका मात्र हुने व्यवस्था गर्नुपर्ने देखिन्छ। यसले अहिले राजनीतिक वृत्तमा देखिएका विकृतिहरू हट्न सक्छन्। अन्यथा, पार्टी विभाजन र राजनीतिक अस्थिरताको भुँमरीमा नेपाल सधैं परिरहने देखिन्छ। कि त अस्थिरताबीचमै आर्थिक विकास गर्न सकिने विधि खोजी गर्नुपर्ने देखिन्छ। (लेखक नेपाल राष्ट्र बैंकका कार्यकारी निर्देशक हुन्।)"
बाढीपीडितलाई राहत र क्षतिपूर्ति उपलब्ध गराउन राष्ट्रपतिको आग्रह,"काठमाडौं : राष्ट्रपति विद्यादेवी भण्डारीले बाढी पहिरो पीडितहरूको उद्धार तथा व्यवस्थापन र वेपत्ताको खोजीमा राज्यका संयन्त्रहरूलाई परिचालित गर्न सरकारलाई आग्रह गरेकी छन्। बिहीबार एक विज्ञप्ति जारी गर्दै उनले घाइतेहरूको उपचार, पीडितलाई राहत वितरण गर्न राज्यका संयन्त्रलाई परिचालित गराउने कार्यमा सम्बद्ध निकायको ध्यानाकर्षण गराएकी हुन्। भण्डारीले प्रकोपबाट कृषि क्षेत्र खासगरी धान बाली र विविध भौतिक पूर्वाधारको विनाशको सन्दर्भमा राहत, क्षतिपूर्ति र पुनर्निर्माण सम्बन्धमा समन्वयात्मक रूपमा अघि बढ्न आग्रह गरेको राष्ट्रपति कार्यालयका प्रवक्ता सागर आचार्यले जानकारी दिए। भण्डारी वर्षाका कारण मुलुकका विभिन्न भागमा आएको बाढी, पहिरो र डुवानले भएको जनधनको ठूलो क्षतिप्रति गहिरो दुःख प्रकट गरेकी छन्। उनले प्राकृतिक प्रकोपबाट उत्पन्न दुःखको यस अवस्थामा सम्पूर्ण राजनीतिक दल, सामाजिक संघसंस्था र समुदायलाई आवश्यक समन्वय र सहकार्यसहित पीडितहरूको उद्धार तथा राहत कार्यमा संलग्न हुन आव्हान गरेकी छन्। राष्ट्रपति भण्डारीले भविष्यमा आइपर्ने प्राकृतिक प्रकोपबाट बच्न सबै पक्षले सावधानी अपनाउनु पर्ने जनाएकी छन्।"
"४९ परिवार विस्थापित, जगन्नाथ गाउँपालिका कार्यालय बगायो","बाजुरा : निरन्तर वर्षापछि आएको बाढीबाट जिल्लाको स्वामीकार्तिक खापर गाउँपालिका १ माझ गाउँका ४७ परिवार र त्रिवेणी नगरपालिका ४ का २ परिवार गरी ४९ परिवार विस्तापित भएका छन् । जगन्नाथ गाउँपालिकाको केन्द्र जुड्डी पुरै बगाएको छ । जगन्नाथ गाउँपालिकाको केन्द्रको वडा नम्बर २ र ३ को सीमानामा पर्ने जुड्डी खोलामा आएको बाढीले गाउँपालिकाको कोरोना अस्थायी अस्पताल, गाउँपालिकाले प्रशासनिक काम संचालन गर्दै आएको टिनको टहरालगायत बगाएको जगन्नाथ गाउँपालिकाका अध्यक्ष कालीबहादुर शाहीले जानकारी दिए। मानवीय क्षति नभए पनि भौतिकरुपमा ठूलो मात्रामा क्षति भएको अध्यक्ष शाहीले बताए । बुधबार राति आएको जुड्डी खोलाको बाढीले गाउँपालिकाको केन्द्रतिरको भाग कटान गरेपछि गाउँपालिकाको भवन बगाएको अध्यक्ष शाहीले बताए । बाढीले जगन्नाथ गाउँपालिकाको कार्यालय भवनका १४ वटा कोठा, कर्मचारी आवासका १४ कोठा, पहरी चौकीका ७ कोठामा क्षति पुगेको रोजगार संयोजक लक्ष्मण जोशीले बताए। त्यस्तै, ५ शैयाको अस्थायी कोरोना अस्पताल गाउँपालिकाको सभा हल पनि बगाएको छ । कार्यालयका फर्निचर, श्रेष्ता, औषधि, उपकरण, कम्प्युटर, डेस्कटप, ल्यापटप, सोलार, ब्याट्री, लुगाकपडा, गाँउपालिकाको खेल मैदान, जुड्डीखोला लघु जलविधुत योजनाको तार, पोल खोलाले बगाएको छ। गाउँपालिका कर्णाली र जुड्डीखोलाको उच्च जोखिम छ। गाउँपालिकाको कार्यालयमा क्षति पुगेपछि कार्यालयको सम्पूर्ण काम प्रभावित भएको प्रमुख प्रशासकीय अधिकृत कुम्भराज जोशी बताए। कार्तिक १ गतेदेखि आएको अविरल वर्षाका कारण गाउँको चारैतिरबाट पहिरो बग्न थालेपछि स्वामीकार्तिक खापर गाउँपालिका १ माझगाउँका ४७ परिवार विस्थापित भएका हुन् । त्रिवेणी नगरपालिका ४ को मालागाड खोलाले कटान गर्न थालेपछि २ परिवार गरी ४९ परिवार बाढी पहिरोबाट विस्तापित भएको जिल्ला प्रहरी कार्यालयका प्रमुख प्रहरी नायब उपरीक्षक मदनजीत महराले जानकारी दिए। स्वामीकार्तिक खापर गाउँपालिकाका ४७ परिवारलाई स्थानीय जनप्रतिनिधि र स्थानीयले उद्दार गरी खोलीको आधारभूत विद्यालयमा राखेको माझगाउँका स्थानीय सतल विकले जानकारी बताए। प्रहरी नायब उपरीक्षक महराले दुई दिनदेखि सञ्चार सेवा विच्छेद भएका कारण जिल्लाको दुर्गम क्षेत्रको क्षतिको विवरण आउन नसकेको उनले बताए।"
बर्दियामा बाढीले १० हजार बढी मेट्रिक टन धानबाली बगायो,"गुलरिया : कर्णाली नदीमा आएको बाढीले बर्दियाको राजापुर तथा गेरुवा क्षेत्रमा धानबाली नोक्सान गरेको छ। गाउँ पसेको नदीले किसानले काटेर खेतमा राखेको धानबाली बगाएको हो। घरमा बाढी पसेपछि खेत हेर्न पुगेकी राजापुर नगरपालिका ३ की एक महिलाले आफ्नो खेतको अवस्था देखेर मन थाम्न सकिनन्। खेतमा कर्णाली बगेको र काटेर राखेको धान नदीले बगाएको देखेपछि पीडा सहन नसकी उनी भक्कानिन्छन्। कर्णाली नदीको बाढीले खेतबारीमा काटेर राखेको थन्क्याउने बेलाको धान एकाएक बगाएर नोक्सान भाेगेका राजापुर तथा गेरुवा क्षेत्रका सबै किसानहरुको मन धरधरी रोएको छ। सरकारले भरपुर क्षतीपूर्ति दिनुपर्ने किसानहरुको माग छ। राजापुर नगरपालिकाको १५ सय हेक्टर तथा गेरुवा गाउँपालिकाको १२ सय हेक्टर क्षेत्रफलमा काटिएको धानवाली कर्णाली नदीको बाढीले बगाएको एकिकृत कृषि तथा पशुपंक्षी कार्यालय बर्दियाका प्रमुख विनोद घिमिरेले बताए। हामीले प्रारम्भिक अनुमान गरेका हौं। दुवै पालिकाको कृषि शाखाबाट आएको तथ्यांक अध्ययनपछि वास्तविक तथ्यांक आउँछ। उनले भने राजापुरमा अनुमानित ६ हजार मेट्रिक टन तथा गेरुवामा ४ हजार ८ सय मेट्रिक टन गरी करिव १० हजार ८ सय मेट्रिक टन धान बाढीले बगाएको हाम्रो अनुमान छ । जिल्ला प्रशासन कार्यालय बर्दियाको प्रारम्भिक तथ्यांक अनुसार कर्णाली नदीको बाढीले राजापुर नगरपालिकाको दौलतपुर, चनौरा, नंगापुर, चख्खापुर, तिघ्रा लगायताका वस्ती तथा खेलहरुमा पसेर नोक्सानी गरेको छ। त्यस्तै गेरुवा गाउँपालिकाको सनकट्टी, बनकट्टी, राजीपुर लगायतका क्षेत्रहरुका खेतमा काटेर राखेको धान बगाएको जिल्ला प्रशासन कार्यालय बर्दियाका सहायक प्रमुख जिल्ला अधिकारी माधव प्रसाद शर्माले बताए।"
उत्तरी कोरलानाकामा पुग्यो बस,"जोमसोम : चीनको स्वशासितक्षेत्र तिब्बत र नेपालतर्फ उपल्लो मुस्ताङको सीमानाका कोरलानाकामा पहिलो पटक यात्रु बस पुगेको छ। कोरलानाकासम्मका लागि आन्तरिक पर्यटक लिएर बुधबार मुस्ताङ मुक्तिनाथ यातायात प्रालिको ग १ ख ७३३४ नं को बस पुग्दा उपल्लो मुस्ताङका स्थानीय दंग छन्। बुधबार मुस्ताङ यातायात प्रालिले उपल्लो मुस्ताङमा बस सञ्चालन गर्नका लागि ट्रायल परिक्षण गरेको थियो। जोमसोमदेखि उपल्लो मुस्ताङमा पुगेका बसका चालक प्रकाश आले सडक स्तरोन्नति राम्रो भएको एकाध स्थानमा सडक स्तरोन्नति र मोटरेबल पुल निर्माण हुनेसके बाह्रै महिना बस चलाउन सकिने जानकारी दिए। उनले विगतको तुलनामा सडक अवस्थामा व्यापक सुधार भएको उल्लेख गरे। लोमान्थाङबाट कोरलानाकाको २४ नं सीमास्तम्भसम्म मुस्ताङ मुक्तिनाथ यातायातको बस पुगेको उपल्लो मुस्ताङका स्थानीय छिरिङ फेन्जो गुरुङले जानकारी दिए। उनले उपल्लो मुस्ताङमा पहिलो पटक यात्रुबाहक बस आएको र बस आउँदा स्थानीयबासी उत्साहित भएको बताए। बुधबार उपल्लो मुस्ताङ पुगेको बसका चालक तथा पर्यटकलाई स्थानीयबासीले खादा लगाएर सम्मानसहित स्वागत गरेका छन्। बुधबार पहिलो पटक बस पुगेको र सो बस र बसका पर्यटकले कोरलानाकाको २४ नं सीमास्तम्भमा फोटो खिचेको तस्बिरसमेत सामाजिक सञ्जालमा राखिएको स्थानीय फेन्जो गुरुङले जनाए। उपल्लो मुस्ताङमा सहज रुपमा बस पुगेपछि उपल्लो मुस्ताङ र कोरलानाकासम्म पुग्न आन्तरिक पर्यटक र स्थानीयबासीले थप सुविधा हुने अपेक्षा गरिएको छ। स्थानीयले उपल्लो मुस्ताङमा नियमित रुपमा बस सेवा सञ्चालन गर्न समेत यातायात व्यवसायीलाई अनुरोध गरेका छन्। उपल्लो मुस्ताङमा विगत ३ वर्ष अघिदेखि हलुका फोर ह्वील जीप मात्र चल्ने गर्दथ्यो। राष्ट्रिय गौरवको बेनीजोमसोमकोरला सडकखण्ड अन्तर्गत जोमसोमकोरला सडक निकै जोखिम र सडकको पहुच राम्रो थिएन। उपल्लो मुस्ताङमा पुग्न हलुका सवारीमा जोमसोमबाट २ हजार भाडा तिर्नु पर्थ्यो। बस चलेमा भाडादर समेत सस्तो हुने स्थानीयको भनाई छ। पछिल्लो समय जोमसोम कोरला सडक स्तरोन्नति हुँदै जान थालेपछि उपल्लो मुस्ताङको यात्रासमेत सहज हुन थालेको हो। जोमसोमकोरला सडकअन्तर्गत केही सडकखण्डको प्याकेजमा ठेकेदार कम्पनीले सडक स्तरोन्नतिमा ढिलासुस्ती गरेपनि अधिकांश खण्डको काम अन्तिम चरणमा पुगेको जनाईएको छ। आयोजनाका निमित्त प्रमुख अश्विनी कुमार यादवले जोमसोमकोरला ११० किमी सडकको भौतिक प्रगती ९० प्रतिशत सम्पन्न भएको जानकारी दिए। उनका अनुसार निर्माण कम्पनीले जोमसोम कोरला ७ प्याकेज मध्ये ४ वटा प्याकेजको काम हस्तान्तरण गरिसकेको बाकी प्याकेजको काम पनि अन्तिम चरणमा पुगेको बताए। उनका अनुसार जोमसोम ताङ्वे १८ किमी, ताङ्वे चैले २९ किमी, छोसेरकोरला १८ किमी र झैतैचराङ २५ किमी सडक करिडोरलाई हस्तान्तर भएको हो। यस्तै, चैलेदेखि भेना सम्मको अप्ठ्यारो सडक पनि अहिले सहज भएको छ।"
किन आयो भारतीय सैन्य टोली मुस्ताङमा ?,"जोमसोम : भारतीय सैन्य टोली मुस्ताङ आइपुगेको छ। भारतीय सेनाको रियर एड मिरल धिरेन भिगको नेतृत्वमा ३५ जनाको सैन्य टोली बिहीबार बिहान नेपाली सेनाको २ वटा हेलिकोप्टरमार्फत मुस्ताङ आइपुगेको हो। जिल्ला प्रहरी कार्यालय मुस्ताङका प्रहरी नायव उपरीक्षक रामकुमार दानीका अनुसार भारतीय सैनाको टोलीले मुक्तिनाथ दर्शन तथा घरपझोङ५ कैसाङ स्थित सैनिक उच्चशिखर शिक्षालयको अवलोकन गर्ने कार्यक्रम रहेको छ। भारतको नयाँ दिल्लीस्थित नेशनल डिफेन्स कलेजमा संञ्चालित नेशनल डिफेन्स कोर्समा सहभागी भारतीय सेनाको टोली मुस्ताङ आएको प्रहरी नायव उपरिक्षक दानीले उल्लेख गरे। मुक्तिनाथ र सैनिक उच्चशिखर शिक्षालय कैसाङको अवलोकन भ्रमणका आएको भारतीय टोलीलाई नेपाली सेनाको टोलीले कडा सुरक्षा निगरानी गरेको छ। जिल्ला प्रहरी मुस्ताङले भारतीय सेनाको टोली मुक्तिनाथ र कैसाङ क्याम्पको अवलोकन गरेर केही घण्टापछि फर्किने जनाएको छ। कोरोनाको दोस्रो भेरियन्टको प्रभाव मत्थर हुँदै गइरहेको र जिल्लामा जारी निषेधाज्ञा समेत खुकुलो बनेपछि केही हप्ता अघि युरोपियन युनियनकी राजदुत नोना डिप्रेज मुस्ताङ आएकी थिइन् भने अघिल्लो हप्ता मात्र स्विजरल्याण्डकी राजदूत एलिजावेथ भोन क्याप्लरको टोली उपल्लो मुस्ताङ पुगेको थियो। यस्तै, ऐतिहासिक मानव सम्भयता अन्वेषण,नक्साङ्कन,उत्खनन् र फोटोग्राफी डकुमेन्टेसनका लागि पुरातत्व विभागको उपस्थितिमा विदेशी टोली उपल्लो मुस्ताङ पुगेको थियो। कोरला नाका हिँडेको इयु राजदूतको टोलीलाई सुरक्षाकर्मीले रोक्यो स्विजरल्यान्ड राजदूत क्याप्लरसहितको टोली मुस्ताङमा मुस्ताङमा पर्यटकीय चहलपहल बढ्यो भारतीय डिफेन्स कलेजका प्रशिक्षार्थी जंगी अड्डामा"
कर्मचारी समायोजनसम्बन्धी मुद्दाको सुनुवाइ जारी,"काठमाडौं : कर्मचारी समायोजनसँग सम्बन्धित मुद्धाको पेशी तोकिएको छ। सर्वोच्च अदाललका न्यायाधीश विश्वम्भरप्रसाद श्रेष्ठ, डाआनन्दमोहन भट्टराई र प्रकाशमान सिंह राउतको संयुक्त इजलासमा पेशी तोकिएको हो । गत साउन २५ गतेमा सर्वोच्चले समायोजन भएका ३४ कर्मचारीको मुद्दामा खुला कोटा कटाएर संघमा समायोजन गर्न आदेश दिएको थियो । आदेशपछि शाखा अधिकृतका प्रत्याशीहरू सर्वोच्च पुगेका थिए ।प्रत्याशीहरुले लोकसेवा आयोग र प्रधानमन्त्री तथा मन्त्रिपरिषद् कार्यालयलाई विपक्षी बनाइ रिट दायर गरेका हुन्।"
"माओवादी केन्द्रले तोक्यो ३२ विभाग, कसलाई के जिम्मेवारी ?","काठमाडौं : नेकपा (माओवादी केन्द्र)ले पार्टीका विभागलाई पूर्णता दिएको छ । माओवादीको बिहीबार बसेको स्थायी कमिटी बैठकले ३२ विभागको पूर्णता दिएको हो ।जसअन्तर्गत अर्थ तथा योजना विभागमा वर्षमान पुन, संगठन विभागमा जनार्दन शर्मा, विदेश मामिला विभागमा नारायणकाजी श्रेष्ठ, प्रचार तथा प्रकाश विभाग कृष्णबहादुर महरा, उद्योग विभागमा वामदेव क्षेत्री, कृषि तथा भूमिसुधार विभागमा हरिबोल गजुरेल, उपभोक्ता हित संरक्षण विभागको नेतृत्व मात्रिका यादवले पाएका छन् । यस्तै, कोष तथा आर्थिक विभाग प्रमुख डोरप्रसाद उपाध्याय, खानेपानी विभाग विना मगर, जलस्रोत तथा ऊर्जा विभाग लीलामणि पोखरेल, निर्वाचन विभाग खिमलाल देवकोटा, कानुन विभाग मुक्ति प्रधान,पर्यटन विभागमा झक्कुप्रसाद सुवेदी, प्रादेशिक मामिला विभागपर्शुराम तामाङ र पार्टी स्कुल विभाग प्रमुख गिरिराजमणि पोखरेललाई जिम्मेवारी दिइएको छ । यस्तै, पुस्तकालय तथ अभिलेख प्रमुख नारायणप्रसाद शर्मा, भौतिक पूर्वाधार विभागमा हरि अधिकारी, युवा तथा खेलकुद विभागमा गणेशमान पुन, राजकीय मामिला विभागमा रेखा शर्मा, राष्ट्रिय सुरक्षा विभागमा कृष्णबहादुर महरा, वन तथा वातावरणमा शक्ति बस्नेत, विज्ञान तथा प्रविधि विभागमा गणेश साह, शिक्षा तथा मानवस्रोत विभागमायाप्रसाद शर्मा, श्रम तथा रोजगार विभागमा रामेश्वर राय यादव, संघीय संसदीय विभागमा देव गुरुङ, समाज कल्याण विभागमा सत्या पहाडी, सहकारी तथा गरिवी विभागमा धर्मदत्त देवकोटालाई जिम्मेवारी दिइएको छ । यस्तै शहरी विकास विभागमा देवेन्द्र पौडेल, सामान्य प्रशासन विभागमा टेकबहादुर बस्नेत, साहित्य तथा कला विभागमा गोपाल ठाकुर, स्थानीय तह विभागमा उर्मिला अर्याल, स्वास्थ्य तथा जनसंख्या विभागकल्पना धमला र नीति अध्ययन प्रतिष्ठानरामचन्द्र झालाई जिम्मेवारी दिइएको छ । माओवादी केन्द्रका प्रवक्ता कृष्णबहादुर महराले सम्पर्क समिति १७५ सदस्यीय बनाइने जानकारी दिए । सबै विभागहरु ३५ सदस्यीय हुने माओवादी केन्द्रले जनाएको छ ।"
ओलीलाई रावलको जवाफः १० बुँदे एकताको विगुल हो,"काठमाडौं : नेकपा एमालेका उपाध्यक्ष भीम रावलले १० बुँदे सहमति पार्टी एकता बचाएर देशहितका लागि बजाइएको ११ तारे विगुल भएको बताएका छन् । उनले सामाजिक सञ्जालमा ट्विट गर्दै १० बुँदे सहमति एकतारे नभई पार्टी एकताको बिगुल रहेको बताएका हुन् । उनले भनेका छन्,१० बुँदे सहमति एकतारे होइन पार्टी एकता बचाएर देशहितका लागि बजाइएको ११ तारे विगुल हो। यसको धुन संस्थागत भइसकेको छ। सबैले ठण्डा दिमागले सुन्नु स्वास्थका लागि लाभदायक छ । यसअघि बुधबार एमाले अध्यक्ष केपी शर्मा ओलीले १० बुँदे सहमतिको किचलो नझिक्न आग्रह गरेका थिए । बागमती प्रदेश अधिवेशन आयोजक समितिले आयोजना गरेको कार्यक्रममा बोल्दै अध्यक्ष ओलीले माधव नेपाललाई मिलाउन १० बुँदे सहमति गरिएको भन्दै योग्यता अनुसार काम गर्न आग्रह गरेका थिए। ।"
इटहरीमा बाढीले बगाएको अर्को शव फेला,"इटहरी : इटहरीमा बाढीले बेपत्ता बनाएको अर्को शव फेला परेको छ। मंगलबार दिउँसोदेखि बेपत्ता भएका इटहरी २ शान्तिनगरका ३१ वर्षीय सन्तोष तिवारी (योगेन्द्र) मृत फेला परेको इटहरी प्रहरीले जनाएको छ। इटहरी १ आँपगाछि नजिकै नालामा उनी मृत फेला परेका हुन्। शव पोस्टमार्टमका लागि धरानस्थित वीपी कोइराला स्वास्थ्य विज्ञान प्रतिष्ठान लगिएको प्रहरीले जनाएको छ। यसअघि बुधबार इटहरी ७ तुलसाटोलका ७१ वर्षीय चन्द्रमणि काफ्लेको शव भेटिएको थियो। इटहरीमा मंगलबार राती गएको अहिलेसम्मकै ठूलो बाढीका कारण कति जना बेपत्ता भए भन्ने यकिन तथ्यांक नभएपनि अझै केही मानिस हराइरहेको हुनसक्ने अनुमान गरिएको छ। मुख्य सडकमै पनि ठूलो बाढी बगेकोले बटुवाहरु पनि बगेर हराएको हुनसक्ने बताइएको छ। टेंग्रा, खेती, बुढी लगायतका खोलामा बाढी आउँदा वर्षेनी डुबान हुने गरेको छ। ढल निकासको उचित प्रबन्ध नहुँदा, खोला नाला अतिक्रमणमा पर्नु र नियमित सफाइ नहुँदा इटहरी बारम्बार बाढीको चपेटमा पर्ने गरेको छ। इटहरीको वातावरण शाखाका प्रमुख पुष्पनारायण चौधरीकाअनुसार यो पटक लगातार पानी पर्नु, महेन्द्र राजमार्गका पुराना कल्भर्ट तथा सुनसरी मोरंग सिँचाइ आयोजनाको कल्भर्टहरु ब्लक हुनुजस्ता कारणले बाढी आएको हो। चार वर्षअघि पनि बुढी खोलामा आएको बाढीले वस्ती डुबाउँदा स्थानीय ६ जनाको ज्यान गएको थियो। तीन जनाको शव अहिलेसम्म भेटिएको छैन। मृत्यु भएकाको परिवारलाई उपमहानगरपालिकाको २५ हजार इटहरीको कार्यपालिका बैठकले बाढीबाट मृत्यु हुनेको परिवारलाई तत्काल २५ हजार रुपैयाँ राहत दिने निर्णय गरेको छ। यस्तै शिक्षक, कर्मचारी र जनप्रतिनिधिले ७ दिनको तलब विपत राहत कोषमा जम्मा गर्ने निर्णय गरेको छ। पीडितको लागि लत्ताकपडा र खानाको मेस चलाउने गरी सबै वडालाई ११ लाख रुपैया पेस्की दिने निर्णय गरेको छ। यस्तै भत्केका बाटोघाटो तत्काल मर्मत गर्नेसमेत निर्णय गरिएको छ। छैन तथ्यांक यता इटहरीमा बाढीबाट कति जनाको मृत्यु भयो र बेपत्ता भए भन्ने तथ्यांक उपमहानगरपालिकाले दिन सकेको छैन। वातावरण शाखा प्रमुख चौधरीका अनुसार प्रहरीबाट यस्तो तथ्यांक आउनुपर्ने भएपनि आइनसकेको बताए। उनले कति घर परिवार प्रभावित भए भन्ने तथ्यांक पनि संकलन भइरहेको बताए। बाढीले इटहरीका लगभग सबै वडा डुबाएको थियो। दर्जनौं घरहरु भत्केका छन् भने दर्जन बढी ठाउँको सडक बगाएको छ। यस्तै पुल र कल्भर्टसमेत गाडी नै गुड्न नसक्ने गरी भत्काएको छ। तर उपमहानगरपालिकाले राहतको घोषणा गर्दासम्म अनुमानित विवरणसमेत दिन सकेको छैन।"
दुई मन्त्रीसहित प्रधानमन्त्री बाढीपहिरो प्रभावित क्षेत्रमा,"काठमाडौं : प्रधानमन्त्री शेरबहादुर देउवा सुदूरपश्चिमका बाढीपहिरो र डुबान प्रभावित क्षेत्रमा गएका छन्। बिहीबार बिहान सुर्खेत हुँदै बैतडी, डोटी, बझाङ, डडेल्धुरा, कञ्चनपुर र कैलाली जाने कार्यतालिका रहेको प्रधानमन्त्रीको सचिवालयले जनाएको छ । प्रधानमन्त्री देउवाको नेतृत्वमा अर्थमन्त्री जनार्दन शर्मा, संस्कृति, पर्यटन तथा नागरिक उड्डयनमन्त्री प्रेमबहादुर आले, नेपाली कांग्रेसका केन्द्रीय सदस्य एवं पूर्वमन्त्रीहरु एनपी साउँद, रमेश लेखक र वीरबहादुर बलायरसहितको टोली त्यसतर्फ जान लागेको हो । प्रधानमन्त्री देउवासहितको टोली केही दिनदेखि परेको अविरल वर्षासँगै आएको बाढी पहिरो र डुबानको विभिन्न जिल्लामा निरीक्षणपश्चात् शुक्रबार काठमाडौं फर्कने कार्यक्रम छ।"
कोरोनासँगै पानीजन्य रोगको जोखिम,"काठमाडौं : बाढी, पहिरो र डुवान प्रभावित क्षेत्रमा कोरोना संक्रमणसँगै पानीजन्य रोगको जोखिम उच्च देखिएको छ। पिउने पानीको मूलस्रोत दूषित हुँदा झाडापखाला, टाइफाइड, हेपाटाइटिस, आउँलगायतका पानीजन्य समस्याहरू देखिने हुन्छ। त्यसैले स्वास्थ्य सावधानी अपनाउन चिकित्सकहरूले सुझाएका छन्। तीन दिनदेखि लगातार परेको वर्षाका कारण ३७ भन्दा बढी जिल्ला प्रभावित भएको छ। ३२ भन्दा बढी परिवारको घरगोठ पूर्ण रूपमा भत्किएको नेपाल प्रहरी प्रवक्ता बसन्त कुँवरले बताए। विस्थापित हुन बाध्य व्यक्तिहरू एकै ठाउँमा बस्ने भएकाले कोरोना संक्रमणको जोखिम भएको चिकित्सकहरू बताउँछन्। शुक्रराज ट्रपिकल तथा सरुवा रोग अस्पताल टेकुका क्लिनिकल रिसर्च युनिट संयोजक डा शेरबहादुर पुनका अनुसार एकै ठाउँमा बस्दा, खाँदा कोरोनाविरुद्धको खोप लगाएका वा नलगाएका व्यक्तिमा संक्रमण हुने सम्भावना छ। कोरोनाविरुद्धको खोप नलगाएका व्यक्तिमा जटिलता भई ज्यानसमेत जाने जोखिम हुन्छ, उनले भने। विस्थापितहरूमा सुरक्षा मापदण्डको पालना गर्न नसक्ने र मास्कको व्यवस्थासमेत छैन। साथै, बाढीका कारण पानीको स्रोत पनि दूषित भएको छ। डा पुनका अनुसार, प्रदूषित पानीका कारण झाडापखाला, हेपाटाइटिस, टाइफाइड, आउँलगायतका पानीजन्य समस्याहरू पनि देखिन सक्छ। कालीकोट, डडेलधुरा, कञ्चनपुर, बझाङ, दार्चुला, बाजुरा, बर्दिया, कैलाली, दार्चुला, डोटी, दैलेख, सुर्खेत सुनसरीलगायतका जिल्ला बढी प्रभावित भएका छन्। यी जिल्लामा पानी दूषित भएकोले पानीजन्य समस्या देखिने सम्भावना रहेको चिकित्सकहरू बताउँछन्। स्वास्थ्य तथा जनसंख्या मन्त्रालयले बाढी प्रभावित प्रदेश स्वास्थ्य निर्देशनालयमा औषधि र सरसफाइमा ध्यान दिन निर्देशन दिएको छ। मन्त्रालयका प्रवक्ता डा कृष्णप्रसाद पौडेलले विस्थापितहरूलाई कोरोना संक्रमणको जोखिम रहेकोले उचित व्यवस्थापन गर्न निर्देशन दिइएको बताए। विस्थापितहरू राख्दा सुरक्षा मापदण्ड अपनाउन र मास्क एवं सेनिटाइजर वितरण गर्न निर्देशन दिएका छौं, उनले भने, पानीजन्य समस्या देखिन सक्ने भएकोले त्यसतर्फ पनि सचेत रहन निर्देशन दिएका छौं। बाढी, पहिरो र डुवान प्रभावित क्षेत्रमा स्वास्थ्य समस्या देखिएमा तुरुन्तै औषधि एवं स्वास्थ्य सामग्रीको व्यवस्थापन गर्न अलर्ट रहेको डा पौडेलको भनाइ छ।"
गोरखामा ट्रक पल्टँदा चालकको मृत्यु,गोरखा : गोरखामा बर्सातले बिग्रिएको कच्ची सडकमा गुडिरहेको ट्रक दुर्घटना हुँदा चालकको मृत्यु भएको छ।आरुघाट गाउँपालिका१ मान्बुको डुन्डुरेखोलामा गएराती बा ५ ख १२३१ नम्बरको सोराज मिनी ट्रक पल्टँदा गंगाजमुना गाउँपालिका ७ धादिङ निवासी ३३ वर्षीय मनोज श्रेष्ठको घटनास्थलमै मृत्यु भएको हो। सडकबाट करिब एक सय ५० मिटर तल पल्टेर दुर्घटना भएको इलाका प्रहरी कार्यालय आरुघाटका प्रहरी निरीक्षक सन्तबहादुर लामाले बताए। बालुवा बोकेर धुन्चेत जाँदै गरेको ट्रकमा सवार सो ट्रकका धनी आरुघाट गाउँपालिका १ का ३५ वर्षीय राजकुमार गुरुङ र उनकी तीन वर्षकी छोरी दिब्या गुरुङ घाईते भएका छन्। उनीहरुको प्राथमिक स्वास्थ्य केन्द्र आरुघाटमा उपचार भइरहेको र अवस्था समान्य रहेको प्रहरीले जनाएको छ। मृतकको शव पोष्टमार्टमका लागि प्राथमिक स्वास्थ्य केन्द्र आरुघाटमा राखिएको छ। वर्षातले बाटो बिग्रिएको र रातीको समयमा जोखिम मोलेर यात्रा गरेकाले दुर्घटना भएको प्रहरीले जनाएको छ।
कोरोना भाइरसको जोखिम कायमै : तिहारपछि संक्रमण बढ्न सक्ने,"काठमाडौं : कोरोना संक्रमण दर पुनः ह्वात्तै बढेको छ। दोस्रो लहरको सुरुवात पछि सबैभन्दा कम रहेको संक्रमण फेरि वृद्धि भएको हो। असोज २५ गते कोरोना संक्रमण दर ५ प्रतिशतभन्दा कम थियो। स्वास्थ्य तथा जनसंख्या मन्त्रालयका प्रवक्ता डा कृष्णप्रसाद पौडेलका अनुसार यो संक्रमण दर दोस्रो लहरपछिको सबैभन्दा कम दैनिक संक्रमण हो। कुल १२ हजार ४ सय ४ जनाको परीक्षण गर्दा ५ सय ९६ जनामा संक्रमण पुष्टि भएको थियो। मंगलबार १ हजार ९६ जनामा संक्रमण पुष्टि भएको छ। मंगलबार ९ हजार ९ सय १६ जनाको परीक्षण गरिएको थियो। सोमबार ९ हजार ६ सय ९७ जनाको परीक्षण गर्दा ५ सय ९१ जनामा कोरोना देखिएको थियो। मंगलबार झण्डै दोब्बर बढी संक्रमित थपिएका छन्। कोरोना संक्रमणको दोस्रो लहरमा डेल्टा भाइरसले संक्रमण वृद्धि गराएको छ। त्रिवि शिक्षण अस्पतालका कोभिड फोकल पर्सन डा निरज बम दसैंपछि कोरोना भाइरसको संक्रमण बढ्न सक्ने बताउँछन्। केही दिन संक्रमण दर घट्दैमा डेल्टा भाइरस कमजोर भएको ठान्नु हुँदैन। ढुक्क भएर बस्ने अवस्था छैन। तिहार र छठपछि संक्रमण पुनः वृद्धि हुन सक्छ, डा बमले भने। अहिले शिक्षण अस्पतालमा ५३ जना कोभिड संक्रमितको उपचार भइरहेको छ। त्यसमा कतिपय कोरोना विरुद्धको खोप लगाइसकेका व्यक्ति पनि छन्। हालसम्म १८ वर्ष माथिका ४३ प्रतिशतले कोरोना विरुद्धको पहिलो मात्रा खोप लगाएको प्रवक्ता डा पौडेलले बताए। उनका अनुसार ३२६ प्रतिशत व्यक्तिले पूर्ण मात्रा खोप लगाएका छन्। नेपालमा कोभिसिल्ड, भेरोसेल, अस्ट्राजेनेका र जोन्सन एन्ड जोन्सन खोप लगाइएको छ। काठमाडौं उपत्यकामा पूर्णमात्रा खोप लगाउनेको संख्या ७४ प्रतिशत छ। त्यस्तै पहिलो मात्रा लगाउनेको संख्या झन्डै ८१ प्रतिशत पुगेको डा पौडेलले जानकारी दिए। मुलुकभर २ करोड १५ लाख जनसंख्यालाई कोरोनाविरुद्धको खोप लगाउने सरकारको लक्ष्य छ। चैत मसान्तसम्म सबै लक्षित सबै नागरिकलाई खोप लगाइसक्ने स्वास्थ्य मन्त्रालयले जनाएको छ। परराष्ट्रमन्त्री नारायण खड्का र चीनका विदेशमन्त्री वाङ यीबीच मंगलबार भएको टेलिफोन वार्तामा नेपाललाई अनुदान स्वरूप २० लाख डोज कोरोना खोप दिने घोषणा गरिएको परराष्ट्र मन्त्रालयले जनाएको छ। वरिष्ठ जनस्वास्थ्य विज्ञ डा बाबुराम मरासिनीका अनुसार सहरी क्षेत्रमा कोरोना विरुद्धको खोप लगाइसकेको र भारतबाट घर फर्केकाले पनि खोप लगाएका कारण तुरुन्तै संक्रमणको वृद्धि नदेखिएको हो। केही समय पर्खनुपर्छ। अहिले परीक्षण नगराउनेहरू पनि छन्। छठसम्म संक्रमणको अवस्था के कस्तो रहन्छ ? त्यो विचार गर्नुपर्छ, उनले भने। सातायता दैनिक ५० जनाको हाराहारीमा परीक्षण भइरहेको भक्तपुर अस्पतालकी मेडिकल सुपरिटेन्डेन्ट डा सुमित्रा गौतमले बताइन्। संक्रमण दर न्यून देखिएको छ। बेडहरू खाली हुन थालेका छन्, उनले भनिन्, तर पनि जोखिम घटेको छैन। ढुक्क हुने अवस्था भइसकेको छैन।"
रोनाल्डोको गोलमा युनाइटेडको जित,"लन्डन : स्टार स्ट्राइकर क्रिस्टियानो रोनाल्डोको गोलमा म्यानचेस्टर युनाइटेडले यूईएफए च्याम्पियन्स लिग फुटबलमा पुनरामगन जित निकालेको छ। ओल्ड ट्राफोर्डमा बुधबार राति भएको खेलमा म्यानचेस्टर युनाइटेडले समूह एफको खेलमा पहिलो हाफमा २० ले पछि परेको अवस्थालाई उल्ट्याउँदै इटालियन क्लब एटलान्टालाई ३२ गोलले पराजित गरेको हो। म्यानचेस्टर युनाइटेडको जितमा रोनाल्डोले विजयी गोल गरेका थिए। खेलमा अग्रता भने पाहुना टोली एटलान्टाले लिएको थियो। खेलको १५औं मिनेटमा मारियो पासालिकले गोल गर्दै एटलान्टालाई अग्रता दिलाएका थिए। मेरिह डेमिरलले २८औं मिनेटमा गोल गर्दै एटलान्टाको अग्रता दोब्बर बनाएका थिए। दोस्रो हाफमा भने म्यानचेस्टर युनाइटेड खेलमा फर्किएको थियो। ५३औं मिनेटमा मार्कुस रासफोर्डले गोल गर्दै युनाइटेडलाई खेलमा फर्काएका थिए। उनले ब्रुनो फर्नान्डेजको पासलाई सदुपयोग गर्दै गोल उत्कृष्ट गोल गरेका थिए। एडिन्सन काभानीको पासमा ७५औं मिनेटमा हेरी म्यागुयरले म्यानचेस्टर युनाइटेडका लागि बराबरी गोल फर्काएका थिए। त्यसपछि खेल सकिन नौ मिनेट बाँकी रहँदा क्रिस्टियानो रोनाल्डोले गोल म्यानचेस्टर युनाइटेडलाई जित दिलाएका थिए। लुक सले उपलब्ध गराएको पासमा हेड गोल गर्दै रोनाल्डोले म्यानचेस्टर युनाइटेडलाई जित दिलाएका हुन्। भिल्लारियलले स्विसले गर्यो चार गोल यही समूहको अर्को खेलमा स्पेनिस क्लब भिल्लारियलले स्विस क्लब योङ ब्वाइजलाई ४१ गोलले पराजित गर्यो। भिल्लारियलको एकपक्षीय जितमा एमेरी पिनो, जेरार्ड मोरिनो, अल्बर्टो मोरिनो र सामुयल चुकविजले गोल गरे। योङ ब्वाइजका मेसाक एलियाले सान्त्वना गोल फर्काए। यस समूहमा म्यानचेस्टर युनाइटेड शीर्ष स्थानमा उक्लिएको छ। म्यानचेस्टर युनाइटेडले तीन खेलमा ६ अंक जोडेको छ। एटलान्टा चार अंकसहित दोस्रो स्थानमा छ। चार अंक नै जोडेको भिल्लारियल तेस्रो र तीन अंक जोडेको योङ ब्वाइज पुछारमा छ। चेल्सीले सानदार जित च्याम्पियन्स लिग फुटबलअन्तर्गत नै समूह एचको खेलमा अर्को इङ्लिस क्लब चेल्सीले सानदार जित निकाल्यो। चेल्सीले स्विडिस क्लब माल्मोलाई ४० गोलले पराजित गर्यो। तर, चेल्सीका लागि यो जित निकै महंगो सावित भयो। उसका मुख्य खेलाडी रोमेलु लुकाकु र टिमो वेर्नरले गए रातिको खेलमा चोट बोक्न पुगे। लुकाकुले एङकल र वेर्नरको ह्यामस्टिङको चोट बोकेका छन्। प्रिमियर लिगको लिडर चेल्सीलाई दुई मुख्य फरवार्डको चोट निकै महंगो पर्ने देखिएको छ। चेल्सीमा जितमा जोर्गिन्होले दुई गोल गरे। उनले ती दुवै गोल पेनाल्टीमा गरेका थिए। खेलमा अग्रता चेल्सीले नवौं मिनेटमा लिएको थियो। आन्द्रेस क्रिस्टिेन्सेनले गोल गर्दै चेल्सीलाई अग्रता दिलाएका थिए। थिएगो सिल्भाले उपलब्ध गराएको पासमा उनले गोल गरेका थिए। जोर्गिन्होले २१ औं मिनेटमा पेनाल्टीमा पहिलो गोल गरेका थिए। काइ हभार्टजले ४८ औं मिनेटमा चेल्सीका लागि तेस्रो गोल थपे। हडसन ओडोइले उपलब्ध गराएको पासमा हभार्टजले गोल गरेका थिए। जोर्गिन्होले ५७ औं मिनेटमा पेनाल्टीमा व्यक्तिगत दोस्रो गोल गर्दै चेल्सीलाई सानदार जित दिलाए। यही समूहको अर्को खेलमा युभेन्ट्सले रसियन क्लब सेन्ट पिटर्सवर्गलाई १० गोलले पराजित गर्दै शीर्ष स्थान कब्जा गर्न सफल भयो। निकै प्रतिस्पर्धात्मक खेलमा युभेन्ट्सका डेजान कुलुसेभ्सीले ८६औं मिनेटमा निर्णायक गोल गरेका थिए। समूह एचमा युभेन्ट्स नौ अंकसहित शीर्ष स्थानमा छ। चेल्सी तीन खेलबाट ६ अंक जोड्दै दोस्रो स्थानमा उक्लिएको छ। तीन अंक जोडेको सेन्ट पिटर्सवर्ग तेस्रो र अंक बिहीन माल्मो तालिकाको पुछारमा छ। बायर्न म्युनिखको सानदार जित च्याम्पियन्स लिग फुटबलअन्तर्गत नै बुधबार राति बायर्न म्युनिखले बेन्फिाकामाथि सानदार जित निकालेको छ। समूह ईको खेलमा जर्मन क्लब बायर्न म्युनिखले पोर्चुगिज क्लब बेन्फिकालाई ४० गोलले पराजित गरेको हो। बायर्नको प्रभावशाली जितमा लोरी सेनले दुई गोल गरे। यस्तै रोबर्ट लेवान्डोस्कीले एक गोल थप्दा बायर्नले अर्को एक गोल आत्मघाती रुपमा उपहार पाएको थियो। ती सबै गोल खेलको अन्तिम २० मिनेटमा सम्भव भएको थियो। ७० औं मिनेटमा सेनले पाहुना टोली बायर्नलाई अग्रता दिलाएका थिए। त्यसको १० मिनेटपछि एभर्टन सोरेसको आत्मघाती गोलमा बायर्न २० ले अघि बढ्यो। त्यसको दुई मिनेटपछि लेवान्डोस्कीले बायर्नलाई ३० को अवस्थामा पुर्याए। ८४ औं मिनेटमा सेनले व्यक्तिगत दोस्रो गोल गर्दै बायर्नलाई प्रभावशाली जित दिलाए। बायर्नले समूहमा दोस्रो स्थानको बेन्फिकासँग पाँच अंकको अग्रता लिएको छ। बायर्नको नौ अंक छ भने दोस्रो स्थानको बेन्फिाकाको चार अंक छ। बार्सिलोनाको पहिलो जित यही समूहको अर्को खेलमा स्पेनिस महारथि बार्सिलोनाले पनि पहिलो जित निकालेको छ। बुधबार राति भएको खेलमा युक्रेनी क्लब डायनामो किभलाई १० गोलले पराजित गर्दै बार्सिलोनाले पहिलो जित निकालेको हो। घरेलु मैदानमा बार्सिलोनालाई जित दिलाउन जेरार्ड पिकले निर्णायक गोल गरेका थिए। उनले खेलको ३६ औं मिनेटमा गोल गरेका थिए। जोर्डी अल्बाको पासमा उनले गोल गरेका हुन्। यस जितसँगै बार्सिलोनाले तीन खेलमा तीन अंक जोडेको छ। बार्सिलोनाले यस अघिका दुवै खेलमा पराजय बेहोरेको थियो। बार्सिलोना समूहको तेस्रो स्थानमा छ। डाइनामो किभले तीन खेलमा एक अंक जोडेको छ। किभ समूहको पुछारमा छ।"
अर्को एक वर्ष कोरोना संक्रमणको जोखिम रहन्छ : विश्व स्वास्थ्य संगठन,जेनेभा : विश्व स्वास्थ्य संगठन(डब्लूएचओ)ले खोपको अभावमा अर्को एक वर्षसम्म कोरोनाको जोखिम कायमै रहने जनाएको छ। कतिपय गरिब मुलुकहरु कोरोना विरुद्धको खोपको पहुँचबाट टाढा रहेकाले सन् २०२२ सम्म कोरोनाको संक्रमण कायम रहने डब्लूएचओले बताएको हो। गरिब राष्ट्रहरुले आवश्यक खोपको मात्रा नपाएकाले कारोनाले निम्त्याएको महामारी अझै एक वर्षसम्म चल्ने डब्लूएचओले जनाएको हो। डब्लूएचओका वरिष्ठ अधिकारी डा ब्रुरुस अयलवार्डले कोरोनाले निम्त्याएको महामारीको संकट सन् २०२२ सम्म रहने बताए। उनका अनुसार अफ्रिकाका जनताहरु कोरोना विरुद्धको खोपको पहुँचबाट बाहिर छन्। अफ्रिका बाहेका अन्य महादेशमा ४० प्रतिशत जनताले कोरोना विरुद्धको खोप लगाइसकेको अन्तर्राष्ट्रिय सञ्चारमाध्यमहरुले जनाएका छन्। अफ्रिका महादेशका ५ प्रतिशतले मात्र कोरोना खोप लगाएका छन्। डब्लूएचओले स्वास्थ्यमा समान हक हुनुपर्ने भन्दै औषधी उत्पादक कम्पनीहरुले कम आय भएका मुलुकहरुलाई खोप उपलब्ध गराउनु पर्ने समेत भनेको छ।
जामुने खोलामा बोलेरो दुर्घटना हुँदा प्रधानाध्यापकको मृत्यु,"काभ्रे : जामुने खोलामा बोलेरो दुर्घटना हुँदा एक जनाको मृत्यु भएको छ। दोलालघाट हुँदै चौरी देउरालीतर्फ जाँदै गरेको बा २१ च ९२१० नं को बोलेरो भुम्लु गाउँपालिका५ जामुने खोलामा दुर्घटना हुँदा ४९ वर्षीय चालक कमल श्रेष्ठ रहेको मृत्यु भएको प्रहरीले जनाएको छ। श्रेष्ठ सरस्वती मावि, चौरी देउराली४ छेडाका प्रधानाध्यापक हुन्। उनको उपचारका क्रममा धुलिखेल अस्पतालमा बिहीबार बिहान १ बजे मृत्यु भएको प्रहरीको भनाइ छ। बोलेरो सडकबाट अन्दाजी ३०० मिटर तल खसेको थियो। कुखुराको दाना बोकेर बनेपाबाट चौरी देउरालीतर्फ जाँदै गरेको बोलेरो बुधबार राति करिब ९ बजेतिर दुर्घटना भएको थियो। बोलेरोमा चालक श्रेष्ठ मात्र रहेको प्रहरीले जनाएको छ।"
"मौसममा सुधार, केही स्थानमा मध्यम वर्षाको सम्भावना","काठमाडौं : देशभर मौसममा सुधार आएको जल तथा मौसम विज्ञान विभागले जनाएको छ। बंगालको खाडी तथा मध्य भारतमा रहेको न्यून चापीय प्रणाली र पश्चिमी वायु प्रणालीको संयुक्त प्रभावले नेपालमा असोज ३१ देखि कात्तिक ३ गतेसम्म भारी वर्षा गराएको थियो। हाल भारतको बिहारमा रहेका न्यून चापिय प्रणाली र पश्चिमी वायु प्रणालीको सामान्य प्रभाव नेपालमा रहेको छ। अबको चारपाँच दिन अर्को प्रणाली विकसित हुने नदेखिएकोले मौसम सुधार हुने वरिष्ठ मौसमविद् बरुण पौडेलले बताए। कतैकतै छिटफुट वर्षाको सम्भावना भइपनि धेरै स्थानमा घाम लाग्ने उनको भनाई छ। आज काठमाडौं उपत्यका लगायत अधिकांश स्थानमा घाम लागेको छ। मौसम पूर्वानुमान महाशाखाबाट जारी मौसम बुलेटिनमा देशभर आंशिकदेखि सामान्य बदली रही प्रदेश १ र बागमती प्रदेशका केही स्थानहरुमा हल्का वर्षा भइरहेको छ। बिहीबार दिउँसो देशभर आंशिकदेखि सामान्य बदली रहने छ। प्रदेश १, बागमती र गण्डकी प्रदेशहरुका थोरै स्थानहरुमा र बाँकी प्रदेशहरुका एक वा दुई स्थानहरुमा मेघगर्जनचट्याङ्गसहित हल्का वर्षाको सम्भावना रहेको छ। राती प्रदेश नं १ र गण्डकी प्रदेशहरुका थोरै स्थानहरुमा र बाँकी प्रदेशहरुका एक वा दुई स्थानहरुमा मेघगर्जनचट्याङ्गसहित हल्का वर्षाको सम्भावना रहेको मौसम पूर्वानुमान महाशाखाले जनाएको छ। शुक्रबार प्रदेश १, बागमती, र गण्डकी प्रदेशका एकदुई स्थानहरुमा मेघगर्जनचट्याङ्गसहित हल्का वर्षाको सम्भावना रहेको छ। शनिबार प्रदेश १, बागमती, र गण्डकी प्रदेशका थोरै स्थानहरुमा मेघगर्जनचट्याङ्ग सहित हल्कादेखि मध्यम वर्षाको सम्भावना रहेको छ। बाढी प्रभावितलाई राहत र उद्धार गर्न मानवअधिकार आयोगको आग्रह पाँचथरमा पहिरोले बगाउँदा २१ को मृत्यु वर्षाको कारण देशभर आठ सडक अवरुद्ध बाढी, पहिरो र डुबानमा परी देशभर ७७ को मृत्यु, २६ बेपत्ता (अपडेट) बाढी पहिरोबाट ८७ को मृत्यु, २८ बेपत्ता बेमौससी वर्षाका कारण देशका विभिन्न भागमा बाढी र पहिरोले ८७ जनाको ज्यान गएको छ। २८ जना बेपत्ता छन्। १२ घाइते छन्। ३० वटा घर पूर्ण क्षति भएका छन् भने १ सय बढी चौपाया मरेका छन्। नेपाल प्रहरीका अनुसार ६ सय ६९ घर डुवानमा परेका छन्। ५० घरमा पानी पसेको छ।"
सांसदहरुको अन्तर्राष्ट्रिय संजालको बोर्ड सदस्यमा गगन थापा निर्वाचित,"काठमाडौं : सांसदहरुको अन्तर्राष्ट्रिय संजालको बोर्ड सदस्यमा गगनकुमार थापा निर्वाचित भएका छन्। विश्व बैंक र अन्तर्राष्ट्रिय मुद्राकोष सम्बन्धि अन्तर्राष्ट्रिय सञ्जालको बोर्ड सदस्यमा थापा सन् २०२३ सम्मका लागि निर्वाचित भएका हुन्। बोर्ड सदस्यका रुपमा उनले विश्वका १४० भन्दा बढी देशका सासदसँगै समावेशी विकासका लागि काम गर्ने छन्। सांसद थापाले बोर्ड मेम्बरका रुपमा निर्वाचित भएको कुरा जानकारी गराउन पाउँदा खुशी लागेको ट्वीटरमार्फत जानकारी दिएका छन्। वर्ष २०२१२०२३ का लागि          को बोर्ड मेम्बरका रुपमा निर्वाचित भएको कुरा जानकारी गराउन पाउँदा खुशी लागेको छ। उनले लेखेका छन्, यस नेटवर्कको बोर्डमा रही विश्वका १४० भन्दा बढी देशका सांसदहरूसंगै अबको दुई वर्ष समावेशी विकासका लागि काम गर्न उत्साहित छु। थापा नेपाली कांग्रेसबाट उम्मेदवार भइ काठमाडौको क्षेत्र नं ४ बाट थापा प्रतिनिधि सभा सदस्यमा निर्वाचित भएका हुन्। वर्ष २०२१२०२३ का लागि          को बोर्ड मेम्बरका रुपमा निर्वाचित भएको कुरा जानकारी गराउन पाउँदा खुशी लागेको छ।यस नेटवर्कको बोर्डमा रही विश्वका १४० भन्दा बढी देशका सांसदहरूसंगै अबको दुई वर्ष समावेशी विकासका लागि काम गर्न उत्साहित छु।    ()  ,"
विश्व हवाई क्षेत्रमा आशाका किरण,"काठमाडौं : विश्व हवाई क्षेत्रका लागि सन् २०२० इतिहासकै खराब वर्ष बन्यो। कोभिडका कारण विश्वका लामो र छोटो दूरीका हवाई सेवा प्रायः ठप्प भए। व्यस्त विमानस्थलहरू सुनसान बने। हवाई सेवाले खर्बौैं डलर आर्थिक संकटको सामना गर्नुपयो। यो वर्ष विश्व हवाई सेवा ६६ प्रतिशतले घटेको थियो। यो वर्षको अन्तिमसम्ममा भने विश्व हवाई सेवा १८ प्रतिशतले बढ्ने अन्तर्राष्ट्रिय हवाई यातायात संघ (आइटा) ले जनाएको छ। कोभिडविरुद्धको खोप, सर्वसाधारणमा बढेको आत्मविश्वास र विभिन्न देशको प्रयासका कारण हवाई क्षेत्रमा सुधार आउने आइटाको अनुमान छ। सन् २०२० मा यात्राबाट बञ्चित विश्वको ठूलो संख्याले यो वर्ष हवाई यात्रा गर्न सक्ने आइटाको भनाइ छ। तर, सबै देशले हवाई प्रतिबन्ध फुकुवा गर्न नचाहेको र पूर्ण रूपमा कोरोना नियन्त्रण हुन नसकेका कारण पूर्णरूपमा सञ्चालन नहुन सक्छ, आइटाले भनेको छ। कोभिडविरुद्धको खोपको पर्याप्तता र विभिन्न देशले हवाई सेवामा लिने सरकारी नीतिले सन् २०२२ मा हवाई क्षेत्र कस्तो रहने भन्ने निर्धारण हुनेछ। यद्यपि सो वर्ष ५१ प्रतिशतले सुधार हुने अनुमान आइटाको छ। यो समयमा विश्वको आन्तरिक हवाई बजार पनि पुरानै लयमा फर्कने आइटाको विश्वास छ। हवाई कम्पनीहरूले आर्थिक दबाब भने थेग्नुपर्ने छ। चर्को प्रतिस्पर्धाका कारण यात्रुलाई छुटसहितका आकर्षक प्याकेज ल्याउनुपर्ने हुँदा हवाई कम्पनीहरूले वास्तविक लागत पाउने छैनन्। तर, पनि विश्व व्यापार बलियो रहने र यसबाट एयर कार्गो भोल्युम पनि बढ्ने आइटाको विश्वास छ। घरेलु बजार ठूला भएका, खोपको मात्रा पूरा गरेका र हवाई सेवा खुकुलो बनाएका देशमा अरूभन्दा छिटो रिकभरी हुने आइटाको भनाइ छ। विश्व उड्डयनको क्षेत्रगत अवस्था कोभिडको समयभन्दा अघि उत्तर अमेरिकाले हवाई क्षेत्रमा राम्रो आम्दानी गरेको थियो। सन् २०२२ मा पनि मुनाफा आर्जन गर्ने पूर्वानुमान गरिएको छ। यसका लागि उसको घरेलु बजार नै प्रमुख सहयोगी बन्ने आइटाको अनुमान छ। यसबाहेक, क्षेत्रीय यातायातमा पिकअप (उत्तरी अमेरिकाबाट ल्याटिन अमेरिका) र उत्तरी एटलान्टिक यात्राको पुनः उद्घाटन सहयोगी बन्ने छ। यस्तै, अन्तर युरोपेली बजारको रिकभरी गति पनि बढ्ने अपेक्षा गरिएको छ। तर, यस क्षेत्रका एयरलाइन्स मध्यमलामो दूरीको अन्तर्राष्ट्रिय सेवामा निर्भर छन्। त्यसैले सन् २०२१ मा यस क्षेत्रका लागि कुल घाटा २०९ बिलियन डलर हुने अनुमान छ। यता, एसिया प्रशान्त क्षेत्रका हवाई उद्योगहरू कडा सरकारी नीतिका कारण प्रभावित हुँदै आएका छन्। यहाँका देशहरूमा हवाई प्रतिबन्ध धेरै कडा भएको र खोप रोलआउट पनि धेरै ढिला भइरहेको आइटा बताउँछ। सन् २०२१ मा यहाँको उड्डयन क्षेत्रमा कुल ११२ बिलियन डलर घाटा रहनेछ। आगामी वर्ष केही सुधार भई घाटा २४ बिलियन डलरमा सीमित रहनेछ। मध्यपूर्वी एयरलाइन्सको अन्तर्राष्ट्रिय उडानको सीमितता र ठूलो घरेलु बजारको अभाव छ। त्यसैले यस क्षेत्रको रिकभरीमा ढिलाइ हुने आइटाको अनुमान छ। आगामी वर्ष ६ बिलियन डलर घाटा बेहोर्नुपर्ने अनुमान गरिएको छ। ल्याटिन अमेरिकामा भने अन्तर क्षेत्रीय यातायात चाँडै सुध्रिने अनुमान गरिएको छ। तर, केही एयरलाइन्सहरू पुनर्गठन प्रक्रियामा रहेकाले वित्तीय सुधार ढिलो हुनेछ। यो क्षेत्रले सन् २०२२ मा ५७ बिलियन डलरको घाटालाई कम गरी ३७ बिलियन डलरमा झार्नेछ। अफ्रिका क्षेत्र खोप रोल आउटमा पछि छ। जसले अन्तर्राष्ट्रिय यात्रा रिकभरीलाई असर पार्नेछ। सरकारको सहयोग कोभिडका कारण सबैभन्दा बढी उड्डयन क्षेत्र प्रभावित बन्यो। यसैकारण विभिन्न देशले महामारी सुुरु भएयता हवाई उद्योगका लागि आर्थिक सहायता गर्दै आएका छन्। यस क्षेत्रको पुँजीवृद्धि, अनुदान, करको भुक्तानी र कर दायित्व घटाउने काम विभिन्न देशले गरेका थिए। २०२१ को सेप्टेम्बर अन्त्यसम्ममा विश्वको कुुल सरकारी सहायता २ सय ४३ बिलियन डलर पुुगेको छ। अमेरिका, युरोप र एसियाका केही देशमा हवाई सेवामा सरकारी सहयोग पर्याप्त देखिन्छ। तर, ल्याटिन अमेरिका र अफ्रिकामा न्यून छ। एयरलाइन्सको लगानी र राजस्व एयरलाइन्स कम्पनीहरू कोभिड अघि पर्याप्त राजस्व संकलन गर्दै आएका थिए। महामारीभन्दा चार वर्ष पहिले उत्तर अमेरिका र युरोपका हवाई सेवाले लगानीकर्ताहरूलाई पुँजीको लागतभन्दा बढी रकम प्रदान गर्दै आएका थिए। कोभिड महामारी यता धेरै परिवर्तन आएको छ। विश्व उड्डयन क्षेत्रमा २०१९ सम्ममा २९३ मिलियनले रोजगारी पाएका थिए। तर, कोभिडपछि १५६ प्रतिशतले रोजगारी गुमाएको आइटाको अध्ययनमा छ। कोभिडमा हवाई इन्धनको मूल्य उच्च कोभिड सुरु हुनु अघिको वर्ष विश्व उड्डयन क्षेत्रले ३ सय ५९ बिलियन लिटर हवाई इन्धन खपत गरेको थियो। त्यति इन्धन खपत हुँदा १ सय ८६ बिलियन डलर खर्च भएको थियो। तर, २०२० मा इन्धन खपत ४५३ प्रतिशतले घट्न पुग्यो। यो वर्ष हवाई इन्धनको मूल्य बढेको छ। अहिले प्रतिब्यारेल ७४५ डलर छ। जबकि सन् २०२० मा ४६६ डलर प्रतिब्यारेल थियो। सन् २०२२ मा ७७८ डलर प्रतिब्यारल पुग्ने आँकलन गरिएको छ।"
ज्यानको माया,"एउटा जंगलमा खरायोले आरामका साथ आफ्नो दैनिकी कटाइरहेको थियो। उसका धेरै पुस्ताले सोही जंगलमा जीवन बिताएका थिए। खरायोको घर नजिकै पानीको सुन्दर पोखरी थियो। जंगलको वातावरण पनि स्वच्छ थियो। त्यहाँ कुनै डर, त्रास थिएन। तर एक दिन सोही बाटो हुँदै जंगलको राजा सिंह त्यहाँ आइपुग्यो। वरपर भेटेका साना जंगली जनावरलाई दुःख दिन थाल्यो र मार्दै खान थाल्यो। यो सबै दृश्य त्यो खरायोले पनि देखिरहेको थियो। स्वच्छ वातावरण भएकाले सोही स्थानमा बस्ने सिंहले पनि निर्णय गर्यो। सिंह आफ्नो घर भएको क्षेत्रमा बसेकाले खरायोको मनमा चिन्ता थपियो। कुनै दिन सिंहको आहारा भइन्छ कि भन्ने चिन्ता खरायोलाई सधैं थियो। डरले नै खरायो घरबाट बाहिर निस्किएको थिएन। एक दिन अत्यधिक गर्मी भयो। घरभित्र डराएर बसेको खरायोलाई अत्यधिक तिर्खा लाग्यो। ऊ दौडदै नजिकैको पानीपोखरीमा गयो र पानी खान मात्रै के लागेको थियो, सिंहले आक्रमण गर्न लागेको चाल पायो। उसको प्यास हरायो र ऊ सिंहबाट जोगिन दौडन थाल्यो। सिंहले खरायोलाई घण्टौंसम्म खेदायो तर, भेटाएन। खरायो भागेर एउटा पहाडको टुप्पोमा पुग्यो। फर्किएर हेर्दा केही तल सिंह भने थाकेर लखतरान भएको उसले देख्यो। सिंहले हार मानेर खरायोलाई भन्यो, खरायो भाइ हुन त म तिमीभन्दा धेरै गुणा ठूलो र बलियो पनि छु, तर मैले तिमीलाई दौडमा जितेर समाउन सकिनँ, यसको रहस्य के हो ? मलाई नढाँटी भन्यौ भने त्यसपछि म तिमीलाई कहिल्यै दुःख दिने छैन। खरायोले जवाफ दियो, सिंह महाराज तपार्इं एक छाक खानलाई दौड्नु भएको थियो। तर म एउटा जिन्दगी बचाउनलाई दौडिरहेको थिएँ। फरक यत्ति हो। छाक टार्न दौडनु र ज्यान बचाउन दौडनुको गति नै फरक हुन्छ नि। नैतिक शिक्षा : मान्छेको वर्तमान समयको रफ्तार उसको जीवनको अन्तिम लक्ष्यमा निर्भर रहन्छ। न कि अरू कुनै धन, सम्पत्ति, गाउँ, सहर, देश, समय, परिस्थिति सबै कुरा बहाना मात्रै हुन्। हामी जीवन बिताउन मात्रै दौडिएका हौं। त्यसैले यथार्थलाई नभुलौं। आनन्दको जीवन बिताऔं।"
"बाढी पहिरोबाट ८७ को मृत्यु, २८ बेपत्ता","अजबी पौड्यालकाठमाडौं, शिवराज भट्टधनगढी, ललितबहादुर बुढासुर्खेत, हरिबहादुर लम्जेलधनकुटा, तोयानाथ भट्टराईइलाम, हिमाल दाहालइटहरी, भीमकुमार बाँस्कोटाफिदिम, महादेव अवस्थीमहेन्द्रनगर, परमानन्द पाण्डेटीकापुर, भरत खड्काउदयपुर बेमौससी वर्षाका कारण देशका विभिन्न भागमा बाढी र पहिरोले ८७ जनाको ज्यान गएको छ। २८ जना बेपत्ता छन्। १२ घाइते छन्। ३० वटा घर पूर्ण क्षति भएका छन् भने १ सय बढी चौपाया मरेका छन्। नेपाल प्रहरीका अनुसार ६ सय ६९ घर डुवानमा परेका छन्। ५० घरमा पानी पसेको छ। इटहरीमा बाढीपछिको अवस्था । तस्बिर : हिमाल दाहाल पाँचथरको मिक्लाजुङ गाउँपालिकामा पहिरो र खोलाले बगाउँदा २१ जनाको ज्यान गएको छ। ३ जना बेपत्ता छन्। इलाममा पहिरोले पुरेर ११ जनाको मृत्यु भएको छ। खोलाको भेलले बगाएर थप एक र रूखले किचेर १ जनाको मृत्यु भएको जिल्ला प्रहरी कार्यालय इलामले जनाएको छ। बाढी र पहिरोबाट ४० जिल्ला बढी प्रभावित छन्। नेपाल प्रहरी प्रवक्ता बसन्त कुँवरका अनुसार प्रदेश नम्बर १ मा ५३, बागमती प्रदेशमा १, सुदूरपश्चिममा २६ र कर्णालीमा ७ जनाले बाढी र पहिरोमा परी ज्यान गुमाएका छन्। गृह मन्त्रालयका प्रवक्ता फणीन्द्रमणि पोखरेलले सुर्खेत, कैलाली र इटहरीलाई केन्द्र बनाएर सेनाको हेलिकप्टरबाट घाइतेको उद्धार भइरहेको बताए। एकै गाउँपालिकामा २१ को मृत्यु पहिरो तथा खोलाले बगाउँदा पाँचथरको मिक्लाजुङ गाउँपालिकाका २१ जनाको ज्यान गएको छ। ३ जना बेपत्ता भएको गाउँपालिका अध्यक्ष अमर माखिमले जानकारी दिए। त्यस्तै उदयपुरमा छुट्टाछुट्टै खोलाले बगाउँदा एक सरकारी कर्मचारीसहित २ जनाको ज्यान गएको छ। जिल्ला प्रहरी कार्यालयका अनुसार उदयपुरगढी गाउँपालिका८ का ५९ वर्षीय कृष्णबहादुर श्रेष्ठ र त्रियुगा नगरपालिका५ लालपतास्थित बिलाउनेका ४० वर्षीय टुकशहादुर खड्काको ज्यान गएको छ। उनका अनुसार मिक्लाजुङ५ मा १५ जनाको मृत्यु भएको छ भने २ बेपत्ता छन्। वडा नम्बर १ मा २ र वडा नम्बर २ मा २ जनाको ज्यान गएको छ। वडा नम्बर ४ मा खोलाले बगाएर १ जना बेपत्ता छन्। यस्तै वडा नम्बर ७ मा २ जनाको मृत्यु भएको अध्यक्ष माखिमले जानकारी दिए। यस्तै, फिदिम४ मा २ जना, फाल्गुनन्द गाउँपालिकामा ३ जना र कुम्मायकमा पहिरोले पुरिएर १ जनाको मृत्यु भएको छ। इलाममा १३ को मृत्यु इलाममा पहिरोले पुरेर ११ जनाको मृत्यु भएको छ। खोलाको भेलले बगाएर १ र रूखले किचेर थप १ जनाको मृत्यु भएको जिल्ला प्रहरी कार्यालय इलामले जनाएको छ। २ जना बेपत्ता र ४ जना घाइते भएको प्रहरीले जनाएको छ। अधिकांश चुरे क्षेत्र ओगटेको माङ्सेबुङ गाउँपालिकामा सबैभन्दा बढी ६ जनाको मृत्यु भएको छ भने दुई जना बेपत्ता छन्। माङ्सेबुङ गाउँपालिका६ का ५३ वर्षीय हरिप्रसाद राई, २९ वर्षीया कविता राई, सूर्याेदय नगरपालिका३ की ४९ वर्षीया नारायणीदेवी मोते, ३८ वर्षीया विष्णुमाया तामाङ र १७ वर्षीय विशाल तामाङको पनि पहिरोमा परी ज्यान गएको छ। माङ्सेबुङ६ की ८२ वर्षीया रनश्वरी राई र त्यहीँकी ५३ वर्षीया हरिमाया राई पहिरोमा बेपत्ता रहेको प्रहरीको भनाइ छ। प्रहरीका अनुसार पहिरोमा परी फाकफोकथुम गाउँपालिकामा एकैघरका ४ सहित ६ जनाको मृत्यु भएको छ। फाकफोकथुम१ की ३० वर्षीया बिना शेर्मा, १४ वर्षीय आइतबहादुर राई, ८६ वर्षीय नैनसिंह कटवाल, ७५ वर्षीया रणजता थापा, १५ वर्षीया निशाना कटवाल र १२ वर्षीय निश्चित कटवालको मृत्यु भएको छ। देउमाई नगरपालिका२ की सरिता आचार्यको स्थानीय लुटिमाया खोलाले बगाएर र माई नगरपालिका३ की २५ वर्षीया तेजमाया राईको स्थानीय बेतेनी जंगलमा रूखले किचेर मृत्यु भएको जिल्ला प्रहरी कार्यालयले जनाएको छ। पहिरोमा परेर माङसेबुङ६ चिसापानीका जमन राई र भक्तबहादुर राई, फाकफोकथुम१ ठिंगेपुरका नरबहादुर सेर्मा र खगेन्द्र सेर्मा घाइते भएको प्रहरीले जनाएको छ। मानवीय क्षतिसँगै माङ्सेबुङ गाउँपालिकामा रहेका पक्की पुल र बाटो घाटोमा ठूलो क्षति पुगेको गाउँपालिका अध्यक्ष डिकेन्द्र इदिंगोले बताए। दसैंको आशीर्वाद लिन हिँडेका फेरि फर्किएनन् धनकुटा चौबीसे गाउँपालिका१ गडेरेका भीमबहादुर श्रेष्ठको घर पहिरोले पुरिँदा दसैंमा टीका थाप्न आएका आफन्तले पनि ज्यान गुमाएका छन्। ६ जनाको घटनास्थलमै र एक जनाको उपचारका लागि लैजाँदै गर्दा बाटोमा मृत्यु भएको थियो। ६० वर्षीय भीमबहादुर श्रेष्ठ, ९ वर्षका उनका नाति विनोद श्रेष्ठ, ५ वर्षकी नातिनी निर्जला श्रेष्ठको निधन भएको छ। दसैंमा टीका थाप्न दमकबाट आएका श्रेष्ठका दाजुका छोरा सञ्जीव श्रेष्ठको परिवारले पनि पहिरोमा ज्यान गुमाएको छ। सञ्जीवका दुई छोरा सन्जेल र दिप्सन श्रेष्ठको पनि घटनास्थलमा नै मृत्यु भएको जिल्ला प्रहरी कार्यालय धनकुटाका डीएसपी दीपककुमार रायाले बताए। दसैंमा टीका थाप्न र आशीर्वाद लिन हिँडेका उनीहरूको मृत्युको खबर सुन्दा विश्वास नै नलागेको सन्दीपका ससुरा चन्द्रबहादुर तामाङले टेलिफोनमा बताए। दसैंमा टीका थाप्न भनेर माइत आएकी भीमबहादुरकी छोरी लक्ष्मी श्रेष्ठको पनि पहिरोमा परी ज्यान गएको छ। हुम्लामा एकै परिवारका ६ को ज्यान गयो हुम्लाको खार्पुनाथ गाउँपालिका ठूलो५ खर्पेलका धनबिरे शाहीको घर पहिरोले पुरिँदा ६ जनाको ज्यान गएको छ। प्रहरीका अनुसार ७० वर्षीय शाही, उनका ज्वाइँ ५५ वर्षीय कलबहादुर शाही, कलबहादुरकी श्रीमती ४० वर्षीया आशा शाही र छोराहरू १३ वर्षीय अलिन्द शाही, पाँच वर्षीय हुमेश शाही र तीन वर्षीय जसबहादुर शाहीको पहिरोमा पुरिएर मृत्यु भएको हो। सुतिरहेका सबैको घटनास्थलमै मृत्यु भएको कर्णाली प्रदेश प्रहरी कार्यालयका प्रवक्ता माधव श्रेष्ठले जानकारी दिए। त्यस्तै कालीकोटमा पहिरोले घर भत्किँदा एक जनाको मृत्यु भएको छ। महावै गाउँपालिका७ राम्रीकी १८ वर्षीया स्मृति अधिकारीको घटनास्थलमै मृत्यु भएको हो। त्यस्तै, जुम्लामा बाढीले बगाएर ल्याएको दाउरा छोप्ने क्रममा एक जना बेपत्ता भएकी छन्। बेपत्ता हुनेमा हिमा गाउँपालिका६ बाघबजारकी ३३ वर्षीया रन्ना शाही छिन्। वृद्धको शव फेला, एक बेपत्ता इटहरीको आर्मी क्याम्प छेउ ७१ वर्षीय चन्द्रमणि काफ्लेको शव भेटिएको छ। मंगलबार बिराटचोक जान भनी हिँडेका उनलाई राति आएको बाढीले बगाएर ल्याएको अनुमान गरिएको छ। मंगलबार साँझ मोटरसाइकलसहित भेलले बगाएका यामबहादुर प्रधानलाई तीन घण्टापछि सकुसल उद्धार गरिएको छ। बाढीले इटहरी ४, ८, ९ वडाका केही घरहरूसमेत भत्काएको छ। टेंग्रा खोला, खेती खोला, पानीपिया खोला, सुकुमारी खोलामा आएको बाढीले दर्जनौं घरहरूको एक तलासम्म डुबाएको छ। कैयौं उद्योग तथा पसलका सामान, मेसिनमा पानी पसेर करोडौंको क्षति भएको छ। बाढीले केही स्थानमा बाटोसमेत बगाएको छ। सुदूरपश्चिममा २६ को ज्यान गयो सुदूरपश्चिममा बाढी पहिरोमा परी २६ जनाको ज्यान गएको छ। सबैभन्दा बढी डोटीमा ११ जनाले ज्यान गुमाएका छन्। बझाङमा ८, बैतडीमा ४, डडेल्धुरामा २ र कैलालीमा २ जनाको ज्यान गएको छ। डोटीको जोरायल गाउँपालिकामा ६ जनाको मृत्युु भएको छ। घरमा च्यापिएर एकै परिवारका ३ र आफन्त १ गरी ४ जनाको मृत्युु भएको छ। जोरायल गाउँपालिका३ नवलपुरका जोगी सार्की, उनकी श्रीमती झुपरी सार्की, वडा नम्बर ४ सईगडाका शेरबहादुर विक, उनका छोरा मोहन विक, छोरी पवित्रा विक, सोही वडा घर भएर मामा घर आएका १६ वर्षका रविन विकको पहिरोमा परी मृत्यु भएको हो। यस्तै डोटीकै शिखर नगरपालिका११ बारबाटाकी मन्धरा बलायरको पहिरोसँगै आएको ढुंगा टाउकोमा लागेर मृत्यु भएको छ। डोटीमै ११ वर्षका आशिष कुन्जेडा, र सागर कुन्जेडाको पनि पहिरोमा परी मृत्यु भएको छ। डडेल्धुराको गन्याधुराका विष्णु अवस्थी र नरपता शाहीको पहिरोमा ज्यान गएको छ। बैतडीमा परुदेवी महरा, भानु पार्की, पवित्रा पार्की र देवन पार्कीको पहिरोले पुरिएर ज्यान गएको छ। यस्तै बझाङका ७३ वर्षका धनराज जोशी र कैलालीका ८६ वर्षीय करबिरे ढोलीको पनि पहिरोमा मृत्यु भएको छ। इलामको सूर्योदय नगरपालिका३ मा घरसहित परिवार बगाएको पहिरो । तस्बिर : तोयानाथ भट्टराई बैतडीमा सेतीको पानीको बहाव घटेको छ। त्यहाँ ६० जना फसेका थिए। नेपाली सेनाको हेलिकप्टरले खराब मौसमका कारण मंगलबार त्यहाँबाट सर्वसाधारणको उद्धार गर्न सकेन। बझाङमा तीनको शव निकालियो बझाङको थलारा गाउँपालिकामा पहिरोमा हराइरहेका तीन जनाको शव फेला परेको डीएसपी रुपक खड्काले बताए। थलारा४ डिख्लाका २३ जना पहिरोमा परेर मंगलबार बिहानदेखि बेपत्ता थिए। बझाङकै खप्तडछान्ना गाउँपालिका४ का धर्मराज रोकायाको घर पहिरोले पुर्दा रोकाया र उनकी श्रीमती जयसराको ज्यान गएको छ। यस्तै खप्तडछान्ना गाउँपालिका५ मा पहिरोले घर पुर्दा बिरु गिरी र उनकी श्रीमती चन्द्रा गिरीको ज्यान गएको छ। बझाङकै घट्टे खोलाले बगाएर १० वर्षका कालु कठायतको ज्यान लिएको छ। २२ घण्टापछि राजमार्ग सुचारु लेउती खोलाले बगाएको कोसी राजमार्ग २२ घण्टापछि सञ्चालनमा आएको छ। लेउती खोलाको बाढीले मंगलबार दिउँसो ४ बजे साँगुरीगढी गाउँपालिका६ फेदिमा करिब ५० मिटर सडक बगाएको थियो। दिउँसो साढे एक बजेदेखि राजमार्ग अस्थायी रूपमा सुचारु गरिएको जिल्ला ट्राफिक प्रहरी कार्यालय धनकुटाका प्रमुख सुरेन्द्र खड्काले बताए। महाकालीको बहाव घट्यो महाकाली नदीमा सोमबार ९२ वर्षयताकै ठूलो बाढी आएको थियो। बुधबार बिहानदेखि बहाव कम हुन थालेको छ। बनबासास्थित शारदा ब्यारेज निमार्णमा ५ लाख ७७ हजार क्युसेक मापन गरिएको थियो। बुधबार दिउँसो बहाव घटेर २ लाख ३९ हजार क्युसेक पुगेको छ। नदीमा पानीको बहाव घटिसक्यो, बस्तीबाट पनि पानी निकास भइसकेको छ, वडाध्यक्ष कृष्ण देउवाले भने, विस्थापितका लागि विद्यालयमा खाने बस्ने व्यवस्था मिलाएका छौं। कञ्चनपुरमा पुनर्वास, बेलौरी, लालझडी भीमदत्त र दोधारा चाँदनी नगरपालिकामा गरी ७ सय परिवार बिस्थापित भएका थिए। जिल्ला प्रहरी कार्यालयका अनुसार २ हजार ६ सय १० जनालाई सुरक्षित स्थानमा सारिएको छ। प्रहरी प्रमुख उमाप्रसाद चतुर्वेदीले जिल्लामा धनजनको क्षति भए पनि मानवीय क्षति नभएको बताए। ढुंगा अभावले भत्कियो भाइरल रोड महाकाली नदीमा निर्माणाधीन ४ लेन पुलको पहुँच मार्ग (भाइरल रोड) बाढीले भत्काएको छ। अस्फाल्ट प्लान्ट एरिया पूरै डुब्दा निर्माण सामग्री र यातायातका साधनमा ठूलो क्षति पुगेको छ। पुलको दुवैतर्फ ५ हजार ४ सय मिटर बाँध निर्माण गर्ने योजना थियो। जसका लागि २ सय ६० किलोग्रामभन्दा बढी तौलका १ लाख ४१ हजार घनमिटर ढुंगा आवश्यक छ। महाकाली पुल योजना कार्यालयले स्थानीय तहहरूसँग पटकपटक ढुंगा उपलब्ध गराउन आग्रह गरे पनि त्यो उपलब्ध नहुँदा सडक भत्किएको हो।"
"मोदीले गरे कुशीनगर एअरपोर्टको उद्घाट्न, लुम्बिनीको पर्यटन प्रवर्द्धनमा मद्दत","कुशीनगर : भारतका प्रधानमन्त्री नरेन्द्र मोदीले उत्तर प्रदेशको कुशीनगर जिल्लास्थित कुशीनगर अन्तर्राष्ट्रिय एयरपोर्टको उद्घाटन गरेका छन्। भारतीय प्रधानमन्त्री मोदीले बुधबार बिहान एयरपोर्टको उद्घाटन गरेका हुन्। उद्घाटन लगत्तै त्यहाँबाट पहिलो अन्तर्राष्ट्रिय उडान श्रीलंकाको कोलम्बोको लागि गरिएको छ। कुशीनगरमा नवनिर्मित उक्त अन्तर्राष्ट्रिय एयरपोर्टले बौद्ध पर्यटकहरुको आवागमनलाई सजिलो बनाउने मद्दत गर्ने बताइएको छ। २६० करोड रुपैयाँको लागतमा ३६०० वर्गमिटरमा फैलिएको टर्मिनल भवनसहित कुशीनगर एयरपोर्टको निर्माण भएको हो। नयाँ टर्मिनलले ३ सय यात्रुहरुलाई सजिलै आउन जान सुविधा प्रदान गर्ने क्षमताको रहेको छ। कुशीनगर एक अन्तर्राष्ट्रिय बौद्ध तीर्थ केन्द्र हो। जहाँ भगवान गौतम बुद्धले महापरिनिर्वाण प्राप्त गरेका थिए। यो स्थल बौद्ध सर्किटको एक केन्द्रबिन्दु पनि हो। बौद्ध सर्किटमा कुशिनगरको अलावा लुम्बिनी, सारनाथ र गयाको तीर्थस्थलहरू सामेल छन्। यो एयरपोर्टले बौद्ध धर्मका अनुयायीहरुलाई विदेशबाट लुम्बिनीमा पुर्याउन समेत भूमिका निर्वाह गर्नेछ । जसले लुम्बिनीको पर्यटन विकासमा मद्दत पुर्याउनेछ। यो एअरपोर्टको निर्माणसँगै बौद्ध सर्किट लुम्बिनी, बोधगया, सारनाथ, कुशीनगर, श्रावस्ती, राजगीर, संकिसा तथा वैशालीको यात्रा कम समयमा पूरा गर्न सकिनेछ। कुशीनगर अन्तर्राष्ट्रिय एयरपोर्टले विश्वका विभिन्न देशहरुबाट आउने तीर्थयात्रीहरुलाई यो क्षेत्रका विभिन्न बौद्ध स्थानसँग जोड्न मद्दत गर्नेछ। यस एअरपोर्टले एसियाली देशहरु श्रीलंका, जापाम, ताइवान, दक्षिण कोरिया, चीन, थाइल्याण्ड, भियतनाम र सिंगापुरबाट आउने पर्यटकलाई लुम्बिनी क्षेत्रमा ल्याउन सहयोग पुग्नेछ।"
मोक्षभूमि र भक्तराजलाई पद्मश्री,काठमाडौं : खेमलाल हरिकला लामिछाने समाज कल्याण प्रतिष्ठानले २०७७ सालको पद्मश्री साहित्य पुरस्कार लेखक तथा राजनीतिकसामाजिक अभियन्ता केशव दाहालको उपन्यास मोक्षभूमि र पद्मश्री साधना सम्मान भजन शिरोमणि भक्तराज आचार्यलाई प्रदान गरिएको छ। बुधबार राजधानीमा आयोजित कार्यक्रममा प्रतिष्ठानका अध्यक्ष जीवा लामिछानेले लेखक दाहाल र भजन शिरोमणि आचार्यलाई सो पुरस्कार प्रदान गरेका हुन्। मोक्षभूमि उपन्यासमा लेखकले झन्डै सात सय वर्ष पुरानो मध्ययुगीन सिंजा खस साम्राज्यमा रहेको मानव सभ्यतालाई मैलो बनाउने दासहरूको मुक्तिको गाथा र गरिमालाई चित्रण गरेका छन्। यसैगरी तीसको दशकदेखि सुगम गीतसंगीत तथा भजन गायनमा भक्तराज आचार्यले महत्वपूर्ण योगदान पुर्याएका छन्। २०४६ सालको एक साँझ काठमाडौंको बौद्धमा सांघातिक हमला भएपछि उनको गायनयात्रामा पूर्णविराम लागेको थियो।
विश्वकप क्रिकेट : श्रीलंका सुपर १२ मा छनोट,आबुधावी : संयुक्त अरब इमिरेट्स (यूएई) र ओमानमा आयोजना भइरहेको आईसीसी टीट्वेन्टी विश्वकपमा लगातार दुई खेल जित्दै श्रीलंका सुपर १२ मा छनोट भएको छ। बुधबार राति भएको समूह एको खेलमा आयरल्यान्डलाई ७० रनले पराजित गर्दै श्रीलंका अन्तिम १२ मा पुगेको हो। दुई खेलबाट चार अंक जोडेको श्रीलंकाले नेदरल्यान्ड्ससँग अन्तिम खेल खेल्नुअघि नै सुपर १२ मा स्थान पक्का गरेको हो। लगातार दुई खेल हारेको नेदरल्यान्ड्स भने पहिलो चरणबाटै बाहिरिएको छ। अब आयरल्यान्ड र नामिबियाबीच हुने खेलको विजेता सुपर १२ मा पुग्नेछ। आबुधाबीस्थित जायद क्रिकेट स्टेडियममा भएको खेलमा श्रीलंकाले दिएको एक सय ७२ रनको लक्ष्य पछ्याएको आयरल्यान्डले १८३ ओभरमा सबै विकेट गुमाएर एक सय एक रन मात्र बनाउन सक्यो। आयरल्यान्डका लागि कप्तान एन्ड्रयु बालब्रिनीले सर्वाधिक ४१ रन बनाए। यस्तै कर्टिस क्याम्परले २४ रन बनाउनु बाहेक अन्य खेलाडीले दोहोरो अंकमा रन बनाउन सकेनन्। आयरल्यान्डलाई सस्तैमा समेट्न श्रीलंकाका महेश थिक्सनाले तीन विकेट लिए। यस्तै चमिका करुणारत्ने र लाहिरु कुमाराले दुईदुई तथा दुश्मन्था चमारा र वानिन्दु हसरंगाले एकएक विकेट हात पारे। त्यसअघि टस हारेर पहिले ब्याटिङ गरेको श्रीलंकाले सात विकेट गुमाएर एक सय ७१ रनको योगफल खडा गरेको थियो। आठ रनमै तीन विकेट गुमाएको श्रीलंकाको पालिलाई प्रारम्भिक ब्याट्सम्यान पथुम निसंका र अलराउन्डर वानिन्दु हसरंगाले सम्हालेका थिए। चौथो विकेटका लागि यी दुई खेलाडीले एक सय २३ रनको साझेदारी गरेपछि श्रीलंकाले सम्मानजनक योगफल खडा गरेको थियो। हसरंगाले ४७ बल खेल्दै १० चौका र एक छक्काको मद्दतमा ७१ रन बनाए। निसंकाले पनि ४७ बल खेल्दै ६ चौका र एक छक्काको मद्दतमा ६१ रन जोडे। कप्तान दसुन सनकाले अविजित २१ रन बनाए। आयरल्यान्डका जोसुआ लिटलले चार ओभरमा २४ रन खर्चेर चार विकेट लिए। यस्तै मार्क अडाएरले दुई तथा पाउल स्टर्लिङले एक विकेट हात पारे।
फुटबलको आशा पौरखमा बदलौं,"कोरोना भाइरसको सन्त्रासका कारण अघिल्लो वर्षको दसैं औपचारिकतामै सीमित रह्योे। यस वर्ष भने दसैंलाई धुमधामसँग मनाउन सारा नेपाली जुटे। दसैंको यही माहोलमै नेपालीहरूले अर्को खुसी आत्मसात गर्न पाए। माल्दिभ्समा आयोजना भएको दक्षिण एसियाली फुटबल महासंघ (साफ) च्याम्पियनसिपको इतिहासमै पहिलो पटक नेपाल फाइनलमा पुग्न सफल भयो। साफ च्याम्पियनसिपको २८ वर्षको इतिहासमा नेपाल पहिलो पटक उपाधि नजिक पुगेको थियो। शनिबार राति भएको फाइनलमा चिरप्रतिद्वन्द्वी भारतसँग ३० गोलले पराजित भए पनि फाइनल पुगेर नेपालले ऐतिहासिक उपलब्धि हासिल गर्न सफल भयो। संसारकै लोकप्रिय खेल फुटबलको क्रेज नेपालमा पनि उत्तिकै छ। अन्य मुलुकमा जस्तै फुटबल भनेपछि हुरुक्क हुने दर्शक यहाँ छन्। यस अनुपातमा अन्तर्राष्ट्रिय प्रतियोगिताहरूमा नेपालले फुटबलप्रेमीको मुहारमा खुसी दिन भने सकेको छैन। शनिबार भारतसँग फाइनलमा बेहोर्नुपरेको पराजय फुटबलका क्रेजी समर्थक मात्र होइन, सम्पूर्ण नेपालीका लागि पीडादायी थियो। गत चैत १७ र २० गते दशरथ रंगशालामा भारतसँगको दुईवटा मैत्रीपूर्ण खेलमा उत्कृष्ट प्रदर्शन गरेका खेलाडीबाट देशले ठूलै आशा पनि गरेको थियो। भारतसँगको हारले खेलाडीहरूको मेहनत र सपनामा धक्का पुर्याएको थियो। तर, दक्षिण एसियाली फुटबलको सर्वोच्च प्रतियोगितामा उपविजेता बन्नु पनि नेपालका लागि सानो उपलब्धि होइन। करिब तीन दशकको अवधिमा नेपालको सबैभन्दा ठूलो सफलता भनेको सेमिफाइनलसम्म पुग्नु मात्रै थियो। १३औं संस्करणसम्म आइपुग्दा नेपाली टोली कैयौं पटक समूह चरणबाटै बाहिरिएको थियो। हारले जित्न सिकाउँछ भनेझैं नेपाली खेलाडीले हारेरै जितमा अभिप्रेरित गरे। आशाको किरण जगाउन सफल भए। आगामी दिनमा उत्कृष्ट प्रदर्शन गर्ने हौसला बढाए। राउन्ड रोबिन लिगका आधारमा भएको साफ च्याम्पियनसिपमा नेपालले उत्कृष्ट सुरुवात गरेको थियो। घरेलु टोली माल्दिभ्स र श्रीलंकालाई पराजित गरेर नेपालले गोर्खाली छवि प्रस्तुत गरेको थियो। चिरप्रतिद्वन्द्वी भारतविरुद्धको तेस्रो खेल गुमाए पनि चौथो तथा लिग चरणको आफ्नो अन्तिम खेलमा बंगलादेशलाई बराबरीमा रोक्दै नेपालले फाइनलमा स्थान बनाएको थियो। हरेकजसो प्रतियोगितामा खराब प्रदर्शन गर्दै आएको नेपालले यस पटक समग्रमा उत्कृष्ट खेल देखायो। नेपाली टोलीको प्रदर्शनमा स्वदेशी खेलप्रेमीले मात्र होइन, विदेशी प्रशिक्षक, पदाधिकारी र खेलाडीले पनि उत्तिकै चर्चा गरे। युवा खेलाडीले भरिएको नेपाली टोलीको आत्मविश्वासको पनि प्रशंसा गरे। नेपालका लागि यो पनि आफैंमा ठूलो जित हो। साफ च्याम्पियनसिपका लागि नेपालले लामो र बृहत् तयारी गरेको थियो। नेपाली खेलाडीहरूले पछिल्लो एक वर्षदेखि लगातार फुटबल खेलिरहेका थिए। अखिल नेपाल फुटबल संघ (एन्फा) ले पनि तयारीका लागि राम्रै व्यवस्था गरेको थियो। खेलाडीको एक्सपोजरका लागि भारतलगायतका मुलुकसँग मैत्रीपूर्ण खेल र वैदेशिक प्रशिक्षणको व्यवस्था मिलाएको थियो। खेलाडीहरूलाई निखार्ने र उनीहरूलाई अभिप्रेरित गर्ने काम भइरहे। यसमा जस दिनै पर्छ प्रशिक्षक अब्दुल्लाह अलमुताइरीलाई। उनले देखाएको सम्भावनालाई यथार्थमा बदल्ने काम अब एन्फाले गर्नुपर्छ। नेपालको फुटबलमा अझै ठूलो सुधार आवश्यक छ। बृहत् तथा दीर्घकालीन योजना र यथोचित कार्यान्वयनका काममा एन्फा लाग्नुपर्छ। कुनै बेला मुडेबलमा खेलिने फुटबल पछिल्लो समय प्राविधिक भएको छ। खेल्ने शैलीमा व्यापक परिवर्तन आइरहेका छन्। खेल्ने शैली र प्राविधिक पक्षकाबारे नेपाली खेलाडीलाई साक्षात्कार बनाउन एन्फाले तारतम्य मिलाउनुपर्छ। ग्रासरुट कार्यक्रमलाई देशैभर विस्तार गर्नुपर्छ। यसो भएमा मात्र राष्ट्रिय टोलीमा प्रतिभाशाली खेलाडीको आगमन भइरहन्छ। यसका लागि एन्फा आफंै पनि सच्चिनु आवश्यक छ। यसका लागि सबैभन्दा पहिले एन्फालाई राजनीतिक चंगुलबाट मुक्त गर्नुपर्छ। त्यसपछि साँच्चिकै फुटबलको विकास चाहने र दीर्घकालीन योजना भएका व्यक्तिहरूलाई नेतृत्वमा ल्याउनुपर्छ। पदलोलुप, अवसरवादी र विवाद जन्माएर रमिते बन्नेहरूलाई अबको एन्फा निर्वाचनले परास्त गर्न सक्नुपर्छ। नेपाली फुटबल टोलीलाई राष्ट्रपतिको बधाई साफ च्याम्पियनसिपको उपाधि जित्ने नेपालको सपनामा भारत बाधक फर्कियो नेपाली फुटबल टोली साफ उपविजेता प्रत्येक खेलाडीलाई ५ लाख दिने मन्त्रिपरिषद्को निर्णय अलराउन्डर गोपाल यू२३ फुटबल टोली ताजकिस्तान प्रस्थान"
सुँगुरको मिर्गौला मानिसमा प्रत्यारोपण,न्यूयोर्क : सुँगुरको मिर्गौला मानिसमा सफलतापूर्वक प्रत्यारोपण गरिएको छ। अमेरिकाको न्यूयोर्कस्थित एनवाईयू ल्याङ्गोन हेल्थमा गरिएको शल्यक्रिया सफल भएको हो। ब्रेन डेड भएकी एक महिलामा ५४ घण्टाको प्रयासमा मिर्गौला प्रत्यारोपण गरिएको न्यूयोर्क टाइम्सले जनाएको छ। प्रत्यारोपण गरिएको सो मिर्गौलाले सामान्य रूपमा काम गरिरहेको शल्यक्रियाको नेतृत्व गरेका डा रोबर्ट मोन्टगोमेरीले बताएका छन्। उनले मिर्गौलाबाट अपेक्षाकृत पिसाब बनाएको रोयटर्सलाई बताएका छन्। यो सफलता चिकित्सा विज्ञानमा कोसेढुङ्गा साबित हुन सक्ने बताइएको छ। यसले अङ्ग प्रत्यारोपणमा अङ्ग अभावलाई पूर्ति गर्ने विश्वास लिइएको छ। यद्यपि यो चिकित्सा विज्ञानमा राम्रो सफलता भएपनि कतिपयले भने नैतिकताको प्रश्न पनि उठाएका छन्।
२० प्रतिशत धानबालीमा क्षति,"काठमाडौं : बेमौसमी वर्षाले तराई भेग तथा पहाडी क्षेत्रमा २० प्रतिशतसम्म धानबाली क्षति भएको छ। देशभर यसवर्ष करिब १५ लाख हेक्टर क्षेत्रफलमा धानबाली लगाइएको थियो। नेपाल कृषि अनुसन्धान परिषद्का राष्ट्रिय धान अनुसन्धान कार्यक्रमका संयोजक डा भानु पोखरेलका अनुसार कुल बालीको करिब १५२० प्रतिशतसम्म क्षति भएको प्रारम्भिक अनुमान गएिको छ। अझै लगातार पानी परिरहेकाले थप क्षति हुन सक्ने उनको अनुमान छ। कृषि तथा पशुपंन्छी विकास मन्त्रालयले विगतका वर्षभन्दा यसपटक धान रोप्ने मौसम राम्रो भएकाले ९८३३ प्रतिशतको हाराहारीमा रोपाइँ भएको जनाएको छ। तर, धान भित्र्याउनुअघि नै अधिकांश काटेर राखेको धान खेतमै डुवान र बाढीले बगाउँदा पूरै क्षति हुन पुगेको छ। मन्त्रालयका अनुसार अहिले करिब २५ जिल्ला बढी प्रभावित छन्। विशेषगरी लुम्बिनी, सुदूरपश्चिम, प्रदेश १ र २ का जिल्लाहरूमा बढी क्षति पुगेको मन्त्रालयका प्रवक्ता प्रकाशकुमार सञ्जेलले बताए। गत वर्ष १४ लाख ७३ हजार ४ सय ७४ हेक्टर क्षेत्रफलमा धान रोप्दा ५६ लाख २१ हजार ७१० मेट्रिक टन उत्पादन भएको थियो। तर, मन्त्रालयले यस वर्षको अनुमानित उत्पादनको तथ्यांक प्रसारण गर्ने अन्तिम चरणमा पुगेका बेला वर्षाले क्षति पुर्याएको मन्त्रालयका प्रवक्ता सञ्जेलको भनाइ छ। उनका अनुसार यसपटक मुलुकभर वर्षा समयमै भएकाले रोपाइँ झण्डै शतप्रतिशत हुँदा गत वर्षको भन्दा १५ प्रतिशत उत्पादन वृद्धि हुने अनुमान गरिएको थियो। डा पोखरेल भन्छन्, अघिल्लो वर्ष २८ अर्ब र गत वर्ष ४८ अर्ब रुपैयाँ बराबरको धान भित्र्याएकोमा यस वर्षको क्षतिले घट्ने देखिएको छ। तराई क्षेत्रमा मात्रै होइन पहाडी भूभागको धानखेतीमा समेत क्षति पुगेको छ। प्रदेश १ र २ का जिल्लाहरू प्रभावित बनेका छन्। प्रदेश १ अन्तर्गत झापा, मोरङ र सुनसरीमा, प्रदेश २ अन्तर्गत सर्लाही र सप्तरीमा र कर्णाली प्रदेशअन्तर्गत सुर्खेतमा धानखेती प्रभावित बनेको छ मन्त्रालयले बताएको छ। यद्यपि, अधिकांश भूभागमा वर्षा भइरहेकाले अझै सबै क्षेत्रको तथ्यांक आउन बाँकी भएको उनले बताए। प्रत्येक प्रदेशमा धानबालीको क्षति कति भयो ? भन्ने एकिन तथ्यांकका लागि कृषि तथा पशुपंन्छी मन्त्रालयले अध्ययन टोली पढाउने भएको छ। शुक्रबारसम्म टोली परिचालन गरिसक्ने मन्त्रालयले बताएको छ। लुम्बिनीमा १ लाख ३० हजार ५६ हेक्टरको धानबाली क्षति लुम्बिनी प्रदेशअन्तर्गत तराई तथा पहाडी भेगका अधिकांश धानबाली नष्ट भएको छ। विशेषगरी पाल्पा, गुल्मी, नवलपरासी पश्चिम, रुपन्देही, कपिलवस्तु, दाङ, बाँके, बर्दिया, प्युठान र रोल्पा बढी प्रभावित भएका छन्। ती जिल्लाहरूमा ३ लाख ९ हजार ११० हेक्टर क्षेत्रफलमध्ये १ लाख ३० हजार ५६ हेक्टरको धानबाली क्षतिग्रस्त भएको मन्त्रालयले बताएको छ। पाल्पाको ८ हजार १९० हेक्टरमध्ये ५३५ हेक्टरको धानबाली क्षतिग्रस्त छ। यस्तै, गुल्मीको १० हजार २४६ हेक्टरमा ६ सय ५८ हेक्टरमा क्षति, कपिलवस्तुको ६४ हजार ३५० हेक्टरमधये ३५ हजार ४६३ हेक्टरको बाली नष्ट भएको छ। सुदूरपश्चिमको क्षति कैलालीमा ३ लाख ४० हजार मेट्रिक टन र कञ्चनपुरमा १ लाख ८७ हजार मेट्रिक टन धान उत्पादन हुने गरेकोमा वर्षाले क्षति पुगेपछि आधाले कमी हुने आँकलन गरिएको छ। कैलालीमा ७० हजार हेक्टर र कञ्चनपुरमा ४४ हजार हेक्टर क्षेत्रफलमा धान खेती भएको थियो। कैलाली र कञ्चनपुर धान खेतीका लागि पकेट क्षेत्र मानिए पनि यसपटकको पानीले किसानले काटेर भित्र्याउन ठिक्क पारेको हजारौं हेक्टर क्षेत्रफलको धान बालीमा नोक्सानी पुर्याएको छ । कृषि विकास निर्देशनालय, डोटीका निमित्त प्रमुख यज्ञराज जोशीको नेतृत्वमा कृषि ज्ञान केन्द्र, कैलाली र कञ्चनपुरका कार्यालयका प्रमुखलगायतको टोलीले कात्तिक २ र ३ गते कैलाली र कन्चनपुरको डुवान क्षेत्रमा अनुगमन गरेको थियो। कैलालीमा करिब ५४ प्रतिशत र कञ्चनपुर जिल्लामा करिब ४२ प्रतिशत धानबाली क्षति भएको छ। दसैंअघि धान काटेर सुकाउन गह्रामै राखेका किसानको धानबाली भिज्दा उनीहरू चिन्तित बनेका हुन्। किसानलाई वर्षभरी खाद्यान्न कसरी जोहो गर्ने भन्ने चिन्ता थपिएको छ। बीउ जोगाउनै समस्या नेपाल कृषि अनुसन्धान परिषद्ले स्रोत बीउका लागि देशभर करिब ५२ बिघामा धानबाली लगाएको थियो। बीउ तथा अनुसन्धानका लागि करिब १० हजारभन्दा बढी जातका धान रोपिएको थियो। नेपाल कृषि अनुसन्धान परिषद्का राष्ट्रिय धान अनुसन्धान कार्यक्रमका संयोजक डा भानु पोखरेल अहिलेको स्रोत बीउ नै डुबेपछि अर्को पटकलाई धेरै समस्या हुने बताउँछन्। हावा चलेर धान ढल्यो। पानीले पाकेको धान डुबाएको छ। अब आउने सिजनलाई बीउ जोगाउनै समस्या परेको छ, उनले भने, ढिलो पाक्ने धानको बीउलाई भन्दा छिटो पाक्ने धानको बीउ जोगाउनै मुस्किल भएको छ। कुबेलाको वर्षाले धेरै क्षति पुर्यायो। अनुसन्धान परिषद्ले निजी कम्पनी, फार्म, ठूला कृषक समूहलाई बीउ दिएपछि उन्नत बीउ उत्पादन गर्ने गरेकोमा आगामी वर्ष धेरै समस्या देखिने उनको भनाइ छ।"
अस्थिरताको अर्थ राजनीति,"नेपालका राजनीतिक पार्टीहरूमा द्वन्द्व व्यवस्थापन गर्ने प्रणालीको व्यवस्था भएको देखिँदैन। राजनीतिक स्थिरता प्राप्त हुने लामो अपेक्षा र प्रयास भए पनि नेपालमा फेरि राजनीतिक अस्थिरता सुरु हुन थालेको छ। राजनीतिक दलहरूको आन्तरिक विग्रह बढ्दै विभाजनसम्म पुग्ने प्रवृत्तिले निरन्तरता पाउँदै गएको छ। राजनीतिक अस्थिरताको अर्थ राजनीतिक कारण र प्रभाव रहने गरेको छ। दलीय राजनीतिक प्रणालीमा राजनीतिक पार्टीहरूको गहन भूमिका रहेको हुन्छ। जनताबाट अभिमत लिएर सरकार बनाउने र शासन व्यवस्था चलाउने काम राजनीतिक पार्टीहरूबाट नै हुने गर्दछ। राजनीतिक पार्टीहरूको सबलता र सक्षमताले शासन व्यवस्थाको कुशलता निर्भर गर्दछ। कुशल शासन व्यवस्थाले नै आर्थिक, सामाजिक विकास ल्याउन सक्षम हुन्छ। देशको मूलनीतिको रूपमा रहेको राजनीति राजनीतिक पार्टीहरूको कामकारबाही र गतिविधिबाट प्रभावित हुन्छ। राजनीति राम्रो नभएमा अन्य नीतिहरू राम्रा हुन र सफल कार्यान्वयन हुन सक्दैन। पञ्चायती व्यवस्थाको पतनपछि राजनीतिमा राजनीतिक पार्टीको भूमिका बढेको छ। पार्टीहरू जुट्दा राजनीतिक व्यवस्था परिवर्तन हुने गरेको छ। तर, सरकारमा गएपछि नेपालमा राजनीतिक पार्टीहरू फुट्ने प्रवृत्ति देखिँदै आएको छ। निर्दलीय पञ्चायती व्यवस्थाको पतनपछि भएको निर्वाचनमा नेपाली कांग्रेसले बहुमत प्राप्त गरेर सरकार बनायो। राजनीतिक व्यवस्था परिवर्तनपछि त्यतिखेर नेपाल ऐतिहासिक मोडमा थियो। नेपालको शासन तथा राजनीतिक व्यवस्थालाई सही मार्गदर्शन दिँदै आर्थिक विकासको गति बढाउन सकिने राम्रो अवसर प्राप्त भएको थियो। तर, तीन वर्ष पुग्न नपाउँदै नेपाली काग्रेसमा विग्रह सुरु भयो। आफ्नै पार्टीको विवादले गर्दा बहुमत प्राप्त सरकार मध्यावधि निर्वाचनमा गयो। त्यसपछिको निर्वाचनमा कसैले बहुमत प्राप्त गर्न सकेनन् र संयुक्त सरकार बन्न सुरु भयो। तत्पश्चात्, राजनीतिक अस्थिरता सुरु भयो। छिटो छिटो सरकार परिवर्तन हुन थाले। मध्यावधि निर्वाचनपछि त्यतिखेर ठूलो पार्टीको रूपमा उदाएको नेकपा एमाले पनि पछि विभाजित हुन पुग्यो। यही राजनीतिक अस्थिरताका बीच नै एक दशकको लामो सशस्त्र द्वन्द्व सुरु भयो। जसले ठूलो जनधनको क्षति गरायो। नेकपा एमालेको विभाजनको परिप्रेक्ष्यमा भएको तेस्रो निर्वाचनमा नेपाली कांग्रेसले पुनः बहुमत ल्यायो। बहुमतको सरकार चलाइरहेको बेला यस पटक विधिवत् रूपमा नेपाली कांग्रेस दुई पार्टीमा विभाजन भयो। राजनीतिक अस्थिरताले चरम रूप लिइयो। तत्कालीन राजाले यसै अवस्थाको फाइदा उठाएर शासन व्यवस्था आफ्नो हातमा लिए। राजाले शासन चलाउन थालेपछि पार्टीहरू एकजुट हुन थाले र संयुक्त आन्दोलन सुरु गरे। यस आन्दोलनमा सशस्त्र द्वन्द्व गरिरहेको नेकपा माओवादी पनि संसदीय पार्टीहरूसँग हातेमालो गर्न पुग्यो। जसले गर्दा राजतन्त्र हटेर गणतन्त्र स्थापना हुन गयो। २०६२ सालदेखि सुरु भएको शान्ति प्रक्रिया र संविधान निर्माणका लागि लामो रस्साकस्सी भयो। त्यसपछि संविधानसभाले २०७२ साल नयाँ संविधान जारी गर्न सक्यो। उक्त संविधानको आधारमा भएको पहिलो निर्वाचनमा नेकपा एमाले र नेकपा माओवादीले संयुक्त रूपमा चुनाव लड्ने र चुनावपछि एकता गर्ने घोषणा गरेर सहभागी हुँदा करिब दुई तिहाइ बहुमत प्राप्त गरे। संघीय गणतन्त्रको पहिलो निर्वाचित सरकारको रूपमा सरकार गठन भयो। यो नेपालको इतिहासमा विधि र प्रणाली बसाल्ने अर्को ऐतिहासिक मोड प्राप्त भएको थियो। तर, दुई पार्टी मिलेर एकता गरे पनि छोटो समयमा नै विग्रह सुरु भयो। अन्ततः एक भएका पार्टी विधिवत् रूपमा छुटिन पुगे। मिलेर नेकपा भएका पार्टी मात्र छुट्टिएनन्, पहिला नेकपा एमालेको रूपमा रहेको पार्टी पनि नेताबीचको आरोपप्रत्यारोप गर्दै गई अन्तिममा विभाजन हुन पुगेको छ। २०७२ मा संविधान बनाएपछि राजनीतिक स्थिरता आउने अपेक्षा रह्यो। आर्थिक गतिविधि बढ्न थाले। २०७४ सालको निर्वाचनपछि स्थिर सरकार बन्न पुग्यो। यससँगै नेपालको आर्थिक वृद्धिले गति लिन थाल्यो। आर्थिक वर्ष २०७३०७४ मा ९ प्रतिशत, २०७४०७५ मा ७६ र २०७५०७६ मा ६७ प्रतिशत आर्थिक वृद्धिदर रह्यो। उच्च आर्थिक वृद्धिको रफ्तारलाई २०७६०७७ मा कोराना संक्रमणले अवरोध गर्यो। कोराना कहर नसकिँदै देशमा राजनीतिक अस्थिरता सुरु भएकाले नेपालको आर्थिक वृद्धिदर पुनः प्रभावित हुने देखिएको छ। आर्थिक, सामाजिक रूपान्तरण गरेर समृद्ध नेपाल बनाउने ठूलो अवसर पुनः गुम्ने देखिएको छ। छोटो समयभित्रै केन्द्रदेखि प्रदेश तहसम्म सरकार परिवर्तन भइरहेका छन्। त्यसैले केही गति लिन लागेको विकासमा थप ठेस लाग्ने देखिएको छ। नेपालमा ठूला पार्टी मात्र होइन क्षेत्रीय एवम् साना पार्टीहरू पनि समयसमयमा विभाजन हुने गरेका छन्। सशस्त्र जनयुद्ध गरेको नेकपा माओवादी विभिन्न समूहमा विभाजन भएको छ भने अन्य पार्टीहरूको अवस्था पनि उस्तै छ। एकीकृत र मजबुद पार्टी नभइकन निर्वाचनमा बहुमत प्राप्त गर्न कठिन हुने कुरा विगतमा अनुभव गर्दागर्दै पनि राजनीतिक पार्टीहरू विभाजन हुने क्रम रोकिएको छैन। प्रधानमन्त्री र मन्त्रीहरू भनेका देशभरका जनता सबैका हुन् र सबैका हुनुपर्छ। तर व्यक्तिगत स्वार्थस्वरूप गरिने राजनीतिक नियुक्ति र अवसर दिने प्रवृत्ति नराम्रो छ। राजनीतिक पार्टीहरू खासगरी सिद्धान्त, लक्ष्य र उद्देश्यअनुसार फरकफरक हुन्छन्। तर, नेपालमा राजनीतिक पार्टीहरूको सिद्धान्त, लक्ष्य र कार्यशैलीबीच भिन्नता हराउँदै गएको छ। तर पनि विभाजन हुने क्रम रोकिएको छैन। तीन दशकमा भएका राजनीतिक पार्टीहरूका विभाजन र गतिविधिलाई नियाल्दा पार्टी विभाजन हुनुमा देहायका कारणहरूले भूमिका खेल्ने गरेको देखिन्छ। पहिलो, व्यक्तिगत आर्थिक लाभ। नेपालमा पछिल्लो समय चुनाव महँगो हुँदै गएको छ। चुनावमा उल्लेख्य मात्रामा खर्च गर्नुपर्छ। अर्कोतर्फ निर्वाचित राजनीतिक व्यक्तिहरू नै सरकारको बागडोर सम्हाल्न जाने व्यवस्था छ। वास्तवमा प्रतिनिधिसभा तथा राष्ट्रियसभामा निर्वाचित हुने जनप्रतिनिधिको प्रमुख काम कानुन बनाउने र सरकारको कामलाई निगरानी गर्ने हुनुपर्ने हो। तर हामी कहाँ तिनै जनप्रतिनिधि मन्त्रीको रूपमा सरकारमा जाने व्यवस्थाले सबै व्यक्तिहरू मन्त्री बन्न लालायित हुन्छन्। मन्त्री बन्न योग्यता र क्षमता खोजिँदैन। मन्त्रीको रूपमा सरकारमा गएपछि, सुविधा, अधिकार र वित्तीय स्रोतमा पहुँच पुग्छ। मन्त्री भएपछि प्रत्यक्ष र अप्रत्यक्ष आर्थिक तथा गैरआर्थिक लाभहरू प्राप्त हुन्छ। सबै जनप्रतिनिधि सरकारमा मन्त्रीको रूपमा जान नसक्ने हुन्छ। यसरी मन्त्री पाउन नसक्ने व्यक्तिहरूमा असन्तुष्टि सिर्जना हुन्छ, अर्थ लाभको अवसरबाट वञ्चित हुन्छन्। जसले गर्दा विद्रोह गर्न पुग्छन्। फेरि अस्थिर सरकार भएमा छिटोछिटो सरकार परिवर्तन भई मन्त्री बन्ने अवसर आउने सम्भावना बढी हुन्छ। तसर्थ, अस्थिरता सिर्जनाका लागि पार्टी विभाजन गर्न उत्प्रेरणा प्राप्त हुन्छ। दोस्रो, मुखिया हुने प्रवृत्ति। सत्तामा जाने सम्भावना भएका पार्टीहरू मात्र होइन, अन्य पार्टीमा पनि विभाजन देखा पर्ने गरेको छ। त्यसैले नेपालमा पार्टी विभाजन सत्तामा पुगी अर्थ लाभको लोभ मात्रले हुने गरेको छैन। अर्को मुख्य कारण हाम्रो समाजमा विद्यमान मुखिया हुने प्रवृत्ति पनि कारकको रूपमा देखिन्छ। एकीकृत र ठूलो पार्टीमा हुँदा धेरै जना पार्टीको मुखिया हुन पाइँदैन। धेरै पार्टी भएमा धेरै जनाले मुखिया हुने अवसर पाउँछन्। मुखिया हुने प्रवृत्तिका लागि नै एउटै दलभित्र गुट, उपगुटहरू बनाउने गरिन्छ। यसो गर्दा सानै रूपमा भए पनि शक्तिको अभ्यास गर्न पाइने हुन्छ। यही स्वरूप विस्तार भई पार्टी विभाजनसम्म पुग्छ। कामले भन्दा पनि पदले ठूलो मान्छे भइन्छ भन्ने मान्यता नेपाली समाजमा गहिरो गरी रहेको छ। यसले पनि विभाजनलाई मलजल गरेको छ। तेस्रो, व्यक्तिगत स्वार्थमुखी कार्य। प्रधानमन्त्री र मन्त्रीहरू भनेका देशभरका जनता सबैका हुन् र सबैका हुनुपर्छ। निर्वाचन क्षेत्रमुखी राजनीतिले गर्दा मन्त्री र प्रधानमन्त्रीको पहिलो ध्यान आफ्नो निर्वाचन क्षेत्र र आफ्ना नजिकका मान्छेलाई अवसर र फाइदा दिन जाने गरेको पाइन्छ। विधि र प्रणाली, योग्यता र क्षमता अनुरूपभन्दा पनि व्यक्तिगत स्वार्थस्वरूप गरिने राजनीतिक नियुक्ति र अवसर दिने प्रवृत्ति छ। जसले गर्दा सरकारभन्दा बाहिर रहेका जनप्रतिनिधिलगायत सामान्य व्यक्तिमा सरकारप्रति वितृष्णा सिर्जना हुन्छ। यस प्रकारको दक्षता र क्षमता नहेरिकन गरिने नियुक्तिले अपेक्षित परिणाम पनि दिँदैन। यही प्रवृत्तिले गर्दा सरकारी संस्थानहरू अधिकांश घाटामा जाने गरेका छन्। चौथो, समूहगत कार्य शैलीको अभाव। राजनीतिक पार्टी एक व्यक्तिले मात्र बन्दैन, समूहगत प्रयास चाहिन्छ। भूमिगत कालखण्डमा एकजुट भएर लडेका पार्टीहरूमा नै सत्तामा भएपछि एकल व्यक्ति हाबी हुन खोज्दा नै सहयोद्धाहरूमा वितृष्णा पैदा भई भिन्न हुने प्रवृत्ति बढेको पाइन्छ। एकल व्यक्तिको मुखिया हुने प्रवृत्तिले पनि समूहगत रूपमा कार्य गर्न अप्ठ्यारो पारेको देखिन्छ। पाँचौं, द्वन्द्व व्यवस्थापनको अभाव। विभिन्न कारणले गर्दा पार्टीभित्र व्यक्तिबीच द्वन्द्व र विवाद सिर्जना हुनु स्वाभाविक नै हुन्छ। तर, त्यस्ता विवाद र द्वन्द्वहरू समयमै विधिसम्मत ढंगले समाधान गर्ने प्रणाली हुनुपर्दछ। समयमा नै समाधान नहुँदा द्वन्द्व विस्तार भएर विभाजनको तहसम्म पुग्ने गरेको देखिन्छ। तर, नेपालका राजनीतिक पार्टीहरूमा द्वन्द्व व्यवस्थापन गर्ने प्रणालीको व्यवस्था भएको देखिँदैन। वास्तवमा पार्टी व्यवस्थापनको शैली र तरिका कमजोर रहेको छ, छिमेकी देशहरूबाट सिक्नु पर्ने देखिन्छ। देशको उन्नति र समृद्धिमा राजनीतिक पार्टीहरूको भूमिका अहम् रहने गरेको छ। तर, विभाजन भइरहने प्रवृत्तिले गर्दा खेल्नुपर्ने भूमिका गहन ढंगले खेल्न नसकिरहेको स्थिति छ। यस परिप्रेक्ष्यमा नेपालको अवस्थालाई मध्यनजर राख्दै पार्टी विभाजन हुने प्रवृत्ति रोक्दै राजनीतिक स्थिरता प्रदान गर्न शासन प्रणाली थप परिमार्जन गर्नुपर्ने देखिन्छ। चार वर्षको समयावधिका लागि जनताबाट सिधै निर्वाचित प्रधानमन्त्री, क्षत्रीय सन्तुलन र समावेशितामा आधारित भई योग्यता र क्षमता भएका गैरनिर्वाचित व्यक्तिहरूलाई मन्त्रीहरू बनाउने र निर्वाचित जनप्रतिनिधिलाई कानुन निर्माण र सरकारका कामकारबाहीलाई निगरानी गर्ने भूमिका मात्र हुने व्यवस्था गर्नुपर्ने देखिन्छ। यसले अहिले राजनीतिक वृत्तमा देखिएका विकृतिहरू हट्न सक्छन्। अन्यथा, पार्टी विभाजन र राजनीतिक अस्थिरताको भुँमरीमा नेपाल सधैं परिरहने देखिन्छ। कि त अस्थिरताबीचमै आर्थिक विकास गर्न सकिने विधि खोजी गर्नुपर्ने देखिन्छ। (लेखक नेपाल राष्ट्र बैंकका कार्यकारी निर्देशक हुन्।)"
फिफा वरीयता : नेपाल एक स्थान तल,"काठमाडौं : विश्व फुटबलको सर्वोच्च निकाय फिफाको पछिल्लो वरीयतामा नेपाल एक स्थान खस्किएको छ। अन्तर्राष्ट्रिय फुटबल महासंघ (फिफा) ले बिहीबार सार्वजनिक गरेको नयाँ वरीयतामा नेपालको वरीयता एक स्थान खस्किएको हो। फिफाको नयाँ वरीयता अनुसार नेपाल एक सय ६९औं स्थानमा छ। अघिल्लो वरीयतामा नेपाल एक सय ६८औं स्थानमा थियो। नेपाल गत शनिबार मात्रै साफ च्याम्पियनसिपको उपविजेता बनेको थियो। साफ च्याम्पियनसिपमा भारतसँग राउन्ड रोबिन लिग र फाइनलमा गरी दुवै पटक पराजय व्यहोरेको थियो। यसैगरी माल्दिभ्स र श्रीलंकालाई पराजित गरेको नेपालले बंगलादेशसँग भने बराबरी खेलेको थियो। फिफा वरीयतामा नेपाल दक्षिण एसियाली राष्ट्रमा भने तेस्रो स्थानमा छ। नेपालभन्दाअघि भारत र माल्दिभ्स छन्। भारत एक सय छैठौंं स्थानमा छ। यसैगरी माल्दिभ्स एक सय ५६औं स्थानमा छ। नेपालभन्दा तल भुटान, बंगलादेश, श्रीलंका र पाकिस्तान छन्। भुटान १८६, बंगलादेश १८७, पाकिस्तान १९७ र श्रीलंका २०४औं स्थानमा छन्। फिफाको शीर्ष स्थानमा भने बेल्जियम यथावत छ। यस्तै ब्राजिल दोस्रो, फ्रान्स तेस्रो, इटाली चौथो र इङ्ल्यान्ड पाँचौं स्थानमा छ। यसैगरी अर्जेन्टिना छैटौं, स्पेन सातौं, पोर्चुगल आठौं, मेक्सिको नवौं र डेनमार्क दशौं स्थानमा छन्।"
बंगलादेश अन्तिम १२ मा,"दुबई : बंगलादेश आईसीसी टीट्वेन्टी विश्वकप क्रिकेटको सुपर १२ मा पुगेको छ। बिहीबार भएको खेलमा पपुवा न्युगिनी (पीएनजी) लाई पराजित गर्दै बंगलादेशले अन्तिम १२ मा स्थान बनाएको हो। संयुक्त अरब इमिरेट्स (यूएई) र ओमानमा जारी प्रतियोगिताअन्तर्गत समूह बीको खेलमा पीएनजीलाई ८४ रनले पराजित गर्दै बंगलादेशले दोस्रो जित निकाल्दै अन्तिम आठमा स्थान बनाएको हो। बंगलादेशले दिएको एक सय ८२ रनको लक्ष्यसहित जवाफी ब्याटिङ गरेको पीएनजी १९३ ओभरमा अलआउट हुँदै ९७ रनमा समेटिएको थियो। पीएनजीका किप्लिन डोरिगाले सर्वाधिक ४६ रन बनाए। चाड सोपेरले ११ रन जोड्दा कप्तान असाद भाला ६ रनमा आउट भए। पीएनजीलाई सस्तैमा समेट्न बंगलादेशका सकिब अल हसनले चार विकेट लिए। यसैगरी मोहमद सैफुदीन र तस्किन अहमदले दुईदुई विकेट हात पारे। यसअघि टस जितेर पहिले ब्याटिङ गरेको बंगलादेशले निर्धारित २० ओभरमा ७ विकेट गुमाएर एक सय ८१ रन बनाएको थियो। बंगलादेशका लागि कप्तान मोहमुदुल्लाहले ५० रनको अर्धशतकीय पालि खेले। यस्तै सकिब अल हसनले ४६ रन जोड्दा लाइटन दासले २९ रन बनाए। आफिफ हुसेनले २१ र मोहमद सैफुदीनले अविजित १९ रनको योगदान दिए। पीएनजीका डामिन राभु, काबुआ मोरिया र असाद भालाले दुईदुई विकेट लिए। पहिलो चरणको खेलमा बंगलादेशले तीन खेलमा ४ अंक जोडेको छ। बंगलादेश शीर्ष स्थानमा पनि उक्लिएको छ । पीएनजी लगातार तेस्रो हार बेहोर्दै प्रतियोगिताबाट बाहिरिएको छ।"
रोनाल्डोको गोलमा युनाइटेडको जित,"लन्डन : स्टार स्ट्राइकर क्रिस्टियानो रोनाल्डोको गोलमा म्यानचेस्टर युनाइटेडले यूईएफए च्याम्पियन्स लिग फुटबलमा पुनरामगन जित निकालेको छ। ओल्ड ट्राफोर्डमा बुधबार राति भएको खेलमा म्यानचेस्टर युनाइटेडले समूह एफको खेलमा पहिलो हाफमा २० ले पछि परेको अवस्थालाई उल्ट्याउँदै इटालियन क्लब एटलान्टालाई ३२ गोलले पराजित गरेको हो। म्यानचेस्टर युनाइटेडको जितमा रोनाल्डोले विजयी गोल गरेका थिए। खेलमा अग्रता भने पाहुना टोली एटलान्टाले लिएको थियो। खेलको १५औं मिनेटमा मारियो पासालिकले गोल गर्दै एटलान्टालाई अग्रता दिलाएका थिए। मेरिह डेमिरलले २८औं मिनेटमा गोल गर्दै एटलान्टाको अग्रता दोब्बर बनाएका थिए। दोस्रो हाफमा भने म्यानचेस्टर युनाइटेड खेलमा फर्किएको थियो। ५३औं मिनेटमा मार्कुस रासफोर्डले गोल गर्दै युनाइटेडलाई खेलमा फर्काएका थिए। उनले ब्रुनो फर्नान्डेजको पासलाई सदुपयोग गर्दै गोल उत्कृष्ट गोल गरेका थिए। एडिन्सन काभानीको पासमा ७५औं मिनेटमा हेरी म्यागुयरले म्यानचेस्टर युनाइटेडका लागि बराबरी गोल फर्काएका थिए। त्यसपछि खेल सकिन नौ मिनेट बाँकी रहँदा क्रिस्टियानो रोनाल्डोले गोल म्यानचेस्टर युनाइटेडलाई जित दिलाएका थिए। लुक सले उपलब्ध गराएको पासमा हेड गोल गर्दै रोनाल्डोले म्यानचेस्टर युनाइटेडलाई जित दिलाएका हुन्। भिल्लारियलले स्विसले गर्यो चार गोल यही समूहको अर्को खेलमा स्पेनिस क्लब भिल्लारियलले स्विस क्लब योङ ब्वाइजलाई ४१ गोलले पराजित गर्यो। भिल्लारियलको एकपक्षीय जितमा एमेरी पिनो, जेरार्ड मोरिनो, अल्बर्टो मोरिनो र सामुयल चुकविजले गोल गरे। योङ ब्वाइजका मेसाक एलियाले सान्त्वना गोल फर्काए। यस समूहमा म्यानचेस्टर युनाइटेड शीर्ष स्थानमा उक्लिएको छ। म्यानचेस्टर युनाइटेडले तीन खेलमा ६ अंक जोडेको छ। एटलान्टा चार अंकसहित दोस्रो स्थानमा छ। चार अंक नै जोडेको भिल्लारियल तेस्रो र तीन अंक जोडेको योङ ब्वाइज पुछारमा छ। चेल्सीले सानदार जित च्याम्पियन्स लिग फुटबलअन्तर्गत नै समूह एचको खेलमा अर्को इङ्लिस क्लब चेल्सीले सानदार जित निकाल्यो। चेल्सीले स्विडिस क्लब माल्मोलाई ४० गोलले पराजित गर्यो। तर, चेल्सीका लागि यो जित निकै महंगो सावित भयो। उसका मुख्य खेलाडी रोमेलु लुकाकु र टिमो वेर्नरले गए रातिको खेलमा चोट बोक्न पुगे। लुकाकुले एङकल र वेर्नरको ह्यामस्टिङको चोट बोकेका छन्। प्रिमियर लिगको लिडर चेल्सीलाई दुई मुख्य फरवार्डको चोट निकै महंगो पर्ने देखिएको छ। चेल्सीमा जितमा जोर्गिन्होले दुई गोल गरे। उनले ती दुवै गोल पेनाल्टीमा गरेका थिए। खेलमा अग्रता चेल्सीले नवौं मिनेटमा लिएको थियो। आन्द्रेस क्रिस्टिेन्सेनले गोल गर्दै चेल्सीलाई अग्रता दिलाएका थिए। थिएगो सिल्भाले उपलब्ध गराएको पासमा उनले गोल गरेका थिए। जोर्गिन्होले २१ औं मिनेटमा पेनाल्टीमा पहिलो गोल गरेका थिए। काइ हभार्टजले ४८ औं मिनेटमा चेल्सीका लागि तेस्रो गोल थपे। हडसन ओडोइले उपलब्ध गराएको पासमा हभार्टजले गोल गरेका थिए। जोर्गिन्होले ५७ औं मिनेटमा पेनाल्टीमा व्यक्तिगत दोस्रो गोल गर्दै चेल्सीलाई सानदार जित दिलाए। यही समूहको अर्को खेलमा युभेन्ट्सले रसियन क्लब सेन्ट पिटर्सवर्गलाई १० गोलले पराजित गर्दै शीर्ष स्थान कब्जा गर्न सफल भयो। निकै प्रतिस्पर्धात्मक खेलमा युभेन्ट्सका डेजान कुलुसेभ्सीले ८६औं मिनेटमा निर्णायक गोल गरेका थिए। समूह एचमा युभेन्ट्स नौ अंकसहित शीर्ष स्थानमा छ। चेल्सी तीन खेलबाट ६ अंक जोड्दै दोस्रो स्थानमा उक्लिएको छ। तीन अंक जोडेको सेन्ट पिटर्सवर्ग तेस्रो र अंक बिहीन माल्मो तालिकाको पुछारमा छ। बायर्न म्युनिखको सानदार जित च्याम्पियन्स लिग फुटबलअन्तर्गत नै बुधबार राति बायर्न म्युनिखले बेन्फिाकामाथि सानदार जित निकालेको छ। समूह ईको खेलमा जर्मन क्लब बायर्न म्युनिखले पोर्चुगिज क्लब बेन्फिकालाई ४० गोलले पराजित गरेको हो। बायर्नको प्रभावशाली जितमा लोरी सेनले दुई गोल गरे। यस्तै रोबर्ट लेवान्डोस्कीले एक गोल थप्दा बायर्नले अर्को एक गोल आत्मघाती रुपमा उपहार पाएको थियो। ती सबै गोल खेलको अन्तिम २० मिनेटमा सम्भव भएको थियो। ७० औं मिनेटमा सेनले पाहुना टोली बायर्नलाई अग्रता दिलाएका थिए। त्यसको १० मिनेटपछि एभर्टन सोरेसको आत्मघाती गोलमा बायर्न २० ले अघि बढ्यो। त्यसको दुई मिनेटपछि लेवान्डोस्कीले बायर्नलाई ३० को अवस्थामा पुर्याए। ८४ औं मिनेटमा सेनले व्यक्तिगत दोस्रो गोल गर्दै बायर्नलाई प्रभावशाली जित दिलाए। बायर्नले समूहमा दोस्रो स्थानको बेन्फिकासँग पाँच अंकको अग्रता लिएको छ। बायर्नको नौ अंक छ भने दोस्रो स्थानको बेन्फिाकाको चार अंक छ। बार्सिलोनाको पहिलो जित यही समूहको अर्को खेलमा स्पेनिस महारथि बार्सिलोनाले पनि पहिलो जित निकालेको छ। बुधबार राति भएको खेलमा युक्रेनी क्लब डायनामो किभलाई १० गोलले पराजित गर्दै बार्सिलोनाले पहिलो जित निकालेको हो। घरेलु मैदानमा बार्सिलोनालाई जित दिलाउन जेरार्ड पिकले निर्णायक गोल गरेका थिए। उनले खेलको ३६ औं मिनेटमा गोल गरेका थिए। जोर्डी अल्बाको पासमा उनले गोल गरेका हुन्। यस जितसँगै बार्सिलोनाले तीन खेलमा तीन अंक जोडेको छ। बार्सिलोनाले यस अघिका दुवै खेलमा पराजय बेहोरेको थियो। बार्सिलोना समूहको तेस्रो स्थानमा छ। डाइनामो किभले तीन खेलमा एक अंक जोडेको छ। किभ समूहको पुछारमा छ।"
विश्वकप क्रिकेट : श्रीलंका सुपर १२ मा छनोट,आबुधावी : संयुक्त अरब इमिरेट्स (यूएई) र ओमानमा आयोजना भइरहेको आईसीसी टीट्वेन्टी विश्वकपमा लगातार दुई खेल जित्दै श्रीलंका सुपर १२ मा छनोट भएको छ। बुधबार राति भएको समूह एको खेलमा आयरल्यान्डलाई ७० रनले पराजित गर्दै श्रीलंका अन्तिम १२ मा पुगेको हो। दुई खेलबाट चार अंक जोडेको श्रीलंकाले नेदरल्यान्ड्ससँग अन्तिम खेल खेल्नुअघि नै सुपर १२ मा स्थान पक्का गरेको हो। लगातार दुई खेल हारेको नेदरल्यान्ड्स भने पहिलो चरणबाटै बाहिरिएको छ। अब आयरल्यान्ड र नामिबियाबीच हुने खेलको विजेता सुपर १२ मा पुग्नेछ। आबुधाबीस्थित जायद क्रिकेट स्टेडियममा भएको खेलमा श्रीलंकाले दिएको एक सय ७२ रनको लक्ष्य पछ्याएको आयरल्यान्डले १८३ ओभरमा सबै विकेट गुमाएर एक सय एक रन मात्र बनाउन सक्यो। आयरल्यान्डका लागि कप्तान एन्ड्रयु बालब्रिनीले सर्वाधिक ४१ रन बनाए। यस्तै कर्टिस क्याम्परले २४ रन बनाउनु बाहेक अन्य खेलाडीले दोहोरो अंकमा रन बनाउन सकेनन्। आयरल्यान्डलाई सस्तैमा समेट्न श्रीलंकाका महेश थिक्सनाले तीन विकेट लिए। यस्तै चमिका करुणारत्ने र लाहिरु कुमाराले दुईदुई तथा दुश्मन्था चमारा र वानिन्दु हसरंगाले एकएक विकेट हात पारे। त्यसअघि टस हारेर पहिले ब्याटिङ गरेको श्रीलंकाले सात विकेट गुमाएर एक सय ७१ रनको योगफल खडा गरेको थियो। आठ रनमै तीन विकेट गुमाएको श्रीलंकाको पालिलाई प्रारम्भिक ब्याट्सम्यान पथुम निसंका र अलराउन्डर वानिन्दु हसरंगाले सम्हालेका थिए। चौथो विकेटका लागि यी दुई खेलाडीले एक सय २३ रनको साझेदारी गरेपछि श्रीलंकाले सम्मानजनक योगफल खडा गरेको थियो। हसरंगाले ४७ बल खेल्दै १० चौका र एक छक्काको मद्दतमा ७१ रन बनाए। निसंकाले पनि ४७ बल खेल्दै ६ चौका र एक छक्काको मद्दतमा ६१ रन जोडे। कप्तान दसुन सनकाले अविजित २१ रन बनाए। आयरल्यान्डका जोसुआ लिटलले चार ओभरमा २४ रन खर्चेर चार विकेट लिए। यस्तै मार्क अडाएरले दुई तथा पाउल स्टर्लिङले एक विकेट हात पारे।

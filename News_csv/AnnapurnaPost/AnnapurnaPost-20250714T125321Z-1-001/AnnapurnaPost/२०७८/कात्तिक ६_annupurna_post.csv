शीर्षक,विवरण
"अमेरिकाले ताइवानलाई साथ दिने अभिव्यक्तिपछि उत्तर कोरिया आक्रोशित, सिरियाको जंगलमा डढेलो लगाउने २४ जनालाई फाँसी","चीनले ताइवानमाथि हमला गरे अमेरिकाले ताइवानलाई रक्षा गर्ने अभिव्यक्ति दिएपछि उत्तर कोरिया आक्रोशित भएको छ । अमेरिकाको त्यस किसिमको गतिविधिले समग्र एसिया क्षेत्रमै शान्तिमा खलल पुग्ने कोरियाले बताएको हो । शनिबार भारतीय प्रधानमन्त्री नरेन्द्र मोदीले क्याथोलिक चर्चका पोप फ्रान्सिसलाई भेट्ने खबर अन्तर्राष्ट्रिय सञ्चारमाध्यममा प्रमुखताका साथ प्रकाशित भयो । यसैगरी गत वर्ष सिरियाको जंगलमा डढेलो लगाउने २४ जनालाई त्यहाँको अदालतले फाँसीको सजाय सुनाएको खबर पनि चर्चामा रह्यो । प्रस्तुत छ, शनिबार चर्चामा रहेको केही विश्वका प्रमुख खबरहरू : अमेरिकाले ताइवानलाई समर्थन गर्दा चिढियो उत्तर कोरिया सिओल : अमेरिकाले ताइवानको समर्थन गर्दा उत्तर कोरिया चिढिएको छ। अमेरिकी राष्ट्रपति जो बाइडेनले चीनविरुद्ध ताइवानको रक्षा गर्ने बताएपछि उत्तर कोरिया चिढिएको हो। अमेरिकी राष्ट्रपतिको सो अभिव्यक्तिपछि चिढिएको उत्तर कोरियाले शनिबार बाइडेन प्रशासनले चिनियाँ सेनासँग तनाव बढाउने आरोप समेत लगाएको छ। शनिबार स्थानीय मिडियासँग प्रतिक्रिया जनाउँदै उत्तर कोरियाका उप विदेशमन्त्री पाक म्योङ हुले अमेरिकाको चर्को आलोचना गरेका छन्। अमेरिकाले ताइवान स्ट्रेटमार्फत युद्धपोत पठाउनुका साथै ताइवानलाई विकसित हतियार प्रणाली र सैन्य तालिम उपलब्ध गराइरहेको छ, उनले भनेका छन्, अमेरिकाको ताइवान रक्षा र उपस्थितिले चिनियाँ सेनासँग मात्र नभई समग्र कोरियाली प्रायद्धिप क्षेत्रमा द्वन्द्व बढाउने खतरा छ। अमेरिकाको आलोचनापछि म्योङले उत्तर कोरियाले चीनको समर्थन गर्ने बताएका छन्। यदि अमेरिकाले बर्चस्व कायम गर्दै दुवै समाजवादी मुलुक उत्तर कोरिया र चीनलाई दबाउन खोज्छ भने हामीले पनि चीनको साथ दिने छौँ। शुक्रबार अमेरिकी जो बाइडेनले यदि चीनले ताइवानमाथि हमला गरे अमेरिकाले ताइवानको रक्षा गर्ने बताएका थिए। ००० रुस र चीनले गरे प्रशान्त क्षेत्रमा पहिलो पटक संयुक्त सैन्य गस्ती मस्को : रुसी र चिनियाँ सेनाले प्रसान्त महासागर क्षेत्रमा पहिलो पटक संयुक्त सैन्य गस्ती गरेका छन्। दुवै देशका युद्धपोतले अक्टोबर १७ देखि २३ सम्म पहिलो पटक प्रशान्त महासागर क्षेत्रमा संयुक्त सैन्य गस्ती गरेका हुन्। रुसको रक्षा मन्त्रालयले शनिबार एक विज्ञप्ती जारी गर्दै चीन र रुसले जापानको सुगारु स्टेट हुँदै संयुक्त सैन्य गस्ती गरेको बताएको छ। सैन्य गस्तीअन्र्तगत पहिलो पटक दुवै देशका युद्धपोतहरु सुगारु स्ट्रेट हुँदै गएका छन्, मन्त्रालयद्वारा जारी विज्ञप्तीमा भनिएको छ। एसिया प्रशान्त क्षेत्रमा शान्ति र स्थायित्व कायम गर्न सो गस्तीमा रुस र चीनको झन्डा फहराइएको समेत मन्त्रालयले स्पष्ट पारेको छ। यसअघि अक्टोबर पहिलो साता रुस र चीनले जापानको समुद्री क्षेत्रमा संयुक्त रुपमा सैन्य अभ्यास गरेका थिए। केही दिनअघि जापानको रक्षा मन्त्रालयले विज्ञप्ती जारी गर्दै रुस र चीनले बिना जानकारी सुगारु स्ट्रेट हुँदै युद्धपोत चलाएको भन्दै आपत्ति जनाएको थियो। ००० अफगानिस्तानमा सैन्य कारबाही गर्न अमेरिकाले पाकिस्तानको हवाई क्षेत्र प्रयोग गर्ने काबुल : संयुक्त राज्य अमेरिकाले अफगानिस्तानमा पुन: सैन्य कारबाहीका लागि पाकिस्तानको हवाई क्षेत्र प्रयोग गर्ने सम्झौता भएको खुलेको छ। अफगानिस्तानबाट सेना निकासी गर्नुअघि अमेरिकी राष्ट्रपति जो बाइडेन प्रशासनले सो सम्झौता गरेको एक रिपोर्टले खुलासा गरेको हो। सो सम्झौता पश्चात अमेरिकाले आतंकवादविरुद्ध पुन: अफगानिस्तानमा सैन्य कारबाही गर्ने रिपोर्टमा उल्लेख गरिएको सीएनएन न्यूजमा समाचार छ। अफगानिस्तानमा सक्रिय आतंकवादविरुद्ध सैन्य कारबाही गर्न पाकिस्तानले सम्झौता पत्र (एमओयु)मा अमेरिकासँग हस्ताक्षर गर्न चाहेको छ। सो सम्झौतापछि अमेरिकाले पाकिस्तानको हवाई क्षेत्र प्रयोग गर्नेछ, सीएनएनले रिपोर्ट स्रोतलाई उद्धृत गर्दै भनेको छ। तर सो सम्झौता अनिश्चित रहेको समेत सीएनएनले जनाएको छ। पछिल्लो समय अमेरिकी अधिकारी र पाकिस्तानी विदेशमन्त्रीबीच भएको भेटवार्तामा सो सम्झौताबारे छलफल भएको बताइएको छ। ००० चीनद्वारा विद्यार्थीलाई गृहकार्यको दोब्बर बोझ कम गर्ने कानुन पारित बेइजिङ : चीन सरकारले गृहकार्यको दोब्बर दबाब कम गर्न नयाँ कानुन पारित गरेको छ। विद्यालयका बालबालिकाले झेल्नुपर्ने गृहकार्यको दोब्बर भार कम गर्न चीनको शिक्षा मन्त्रालयले नयाँ कानुन पारित गरेको हो। सिन्ह्वामा शनिबार प्रकाशित समाचारकाअनुसार चीन सरकारले विद्यालयस्तरका बालबालिकाले झेल्ने गृहकार्यको दबाब कम गर्न सो कानुन बनाएको हो। विद्यालयले दिने गृहकार्यको दोब्बर भार कम गर्न बनेको नयाँ कानुनअनुसार बालबालिकाका अभिभावकले आफ्ना सन्तानको उचित हेरचाह र अभ्यास गराउनुपर्ने छ। बालबालिकालाई इन्टरनेटको कम प्रयोग गर्नसमेत अभिभावकले प्रभावकारी भूमिका निभाउनुपर्ने नयाँ कानुनमा उल्लेख छ। केही महिनाअघि चीनको शिक्षा मन्त्रालयले बालबालिकाको इन्टरनेट बानी कम गर्न हप्तामा तीन दिनमात्र अनलाइन गेम खेल्न अनुमति दिएको थियो। ००० पाकिस्तानको प्रदर्शनमा ३ प्रहरीको मृत्यु, लाहोरमा इन्टरनेट सेवा बन्द लाहोर : पाकिस्तानको पूर्वी सहर लाहोरमा दुई समूहबीच भएको प्रदर्शनमा तीन प्रहरी अधिकारीको मृत्यु भएको छ। प्रहरी अधिकारीको मृत्युपछि लाहोरमा शनिबार इन्टरनेट र यातायात सेवा बन्द गरिएको छ। तहरिक ए लब्बैक पाकिस्तान (टिएलपी) का कार्यकर्ता र प्रहरीबीच शुक्रबार लाहोरमा प्रदर्शनको क्रममा झडप भएको थियो। झडपमा प्रदर्शनकारीले गरेको आक्रमणबाट तीन प्रहरी अधिकारीको मृत्यु भएको स्थानीय मिडिया डनमा खबर छ। डनका अनुसार प्रदर्शनकारीले प्रहरी अधिकारीमाथि पेट्रोल बम फ्याकेका थिए। सो घटनापश्चात त्यहाँको प्रशासनले लाहोर क्षेत्रमा इन्टरनेट सेवा बन्द गराएको बताइएको छ। टिएलपीका हजारौँ कार्यकर्ताले आफ्ना पार्टीका नेता रिहा गर्न सरकारसमक्ष माग गर्दै प्रदर्शन गरेको बताइएको छ। ००० नाइजेरियामा कैदीलाई रिहा गर्न बन्दुकधारीले चलाए गोली ओयो : दक्षिणपश्चिम नाइजेरियामा कैदीलाई रिहा गर्न बन्दुकधारीले गोली चलाएका छन्। दक्षिणपश्चिम क्षेत्रमा अवस्थित ओयो राज्यमा बन्दुकधारीले जेलमा गोली चलाएका हुन्। ओयो राज्यका प्रवक्ता ओलान्रेवाजु अन्जोरिनले शनिबार समाचार एजेन्सी एपीसँग बताएअनुसार बन्दुकधारीहरुले शुक्रबार राति जेलमा आक्रमण गरेका थिए। बन्दुकधारीको आक्रमणपछि सयौँ कैदीहरु जेलबाट भागेका थिए। भागेकामध्ये दर्जनौँ कैदीलाई प्रहरीले पुन: पक्राउ गरेको अलजजिरामा खबर छ। बन्दुकधारीको आक्रमणपछि गएको जुलाईमा मात्र करिब ४ हजार ३०७ कैदी नाइजेरियाको जेलबाट भागेको स्थानीय पत्रिका दी केबलले जनाएको छ। सेप्टेम्बरमा मात्र २ हजार कैदी जेल तोडेर रिहा भएको बताइएको छ। नाइजेरियाको जेलमा करिब ७० हजार कैदी राखिएको त्यहाँको सरकारी तथ्यांकले देखाएको मानवअधिकार समूहको भनाइ छ। ००० मोदीले पादरी पोप फ्रान्सिसलाई भेट्दै नयाँ दिल्ली : भारतीय प्रधानमन्त्री नरेन्द्र मोदीले क्याथोलिक चर्चका पादरी पोप फ्रान्सिसलाई भेट्ने भएका छन्। उनले रोममा आयोजित दुई दिने जी२० सम्मेलनअघि पोपलाई भेट्ने भएका हुन्। जी२० सम्मेलनका लागि रोम भ्रमणको यात्रा तय गरेका प्रधानमन्त्री मोदीले रोम पुग्नुअघि भ्याटिकन सिटीस्थित ८४ वर्षीय चर्चका पादरी पोपलाई भेट्ने योजना बनाएको हिन्दुस्तान टाइम्समा खबर छ। जी२० सम्मेलन यही अक्टोबर ३० र ३१ मा आयोजना गरिएको छ। उनले अक्टोबर २९ मा पोप फ्रान्सिसलाई भेट्ने योजना बनाएको बताइएको छ। जी२० सम्मेलन तालिवान शासन रहेको अफगानिस्तानमा शान्ति र स्थायित्व कायम गर्नेबारे केन्द्रित रहने बताइएको छ। ००० सिरियाको जंगलमा डढेलो लगाउने २४ जनालाई फाँसी बेरुत : सिरियाको जंगलमा डढेलो लगाउने २४ जनालाई सरकारले फाँसीको सजाय दिएकोे बताएको छ। सिरियाको सरकारले सन् २०२० मा जंगलमा डढेलो लगाउने २४ जनालाई फाँसी दिएको बताएको हो। सिरियाको न्याय मन्त्रालयले हालै जारी गरेको विज्ञप्तीमा सरकारले गत वर्ष जंगलमा डढेलो लगाउने २४ जनालाई अपराधी ठहर गर्दै फाँसीको सजाय दिएको बताएको छ। डढेलो लगाउन मद्दत गर्ने अन्य ११ लाई जन्म कैदको सजाय सुनाएको र बाँकी ५ जनालाई १० देखि १२ वर्षसम्मको जेल सजाय सुनाएको मन्त्रालयले जनाएको छ। सिरियाको उत्तरपश्चिम क्षेत्रको जंगलमा गत वर्ष सेप्टेम्बर र अक्टोबरमा विनाशकारी डढेलो लागेको थियो। डढेलोबाट ३ मानिसको मृत्यु भएको थियो भने निस्केको तातो वायुको असर वर्षभर परेको थियो। डढेलोपछि त्यहाँको जमिनमा हालसम्म खडेरी देखा परेको बताइएको छ। ००० यमनमा ९२ हुथी मारिए, १६ भन्दा बढी सैन्य गाडी नष्ट जिहाद : यमनमा जारी साउदी नेतृत्वको लडाईँमा कम्तीमा ९२ हुथी विद्रोहीका लडाकु मारिएका छन्। मारिब नजिकै दुईवटा जिल्लामा भएको हवाई हमलामा ९२ हुथी विद्रोही मारिएका हुन्। पछिल्लो २४ घण्टामा भएको हवाई हमलामा परी कम्तीमा ९२ हुथी विद्रोही मारिएको र १६ भन्दा बढी सैन्य गाडी नष्ट भएको समाचार एजेन्सी साउदी प्रेसमा समाचार छ। साउदी प्रेसका अनुसार मारिब क्षेत्रमा विगत दुई हप्तादेखि दैनिक हवाई हमला भइरहेको छ। हुथी विद्रोहीले फेबु्रअरीमा मारिब क्षेत्र आफ्नो कब्जामा लिएका थिए। त्यसयता सो क्षेत्रमा दोहोरो युद्ध चर्किरहेको बताइएको छ। संयुक्त राष्ट्रसंघका अनुसार गत महिना मात्र मारिब क्षेत्रबाट करिब १० हजार मानिस विस्थापित भएका थिए। सो क्षेत्रमा भोकमरी र अन्य संकटसमेत बढेको संघले बताएको छ। संयोजन : अस्मिता खड्का"
बर्दिया राष्ट्रिय निकुञ्जमा अनुसन्धान केन्द्र स्थापना,"गुलरिया : बर्दिया राष्ट्रिय निकुञ्जभित्र कर्णाली नदी किनार लालमाटी क्षेत्रमा अवस्थित क्याम्पलाई संरक्षित क्षेत्र व्यवस्थापन, अनुसन्धान तथा प्रशिक्षण केन्द्रका रुपमा सञ्चालनमा ल्याईएको छ। तत्कालिन द्वन्दका बेला क्षतीग्रस्त लालमाटी क्याम्प पुर्ननिर्माण गर्दै अनुसन्धान तथा प्रशिक्षण केन्द्र बनाईएको हो। वन तथा वातावरण मन्त्री रामसहाय प्रसाद यादवले औपचारिक रुपमा उद्घाटन गरी केन्द्रको सुरुवात गरेका छन्। मन्त्री यादवले प्रशिक्षण केन्द्रलाई नमुना बनाई राष्ट्रिय तथा अन्तर्राष्ट्रिय अनुसन्धान केन्द्रका रुपमा विकास गर्नुपर्ने बताए। अनुसन्धान केन्द्रको सफलताले संरक्षणमा टेवा पुग्ने उनको विश्वास छ। वन्यजन्तु संरक्षण ऐनलाई नितिगत रुपमा परिमार्जन गरी मानववन्यजन्तु बीचको द्वन्दलाई दीगो रुपमा व्यवस्थापन गर्न मन्त्रालयले काम अघि सारेको मन्त्री यादवको भनाई छ। द्वन्दकालिन अवस्थामा भग्नावशेष बनेको लालमाटी क्याम्प जापानिज निर्माण कम्पनीले निर्माण गरी ०५१ सालमा बर्दिया राष्ट्रिय निकुञ्जलाई हस्तान्तरण गरेको थियो। क्याम्पको ७ वटा विल्डिंगमा ३ वटा ठूला हलसहित साढे २ दर्जनभन्दा बढी कोठाहरु रहेको बर्दिया राष्ट्रिय निकुञ्जका प्रमुख संरक्षण अधिकृत विष्णुप्रसाद श्रेष्ठले बताए। क्याम्पको भौतिक पूर्वाधारहरु पुर्ननिर्माण गरी पुरानै अवस्थामा पुर्याएका छौं। भवन तथा त्यसका कोठा, रेलिँग, फर्सहरु, विजुली वायरिँग लगायत झ्याल ढोका मर्मत गरिएको छ। अधिकृत श्रेष्ठले थपे फर्निचर लगायत विद्युतीय प्रशारणको व्यवस्था गर्न बाँकी छ। छिट्टै त्यसको व्यवस्थापन गर्छौं। निकुञ्जमा मन्त्रीसँगै बन तथा वातावरण मन्त्रालयका सचिव डाक्टर प्रेम नारायण कंणेल, राष्ट्रिय निकुञ्ज तथा वन्यजन्तु संरक्षण विभागका महानिर्देशक डा रामचन्द्र कंणेलसमेतले बर्दियाको जैविकविविधताको अनुगमन तथा निरिक्षण गरेका छन्। खाताजैविक मार्ग, मध्यवर्ती क्षेत्रको निरिक्षणपछि मन्त्रीसहितको टोलीले बर्दिया राष्ट्रिय निकुञ्जको गोही प्रजनन् केन्द्रमा रहेका गोही बबई नदीमा छाडेका छन्।"
अर्घाखाँचीमा १ सय ६४ जना कांग्रेसमा प्रवेश,"पाणिनि : अर्घाखाँचीको पाणिनि गाउँपालिकामा नेकपा एमाले र नेकपा माओवादी परित्याग गरी १ सय ६४ जना नेपाली कांग्रेसमा प्रवेश गरेका छन्। नेपाली कांग्रेसका क्षेत्रीय सभापति अच्युत गौतमको पहलमा पाणिनि ३ खिदम लगायतका विभिन्न वडाबाट विभिन्न पार्टी परित्याग गरी दुर्गाफाँटमा भएको कार्यक्रममा नेपाली कांग्रेसमा प्रवेश गरेका हुन्। कांग्रेसमा प्रवेश गरेका १ सय ६४ जनालाई कांग्रेसका केन्द्रीय सदस्य पुस्पा भुसाल, जिल्ला सभापति विष्णुप्रसाद खनाल (मुस्कान), पूर्व जिल्ला सभापति कमलप्रसाद भुसालले अबिर, माला र कांग्रेसको सदस्यता प्रदान गरेर पार्टी प्रवेश गराएका हुन्। कार्यक्रममा नेपाली कांग्रेस जिल्ला उपसभापति शान्ता भण्डारी, सचिव विष्णुप्रसाद भुसाल, सहसचिव इन्सु मिया, महासमिति सदस्य सूर्यप्रसाद अधिकारी, यादवप्रसाद घिमिरे, केशव श्रेष्ठ, महाधिवेशन प्रतिनिधि इन्द्रमणि पौडेल, लेखनाथ पोख्रेल, कृष्णप्रसाद खनाल, पाणिनि सभापति तुल्सी पौडेल लगायत कार्यक्रममा नेपाली कांग्रेस जिल्ला कार्य समिति, महासमिति सदस्य, महाधिवेशन प्रतिनिधि, क्षेत्रीय प्रतिनिधि, कांग्रेस भातृ तथा शुभेच्छुक संस्था प्रमुख, प्रतिनिधि लगायत सरोकारवालाको उपस्थिति रहेको थियो। कार्यक्रम कांग्रेस खिदिमका सभापति हरि बन्जाडेको सभापति र शेसकान्त पोख्रेलको सञ्चालनमा सुरु भएको हो।"
अस्ट्रेलियाको विजयी सुरुवात,"आबुधाबी : आईसीसी टीट्वेन्टी विश्वकप क्रिकेटमा अस्ट्रेलियाले विजयी सुरुवात गरेको छ। शनिबार भएको सुपर १२ को पहिलो खेलमा अस्ट्रेलियाले बलियो प्रतिद्वन्द्वी दक्षिण अफ्रिकालाई पाँच विकेटले पराजित गरेको हो। दक्षिण अफ्रिकाले दिएको एक सय १९ रनको मध्यम लक्ष्य अस्ट्रेलियाले १९४ ओभरमा पाँच विकेट गुमाएर पूरा गरेको थियो। अस्ट्रेलियालाई जित दिलाउन स्टिभ स्मिथले सर्वाधिक ३५ रन बनाए। यसैगरी मार्कुस स्टोइनिसले २०, ग्लेन म्याक्सवेलले १८, विकेटकिपर ब्याट्सम्यान म्याथु वेडले १५, प्रारम्भिक ब्याट्सम्यान डेभिड वार्नरले १४ र मिचेल मार्सले ११ रन बनाए। कप्तान एरोन फिन्चले भने खाता खोल्न सकेनन्। दक्षिण अफ्रिकाका एनरिच नार्टजेले दुई विकेट लिए। यस्तै कागिसो रबाडा, केशव महाराज र ताबरेज साम्सीले एकएक विकेट हात पारे। यसअघि दुबईको शेख जायद स्टेडियममा टस हारेर पहिले ब्याटिङ गरेको दक्षिण अफ्रिकाले निर्धारित २० ओभरमा नौ विकेट गुमाएर एक १८ रनको मध्यम योगफल बनाएको थियो। लगातार विकेट गुमाउँदा दक्षिण अफ्रिका दबाबमा परेको थियो। दक्षिण अफ्रिकाका लागि आइडिन मार्कमले सर्वाधिक ४० रन बनाए। यसैगरी कागिसो रबाडाले १९, डेभिड मिलरले १६ र हेन्रिच क्लासेनले १३ रन बनाए। दक्षिण अफ्रिकालाई सस्तैमा समेट्न अस्ट्रेलियाका जोस हेजलउड, मिचेल स्टाक र एडम जाम्पाले दुईदुई विकेट लिए। यस्तै ग्लेन म्याक्सवेल र प्याट कमिन्सले एकएक विकेट हात पारे।टीट्वेन्टी विश्वकपअन्तर्गत आइतबार दुई खेल हुनेछ। पहिलो खेलमा श्रीलंका र बंगलादेश भिड्ने छन्। यी दुवै टोलीले छनोट चरण पार गर्दै अन्तिम १२ मा स्थान बनाएका हुन्। यसैगरी दोस्रो खेलमा चिरप्रतिद्वन्द्वी भारत र पाकिस्तानबीच प्रतिस्पर्धा हुनेछ। दुबई क्रिकेट स्टेडियममा हुने यो प्रतिस्पर्धालाई हेभिवेट भिडन्तका रुपमा हेरिएको छ।"
वीरगन्ज भन्सारद्वारा लगातार लक्ष्यभन्दा बढी राजश्व संकलन,"वीरगन्ज : लगातार ६ वर्षदेखि राजश्व संकलनमा सरकारी लक्ष्य पूरा गर्न असफल हुँदै आएको वीरगन्ज भन्सार कार्यालयले चालु आर्थिक वर्षको प्रत्येक महिनामा लक्ष्यभन्दा बढी राजश्व संकलन गर्न सफल भएको छ। मुलुकको प्रमुख भंसार नाका वीरगन्ज भन्सार कार्यालय यसअघि मधेस आन्दोलन, नाकाबन्दी, कारोना महामारी र लकडाउनका कारण प्रभावित हुँदा निरन्तर ६ वर्ष राजश्वको लक्ष्य पूरा गर्न असफल भएको थियो। तर चालु आर्थिक वर्ष २०७८०७९ सुरु भए यताको तीन महिना ( साउन, भदौ र असोज) मा वीरगन्ज भन्सारले लक्ष्यभन्दा बढी नै राजश्व संकलन गरेको छ। चालु आर्थिक वर्षको गत असोज महिनामा लक्ष्यभन्दा २२ प्रतिशत बढी अर्थात ३ अर्ब ७६ करोड ५९ लाख ६० हजार रुपैयाँ बढी राजश्व संकलन गरेको छ। गत असोज महिनाका लागि भन्सार विभागले १६ अर्ब ७५ करोड १ लाख ९७ हजार रुपैयाँ राजश्व संकलनको लक्ष्य दिएको थियो। तर कार्यालयले असोजमा २० अर्ब ५१ करोड ६१ लाख ५७ हजार रुपैयाँ राजश्व संकलन गरेको थियो। यस्तै गत भदौ महिनामा पनि लक्ष्यभन्दा १३ प्रतिशत बढी अर्थात लक्ष्यभन्दा १ अर्ब ९९ करोड ६३ लाख १२ हजार रुपैयाँ बढी राजश्व संकलन गरेको छ। भदौ महिनाका लागि १५ अर्ब ७० करोड ९४ लाख ३४ हजारको लक्ष्य पाएकोमा १७ अर्ब ७० करोड ५७ लाख ४६ हजार रुपैयाँ राजश्व संकलन गरेको हो। भारतबाट नेपाल भित्रिंदै गरेका मालवाहक गाडीहरु वीरगन्ज भन्सार नाकाको गेटमा । यस्तै चालु आर्थिक वर्षको सुरुकै महिना साउनमा पनि लक्ष्यभन्दा २५ प्रतिशत बढी अर्थात लक्ष्यभन्दा ३ अर्ब १ करोड ८३ लाख २३ हजार रुपैयाँ बढी राजश्व उठाउन सफल भएको छ। गत साउनमा भन्सार विभागले ११ अर्ब ८२ करोड ७५ लाख ५ हजारको लक्ष्य दिएकोमा १४ अर्ब ८४ करोड ५८ लाख २८ लाख रुपैयाँ राजश्व संकलन गरेको हो। यसअघि आर्थिक वर्ष २०७२०७३ देखि गत आर्थिक वर्ष २०७७०७८ सम्म लगातार ६ वर्षसम्म राजश्व संकलनको लक्ष्य पूरा गर्न असफल हुँदै आएको थियो। तर चालु आर्थिक वर्षको सुरुवाती महिना साउनदेखि नै लक्ष्यभन्दा बढी नै राजश्व संकलन गर्दै आएको कार्यालयका प्रमुख भन्सार अधिकृत हरिहर पौडेलले बताए। बढी राजश्व उठ्ने मालवस्तु ( नयाँ सवारीसाधन, इन्धन इत्यादि) को आयात परिमाण बढेका कारण चालु आर्थिक वर्षको साउनदेखि असोजसम्म हरेक महिनामा भन्सारले लक्ष्यभन्दा बढी नै राजश्ज संकलन भएको पौडेलले बताए। पौडेलका अनुसार चालु आर्थिक वर्षको पहिलो ३ महिना ( साउनदेखि असोजसम्म) को अवधिमा वीरगन्ज नाका हुँदै नयाँ सवारीसाधनको आयात , गत आर्थिक वर्षको सोही अवधिकोभन्दा ३१ प्रतिशतले बढेको छ। यस्तै इन्धन (पेट्रोल, डिजेल, हवाइ इन्धन, एलपी ग्याँस ) को आयात पनि गत आर्थिक वर्षको पहिलो ३ महिना ( साउनदेखि असोजसम्म ) को अवधिभन्दा चालु आर्थिक वर्षको पहिलो ३ महिना ( साउनदेखि असोजसम्म) को अवधिमा ३१५३ प्रतिशतले बढेको छ। यसका साथै लामो समयसम्म चलेको कोरोना माहमारी र लकडाउनपछि अहिले बजार चलायमान भएका कारणले औद्योगिक कच्चा पदार्थ, दैनिक उपभोग्य मालवस्तु इत्यादिको आयात पनि बढेकाले त्यसको प्रत्यक्ष सकरात्मक प्रभाव भन्सार राजश्वमा परेको पौडेलले बताए। पौडेलले भने, राजश्व संकलन बढ्नुको मुख्य कारण २ वटा छन्, एउटा बढी राजश्व दिने नयाँ गाडी र इन्धनको आयात निक्कै बढेको छ। अर्को लकडाउन खुलेपछि बजार चलायमान भएको छ। लकडाउनले विदेशमा लामो समय सम्म रोकिएका मालवस्तु अहिले धमामधम आइरहेको छ।'"
कुशवाहामाथि दुर्व्यवहार गर्नेलाई कारबाही गर्नुपर्छ : कांग्रेस,"काठमाडौं : नेपाली कांग्रेसले खानेपानी तथा ढल व्यवस्थापन आयोजना कार्यालय जनकपुरका प्रमुख राजेश कुशवाहामाथि दुर्व्यवहार गर्ने दोषीलाई कार्वाही गर्नुपर्ने बताएको छ। शनिबार सूचना, संचार तथा प्रचार विभाग प्रमुख एवं प्रवक्ता विश्वप्रकाश शर्माले एक विज्ञप्ति जारी गर्दै यस्तो घटना आपत्तिजनक र निन्दनीयसँगै कडा कार्वाहीको बिषय बन्ने उल्लेख गरेका छन्। जारी विज्ञप्तिमा भनिएको छ, 'राजनीतिमा, प्रशासनमा र समग्र समाजमा रहेका बेथिति विरुद्ध प्रश्न उठाउनु र स्वच्छ समाजको खोजि गर्नु हामी सबैको कर्तव्य हो। तर कानुन हातमा लिने, बलजफ्ती र हुल हुज्जत गर्ने कार्य सभ्य समाजको परिचायक हुन सक्दैन। यस्तो घटना आपत्तिजनक र निन्दनीयसँगै कडा कार्वाहीको बिषय बन्दछ।' जनकपुरको घटनाबाट नेपाली इन्जिनियरहरु, कर्मचारीहरु र सभ्य समाजमा विश्वास गर्ने सबैलाई मर्माहत बनाएको शर्माले जनाएका छन्। सहकर्मी उपर गम्भीर दुर्व्यवहार हुँदा इन्जिनियरहरु आक्रोशित र आन्दोलित हुनु स्वभाविक भएको उल्लेख गर्दै शर्माले राज्यको सक्रियताले यसलाई सम्बोधन गर्ने विश्वास हामीले लिएको बताए । शान्तिपूर्ण राजनीतिमा सहभागी हुने उद्घोष गरेका हरेक दल र संस्थाले आफ्ना समर्थक र सदस्यलाई तदनुकुलको संस्कार र व्यवहारमा रुपान्तरण गर्नु सम्बन्धित दल नेतृत्वको कर्तव्य हुने स्मरण कांग्रेसले गरेको छ। हुलहुज्जतको बाटो समुन्नत समाजमा पुग्न नसक्ने कांग्रेसको ठहर छ। हरेक दल, नेतृत्व, सदस्य, समर्थक र हरेक नागरिकले यसलाई गहिरो आत्मसात गर्नुपर्ने आवश्यकता औंल्याउँदै नेपाली कांग्रेसले थप सजगता र कडाइका लागि सरकारलाई अपील गरेको छ। लगातार परेको भारी वर्षाको कारण जनकपुरधाम जलमग्न भएपछि ढल निर्माणमा अनियमितता भएको भन्दै सिके राउत नेतृत्वको जनमत पार्टीका कार्यकर्ताले कुशवाहालाई दुर्व्यवहार गरेका हुन्। दुई दिनकै वर्षामा पानीको निकास ढल भएर बग्न नसकेपछि गुण्डागर्दी शैलीमा खानेपानी प्रमुखलाई जबरजस्ती सडकमा घिसार्दै, लछार्दैपछार्दै नगरपरिक्रमा गराएका थिए। जनकपुरको रामानन्द चोक स्थित कार्यालयमा लाठी सहित पुगेका दर्जनौं कार्यकर्ताले कुशवाहालाई जर्बजस्ती कार्यालयबाट बाहिर निकालेर कुटपिट गरे। उनीहरुले निमित्त प्रमुख कुश्वााहाले लगाएको कपडा च्यात्नुका साथै नालामा रहेको हिलो दलिदिएका थिए। निमित्त प्रमुख कुशवाहालाई अर्धनग्न बनाएर कुटपिट गरी नगर परिक्रमा गराइरहँदा प्रहरी प्रशासन भने मुकदर्शक थियो। चुनाव नजिकिँदै गर्दा मधेशमा के गर्दै छन् सिके राउत ? सिके राउतका १० कार्यकर्ता पक्राउ सिके राउतका कार्यकर्तालाई कारवाही नगरे आन्दोलन गर्ने इन्जिनियरहरूको चेतावनी सिके राउतका १७ कार्यकर्तामाथि आपराधिक उपद्रव मुद्दा सिके राउतका कार्यकर्तालाई चलाइएको आपराधिक उपद्रव मुद्धा के हो ? सिके चोर, देश छोड नारासहित इन्जिनियर आन्दोलनमा अराजक बन्दै छन् सिके राउत"
कम्युनिष्ट पार्टी फुटाउन देशीविदेशी शक्ति लागे : सांसद तुलाचन,"जोमसोम : नेपालमा कम्युनिष्ट पार्टी फुटाउन देशीविदेशी शक्ति लागि परेको मुस्ताङका संघीय सांसद प्रेमप्रसाद तुलाचनले बताएका छन्। नेकपा एमाले मुस्ताङको वडा तथा पालिका स्तरीय अधिवेशनको क्रममा उपल्लो मुस्ताङमा आयोजित कार्यक्रममा बोल्दै संघीय सांसद तुलाचनले कम्युनिष्ट शक्तिलाई कमजोर तुल्याउन विगतमा एमालेका शिर्ष नेताको रुपमा रहेका माधव कुमार नेपालसहित केही सांसद लागिपर्दा विद्यमान अवस्था सृजना भएको उल्लेख गरे। २०७४ सालमा एमाले र माओवादी पार्टी मिलेर वृहत कम्युनिष्ट पार्टी स्थापना भएको स्मरण गर्दै सांसद तुलाचनले पार्टी भित्रका केही शिर्ष नेताको बढ्दो महत्वकांक्षाका कारण पार्टीमा विभाजन चलखेल सुरु भएको बताए। एमालेको नेतृत्वमा ओली सरकारको बहुमतको सरकार हुँदा कप्रचण्ड र माधव नेपालले राजदुत नियुक्ति र संवैधानिक निकायको गठन प्रक्रिया लगायतका बिषममा ईस्यु बनाएर ओली सरकारलाई घेराबन्दी गर्ने काम भएको स्पष्ट पारे। सांसद तुलाचनले पार्टीमा अस्थिरता सृजना भएपछि संसद विघटन गर्नु परेको र सो कदम उपयुक्त भएको जनाए। सर्वोच्च अदालतले माओवादी र एमालेको कित्ता क्लियर गरिदिएको उल्लेख गर्दै सांसद तुलाचनले एमालेमै रहेर संघर्ष गर्न नसकी एमालेलाई कमजोर बनाउने खेलमा माधव नेपालले लागि परेको बताए। उनले माधव नेपालको पार्टी धेरै समय टिक्न नसक्ने ठोकुवा गरे। माधव नेपालकै कारण पार्टीमा विभाजन आएको र सो पार्टीमा आउन विभिन्न अफर र प्रलोभन दिने गरेको उनको भनाई छ। 'मलाई आउनुस ८१० महिना मन्त्री खानुस,यही पार्टीबाट मुस्ताङबाट चुनाव लड्नु भनियो,' संघीय सांसद तुलाचनले भने,हामी हिमाली क्षेत्रको मान्छे,बुद्ध धर्ममा आस्था राख्ने मान्छे, छलकपट र जालझेल गर्न नैतिकता दिएन। उनले पार्टीलाई अन्तरघात र जनताले दिएको मतको अपमान गर्नु हुँदैन भनेर नै एमालेको मुलधारमा रहेको बताए। हिमाली क्षेत्रका अधिकाश कमरेडहरु एमालेको मुलधारमा रहेको उनले उल्लेख गरे। सांसद तुलाचनले भुगोल र जनसंख्या फरक भएपनि राष्ट्र र राष्ट्रियता समान हुने उल्लेख गर्दे भारतीय नाकाबन्दीका क्रममा पार्टी अध्यक्ष ओलीले लिएको राष्ट्रिय अडान महत्वपूर्ण भएको टिप्पणी गरे। भारतीय नाकाबन्दीपछि ओलीकै कारण उत्तरी चिन जोड्ने बृहत बेनीजोमसोमकोरला सडक आयोजना सुरु भएको दावी गरे। दक्षिणको भर नपरी उत्तरका नाका पनि खुलाउन पर्छ भन्ने मान्यतासहित तत्कालीन विकास समितिले पेश गरेको प्रतिवेदनका आधारमा ओली सरकारकै पालाका कोरला सडकलाई ६ अर्बभन्दा बढी बजेट बिनियोजन भएको सांसद तुलाचनको भनाई छ। सांसद तुलाचनले मुस्ताङमा २०४८ सालदेखि २०७८ सालसम्म कसकसको पालामा केके प्रगती भयो यसको मूल्यांकन जनताले गर्नुपर्ने बेला आएको बताए। उनले आफू निर्वाचित भएपछि मुस्ताङमा दर्जनौं विकास आयोजना सुरु भएको दावी गरे। म २०७४ अघि कांग्रेसमा रहेको थिए,कांग्रेसमा एकाधिकार, परिवारवाद र सामन्तवादी सोच हावी भयो, सांसद तुलाचनले भने,कांग्रेसमा देखिएको नातावाद र कृपावादका कारण हावी भएकै कारण आफूहरु त्यस समयमा एमालेमा प्रवेश गरेको र एमालेमा गरिएको प्रवेश सही निर्णय र उपयुक्त थियो। सांसद तुलाचनले मुलुकमा समृद्धि र विकास ल्याउन एमाले बाहेक कसैले नसक्ने दावी गरे। नेकपा एमाले मुस्ताङको वडास्तरीय अधिवेशनले तिव्रता पाएको पाएको छ। शनिबार उपल्लो मुस्ताङको लोमान्थाङमा भएको पालिका तथा वडास्तरीय अधिवेशनले एमाले लोमान्थाङको अध्यक्षमा निमा डिण्डु गुरुङ (मोटे) लाई सर्वसम्मत चयन गरेको छ। यस्तै,वडा १ मा लाक्पा टसी, वडा २ मा कर्मा नाम्ग्याल गुरुङ,वडा ३ मा टासी नर्बु,वडा ४ मा आङ्गेल गुरुङ र छिमी घोम्पो चयन भएका छन्।"
निजी कम्पनीलाई प्रदेश सरकारको बजेट,"बुटवल : लुम्बिनी प्रदेश सरकारले व्यक्तिगत लगानीका सञ्चार माध्यमलाई बजेट वितरण गरेपछि त्यसको आलोचना भएको छ। मुख्यमन्त्री कुलप्रसाद केसी नेतृत्वको सरकार बनेपछि त्यसअघि अध्यादेशमार्फत ल्याएइको बजेट प्रतिस्थापन गरिएको थियो। बजेटमा सरकारमा सहभागि दल निकटका व्यक्तिले चलाएका प्राइभेट फर्महरुलाई सोझै बजेट विनियोजन गरिएको छ। माओवादी केन्द्रका रोल्पाबाट निर्वाचित सांसद दीपेन्द्र पुनले आफूले चलाएको रेडियो जलजलालाई ६५ लाख बजेट पारेका छन्। पुन सो रेडियो सञ्चालक समितिका अध्यक्ष हुन्। मुख्यमन्त्रीका प्रेस संयोजक मानसिंह विश्वकर्माको रोल्पा समाचार र अपसेट प्रेसलाई २० लाख बजेट राखिएको छ। सामुदायिक मिडिया प्रवद्र्धनमा सरकारी बजेट प्रयोग हुँदै आएको थियो। तर व्यक्तिगत लगानीका मिडियामा प्रदेश सरकारले पहिलो पटक बजेट व्निियोजन गरेको हो। प्रदेशभर सयौं निजी मिडिया सञ्चालनमा छन्। सरकारले राजनीतिक आस्थाका आधारमा बजेट व्निियोजन गरेको भन्दै त्यसको आलोचना भएको हो। प्रदेशका मिडिया सञ्चालकहरुले लोककल्याणकारी सूचना प्रकाशन वापत रकम दिएर मिडियालाई सहयोग गर्न सुझाव दिएका थिए। तर सरकारले बजेटमा राजनीतिक आस्थाका आधारमा व्यक्तिका मिडियालाई बजेट दिएको छ। भवन निर्माण, पर्खाल निर्माण, उपकरण खरिदका नाममा बजेट विनियोजन भएको हो। पत्रकार महासंघ लुम्बिनी प्रदेशका महासचिव विक्रम खड्काले कल्याणकारी कोषको रकम काटेर निजी मिडियालाई बजेट बाढ्नु गलत भएको बताउँछन्। यो सरासर गलत हो, पत्रकार महासंघ प्रदेश समिति यसको खिलापमा उभिन्छ, उनले भने,व्यक्ति र निजी संस्थालाई बजेट दिने काम नै गलत छ। यो आपत्तिजनक कुरा हो। उनले सरकारलाई बजेट सच्याउन समेत सुझाव दिए। अध्यादेशमार्फत आएको बजेटमा पत्रकार कल्याणकारी कोषका लागि ५० लाख बजेट राखिएको थियो। त्यो रकमलाई अहिले २० लाखमा झारिएको छ। प्रदेशको आर्थिक मामिला तथा सहकारी मन्त्रालयका बजेट महाशाखा अधिकृत मोहन पाण्डेले सामुदायिक मिडियालाई अनुदानका रुपमा यसअघि पनि बजेट दिइने गरिएको बताए। निजी संस्थालाई बजेट दिने भन्ने विषयमा आफू जानकार नरहेको उनको भनाई छ। प्रदेश पत्रकार महासंघका अध्यक्ष बसन्त गिरी प्रधान सम्पादक रहेको बुद्र्ध दर्पणका लागि २० लाख बजेट विनियोजन भएको छ। सो भवन निर्माण शीर्षकमा राखिएको छ। रोल्पाको रेडियो जलजलाको भवन निर्माणका लागि ३५ लाख रकम सरकारले छुट्याएको छ। जलजला रेडियो र रेडियो रोल्पाले अर्काे शीर्षकमा थप २० लाख रकम समेत पाएका छन्। जलजलाको बजेट त्यतिमा सीमित छैन। त्यही एफएमको ट्रान्समिटर बनाउनका लागि २० लाख रुपैयाँ बजेट विनियोजन भएको छ। जलजलाका लागि मात्रै ६५ लाख रकम विनियोजन भएको छ। यो माओवादी केन्द्रका सांसद दीपेन्द्र पुनको रेडियो हो। उनी सो रेडियो सञ्चालक समितिको अध्यक्ष हुन्। कपिलवस्तुको रेडियो मायादेवी र रेडियो बुद्धआवाजले ५ लाख रकम पाएका छन्। बाकेको रुबरु एफएमलाई उपकरण खरिद र प्राविधिक सामान खरिद शीर्षकमा १० लाख बाडिएको छ। रुपन्देहीको रेडियो देवदहको स्तरोन्नतीका लागि १० लाख बजेट विनियोजन भएको छ। रेडियो माडीका लागि १० लाख रकम विनियोजन भएको छ। कपिलवस्तुको सामुदायिक रेडियोको कम्पाउन्ड वाल निर्माणका लागि ५ लाख बजेट विनियोजन भएको छ। पत्रकारिता विकास कार्यक्रमका लागि भने २० लाख मात्रै बजेट विनियोजन गरिएको छ। प्रदेश पत्रकार महासंघको भवनका लागि ५० लाख र कार्यक्रमका लागि ५ लाख बजेट विनियोजन गरिएको छ। पत्रकार दुर्घटना बिमाका लागि १० लाख विनियोजन गरिएको छ। पत्रकार महासंघ कपिलवस्तु, पाल्पा, अर्घाखाँची, रुपन्देहीका लागि ५५ लाख बजेट छ। अकोराव लुम्बिनी र बान लुम्बिनीलाई ५५ लाख बजेट राखिएको छ। अमर्यादित तरिकाले सञ्चार बजेट विनियोजन भएको भन्दै प्रकाशन तथा प्रशारण समाज रुपन्देही, एलान्यस फर कम्युनिटी मिडियाले आपत्ति जनाएका छन्। बजेटमा तोक आदेशको भरमा निजी सञ्चार माध्यमका घर बनाउने, पर्खालले घेर्नेदेखि लिएर उपकरण खरिद गर्ने जस्ता शीर्षकमा बजेट छुट्टाइनु बेतिथिका उच्च नमुनाहरु हुन भन्ने ठहर भएको समाजका अध्यक्ष नवराज कुँवर र सचिव माधव नेपालले जारी गरेको विज्ञप्तिमा भनिएको छ। यस्ता बेथितीहरुलाई तत्काल रोकी सञ्चार माध्यमलाई नगद अनुदान भन्दा पनि समानुपातिक विज्ञापन वितरण प्रणालीलाई अङ्गीकार गर्न आग्रह समेत गरिएको छ। एलान्यस फर कम्युनिटी मिडियाका संयोजक दिनेश पाण्डेले विज्ञप्ती जारी गर्दै बजेट बिनियोजन प्रति आपत्ति जनाएका छन्। ज्ञानेन्द्र शाह नेतृत्वको शासनका समयमा पत्रकारहरुलाई हण्डी बितरण गरे जस्तै गरी लोकतान्त्रीक राज्यले निश्चित सञ्चार माध्यमलाई प्रभावित गर्ने गरी रकम बितरण गरिनु नैतिकता र आर्थिक अनुसासन बिरुद्धको कार्य हो, विज्ञप्तीमा भनिएको छ।"
सप्तकोशीमा हामफालेर इटहरीका एक पुरूष बेपत्ता,"इटहरी : सप्तकोशी ब्यारेजबाट हाम फालेर इटहरीका एक पुरुष बेपत्ता भएका छन्। इटहरी १ का ५८ वर्षीय तिलकप्रसाद दाहाल कोशीमा हाम फालेका हुन्। शनिबार बिहान को ३६ प ९२५५ नम्बरको मोटरसाइकलमा चढेर पुगेका उनी मोटरसाइकल पुलमै रोकेर चप्पल खोली हाम फालेका थिए। जिल्ला प्रहरी कार्यालय सुनसरीकाअनुसार मोटरसाइकलसँगै उनको लाइसेन्स, चप्पल पुलमाथि फेला परेको छ। स्थानीय माझीहरुको सहयोगमा प्रहरीले उनको खोजी गरिरहेको छ।"
"५ सय १३ जनामा कोरोना संक्रमण, ८ को मृत्यु","काठमाडौं : ६ हजार ९३१ नमूना परीक्षणमा ५ सय १३ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा ४ हजार ९७२ नमूनाको पीसीआर र १ हजार ९५९ नमूनाको एन्टिजेन विधिबाट परीक्षण गरिएको थियो। जसमध्ये पीसीआर विधिबाट ४३८ र एन्टिजेन विधिबाट ७५ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पछिल्लो २४ घन्टामा कोरोनाबाट थप ८ जनाको मृत्यु भएको छ। शुक्रबार कोरोनाबाट ११ जनाको मृत्यु भएको थियो। योसँगै नेपालमा कोरोनाबाट मृत्यु हुनेको संख्या ११ हजार ३४५ पुगेको हो। मन्त्रालयका अनुसार शनिबार थप ८ सय १७ जना कोरोनामुक्त भएका छन्। शनिबार थप ६३०७४ जनाले कोरोनाविरुद्धको खोप लगाएका छन्। यस्तै, कोरोनाका सक्रिय संक्रमितको संख्या १०५५९ पुगेको छ।"
सेनाले पाँचखालमा आइतबार के कार्यक्रम गर्दैछ ?,"काठमाडौं : संयुक्त राष्ट्रसङ्घ स्थापना दिवस (अक्टोबर २४) का अवसरमा नेपाली सेनाले आइतबार काभ्रेको पाँचखालस्थित वीरेन्द्र शान्ति कार्य तालिम केन्द्रमा विशेष कार्यक्रम गर्दैछ। विश्वका राष्ट्रहरूबीच मैत्रीपूर्ण सम्बन्ध कायम गरी अन्तर्राष्ट्रिय शान्ति र सुरक्षा स्थापना गर्ने उद्देश्यले संयुक्त राष्ट्रसङ्घको स्थापना २४ अक्टोबर १९४५ मा भएको हो। नेपालले भने सन् १९५५ डिसेम्बर १४ (विस २०१२ मङ्सिर २९)मा संयुक्त राष्ट्रसङ्घको सदस्यता प्राप्त गरेको हो। हाल राष्ट्रसङ्घका १९३ सदस्य र दुई पर्यवेक्षक मुलुक छन्। राष्ट्रसङ्घ स्थापना दिवसका अवसरमा केन्द्र परिसरमा झण्डोतोलनका साथै शान्ति स्थापना कार्यमा खटिने क्रममा निधन हुनेको योगदानको स्मरण गरी सम्मान प्रकट गर्ने कार्यक्रम रहेको नेपाली सेनाका प्रवक्ता सन्तोषबल्लभ पौडेलले जानकारी दिए। रक्षामन्त्री डा मीनेन्द्र रिजाल, प्रधानसेनापति प्रभुराम शर्मा, यहाँस्थित संयुक्त राष्ट्रसङ्का आवासीय संयोजक सारा बेइसोलो न्यान्ती, विभिन्न दूतावासका प्रमुख एवं प्रतिनिधिको सहभागीता हुने उक्त कार्यक्रममा राष्ट्रसङ्घको भूमिका र योगदानको चर्चा गरिनेछ। शान्ति स्थापना कार्यमा कार्यस्थलमा खटिएकै अवस्थामा विद्रोही समूहको गोलीबाट निधन भएका मानार्थ प्रमुख सेनानी कविन्द्र थापालाई प्रदान गरिएको ड्याग ह्यामर शोल्ड मेडल उनका परिवारबाट केन्द्रलाई हस्तान्तरण गर्ने कार्यक्रम छ। संयुक्त राष्ट्रसङ्घ विश्वका सबै सदस्य मुलुकको साझा अन्तराष्ट्रिय संस्था हो। संयुक्तराज्य अमेरिकाको न्यूयोर्कमा मुख्यालय रहेको राष्ट्रसङ्घमा हाल महासचिव एन्टोनियो गुटेरेस छन्। संयुक्त राष्ट्रसङ्घको सबैभन्दा महत्वपूर्ण अङ्ग सुरक्षा परिषद्मा अमेरिका, चीन, रुस, बेलायत र फ्रान्स सदस्य छन्। नेपालसँग सन् १९६७१९६८ र १९८८१९८९ मा सुरक्षा परिषद्को अस्थायी सदस्यका रुपमा काम गरेको अनुभव छ। उक्त परिषद्मा १० मुलुक अस्थायी सदस्य छन्। संयुक्त राष्ट्रसङ्घको आह्वानमा नेपालले अन्तर्राष्ट्रिय शान्ति स्थापनाका लागि नेपाली सेना, नेपाल प्रहरी, सशस्त्र प्रहरी पठाएर योगदान पुर्याउँदै आएको छ। पूर्वराजदूत दिनेश भट्टराई संयुक्त राष्ट्रसङ्घ नेपालजस्ता मुलुकका लागि आफना धारणा निर्भिकताका साथ विश्वसमुदायलाई सुनाउने महत्वपूर्ण मञ्च भएको बताए। उनले भने, 'नेपालले शान्ति स्थापनाका लागि गरेको योगदानको विश्व समुदायबाट मुक्त कण्ठले प्रसंशा हुँदैआएको छ, बडापत्र, सिद्धान्त र उद्देश्यप्रति समर्पित भएर काम गरेकाले राष्ट्रसङ्घमा योगदानअनुरुपको हैसियत र प्रतिनिधित्व बढाउन प्रयत्न गर्नुपर्ने देखिन्छ।' द्वन्दरत मुलुकमा स्थापना भएका ४३ शान्ति मिसनमा रही एक लाख ३५ हजार ३९९ नेपाली शान्ति सैनिकले योगदान दिइसकेका छन्। हाल विश्वका १२ शान्ति मिसनमा रही १८१ महिलासहित पाँच हजार १६८ नेपाली शान्ति सैनिक परिचालित छन्। नेपाल प्रहरी र सशस्त्र प्रहरी बल नेपालका तर्फबाट पनि संयुक्त राष्ट्रसङ्घको शान्ति स्थापना कार्यमा गौरव गर्न लायक योगदान भइरहेको छ। शान्ति स्थापनाका सिलसिलामा ६८ नेपाली सैनिकले वीरगति प्राप्त गरेका छन् भने ६६ गम्भिर घाइते भएको सेनाले जानकारी दिएको छ। अहिले शान्ति सैनिक धेरै सङ्ख्या पठाउने मुलुकको सूचिमा नेपाल दोस्रो वरियतामा छ। राष्ट्रसङ्घबाट माग भई आएमा नेपालले १० हजारको सङ्ख्यामा सैनिक पठाउन सक्ने यसअघि नै प्रतिबद्धता जनाइसकेको छ। सदस्य राष्ट्रलाई अन्तर्राष्ट्रिय कानुन, अन्तर्राष्ट्रिय सुरक्षा, आर्थिक विकास र सामाजिक निष्पक्षतामा आपसी सहयोग गर्ने उद्देश्यले राष्ट्रसङ्घ स्थापना भएको हो। वरिष्ठ पत्रकार ध्रुवहरि अधिकारी भन्छन्, 'संयुक्त राष्ट्रसङ्घको आह्वानअनुरुप शान्ति स्थापनामा नेपालको प्रशंसनीय योगदान रही आएको छ।' संयुक्त राष्ट्रसङ्घले नेपालको शिक्षा, स्वास्थ्य, गरीबी निवारण, क्षमता अभिवृत्तिलगायत मानवीय सहायताका क्षेत्रमा सहयोग र सहकार्य गर्दै आएको छ।  रासस"
नेपाली चलचित्रमा भारतीय कलाकारकाे रुचि,"काठमाडौं : नेपाली चलचित्र एक्स ९ मा भारतीय अभिनेता सुनिल सेट्टीले अभिनय गर्ने भएका छन्। १२ करोडमा बन्न लागेको एक्स ९ सुनिल सेट्टीसँगै देव सिंहकाे पनि अभिनय रहने फिल्मका निर्देशक मुकुन्द भट्टले बताए। नेपाली सिनेमा क्षेत्रलाई अन्तर्राष्ट्रिय रुपमा परिचित गराउनको लागि सुनिल सेट्टीलाई फिल्ममा राखिएको भट्टले बताए। भट्टका अनुसार लकडाउनको अवधिमा नेपालको सिनेमा घर सबै बन्द भए। तर अन्य देशले भने फिल्म क्षेत्रलाई असर पुर्याउन दिएनन्। भौतिक रुपमा उपस्थित नभएर पनि डिजिटलमार्फत फिल्म रिलिज गरेको उनको दावी छ। नेपाली फिल्मलाई अन्तर्राष्ट्रिय जगतमा चिनाउने योजना छ, उनले भने, नेपाली प्रोडक्टलाई अन्तर्राष्ट्रिय ओटीपी प्लाटर्फममा चिनाउन भारतीय कलाकारलाई राखिएको हो।' विरेन्दबहादुर कुँवरको निर्माणमा बन्न लागेको यो फिल्म तीन वटा भाषामा आउने बताइएको छ। नेपाली, हिन्दी र अंग्रेजी भाषामा फिल्म रिलिज हुनेछ। फिल्ममा नेपाली कलाकार अनमोल केसी, पुष्प खड्का, प्रियंका थापा, सौगात मल्ल, नविन लम्साल लगायतको अभिनय रहनेछ। उनीहरुलाई फिल्मको लागि विगत डेढ महिनादेखी तालिम दिइरहेको भट्टले जानकारी दिए। नेपाली कलाकारहरुलाई अन्तर्राष्ट्रिय रुपमा त्यति धेरै मूल्य नगर्ने भएकोले उनीहरु पनि यहाँसम्म पुगेका छन् भन्ने कुरालाई देखाउन पनि फिल्ममा भारतीय कलाकारलाई राखिएको भट्टले बताए। सुनिल सेट्टीलाई पारिश्रमिकभन्दा पनि फिल्मको कथाले तान्यो सुनिल सेट्टीलाई पैसाको मतलब नभएको भट्ट बताउँछन्। सेट्टीले फिल्मको कथालाई मनपराएर सहमति जनाएको हो। सेट्टीको पारिश्रमिक नेपाली कलाकारको जस्तै रहेको उनले बताए। फिल्ममा सेट्टीको प्रमुख सकारात्मक भूमिका हुने भट्टले बताए। निर्माण टिमलाई सेट्टीले १२ दिन फिल्मको सुटिङको लागि समय दिएका छन्। तर उनको छायाँकन भने २० दिन जति हुनेछ। भट्टले भने, नेपाली फिल्म पनि यो स्तरको हुन्छ है भनेर र मेरो प्यासनको कारणले नै उनलाई फिल्मप्रति तानिएको हुनसक्छ। फिल्मको स्क्रीप्ट नै मनपराएर उनले ओके भनेका हुन्। फिल्म आगामी दशैँमा रिलिज हुने भट्टले जानकारी दिए।"
पुल निर्माणमा स्थानीयको अवरोध,"महोत्तरी : सोनमा गाँउपालिका ७ स्थित रुपणी खोलामा निर्माण भईरहेको पुल ढलान कार्यमा स्थानीयले अवरोध गरेको छ। कमसल तरिकाले पुलको ढलान कार्य भईरहेको खबर पाएपछि आईतबार दिउँसो निर्माणस्थल पुगेका स्थानीयहरुले पुल ढलान कार्यमा अवरोध गरेका हुन्। पुल पूर्वाधार निर्माण कार्य पनि कमसल तरिकाले भईरहेको सुईको पाएपछि आफूहरु निर्माण कार्यमा अवरोध जनाएको स्थानीय सुजित यादवले बताए। निर्माण कार्य स्टिमेट विपरीत भईरहेको केहीदिन अगाडि निर्माणस्थलमा आएको गाँउपालिकाको प्राविधिक टोलीले अनुगमन गर्दा पुलमा प्रयोग भएको छड डिजाईन विपरीत र गिट्टीसमेत स्थानीय मरहा खोलाबाट प्रयोग गरिएको पाईएको गाँउपालिकाको ईन्जिनियर हिरालाल मण्डलले बताए। उनले भने, सो क्रममा टोलीले तत्कालको लागि निर्माण कार्य रोक्नका लागि निर्देशन दिएको थियो। आज पुनः सोही अवस्थामा निर्माण कार्य अगाडि बढाएपछि स्थानीयहरु निर्माण कार्यमा अवरोध जनाएको हो। यस सम्बन्धमा सोनमा गाँउपालिकाका अध्यक्ष राजकुमार यादवले गुणस्तहीन तवरले भईरहेको निर्माण कार्य आफूहरुको मान्य नहुने बताए। गुणस्तरयुक्त पुल निर्माणको लागि आफुले बारम्बार निर्देशन दिँदासमेत पालना नगर्दा स्थानीयहरु वाध्य भएर निर्माण कार्य रोकेको अध्यक्ष यादवले जानकारी दिए। प्रदेश नं २ सरकारको संसदीय विकास कोषको लगानीमा शुभम् कन्ट्रक्शन जनकपुरधामले १ करोड ८६ लाखको लागतमा पुल निर्माण गरिरहेका छन्। १८ मिटर लम्बाई र ५ मिटर चौडाई भएको सो पुलमा ४ वटा स्पाम जडान गरिने गाँउपालिकाको कार्यालयले जनाएको छ।"
पहिरोले मुहान पुरिएपछि फिदिममा खानेपानीको हाहाकार,"फिदिम : पहिरोले मुहान बिगारेपछि फिदिम बजारमा तीन दिन यता खानेपानीको हाहाकार भएको छ। कात्तिक १ गतेदेखि ३ गतेसम्मको अविरल वर्षातपछिको पहिरोले खानेपानीका मुहान भत्काएको हो। मुहान भत्केपछि कार्तिक ३ गतेदेखि बजारमा पानीको आपुर्ति ठप्प छ। मुहान बगेपछि फिदिम नगरपालिका १, २ र ४ नम्बर वडामा पानीको हाहाकार भएको हो। फिदिम खानेपानी तथा सरसफाई समितिको अध्यक्ष समेत रहेका फिदिम १ का वडाध्यक्ष गजाधर भट्टराईका अनुसार पहिरोले मुहानका सबै संरचना भत्काएको छ। रानीटार र लुङरुपाको बीचमा रहेको आप्तुवा खोलाको मुहान सुचारु गर्न एक हप्ता लाग्न सक्छ, भट्टराईले भने, अन्य मुहानहरु शनिबार बेलुकासम्म सुचारु गर्ने गरी काम गरिरहेका छौँ। नाम्दु, बर्मेली र सिस्ने मुहानलाई शनिबार बेलुकासम्ममा सूचारु गर्ने तयारी छ। तीन ओटा मुहान सूचार गरेपछि आइतबार बिहानदेखि कम मात्रामा भए पनि पानी वितरण गर्न सकिने भट्टराईले बताए। पहिरोले मुहान क्षेत्रका सबै संरचनामा क्षति पुर्याएको हो। पानी सूचारु गर्न नेपाली सेनाको सहयोगमा कामलाई तीव्रता दिइएको उपभोत्ता समितिले जनाएको छ।"
लोकसेवाका निशुल्क तयारी कक्षा सुरु,"स्याङ्जा : वालिङ नगरपालिकाले लोकसेवा आयोगका तयारी कक्षा सुरु गरेको छ। एक महिने तयारी कक्षा सुरु गरिएको हो। बढ्दो बेरोजगार न्यूनिकरण गर्न र युवा शक्तिलाई स्वदेशमै अड्याउने उदेश्यले स्वास्थ्य सेवातर्फ अहेबअनमीको एकमहिने निशुल्क तयारी सम्बन्धी प्रशिक्षण सुरु गरेको नगरपालिकाले जनाएको छ। मानव संसाधनको विकास समृद्धिको निकाससमृद्ध स्मार्ट वालिङ निर्माणको आधार, शून्य शैक्षिक बेरोजगार भन्ने मुल नारालाई आत्मसाथ गर्दै नगरपालिकाले लोकसेवाको प्रशिक्षण कक्षा सञ्चालन गरेकोे नगर प्रमुख दिलीपप्रताप खाँणले बताए। उनले भने आउने दिनमा बैंकिङ, नेपाल प्रहरी, सशस्त्र प्रहरी, नेपाली सेनामा प्रवेश गर्न चाहनेहरुका लागि पनि गर्नुपर्ने सैद्धान्तिक तथा प्रयोगात्मक कक्षाहरु सञ्चालन गर्ने तयारी भएको छ। काठमाडौँ, पोखरा तथा वालिङका अनुभवी प्रशिक्षकद्धारा प्रशिक्षण दिईने भएको छ। सैद्धान्तिक र प्रयोगात्मक विधिद्धारा कक्षा सञ्चालन गरिने उपप्रमुख कल्पना तिवारीको भनाई छ। तयारी कक्षा सञ्चालनमा सहभागी हुन आशय सहित परेका आवेदनहरुका आधारमा अहिले ८० जना महिला पुरुष प्रशिक्षार्थीहरु सहभागी छन्। निजामति तथा अन्य सेवामा स्याङ्जाको महत्वपूर्ण पहिचान छ। गतवर्ष पनि नगरपालिकाले नायब सुब्बा र खरिदारको तयारी कक्षा सञ्चालन गरेको थियो। सो कक्षाको प्रभावकारिता राम्रो भएकाले यसपटक प्राविधिकतर्फको प्रशिक्षण सबैका लागि सहज बनाउन निशुल्क उपलब्ध गराएको प्रमुख प्रशासकिय अधिकृत राजन भट्टराईले बताए।"
लागुऔषधसहित महिला पक्राउ,वीरगन्ज : बारामा लागुऔषध चरेशसहित एक महिला पक्राउ परेकी छन्। बाराको कलैया उपमहानगरपालिका १० स्थित नेपाल भारत सीमा नजिकबाट प्रहरीले चरेशसहित पर्साको पोखरीया नगरपालिका ४ की ४१ वर्षीया लालसा देवी रौनीयारलाइ पक्राउ गरेको हो। उनको साथबाट १४ वटा पोकामा रहेको ७ किलो ५ सय ग्राम तयारी चरेश बरामद भएको बाराका प्रहरी प्रवक्ता प्रहरी नायव उपरिक्षक गौतम मिश्रले जानकारी दिए। नेपालबाट चरेश लिएर पदैल भारततर्फ जाँदै गरेकी लालसा देवीलाइ प्रहरीले रोकेर खानतलाशी गर्दा कम्मर र दुवै तिघ्रामा लुकाएर राखिएको अवस्थामा १४ पोका चरेश बरामद भएको मिश्रले बताए। चरेशसहित पक्राउ परेकी लालसा देवीलाई जिल्ला प्रहरी कार्यालयको हिरासतमा राखेर लागूऔषध मुद्दामा थप अनुसन्धान भइरहेको प्रहरी नायव उपरिक्षक मिश्रले जानकारी दिए।
सुन चाँदीको मूल्य बढ्यो,काठमाडौं : नेपाली बजारमा आज छापावाल सुनको मूल्य प्रतितोला ४०० ले बढेर रु९२ हजार १०० रुपैयाँ कायम गरिएको छ। छापावाल सुन शुक्रबार प्रतितोला रु ९१ हजार ७०० मा कारोबार भएको थियो। नेपाल सुनचाँदी व्यवसायी महासङ्घका अनुसार तेजाबी सुन आज प्रतितोला रु९१ हजार ६०० मा कारोबार भइरहेको छ। शुक्रबार प्रतितोला रु९१ हजार २०० रुपैयाँमा कारोबार भएको थियो। महासङ्घका अनुसार आज चाँदीको मूल्य अघिल्लो कारोबार मूल्यका तुलनामा प्रतितोला रु१० ले बढेको छ। आज नेपाली बजारमा चाँदीको मूल्य एक हजार २६० पुगेको छ। चाँदी शुक्रबार प्रतितोला रुएक हजार २५० रुपैयाँमा कारोबार भएको थियो।
तिहारलाई ५० हजार सयपत्री फूलको माला आयात हुँदै,"काठमाडौं : स्वदेशी उत्पादनले धान्न नसकेका कारण विगतझैं यस वर्ष पनि तिहारका लागि ५० हजारभन्दा बढी सयपत्री फूलको माला आयात हुने भएको छ। फूलको माग बढे पनि स्वदेशी उत्पादनको मात्रा बढ्न नसक्दा उक्त परिणामको माला आयात गर्नुपरेको हो। बेमौसमी अविरल वर्षाका कारण टिप्ने बेलामा फूल नष्ट भएकाले भारतबाट फूलको माला आयात गर्ने तयारी रहेको बताइएको छ। फूल मालाको अभाव हुन नदिन भारतबाट आयात गर्न पुष्प व्यवसायी लागिपरेका छन्। नेपालमा हरेक वर्ष १५ देखि २० प्रतिशतका दरले फूलको माग बढ्दै गएको तथ्याङ्क छ। उत्पादन क्षमता गुणात्मक वृद्धि भए अन्य देशको भर पर्नु नपर्ने व्यवसायी बताउँछन्। गत वर्षको तिहारमा भारतबाट दुई लाख सयपत्री माला ल्याइएको थियो। फूल उत्पादनमा कमी आए पनि यस वर्ष माग भने बढेको छ। कोरोना भाइरस सङ्क्रमण जोखिमका कारण यस क्षेत्रका व्यवसायीले विगतका वर्षमा झैं लगानी नगरेकाले फूल उत्पादनमा कमी आएको हो। फ्लोरिकल्चर एसोसिएसन नेपालका अध्यक्ष मीनबहादुर तामाङले फूल लगाउने समय फागुनदेखि साउनसम्म रहेको र उक्त समयमा कोरोना भाइरस सङ्क्रमण जोखिम कारण व्यवसायीले लगानी गर्न सकेका थिएनन्, जसको असर फूल उत्पादनमा पनि देखिएको बताए। 'यस वर्ष बजार माग बढेको छ', उनले भने, 'माग बढी र उत्पादन कम भएपछि यस वर्ष तिहारको समयमा भारतबाट सयपत्री फूलको माला विगत वर्षको तुलनामा धेरै ल्याउन लागिएको हो।' यस वर्षको तिहारमा १८ लाख ५० हजार मालाको माग छ। तीमध्ये १५ लाख ५० हजार सयपत्री र तीन लाख मखमली एवम् गोदावरी फूलको माला रहेका छन्। माग बढी र अन्यत्रबाट गत वर्षभन्दा बढी फूल आयात गर्नुपर्ने भएकाले यस वर्ष मूल्यमा वृद्धि हुने बताइएको छ। एक मिटर सयपत्री फूलको मालाको मूल्य रु ६० देखि ७० सम्म पर्नेछ। यस वर्ष विगत दुई वर्षको तुलनामा १५ प्रतिशत फूलको माग बढी छ। भारतबाट ल्याइने फूल तिहार सुरु हुन तीन दिन बाँकी रहँदा नेपाल आइपुग्नेछ। लामो समयदेखि कोरोना भाइरस सङ्क्रमणका कारण दैनिक रु एक करोडको नोक्सान व्यहोरिरहेको पुष्प व्यवसायले अहिले दैनिक करिब रु ७० लाखको कारोबार गर्न थालेको छ। कोरोना महामारी हुनुभन्दा पहिले असोजदेखि फागुन महिना फूलको बढी कारोबार हुने मौसम हो। अहिले राम्रोसँग कारोबार हुने समय पनि भएको र कोरोना सङ्क्रमण पनि बिस्तारै न्यून हुँदै गइरहेकाले यस व्यवसायले गति समाएको हो। कोरोना महामारीको एकपछि अर्को लहर आउँदा यस व्यवसायले विगत डेढ वर्षदेखि नै राम्रो आम्दानी गर्न नसके पनि पछिल्लो समय बिस्तारै तङ्ग्रिन थालेको छ। त्रासकै बीच लामो समयदेखि बन्द रहेको अन्य केही व्यवसाय बिस्तारै खुला हुन थालेसँगै यस व्यवसायले पनि लय समातेको हो। पछिल्ला वर्षमा सयपत्री फूलमा देश आत्मनिर्भर हुँदै गएको छ। मुख्यगरी तिहारमा प्रयोग हुने सयपत्री, मखमली र गोदावरी फूलमध्ये केही सयपत्री फूलको माला भारतबाट ल्याउने गरिएको छ। अहिले स्वदेशमै ९५ प्रतिशत फूल उत्पादन हुन थाले पनि यस वर्ष भने उत्पादनमा कमी हुने अनुमान छ। केही वर्षयता वार्षिक रु तीन अर्ब मूल्य बराबरका फूलको कारोबार हुने गरेको थियो। तिहार र अन्य मौसममा रु ११ करोड मूल्य बराबरको फूल विदेशबाट आयात हुँदै आएको छ। असोजदेखि फागुनसम्म विभिन्न चाडबाड र विवाहको मौसम पर्ने हुँदा फूल बढी प्रयोग हुने गर्दछ। फूलको मागमा आएको वृद्धिसँगै विशेषगरी काठमाडौँ, ललितपुर, भक्तपुर, कास्की, चितवन, मकवानपुर, काभ्रेपलाञ्चोक, गुल्मी, पाल्पा, धादिङ, मोरङलगायत ४१ जिल्लामा पुष्पखेती विस्तार भइसकेको छ। नेपालमा हाल व्यावसायिक रूपमा ४५० प्रजातिका फूल उत्पादन हुँदै आएको छ। नेपालमा लगभग १५७ हेक्टर क्षेत्रफलमा ७०० व्यवसायीले यसको खेती गर्दै आएका छन्।रासस"
नेपालले उत्कृष्ट नतिजा दिनेछ : महर्जन,"काठमाडौं : नेपाली राष्ट्रिय यू२३ फुटबल टोलीका मुख्य प्रशिक्षक बालगोपाल महर्जनले एएफसी यू२३ एसियन कप छनोटमा उत्कृष्ट नतिजा निकाल्न तयार रहेको बताएका छन्। ताजकिस्तानमा आइतबार भएको प्रिम्याच कन्फरेन्समा बोल्दै मुख्य प्रशिक्षक महर्जनले उत्कृष्ट प्रदर्शनका लागि टोली पूर्ण रुपमा तयारी अवस्थामा रहेको बताएका हुन्। नेपालले समूह चरणको पहिलो खेलमा सोमबार इरानसँग प्रतिस्पर्धा गर्दैछ। इरान बलियो टोली भए पनि आफूहरुले उत्कृष्ट खेल्न पस्किन सक्दो प्रयास गर्ने प्रशिक्षक महर्जनले बताए। हाम्रो समूहमा रहेका तीन वटै टोली निकै बलिया छन्। प्रतियोगिताका लागि हामीले राम्रो तयारी गर्न पाएनौ। खेलाडीहरु साफ च्याम्पियनसिपमा व्यस्त रहेका कारण लामो तयारी हुन सकेन, मुख्य प्रशिक्षक महर्जनले भने, तर, हामीसँग उत्कृष्ट खेलाडी छन्। इरानविरुद्ध उत्कृष्ट खेल खेल्दै राम्रो नतिजा निकाल्छौं। उनले सिनियर टोलीमा खेलिसकेका खेलाडीहरुको बाहुल्यता रहेकाले पनि समूहमा रहेका तीन वटै टोलीलाई नेपालले टक्कर दिने दाबी गरे। एएफसी यू२३ एसियन कप छनोट नेपाल समूह बी मा छ। नेपालको समूहमा ताजकिस्तान, लेबनान र इरान छन्। नेपालले दोस्रो खेलमा बिहीबार घरेलु टोली ताजकिस्तानको सामना गर्नेछ। यसैगरी समूह चरणको अन्तिम खेल लेबनानसँग आगामी आइतबार खेल्नेछ। नेपाली टोलीले एएफसी यू२३ एसियन कप छनोटको तयारीका लागि शुक्रबार इन्डोनेसियाको यू२३ टोलीसँग मैत्रीपूर्ण खेल खेलेको थियो। उक्त मैत्रीपूर्ण खेलमा नेपाल इन्डोनेसियासँग २० गोलले पराजित भएको थियो। हरेक समूहका शीर्ष टोलीले एएफसी यू२३ एसियन कप खेल्नेछन्। यस्तै दोस्रो हुने टोलीमध्ये उत्कृष्ट चार टोली पनि यू२३ एसियन कपमा छनोट हुनेछन्। उज्वेकिस्तानमा हुने फाइनल चरणको प्रतियोगिता सन् २०२२ को जुन १ देखि १९ तारिखसम्म हुनेछ।"
प्रदेश २ का आठवटै जिल्ला उद्योग स्थापनाका लागि उर्वरभूमि : मुख्यमन्त्री राउत,"ढल्केवर : प्रदेश नं २ का मुख्यमन्त्री लालबाबु राउतले प्रदेशका सबै जिल्ला उद्योग स्थापनाका लागि उर्वरभूमि भएको बताएका छन् । ढल्केवरमा जानकी अटोमोबाइल्स एशोसिएशन अफ नेपालको प्रथम वार्षिक साधारणसभालाई सम्बोधन गर्दै राउतले प्रदेशको भूबनोट, विद्युतीय सुविधा र उत्पादित सामानलाई बजारसम्म ढुवानी गर्न सजिलो हुनाले उद्योगका लागि उर्वरभूमि भएको प्रष्ट पारे। मुख्यमन्त्री राउतले प्रदेश सरकारले उद्योगीलाई सहयोग हुने गरी ऐन कानुन निर्माण गर्नेदेखि आवश्यक पर्ने वातावरण तयार गर्न प्रतिबद्ध रहेको बताए। उनले अन्तर्राष्ट्रियस्तरमा निर्यात गर्ने खालका उद्योग कलकारखाना स्थापना गर्न उद्योगीलाई आग्रह गर्दै अटोमोबाइल क्षेत्रको विकासका लागि प्रदेश सरकारले सहयोग गर्ने प्रतिबद्धता व्यक्त गरे। मुख्यमन्त्री राउतले प्रदेशमा अटोमोबाइल एसेम्बलिङ उद्योग स्थापना गर्न आग्रह गर्दै प्रदेश सरकारले उद्योग ऐन ल्याइसकेकाले उद्योग सञ्चालन गर्न आग्रह गरे। मुलुकको आर्थिक समृद्धि एव रोजगारीका क्षेत्रमा महत्वपूर्ण भूमिका निर्वाह गर्दै आएको अटोमोबाइल क्षेत्रप्रति केन्द्रीय सरकारको धारणा सकारात्मक नहुनु दुःखद् रहेको उल्लेख गर्दै मुख्यमन्त्री राउतले प्रदेश सरकारका तर्फबाट हुनसक्ने सम्पूर्ण वातावरण बनाउन तयार रहेको प्रतिबद्धता व्यक्त गरे। नाडा अटोमोबाइल्स एशोसिएशन नेपालका अध्यक्ष कृष्णप्रसाद दुलालले हाल नेपालमा केही मोटरसाइकल एसम्बलिङ उद्योगले उत्पादन गरिरहेको जानकारी दिए। साथै अध्यक्ष दुलालले नेपालमा खपतको आधा लुब्रिकेण्टस (मोबिल) नेपालमै उत्पादन भइरहेको जानकारी दिँदै सरकारले यसलाई थप प्रोत्साहन गर्ने हो भने उत्पादन बढाएर विदेश निर्यात गर्न सकिने धारणा राखे । मिथिला नगरपालिकाका प्रमुख हरिनारायण महतोले पछिल्लो समय यातायात क्षेत्रको विकास तीव्रगतिमा भइरहेको जनाउँदै यातायात क्षेत्रको विकाससँगै सडक पूर्वाधारको पनि विकास आवश्यक रहेको बताए। प्रदेश नं २ मा अटोमोबाइल क्षेत्रको सम्भावना राम्रो रहेको जानकी अटोमोबाइल एशोसिएसन अफ नेपालका अध्यक्ष तेजनारायण साहले बताए । जानकी अटोमोबाइल्समा पुनः साह जानकी अटोमोबाइल्स एशोसिएशन अफ नेपालको अध्यक्षमा पुनः तेजनारायण साह निर्वाचित हुएका छन् । साह यस अघि तदर्थ समितिको अध्यक्ष थिए। आज आयोजित प्रथम साधारणसभाले साहको नेतृत्वमा सर्वसम्मत नयाँ कार्यसमिति चयन गरेको हो । समितिको उपाध्यक्षमा केदार अग्रवाल, महासचिवमा किशोर भट्टराई, कोषाध्यक्षमा सञ्जितराज श्रेष्ठ र सचिवमा सुनिलकुमार सिंह चयन भएका छन्। सदस्यमा बजरङ्ग यादव, सुरेन्द्र साह, प्रदीप साह र चन्द्रशेखर अग्रवाल रहेका छन् । निर्वाचित भइसकेपछि प्रदेश नं २ को अटोमोबाइल क्षेत्रको विकास तथा व्यावसायिक हकहितका क्षेत्रमा आफूले काम गर्ने नवनिर्वाचित अध्यक्ष साहले प्रतिबद्धता व्यक्त जनाए।"
आइएमई 'डबलको डबलको डबल अफर'का मासिक विजेता घोषित,"काठमाडौं : आइएमईले पर्व लक्षित दसैँमा 'डबलको डबलको डबल अफर'अन्तर्गत आश्विको विजेता सार्वजनिक गरेको छ। सिस्टममा आधारित लक्की ड्र मार्फत नतिजा सार्वजनिक गर्दा सेवाग्राहीद्वय रेखा राई र गोकुल थापा मगर विजेता घोषित भएको हो। पानीपोखरी काठमाडौंमा अवस्थित आइएमई केन्द्रीय कार्यालयमा बिहीबार आयोजित फेसबुक लाइभमार्फत उक्त नजिता सार्वजनिक गरिएको थियो। चर्चित स्टोरी टेलर साइग्रेशले सिस्टममा आधारिक स्टार्ट बटम क्लिक गरी विजेता छनोट गरेका थिए। उनीहरूले अमेरिकास्थित रिया फाइनान्सियल सर्भिस र युएईस्थित अल अन्सारी एक्सचेन्जमार्फत आइएमईबाट अफर अवधिमा क्रमशः ३२ हजार ९ सय ८६ र ४१ हजार २ सय २२ रूपैयाँ नेपालमा रहेका आफन्तलाई पठाएका थिए। अफर अनुसार आइएमईले उनीहरू वा निजको सिफारिसमा उनीहरूका निकटका आफन्तलाई पठाएको रकमको चार गुणा बढी रकम उपहार स्वरूप प्रदान गर्नेछ। यसैगरी तेस्रो र चौथो हप्ताका विजेता पनि सार्वजनिक गरिएको छ। साप्ताहिक विजेताअन्तर्गत सुनिल मगर, छत्र बहादुर जिमी, विकाश खजुम र भानु आचार्य छनोट भएका छन्। उनीहरूलाई पठाएको रकमको दोब्बर रकम उपहार स्वरूप प्रदान गरिनेछ।आइएमईले सार्वजनिक गरेको पर्व लक्षित डबल डबलको डबल अफर असोज १ देखि कार्तिक २६ सम्म कूल ५७ दिनका लागि अहिले सञ्चालनमा रहिआएको छ। अफर अनुसार विदेशबाट पठाइएको रकम आइएमईका ३५,००० भन्दा बढी एजेन्टहरु वा आइएमई पे मोबाइल वालेटमा प्राप्त गर्दा वा बैंक ट्रान्सफर गर्दा हरेक हप्ता दुई (२) जनालाई पठाएको रकमको डबल (दुई गुणा), हरेक महिना दुई (२) जना भाग्यशाली सेवाग्राहीहरुलाई पठाएको रकमको डबलको डबल (चौगुणा) तथा बम्परमा एक (१) जना भाग्यशाली सेवाग्राहीलाई पठाएको रकमको डबलको डबलको डबल (आठगुणा) सम्म रकम पुरस्कार स्वरूप प्रदान गरिनेछ। साथै आइएमई पे मा रकम प्राप्त गर्दा रु २०० थप बोनसको व्यवस्था मिलाईएको छ। अफर अवधिमा भाग्यशाली विजेता छनौटका लागि कम्पनीले निश्चित सेवा र शर्तहरू निर्धारण गरेको छ। सेवा र शर्त अनुसार भाग्यशाली विजेताको छनौट प्रविधिमा आधारित लक्की ड्र मार्फत गरिनेछ। आइएमईका संस्थापक, आइएमई ग्रुपमा कार्यरत कर्मचारीहरू, आइएमईका व्यवसायीक साझेदार (एजेन्ट पार्टनर) तथा आइएमई सम्वद्ध कुनैपनि व्यक्ति यो योजनामा सहभागी हुन पाउनुहुने छैन। सेवाग्राहीहरुले आइएमईको जुनसुकै एजेन्ट सञ्जालमार्फत रेमिटेन्स कारोबार गरेको भौचरको सक्कलप्रती योजना घोषणा अवधिसम्म सुरक्षित राख्नुपर्नेछ। छनोटमा परेका विजेताको सिफारिसमा नेपालमा बस्नुहुने आफन्तलाई पुरस्कार रकम प्रदान गर्न सकिनेछ। योजनाको सर्वाधिकार सम्बन्धित कम्पनीमा नै निहित हुनेछ। योजनाको अध्यावधिक जानकारी कम्पनीले संचालन गरेको आधिकारिक वेभ पेज, सामाजिक सञ्जाल पेज, आमसञ्चार माध्यम, सहकार्यमा रहेका व्यवसायीक साझेदार (एजेन्ट पार्टनर), क्षेत्रीय सम्पर्क कार्यालय र केन्द्रीय कार्यालय मार्फत सार्वजनिक गरिनेछ।"
कहिले गठन होला राष्ट्रिय स्वास्थ्य प्रत्यायन प्राधिकरण ?,"काठमाडौं : जनसरोकारसँग जोडिएको स्वास्थ्य क्षेत्र अनुगमनविहीन हुँदा आम उपभोक्ता मारमा परेका छन्। सरकारले स्वास्थ्य सेवाको गुणस्तर मापन गर्न राष्ट्रिय स्वास्थ्य प्रत्यायन प्राधिकरण स्थापना गर्ने भनिएपनि अहिलेसम्म द्रुत गतिमा प्रक्रिया अघि बढेको छैन। २०७७ असार २९ मा प्राधिकारणको अवधारणापत्र तयारीका लागि डा जागेश्वर गौतमको संयोजकत्वमा समिति गठन भई समितिले मस्यौदा तयारीको कार्यप्रारम्भ भएको थियो। तर प्राधिकरण सम्बन्धि सैद्धान्तिक अवधारणापत्र मन्त्रिपरिषद्ले स्वीकृत गरेको भएतापनि स्वास्थ्य मन्त्रालयले गठन प्रक्रियालाई तीव्रता दिएको छैन। स्वास्थ्य क्षेत्रमा अनुगमन नहुँदा बेथिति मौलाएको छ। निजी तथा सरकारी अस्पतालले चर्को शुल्क असुल्दै आएका छन्। औषधि पसलहरुमा गैह्र औषधि, म्याद नाघेका औषधि बिक्री र औषधि मूल्यमा एकरुपता छैन। सरकारले तोकेका आधारभुत स्वास्थ्य सेवाको औषधिमा समेत रकम असुल्न थालिएको छ। बिरामीमैत्री छैनन् अस्पताल अधिकांस सरकारी तथा निजी अस्पतालहरु बिरामी मैत्री छैनन्। अस्पतालमा उपचारका लागि पुगेपनि अस्पताल प्रशासनले बिरामी मैत्री व्यवहार नगरेको उनीहरुको गुनासो छ। वीर अस्पतालमा सोमबार उपचारका लागि पुगेका रोल्पा लीवाङका धनसिंह घर्तिले आफूलाई अस्पतालले वास्ता नगरेको बताए। उनले भने, यहाँ त कसैलाई कसैको मतलब छैन। कम्तिमा हामीलाई सहयोग गर्ने हेल्प डेस्क राख्दे त हुने नी ? बिरामी बन्धकमा, शुल्कमा मनोमानी निजी तथा सरकारी अस्पतालहरुले उपचारका नाममा मनपरी शुल्क असुल्दै आएका छन्। चिकित्सकीय शुल्क पनि प्रति व्यक्ति ७ सय रुपैंयासम्म लिने गरेको देखिएको छ। गत असोज ११ गते विराटनगरस्थित नोबेल मेडिकल कलेजमा लालपुर्जा बुझाएर एक दलित युवाको शव आफन्तले बुझेका थिए। निको हुन्छ भन्दै भर्ना गराएका बिरामीको मृत्यु भएपछि विराटनगर महानगरपालिका १२ मलहनमाका ३० वर्षीय विनोद रिसिदेवको शव बन्धक बनाएको थियो। कोरोना महामारीमा निजी अस्पतालहरुले सरकार र बिरामी दुवैसँग मनलाग्दी रकम असुलेका थिए। तर, स्वास्थ्य मन्त्रालयले मनपरी शुल्क लिनेलाई कारबाहीको दायरामा ल्याएन। प्रेस्क्रिप्सन बुझिने गरी लेख्दैनन् चिकित्सक चिकित्सकहरुले बिरामीहरुका लागि स्पष्ट बुझिने गरी प्रेस्क्रिप्सन लेख्नुपर्ने हुन्छ। तर, बुझिने गरी नलेख्दा बिरामीहरु मर्कामा परेका छन्। प्रेस्किप्सन लेख्दा स्वास्थ्योपचारको सिलसिलामा विभिन्न अस्पतालमा वा नर्सिङ होम वा क्लिनिक (स्वास्थ्य सेवा प्रदायक संस्था) मा उपस्थित हुने कुनै पनि व्यक्तिले खानुपर्ने र प्रयोग गर्नुपर्ने विभिन्न औषधिहरू कुनै पनि चिकित्सक वा औषधि ऐनले निर्दिष्ट गरेको स्वास्थ्यकर्मीले प्रेस्किप्सन लेख्दा औषधिको नाम, औषधि सेवन गर्नुपर्ने मात्रा र समय तथा अवधिसमेत राम्रोसँग बुझिने भाषा र अक्षरमा छापेर वा लेखेर दिनुपर्ने हुन्छ। यसरी लेख्दा चिकित्सक वा अधिकार प्राप्त स्वास्थ्यकर्मीले आफ्नो पहिचान खल्ने गरी नाम थर एवं सम्बन्धित काउन्सिलमा दर्ता भएको प्रमाणपत्रको नम्बर समेत स्पष्ट रूपमा खुल्ने गरी उल्लेख गर्नुपर्ने नेपाल मेडिकल काउन्सिलको आचारसंहितामा उल्लेख छ। औषधी पसलबाटै न्युट्रासीटिकलका नाममा गैरऔषधि बिक्री हुने गरेको पाइएको छ। केहि औषधि पसलहरुमा म्याद गुज्रेका औषधिहरु समेत बिक्री हुने गरेका छन्। प्रत्यायन प्राधिकरण कहिले ? स्वास्थ्य सेवाको गुणस्तर कायम गर्न प्राधिकरण अपरिहार्य रहेको सरोकारवालाहरु बताउँछन्। तर, सरकारले प्राधिकरण गठनलाई प्राथमिकतामा राख्न सकेको छैन। आर्थिक वर्ष २०७७७८ को नीति तथा कार्यक्रममा राष्ट्रिय स्वास्थ्य प्रत्यायन प्राधिकरण स्थापना गर्नुपर्ने उल्लेख छ। राष्ट्रिय स्वास्थ्य प्रत्यायन प्राधिकरण स्थापना भएमा स्वास्थ्य सेवा र त्यस अन्तर्गतका विषयको गुणस्तर मापन हुनेछ। अस्पतालहरुले प्रदान गर्ने सेवाको गुणस्तर, उपकरणको गुणस्तर, औषधिजन्य वस्तुको गुणस्तर गरी प्रमाणीकरण गर्नका लागि प्राधिकरणले भूमिका खेल्ने स्वास्थ्यका एक अधिकारीले बताए। प्राधिकरणले स्वास्थ्य संस्थाको स्तरीकरण, स्वास्थ्य सेवाको वर्गीकरण, सोही अनुसार सेवाको सुनिश्चितता गर्ने र शुल्क निर्धारण गर्ने लगायतका कार्यहरुलाई व्यवस्थित ढंगले अघि बढाउने कार्य गर्ने बताइएको छ। अहिलेसम्म स्वास्थ्य संस्थाको स्तरीकरण, सेवाको वर्गिकरण गर्ने, सेवाको सुनिश्चितता गर्ने लगायतका कामहरु गर्ने छुट्टै कुनै निकाय छैन्। स्वास्थ्य मन्त्रालय नीति योजना तथा अनुगमन महाशाखा प्रमुख डागुणराज लोहनीले अनुमन प्रभावकारी नभएको स्विकार्छन्। संसदको शिक्षा तथा स्वास्थ्य समिति सदस्य खगराज अधिकारीले स्वास्थ्य सेवा गुणस्तरका लागि प्रत्यायन प्राधिकरण आवश्यक रहेको बताए।"
दलहरुबीच सहमति नभए एमसीसी पारित हुँदैन : मन्त्री खड्का,"विराटनगर : परराष्ट्र मन्त्री डानारायण खड्काले मुलुकका राजनैतिक दलहरुबीच सहमति नभएमा मिलिनियम च्यालेन्ज कर्पोरेशन (एमसीसी) पारित गर्न सम्भव नहुने बताएका छन्। सबै दलको सहमतिमा मात्रै एमसीसी पारित हुन्छ, विराटनगर विमानस्थलमा शनिबार सञ्चारकर्मीसँग संक्षिप्त कुराकानी गर्दै मन्त्री खड्काले भने, सहमतिका लागि सरकारले प्रयास गरिरहेको छ। उनले प्रधानमन्त्री शेरबहादुर देउवा लचिलो बनेर गठबन्धनका दलहरुबीच सहमति कायम गर्नेतर्फ केन्द्रीत रहेको पनि बताए। गठबन्धन दलहरुबीच शक्तिसन्तुलन मिलाउनलाई नेपाली कांग्रेस लचिलो बनेको उनको स्पष्टोक्ती छ। प्रदेश सरकारको नेतृत्वको विषयमा पनि गठबन्धन दलहरुबीचकै सहमतिमा पार्टीले निर्णय लिने जानकारी दिँदै डाखड्काले भने, अहिलेसम्म प्रदेश सरकारको नेतृत्वको विषयमा अन्तिम टुंगो लागिसकेको छैन। उनले प्रदेश १ सरकारको नेतृत्व अझै पनि कांग्रेसले गर्ने सम्भावना जीवित रहेको दावी गरे। कांग्रेस नेतासमेत रहेका मन्त्री खड्काले नेपालको नक्सा बमोजिमको नेपाली भूभागका विषयमा देखिएको समस्या सुल्झाउन सरकार प्रयत्नशील रहेको बताए। यसअघि सरकारले पठाएका कुटनीतिक नोटहरुको अध्ययन गर्ने काम भइरहेको छ, उनले भने, लिपुलेक र कालापानी क्षेत्रमा राष्ट्रिय जनगणना कार्यक्रम सञ्चालन गर्नका लागि सरकारले आवश्यक प्रबन्ध मिलाउँदै छ। उनले सरकारमा सहभागी र गठबन्धनमा आवद्ध दलहरुबीच सहमति कायम गरेर मात्रै सरकार निर्वाचनमा जाने बताए। उनले भने, गठबन्धन दलबीच सहमति नगरी सरकार अर्ली इलेक्सनमा जाँदैन। सहमति बनेको खण्डमा अर्ली इलेक्सनमा जान समस्या हुँदैन। मन्त्री खड्काले नेपाली कांग्रेसको महाधिवेशन पुसयता सम्भव नहुने पनि बताए। कतिपय जिल्लामा वडा, पालिका तथा जिल्ला अधिवेशनहरु बाँकी रहेकोले पनि मंसिरमा पार्टीको महाधिवेशन सम्भव नहुने उनको भनाइ छ। बाढी पहिरोबाट ठूलो धनजनको क्षति भएको र कृषिबालीमा नोक्सानी भएको विषयमा सरकार गम्भीर रहेको डा खड्काले बताए। उनले भने, बाढी तथा पहिरोबाट पीडित बनेकाहरुलाई राहत दिने गरी सरकारले योजना बनाइरहेको छ।"
पहिरो पीडित ऋणमा डुबे,"बेनी : सरकारी अनुदानको आशले घर पुननिर्माण गरेका म्याग्दीका पहिरो पीडितहरु ऋणमा डुबेका छन्। सम्झौता अनुसार समयमै अनुदान वितरण नहुँदा निर्माणाधिन घरहरुसमेत अलपत्र बनेका छन्। स्थानीय तह र जिल्ला प्रशासन कार्यालय प्रशासनले घर बनाइसकेका तथा दोस्रो किस्ता पाउन योग्य भएकाहरुको विवरण समयमै अद्यावधिक नगर्दा पहिरो पीडित मर्कामा परेका हुन्। घर बनाउँदा लागेको ऋण र तनावले चाडपर्व खल्लो बनेको धवलागिरी७ ताकमकी चन्द्रकली बिकले गुनासो गरिन्। साहु आएर घर भत्काउछौं भनेका छन्। हामीले पैसा पाएनौं, उनले भनिन्, हामीलाई चाँडको बेलामा पनि तनाव भएको। उनीहरुले स्थानीय तहले उपलब्ध गराउने पचास हजार रुपैयाँका अनुदान पाएका छन्। सरकारले तोकेको मापदण्ड अनुसार घर बनाउँदा रु ६ लाखदेखि दश लाख खर्च भएको पिडितले बताएका छन्। संघीय र प्रदेश सरकारले दिनुपर्ने बाँकी चार लाख पचास हजार रुपैयाँ नपाएका कारण मजदुरलाई ज्याला दिन, काठ, सिमेन्ट, जस्तापाटा किन्दा लागेको ऋण तिर्न नसकेको ताकमकी अर्की पहिरो पीडित फुलमाया बिकले बताइन्। तीन तहका सरकारको लागत साझेदारीमा पहिरो पीडितको घर बनाउने कार्यविधी छ। गत असारमै घर बनाएकी ताकमकी लालसरी बिक सामाजिक सुरक्षा भत्ता वापत पाएको रकमसमेत घर बनाउँदा लागेको ऋण तिर्न खर्चनुपर्दा यसपालीको दसैं खल्लो बनेको गुनासो गरिन्। काम गरेका, काठ काटेका मजदुरलाई ज्याला दिन सकेको छैन, उनले भनिन् प्राविधिकले नापजाँच गरेको गत असारमै हो तर अहिलेसम्म पुरा अनुदान दिएका छैनन्। धवलागिरीका ३९ र मंगलाका ११ जना पहिरो पीडितलाई दोस्रो र तेस्रो किस्ता उपलब्ध गराउन गाउँपालिकाले गत असारमा प्रशासनमा सिफारिस गरेका थिए। मालिका गाउँपालिकाको बिमका २१ वटा घर पनि बनिसकेका छन्। जिल्लाभर पहिरोले भत्काएका २४७ मध्य म्याग्दी प्रवासी नेपाली संघ (मोना)ले दुई करोड रुपैयाँको लागतमा ४० वटा घर बनाएर असारमै हस्तान्तरण गरिसकेको छ। बेनी नगरपालिकाका ४६, मालिकाका ४८, रघुगंगाका १३, अन्नपूर्णका १९ वटा घर निर्माणको चरणमा छन्। अनुगमन र प्राविधिक मूल्याङ्कन गरेर सफ्टवेयरमा अद्यावधिक गराउन भएको ढिलाइले प्रभावित भएको पहिरो पिडितको अनुदान बितरण कार्यलाई तत्कालै अघि बढाउने प्रजिअ चिरञ्जिवी रानाले बताए। बनिसकेको र दोस्रो किस्ता पाउन योग्य घरको विवरण अद्यावधिक भएको छ, उनले भने माथिल्लो निकायसँग समन्वय गरेर जति सक्दो छिटो अनुदान वितरण गर्छौं। २०७८ बैशाख अन्तिम साता रु एक करोड आठ लाख ९७ हजार पठाएको गृह मन्त्रालय अन्तरगतको राष्ट्रिय विपद् जोखिम न्यूनीकरण तथा व्यवस्थापन प्राधिकरणले थप बजेट नपठाउँदा दोस्रो र तेस्रो किस्ता अनुदान वितरण गर्न बजेट अभाव भएको छ।"
कलाकार बन्नको लागि पढ्नैपर्छ : दिपाश्री निरौला,"दीपाश्री निरौला नेपाली चलचित्र क्षेत्रकी अभिनेत्री तथा हाँस्यकलाकार हुन्। उनले रेडियो नाटकबाट आफ्नो अभिनय सुरु गरेकी हुन्। लोकप्रिय टेलिश्रृंखला तीतो सत्य मा लामो समय हाँस्य कलाकारको रुपमा अभिनय गरेकी निरौला नेपाली चलचित्र छक्का पन्जा को निर्देशक पनि हुन्। निरौलासँग अन्नपूर्णकर्मी मनिका विश्वकर्माले गरेको कुराकानी : तपाईँलाई कस्तो मौसम मनपर्छ ? गर्मी मौसम ठिक लाग्छ। जाडो सहन सक्दिन। के गर्दा खुशी लाग्छ ? दिनःदुखीलाई सहयोग गर्दा खुशी लाग्छ। कलाकारिता क्षेत्रमा आउन के कुराले प्रेरित गरायो ? सानैदेखि नाच्न, गाउन मन पर्थ्यो। कलाकार पर्दामा देखिँदा म पनि कहिल्यै आउने होला जस्तो सोच्र्थे। त्यसकारण पनि कलाकार बन्न प्रेरित गरायो। कति वर्षदेखि कलाकारिता क्षेत्रमा प्रवेश गर्नुभएको ? सात वर्षदेखि नै हो। कलाकारिता क्षेत्रमा प्रवेश गर्दा के के चुनौती सामाना गर्नुपर्यो ? थियो नि। धेरै नै छन्। छोरी मान्छेलाई घरभित्रै बस्नुपर्छ भनिन्थ्यो त्यतिबेला। सुटिङ सकेर राति घर फर्किँदा धेरै गाह्रो हुन्थ्यो। विराटनगरमा घर भएकाले पनि सुटिङ गर्न अलि टाढा जानुपर्थ्यो। पहिले भन्दा त अहिले धेरै सहज छ। नेता मन पर्छ ? देशको बारेमा सोच्ने नेता मनपर्छ। प्रधानमन्त्री नि ? केपी बा मनपर्दथ्यो। उहाँले राम्रो काम गर्नहुन्छ। कलाकारका लागि अध्ययन आवश्यक छ ? धेरै आवश्यक छ। मैले पढेरभन्दा पनि परेर कलाकार बने। फिल्म पढेर कलाकार बन्नु र नपढिकन कलाकार बन्नुमा धेरै आकाश पातालको फरक हुन्छ। म पनि अहिले गुगलमार्फत फिल्मबारे पढिरहेकी छु। पढेर कलाकार बन्दा के फाइदा हुन्छ ? धेरै फाइदा हुन्छ। फिल्मको सबै कुराबारे जानकार हुँदा त्रुटीहरु केके छन् त्यो पत्ता लगाउन सकिन्छ। धेरै कुरा थाहा हुँदा काम गर्न पनि सहज हुन्छ। फिल्मको भाषा बुझिन्छ। फिल्मलाई कसरी बाध्नुपर्ने, लामो फिल्म भनेको के हो लगायतबारे जानकार भइन्छ। सरकार सिनेमा क्षेत्रप्रति कत्तिको गम्भीर देख्नुभएको छ? कोरोनाको कारण थलिएको सिनेमा क्षेत्रलाई माथि उठाउन सरकारले खासै ध्यान नदिएको देखिन्छ। नयाँ प्रवेशी कलाकारलाई कस्तो सन्देश दिनुहुन्छ? बुझेर आउनु भन्छु। देखाउटीभन्दा पनि साच्ची मनैदेखि आउनुहोला। संर्घष गरेसँगै सफल भइन्छ भन्ने सोच्नुस्। तपाईंलाई मनपर्ने खाना के हो ? म शाकाहारी। हरियो सागसब्जी अनि पनिरको तरकारी मनपर्छ। विवाहको तयारी के छ ? विवाह त गर्नु नै पर्छ। ढिलो चाँडो होला। गर्नु नै पर्छ भन्ने पनि छैन। तपाईं हाँस्यकलाकार। अरुलाई हसाउनुहुन्छ। रियल लाइफमा कतिको हाँस्नुहुन्छ? हाँस्छु। अरुलाई हसाएसँगै आफू पनि हास्न मनपर्छ। हास्ने मान्छे हो म। तपाईंको अभिनयलाई दर्शकले मनपराउनुको कारण के हो ? म बनावटीभन्दा पनि रियलमा ध्यानमा दिन्छु। रियल अभिनय भएर होला। अभिनय गर्दा के कुरालाई बढी ध्यान दिनुहुन्छ? विषयवस्तुलाई फोकस गर्छु। कुन कुराले दर्शकलाई बढी मात्रामा खुशी दिन्छ त्यसैमा बढी ध्यान दिन्छु। भविष्यको लक्ष्य के छ ? त्यस्तो ठूलो लक्ष्य छैन। दर्शकलाई लामो समयसम्म खुशी राख्न पाइयोस्। राम्रा फिल्म ल्याउन पाइयोस् त्यही न हो।"
मुक्तिनाथ विकास बैंक 'ग्लोबल एसएमई अवार्ड २०२१'बाट सम्मानित,"काठमाडौं : विश्व बैंक समूहको अन्तराष्ट्रिय बित्तनिगम (आइएफसि) तथा एसमइ फाइनान्स फोरमद्वारा आयोजना गरेको र जी २० गोल्बल पार्टनरसिप फर फाइनान्सिएल इन्क्लिुजन (जिपिएफआई) बाट समर्थित 'ग्लोबल एसएमई अवार्ड २०२१'द्वारा साना तथा लघुबित्त क्षेत्रमा प्रथमिकताका साथ लगानी गर्दै आइरहेको मुक्तिनाथ विकास बैंक लि सम्मानित भएको छ। सो कार्यक्रममा साना तथा लघुबित्त क्षेत्रमा काम गरिरहेका विश्वभरीका विभिन्न सँघसंस्थाहरु प्रतिस्पर्धामा सहभागी भएका थिए। साना तथा लघुवित्त क्षेत्रमा मुक्तिनाथ विकास बैंकले पुर्याएको योगदानको कदर गर्दै मुक्तिनाथ विकास बैंकलाई 'एसएमइ फाइनान्सर अफ द इएरएसिया' विधामा सम्मानित भएको हो। यस सम्मानले बैंकलाई भविष्यमा यस साना तथा लघुबित्त क्षेत्रमा थप योगदान गर्नको लािग उत्साहित बनाएको छ। बैंकले यस अघि युरोपियन माइक्रोफाइनान्स अवार्ड २०२० हासिल समेत भएको थियो। साथै, बैंकले डिजिटल कारोबारलार्ई प्रोत्साहन गर्न यस विकास बैंकको एटिएम कार्ड प्रयोग गरी नेपालभर रहेको भिसा नेटवर्कमा आवद्ध अन्य जुनसुकै बैंकको एटिएम मेसिनबाट निशुल्क रकम झिक्न सकिने व्यवस्था गरेको छ।"
दसौँ एसियन भैँसी सम्मेलन भर्चुअल माध्यमबाट हुने,"रामपुर : दसौँ एसियन भैँसी सम्मेलन भर्चुअल माध्यमबाट हुने भएको छ। भैँसीपालन, व्यवस्थापन, बजारीकरण, उपयोगितालगायत बारेमा नवीनतम् वैज्ञानिक खोज, अनुसन्धान र प्रसार प्रविधिद्वारा भैँसीपालनको विकास र सबलीकरणमा योगदान पुर्याउने उद्देश्यका साथ उक्त सम्मेलन आयोजना गर्न लागिएको हो। अन्तर्राष्ट्रिय सम्मेलनको आयोजकमा कृषि तथा वन विज्ञान विश्वविद्यालय रामपुर, कृषि तथा पशुपक्षी विकास मन्त्रालय, एसियन बफेलो एसोसिएसन र इन्टरनेसनल बफेलो फेडेरेसन छन्। दसौँ एसियन बफेलो कंग्रेस आयोजक समितिका अध्यक्ष प्राडा भूमिनन्दन देवकोटाले सम्मेलन भर्चुअल विधिबाट हुने जानकारी दिए। यहाँ आज आयोजना गरिएको पत्रकार सम्मेलनमार्फत विश्वविद्यालयले उक्त जानकारी दिएको हो। अध्यक्ष देवकोटाका अनुसार भैँसी सम्मेलनमा १७ देशका विज्ञले सात विधामा १३५ भन्दा बढी कार्यपत्र प्रस्तुत गर्नेछन्। सम्मेलनमा तीन सय ५० भन्दा बढी वैज्ञानिकको सहभागिता रहनेछ। वैज्ञानिक, प्राध्यापक र विद्यार्थी सहभागी भएर पाँच दिनसम्म छलफल हुनेछ। भैँसीपालन, व्यवस्थापन, स्वास्थ, बजारीकरण एवम् उपयोगिताबारे भएका नवीनतम् खोज, अनुसन्धानबारे गहन छलफल हुने देवकोटाले जानकारी दिए। सन् २०१७ मा सौराहामा स्थानीय रुपमा भएको भैँसी सम्मेलन सन् २०१८ मा भारतमा भएको थियो। कृषि तथा वन विज्ञान विश्वविद्यालय र तत्कालीन कृषि तथा पशु विज्ञान अध्ययन संस्थानले पशुविज्ञान, पशुचिकित्सा क्षेत्रका वैज्ञानिकले निरन्तर भैँसीको अनुसन्धानलाई केन्द्रमा राखेर पोषण, व्यवस्थापन, रोग निदान तथा उपचार एवम् बेमौसमी प्रजनन प्रविधिमा योगदान गर्दै आएको छ। बेमौसमी प्रजनन् प्रविधिबाट करिब ४७ प्रतिशत उत्पादन क्षमता भएको पाइएको छ। बेमौसमी प्रजनन कार्य किसानको गोठमा पुर्याउन विश्वविद्यालयले अध्ययन गरिरहेको छ। विश्वविद्यालयले भैँसी उत्पादनमा भएका नयाँ अनुसन्धानबारे पनि कार्यपत्र प्रस्तुत गर्ने देवकोटाले बताउनुभयो। सम्मेलनको उद्घाटन कृषि तथा पशुपक्षी विकासमन्त्री महेन्द्र राय यादवले भर्चुअल माध्यमबाटै गर्ने कार्यक्रम छ। पत्रकार सम्मेलनमा विश्वविद्यालयका उपकुलपति प्राडा पुण्यप्रसाद रेग्मीले नेपालमा ओझेलमा परेको पशुपालनलाई उचाइ दिन यो सम्मेलन सफल हुने बताए। अन्तर्राष्ट्रियस्तरका वैज्ञानिक सम्मेलनले पशुपालन विस्तारमा महत्वपूर्ण योगदान पुग्ने उनले विश्वास व्यक्त गरे। उनले भैँसीलाई कालो सुनका रुपमा लिइने भएकाले नयाँ प्रविधि र खोजअनुसन्धान प्रयोगमा ल्याउन सके अर्थतन्त्रमा सहयोग पुग्ने बताए। नेपालमा दुग्ध उत्पादनमा भैँसीको करिब ६५ प्रतिशत र मासु उत्पादनमा ५५ प्रतिशत हिस्सा ओगटेको तथ्याङ्क छ। सन् २०१७ मा नेपालमा भएको सम्मेलनपछि नै विश्वविद्यालय भैँसी अनुसन्धानमा दीर्घकालीन योजना निर्माणमा लागिपरेको छ। यसका लागि भैँसी अनुसन्धान केन्द्र स्थापना गर्न लागिएको सो अवसरमा जानकारी दिइयो। सम्मेलनकै कारण वैज्ञानिकबीचको सञ्जालमार्फत ज्ञान, सीप आदानप्रदान गर्न मद्दत पुग्ने अपेक्षा गरिएको छ। नेपालमा करिब ५२ लाख भैँसीको सङ्ख्या रहेको तथ्याङ्क छ। स्थानीय जातमा पहाडतिर लिमे, पारकोटे, गड्डी र तराईतिर तराई जात र मुर्रा जातका भैँसीपालन हुँदै आएका छन्। नेपालमा पछिल्लो समय आयातीत हाइब्रिड जातका भैँसीपालनसमेत बढ्दो क्रममा रहेको अध्यक्ष देवकोटाले जानकारी दिए। दूध दिन छाडेपछि पनि मासु र छाला उपयोग हुने भएकाले भैँसीलाई बहुउपयोगी जनावर मानिन्छ।"
'लगानीमा ब्याजदर बढ्दैन': गभर्नर अधिकारी,"काठमाडौं : नेपाल राष्ट्र बैंकका गभर्नर महाप्रसाद अधिकारीले तत्काल लगानीमा ब्याजदर नबढ्ने बताएका छन्। वाणिज्य बैंकहरुले निक्षेपमा ब्याजदर बढाई रहेको सन्दर्भ तथा चालु आर्थिक वर्षको मौद्रिक नीतिको प्रथम त्रैमासिक समीक्षाको पूर्वसन्ध्यामा नेपाल उद्योग परिसंघको प्रतिनिधि मण्डलसँगको भेटमा गभर्नर अधिकारीले ब्याजदर स्थिर राख्दै औद्योगीकीकरणलाई प्रवद्र्धन हुने नीतिगत व्यवस्था गर्ने बताएका हुन्। गभर्नर अधिकारीले बैंक तथा वित्तीय संस्थाको ब्याजदर वाञ्छित सीमाभित्र राख्ने विषयमा राष्ट्र बैंक सधैँ चनाखो रहेको उनले बताए। उनले हाल बजारमा देखिएको अस्वस्थ प्रतिस्पर्धालाई कम गर्न राष्ट्र बैंकले नयाँ निर्देशन जारी गरेको पनि उल्लेख गरे। यसबाट लगानीको ब्याजदर स्थिर हुने राष्ट्र बैंकको अपेक्षा रहेको उनको भनाइ छ। छलफलमा परिसंघका अध्यक्ष विष्णुकुमार अग्रवालले हाल बजारमा तरलताको चाप बढ्दै गएको देखाउँदै बैंकहरुले निक्षेपमा ब्याजदर बढाई रहेको र सो कार्यले आगामी दिनमा कर्जामा समेत ब्याज बढ्ने भएकोले मुलुकमा लगानी महँगो हुने बताए। परिसंघले हाल देखा पर्न थालेको तरलताको चापलाई कम गर्न स्थानीय सरकारहरुको बैंकमा जम्मा रहेको सम्पूर्ण रकमलाई निश्चित समयलाई कर्जानिक्षेप अनुपातमा गणना गर्न दिने व्यवस्था कायम गर्नसमेत राष्ट्र बैंकलाई आग्रह गरेको छ। चालू मौद्रिक नीतिमार्फत राष्ट्र बैंकले वाणिज्य बैंकहरुले कर्जा प्रवाह गर्दा ९० प्रतिशत कर्जानिक्षेप अनुपात कायम गर्नु पर्ने नियम ल्याएको र सो अनुसार आँकल नगरिएको भन्दा कम तरलता उपलब्ध भएकोले सो नियमलाई आगमी पौष मसान्तसम्म ९५ प्रतिशत कर्जानिक्षेप अनुपात कायम गर्ने र असार मसान्तसम्ममा सो अनुपात ९० प्रतिशतमा कायम गरिनुपर्ने गरी स्पष्ट निर्देशन जारी गर्न परिसंघले नेपाल राष्ट्र बैंकसंग आग्रह गरेको छ। परिसंघको बैंक तथा वित्त संस्था समितिका सभापति अनलराज भट्टराईले हालको कर्जानिक्षेप गणना गर्दा विदेशी मुद्रा निक्षेप तथा कर्जालाई समेत गणना गुर्नपर्ने प्रावधानलाई अलग गर्दा बजारमा केही तरलता थप हुने भएकोले राष्ट्र बैंकले त्यसतर्फ समेत ध्यानदिन आग्रह गरेका थिए। नेपालका उद्योगहरुलाई आवश्यक पर्ने कच्चा पदार्थहरु आयात हुन ९० दिनभन्दा बढी लाग्ने गरेकोले उद्योग तथा औद्योगिक कच्चा पदार्थ आयातका सम्बन्धमा छुट्टै व्यवस्था कायम गरी यस्ता आयातमा उपयोग हुने टर्म लोन तथा साइट एलसीको समय पूर्ववत गरिनु पर्ने परिसंघले माग गरेको छ। छलफलका क्रममा नेपाल राष्ट्र बैंकले हाल बैंकहरुले निक्षेपमा ब्याजदर बढाएको भएपनि यसले कर्जाको ब्याजदर नबढ्ने जनाएको छ। कुनै बैंकहरुले कर्जा प्रवाह हुँदाका करार भएको प्रिमियम दरमा हेरफेर गरेमा त्यस्ता उद्योगहरुले तत्काल राष्ट्र बैंकलाई सूचीत गर्न समेत भनेको छ। मौद्रिक नीतिले यस आर्थिक वर्षभित्र प्रवाह गर्ने लक्ष राखेको कर्जाको करिब ५० प्रतिशत चालू आर्थिक वर्षको सुरुको तीन महिनामै प्रवाह भइसकेको प्रति भने राष्ट्र बैंक चिन्तित छ। नेपालको निर्यात अपेक्षित वृद्धि नहुनु र आयात अत्यन्त बढ्न जाँदा विदेशी मुद्राको मौजदातमा समेत चाप बढी रहेकाले वस्तु आयातमा संयमित हुन नेपाल राष्ट्र बैंकले भनेको छ। छलफलमा परिसंघका उपाध्यक्षहरु कृष्णप्रसाद अधिकारी, वीरेन्द्रराज पाण्डे, रोहित गुप्ता लगायतको उपस्थिति रहेको थियो।"
महिलाको घाँटी रेटेर फरार 'भुट्टाचोर' पक्राउ,"जनकपुरधाम : महिलाको घाँटी रेटेर फरार भुट्टाचोर पक्राउ परेका छन्। धनुषामा घाँस काट्न गएकी महिलाको मंगलसुत्र र चाँदीको गहना (काडा) लुट्न घाँटी रेटेर हत्या प्रयास गर्ने भुट्टाचोर भनिने रामभजन महतो सुडी महोत्तरीबाट पक्राउ परेका हुन्। धनुषाको विदेह नगरपालिका ६ गिद्धा बस्ने २५ वर्षीय भुट्टाचोरलाई महोत्तरीको गोनरपुरा भन्ने स्थानबाट गए राति पक्राउ गरेको तीन कौरिया प्रहरी चौकीले जनाएको छ। उनले गहना लुट्न शुक्रबार बिहान ११ बजेको समयमा स्थानीय रामबहादुर मण्डलकी ५५ की श्रीमती जमुनी देवी मण्डल केवटको घाँटी रेटेर हत्या गर्ने प्रयास गरेका थिए। फरार भएर ससुरालीमा बसिरहेका भुट्टाचोरलाई प्रहरी चौकी तिनकोरियाका सई शारदा शंकर साहको कमाण्डमा खटिएको प्रहरी पक्राउ गर्न सफल भएको हो। घाँटी रेटिएकी जमुनी देवीको घाँटीमा ९ वटा टाँका लगाइएको छ। उनी प्रादेशिक अस्पताल जनकपुरमा उपचारपछि घर फर्किएकी छन्। स्थानीयका अनुसार भुट्टाचोर वैदेशिक रोजगारीको क्रममा मलेसियामा रहँदा पनि चोरीचपाटी गर्दै आएका थिए। उनी गाउँमा भुट्टाचोरको नामले प्रख्यात छ। गाउँमा पनि चोरीको धन्धा गर्ने गरेको स्थानीय बताउँछन्। जमुनी देवी घास लिन गएको बेला उनले खुट्टामा लगाएको चाँदीको काँरा, गालाको मँगलसुत्र खोस्न छुराले घाँटी रेट्ने प्रयास गरेका थिए। हल्ला भएपछि उनी जमुनदेवीको मंगलसुत्र खोसेर भागेका थिए। गहना लुट्न घाँटी रेटेर हत्याको प्रयास"
कुमारी बैंकको नयाँ शाखा सञ्चालनमा,"काठमाडौं : कुमारी बैंक लिमिटेडले काठमाडौं उपत्यकामा नयाँ शाखा सिफल औपचारिक रुपमा सञ्चालनमा ल्याएको छ। बागमती प्रदेशको काठमाडौं महानगरपालिका ८ स्थित सिफल शाखासमेत गरी बागमती प्रदेशमा कुमारी बैंकका ८४ शाखाहरु पुगेको छ। नयाँ शाखा कार्यालयमार्फत बैंकले ग्राहकहरूलाई अत्याधुनिक बैंकिङ सेवा सुविधाका दिने, उत्पादनशील व्यवसायमा संलग्न स्थानीय व्यक्तिलाई आफ्नो व्यवसायको वृद्धिमा वित्तीय सहयोग गर्ने प्रतिवद्धता जनाएको छ। विगत २० वर्षदेखी आफ्ना देशव्यापी १९६ शाखा सञ्जाल, १७३ एटिएम, १४ विस्तारित काउन्टर लगायत ३३ शाखारहित बैंकिंग इकाईहरुमार्फत अत्याधुनिक बैंकिंग सेवा दिँदै आएको छ ।"
प्रधानन्यायाधीश जबराको राजीनामा मागेका छैनौं,"काठमाडौं : नेपाल बार एशोसिएशनका अध्यक्ष चण्डेश्वर श्रेष्ठले आफूहरु अहिले पनि प्रधानन्यायाधीश चोलेन्द्र शमशेर जबराको राजीनामा नमागेको स्पष्ट पारेका छन्। राजधानीमा शनिबार आयोजित एक कार्यक्रममा बोल्दै उनले महाभियोगको प्रश्न संसद्को विषय भएको धारणा राखेका हुन्। उनले भने,हामीले अहिले प्रधानन्यायाधीशको राजीनामा मागेको छैनौं। हामी छलफलमै छौं। भोलि उहाँलाई भेट्ने कार्यक्रम छ। उहाँसँग भेटेपछि रिपोर्ट कार्यान्वयनमा हाम्रो जोड हुनेछ, उहाँसँग भोलि छलफल भएपछि बारको बैठक बस्छ। महाभियोगको प्रश्न त पार्लियामेन्टको विषय हो। श्रेष्ठले विगतमा भागबण्डाको आधारमा न्यायाधीश नियुक्ति गरिएको हुनाले अहिले समस्या उत्पन्न भएको टिप्पणी गरेका छन्। उनले भने,उच्चतम योग्यताको आधारमा न्यायाधीश नियुक्ति भएन, भागबण्डाको आधारमा न्यायाधीश नियुक्ति गरिने काम भए, त्यो बेलादेखि नै हामीले यस किसिमको नियुक्ति ठिक भएन भनेर पटक पटक भन्दै आएका थियौं। त्यसको परिणाम न्याय सम्पादनमा असर पर्ने नै भयो। हामीले न्याय परिषद् सुधारको लागि, न्यायाधीश नियुक्तिको सम्बन्धमा हामीले सुझाव दिएका थियौं, यही बीचमा न्यायाधीश नियुक्तिको विषय, न्यायापालिकाभित्र विसंगति, विकृति, विचौलियाहरु मौलाएको विषय, भ्रष्टाचार नियन्त्रणको विषय, न्यायाधीशहरुको सम्पत्ति रातारात बढ्दै जाने विषयको सम्बन्धमा, सम्पत्ति विवरण सार्वजनिक गर्नुपर्ने लगायतका विषय र कुराहरु उठाउँदै आएका थियौं। उनले बिचौलियालाई न्यायापालिकाभित्र प्रवेश निषेध गराउनको लागि पनि आफूहरुले संस्थागत र व्यक्तिगत रुपमा सुझाव दिएको स्मरण गराए। उनले न्यायालयमा विकृति, विसंगति मौलाएको कुरा उठेको र यी चिज रोक्नको लागि आफुहरुले बारम्बार भनिरहेको सुनाए। उनले न्यायपालिकाभित्रका विकृति, विसंगति, भ्रष्टाचार रोक्नको लागि उपाय र कार्ययोजना बनाउन हरिकृष्ण कार्कीको नेतृत्वमा कमिटी गठन भएको र त्यसले रिपोर्टसमेत दिइसकेको बताए। उनले भने,न्यायपालिकाको सुधारको लागि साउन १४ गते हामीले रिपोर्ट दियौं, न्यायापालिकाको नेतृत्व सचेततापूर्वक लाग्ने हो भने यो रिपोर्टले ८० प्रतिशत सुधार हुन्छ। उनले अदालतको पेशी व्यवस्थापन र इजलास गठनका सम्बन्धमा भइरहेको व्यवस्थाबाट कतिपय गलत कार्यहरु भएकोले सोको सट्टामा स्वचालित पेशी प्रणाली लागु गराउन र सो प्रणाली लागु गर्न प्राविधिक रुपले केही समय लाग्ने भएमा सम्पूर्ण अदालतहरुमा गोला (राफल) प्रणालीबाट पेशी तोक्ने भनि सुझाव दिएको र उपरोक्त सुझाव हरिकृष्ण कार्कीको संयोजकत्वमा गठित समितिले समेत आफ्नो प्रतिवेदनमा समावेश गरेको र प्रधानन्यायाधीशले लागु गर्ने भनेको तर अझै लागु नगरेकोमा गुनासो पोखे। प्रतिवेदन लागु गराउने समयसिमासहितको प्रतिबद्धता सर्वोच्च अदालतबाट १५ दिनभित्र नआएमा आफ्नो संस्थाले न्यायिक नेतृत्वलाई विश्वास गर्न सकिने अवस्था नरहनेपनि अध्यक्ष श्रेष्ठको भनाई छ। मन्त्रिपरिषद् विस्तारमा प्रधानन्यायाधीशको संलग्नता जोड्नु असान्दर्भिक : सर्वोच्च ८८ दिनमा पूर्ण भएको मन्त्रिपरिषद्मा प्रधानन्यायाधीशलाई पनि कोटा ! पूर्वन्यायाधीश फोरमले भन्यो : प्रधानन्यायाधीशबाटै न्यायालयमाथि खतरा बहिर्गमनको दबाबमा प्रधानन्यायाधीश"
उद्योगीलाई सहयोग पुग्ने कानुन बनाउन प्रदेश सरकार प्रतिवद्ध छ : मुख्यमन्त्री राउत,"ढल्केवर : प्रदेश नम्बर २ का मुख्यमन्त्री लालबाबु राउतले उद्योगी व्यवसायीलाई सहयोग पुग्ने ऐन कानुन बनाउन प्रदेश सरकार प्रतिवद्ध रहेको बताएका छन्। शनिबार जानकी अटोमोबाइल एशोसिएसन अफ नेपालको प्रथम साधारणसभालाई सम्बोधन गर्दै मुख्यमन्त्री राउतले मुलुकको आर्थिक समृद्धि र आर्थिक विकासमा नीजी क्षेत्रले निर्वाह गरेको भूमीकाको प्रशंसा गर्दै यस्तो बताएका हुन्। उनले रोजगारी सृजना गर्ने क्षेत्रमा अटोमोबाइल व्यवसायीहरुले उल्लेखनीय भूमीका निर्वाह गरिरहेको बताए। उनले उद्योगी व्यवसायीको सहयोगी बन्न प्रदेश सरकार प्रतिवद्ध रहेको विश्वास दिलाए। ऐन, नियम कानून बजेट ल्याउँदा नीजि क्षेत्रको सल्लाह सुझाव आवश्यक रहेको मुख्यमन्त्री राउतको कथन थियो। उद्योगी व्यवसायी र लगानीकर्ताहरुलाई उच्च मनोवलकासाथ लगानी गर्ने वातावरण बनाउन राज्यको तर्फबाट जुन प्रयास हुनुपर्ने हो त्यो देखिएन। यो दुर्भाग्य हो, मुख्यमन्त्री राउतले भने त्यो वातावरण बनाउन प्रदेश सरकार तयार छ। प्रदेश सरकारले आफ्ना उद्योग ऐन ल्याइसकेको उल्लेख गर्दै मुख्यमन्त्री राउतले त्यस किसिमका नियमावली पनि ल्याउन लागेको जानकारी दिए। उनले प्रदेशमा अटोमोबाईल एसेम्बलिङ्ग उद्योग स्थापना गर्न पनि आग्रह गरे। विदेशी गाडीहरु पनि यहाँ निर्माण गर्ने वातावरण तयार गर्नका लागि प्रदेश सरकार प्रतिवद्ध रहेको उनको भनाइ थियो। जानकी अटोमोबाइल एशोसिएसन अफ नेपालको अध्यक्ष तेजनारायण साहको अध्यक्षतामा भएको उद्घाटन सत्रमा नाडाका अध्यक्ष कृष्ण प्रसाद दुलाल, मिथिला नगरपालिकाका मेयर हरिनारायण महतो, प्रदेश २ का प्रहरी प्रमुख डिआइजी उमेश रञ्जितकार लगायतका अतिथीहरुको उपस्थिती थियो।"
सुर्खेतमा बम विष्फोट हुँदा दिदी र भाइ घाइते,सुर्खेत : सुर्खेतमा बेवारिसे बम विष्फोट भएको छ। विष्फोटमा दुई जना घाइते भएका जिल्ला प्रहरी कार्यालय सुर्खेतले जनाएको छ। वीरेन्द्रनगरको वडा नं ७ मा रहेको कटकुवा सामुदायिक वनमा शनिबार बिहान उक्त बम विष्फोट भएको हो। विष्फोटमा परी वनमा घाँस काट्न गएका एक घरका दुई जना घाइते भएका छन्। प्रहरीका अनुसार विष्फोटमा घाइते हुनेमा दैलेखको गुराँस गाउँपालिका६ का लिला नेपाली र नरेश नेपाली रहेका छन्। कर्णाली प्रदेश प्रहरी कार्यालय सुर्खेतका प्रवक्ता एसपी माधवप्रसाद श्रेष्ठका अनुसार घाइते हुने लिला दिदी हुन् भने नरेश उनका भाइ हुन्। उनीहरुको अहिले वीरेन्द्रनगरमा रहेको देउती अस्पतालमा उपचार भइरहेको प्रहरीले जनाएको छ। प्रदेश प्रहरी कार्यालयले सशस्त्र द्वन्द्वका बेलामा तत्कालीन माओवादीले छाडेको बम अहिले विष्फोट भएको आशंका गरेको छ। प्रहरीका अनुसार घाइते दुबै जनाको अवस्था अहिले सामान्य छ। दैलेख घर भए पनि हाल वीरेन्द्रनगर७ इत्राममा बस्दै आएका उनीहरु शनिबार बिहान घाँस लिन बनमा गएका थिए। त्यही क्रममा बेवारिसे अवस्थामा रहेको बमलाई उनीहरुको खुट्टाले छुँदा विष्फोट भएको प्रहरीले जनाएको छ।
लिभरपुलमै खेल जीवन अन्त्य गर्ने सलाहको चाहना,"लन्डन : इजिप्टका स्टार स्ट्राइकर मोहमद सलाहले व्यावसायिक खेल जीवनको अन्त्य इङ्लिस प्रिमियर लिग क्लब लिभरपुल गर्ने चाहना व्यक्त गरेका छन्। स्काई स्पोर्ट्ससँग कुरा गर्दै २९ वर्षीय सलाहले व्यावसायिक खेल जीवन लिभरपुलबाटै अन्त्य गर्ने चाहना व्यक्त गरेका हुन्। यो विषय मेरो इच्छामा मात्र निर्भर गर्दैन। तर, मलाई सोधेमा मेरो व्यवसायिक फुटबल करियरको अन्तिम दिनसम्म पनि लिभरपुलकै जर्सीमा खेल्न चाहन्छु, सलाहले स्काई स्पोर्ट्ससँग भनेका छन्, यो सबै मेरो हातमा छैन। यो सबै कुरा क्लब के चाहन्छ भन्नेमा निर्भर रहन्छ। सलाहले आफू लिभरपुलको विरुद्ध मैदान उत्रिएको कल्पना पनि गर्न नसकिने बताए। म आफूलाई लिभरपुलविरुद्ध खेलेको देख्न पनि सक्दिनँ। यसका बारेमा पनि कुरा पनि गर्न चाहन्नँ,उनले भनेका छन्, यसले मलाई साँच्चै दुखि तुल्याउँछ। सन् १९९२ मा इजिप्टको नागरिगमा जन्मिएका सलाहले व्यवसायिक फुटबलको सुरुवात आफ्नै देशको अल मोकाबोलुनबाट गरेका थिए। यो क्लबमा अनुबन्ध भएको छोटो समयपछि नै उनी स्विस क्लब बसेल पुगेका थिए। बसेलमा उत्कृष्ट प्रदर्शन गरेपछि सन् २०१४ मा इङ्लिस क्लब चेल्सीको नजर उनीमाथि परेको थियो। त्यतिबेला सलाह ११ मिलियन पाउन्डमा चेल्सीमा आवद्ध भएका थिए। ड्रिबिङ, स्पिड र उत्कृष्ट फिनिसिङका लागि चर्चित सलाहले रेड्स, रोमा र फिरओन्टिनाबाट पनि ब्यावसायिक फुटबललाई अगाडि बढाएका थिए उनी सन् २०१७ मा रोमाबाट लिभरपुलमा आवद्ध भएका थिए। २९ वर्षीय स्ट्राइकर सलाहले लिभरपुलका लागि दुई सय १४ खेलमा एक सय ३७ गोल गरेका छन्। यस सिजनमा मात्र उनले १२ गोल गरिसकेका छन्। लिभरपुलसँग सलाहको सम्झौता अझै बाँकी छ। उनको सम्झौता आगामी सिजनमा मात्रै सकिने छ।"
सटर फोडेर मोबाइल पसल चोरी,"विराटनगर : विराटनगर महानगरपालिका९ स्थित महेन्द्रचोकमा रहेको एउटा मोबाइल पसलमा चोरी भएको छ। सटरमा लगाएको ताला फोडेर मधुकुमार राईले सञ्चालन गरेको सनराइज इन्टरप्राइजेज नामक मोबाइल पसलमा चोरी भएको मोरङ प्रहरी प्रमुख एसपी जनार्दन जीसीले जानकारी दिए। राईले २०५८ सालदेखि मोबाइल पसल सञ्चालन गर्दै आएका थिए। एसपी जीसीका अनुसार चोरीमा संलग्नहरु मोबाइल पसलसँगै रहेको किराना पसलको गोदाम फोडेरभित्र छिरेको पाइएको छ। पसल सञ्चालक राईले पसलमा रहेकामध्ये १५१६ वटाभन्दा बढी स्मार्ट फोन लगायतका मोबाइल चोरी भएको जानकारी दिए। शुक्रबार बेलुका पसल बन्द गरेर घर गएका उनले शनिबार बिहान ११ बजेतिर पसल खोल्दा चोरी भएको थाहा पाएको उनले बताए। पसल खोल्दा सामानहरु सबै छरपस्ट थिए, राईले भने,मोबाइल लगेर खोलहरु भने त्यत्तिकै छाडिएको रहेछ। उनका अनुसार पसलबाट चोरी भएको मोबाइलका खोलहरु राखिएको एउटा जेब्रा झोलासमेत ५० मिटरजति उत्तरमा भेटिएको छ। उक्त झोला चोरीमा संलग्नहरुकै हुनसक्ने प्रहरीको अनुमान छ। त्यही पसलमा २०७६ साल असारमा पनि चोरी भएको थियो। त्यतिबेला प्रहरीले पसलबाट चोरी भएको मोबाइल किन्ने दुई जना पक्राउ परेका थिए। पसलबाट ५० वटाभन्दा बढी मोबाइल चोरी भएकोमा ३ वटामात्रै प्रहरीले फेला पार्न सकेको थियो। पहिले सटर फोडेर चोरी गरिएकै स्थानबाट पुनः ताला फुटाएर चोरी गरिएको पाइएको प्रहरीले जनाएको छ। प्रहरीका अनुसार घटनाको प्रकृति हेर्दा यसअघि नै चोरीमा संलग्न रहेकाहरुले पुनः दोस्रो पटक पनि पसल फुटाएर चोरी गरेको हुनसक्ने आशंका छ। एसपी जीसीले घटनामा संलग्नको पहिचान हुन नसकिरहेको बताए। घटनामा संलग्नको पहिचान र खोजीलाई तीव्र पारिएको जानकारी उनले दिएका छन्।"
कांग्रेस अर्ली इलेक्सनको पक्षमा छैन : पौडेल,गोदावरी : नेपाली कांग्रेसका वरिष्ठ नेता रामचन्द्र पौडेलले वर्तमान सरकार पूर्ण कार्यकालसम्म चल्ने बताएका छन्। धनगढीको गेटा विमानस्थलमा शनिबार आयोजित पत्रकार सम्मेलनमा उनले वर्तमान सरकारले पूर्ण कार्यकाल बिताएरै निर्वाचन गर्ने जिकिर गरेका हुन्। नेपाली कांग्रेस अर्ली इलेक्सनको पक्षमा नभएको र यो संविधान विपरीत हुने चर्चा गर्दै नेता पौडेलले संविधानमा अर्ली इलेक्सनबारे उल्लेख नभएकाले छिट्टै चुनाव हुन नसक्ने बताए। संविधान जोगाउन आफूहरु अदालत गएको र अदालतको निर्णयले संसद्को आयु लम्बिएको जाकारी दिँदै उनले संविधानको रक्षाका लागि सरकार बाँकी समयसम्म चल्ने बताए । नेता पौडेलले एमसिसी पास गर्ने अधिकार संसद्लाई रहेकाले आफू सांसद नभएकाले त्यो विषयमा बोल्न नमिल्ने धारणा राखे। कांग्रेस नेतृत्वमा अर्ली इलेक्सनविकल्प सत्ता समीकरण होइन अर्ली इलेक्सन समाधान : अर्ली इलेक्सन बाबुराम भट्टराई पनि अर्ली इलेक्सन को पक्षमा गठबन्धन कि एमसीसी ? एमसीसी सन्दर्भमा एकस्वर बनाएर अगाडि बढौं: परराष्ट्रमन्त्री खड्का एमसीसीबारे देउवाले भने सित्तैमा दिएको पैसा पनि लिन्न भन्छन् यार नेपाली कांग्रेसको महाधिवेशनका सम्बन्धमा सोधिएको प्रश्नमा कतिपय जिल्लामा धाँधली गरिएकाले त्यसलाई पुनः विचार गरेर अघि बढ्नाको विकल्प नभएको उनको भनाइ थियो। नेता पौडेलले बाढी र पहिराका कारण सुदूरपश्चिममा भएको भौतिक एवं मानवीय क्षतिप्रति दुःख व्यक्त गर्दै पीडित परिवारलाई राहतको व्यवस्था तत्काल गरिनुपर्नेमा जोड दिए। रासस
सञ्चालकको नियुक्ति तथा शपथ ग्रहण,"काठमाडौं : नेपाल बैंक लिमिटेडको सञ्चालक समिति सदस्य पदमा नेपाल सरकार, अर्थ मन्त्रालयको तर्फबाट अर्थ मन्त्रालयका सहसचिव रितेश कुमार शाक्य नियुक्त भएका छन्। नवनियुक्त सञ्चालकले कार्तिक ४ गते सञ्चालक समितिका अध्यक्ष सुमनराज अर्यालबाट सञ्चालक पदको पद तथा गोपनियताको शपथ ग्रहण गरेका हुन्। शपथ ग्रहण कार्यक्रमपछि बैंक सञ्चालक समिति अध्यक्ष सुमनराज अर्यालले नवनियुक्त सञ्चालकलाई सञ्चालक समितिमा स्वागत गर्दै सञ्चालक समितिमा रहेर बैंकको नीतिनिर्माण र व्यावसायिक विकासमा सञ्चालक सदस्य रितेश कुमार शाक्यको महत्वपूर्ण योगदान रहने विश्वास व्यक्त गरे। त्यसपछि नवनियुक्त सञ्चालक सदस्य रितेश कुमार शाक्यले नेपाल बैंक लिमिटेडको सञ्चालकको जिम्मेवारीका लागि नेपाल सरकारलाई धन्यवाद ज्ञापन गर्दै आफूले बैंकको हितमा सक्दो योगदान गर्ने प्रतिवद्धता व्यक्त गरे। शपथ ग्रहण कार्यक्रममा यस बैंक सञ्चालक समितिका सदस्यहरु, प्रमुख कार्यकारी अधिकृत, नायबप्रमुख कार्यकारी अधिकृतर कम्पनी सचिवसमेतको उपस्थिति रहेको थियो।"
कलाकारको पारिश्रमिक बढ्दा मेकअप आर्टिष्टको किन बढेन ?,"काठमाडौं : लामो समयदेखि नायक नायिकासँगै काम गर्दै आएका मेकअप आर्टिष्ट (पर्दा पछाडिका हिरो) हरुको पारिश्रमिक नबढ्दा मर्कामा परेका छन्। समयअनुसार पारिश्रमिक नबढ्दा यही क्षेत्रबाट हात धुनुपर्ने अवस्था आएको उनीहरुको गुनासो छ। काम गरेको सुरुवाती चरणदेखि नै डिमाण्डअनुसार पारिश्रमिक नपाएको उनीहरुको गुनासो छ। एक हजारबाट सुरु गरेका नायक नायिकाहरुको पारिश्रमिक लाखभन्दा पनि माथि पुग्दा उनीहरुको पारिश्रमिक भने जहाँको त्यही छ। हाल चर्चित नायक नायिकाहरुले एउटा फिल्ममा अभिनय गरेको ३० लाखसम्म पारिश्रमिक लिँदै आएका छन्। नायक नायिकाको डिमाण्ड अनुसार नै पारिश्रमिक बढ्ने तर पर्दा पछाडिका कामदारहरुको बढ्ने नगरेको मेकअप आर्टिष्टहरु बताउँछन्। पुरानो मेकअप आर्टिष्ट अशोक रोक्काले चलचित्र क्षेत्रमा काम गर्न थालेको ३७ वर्ष भयो। उनले पाँच सयबाट काम सुरु गरेका थिए। लगानी भएअनुसार पारिश्रमिक नबढेको उनको गुनासो छ। लामो समयदेखि मेकअप सामानहरुको मुल्य पनि बढिरहेकाले पारिश्रमिक बढ्नुपर्ने उनको भनाइ छ। मेकअप सामानको डेढ लाखसम्म मूल्य पर्ने तर आफूहरुले भने १० हजार मात्रै पाउँदा धेरै घाटा हुने उनले बताए। ब्रान्डका मेकअप सामानहरु किन्दा धेरै महँगो पर्ने उनको भनाई छ। पारिश्रमिकको डिमाण्ड गर्दा कामै नपाइएला भन्ने चिन्ता लाग्ने र कुरा उठाइहाले पनि बोलीमा मात्र सिमित रहने उनले बताए। समयअनुसार पारिश्रमिक नबढ्दा मेकअप आर्टिष्टहरुलाई समस्या रहेको उनले जानकारी दिए। मेकअप आर्टिष्ट एमुना पाण्डेले तामाङले दुई हजारबाट काम सुरु गरेकी थिइन्। उनले मेकअप आर्टिष्ट भएर काम गर्न थालेको पाँच वर्ष पूरा भयो। मेकअप आर्टिष्टको पारिश्रमिक बढ्न नसकेको उनको भनाइ छ। पारिश्रमिकका लागि आवाज उठाउँदै आएपनि नबढाइएको उनले बताइन्। कोरोना महामारीको कारण मेकअप आर्टिष्टलाई झन् धेरै समस्या भएको थियो। यमुनाले पनि महामारीको समयमा त ५ महिना काम नै गरिनन्। काम नपाएपछि उनी गाउँ फर्किएकी थिइन्। मेकअप सामानमा लगानी गरेसँगै पारिश्रमिक भने नबढेको उनले गुनासो छ। मेकअप आर्टिष्ट सरोज बुढाथोकीको अवस्था पनि उस्तै छ। २० वर्षदेखि 'निखिल दाइ' फिल्मबाट सरोजले काम सुरु गरेका हुन्। उनीसँगै काम गर्ने नायक नायिकाहरुको पारिश्रमिक भने बढिरहेको तर मेकअप आर्टिष्टको पारिश्रमिक भने नबढेको उनले बताए। फिल्म क्षेत्रमा काम गरिरहेका मेकअप आर्टिष्टहरु पछिल्लो समय म्युजिक भिडियोतिर गएको उनको भनाई छ। उनका अनुसार पछिल्लो समय मेकअप सामान महंगो हुँदै गएको छ। लगानी भएसँगै आम्दानी त्यो अनुसारको नभइ घाटा भएको उनले बताए। दुई सय पर्ने क्रिमको अहिले तीन हजारसम्म मुल्य पर्छ। मेकअप आर्टिष्टलाई धेरै घाटा भएको उनले बुढाथोकीली भने, 'कुनै फिल्ममा तोकेभन्दा धेरै व्यक्तिलाई मेकअप गर्नुपर्छ। सिन हुनेभन्दा बाहिरको व्यक्तिको पनि मेकअप गरिदिनुपर्छ तर हाम्रो सामान मात्रै जान्छन् त्यो मेकअपको भने पारिश्रमिकमा जोडिदैन।' यस्तै मेकअप आर्टिष्ट सोस्तीका श्रेष्ठले पनि पाउनुपर्ने पारिश्रमिक नपाएको गुनासो गरिन्। उनले यो क्षेत्रमा काम गर्न थालेको चार वर्ष भयो। म्युजिक भिडियोदेखि केही फिल्म काम गरिन्। हाल म्युजिक भिडियोमा मेकअप गरेबापत दिनको ५ हजार रकम दिने उनले बताइन्। उनले मेकअप सामान २० हजारदेखि ४० हजारसम्म पर्ने तर पारिश्रमिक भने थोरै हुने उनले बताइन्। उनले राजेश हमाल, करिश्मा मानन्धरदेखि धेरै अभिनेतासँग काम गरिसकेकी छिन्। मेकअप आर्टिष्टहरुको तलब पारिश्रमिक बढाउनुपर्ने उनको माग छ। मेकअप आर्टिष्ट अमृत मरहठ्ठाले पनि पाँच सयदेखि काम सुरु गरेका थिए। उनले २०५६ सालदेखि काम सुरु गरेका हुन्। लामो समयदेखि मेकअप आर्टिष्टको पारिश्रमिक नबढेको उनको गुनासो छ। मेकअप आर्टिष्टको संघ नभएको कारण पनि पारिश्रमिकका कुराहरु बोलीमा मात्रै सिमित भएको उनको भनाइ छ। नेपाल चलचित्र प्राविधिक संघलाई बारम्बार मेकअप आर्टिष्टको पारिश्रमिक बढाउनुपर्ने माग गरिरहेको मरहठ्ठाले जानकारी दिए। त्यसका लागि मेकअप आर्टिष्ट एकजुट हुनुपर्ने उनको भनाइ छ। मरहठ्ठाले म्युजिक भिडियोमा तीन हजारदेखि ३५ सयसम्म मात्र पारिश्रमिक रहेको र योभन्दा कम रकममा पनि काम गरिरहेको बताए। कलाकारलाई बढी रकम दिनुपर्ने भएकाले पनि पर्दा पछाडिको कर्मचारी पारिश्रमिक नबढेको उनको बुझाइ छ। उनले भने, 'एउटा फिल्ममा अभिनय गर्दा अनमोल केसी, पल शाहलगायतका चर्चित हिरोहिरोइनको पारिश्रमिक नै ३० लाखसम्म छ तर उनीहरुलाई मेकअप गर्ने हाम्रो तलब बढेको छैन।' पर्दामा देखिनेहरुले गर्दा नै फिल्म चलेको भन्ने मान्यता रहेपनि पर्दा पछाडि काम गर्नेहरुको भूमिका भने बिर्सनु नहुने उनको तर्क छ।"
प्रतिगमनको नेतृत्व पाँचदलीय गठबन्धनले गरेको छ : ओली,"काठमाडौं : नेकपा एमाले अध्यक्ष केपी शर्मा ओलीले पाँच दलीय गठबन्धनले प्रतिगमनको नेतृत्व गरेको दाबी गरेका छन्। शनिबार वडा अधिवेशनलाई सम्बोधन गर्दै अध्यक्ष ओलीले यो सरकारले जनताको पक्षमा काम नगरेको बताए। उनले भने,गठबन्धनबाट देशलाई अस्थिरतामा धकेल्ने अग्रगमन हुन नदिने, स्वेच्छाचारी मनपरी तन्त्र खडा गर्ने काम भएको छ। गठबन्धन देशलाई अस्थिरतालाई धकेन्न लागि परेको उनको आरोप छ। ओलीले प्रतिगामी गतिविधिविरुद्ध डटेर सामना गर्न निर्देशन पनि दिएका छन्। उनले राज्यका सम्मानित निकाय विवादमा पर्नु, विवादास्पद हुँदै जानु राम्रो संकेत नभएको बताए। उनले भने, अबको चुनावमा सानदार ढंगले एक्लै बहुमत ल्याउने गरी तयारीमा लागौं। राष्ट्रका उपलब्धिहरु प्राप्तीमा नेकपा एमालेको असाधारण भूमिका छ। हाम्रा सम्पूर्ण क्रियाकलापहरु अनुशासीत लोकतान्त्रिक हुनुपर्छ। हामीले अनुशासित पार्टी चाहेका हौं। उनले भने, लोकतन्त्रको उन्नत पक्ष हो चुनाव। हाम्रो पार्टी समझदारीका नाममा लोकतन्त्रलाई निषेध गर्ने गल्ति गर्दैन। हाम्रो पार्टीको सम्पुर्ण अधिकार पार्टीका कार्यकर्ता हुन्। पार्टीको सार्वभौमसत्ता कार्यकर्तामा रहन्छ। ओलीलाई रावलको प्रश्न : १० बुँदे कार्यान्वयनका दोहोरो मापदण्ड किन ? (पूर्णपाठ) एमाले केन्द्रीय कार्यालयबाट भर्चुअल सम्बोधन गर्दै अध्यक्ष ओली (लाइभ) देशको प्रमुख पार्टी भएकाले राष्ट्र निर्माणको अभिभारा हाम्रो काँधमा : ओली"
काठमाडौंमा चोरीका घटना बढे,काठमाडौं : काठमाडौं उपत्यकामा चोरीका घटना बढेका छन् । नेपाल प्रहरीका अनुसार काठमाडौं उपत्यकाका विभिन्न ८ स्थानमा चोरीका घटना घटेका छन् । श्रंखलाबद्ध चोरी कार्यमा संलग्न रहेको अभियोगमा काठमाडौं कोटेश्वर बस्ने रामेछाप दोरम्बा गाउँपालिका४ घर भएका ३१ वर्षीय कमल थापा मगरलाई बिहीबार प्रहरीले पक्राउ गरेको छ । काठमाडौं उपत्यकाभित्र रातको समयमा बिभिन्न सहकारी तथा वित्तिय संघसंस्थाहरु र मानिसहरु घरमा नभएको मौका पारी ढोका फोडी नगद तथा सुन चाँदीका गहना चोरी कार्यमा संलग्नको खोजी गर्ने क्रममा महानगरीय अपराध महाशाखा मिनभवनबाट खटिएको प्रहरीले कमललाई नगद र ढोका फोड्न प्रयोग गर्ने फलामको रड सहित फेला पारी पक्राउ गरेको हो । साथै उनलाई आवश्यक कारबाहीको लागी महानगरीय प्रहरी परिसर काठमाडौं पठाइएको महाशाखाले जनाएको छ ।
पत्रकार महासंघ प्रदेश २ का उपाध्यक्ष रामानन्द गुप्ताको निधन,"सिरहा : नेपाल पत्रकार महासंघ प्रदेश २ का उपाध्यक्ष ५८ वर्षीय रामानन्द प्रसाद गुप्ताको निधन भएको छ। उच्च रक्तचापका कारण मस्तिकघात भएर उपचारको क्रममा उनको शनिबार बिहान साढे २ बजे निधन भएको पारिवारिक स्रोतले जनाएको छ। गत बुधबार मस्तिष्कघात भएपछि विराटनगरको न्युरो अस्पतालको भेन्टिलेटरमा राखेर उपचार गरिएको थियो। चिकित्सकले स्वास्थ्य अवस्था जटिल भएको बताएपछि परिवारजनले गुप्तालाई अक्सिजन दिएर लहानस्थित घरमा ल्याएका थिए। स्वास्थ्यमा थप समस्या देखिएपछि शुक्रबार साँझ लहानकै राउ स्मारक अस्पताल लगिएको थियो। त्यहाँबाट राती पुनः विराटनगर लगिएको थियो। २०४६ सालदेखि पत्रकारिता क्षेत्रमा सक्रिय रहेका वरिष्ठ पत्रकार गुप्ता नेपाल पत्रकार महासंघ सिरहा शाखाको संस्थापक सदस्य समेत थिए। उनी नेपाल पत्रकार महासंघ सिरहा शाखाको एक कार्यकाल सभापति समेत बनेका थिए। उनको एक पत्नी, दुई छोरा र एक छोरी छन्।"
डुबानका कारण अवरुद्ध बनेको विराटनगर विमानस्थल सुचारु,"विराटनगर : विराटनगर विमानस्थल शनिबार बिहानदेखि सुचारु भएको छ। बेमौसमको भीषण वर्षासँगै आएको बाढीका कारण गत मंगलबारदेखि विराटनगर विमानस्थलमा हवाई उडान अवरुद्ध बनेको थियो। नागरिक उड्ययन कार्यालय विराटनगरका प्रमुख उत्सवराज खरेलले केही दिनदेखिको प्रयासपछि हवाई उडान बिहानबाट सञ्चालन भएको जानकारी दिए। उनका अनुसार विमानस्थल सुचारु भएसँगै बुद्ध र यति एयरका ११ जहाजले काठमाडौंविराटनगर उडान भरेका छन्। तत्कालका लागि बिहान ७ देखि साँझ ५ बजेसम्म मात्र उडान भर्नसक्ने गरी विमानस्थल सञ्चालनमा ल्याइएको छ,खरेलले भने,विमानस्थलका उपकरणहरु पानीमा डुबेकाले रात्रिकालीन उडानका लागि केही पर्खनुपर्ने अवस्था छ।उनका अनुसार वर्षापछिको बाढीले विमानस्थलको टर्मिनल भवन, ट्याक्सीवे, रनवे, जहाज पार्किङस्थल, कर्मचारी आवासगृह र सुरक्षाकर्मीको ब्यारेकसमेत जलमग्न भएपछि हवाई उडान तथा अवतरण अवरुद्ध बनेको थियो। ३ फिटभन्दा बढी पानी जमेको पानी सुकेपछि विमानस्थल सुचारु गर्न सकिएको खरेलको भनाइ छ। विमानस्थलको धावनमार्गदेखि आसपासमा ३ फिटसम्म जमेको पानी अहिले सुकिसकेको छ, उनले भने, पानी सुकेकाले आवश्यक सरसफाई गरेर विमानस्थल सञ्चालनमा ल्याउन सफल भइयो। पानीमा डुबेर बिग्रिएका कारण सामान चेकजाँच गर्ने एक्सरे मेसिन भने सञ्चालनमा ल्याउन नसकिएको उनको भनाइ छ। बाढीले एयर फिल्ड लाइटिङ सिस्टममा पनि असर गरेका कारण तत्काल रात्रिकालीन उडान सञ्चालन गर्न नसकिने विमानस्थल प्रमुख खरेलले बताए। विराटनगर विमानस्थलबाट बिहान ७ देखि साँझ ५ बजेसम्मको उज्यालो समयमा उडान हुने छ, उनी भन्छन्, पूरै सुख्खा बनाएर लाइटिङ सिस्टम मर्मत सम्भार गरिसकेपछि मात्रै रात्रिकालीन उडान सुचारु गर्न सकिन्छ। अबको ३ दिनभित्रमा रात्रिकालीन उडान पनि सुचारु गर्ने गरी काम अघि बढाइएको जानकारी उनले दिए। उनका अनुसार तत्कालका लागि एयरलाइन्सहरुलाई उडान कटौती गर्न आग्रह गरिएको छ। बाढी र डुबानले उत्पन्न विषम परिस्थितिका कारण विमानस्थल अवरुद्ध बन्यो, खरेलले भने, सबैको अथक प्रयास, मिहिनेत तथा सहयोगबाट दिउँसोको समयका लागि मात्रै भए पनि हवाई उडान सञ्चालन गर्न सकिएको हो। विराटनगरबाट यसअघि शौर्य, श्री, बृद्ध, यति र गुण एयरलाइन्सका जहाजले १ दिनमा २१ वटाभन्दा बढी उडान भर्दै आएका थिए। विराटनगर विमानस्थलमा बाढी पस्यो, सबै उडान अवरुद्ध"
वार्षिक करिब ३ अर्ब क्षति,"कविशिरोमणि लेखनाथ पौड्यालले दसैं कवितामा लेखे : हट्यो सारा हिलो मैलो, हरायो पानीको वर्षा, भवानीको भयो पूजा चल्यो आनन्दको चर्चा, जहाँ जाउँ उतै भन्छन्, दसैं आयो दसैं आयो। जब बर्खा सकिन्छ। हिलो मैलो हट्छ। शरद ऋतु प्रारम्भ हुन्छ, अनि सुरु हुन्छ दसैं। तर, यो वर्ष अचम्मै भयो। दसैंको रमझम नसकिँदै आरीघोप्टे वर्षा भयो। देशभर ठूलो जनधनको क्षति भयो। सयौंको ज्यान गयो। पहाडी क्षेत्रमा अचम्मका पहिरा गए। पाकेको धान खेतमै डुब्यो। गत असारमा सिन्धुपाल्चोकको मेलम्ची क्षेत्रमा मुसलधारे पानी पर्यो। राष्ट्रिय गौरवको मेलम्ची खानेपानी आयोजना क्षतिग्रस्त भयो। त्यस्तो ठूलो पानी परेको र पहिरोबाट भएको क्षतिको घटना यसभन्दा पहिले कहिल्यै नदेखेको स्थानीयवासी बताउँछन्। हेलम्बु गाउँपालिका वडा २, किउलका चिरञ्जीवी भण्डारी भन्छन्, हाम्रा हजुरबुवाका हजुरबुवालाई समेत यस्तो विपत्ति आएको थाहा थिएन रे। यो घटना अनौठो खालको भयो। आखिर, यस्ता अचम्मका प्राकृतिक घटना किन भइरहेका छन् त ? बर्खामा नपरी हिउँदमा पानी पर्ने, पानी परे पनि खण्डखण्डमा पर्ने, हिमालमा हिउँ नपर्ने, पानीका मूल सुक्दै जाने, चिसा ठाउँमा गर्मी बढदै जाने, यी सबै घटना जलवायु परिवर्तनका कारण भएका हुन्। जलवायुजन्य विपद्का कारण नेपालमा बर्सेनि औसतमा ६ सय ४७ जनाको मृत्यु भइरहेको छ। हावापानीमा आएको परिवर्तनले यस्ता घटना भइरहेको विज्ञहरू बताउँछन्। जलवायु परिवर्तनले नेपालमात्र नभई विश्वलाई नै प्रभावित गरिरहेको छ। हाम्रो देशमा पछिल्ला दिनमा यस्ता विपद्का कारण बर्सेनि ठूलो धनजनको क्षति भइरहेको छ। दसैंको रमझम नसकिँदै आरीघोप्टे वर्षा भयो। देशभर ठूलो जनधनको क्षति भयो। सयौंको ज्यान गयो। पहाडी क्षेत्रमा अचम्मका पहिरा गए। पाकेको धान खेतमै डुब्यो। वन तथा वातावरण मन्त्रालयले सार्वजनिक गरेको प्रतिवेदनअनुसार जलवायुजन्य विपद्बाट प्रत्येक वर्ष झन्डै २ अर्ब ७७ करोड रुपैयाँ बराबरको हानिनोक्सानी भइरहेको छ। उक्त रकम मुलुकको कुल ग्रार्हस्थ्य उत्पादनको शून्य दशमलव शून्य ८ प्रतिशत हो। तर सन् २०१७०१८ को हानिनोक्सानी त्योभन्दा बढी अथवा झन्डै साढे ६ अर्ब रुपैयाँ बराबर छ। उक्त हानि औसतभन्दा धेरै हो। यसलाई कुल ग्रार्हस्थ्य उत्पादनको दुई दशमलव शून्य ८ प्रतिशत मानिएको मन्त्रालयले जनाएको छ। मन्त्रालयको प्रतिवेदन (जलवायु संकटापन्न तथा जोखिम विश्लेषण र अनुकूलनका उपायको पहिचान) मा १९७१ देखि २०१९ सम्म जलवायुजन्य हानिनोक्सानीलाई केलाएको छ। उक्त अध्ययनले जलवायुजन्य विपद्का कारण बर्सेनि औसतमा ६ सय ४७ जनाको मृत्यु भएको देखाएको छ। तर २००१ मा औसतभन्दा धेरै मृत्यु भएको छ। महामारी, पहिरो, चट्याङ, आगलागी, बाढी, भारी वर्षा र आँधीबेहरीजस्ता जलवायुजन्य विपद्का कारण १ हजार ८ सय ६६ जनाको मृत्यु भएको छ। उक्त प्रतिवेदनअनुसार बाढी, पहिरो, महामारी र आगलागी नेपालमा जलवायुसँग सम्बन्धित प्रमुख विपद्का घटना हुन्। जलवायुजन्य विपद्का कारण भएको मानवीय र आर्थिक क्षतिलाई तुलना गर्दा सबैभन्दा बढी मृत्यु महामारीबाट (५२८ प्रतिशत) र पहिरो (१६७ प्रतिशत) र बाढीबाट (१२७ प्रतिशत) भएको देखिन्छ। बाढीले कुल प्रभावित जनसंख्याको करिब ७१ प्रतिशतलाई प्रभावित गरेको छ भने पहिरोले ९५ प्रतिशतलाई र महामारीले ८२ प्रतिशतलाई प्रभावित गरेको छ। आर्थिक क्षति आगलागीबाट सबैभन्दा बढी (५६६ प्रतिशत) र त्यसपछि बाढी (३१ प्रतिशत) र पहिरो (३७ प्रतिशत) बाट भएको देखिन्छ। जलवायुजन्य प्रकोपका विश्लेषणको आधारमा सुनसरी, कैलाली, मोरङ, झापा, रौतहट, बर्दिया, सर्लाही र सप्तरी जिल्लाहरू बाढीको उच्च प्रभाव क्षेत्र हटस्पटको रूपमा लिइएको छ। त्यस्तै धादिङ, संखुवासभा, बागलुङ, सिन्धुपाल्चोक, डोल्पा, ताप्लेजुङ, रोल्पा, मकवानपुर, म्याग्दी, लमजुङ, दोलखा, नुवाकोट, गोरखा, सोलुखुम्बु, काभ्रेपलाञ्चोक, दैलेख, दार्चुला, स्याङ्जा, पाल्पा, खोटाङ, बाजुरा, कालीकोट, कास्की, जाजरकोट, बझाङ, गुल्मी र इलाम जिल्लालाई पहिरोको उच्च जोखिममा छन्। मानवीय र आर्थिक प्रभावको आधारमा, मकवानपुर, रौतहट, बाँके, कैलाली, सिराहा, मोरङ, डोटी, चितवन, धनुषा, सर्लाही, महोत्तरी, पर्सा, सप्तरी, सुनसरी, सिन्धुपाल्चोक, दाङ, कास्की, कञ्चनपुर र झापा जिल्लालाई जलवायुजन्य विपद्को उच्च प्रभावित क्षेत्रको रूपमा चिनिएका छन्। गत असारमा मेलम्चीमा आएको बाढीले कम्तीमा दुई अर्ब रुपैयाँको क्षति भएको प्रारम्भिक अध्ययनले देखाएको छ। असार १ गते सिन्धुपाल्चोकमा आएको बाढीले अत्यधिक क्षति गरेको निष्कर्ष निकालेको छ। सिन्धुपाल्चोकका स्थानीय यस वर्ष मेलम्चीमा अचम्मैको घटना भएको बताउँछन्। स्थानीयवासी ६४ वर्षीया चण्डिका गजुरेल भन्छिन्, अचम्म छ। पानी पर्दैन। तै पनि खोलो कहिले वारि, कहिले पारि नाच्छ। राष्ट्रिय विपद् जोखिम न्यूनीकरण तथा व्यवस्थापन प्राधिकरणले गत जेठ २८ देखि साउन ३२ सम्म ४ सय ५१ वटा विपद्का घटना घटेको जनाएको छ। देशका विभिन्न भेगमा १ सय ८८ पहिरो, १ सय ८२ भारी वर्षा र ८१ वटा बाढीका घटना भएका छन्। त्यसमा ७४ जनाले ज्यान गुमाइसकेका छन्। ३५ जनाको अवस्था बेपत्ता छ। ९१ जना घाइते भएका छन्। विपद्मा ८ सय ७६ घर क्षति भएको छ। ३७ सरकारी कार्यालय, १५ सामुदायिक विद्यालय, २९ झोलुंगे पुल, २७ पक्की पुल, २५ वटा जलविद्युत् आयोजनामा समेत क्षति पुगेको छ। यूकेको ग्लास्गोमा हुन लागेको २६औं जलवायु सम्मेलनमा हानिनोक्सानी र जोखिमका विषयलाई उठान गर्ने जलवायु महाशाखाले जनाएको छ। महाशाखाका प्रमुख राधा वाग्लेका अनुसार यस्ता समस्या सम्बोधन गर्न आन्तरिक बजेटले नभ्याउने भएकाले जलवायुका लागि बजेटको विषयमा कुरा उठाउन लागिएको हो। हानिनोक्सानीलाई जलवायु सम्मेलन कप २६ को छुट्टै एजेन्डाको रूपमा तयार गर्नुपर्ने बताइन्। वाग्लेका अनुसार ठूला राष्ट्रहरूले सन् २०२० देखि २०२५ सम्म वार्षिक १०० बिलियन डलर (दस करोड) सम्म सहयोग दिने प्रतिबद्धता देखाएका थिए। तर गतवर्षसम्मको तथ्यांकमा ७९ बिलियन डलर मात्रै प्रदान गरेको पाइएको छ। जति पनि बजेट दिएका छन्। त्यो ऋणको रूपमा छन् वाग्लेले भनिन् विश्व समुदायले गरेको गल्तीले हामीले क्षति भोगिरहेका छौ। ऋण होइन यसलाई सहयोगको रूपमा आउनुपर्छ भन्ने विषय उठाउने छौं। मानवजन्य तथा जलवायुका कारण मेलम्ची विपद् : इसिमोड मेलम्चीको घटनामा अन्तर्राष्ट्रिय पर्वतीय विकास केन्द्र इसिमोडले निकालेको प्रतिवेदनमा मानवजन्य तथा जलवायुजन्य गतिविधिले विपद् आएको उल्लेख छ। ठूलो वर्षाका कारण मेलम्ची र इन्द्रवतीमा पानीको बहाव बढेको छ। माथिल्लो भेगमा अत्यधिक वर्षा भएकाले महाविपत्ति ल्याएको हो। यसले फरक समुदायका मानिसलाई फरक खालको असर गरेको र विस्थापित गरेको छ। कृषिमा आश्रितलाई अत्यधिक समास्या परेको उल्लेख गरेको छ। त्यस्ता ठाउँमा जोखिमको पूर्वसूचना दिने गरेमा धेरै क्षति तथा जनधन बचाउन सकिन्छ। स्थानीय तथा सरकारी स्तरबाट नै पहल गर्नुपर्ने देखिएको छ।"
नयाँ अध्ययन भन्छ  श्रीमतीले श्रीमान जति कमाउँदैनन्,"काठमाडौं : विश्वव्यापी रुपमा गरिएको एक नयाँ अध्ययनले श्रीमान र श्रीमतीविबीचको फरकपन देखाएको छ । दम्पतीमध्ये श्रीमतीले अझैपनि श्रीमानजति नकमाउने नयाँ अध्ययनले देखाएको हो । दुई दम्पतीबीच सबैभन्दा बढी कसले कमाउने भन्ने विषयमा संसारका विभिन्न ४५ भन्दा बढी मुलुकमा सन् १९७३ देखि सन् २०१६ सम्म एक अध्ययन गरिएको थियो । बैङ्लोरस्थित इन्डियन इन्स्टिच्युट अफ म्यानेजमेन्ट पब्लिक पोलिसीका रिसर्चर प्रोफेसर हेमा स्वामिथन र प्रोफेसर दिपक माल्घनले करिब २० लाख ८५ हजार परिवारका दम्पतीको तथ्यांकमा आधारित अध्ययन गरेका थिए । १८ वर्षदेखि ६५ वर्ष उमेर समुहबिच करिब चार दशक लामो समयसम्म गरिएको सो अध्ययनले श्रीमतीले भन्दा बढी श्रीमानले पैसा कमाउने देखाएको हो । कार्यक्षेत्रमा हुने लैङ्गिक असमानता, महिलालाई काममा नपठाउने परम्परा, महिलाहरु घरायसी काममा व्यस्त रहने आदि कारण श्रीमानको तुलनामा श्रीमतीले कम कमाउने समेत अध्यननमा उल्लेख छ । पछिल्लो समय परिवारमा श्रीमान र श्रीमती दुवै जागिरे भएका मुलुकहरुमा श्रीमान श्रीमतीले बराबर मात्रामा पैसा कमाउने गरेको पनि भेटिन्छ । तर अधिकांश कम विकसित र पुरुषप्रधान मुलुकहरुमा अझैपनि श्रीमतीको तुलनामा श्रीमानले बढी कमाउने गरेका छन् उक्त अध्ययनमा भनिएको छ । सन् २०१८ मा अन्तर्राष्ट्रिय श्रम संगठन (आइएलओ)ले गरेको अध्ययन रिपोर्टअनुसार संसारभर महिलाले काम गर्ने जम्मा समयको ७६२ प्रतिशत बेतलबी काम गर्छन् । जुन पुरुषहरुको तुलनामा तीन गुणा बढि हो । अझ एसिया र प्रशान्त क्षेत्रमा भने सो दर ८० प्रतिशतले बढि छ । सोहि कारण श्रीमानको तुलनामा श्रीमतीले कम पैसा कमाउँछन् । बीबीसीबाट"
एमाले केन्द्रीय कार्यालयबाट भर्चुअल सम्बोधन गर्दै अध्यक्ष ओली (लाइभ),"काठमाडौं : नेकपा एमाले अध्यक्ष केपी शर्मा ओलीले भर्चुअल माध्यमबाट वडा अधिवेशनको उद्घाटन गर्दैछन्। अध्यक्ष ओलीले भर्चुअल माध्यमबाट ओलीले सम्बोधन गर्न लागेका हुन्। नेकपा एमालेले दसौं राष्ट्रिय महाधिवेशन मंसिर १० देखि १२ सम्म चितवनमा गर्ने निर्णय गरेको छ। आसन्न महाधिवेशनको तयारी स्वरुप नेकपा एमालेले मुलुकभर शनिबार वडास्तरीय अधिवेशन गर्न लागेको हो। एमालेले कार्तिक ९ गते पालिका अधिवेशन गर्दैछ। वडादेखि नै ३३ प्रतिशत महिला एमालेमा वडादेखि केन्द्रसम्मका निर्वाचित कमिटीमा समावेशिता अँगाल्ने निर्णय गरिएको छ। सबै तहमा न्यूनतम ३३ प्रतिशत महिला सदस्य रहने व्यवस्था एमालेको विधानमा छ। न्यूनतम योग्यता र मापदण्ड नपुगेको अवस्थामा भने महिला सदस्य तथा समावेशी सदस्यहरूको स्थान खाली राखिने छ। सबै तहका कमिटीमा श्रमिक, दलित, अल्पसंख्यक, आदिवासी, जनजाति र कमिटीमा आबद्ध सदस्यहरूको विशेषताअनुरूप सम्बन्धित अधिवेशनले निर्धारण गरेबमोजिम समावेशीकरण गरिनेछ। समावेशीताको आधार सामान्यतया सम्बन्धित समुदायको पार्टी सदस्य संख्यालाई बनाइने छ भनी विधानमा उल्लेख छ। एमालेले गाउँ र नगरका वडा कमिटीको सदस्य संख्या बढीमा ३१ हुने व्यवस्था गरेको छ। उपमहानगरका वडा कमिटीको संख्या भने ४१ तोकिएको छ। महानगरका वडा कमिटीहरू ५१ र शाखा कमिटी २५ सदस्यीय हुने छन्। वडा अधिवेशनले अध्यक्ष १, उपाध्यक्ष १, सचिव १, उपसचिव २ सहित विधानमा व्यवस्था भएअनुसार सदस्य रहने गरी वडा कमिटी निर्वाचन गर्ने छ। वडा टोलप्रारम्भिक कमिटीका अध्यक्ष वडाशाखा कमिटीका पदेन सदस्य हुने छन्। एमालेले राष्ट्रिय महाधिवेशनका प्रतिनिधि चयन सम्बन्धी मापदण्ड तय गर्न कार्तिक ११ गते स्थायी कमिटी र १२ गते केन्द्रीय कमिटीको बैठक आव्हान गरेको छ। लाइभ"
विश्व २५ वर्ष पहिले जस्तो छैन,"नेपालमा सन् १९८० को दशकतिर मात्रै जलवायु परिवर्तनको विषयमा केही मानिस जानकार हुन थालेका हुन्। जलवायु परिवर्तनका कारण मौसमी चरम घटना भएका छन्। अनेकौं मौसमी प्रणालीले नेपाललाई हाल एकदमै असर गरेको छ। यो दसैंमा मनसुन निष्क्रिय भएपछि पनि यस्तो घटना भयो। यसमा पक्कै पनि जलवायुको असर छ। विश्व आजभन्दा २५ वर्ष पहिलाको जस्तो छैन। यस्ता घटनालाई जलवायुजन्य घटना भन्नका लागि अझै प्रमाणित गर्ने अध्ययनहरू भइसकेका छैनन्। वर्षाको हकमा किटान गर्न सक्ने अवस्था छैन। अनुसन्धानको अभाव छ। पानी बढी या कम पर्छ भन्न सकिन्छ तर यति नै पानी पर्छ भन्न गाह्रो छ। चरम मौसमी घटनाले वर्षा, खडेरी डँढेलो, समुद्री आँधी, गर्मीलगायतका घटना बढेका छन्। वर्षाको प्रक्रिया क्षेत्रीय र भूमण्डलीय नै हुन्छ। त्यसको असर भने क्षेत्रीय हुने उनले बताए। पानीलाई वास्ता नगरेर जथाभावी हस्तक्षेप गर्ने लगायतका समस्याले पनि धेरै समस्या निम्त्याएका छन्। खडेरी साइलेन्ट किलर हो। यसले लामो समयसम्म प्रभाव पार्छ। तर अब संवेदनशील भएर सोच्ने समय आएको छ। हामी यसरी अगाडि जान सक्दैनौं। अन्यथा आगामी दिनमा हामीले एकदमै गम्भीर परिणाम भोग्नुपर्ने हुन्छ। हामीमा भएका पुराना ज्ञानले मात्रै पुग्ने अवस्था नभएकाले सरकारले यस विषयमा सोच्नुपर्ने हुन्छ। पछिल्लो समय हानिनोक्सानी धेरै बढिरहेकाले सरकारले सबै ठाउँमा सूचना प्रणालीलाई बढाएमा जनधनको क्षति कम गर्न सकिन्छ। जलवायुको क्षेत्रमा १० वर्षमा गर्ने काम पाँचै वर्षमा गर्नुपर्ने समय आएको छ। सरकार काम गर्न तयार हुनुपर्यो। थाहा छैन भोलि के हुन्छ ? कसैले अनुमान गर्नै सक्दैन। दसैंमा यस्तो वितण्डा होला भन्ने कल्पनासमेत गरेका थिएनौं। सबै कुरा अनिश्चित छन्। कहाँ, के हुन्छ भन्नै सक्दैनौं। उनका अनुसार नेपालले कार्बन उत्सर्जनको मात्रा निकै सानो छ। तर सन् २०१४ देखि २०२१ मा उत्सर्जन दोब्बर बढेको छ। कार्बन नभए हाम्रो पृथ्वी चिसो हुन्छ। बिरुवाहरू बनाउन यो चाहिन्छ। तर समस्या चाहिनेभन्दा धेरै भयो। (लेखक जलवायुविद् हुन् ।)"
अ मेलोडी क्रिएटर,"अहिलेका गीतका टुक्काहरूले यो समयलाई बोक्न मुस्किल हुन्छ। कसैलाई चाँडै उकास्ने र कसैलाई तत्कालै झराउने गलत प्रवृत्तिा बढिरहेको छ। अग्रजहरूप्रति सम्मानको भाव नै छैन। ४०, ४५ वर्षअघिको समय। प्रेमजोडीहरू खुलेर भेट्ने, गफ गर्ने माहोल थिएन। लुकेर फोटो साट्ने जमाना थियो त्यो। अझ महिलाहरू घरबाहिर एक्लै निस्कने सम्भावनात शून्य नै भने पनि हुन्छ। संगीतकार शम्भुजित बाँस्कोटाको मिल्ने साथी गहिरो प्रेममा परे। साथीको प्रेमिकाले घरमा भन्न सकिनन्। सँगै बाँच्ने, मर्ने कसम खाएर अन्तै बिहे गरिन्। प्रेमिकाको बिहेको खबरले विचलित बनेका साथीलाई देखेर बाँस्कोटा भक्कानिए। फोटो हेरेर रोइरहने साथीको पीडा र छटपटी देख्दा उनले प्रेम बुझे। भन्छन्, प्रेमको पीडा अथाह हुने रहेछ। बिछोडको घाउ भतभती पोल्ने। यसको गहिराइ महसुस गरे। अनि मध्यरातमा बसेर लेखे तिम्रो त्यो हँसिलो मुहारको, भझल्को जब आउँदा बिछोडका कुरा कल्पिन थाल्छन्, तिम्रो तस्बिरले चित्त बुझाउँदा सजाय मैले भोग्नु नै पर्छ विश्वास गर्नाले परायालाई आफन्त ठानी मुटुमा राख्नाले। यो गीतमा बाँस्कोटा आफैंले संगीत भरे। दीपक खरेलको स्वरमा रेकर्ड गराए। गीत जब रेडियो नेपालबाट बज्न थाल्यो। फर्माइसका अनेकौं चिठी आउन थाले। एकै दिनमा पटकपटक बज्न थाल्यो। गीत हिट भयो। जताततै चर्चा चल्यो। उनका अनेकौं चर्चित गीत लेखिनुमा अनगिन्ती यस्तै किस्सा छन्। कहिले मन दुखेर लेखे त कहिले अरूका मन दुखाएर पनि गीत लेखे। मन पर्ने मान्छेको बिहेबाट आएर रातभर मेलोडी बनाए त कहिले बेसुरा गाउँदै संगीतमा मिठास खोजिरहे। करिब आधा शताब्दीदेखि उनी नेपाली गीतसंगीतमा लागिरहेका छन्। केही मिनेटमै शम्भुजीतको गीत पहिलो पटक रेडियोमा बज्यो। लजाउँदा लजाउँदै कतिबेला गीत सकियो पत्तौ पाएनन् उनले। उनी भन्छन्, हरेक युगमा आआफूले काम दिने हो। आफूलाई प्रमाणित गर्ने प्रयास गर्नुपर्छ। अहिले भीडको माहोल छ। रुमल्लिनु हुन्न, अल्झिन हुन्न। सुगम संगीत र शम्भुजित हुनत शम्भुजित बाँस्कोटा आफैंमा किस्सा किस्साले भरिएका छन्। उनी कुशल संगीतकार, गायक, गीतकार, रंगकर्मीसमेत हुन्। उनले रचना गरेका चेतना फैलाउने सामाजिक सन्देशहरू पनि उत्तिकै चर्चित छन्। विज्ञापनको क्षेत्रमा पनि शम्भुजित बाँस्कोटा अग्रणी नै मानिन्छन्। २०४१ सालबाट नेपाल प्रज्ञा प्रतिष्ठानमा ३४ वर्षसम्म जागीरे जीवन बिताएका बाँस्कोटा जागिरकै सिलसिलामा चलचित्र विकास बोर्ड, नेपाल टेलिभिजनलगायतका संस्थामा महत्त्वपूर्ण जिम्मेवारी पूरा गरेका उनी अहिले पनि संगीत सिर्जनामै व्यस्त छन्। उनले नेपाली संगीत, नाट्यको क्षेत्रमा महत्त्वपूर्ण योगदान दिएका छन्। शम्भुजित भन्छन्, सिर्जना गर्ने मानिस चुप लागेर बस्न नसक्ने रैछ। म आफूलाई सष्टा, सर्जकको रूपमा चिन्छु। सिर्जना गर्न मन पर्छ। सिर्जनाको विषय र माध्यम फरक हुन सक्छ तर म जेमा लागिपरें। केही न केही सिर्जना गरिरहेकै छु। कुनै क्षेत्रमा मैले काम नगरेको छ भने मनमा किन गरिनँ होला भन्ने प्रश्न उठिरहन्छ। संगीतको शम्भु हुँ म। मेलोडी बनाउने संगीतकार। मेरो संगीत सुनेर मानिसहरूले दिने प्रतिक्रियाले मलाई खुसी बनाउँछ। नक्सालमा रहेको एक क्याफेमा उनका विगत, वर्तमान र भावी योजना खोतल्ने प्रयासमा छु। सकभर पुरानै दृश्य भनिदिए हुन्थ्यो भन्ने मेरो अपेक्षा। कोरोना महामारीकै बीच भेटेर कुराकानी गर्ने तय गरेका थियौं। कालो चस्मा, नीलो सर्ट र खैरो पेन्टमा सजिएका उनी आकर्षक देखिन्थे। उत्तिकै बोल्ड र स्मार्ट पनि। कुनै प्रश्न भुइँमा खस्न नपाउँदै उनी पूर्वतयारी जस्तो लम्बेतान किस्सा सुनाइहाल्थे। एउटै प्रश्नमा उनले आधा घण्टा जवाफ छाड्थे। कुराकानीकै क्रममा उनी ४८ वर्षअघि फर्किए। २०३० सालको सम्झना। १७ वर्षे ठिटोझैँ मुस्कुराउँदै हल्का लजाए। कान्छीको सम्झनाले हुरुक्कै बनायो सायद। उनले गुनगुनाए कुन सहरमा छौ मायालु यो कान्छी छोडेर जान्छे म जस्तो सोझालाई जिन्दगीभर रुन पर्ला सम्झेर यो गीत रेडियोबाट बजेको शम्भुजितको पहिलो गीत हो। जसमा उनकै स्वर, संगीत र शब्द छ। गीत रेकर्ड गरेर उनी रेडियो नेपालबाट पानीपोखरी गइरहेका थिएँ। साँझ ७ बजेको समाचारपछि उनको गीत बज्छ भनिएको थियो। गीत सुन्न घरै पुग्छु भनेर उनी दौडदै गइरहेका थिए। तर भारतीय दूतावास नजिकै पुग्दा ७ बजेको समाचार बज्यो। त्यहाँ भारतीय लाहुरेहरू पेन्सन लिन आउँथे। एक जना लाहुरेले निकै ठूलो स्वरमा रेडियो बजाएका रहेछन्। बाँस्कोटा टक्क त्यहीं अडिए। विस्तारै लाहुरेको नजिक गए। शम्भूजीतले संगीत नाट्य प्रज्ञा प्रतिष्ठानमा उपकुलपतिको जिम्मेवारी पनि सम्हाले। चलचित्र विकास बोर्डका पहिलो कार्यकारी अध्यक्ष, नेपाल टेलिभिजनको महाप्रबन्धक भए। उनकै पालामा घण्टाघण्टामा समाचार आउन थाल्यो। तीतोसत्य जस्ता टेलिसिरियललाई टेलिभिजनमा भित्र्याए। केही मिनेटमै उनको गीत पहिलो पटक रेडियोमा बज्यो। पहिलो पटक आफ्नो गीत रेडियोमा सुने उनलाई निकै लाज लाग्यो। लजाउँदा लजाउँदै कतिबेला गीत सकियो पत्तै पाएनन् उनले। भन्छन्, केटाकेटी आवाजको रहेछ। खुब लाज लाग्यो। मैले मेरो साथीले गाएको हो भनेर सुनाए। लाहुरेले भन्यो, कान्छीको गीत राम्रो रहेछ। कान्छीलाई सम्झेर गाएको रहेछ। फेरि फेरि बज्छ होला नि। केटोले राम्रै गाउने रहेछ। गीत रेकर्ड भएपछि तीन पटकसम्म रेडियोले बजाउँथ्यो। फेरि बज्नलाई फर्माइस आउनु पर्थ्यो। निकै चल्यो यो गीत दिनमा तीन पटकसम्म बज्यो। कुन सहरमा छौ मायालु मलाई सम्झेर पत्र लेख बोलको गीत पनि निकै हिट भयो। बालुवाटार पानीपोखरीका रैथाने बाँस्कोटा आफूलाई साथीहरूको वाहवाहीले अगाडि बढाएको मानिस भन्न चाहन्छन्। भन्छन्, सानो सफलतामा पाइने सहयोगभन्दा वाहवाही बढी संवेदनशील हुने रहेछ। सफलता हरेक पटक हुनै पर्छ भन्ने छैन। तर वाहवाही नै पाएपछि त्योभन्दा बढी हौसलाको चाहना हुन्छ। जुन चाहनाले निदाउन दिँदैन। वाहवाही बाध्यकारी छ जीवनमा। यही वाहवाहीको रहरले उनलाई सयौं गीतमा संगीत सिर्जना गर्ने उत्प्रेरणा थप्यो। उनी मीठो गीत लेख्छन्, गाउँछन् र मेलोडी बनाउँछन्। संगीत सिर्जनामा उनको विशेष दक्खल छ। सांगीतिक माहोलमा हुर्किएका बाँस्कोटाले २०२८ सालमै रेडियो नेपालबाट भ्वाइस टेस्ट पास गरे। उनकै शब्द, स्वर र संगीतमा रहेको बोलौं भने उनी त बोलको लोकलयमा सिर्जना गरेको गीत गाएका थिए। उनको घरमा कहिलेकाहीँ सांगीतिक भेटघाट र रमाइलो हुने गथ्र्यो। उनले यही परिवेशबाट नै संगीतको संगत गरेका हुन्। निरन्तरको प्रयासपछि गितार बजाउन सिके। केही कट्स र लय मिलाउन त्यो बेलाको पपुलर गिटारिस्ट सीबी कार्कीसँग संगत गरे। उनलाई संगीतको सारेगम सिकाउने गुरु जितेन्द्र जोशी र रागको गुरु नवराज ढकाल हुन्। बाँस्कोटालाई यो गर्नुपर्छ भन्ने लाग्यो भने जसरी पनि गरिछाड्ने बानी थियो। काम गरिरहने, नचाहिने काम सोच्दै नसोच्ने बानी थियो। भन्छन्, आफूले गर्ने हरेक काममा नयाँपन दिनुपर्छ र सफलता पाउनैपर्छ भन्ने मान्यता थियो ममा। सुगम संगीतबाट सांगीतिक यात्रा सुरु गरेका बाँस्कोटा रेडियो नेपाल गइरहन्थे। अधिकांश गीतमा उनले माया पिरतीलाई पोखेका छन्। त्यो बेला संगीत कर्ममा लाग्नेहरूको मन्दिर थियो रेडियो नेपाल। पुगे पनि आशीर्वाद मिल्छ भन्ने लाथ्यो उनलाई। उनी रेडियो नेपालसँगको संगत सम्झँदै भन्छन्, निकै सांगीतिक माहोल थियो त्यहाँ। गीत रेकर्ड गर्न शब्द पास हुनु पर्थ्यो। रेकर्ड गर्दा सुर बेसुरको ख्याल गरिन्थ्यो। निकै कडा नियम थिए। हाइजेनिक गीत उत्पादन हुन्थ्यो। प्रतिस्पर्धा पनि हुन्थ्यो। गीत रेकर्ड गर्ने मितिका लागि रेडियो नेपाल गइरहन्थ्यौं। कलाकार नै बढी हुन्थे। त्यहाँ पुगेर नै संगीतको लगाव, मेहनत र प्रभाव बुझेको हुँ। मुड हेरेर काम गर्न सक्छु। अहिले भर्खर तपाईंलाई हेरेर गीत लेख्न सक्छु, संगीत र मेलोडी बनाउन सक्छु, उनले सुनाए। मुड कतिबेला चल्छ भन्न सकिन्न। राति मध्यरातमा कयौं गीतहरू बनाए। कहिलेकाहीँ काम गर्नकै लागि मुड निकालेर बस्छन्। जबर्जस्ती लेखिनु र मुड चलेर लेख्दा लेखिने चिज पनि फरक पर्ने गर्छ। अभिनयमा शम्भुजित विद्यालय पढ्ने समयमै हो। बालमन्दिरमा आफ्टर स्कुल कार्यक्रमअन्तर्गत गीत गाउन, नाटकमा अभिनय गर्न, संगीत गर्न सिकाइन्थ्यो। उनी पनि स्कुल सकिएपछि बालमन्दिर पुग्ने गर्थे। त्यहाँ उनले अभिनय सिके। २०२८ सालमा उनले भक्त प्रल्हाददमा चक्रवर्तीको भूमिकामा अभिनय गर्ने मौका पाए। यो नाटक राष्ट्रिय नाचघरमा प्रदर्शन गरिएको थियो। यो नाटकमा उनले पहिलो स्थान हासिल गर्दै राजा महेन्द्रबाट गोल्ड मेडल प्राप्त गरे। अनि अभिनयमा समेत आफूलाई निर्खार्दै गए। उनले नाटक, म्युजिक भिडियो, विज्ञापन र फिल्ममा समेत अभिनय गरेका छन्। अडियोमा रहेका गीतलाई लिपसिङ सहितको भिडियो बनाउने सुरुआतको श्रेय पनि उनलाई जान्छ। उनले संगीत नाट्य प्रज्ञा प्रतिष्ठानमा उपकुलपतिको जिम्मेवारी पनि सम्हाले। चलचित्र विकास बोर्डका पहिलो कार्यकारी अध्यक्ष, नेपाल टेलिभिजनको महाप्रबन्धक भए। उनकै पालामा घण्टाघण्टामा समाचार आउन थाल्यो। तीतोसत्य जस्तो टेलिसिरियललाई टेलिभिजनमा भित्र्याए। टेलिभिजनको लोगो, धुन र समाचार धुन उनले नै सिर्जना गरेका हुन्। एकेडेमीमा रहँदा नै नेपालमा ओपन थिएटरको अवधारणा आएको थियो। उनले लाइभ गीत गाउने, अभिनय गर्ने जस्ता कार्यक्रम सुरु गरे। यसैको अवधारणामा प्रज्ञाको डबलीमा प्रतिभाको डबली भन्ने कार्यक्रम सुरु गरियो। जुन नेपालकै पहिलो रियालिटी सो हो। चलचित्र संगीतमा शम्भुजित प्रज्ञा प्रतिष्ठानको जागिरे भएपछि उनकोे चलचित्रको अध्याय सुरु भएको हो। एकेडेमीमा जागिर खाएकै बेला २०४१ सालमा के घर के डेरा नामक फिल्ममा पहिलो पटक काम गरे उनले। यसपछि चलचित्र संगीतमा लागेको उनको संगीत यात्रा आजसम्म पनि जारी छ। यसका साथै उनले हात्ती बलियो कि हात्तीछाप, अरेअरे रारा, जीवनजल अमृतजल, दोस्रो बच्चा कहिले स्कुल जान्छ जहिले लगायतका चर्चित जिंगलहरू लेखेका छन्। जुन आजसम्म पनि मानिसको मुखमा झुन्डिएको छ। जीविका चलाउन भनेर जबर्जस्ती लेख्ने कि लेखिरहेपछि जीविका चल्छ भन्ने दोधारमै छन् उनी। यद्यपि उनले संगीत कर्मबाट करोडौं रुपैयाँ आर्जन गरेका छन्। गीतसंगीतबाट आर्थिक उपार्जन गर्ने सर्जकको पहिलो लाइनमै पर्छन् उनी। उनी भन्छन्, लेख्दालेख्दै सर्जक भए। एउटा गीत गाएको २० रुपैयाँ दिन्थ्यो रेडियो नेपालले। नेपाली संगीतलाई धनी बनाउँछु भनेरै रिस्क लिएर काम गरेको हो। विस्तारै प्रोफेसनल भए। एकेडेमीमा जागिरे हुँदाहुँदै दुई वर्षका लागि चलचित्र विकास बोर्डमा पठाएको थियो। त्यहाँ गएर काम गर्ने मौका पाए। फिल्म क्षेत्रको विकास गर्न उनलाई जिम्मेवारी दिइयो। बोर्डको भवनको जग आफ्नै पालामा हालेको उनको भनाइ छ। पहिलो म्युजिक भिडियो निर्देशन गरेको पनि उनको दाबी छ। २०४१ बाट सुरु गरी २०४६ सम्म प्यारोडी गीत र सामाजिक व्यंग्य गीतको सुरुआत आदि पनि गरेको उनी बताउँछन्। गाईजात्रे गीत कार्यक्रम पनि करिब ६ वर्ष सञ्चालन गरे उनले। उनले १२ वटा फिल्मको कथासमेत लेखेका छन्। भन्छन्, सधैं केही न केही नयाँ दौडधुपमा लागियो। अब किताब लेख्न बाँकी छ। प्रशासन चलाएँ र प्यारोडी गाएँ। कम्पोजर, गायक, गीतकार, क्रिएटर, फस्ट म्युजिक भिडियो डिरेक्टर, प्यारोडी गायक, प्रशासक सबै भए उनी। उनीसँगको सहकार्यमा भारतका धेरै गायकगायिकाले नेपाली संगीतमा काम गरे। नेपालमा बच्चु कैेलाश, नारायण गोपालदेखि लिएर रचना रिमाल, निशान भट्टराईसमेत पाँच पुस्तासम्म उनले काम गरे। अहिलेको गीतमा लगाव भेटिन्न पछिल्लो समयमा बजारमा चल्ने गीतको गुणस्तरको विषयमा भने बाँस्कोटाले चिन्ता व्यक्त गरे। भन्छन्, अहिलेका गीतका टुक्काहरूले यो समयलाई बोक्न मुस्किल हुन्छ। कसैलाई चाँडै उकास्ने र कसैलाई तत्कालै झराउने गलत प्रवृत्ति बढिरहेको छ। अग्रजहरूप्रति सम्मानको भाव नै छैन। भारतीय टेलिभिजन इतिहास भारतमै उत्पादन भएको ब्ल्याक एन्ड ह्वाइट टीभीबाट सुरु भएको हो नेपालमा हरेक चिज आयातीत हुने हुँदा छिटो र सर्टकर्ट माध्यमबाट विकसित हुने उनी बताउँछन्। भन्छन्, नेपालमा सुरुमै कलर टेलिभिजन आयो। यहाँका मानिस कमर्सियल भए। पैसाका लागि जे पनि गर्ने भए। पैसा आउँछ भन्दैमा सुरमा गाउनेले पनि बेसुरा गाउने भए। यो क्षेत्रमा राज्यको लगानी छैन। थप्छन्, टाठाबाठा बढे। गीतमा लाग्नेहरू र जिन्दगी सोच्नेहरू पलायन भए। अहिलेको पुस्ताले गाएको गीत र संगीतले यो समयलाई बोक्दैन। हुन त अहिले पढेर, सिकेर आउनेहरू पनि छन्। बजारमा दुई थरी व्यक्ति छन्। एउटा पैसाका लागि जे पनि गर्ने र अर्को संगीत सिक्न र गुणस्तरका लागि जे पनि। पछिल्लो पटक यस क्षेत्रमा आउने सर्जकको संख्या ह्वात्तै बढेको बताउँदै उनी अहिलेका नयाँ कलाकारले सामाजिक जिम्मेवारी लिन नसक्ने तथा फ्यानले दिएको माया अपनाउन नजान्ने तर्क गर्छन्। भन्छन्, गीतसंगीत छान्न चाल्नो भएन। अग्रज र जुनियरबीचको सम्बन्धमा ग्याप बन्यो। गीतको क्वालिटी छुट्टयाउन सरकारी पहल हुन जरुरी छ। संगीतमा पनि सेन्सरसिप आवश्यक छ। गीत सुन्ने च्यानलमा पनि सेन्सर गर्नुपर्छ। सिस्टम बनाउन जरुरी छ। भल्गर फिल्म बनाउने, अश्लील गीत गाउनेहरू सहजै सबै दर्शक, श्रोताको एक्सेसमा पुग्न भएन नि। गीतमा अश्लीलता बढ्यो भनेर सेन्सरसीप खोज्नेले अब सबै किसिमका दर्शकको माग पनि त पूरा गर्न पर्यो नि। गीतसंगीत र फिल्मको वर्गीकरण हुन पर्यो। उनको बुझाइ हो यो। भारतीय कलाकारसँगको सम्बन्ध २०४१ सालमा के घर के डेरा चलचित्र बन्ने भयो। यसमा संगीत गर्ने मौका मिल्यो। यसका लागि पहिलो पटक कलकत्ता जाने मौका मिल्यो। चलचित्रमा काम गर्न थालेपछि उनी मुम्बई जान थाले। धेरै नेपाली चलचित्र भारतमा नै रेकर्ड हुन्थ्यो। त्यहाँ संगीतकार, उपयुक्त वातावरण, अनुशासन निकै राम्रो थियो। उनले त्यो माहोल नेपालमा ल्याउन चाहन्थे। मुम्बईमा कहिले दुई त कहिले तीन महिना बस्थे। यसरी सात वर्षभन्दा बढी समय त्यहाँ बसे। दुई सय भन्दाबढी चलचित्रका गीत मुम्बईमा रेकर्ड गरे। शम्भुजित दा भन्ने छाप बनाए उनले। आशा भोसले, कुमार सानु, दीपनारायण, सुनिधि चौहान, कविता कृष्णमूर्ति, आर्डी बर्मा लगायतसँग काम गरे। भारतमा मुम्बईमा सिकेको सीपलाई उनले नेपालमा प्रयोग गर्न चाहन्थे। यहाँ आएर सुरु गरेको हो रातो टीका निधारमा, अब चोटहरूले पिरोल्दैन मलाई। सुन सुन सनम, रातो टीकाजस्ता गीत निस्किएपछि नेपाली भोजभतेर तथा पाटीमा डान्सिङ सङ नेपाली नै बज्न थालेको थियो। त्यसपछि भारतमा गएर रेकर्ड गराउने क्रम विस्तारै कम भयो। अब गीतसंगीतलाई वर्गीकरण गर्न र विकृति घटाउन पनि संगीत बोर्ड गठन हुन जरुरी छ। यसको एउटा निश्चित नियम, कानुन र मापदण्ड बनेर अघि बढ्नुपर्छ भन्ने हो। थप्छन्, हरेक युगमा आआफूले काम दिने हो। हामीले राम्रो कुरा ल्याएर आफूलाई प्रमाणित गर्ने प्रयास गर्नुपर्छ। अहिले भीडको माहोल छ। रुमल्लिनु हुन्न, अल्झिन हुन्न भन्ने नै हो। मैले केका लागि यो संघर्ष गरिरहेको छु भन्ने कुरामा सबैले ध्यान दिन सक्नुपर्छ। तपाईं हामी सबैको प्रयासले यस क्षेत्रको विकृति हटेर उत्कृष्ट, कालखण्डलाई बोक्ने गीतहरू पक्कै बन्नेछन्।"
अमेरिकी सेनाद्वारा अल कायदाका वरिष्ठ नेताको हत्या,"वासिङटन डिसी : अमेरिकी सेनाले अल कायदाका वरिष्ठ नेता अब्दुल हमीद अल मतारको हत्या गरेको छ। शुक्रबार सिरियास्थित हवाई हमलामार्फत सेनाले वरिष्ठ नेता अब्दुलको हत्या गरेको हो। एमक्यु९ विमानमार्फत गरिएको हमलामा परि उनको दक्षिणी सिरियामा मृत्यु भएको अलजजिरामा खबर छ।अल कायदाका यी वरिष्ठ नेताको मृत्युले आतंकवादी संगठनको बाँकी क्षमता कमजोर हुँदै जानेछ।साथै वैश्विक रुपमा अमेरिकी नागरिक, हाम्रा साँझेदार र निर्दोष मानिसहरुमाथि हुने आक्रमणको डर निर्मुल हुँदै जानेछ अमेरिकी आर्मीका मेजर जोन रिग्स्बिले शुक्रबार भनेका छन्। अल कायदाले सिरियाबाटै विभिन्न बाह्य आक्रमणको योजना र गुट बनाउने गरेको समेत आर्मी मेजरले बताएका छन्।यसअघि गएको सेप्टेम्बरमा अमेरिकी सेनाले सिरियामा गरेको हवाई हमलामा परि अल कायदाका अर्का नेता सलिम अबु अहमदको मृत्यु भएको थियो।"
बाढीले मोरङको सुनवर्षीमा ४४८ घरपरिवार विस्थापित,"विराटनगर : बाढी र डुबानका कारण मोरङको सुनवर्षी नगरपालिकाभित्र बसोबास गरिरहेका ४ सय ४८ परिवार विस्थापित भएका छन्। बाढीले सुनवर्षी नगरपालिका३, ४, ६ र ७ नम्बर वडाका बासिन्दा विस्थापित बनेको स्थानीय प्रशासनले जनाएको छ। बेमौसमको वर्षासँगै आएको बाढीले क्षति पुर्याउनुका साथै घरहरु डुबानमा परेपछि विस्थापित भएकाकाहरु नजिकैको विद्यालयमा आश्रय लिएर बसिरहेका छन्। कतिपय परिवार त्रिपालमुनि बसिरहेका छन्। मोरङका प्रमुख जिल्ला अधिकारी काशीराज दाहालका अनुसार बाढी तथा डुबानका कारण सुनवर्षीको ६ र ७ नम्बर वडा सबैभन्दा बढी प्रभावित बनेका छन्। बाढीका कारण विस्थापित भएकाहरु कष्टकर जीवन बिताउन बाध्य छन्, उनले भने, उनीहरुलाई पुनस्र्थापनका लागि स्थानीय प्रशासनको तर्फबाट पहल भइरहेको छ। बाढीबाट प्रभावित बनेकालाई जिल्ला विपद् व्यवस्थापन समितिमार्फत खाद्यान्न लगायतका राहत सामग्री वितरण गर्न थालिएको जानकारी दाहालले दिए। प्रजिअ दाहालको नेतृत्वमा नेपाल र सशस्त्र प्रहरीका प्रमुखसहित पुगेको टोली पीडितहरुलाई राहत वितरण गरेर शुक्रबार राति विराटनगर फर्किएको छ। उनका अनुसार विराट व्यापार संघ, मोरङ व्यापार संघ र उद्योगी व्यवसायीसँगको समन्वयमा खाद्यान्न एवं उपभोग्य वस्तुसहितको राहत सामग्री संकलन गरेर पीडितहरुका लागि वितरण गरिएको दाहालको भनाइ छ। उनका अनुसार प्रभावित स्थानका पीडितको अवस्था हेरेर प्राथमिकताका आधारमा वितरण गर्ने गरी राहत सामग्री नगर प्रमुख र वडाध्यक्षलाई हस्तान्तरण गरिएको छ। पहिलो चरणमा बाढी पीडितका लागि १ सय ४० थान त्रिपाल, १ सय २ थान कम्बल, २ सय ५० थान म्याट्रेस, साढे ८ क्वीन्टल चामल, २ सय किलो नुन, ३ क्वीन्टल चिउरा, २० कार्टुन पानी लगायतका राहत सामग्री वितरण गरिएको जानकारी प्रजिअ दाहालले दिए। बाढी पीडितका लागि उपलब्ध गराइएको राहत सामग्री सुनवर्षी नगरपालिकाका मेयर कालीप्रसाद दासलाई हस्तान्तरण गर्दै प्रमुख जिल्ला अधिकारी काशीराज दाहाल। तस्बिर : अन्नपूर्ण बाढी प्रभावित क्षेत्रमा फैलनसक्ने विभिन्न रोगको सम्भावित संक्रमणलाई ध्यानमा राखेर स्वास्थ्य कार्यालयमार्फत जीवनजल लगायत प्राथमिक उपचार औषधिहरु पठाइसकिएको उनले बताए। बाढी पीडितलाई आवश्यक सबै खालको सहयोग गर्न निर्देशन दिइएको छ, दाहालले भने, थप सहयोग आवश्यक परेमा जिल्ला विपद् व्यवस्थापन समितिमार्फत सयोग गरिने छ। राहत वितरणमा एकद्धार प्रणाली अपनाइएको उनले बताए। उनका अनुसार प्रभावित क्षेत्रमा बाढीले पुर्याएको क्षतिको विवरण संकलन पनि तीव्र पारिएको छ। क्षतिको विवरण संकलनका लागि नेपाल प्रहरी, स्थानीय जनप्रतिनिधि, सरकारी कर्मचारी र रेडक्रसकर्मी परिचालित रहेको जानकारी प्रजिअ दाहालले दिए। उनका अनुसार धान, तरकारीसहितका बालीनालीमा पुगेको क्षतिको विवरण संकलन कृषि कार्यालयमार्फत थालिएको छ। सुनवर्षी नगरपालिकाका मेयर कालीप्रसाद दासका अनुसार ठाउँठाउँमा तटबन्ध भत्काएर बक्राहा खोलाको बाढी गाउँमा पसेपछि घरहरु डुबानमा पर्दा स्थानीय विस्थापित हुनुपर्ने अवस्था आएको हो। घरघरमा लेदोसहितको बाढी पसेपछि स्थानीय विस्थापित बनेका हुन्, उनले भने, घरभित्रको लेदो र हिलो नहटाएसम्म विस्थापित भएकाहरु फर्कनसक्ने अवस्था छैन। वर्षा रोकिएर जमेको पानी सुक्दै गएसँगै सरसफाई गर्न थालिएकाले बाढी पीडितहरु केही दिनभित्रमै आफ्नो बासस्थानमा फर्किने अवस्था बन्ने दासको भनाइ छ। उनका अनुसार विस्थापित भएकाहरुलाई नगरपालिकाले वडा कार्यालयमार्फत खानाको व्यवस्था मिलाएको छ। बक्राहा खोला नियन्त्रणका लागि जलस्रोत तथा नदी नियन्त्रण कार्यालय मोरङबाट बोरासहितको सामग्री उपलब्ध गराइएको प्रजिअ दाहालले बताए। अहिले नेपाली सेना र सशस्त्र प्रहरीले बक्राहा नियन्त्रणका लागि अस्थायी तटबन्ध निर्माणको काम गरिरहेको उनको भनाइ छ। बक्राहा खोलाको बाढी बर्सेनि गाउँ पसेर वितण्डा मच्चाउने गरेको छ। विगतमा क्षति पुगेको तटबन्ध समयमै मर्मत सम्भार नगरिँदा बक्राहाको बाढी गाउँ पसेर वितण्डा मच्चाएको गुनासो स्थानीयको छ, प्रजिअ दाहालले भने, जतिसक्दो चाँडो अस्थायी तटबन्ध निर्माण गरेर खोला आसपासका बासिन्दालाई सुरक्षित बनाउन सुरक्षा निकाय सक्रिय भएर लागेका छन्। बाढीकै कारण खेतहरु बगरमा परिणत भएका छन्। बाढीले पाक्न लागेको र पाकेर घरमा थन्क्याउने तयारी गरिएको धान स्वाहा बनाएको छ। दाहालका अनुसार अब वर्षा नभए विस्थापित बनेकाहरु दुईदेखि तीन दिनभित्र घरमा फर्कने वातावरण बन्ने छ। प्रजिअ दाहालको नेतृत्वमा मोरङ प्रहरी प्रमुख एसपी जनार्दन जीसी, सशस्त्र प्रहरी बल मोरङका प्रमुख एसपी तीर्थ पौडेल, इलाका प्रहरी कार्यालय रंगेलीका प्रहरी निरीक्षक अनमोल खड्कासमेतको टोलीले बाढी प्रभावित क्षेत्रको निरीक्षण पनि गरेको छ।"
"जलवायु परिवर्तनको डरलाग्दो रूप : हिमाल पग्लिँदै, समुद्र अग्लिँदै",जलवायु परिवर्तन विश्वका लागि खतराको विषय बनेको छ। जलवायु परिवर्तनको कारक मानव गतिविधि हो। ठूला उद्योगहरूबाट कार्बन उत्सर्जन बढी हुने बताइन्छ। यो मानव निर्मित हो। यही जलवायु परिवर्तनका कारण भर्खरै नेपालले ठूलो जनधनको क्षति व्यहोर्नु परेको छ। यस्तो क्षति हरेक वर्ष ३ अर्बको हाराहारीमा रहेको तथ्याङ्क छ। विश्वमा सहरीकरण र औद्योगिकरण तीव्र बढेसँगै कार्बन उत्सर्जन पनि बढेको छ। एक दशकमा दोब्बरले कार्बन उत्सर्जन बढेको देखिएको छ। यसले अस्वभाविक रूपमा मौसममा परिवर्तन भइरहेको छ। यही कारण नै पृथ्वीको तापक्रम १ डिग्री बढेको बताइएको छ। तीव्र औद्योगिकरण भई त्यसमा खनिज तथा इन्धनको प्रयोगले पृथ्वीको ताप बढ्दै गइरहेको छ। प्राकृतिक खनिज पदार्थ तथा इन्धनको ठूलो परिमाणमा प्रयोगले बाहिरी वातावरणमा पनि फेरबदल ल्याइदिएको छ। तुलनात्मक रूपमा हेर्दा पनि २५ वर्ष पहिले जस्तो विश्व छैन। पृथ्वीको ताप बढ्दै गएर उच्च हिमश्रृङ्खलाहरू पग्लिएर उचाई कम हुँदै गइरहेको छ भने समुद्रको सतह अग्लिँदै गइरहेको छ। यसै विषयमा तयार पारिएको शनिबार विशेष रिपोर्ट' तलका शीर्षकहरूमा थिची पढ्नुहोस् : जलवायु परिवर्तनमा मानव गतिविधि एक दशकमा उत्सर्जन दोब्बर पृथ्वीमा बढ्यो एक डिग्री ताप विश्व २५ वर्ष पहिले जस्तो छैन वार्षिक करिब ३ अर्ब क्षति
सिबिआईएलक्यापिटलको पन्ध्रौं वार्षिकोत्सव सम्पन्न,"काठमाडौं : सिबिआईएल क्यापिटल लिमिटेडको पन्ध्रौं वार्षिकोत्सव (साधारण सभा) सम्पन्न भएको छ। कायैक्रम कम्पनीको कार्यालय बाटुलेघर, डिल्ली बजारमा सम्पन्न भएको हो। साधारण सभाले आव२०७७७८ को मुनाफाबाट २५ प्रतिशत नगद लाभांश बाड्ने प्रस्ताव पारित गरेको छ।"
टीट्वेन्टी विश्वकप : सुपर १२ को खेल आजबाट,"दुबई : संयुक्त अरब इमिरेट्स (यूएई) र ओमानमा आयोजना भइरहेको आईसीसी टीट्वेन्टी विश्वकप क्रिकेटमा शनिबारबाट सुपर १२ का खेलहरु सञ्चालन हुँदैछ। सुपर १२ अन्तर्गत आज दुई खेल हुँदैछ। समूह चरणको खेलबाट श्रीलंका, बंगलादेश, नामिबिया र स्कटल्यान्ड सुपर १२ का लागि छनोट भएका छन्। नामिबिया र स्कटल्यान्ड पहिलो पटक सुपर १२ मा छनोट भएका हुन्। सुपर १२ मा सहभागी टोलीलाई दुई समूहमा विभाजन गरिएको छ। समूह एमा अस्ट्रेलिया, इङ्ल्यान्ड, दक्षिण अफ्रिका, वेस्ट इन्डिज, श्रीलंका र बंगालदेश छन्। यसैगरी समूह बीमा भारत, अफगानिस्तान, पाकिस्तान, न्युजिल्यान्ड, स्कटल्यान्ड र नामिबिया छन्। दुवै समूहका पहिलो र दोस्रो स्थान हात पार्ने टोलीले सेमिफाइनलमा स्थान बनाउने छन्। सुपर १२ अन्तर्गत आज समूह एका खेल सञ्चालन हुनेछन्। आबुधाबीमा हुने पहिलो खेलमा अस्ट्रेलिया र दक्षिण अफ्रीकाबीच प्रतिस्पर्धा हुनेछ। खेल नेपाली समय अनुसार अपरान्ह ३:४५ बजे सुरु हुनेछ। यसैगरी दोस्रो खेलमा इङ्ल्यान्ड र वेस्ट इन्डिजबीच प्रतिस्पर्धा हुनेछ। दुबईमा हुने इङ्ल्यान्ड र वेस्ट इन्डिजबीचको खेल साँझ ७:४५ बजे सुरु हुनेछ। आज हुने खेलमा चार वटै टोली जित निकाल्दै सुखद् सुरुवात गर्ने योजनामा छन्। पहिलो खेलमा अस्ट्रेलिया दक्षिण अफ्रिकालाई हराउँदै सुखद् सुरुवात गर्ने योजनामा छ। यसैगरी ठूला प्रतियोगितामा अभागीराष्ट्रको ट्याग भिर्दै आएको दक्षिण अफ्रिका पनि अस्ट्रेलियालाई हराउँदै अभागी राष्ट्रको ट्याग हटाउने अभियानमा छ। यसैगरी दोस्रो खेलमा एकदिवसीय विश्वकप विजेता इङ्ल्यान्ड पनि जित निकाल्दै सीमित ओभरको खेलमा पनि सुखद् सुरुवात गर्न चाहन्छ। साविक विजेतासमेत रहेको वेस्ट इन्डिज पनि इङ्ल्यान्डलाई हराएर सुखद् सुरुवात गर्ने अभियानमा छ। त्यसैले शनिबार हुने दुवै खेल निकै रोमाञ्चक र प्रतिस्पर्धात्मक हुने अपेक्षा गरिएको छ।"
ओलीले भर्चुअल माध्यमबाट एमालेको वडा अधिवेशनलाई सम्बोधन गर्दै,"काठमाडौं : नेकपा एमाले अध्यक्ष केपी शर्मा ओलीले भर्चुअल माध्यमबाट वडा अधिवेशनको उद्घाटन गर्दैछन्। शनिबार १२ बजे अध्यक्ष ओलीले भर्चुअल माध्यमबाट ओलीले सम्बोधन गर्ने एमाले केन्द्रीय सदस्य एवं कार्यालय सचिव शेरबहादुर तामाङले जानकारी दिए। नेकपा एमालेले दसौं राष्ट्रिय महाधिवेशन मंसिर १० देखि १२ सम्म चितवनमा गर्ने निर्णय गरेको छ। आसन्न महाधिवेशनको तयारी स्वरुप नेकपा एमालेले मुलुकभर शनिबार वडास्तरीय अधिवेशन गर्न लागेको हो। एमालेले कार्तिक ९ गते पालिका अधिवेशन गर्दैछ। वडादेखि नै ३३ प्रतिशत महिला एमालेमा वडादेखि केन्द्रसम्मका निर्वाचित कमिटीमा समावेशिता अँगाल्ने निर्णय गरिएको छ। सबै तहमा न्यूनतम ३३ प्रतिशत महिला सदस्य रहने व्यवस्था एमालेको विधानमा छ। न्यूनतम योग्यता र मापदण्ड नपुगेको अवस्थामा भने महिला सदस्य तथा समावेशी सदस्यहरूको स्थान खाली राखिने छ। सबै तहका कमिटीमा श्रमिक, दलित, अल्पसंख्यक, आदिवासी, जनजाति र कमिटीमा आबद्ध सदस्यहरूको विशेषताअनुरूप सम्बन्धित अधिवेशनले निर्धारण गरेबमोजिम समावेशीकरण गरिनेछ। समावेशीताको आधार सामान्यतया सम्बन्धित समुदायको पार्टी सदस्य संख्यालाई बनाइने छ भनी विधानमा उल्लेख छ। एमालेले गाउँ र नगरका वडा कमिटीको सदस्य संख्या बढीमा ३१ हुने व्यवस्था गरेको छ। उपमहानगरका वडा कमिटीको संख्या भने ४१ तोकिएको छ। महानगरका वडा कमिटीहरू ५१ र शाखा कमिटी २५ सदस्यीय हुने छन्। वडा अधिवेशनले अध्यक्ष १, उपाध्यक्ष १, सचिव १, उपसचिव २ सहित विधानमा व्यवस्था भएअनुसार सदस्य रहने गरी वडा कमिटी निर्वाचन गर्ने छ। वडा टोलप्रारम्भिक कमिटीका अध्यक्ष वडाशाखा कमिटीका पदेन सदस्य हुने छन्। नयाँ विधानअनुसार एमालेको गाउँपालिका र नगरपालिका कमिटीको अधिकतम सदस्य संख्या ७५, उपमहानगरपालिका कमिटीको अधिकत सदस्य संख्या ८५, महानगरपालिका कमिटीको अधिकतम सदस्य संख्या १०१ र इलाका कमिटीको अधिकतम सदस्य संख्या ५१ हुने व्यवस्था गरेको। सोही आधारमा कात्तिक ९ मा पालिकाको अधिवेशन हुन गइरहेको छ। पालिकामा कम्तीमा एक तिहाइ महिलासहित पालिका विविधता प्रतिविम्बित हुनेगरी समावेशीकरण हुनु पर्नेछ। पालिकामा अध्यक्ष १, उपाध्यक्ष १, सचिव १, उपसचिव २ विधानअनुसार अधिकतम संख्यामा नबढ्ने गरी सदस्यहरू रहेको पालिकाइलाका कमिटी निर्वाचन गर्ने छ। पालिकाइलाका मातहतका वडाशाखा कमिटीका अध्यक्षहरू पालिकाइलाका कमिटीका पदेन सदस्य हुने छन्। नयाँ विधानले पालिका कमिटी दुई अधिवेशनबीचको अवधिमा आफ्नो कार्यक्षेत्रमा पार्टीको मुख्य कार्यकारी संस्था हुने व्यवस्था गरेको छ। नयाँ विधानअनुसार पालिका कमिटी आफ्नो तहको अधिवेशन, प्रतिनिधि परिषद् र जिल्ला, प्रदेश तथा केन्द्रीय कमिटीप्रति उत्तरदायी रहनेछ। वडा र पालिका कमिटीले सामान्यतया हरेक तीन वर्षमा आफ्नो तहको अधिवेशन आयोजना गर्ने छ। निर्वाचित प्रतिनिधिको ५ प्रतिशतमा नबढ्ने गरी वडा र पालिका कमिटीबाट मनोनीत गर्न सकिने व्यवस्था विधानमा छ। महाधिवेशन व्यवस्थापनका लागि पार्टी स्थायी कमिटी सदस्य रामबहादुर थापाको संयोजकत्वमा २१ सदस्यीय मूल व्यवस्थापन कमिटी गठन गरेको छ। एमालेले राष्ट्रिय महाधिवेशनका प्रतिनिधि चयन सम्बन्धी मापदण्ड तय गर्न कार्तिक ११ गते स्थायी कमिटी र १२ गते केन्द्रीय कमिटीको बैठक आव्हान गरेको छ। राष्ट्रिय महाधिवेशन गर्न एमालेले किन रोज्यो चितवन ? विधान महाधिवेशनबाट एमाले नेकपाको निरन्तरता रुपमा स्थापित : पोखरेल एमालेको किचलो : रावलले दिए कार्यदलबाट राजीनामा एमालेले आज मुलुकभर वडा अधिवेशन गर्दै ओलीलाई रावलको प्रश्न : १० बुँदे कार्यान्वयनका दोहोरो मापदण्ड किन ? (पूर्णपाठ)"
अन्डरवेयर,"नर्क सम्राट् आश्चर्यचकित हुन्छ, कति पाण्डुलिपि पठाएँ। कुनै प्रकाशकको रिप्लाई आएन तर महिला भन्नेबित्तिाकै पहिलो च्याटमै यति धेरै रेस्पोन्स ! वा रे वा दुनियाँ ! पूर्वदिशामा शून्य वाटको घामको बत्ती बलिरहेको समय हो यो। यो लेखकको मलमूत्र व्यवस्थापन र स्नानको समय हो। लेखकको नाम अलि खत्रै छ। उसको नागरिकताको नाम अनुकूल राना हो तर आफूलाई साहित्यिक नामको रूपमा नर्क सम्राट् भन्न रुचाउँछ। नर्क सम्राट् बैठक कोठामा आएपछि झट्ट सम्झन्छ, उसले अन्डरवेयर लगाउनै बिर्सेको छ। हत्तपत्त बाथरुम छिर्छ। उसको अन्डरवेयर वासिङ बेसिनमा लम्पसार देख्छ। अन्डरवेयरलाई देखेर उसको मनमा काव्य उम्रन्छ। एकदिन अन्डरवेयरले भन्यो, ए महामानवहरू ! तिमीहरू मलाई गलत ठाउँमा प्रयोग गर्दै छौ तिमीहरूको मस्तिष्क अत्यधिक नग्न छ त्यहाँ लगेर मलाई लगाइदेऊ। नर्क सम्राट्ले कविता लेखेपछि, उसको दिमागमा एउटा भूत सवार हुन्छ, म अब अन्डरवेयर शीर्षकमा एउटा पूरै सिंगो कविता संग्रह प्रकाशन गर्छु। उक्त संग्रहमा सबै कविता अन्डरवेयरसम्बन्धी हुनेछन्। अब उसको कवि मनले अन्डरवेयर लगाउँछ। नर्क सम्राट् यो म्यासेज पढेर अकमक्क पर्छ। घिन लाग्छ यो समाजको नग्न मस्तिष्क देखेर। श्रीमतीको नाम बेचेर कमाउन खोजेको प्रतिष्ठामा आफैंले आफैंलाई थुक्छ। नर्क सम्राट्की श्रीमती पाठशालामा पाठ घोकाउने काम गर्छे। नर्क सम्राट्की एउटी छोरी छे, जसले पाँचवटा दसैं मनाइसकेकी छ। छोरीको नाम काव्या हो। जब नर्क सम्राट्ले उसकी छोरीलाई पहिलो पटक स्पर्श गरेको थियो, उसले मनमनै सोचेको थियो म वास्तवमा नर्क सम्राट् होइन, स्वर्ग सम्राट् हुँ। जसले यतिबेला परीलाई आफ्नो काखमा च्यापिराखेको छ। लगत्तै काव्याको तस्बिर खिचेर, एउटा क्याप्सन काव्याको नाममा यसरी लेखेर सेयर गर्यो; अक्सर ताराहरू मात्र खस्छन् आकाशबाट मेरो काखमा जून खस्यो अचेल पूर्ण चन्द्र हेर्न मलाई पूर्णिमाको रात पर्खनु पर्दैन। नर्क सम्राट् लेख्ने कामबाहेक अरू केही गर्दैन। ऊ श्रीमतीको पकेट खर्चमा चल्ने गर्छ। उसको आवश्यकता भनेको दिनको एक बट्टा धुवाँ मात्रै हो। श्रीमती भविष्यलाई लिएर चिन्तित हुन्छे। नर्क सम्राट्लाई केही ढंगको काम गर्न आग्रह गरिरहन्छे। नर्क सम्राट् दसदेखि पाँचको दाम्लोमा बाँधिन नसक्ने बताउँछ। हेर नर्क सम्राट्की सम्राज्ञी यो नाथे एउटा जिन्दगी त काव्या र तिम्रो मिस्रीजस्तो अनुहार हेरेर बितिजानेछ। श्रीमती, कमसेकम काव्याको भविष्यको बारेमा त सोच्नुहोस्। नर्क सम्राट्, हेर दिव्याञ्जली न तिमी सोचेर यो धर्तीमा आयौ, न त तिमीले सोचेर मसँग बिहे गर्यौं, फेरि काव्या पनि हामीले सोचेर जन्माएका होइनौं। यो संसारमा जे जे हुन्छ सबै अनियोजित, अनपेक्षित र अनिश्चित हुन्छ। काव्यासँग पनि जे हुने छ, राम्रै हुनेछ। कि कसो श्रीमान्की श्रीमती ? लेखक न पर्नुभयो, बोलेर जित्न सक्दिनँ। हल्का ओठ खुम्चाएर रिसाउँदै ऊ जान्छे। हेल्लो कायाको छायाजी। हजुरको क्याप्सन कस्तो प्रतीकात्मक। हजुर झन् कति राम्री स्वर्गकी अप्सरा मेनका फ्लप खुवाउने। मैले रिप्लाई गरें, धन्यवाद सर। नर्क सम्राट् टीभी हेर्दै हुन्छ। देशले फेरि अर्को प्रधानमन्त्री पाएको समाचार श्रव्यदृश्यमा चल्दै छ। कलम र डायरी लिएर ऊ आफ्नो अन्डरवेयर शीर्षकमा कविता लेख्न बसिहाल्छ। नेताजी ! तपाईंले त मुखै देखाउन नहुने काम गर्नुभयो अब तपाईंले अन्डरवेयरले गुप्तांग ढाक्नुको के अर्थ ? बरु यसो गर्नुहोस् त्यो अन्डरवेयर तपाईंको मुखमा लगाउनुहोस्। मैले जन्मेदेखि अन्डरवेयर फेरेको छैन, त्यति त यो देशले प्रधानमन्त्री फेरिसक्यो। एक्लै भुनभुनाउँछ नर्क सम्राट्। दिव्याञ्जलीको मुहारमा आज लोडसेडिङ छ। सधैं धप्प बलिरहने अखण्ड दीपजस्तो मुहारमा आँधीबेहरी चलेर भर्भराएको आगोजस्तै भएको छ। नर्क सम्राट् भन्छन्, कुलमानजी नभएर मेरो बुढीको मुहारमा अँध्यारो छाएको हो भनुँ भने पुन: आइसक्नु भएको छ। यो के भयो ? दिव्याञ्जली आँखा ओसिलो बनाउँदै, आज काव्याको कक्षामा सबैलाई तिम्रो बाबाले के गर्नुहुन्छ भनेर प्रश्न गरिएको रहेछ। सबैले मेरो बुवा डाक्टर, व्यापारी, इन्जिनियर आदि इत्यादि भनेछन्। तपाईंलाई थाहा छ, काव्याले के भनिछन् ? काव्याले, मेरो बुवा कपी र पेन समातेर होमवर्क गरिरहनुहुन्छ अनि चुरोट सल्काइरहनुहुन्छ भनिछन्। यो कुरा सुनिसकेपछि नर्क सम्राट्लाई एकपटक नर्क यात्रा गरेर आएझैँ भयो, काव्या, जो मेरो खुसीको भण्डार हो। उसकै लागि भए पनि मैले एउटा परिचय बनाउनुपर्छ। भोलि उसको बाबाले के गर्छ भन्दा उसले गर्वको साथ, मेरो बुवा लेखक हो भन्न सक्नुपर्छ। नर्कले धेरैबेर सोचेपछि एउटा निर्णयमा पुग्यो, अब मैले लेखकको लाइसेन्स प्राप्त गर्न, केही किताब प्रकाशन गर्नै पर्छ। मसँग दुईचारवटा कथा र उपन्यासका पाण्डुलिपि त छँदै छन्। आजैबाट म शब्दसँग सहवास गरेर पुस्तक जन्माउने तयारीमा लाग्छु। रात्रिकालीन दालभात तरकारी डाउनलोड भइसकेको छ। दिव्याञ्जलीको मुहार दिउँसोको कुराले अझै नमस्काएको भाँडा जस्तै भएको छ। नर्कले दिव्याञ्जलीको मूड ठीक गर्न तान्दै भन्छ, आऊ आज यो नर्क सम्राट्ले तिमीलाई स्वर्गको भ्रमण गराउँछ। नर्क सम्राट्ले प्रेमिल यानमा श्रीमतीलाई स्वर्गको यात्रामा लैजान्छ। नर्क सम्राट् आजदेखि काव्याका लागि लेखक बन्ने तयारीमा छ। उसले सुनेको थियो। किताब प्रकाशन गर्नुपूर्व दुईचारवटा सिर्जना राष्ट्रिय पत्रपत्रिकामा छपाउनु जरुरी हुन्छ। अब उसको पहिलो प्राथमिकताअनुसार सबै प्रमुख पत्रपत्रिकामा आफ्ना रचनाहरू इमेल गर्छ। एक महिना, दुई महिना गर्दै एक वर्ष बित्छ। कतै पनि रचना छापिँदैन। नर्क सम्राट् यो अवधिमा डिप्रेसनको सिकार भएको छ। काव्याका लागि लेखक बन्ने सपना तुहिँदै छ। यो एक वर्षको अवधिमा उसले विभिन्न प्रकाशकलाई आफ्ना कथा उपन्यासका पाण्डुलिपि पठाएकै हो। कतैबाट जवाफ आएन। यो एक वर्षमा उसले गरेको प्रगति भनेको औंलामा कलमभन्दा बढी चुरोट चाप्ने हो। नर्क सम्राट् कलम र डायरीमा आफ्नो फ्रस्टेसन निकाल्दै अन्डरवेयर शीर्षकमा फेरि कविता लेख्छ : मलाई सबैभन्दा बढी नांगो मेरी आमाले, होइन मेरी गर्लफ्रेन्डले, होइन मेरी स्वास्नीले, होइन मभित्रको मले देखेको छ म म भित्रको मलाई अन्डरवेयर किन्न हिँडे। नर्क सम्राट्लाई भोक लागेकाले दुई पिस पाउरोटी र जामको डब्बा लिएर डाइनिङ टेबलमा बस्छ। औंलाले जाम निकाल्न खोज्छ। जाम राम्रोसँग आउँदैन। अनि पुरानो उखान सम्झिन्छ, सोझो औंलाले घ्यू निक्लिन्न। यही उखानको सिद्धान्त प्रयोग गरेर औंला टेढो बनाउँछ। पहिलाभन्दा जाम कोतर्न सफल हुन्छ। यो उखानले उसको खुरापाती दिमागमा मैनबत्ती जल्छ। हो, सोझो औंलाले घ्यू निकाल्न खोज्नु भनेको मूर्खता नै हो। अब म औंला टेढो बनाउँछु। नर्कले मनसँग वार्तालाप गर्छ। श्रीमतीका राम्राराम्रा फोटा संकलन गरेर एउटा फेसबुक आईडी बनाउँछ ऊ। फेसबुक आईडीको नाम कायाको छाया राख्छ। दिव्याञ्जलीको एउटा आकर्षक फोटो प्रोफाइलमा राख्छ। त्यही प्रोफाइल फोटोमा क्याप्सन लेख्छ, उष्णता ओढेर सुतिरहेको रातमा उनी भित्रको तृष्णाले यज्ञ कुण्ड सक्रिय भयो मैले पोखरीबाट एक अँञ्जुली जून उभाएर हवन गरिदिएँ स्वाहा ! केही कविताहरू लेखेर धमाधम अपलोड गर्छ। देशका चर्चित, वरिष्ठ, कनिष्ठ, अग्रज, अनुज साहित्यकारलाई रिक्वेस्ट पठाउँछ। देशको अग्रणी स्थान ओगटेका पत्रपत्रिकाका सम्पादक र प्रमुख प्रकाशनगृहका सम्पादकलाई पनि साथीको अनुरोध पठाउँछ। एकछिन फेसबुकको भित्तामा पर्दा लगाएर नर्क अर्को एउटा अन्डरवेयर शीर्षकमा कविता लेख्न बस्छ : एकपटक अन्डरवेयरमा चिट लुकाइयो अन्डरवेयरमा सुन लुकाइयो मलाई लाग्यो अन्डरवेयर चोरहरूले लगाउँछन् ! ००० एक घण्टापछि कायाको छाया नामक फेसबुक आईडी लग इन् गर्छ। उसले पठाएको साथी अनुरोधलाई धेरेलै एसेप्ट गरिसकेका छन्। कयौं फ्रेन्ड रिक्वेस्ट पनि आइसकेको छ। उसले पोस्ट गरेका कवितामा दर्जनौं लब रियाक्ट र कमेन्ट देखिन्छ। सबैभन्दा बढी प्रतिक्रिया भने प्रोफाइल पिक्चरमा देखिन्छ। सेक्सी, लुकिङ हट आदिजस्ता कमेन्ट पढेर नर्क सम्राट् मनमनै हाँस्यो, सालाहरू कामुक आँखाले के के देख्छन्। यतिकैमा नोटिफिकेसन आयो, फ्रेन्ड रिक्वेस्ट एसेप्टेड भनेर। त्यो नोटिफिकेसन देशको प्रसिद्ध पत्रिकाको सम्पादकको थियो। उति नै बेला इन्बक्समा म्यासेज टिङ गर्दै बज्यो, त्यहीँ सम्पादकको। हेल्लो कायाको छायाजी। हजुरको क्याप्सन कस्तो प्रतीकात्मक। हजुर झन् कति राम्री स्वर्गकी अप्सरा मेनका फ्लप खुवाउने। मैले रिप्लाई गरें, धन्यवाद सर। सम्पादक के गर्नुहुन्छ। कायाको छाया शब्दमा जीवन खोज्छु। सम्पादक कविताहरू पनि खुब राम्रो लेख्नु हुँदोरहेछ। यसो हाम्रो पत्रिकालाई हजुरका शब्ददान गर्दिन पर्यो। कायाको छाया हुन्छ नि सर। इमेल आइडी दिनुहोला न म पठाइहाल्छु। अहिलेलाई बिदा मागें है। फेरि भेटौंला। ००० एउटा सफल प्रकाशन गृहको प्रकाशकले पनि रिक्वेस्ट एसेप्ट गरिसकेको हुन्छ। उसले पनि नमस्ते लेखेको म्यासेज इन्बक्समा छोडिसकेको छ। नर्क सम्राट् कायाको छाया नामको आईडीबाट रिप्लाई गर्छ। कायाको छाया नमस्कार सर। प्रकाशक यति सुन्दर मान्छेलाई त आँखैअगाडि राखेर हेर्नुपर्ने हो तर टाढा छौं हामी। नर्क सम्राट्ले विषायान्तर गरेर रिप्लाई गर्छ, सर मैले एउटा उपन्यास तयार पारेकी छु। तपाईंको प्रकाशन गृहबाट निकाल्न पाए अति उत्तम हुन्थो। प्रकाशक हुन्छ, पाण्डुलिपि पठाउनु न है। कायाको छाया हस् सर। नर्क सम्राट् आश्चर्यचकित हुन्छ, मैले कति पाण्डुलिपि पठाएँ। कुनै प्रकाशकको रिप्लाई आएन तर एउटा महिला भन्नेबित्तिकै पहिलो च्याटमै यति धेरै रेस्पोन्स ! वा रे वा दुनियाँ ! यसपटक मोबाइलको नोटप्याडमै एउटा अन्डरवेयर शीर्षकमा कविता टाइप गरिहाल्छ। मान्छे चोर्न लाज मान्दैन ढाट्न लाज मान्दैन ठग्न लाज मान्दैन तर, अन्डरवेयर निकालेर फाल्न लजाउँछ ! ००० नर्क सम्राट् कायाको छाया एकाउन्ट लग इन् गर्छ। म्यासेन्जरमा म्यासेजको जुलुस देख्छ। फ्रेन्ड रिक्वेस्टको ताँती देख्छ। सम्पादक तपाईंको कविता छापिएको छ। लिंक पठाएको छु। गजब लेख्नु हुँदो रहेछ। कायाको छाया धन्यवाद सर, ऋणी छु म। सम्पादक ऋण तिर्ने एउटा उपाय छ। कायाको छाया कस्तो उपाय सर। सम्पादक तत्काललाई एउटा हट फोटो पठाउनुहोस् न। अनि छिट्टै क्याफेमा भेट्ने वाचा पनि गर्नुहोस्। नर्क सम्राट्ले श्रीमतीको एउटा सुन्दर फोटो झट्पट् खोजेर सम्पादकलाई पठाइदिन्छ। सम्पादक ओ माई गड ! यु आर सो सेक्सी ! हट मान्छेलाई नभेटी म बस्न सक्दिनँ। छिटो मिलाउनुहोस् समय। कायाको छाया छ्या सर पनि ! आउँछ सर त्यो दिन छिट्टै आउँछ। अहिलेलाई व्यस्त भएँ। ००० नर्क सम्राट्लाई नराम्रो लाग्छ। श्रीमतीलाई यसरी प्रयोग गरेकोमा। अन्डरवेयर शीर्षकमा तुरुन्त एउटा कविता लेखिहाल्छ : ऐनामा, हेर्दा आफैंलाई म नांगो देखिन्छु ! एकदिन त ऐनालाई अन्डरवेयर लगाइदिएँ ! ०० कायाको छाया एकाउन्टमा फेरि लग इन् गर्छ, नर्क सम्राट्। प्रकाशकको म्यासेज आएकाले अरूको मेसेजलाई इग्नोर गरेर त्यतै लाग्छ। प्रकाशक कायाजी तपाईंको पाण्डुलिपि हाम्रो चयन विभागले पढ्यो। हामी प्रकाशन गर्न तयार छौं तर एउटा सर्त छ। मैले जुन दिनदेखि हजुरलाई देखें। म निदाउन सकेको छैन। हजुरले मेरो नीद मबाट खोसेर अपराध गर्नु भएको छ। यो अपराधको दण्ड भनेको तपाईंले मसँग निदाउन पर्छ। नर्क सम्राट् यो म्यासेज पढेर अकमक्क पर्छ। घिन लाग्छ यो समाजको नग्न मस्तिष्क देखेर। नारीको बारेमा यस्तो सोचेको देखेर आफैंलाई धिक्कार्छ। श्रीमतीको नाम बेचेर कमाउन खोजेको प्रतिष्ठामा आफैंले आफैंलाई थुक्छ। सम्पादकको यो म्यासेजलाई स्क्रिनसट गरेर राख्छ। प्रकाशकको म्यासेजको कुनै रिप्लाई दिँदैन। आफ्नो खराब मुडलाई साक्षी राखेर अन्डरवेयर शीर्षकमा एउटा कविता कोरिहाल्छ : एकदिन अन्डरवेयरले भन्यो ए महामानवहरू ! तिमीहरू मलाई गलत ठाउँमा प्रयोग गर्दै छौ तिमीहरूको मस्तिष्क अत्यधिक नग्न छ त्यहाँ लगेर मलाई लगाइदेऊ ! ००० नर्क सम्राट्ले आफ्नो औंलालाई अझै बंग्याउने निर्णय गर्छ। काव्याका लागि जसरी पनि किताब प्रकाशन गर्नु जो छ, उसलाई। नर्कले आफ्नो एकाउन्टबाट त्यहीँ सम्पादकलाई म्यासेज गर्छ। नर्क सम्राट् मेरो अन्डरवेयर शीर्षकमा एउटा सिंगो कविताको पाण्डुलिपि तयार भएको छ। जसमा सबै कविता अन्डरवेयर शीर्षकमा हुनेछ। यो नौलो प्रयोग हो। यसमा तपाईंको प्रकाशन गृहको सहयोगको खाँचो छ। म्यासेज पठाएको ६ घण्टा भइसकेको छ। म्यासेज सिन हुन्न। नर्क सम्राट्ले कायाको छाया एकाउन्ट लग इन गर्छ। त्यहीँ प्रकाशकको म्यासेज आएको हुन्छ एक घन्टा पहिले। जसमा लेखिएको छ तपाईंले मेरो म्यासेजको रिप्लाई नदिएर मलाई झन् तडपाउँदै हुनुहुन्छ। जुन दिन हजुरको अधर पान गर्नेछु। त्यहीँ दिन मात्र म निदाउन सक्नेछु। नर्क सम्राट्ले यो मेसेज पनि स्क्रिनसट गर्छ। फेरि आफ्नो फेसबुक आईडी लग इन् गर्छ। प्रकाशकलाई पुन: मेसेज गर्छ। प्रकाशकज्यू कुरा गम्भीर छ। तपाईंले मेरो कविता संग्रह प्रकाशन गर्ने कि म तपाईंको चर्तिकला आफ्नो वालमा सार्वजनिक गरुँ ? प्रकाशकको रिप्लाई आउँछ, मेरो के चर्तिकला ? तपाईंको तोर्पे कविता छापिन्न। नर्क सम्राट्ले कायाको छायासँग यौन प्रस्ताव राखेको त्यो म्यासेजको स्क्रिनसट तुरुन्तै सम्पादकलाई पठायो, लौ हेर्नुहोस् तपाईंको चर्तिकला। महिलाको उपन्यास छाप्न तपाईंसँग सुत्नुपर्ने ? सार्वजनिक गरुँ। सम्पादक कायासँगको संवादको स्क्रिनसट देखेर डरायो, हड्बडायो। गुराँस फुलेको वनझैं रातो मुख बनाउँदै रिप्लाई गर्यो, कृपया यो कुरा सार्वजनिक नगर्नुहोस्। म तापाईंको कविता संग्रह यथाशीघ्र छपाउने काम गरिदिन्छु तर तपाईंले मेरो विश्वासलाई घात गर्न पाउनु हुने छैन। नर्क सम्राट् बल्ल लाइनमा आउनु भयो महोदय ! म पाण्डुलिपि पठाउँछु। मेरी छोरी काव्याको जन्मदिन आउने महिनामा पर्छ। सोही दिन विमोचन गर्न सकियोस्। नर्क सम्राट्ले पाण्डुलिपि बुझायो। किताब छापियो। विमोचन उसकी छोरीको जन्मदिन भदौ २१ मा हुने तय भयो। ००० भदौ, २१ प्रतिष्ठित प्रकाशन गृह भएकाले विमोचनमा देशका गन्नेमान्ने व्यक्तिहरूको उपस्थिति छ। नर्क सम्राट् मञ्चमा चढेर आफ्नो मन्तव्य सुरु गर्छ। यहाँ उपस्थित सम्पूर्णमा साहित्यिक अभिवादन ! आज मेरी छोरीले बाउ जन्माएको दिन ! हलको अघिल्लो लाइनमा दिव्याञ्जली र काव्या प्रफुल्ल मुद्रामा नर्क सम्राट् भएतिर हेर्छन्। नर्क सम्राट्को सम्बोधन चल्दै छ, मेरो कविता संग्रहको नाम अन्डरवेयर। पक्कै पनि तपाईंहरू सबैले आआफ्नो अन्डरवेयर लगाएरै आउनु भएको होला। नलगाएको भए पनि यो कुरा तपाईंलाई बाहेक कसैलाई थाहा हुने छैन। सुर्ता मान्नु पर्दैन। हलमा उपस्थित सबैजना गललल्ल हाँस्छन्। नर्क सम्राट् सबैलाई मज्जाले हाँस्ने समय दिएर फेरि समबोधनतर्फ लाग्छ, अन्डरवेयरको काम हाम्रो लाज छोप्ने हो। हामी आफ्नो मानसिकता र दृष्टिकोणबाट नांगिएका छौं। हामीले हाम्रो सोचलाई अन्डरवेयर किन नलगाइदिने ? आज म यो कार्यक्रमबाट आफू पनि नांगिन्छु र केही म जस्तै अरूलाई पनि नंग्याउँछु। नर्क सम्राट् आज आत्मालोचना गर्न चाहन्छ। कसरी उसले आफ्नो कविताकृति छपायो सबै कुराको व्याख्या गर्न चाहन्छ। पापको भारी जिन्दगीभर बोकेर हिँड्न चाहँदैन। आफ्नो पाप थोरै मात्र भए पनि पखाल्न चाहन्छ। नर्क सम्राट्ले आफ्नी श्रीमतीको फोटो प्रयोग गरेर बनाएको फेसबुक आईडीदेखि प्रकाशकलाई ब्ल्याक मेल गरेर आफ्नो संग्रह निकालेको सबै कथा सभामा जस्ताको त्यस्तै सुनाउँछ। सभामा हल्लीखल्ली मच्चिन्छ। प्रकाशकको अनुहार चाउरी परेको भान्टा जस्तो हुन्छ। यही तातेको माहोलमा एउटा कवितामार्फत आफ्नी श्रीमती र छोरीसँग क्षमादान माग्दै नर्क सम्राट् बिदा माग्छ। एकदिन सार्वजनिक ठाउँमा मैले उसको अन्डरवेयर तान्दिएँ ऊ भन्दा म नांगो भएँ !"
पृथ्वीमा बढ्यो एक डिग्री ताप,"सन् १९०० बाट युरोप अमेरिकाजस्ता विकसित मुलुकहरूमा औद्योगिकीकरण तथा विकास सुरु भयो। त्यतिबेला उपलब्ध भएको खानी भनेकै कोइला, पेट्रोल र डिजेल थिए। हाइड्रोपावर र सोलारजस्ता स्वच्छ ऊर्जा पछि मात्र आए। विकसित मुलुकहरूले खनिज इन्धन धेरै प्रयोग गर्दा त्यसको असर के हुन्छ अनुमान गर्न सकेनन्। फलस्वरूप पृथ्वीको वायुमण्डलमा विभिन्न खालका ग्यास थुप्रिए। ती ग्यासहरूले सूर्यबाट आएको ताप पृथ्वीमा आउन दिन्छन्। तर पृथ्वीमा आइपुगेको ताप उता फर्किन नदिने हुन्छ। त्यसैले पृथ्वीमा तापक्रम बढी हुने गर्छ। सूर्यबाट आउने ताप आइरहन्छ। बाहिर जाने ताप छेकिएर पृथ्वीमै रहन्छ। जसरी गाडीमा सबै सिसा थुनेपछि वातावरण गुम्सिन्छ। त्यसैगरी पृथ्वी पनि गुम्सिन थाल्यो। त्यसले गर्दा विगत सय वर्षको अवधिमा ११ डिग्री सेल्सियस औसत तापक्रम बढ्यो। कुनैकुनै ठाउँमा त्योभन्दा धेरै पनि ताप बढेको छ। अध्ययनहरूले विश्वको तापक्रम १ डिग्री बढ्दा नेपाल आसपासमा डेढ डिग्री बढ्छ भन्ने देखाएको छ। एक डिग्री त हो नि ? त्यसले के हुन्छ भन्ने मानसिकता हुनु स्वाभाविक हो। तर यसले धेरै फरक पार्छ। जसरी हाम्रो शरीरको तापक्रम ९७९८ डिग्री हुन्छ। तर एक डिग्री बढेर सय पुग्नेबित्तिकै ज्वरो आउँदा बिरामी भइन्छ। मानव शरीरमा जस्तै पृथ्वीलाई पनि १ डिग्रीले धेरै ठूलो असर गर्छ। तापक्रम बढदै गएपछि बाफ बन्ने क्रम अझै धेरै हुन्छ। जति बढी वाफ बढ्छ। त्यसले सूर्यको तापलाई यतै रोकिदिन्छ। यो एकदमै तीव्र भएर जान्छ। खनिजको अत्यधिक प्रयोगले पृथ्वीमा तापक्रम बढ्छ र जलवायुमा परिवर्तन आउँछ। जलवायु निश्चित हुन्छ तर त्यसैमा परिवर्तन आयो। पोस्ट मनसुनपछि पनि पानी पर्यो। सामान्यत असोजको २३ मा मनसुन सकिनुपर्ने हो। तर त्यसको झन्डै महिना दिनपछि सयौंको ज्यान जाने गरी बाढीपहिरो आयो। हुन त वर्षभरि पर्ने पानी उति नै छ। तर छोटो समयमा अत्यधिक पानी पर्ने क्रम बढेको छ। पानी सबैतिर छरिएर नपर्दा त्यसले विपत्ति ल्याउन थालेको छ। वर्षाको चरित्र फेरिएको छ। यस्ता समस्या कम गर्न कार्बन उत्सर्जन गर्नुभएन। स्वच्छ ऊर्जा चाहिन्छ। त्यसका लागि बन फँडानी रोक्ने, रूख रोप्ने, वन संरक्षण गर्नेलगायतका काम अत्यन्त आवश्यक छ। नेपाल मात्र होइन, विकासोन्मुख मुलुकमा कृषि र वनबाट कार्बन बढी उत्सर्जन भएको देखिन्छ। किनकि त्यस्ता मुलुकहरू कृषिमा बढी आश्रित हुन्छन्। कृषिमा औद्योगिकीकरण छैन। वन फँडानी गर्दा, डँढेलो लाग्दा कार्बन उत्सर्जन हुन्छ। वनले कार्बन सोस्ने पनि गर्छ। कार्बन नेगेटिभ बनाउने काम बनले गर्छ। त्यसपछि कार्बन उत्सर्जन गर्ने क्षेत्र ऊर्जा हो। उत्सर्जन घटाउने हो भने नेपालललाई फाइदा हुन्छ। विद्युतीय सवारीलाई प्रोत्साहन गर्नुपर्यो। यस पटक कोरोनाको समयमा पनि १ खर्ब ६५ अर्बको इन्धन नेपालले भित्र्याएको छ। तर उक्त समयमा कुल निर्यात ९० अर्ब रुपैयाँ मात्र छ। सबै सामान जोड्दा पनि पेट्रोल तथा इन्धन खरिद जति पुग्दैन। यसलाई क्रमशः घटाउँदै जाने हो भने हाम्रो देशको ऊर्जा प्रयोग हुन्छ। छिमेकीलाई सस्तोमा बिजुली बेच्नु पर्दैन। विद्युतीय चुलो बढाउन सक्छौं। त्यसले स्वास्थ्यसम्बन्धी रोग घटाउँछ। अन्तर्राष्ट्रिय समुदायमा हामीले गरेका काम देखाउन सक्छौं। कृषिमा विस्तारै परिवर्तन गर्दै जाने हो। कार्बन सय वर्ष वायुमण्डलमा बस्छ कार्बन एकै पटक घटाएर घट्दैन। कार्बनको पनि आयु हुन्छ। कार्बनलगायत अन्य ग्यास एक पटक निस्किएपछि सय वर्षसम्म वायुमण्डलमा बस्छ। त्यसैले अनुकूलनका काम (बदलिँदोे परिस्थितिसँग मिल्दै जाने काम) गर्नुपर्यो। अनुकूलनको सिलसिलामा सम्भावित ठाउँमा बाढीका लागि पूर्वसूचना प्रणाली हुनुपर्यो। कृषिमा पानीका स्रोत सुक्दै गएका छन्। पानी कम चाहिने खेतीको पहिचान गर्ने, बिमाको सुविधा तथा सिँचाइका काममा ध्यान दिनुपर्यो। बदलिँदो परिस्थितीसँग मिल्दै जाने अवस्था नभएपछि जलवायुजन्य हानिनोक्सानी (लस एन्ड ड्यामेज) हुन्छ। यो कुरा एकदमै महत्त्वपुर्ण छ। उदाहरणका लागि तापक्रम वृद्धिसँगै हिमालयहरू पग्लिँदैछन्। त्यसको असर समुद्री सतहमा परेको छ। समुद्री सतह बढेपछि केही देश डुब्दै जाने खतरामा छन्। तर यस्तो अवस्थामा अनुकूलनको काम गर्न सकिन्न र हानिनोक्सानी हुन्छ। हिमताल विस्फोट भएर पूरै गाउँ बगाउने अवस्था आउन सक्छ। त्यस्तो अवस्थामा के अनुकूलन गर्ने ? पहिलाका भन्दा चरम घटना अथवा अस्वाभाविक घटना बढ्दै गएको छ। विकसित मुलुकहरूले जलवायुजन्य हानिनोक्सानीको काममा दायित्व लिनुपर्ने हो। तर उनीहरूले बजेट दिन्छन्। र त्यही पैसा ल्याएपछि काम गर्ने भन्न मिल्दैन। विपत् आउँछ। राहत बाँडेर बसेर हुँदैन। यस्ता खालका परम्परागत तरिका सधैं काम लाग्दैनन्। हेलिकप्टर चढेर गएर राहत दिएर मात्रै हुँदैन। अब यस्ता विपद् अझै बढ्छन् भनेर तयार हुनुपर्छ। त्यसका लागि संयन्त्र तयार हुनुपर्यो स्थानीय निकायहरूमा। तुरुन्त त्यसलाई सम्बोधन गर्न सक्नुपर्छ। ता कि गरिब किसान अझै पीडित नहुन्। नेपालका २१ वटा हिमताल फुट्ने प्रक्षेपण गरिएको छ। पेरिस सम्झौतामा पृथ्वीको तापक्रम १५ मा सीमित गर्ने भन्ने थियो। तर यति नै तापक्रम कायम रहे पनि हाम्रा हिमाल एक तिहाइले सकिने रहेछन्। हिमताल सुक्नु भनेको अर्थतन्त्रको मुख्य आधारमा प्रत्यक्ष असर गर्नु हो। जलविद्युत् बेचेर धनी हुन्छौं भन्ने सपनामा प्रश्न छ। कति हाइड्रोपावरमा निर्भर हुने त्यो पनि प्रश्न छ। जलवायु परिवर्तन विदेशीको मुद्दा र विकसित देशले गरेको समस्या मात्रै भनिरहेकाले यो समस्या भएको हो। हामीले यस विषयलाई हाम्रो देशको आर्थिक अवस्था र विकाससँग जोड्न सकेनौं। दसैंमा घटेको बाढीपहिरोको यो घटनाले कृषिमा कति घाटा लाग्यो ? हिमाल पग्लिँदा ऊर्जामा ठूलो असर गर्छ। हामीले देखेको विकासको सपना भविष्यमा ठूलो धक्का दिनेछ। हुन त नेपालले अत्यन्त न्यून कार्बन उत्सर्जन गर्छ। विश्वको तुलनामा प्वाइन्ट १ प्रतिशतभन्दा कम कार्बन नेपालले उत्सर्जन गर्छ। त्यसैले हामीलाई कसैले कार्बन घटाऊ भन्ने दबाब दिँदैन। तर हामीले नेतृत्वदायी भूमिका खेल्दा अरूलाई दबाब दिन सजिलो हुन्छ। तर पृथ्वीको तापक्रमलाई विकसित तथा विकासोन्मुख सबै मुलुकको भूमिका छ। सबैभन्दा धेरै कार्बन उत्सर्जन गर्ने मुलुकमा पहिलो चीन, दोस्रो अमेरिका र तेस्रो भारत छ। यी मुलुक जिम्मेवार हुनुपर्यो। धनी मुलुककै प्रतिबद्धता पूरा भएनन् सन् २०२० देखि विकसित मुलुकले विकासोन्मुखहरूलाई प्रत्येक वर्ष सय बिलियिन जलवायु वित्त उपलब्ध गराउने भन्ने थियो। त्यो प्रतिबद्धता पूरा भएको छैन। धनी मुलुकहरूले प्रतिबद्धता पूरा गर्नुपर्ने हुन्छ। त्यसैगरी हानिनोक्सानीको स्थिति गम्भीर हुँदैछ। यसलाई कसरी सम्बोधन गर्ने भन्ने विषयमा मुख्य मुद्दा उठाइनेछ। नेपालको हकमा सधैं गरिब, पीडित भन्ने चलन छ। म त्यसको विरोधी हुँ। अरूको अगाडि दरिद्र बन्नु हुँदैन। आर्थिक सहयोग गर्नु विकसित राष्ट्रहरूको दायित्व हो। बरु गर्वसाथ यो गर्छु भनेर आफ्ना मुद्दाहरू प्रस्तुत गरेर पैसा माग्नु उचित हुन्छ। म नेपाल सरकारको प्रतिनिधिका रूपमा अति कम विकसित मुलुकहरूको जलवायु परिवर्तनसम्बन्धी संयुक्त राष्ट्रसंघीय छलफलको सल्लाहकार बनेर इटाली पुगें, प्रिकप २६ का लागि। त्यहाँ करिब ५० वटा मुलुक सहभागी भएका थिए। त्यहाँ विश्वले चासोका साथ हेरेको पाइयो। जलवायु परिवर्तनको मुद्दालाई सञ्चारमाध्यमले पनि चासोका साथ हेरेको छ। नेपालजस्ता मुलुकका लागि सुरुमा केही दिन वातावरण असहज बन्न सक्छ। त्यहाँका केही मुद्दा सहयोग हुने खालका र केही नहुने खालका थिए। त्यहाँ हाम्रा मुद्दालाई स्वीकृत गर्न गाह्रो छ। यद्यपि आशावादी बनाएको छ। (लेखक जलवायु विश्लेषक हुन् ।)"
प्वाँखहरू,"कुनै विमानबाट खसेका खुसीका पुष्पगुच्छाझैं नभएर हाँगाबाट चुँडिएपछि वियोगमा रन्फनिरहेको पातझैं कसका हुन सक्लान् यी प्वाँखहरू कहाँबाट आए होलान् उड्दै उड्दै ? यसरी बत्तिँदै त कि छातीमा गोली लागेको घाइते सिपाही हिँड्छ, यसरी मुर्मुरिँदै त कि रिसको झोंकमा साहुलाई हिर्काएको कामदार हिँड्न सक्छ। कसका होलान् ? कुनै भीडमा समाइरहेको औंला छुटेपछि रन्थनिरहेको बालकझैं रन्थनाउँदै रन्थनाउँदै यो युद्धभूमिमा आइपुगेका यी प्वाँखहरू। कतै समानताको लडाइँमा पिसिएको जाँतोको मकै पो हो कि ? यो हो अचानो र खुकुरीको लडाइँमा उछिट्टिएको सानो चोक्टा। हुनसक्छ यो हामी युद्ध गर्दैनौँ भनेर कुनै गुँडबाट पठाइएको आत्मसमर्पणको खबर हुन सक्छ हुन सक्छ भरे साँझ बचेराहरूलाई लुपुक्क सुताउने प्वाँख हुन सक्छ जो यतिबेला रगतका छिटा बोकेर उड्दै उड्दै, बत्तिँदै बत्तिँदै यो युद्धभूमिमा मेरै काँधमा खसिगयो। यतिबेला युद्धको संग्राममा एकाएक प्वाँखका अक्षरहरू मेरा क्रुर आँंलासँग वार्तालाप गर्दैछन् ओ ! बाँच्न नजान्ने मान्छे ! यो धर्ती तिमीहरूको मात्र थिएन।"
ओलीलाई रावलको प्रश्न : १० बुँदे कार्यान्वयनका दोहोरो मापदण्ड किन ? (पूर्णपाठ),"काठमाडौं : एमाले उपाध्यक्ष भीम रावलले १० बुँदे कार्यान्वयन नभएको भन्दै स्थायी कमिटी बैठकमा फरक मत राखेका छन्। उनले एमालेको अपानी१२ को कार्यान्वनय नगरिने र विवाद मात्र गरिरहँदा त्यसले गम्भीर समस्या उत्पन्न गर्ने जनाएका छन्। पार्टी अध्यक्ष ओलीले १० बुँदे सहमति कार्यान्वयनमा बेवास्ता गरेको भन्दै रावलले १० बुँदे कार्यान्वयन कार्यदलको संयोजकबाट शुक्रबार राजीनामा दिने घोषणा गरेका छन्। रावलले १० बुँदे सहमति केवल माधवकुमार नेपाल एमालेमा रहनको लागि मात्र गरिएको भन्ने तर्क गलत भएको स्पष्ट पारेका छन्। उनले भनेका छन्, दश बुँदे सहमति केवल माधवकुमार नेपाल नेकपा (एमाले) मा रहनको लागि मात्र गरिएको थियो भन्ने तर्क गलत छ र तथ्यसम्मत छैन। माधवकुमार नेपाललाई नेकपा (एमाले) लाई विभाजन गरिनुहुन्न र यहीँ पार्टीमा रहेर सही विचार, सिद्धान्त, नीति र पद्धतिको पृष्ठपोषण गर्नुपर्छ भन्ने कुरामा अडेर उहाँको पार्टी विभाजनको प्रस्तावलाई अस्वीकार गरिएको हो। उनले त्यस्तो कुराले पार्टीलाई क्षति पुर्याउने र राष्ट्रिय राजनीतिमा नै प्रतिकूल प्रभाव उत्पन्न हुने त्यस्ता काम कुरा कसैले नगर्न पार्टी अध्यक्ष केपी ओलीलाई विशेष आग्रह गरेका छन्। रावलले सुदूरपश्चिम प्रदेशमा अपानि१२ को कार्यान्वयन नभएको जनाएका छन्। एक नम्बर प्रदेशका ताप्जेजुङ्ग, सुनसरी, दुई नम्बर प्रदेशका सर्लाही र बारा, वागमती प्रदेशका चितवन तथा काठमाण्डौ महानगरपालिका अन्तर्गत कीर्तिपुर नगर कमिटी लगायतका स्थान, नेपाल उत्पीडित जातीय मुक्ति समाज लगायत जनसंगठनहरूमा अपानि१२ को कार्यान्वयनमा समस्या उत्पन्न भएकाले अपानि१२ बमोजिम तुरुन्त सम्बोधन गर्न रावलको आग्रह छ। १० बुँदेको कार्यान्वयनको जिम्मेवारी भीम रावललाई महाधिवेशनको तयारीमा एमाले ओलीलाई रावलको जवाफः १० बुँदे एकताको विगुल हो राष्ट्रिय महाधिवेशन गर्न एमालेले किन रोज्यो चितवन ? एमालेको किचलो : रावलले दिए कार्यदलबाट राजीनामा एमालेले आज मुलुकभर वडा अधिवेशन गर्दै रावलले १० बुँदे कार्यन्वयनका सन्दर्भमा दोहोरो मापदण्ड अपनाइएको भन्दै असन्तुष्टि पोखेका छन्। उनले कहीँ एकीकरणको बेला जसको जे जिम्मेवारी थियो सोही गरौं भन्ने र कहीं त्यसो पनि नमान्ने दोहोरो कुरा पार्टी पद्धतिको दृष्टिकोणबाट नै गलत हुने उनको भनाई छ। उनले भनेका छन्, उदाहरणको लागि म स्वयं नेकपा (एमाले), सुदूरपश्चिम समन्वय कमिटी (जसलाई अपानि १२ ले स्वीकार गरिसकेको छ) को संयोजक थिएँ। पछि पार्टी एकीकरण भएको बेला त्यस प्रदेशको इञ्चार्ज थिएँ। मेरो हकमा ती दुवै प्रावधान लागु नहुने तर्क कसरी र केको आधारमा गर्न मिल्छ? त्यसो गर्ने हो भने पार्टी अध्यक्ष कमरेडले पटक पटक, विशेषतः पार्टीका बैठकहरू र भदौ ७ गते आफ्नै निवासमा हामीलाई सामूहिकरुपमा पक्षपात गरिने छैन भनी गर्नुभएको वाचा विपरीत हुन्छ। त्यसो नगरौं। त्यस्तो गर्दा पार्टीमा पुनः अविश्वास र मतभेद सिर्जना हुने मात्र होइन नेतृत्वले भन्ने र दिने वचनको विश्वसनीयतामाथि नै प्रश्नचिन्ह खडा हुन्छ। रावलले समस्या समाधान तत्काल गर्न पाँच बुँदे प्रस्ताव राखेका छन्। एमाले उपाध्यक्ष भीम रावलले स्थायी कमिटीमा राखेको फरक मतको पूर्णपाठ : १० बुँदे सहमति तथा अपानि १२ को कार्यान्वयनका सम्बन्धमा नेकपा (एमाले) स्थायी कमिटीको बैठकमा प्रस्तुत फरक मत २०७८ साल असार २७ गते ११ जना स्थायी कमिटीका नेताहरूद्वारा हस्ताक्षरित १० बुँदे सहमतिको कार्यान्वयनका बारेमा अनेकौं पटक विभिन्न किसिमले कुरा भइसकेको छ। यस्ता छलफल र कुराकानी कहिले पार्टीका औपचारिक बैठकमा, कहिले पार्टी अध्यक्षसमेतको सहभागितामा सामूहिक किसिमले, कहिले उहाँको सहभागितामा केही नेताहरू सम्मिलित भएर, कहिले उहाँसँग एकल किसिमले, कहिले कार्यदलमा र कहिले सहजकर्ताहरूका बीच भएका छन्। यति धेरै छलफल र स्थायी कमिटी र केन्द्रीय कमिटीबाट निर्णय भई अन्तरपार्टी निर्देशन १२ जारी हुँदा पनि कतिपय ठाउँमा पार्टी निर्णय कार्यान्वयन नहुनु बिडम्बना र दुःखको कुरा हो। यस्तो स्थिति तत्काल समाप्त भई अन्तरपार्टी निर्देशन (अपानि) १२ को कार्यान्वयन हुनुपर्छ। पार्टीका वडा, पालिका अधिवेशन र राष्ट्रिय महाधिवेशन समेत संघारमा आइसकेको स्थितिमा अपानी १२ को कार्यान्वनय नगरिने र विवाद मात्र गरिरहने हो भने त्यसले गम्भीर समस्या उत्पन्न गर्नेतर्फ सबैको ध्यान आकर्षित गर्न चाहन्छु। यस्तो स्थिति हामी कसैको पनि चाहना होइन र हुनुहुन्न भन्नेमा मेरो विशेष जोड छ। दश बुँदे सहमति र अपानि १२ को कार्यान्वयन गर्ने सन्दर्भमा कार्यदलमा त्यसबारे औपचारिक छलफल हुनु अघि ३५ पटकभन्दा बढी स्थायी कमिटीका विभिन्न नेताहरूका बीच भएका अनौपचारिक छलफल तथा २०७८ साल असार २१ गतेदेखि २७ गतेसम्म कार्यदलमा भएको घनीभूत बहस, छलफल र सहमति एवम् पार्टी अध्यक्षसँग समेत भएका परामर्शहरूको इमानका साथ स्मरण गरिनुपर्छ। पार्टीलाई विभाजनबाट बचाएर एकता कायम राख्नको लागि गरिएका उक्त प्रकारका प्रयत्न तथा महत्वपूर्ण सहमतिको अवमूल्यन हुने र अझ त्यसको कार्यान्वयन नगर्ने तहका कुरा कहि कतैबाट आउँछन् भने त्यस्ता कुरा पार्टीका तत्कालिन वरिष्ठ नेताहरू माधव कुमार नेपाल र झलनाथ खनाल र उहाँहरूलाई समर्थन गर्ने एउटा पंक्तिले पार्टी फुटाएर अर्को पार्टी खोलिसकेको स्थितिमा पनि नेकपा (एमाले) लाई एकताबद्ध बनाएर देश र जनताको हितमा काम गरिरहने मार्गमा तगारो मात्र हुन्छन् भन्ने स्वतः स्पष्ट हुन्छ। दश बुँदे सहमति केवल माधवकुमार नेपाल नेकपा (एमाले) मा रहनको लागि मात्र गरिएको थियो भन्ने तर्क गलत छ र तथ्यसम्मत छैन। माधवकुमार नेपाललाई नेकपा (एमाले) लाई विभाजन गरिनुहुन्न र यहीँ पार्टीमा रहेर सही विचार, सिद्धान्त, नीति र पद्धतिको पृष्ठपोषण गर्नुपर्छ भन्ने कुरामा अडेर उहाँको पार्टी विभाजनको प्रस्तावलाई अस्वीकार गरिएको हो। उहाँले अलग पार्टी खोल्नको लागि भदौ १० गते आफूलाई समर्थन गर्ने केन्द्रीय कमिटी र संघीय संसदका सदस्यहरूलाई निर्वाचनमा आयोगमा सनाखतका लागि उपस्थित गराउने कुरा आएपछि भदौ ७ गते पार्टी अध्यक्ष कमरेड केपी शर्मा ओलीको निवास बालकोटमा उहाँ लगायत कमरेडहरू युवराज ज्ञवाली, अष्टलक्ष्मी शाक्य, भीम रावल, ईश्वर पोखरेल, विष्णु पौडेल, घनश्याम भुसाल, सुवास नेम्वाङ, प्रदीप ज्ञवाली, भीम आचार्य, गोकर्ण विष्ट, योगेश भट्टराई, सुरेन्द्र पाण्डे, रघुजी पन्त, शंकर पोखरेल समेतका नेताहरूका बीच १० बुँदेको कार्यान्वयन गरेर अघि बढ्ने गहन कुरा र सहमति भयो। उक्त छलफलमा पार्टी अध्यक्षले भन्नुभएको थियो,कमी कमजोरी भए, ती छोडि दिऔँ। धाँजा फाटेका टालौँ। एकजुट भएर लागौँ। पार्टीमा एकमना एकता कायम गरौँ। परस्पर सम्मान गरौँ। पार्टी दर्ता गर्ने काममा जानुभएन धेरै धेरै धन्यवाद। आफू जोगिनु भयो, पार्टीलाई धेरै क्षतिबाट जोगाउनु भयो। मैले स्थायी कमिटी र केन्द्रीय कमिटीमा अनुमोदन गरिसकेपछि त्यसको कार्यान्वयन गर्ने कुरामा कुनै धुकचुक छैन। यो कार्यान्वयन गर्ने कुरामा कुनै द्विविधा छैन। यसको कार्यान्वयनले सनाखत पछि गती लिन्छ। यता रहेकोमा पक्षपात हुँदैन। हिजोको कुराको आधारमा कसैलाई लखेट्ने र पाखा गर्ने काम हुँदैन। आग्रहहीन ढंगले काम गर्नुपर्छ। यति भइसकेपछि समस्या कही पनि देख्दिन। भोली बैठक बसेर निर्णय गरौँ। अध्यक्षको कुरामा सहमति जानाउँदै अरु नेताहरूबाट १० बुँदे सहमतिको निशंकोच कार्यान्वनय हुने र पक्षपात नहुने कुरा भएकोप्रति समर्थन जनाइएको थियो र पार्टीलाई विभाजनको क्षतिबाट जोगाउने कुरा भएको थियो। यस सन्दर्भमा महासचिव कमरेड ईश्वर पोखरेलको विचार यस्तो थियो, अध्यक्ष कमरेडको भनाईलाई सबै कमरेडहरूले सकारात्मकरुपमा लिनुभएको छ। त्यही अनुसार जाने हो। दश बुँदे कार्यान्वयन गर्न कमिटीले विधिवत् 'अन' गरिसकेको छ। पार्टीको पक्षमा र विभाजनको विपक्षमा उभिनेहरूलाई एकताबद्ध गर्ने भनेपछि कुरा सिद्धियो। आधार त्यही हो। अन्तमा पार्टी अध्यक्षले भीम रावल, ईश्वर पोखरेल र विष्णु पौडेललाई उक्त सहमतिको कार्यान्वयनका लागि स्थायी कमिटीमा पेश गर्नुपर्ने प्रस्ताव तयार गर्न जिम्मेवारी दिनुभयो। भदौ ८ गते हामी तीनजनाले महासचिव कमरेड ईश्वर पोखरेलको निवासमा बैठक गरेर प्रस्ताव तयार गर्यौँ। सोही दिन पार्टी अध्यक्षको निवास, बालकोटमा गएर उहाँलाई प्रस्तावबारे जानकारी गराई उहाँको सहमति प्राप्त भयो। सोही दिन सम्पन्न स्थायी कमिटीको बैठकबाट उक्त प्रस्ताव पारित भयो। भदौ १० गते सम्पन्न केन्द्रीय कमिटीको बैठकले त्यसको पुनःपुष्टि गर्यो। सोही अनुरुप अध्यक्ष कमरेड केपी शर्मा ओलीद्वारा हस्ताक्षरित अन्तरपार्टी निर्देशन १२, भदौ १३ गते जारी भयो। उक्त अपानिको शुरुमा नै भनिएको छ, नेकपा (एमाले) भित्र प्रकट भएको पार्टी विरोधी गतिविधि, गुटबन्दी र विभाजनकारी क्रियाकलापको अन्त्य गरी पार्टीलाई एकताबद्ध ढंगले अघि बढाउने प्रयत्नस्वरुप गठित कार्यदलले प्रस्तुत गरेको प्रस्तावमा उल्लिखित सुझावहरूको कार्यान्वयन समेतको सन्दर्भमा आयोजना भएका यी बैठकहरूको विशेष महत्व छ। उक्त बैठकहरूले गरेका निर्णयहरू निकालेका निष्कर्षहरू मातहत कमिटी र पार्टी सदस्यहरू समक्ष जानकारी एवं कार्यान्वयनका लागि यो अन्तरपार्टी निर्देशन जारी गरिएको छ। अपानिको पृष्ठ २ (क) मा १० बुँदे सहमतिको कार्यान्वयनका लागि यस्तो भनिएको छ, पार्टीको पक्षमा रहेर क्रियाशील हुने केन्द्रीय कमिटी, केन्द्रीय निकाय, प्रदेश समन्वय कमिटी, जिल्ला कमिटी लगायत सबै तहका स्थानीय पार्टी कमिटी र जनसंगठनका सबै तहका पदाधिकारी र सदस्यहरूलाई पार्टी एकता र जीवन्ततालाई ध्यान दिदै एकीकरणको महान कार्य र भावनामा चोट नपर्ने गरी एकीकरण पूर्वको स्थिति अर्थात् जेठ २ गतेको अवस्थामा फर्किको यथार्थलाई समेत ध्यानमा राखी कार्य गर्न निर्देशन दिने। सोही अपानिको पृष्ठ ३ (ख) मा भनिएको छ, नेकपा (एमाले) मा विद्यमान समस्या समाधानसम्बन्धी दस बुँदे प्रस्तावमा आधारित निर्णयहरू कार्यान्वयनका क्रममा उत्पन्न हुनसक्ने समस्याको समाधान गर्न, केन्द्रीय कमिटीमा सदस्य मनोनयन गर्न, केन्द्रीय निकाय तथा विभागहरूलाई पूर्णता दिने विषयमा आवश्यक गृहकार्य गर्न कमरेडहरू भीमबहादुर रावल, ईश्वर पोखरेल, विष्णुप्रसाद पौडेल, धनश्याम भुसाल, सुरेन्द्र पाण्डे र लेखराज भट्टलाई जिम्मेवारी दिने। (सन्दर्भका लागि दस बुँदे प्रस्ताव यही अपानिका साथ संलग्न गरिएको छ)। उपर्युक्त किसिमले भएका छलफल, पार्टीको निर्णय र निर्देशनले दश बुँदे सहमति माधवकुमार नेपालले पार्टी विभाजन गर्नु अघिको सन्दर्भमा गरिएको र निजले पार्टी विभाजन गरिसकेपछि उक्त प्रस्तावको औचित्य समाप्त भएको भन्ने तर्क स्वयं खण्डन गर्दछन्। त्यस्तो तर्क दिनुभनेको उपर्युक्त गहन छलफल, निष्कर्ष, सहमति र निर्णयको उल्लंघन हुन्छ। त्यस्तो कुराले पार्टीलाई गम्भीर क्षतिमात्र पुर्याउँछ। पार्टीलाई क्षति पुर्याउने र अन्ततः राष्ट्रिय राजनीतिमा नै प्रतिकूल प्रभाव उत्पन्न हुने त्यस्ता काम कुरा कसैले नगरौं भन्ने मेरो सम्बद्ध सबैलाई, विशेषतः पार्टी अध्यक्ष कमरेडलाई विशेष आग्रह छ। दश बुँदे सहमतिको कार्यान्वयनका लागि जारी अपानि१२ मा दिइएको निर्देशनको सबैबाट पालना होस्। उक्त कार्य गरिरहँदा दोहोरो मापदण्ड कहीं कतै अपनाइनु हुन्न। २०७५ साल जेठ २ गते अघिको स्थितिमा पार्टी र जनसंगठनलाई फर्काउने र पार्टी एकीकरण हुँदा त्यहाँ हुनुभएका र नेकपा (एमाले) पुनःजीवित भएपछि यही पार्टीमा रहनुभएका कमरेडहरूलाई दश बुँदे सहमतिको बुँदा नम्बर २ र ४ मा उल्लेख भएबमोजिम गर्नेमा कुनै विमति हुनसक्दैन। तर कहीँ एकीकरणको बेला जस्को जे जिम्मेवारी थियो सोही गरौं भन्ने र कहीं त्यसो पनि नमान्ने दोहोरो कुरा पार्टी पद्धतिको दृष्टिकोणबाट नै गलत हुन्छ। उदाहरणको लागि म स्वयं नेकपा (एमाले), सुदूरपश्चिम समन्वय कमिटी (जसलाई अपानि १२ ले स्वीकार गरिसकेको छ) को संयोजक थिएँ। पछि पार्टी एकीकरण भएको बेला त्यस प्रदेशको इञ्चार्ज थिएँ। मेरो हकमा ती दुवै प्रावधान लागु नहुने तर्क कसरी र केको आधारमा गर्न मिल्छ ? त्यसो गर्ने हो भने पार्टी अध्यक्ष कमरेडले पटक पटक, विशेषतः पार्टीका बैठकहरू र भदौ ७ गते आफ्नै निवासमा हामीलाई सामूहिकरुपमा पक्षपात गरिने छैन भनी गर्नुभएको वाचा विपरीत हुन्छ। त्यसो नगरौं। त्यस्तो गर्दा पार्टीमा पुनः अविश्वास र मतभेद सिर्जना हुने मात्र होइन नेतृत्वले भन्ने र दिने वचनको विश्वसनीयतामाथि नै प्रश्नचिन्ह खडा हुन्छ। अब म कार्यदल र सुदूरपश्चिम प्रदेशमा दश बुँदे सहमतिको कार्यान्वयनका लागि सहजकर्ताका बीच भएका बैठक र छलफलबारे संक्षिप्त जानकारी गराउन चाहन्छु। कार्यदलका तीनवटा औचपारिक र एक अनौपचारिक बैठक भएका छन्। कार्यदलको बैठकमा अपानि१२ को कार्यान्वयनमा देखिएका समस्याहरू समाधान हुनपर्छ र १० बुँदे सहमति लागु हुनुपर्छ भन्ने निर्णय भएका छन्। तर सहजकर्ता स्तरको छलफलमा अपानि१२ को कार्यान्वनय हुनुपर्छ भन्ने विषयमा नै मबाहेकका सहजकर्ताको राय फरक देखिएकोले त्यहाँ समस्याको समाधान गर्न सहमति कायम हुने स्थिति हुनसकेन। यससन्दर्भमा उत्पन्न हुने समस्याको समाधान सम्बन्धित व्यक्तिहरूसंग अनौपचारिक रायपरामर्श गरी समाधान खोज्ने सहमति कार्यदलमा भने भएको छ। तर लामो समयसम्म निर्णय हुने तर त्यसको कार्यान्वयन नहुने स्थिति भने हटिसकेको छैन। सुदूरपश्चिम प्रदेशमा अपानि१२ को कार्यान्वयन भएको छैन। एक नम्बर प्रदेशका ताप्जेजुङ्ग, सुनसरी, दुई नम्बर प्रदेशका सर्लाही र बारा, वागमती प्रदेशका चितवन तथा काठमाण्डौ महानगरपालिका अन्तर्गत कीर्तिपुर नगर कमिटी लगायतका स्थान, नेपाल उत्पीडित जातीय मुक्ति समाज लगायत जनसंगठनहरूमा अपानि१२ को कार्यान्वयनमा समस्या उत्पन्न भएको भनी कहींबाट मौखिक र कहीबाट लिखित गुनासा प्राप्त भएका छन्। यस्को अपानि१२ बमोजिम तुरुन्त सम्बोधन गरिनुपर्छ। सुदूरपश्चिम प्रदेश समन्वय कमिटीको संयोजक तथा कार्यदलको संयोजकको हैसियतले त्यहाँको समस्या समाधान तत्काल गर्न निम्नलिखति प्रस्ताव गर्दछुः  सुदूरपश्चिम प्रदेश समन्वय कमिटीको बैठक तत्काल बसी अपानि१२ को कार्यान्वयनको लागि सबै जिल्लालाई निर्देशन दिने।  पार्टी एकीकरणको बेला कमिटी सदस्य पदमा रहनु भएका पूर्व माओवादी केन्द्रसँग सम्बद्ध कमरेडहरूलाई सोही स्तरको कमिटीको सदस्य बनाउने र एकीकरणको समयमा पदाधिकारीमा रहनुभएका र पछि नेकपा (एमाले) मै रहनुभएका कमरेडहरूलाई सम्बन्धित जिल्ला कमिटीको सहमति अनुसार पदाधिकारीको जिम्मेवारी दिने, पार्टीमा अन्तरविरोध चर्किएको बेला पक्षधरताको आधारमा बनेका कमिटीहरूमा रहेका तर उक्त कमिटीमा नरहेका कमरेडहरूको हकमा निजहरूको योग्यता, क्षमता, वरियता र सक्रियता हेरी सम्बन्धित जिल्लाका नेताहरूसंग छलफल गरी पार्टी कमिटीमा ल्याउने।  नेकपा (एमाले) मा लामो समयसम्म सदस्यको रुपमा रहनुभएका तर मतभेद र अन्तरविरोधकाको कारण हालसम्म सदस्यता नविकरण हुननसकेका कमरेडहरूको सदस्यता अविलम्ब नवीकरण गर्ने।  पहिले माओवादी केन्द्रमा रहनु भएका तर नेकपा (एमाले) मा रहनुहुने कमरेडहरूले पार्टी निर्णय बमोजिम तोकिएको शुल्क तिरेर तथा अरु सदस्य सरह आवश्यक विवरण र जानकारी दिएर सदस्यता नविकरण गर्ने।  गम्भीर मतभेदका कारण समस्या समाधान नभएका र हालैको अविरल बर्षा, बाढी, पहिरो र डुबानका कारण गम्भीर समस्या झेल्नुपरेका वडा र पालिकाका हकमा अधिवेशन यही कातिृक ६ र ९ गते नगरी ती वडा र पालिकाको अनुकूल समयमा गर्नेगरी नीतिगत निर्णय गर्ने। भीम रावल संयोजक दश बुँदे सहमतिको कार्यान्वयनसम्बन्धी कार्यदल तथा उपाध्यक्ष, केन्द्रीय कमिटी २०७८।७।५"
एमालेले आज मुलुकभर वडा अधिवेशन गर्दै,काठमाडौं : नेकपा एमालेले शनिबार वडा अधिवेशन गर्दै छ। एमाले अध्यक्ष केपी शर्मा ओलीले भर्चुअल माध्यमबाट मुलुकभर वडा अधिवेशनको उद्घाटन गर्दैछन्। नेकपा एमालेले दसौं राष्ट्रिय महाधिवेशन मंसिर १० देखि १२ सम्म चितवनमा गर्ने निर्णय गरिसकेको छ। आसन्न महाधिवेशनको तयारी स्वरुप नेकपा एमालेले मुलुकभर आज वडास्तरीय अधिवेशन गर्न लागेको हो। एमालेले कार्तिक ९ गते पालिका अधिवेशन गर्दैछ। एमालेको कार्तिक ४ र ५ मा बसेको स्थायी समितिको बैठकले मंसिर १० देखि १२ सम्म चितवनमा राष्ट्रिय महाधिवेशन गर्ने निर्णय गरेको थियो । महाधिवेशन व्यवस्थापनका लागि पार्टी स्थायी कमिटी सदस्य रामबहादुर थापाको संयोजकत्वमा २१ सदस्यीय मूल व्यवस्थापन कमिटी गठन गरेको छ। एमालेले राष्ट्रिय महाधिवेशनका प्रतिनिधि चयन सम्बन्धी मापदण्ड तय गर्न कार्तिक ११ गते स्थायी कमिटी र १२ गते केन्द्रीय कमिटीको बैठक आव्हान गरेको छ।
कृषि विश्व विद्यालयले अन्तर्राष्ट्रिय भैंसी सम्मेलन गर्दै,"चितवन : चितवनमा भैंसी सम्मेलन गर्न लागिएको छ। भैंसी पालनको विकास र सबलिकरणका लागि कृषि तथा वन विश्व विद्यालय रामपुरमा एसियन बफेलो कङ्रेस गर्न लागिएको हो। कार्तिक ८ गतेबाट १२ गतेसम्म भर्चुअल सम्मेलन गर्न लागिएको विश्व विद्यालयले जानकारी दिएको छ। अन्तर्राष्ट्रियस्तरमा दशौं पटक मनाउन लागिएको सम्मेलन नेपालमा भने पहिलो पटक मनाउन लागिएको हो। यसअघि २०१७ मा विश्व विद्यालयले स्थानीय रुपमा भैंसी सम्मेलन गरेको थियो। भैंसी पशुपालन, व्यवस्थापन, स्वास्थ्य, बजारीकरण र उपयोगिताको विषयमा वैज्ञानिक , अनुसन्धान र प्रसार प्रविधिले भैंसी उत्पादनमा गरिने अनुसन्धानका लागि सम्मेलन केन्द्रित हुने छ। पत्रकार सम्मेलन गरेर भैंसी सम्मेलनको बारेमा जानकारी गराइएको थियो। नेपाल, भारत, चाइना, श्रीलंका, पाकिस्तानले आफ्नो देशमा भएको अनुसन्धान , उत्पादनको अवस्था जानकारी गराउने छन। सन २०१८ मा भारतमा भएको सभैसीको अनुसन्धानमा केन्द्रित सम्मेलनमा १७ देशका ३५० बैज्ञानिक सहित चार सय पचास जना विज्ञ, प्राध्यापक, कृषक , विद्यालय सहभागी हुने आयोजक समितिका अध्यक्ष प्राडा भुमिनन्द देवकोटाले बताए। कोभिडका कारण प्रत्यक्ष गर्न नमिलेको कारण भर्चुअल माध्यमबाट गर्न लागिएको उनले बताए। 'यो सम्मेलनले भैंसी उत्पादनमा कोषेढुङ्गा स्थापित हुन्छ' उनले भने, 'सम्मेलनले भैंसीले उत्पादनमा नया खोज ल्याउने छ।' कृषि तथा वन विश्व विद्यालयका उपकुलपति प्राडा पुण्यप्रसाद रेग्मीले अहिलेको अनुसन्धान र प्रविधिको उद्घोष नेपालबाट गर्ने कुरा उपलब्धिमुलक हुने बताए। 'भैंसीलाई कालो सुनको रुपमा लिइन्छ' उनले भने, 'सबै उपयोगिताका लागि भैंसी शक्तिशाली छ। सम्मेलनले नेपालको लागि पनि निकै महत्त्वपूर्ण परिणाम आउने छ।' कृषि अनुसन्धान र एसिया भैसिको लागि महत्त्वपूर्ण मानिन्छ। भैंसीको कुल सख्याको ९० प्रतिशत भन्दा बढी उत्पादन एसियामा हुन्छ। नेपालमा भैंसी अनुसन्धान केन्द्र स्थापना गर्न नेपालले प्रस्ताव पत्र प्रस्तुत गर्ने बताइएको छ।"
देशको प्रमुख पार्टी भएकाले राष्ट्र निर्माणको अभिभारा हाम्रो काँधमा : ओली,"काठमाडौं : नेकपा एमाले अध्यक्ष केपी शर्मा ओलीले चारैतिरबाट पार्टीमाथि हमला भएपनि देशको प्रमुख पार्टी भएको बताएका छन्। शनिबार वडा अधिवेशनलाई सम्बोधन गर्दै ओलीले देशको प्रमुख पार्टी रहेकाले राष्ट्र निर्माणको अभिभारा एमालेको काँधमा रहेको बताएका हुन्। उनले भने, स्थानीय तह, प्रदेशहरुमा हामी एक नम्बरमा छौं। हाम्रो पार्टी प्रमुख स्थानमा छ। राष्ट्र निर्माणको अभिभारा हाम्रो काँधमा छ। चारैतिरबाट हाम्रो पार्टीमाथि हमला भइरहेको छ। अनेक हमलाहरुका बावजुत आज पनि प्रतिपक्षमा हाम्रो भूमिका फेरिएका छौं। हाम्रो गणना एक नम्बरमा नै हुन्छ। प्रचण्ड र माधव नेपालको बहिर्गमनसँगै पार्टी नयाँ ढंगले अघि बढेको ओलीले दाबी गरे। उनले गत डेढ वर्षदेखि केहि स्वार्थी तत्वहरुले पार्टी जीवनलाई अस्वस्थ बनाउने काम गरेको बताए। उनले भने, पार्टी जीवनलाई खतरा पार्ने काम भयो। पार्टी छोडेर अलग पार्टी बनाउने। एउटा समूह लैजाने काम भयो। पार्टीको हुर्मत लिने काम अब पार्टी भित्र रहेन। पार्टीलाई कमजोर बनाउने खेल, सरकारबाट हटाउने खेल भए। उनले आफ्नो पार्टी देश र जनताका निम्ति समर्पित पार्टी रहेको दाबी गरे। ओलीले भने, अविरल बर्षाका कारण बाढी पहिरो आयो। आजै वडा अधिवेशन गर्न नसकेका ठाउँ पनि छन्। केहि ठाउँमा अधिवेशन स्थगित भएका छन्। विलम्ब अधिवेशन गर्न आह्वान गर्छु। ओलीले जनतालाई राहत सुविधा पुर्याउने कुरामा सरकारलाई ध्यान दिन आग्रह गरे। उनले भने, सरकारले क्षतीपूर्ति यथोचित उपलब्ध गराउनुपर्छ। घाइतको उपचारमा ढिलासुस्ती गर्नु हुँदैन। जनतालाई राहत सुविधा पुर्याउने कुरामा ध्यान दिओस। अध्यक्ष ओलीले विधान महाधिवेशन पछि नयाँ ढंगले पार्टी अघि बढेको दाबी गरे। आफूलाई लोकतान्त्रिक र महत्वपूर्ण पार्टी भन्नेहरु संविधानअनुसार महाधिवेशन मिति सकिँदा पनि नगरेर अल्झिरहेको उनको भनाई छ। हाम्रो पार्टी देशको नेता पार्टी हो। हामीले निर्माण गरेको समृद्धि नेपाल सुखी नेपालीको आकांक्षा पूरा गर्न लागेका छौं। लोकतन्त्रिक अभ्यास भनेको के हो ? व्यवहारिक रुपमा नै त्यसको प्रयोग हुनुपर्छ। जनप्रतिनिधिको भूमिका कस्तो हुनुपर्छ ? त्यसको व्याख्या हुनुपर्छ। त्यो कुरा पार्टीले नमुनाका रुपमा प्रयोग गर्नुपर्छ। उनले भने। आधारभूत संगठनको रुपमा रहेको वडा संगठनको अधिवेशन एमालेले एकै पटक उद्घाटन गरेको छ।"
एमालेको किचलो : रावलले दिए कार्यदलबाट राजीनामा,"काठमाडौं : पार्टी अध्यक्ष केपी ओलीले १० बुँदे सहमति कार्यान्वयनमा बेवास्ता गरेको भन्दै एमालेमा विवाद सिर्जना भएको छ। उपाध्यक्ष भीम रावलले १० बुँदे कार्यान्वयन कार्यदलको संयोजकबाट राजीनामा दिने घोषणा गरेका छन्। रावललाई कार्यदलको संयोजक बनाइएको थियो। १० बुँदे सहमति कार्यान्वयन गर्नुको सट्टा माओवादी केन्द्रबाट आएका नेताहरूलाई केन्द्रीय कमिटीमा थप गरिएको भन्दै रावलले असन्तुष्टि जनाएका हुन्। केन्द्रीय कमिटीमा १० प्रतिशत थप्नका लागि कार्यदलले गृहकार्य गर्ने निर्णय भएको थियो, रावलले भने, तर छलफल नै नगरी दुई जना केन्द्रीय कमिटीमा सदस्य थपियो। कुनै विधि पद्धति निर्णयसम्मत मनोनयन भएन। यसमा मेरो विमति छ। रावलले लिखितरूपमा कार्यदलबाट राजीनामा दिएको पत्र शनिबार पार्टीलाई बुझाउने बताए। उपमहासचिव घनश्याम भुसालले पनि १० बुँदे कार्यान्वयन नभएको भन्दै पार्टीमा अहसमति जनाएका छन्। उपाध्यक्ष रावल र उपमहासचिव भुसालले स्थायी समितिको शुक्रबारको बैठकमा फरक मत राखेका थिए। केन्द्रीय सदस्य थप्ने निर्णयमा मेरो पनि फरक मत छ भनेर घनश्याम भुसालले भन्नुभएको छ, रावलले भने। शुक्रबारको स्थायी समिति बैठकले रौतहटका कुन्दन कुशवाह र बाराका मोहम्मद समीरलाई केन्द्रीय सदस्यमा थपेको थियो। माओवादीमा नफर्की एमालेमै बसेका प्रभु साहले पार्टीमा जिम्मेवारी र पदीय भागबन्डा खोज्दै आएका थिए। उनलाई मनाउन कुशवाह र समीरलाई केन्द्रीय सदस्य बनाइएको हो। माओवादी केन्द्रबाट आएका नेताहरूका माग सम्बोधन गरेको तर, १० बुँदे पक्षधरलाई वास्ता नगरेको भन्दै रावललगायतका नेताहरू असन्तुष्ट बनेको नेताहरू बताउँछन्। असार २७ गते एमाले विवाद समाधानका लागि गठित १० सदस्यीय कार्यदलले १० बुँदे सहमति गरेको थियो। एमाले विभाजन हुने क्रममा सोही कार्यदलमा टेकेर तत्कालीन माधवकुमार नेपाल समूहका उपाध्यक्ष रावल, अष्ठलक्ष्मी शाक्य, युवराज ज्ञवाली, उपमहासचिव घनश्याम भुसाल, सचिव योगेश भट्टराई, गोकर्ण विष्ट, भीम आचार्य , स्थायी समिति सदस्य सुरेन्द्र पाण्डे, रघुजी पन्त र अनुशासन आयोगका अध्यक्ष अमृतकुमार बोहरालगायत १० स्थायी कमिटी सदस्यहरू एमालेमै रहेका थिए। पार्टी सचिव प्रदीप ज्ञवालीले भने १० बुँदे कार्यान्वयन भएको दाबी गरे। आमरूपमा कार्यान्वयन भएको छ, ज्ञवालीले भने,एकाध ठाउँमा समस्या छ। केन्द्रीय कमिटीको आगामी बैठक सम्म पूर्ण कार्यान्वयन गर्ने र सम्बन्धित कमरेडलाई कार्यान्वयन गर्न निर्देशन दिइएको छ। महाधिवेशन प्रतिनिधि बन्ने योग्यता एमालेमा २०७७ चैत मसान्तभित्र पार्टी सदस्य बनेका र नवीकरण गरेकाहरू महाधिवेशन प्रतिनिधि बन्न योग्य हुने भएका छन्। पार्टी स्थायी कमिटी बैठकले यस्तो निर्णय गरेको पार्टी सचिव ज्ञवालीले जानकारी दिए। प्रतिनिधि मापदण्ड र संख्याको विषयमा भने आगामी स्थायी समिति र केन्द्रीय कमिटीको बैठकले निर्णय गर्ने उनले बताए। आगामी मंसिर १० देखि १२ गतेसम्म चितवनमा हुने महाधिवेशनको निर्वाचन प्रक्रियामा विद्युतीय मेसिन प्रयोग गर्ने निर्णय एमाले गरेको छ। यसका लागि आवश्यक प्रक्रिया अघि बढाउन निर्वाचन आयोगलाई आग्रह गर्ने निर्णय भएको ज्ञवालीले जानकारी दिए। प्रतिनिधिको मापदण्डका साथै आवश्यक थप निर्णय गर्न कात्तिक ११ गते स्थायी कमिटी र १२ गते केन्द्रीय समितिको बैठक बोलाइएको छ। केन्द्रीय समितिको बैठकका महाधिवशेनकै विषयमा छलफल हुनेछ। महाधिवेशनमा विभिन्न मुलुकका मित्र पार्टी संगठनका प्रतिनिधि र देशभित्रका राजनीतिक पार्टीलाई निमन्त्रणा गर्ने निर्णय पनि भएको प्रवक्ता ज्ञवालीले बताए।"
जलवायु परिवर्तनमा मानव गतिविधि,"जलवायु परिवर्तनका कारण सिंगो विश्वले भोगिरहेका साझा समस्याहरूको न्यूनीकरण तथा समाधानका लागि साझा प्रतिबद्धता र रणनीति तय गर्नु नै सम्मेलनको प्रमुख लक्ष्य छ। वर्षकै बहुप्रतीक्षित जलवायु परिवर्तनसम्बन्धी अन्तर्राष्ट्रिय सम्मेलन कोप २६ आगामी साता स्कटल्यान्डमा सुरु हुँदैछ। दुई सयभन्दा बढी मुलुकका सरकार प्रमुख एवं उच्च नेताहरू सहभागी हुने सम्मेलनमा मन्त्री, सरकारी अधिकारी, बिजनेस कम्युनिटी, गैरसरकारी संघसंस्थाका प्रतिनिधिलगायत ३० हजार डेलिगेटले भाग लिँदैछन्। बेलायतको आयोजना तथा अध्यक्षतामा हुन लागेको सम्मेलनमा नेपालका तर्फबाट पनि प्रधानमन्त्री शेरबहादुर देउवा नेतृत्वको प्रतिनिधिमण्डल सहभागी बन्ने तयारी छ। जलवायु परिवर्तनका कारण सिंगो विश्वले भोगिरहेका साझा समस्याहरूको न्यूनीकरण तथा समाधानका लागि साझा प्रतिबद्धता र रणनीति तय गर्नु नै सम्मेलनको प्रमुख लक्ष्य छ। के हो जलवायु परिवर्तन ? जलवायु परिवर्तन को पदावलीले विभिन्न मानव गतिविधि का कारण भएको पृथ्वीको तापक्रम वृद्धि र यसका कारण उत्पन्न समस्याहरूलाई इंगित गर्दछ। जलवायु परिवर्तन अहिले सारा विश्वमाझ पेचिलो र तात्तातो वहसको विषय छ। जसलाई केवल वातावरणसँग मात्र नभई अर्थ र भूराजनीतिक महत्त्वका हिसाबले पनि निकै संवेदनशील मुद्दाका रूपमा लिइएको छ। मानव जातिका विभिन्न गतिविधिका कारण पृथ्वीको तापक्रम बढिरहेको छ। मुख्यतः कार्बनडाइ अक्साइड, मिथेनजस्ता ग्यासहरूको अधिकतम उत्सर्जनले तापक्रम बढाउने काम गरेको छ। नेपालले भोग्दै आएका हिमनदीहरू पग्लिने, बाढीपहिरो आइरहने, अनियमित वर्षा भइरहने जस्ता कयौं समस्या पनि जलवायु परिवर्तन र तापक्रम वृद्धिसँग जोडिएका छन्। कोअप२६ सम्मेलन जलवायु परिवर्तनसम्बन्धी समस्या सम्बोधनका लागि संसारका सबै मुलुकबीच साझा रणनीति, लक्ष्य र पहलको आधार तयार पार्ने उद्देश्यसहित सन् १९९२ मा संयुक्त राष्ट्रसंघको मातहतमा युनाइटेड नेसन फ्रेमवर्क अन क्लाइमेट चेन्ज नामको संयन्त्र सुरु गरिएको थियो। जसअन्तर्गत हरेक वर्ष सदस्य राष्ट्रहरूको सहभागितामा कन्फरेन्स अफ द पार्टिज (कोप) सम्मेलन आयोजना गरी साझा अवधारणा र रणनीतिहरू तय गरिँदै आएको छ। सम्मेलनमा संयुक्त राष्ट्रसंघका सदस्य राष्ट्रहरूको साथै युरोपेली संघमा आबद्ध सबै मुलुकका तर्फबाट संयुक्त प्रतिनिधित्वसहित दुई सयभन्दा बढी मुलुकको सहभागिता हुनेछ। के हुँदैछ सम्मेलनमा ? अक्टोबर ३१ मा सुरु हुने कोप २६ नोभेम्बर १२ मा समापन हुँदैछ। सम्मेलनको दोस्रो र तेस्रो दिन अर्थात् नोभेम्बर १ र २ मा विश्व नेताहरूको सम्मेलन हुनेछ। त्यस अवसरमा नेताहरूले अन्य मुलुकका नेतृत्वमाझ जलवायु परिवर्तनसम्बन्धी समस्या समाधानका लागि आफ्ना महत्त्वाकांक्षी सोच, लक्ष्य, योजना र प्रतिबद्धताहरू सेयर गर्नेछन्। कार्बनडाइ अक्साइड उत्सर्जनको सीमालाई सन्तुलित पार्दै सन् २०५० सम्ममा नेट जेरोको लक्ष्य हासिल गर्ने लक्ष्य सम्मेलनले लिनेछ। अन्य मुलुकका नेतृत्वमाझ जलवायु परिवर्तनसम्बन्धी समस्या समाधानका लागि आफ्ना महत्वाकांक्षी सोच, लक्ष्य, योजना र प्रतिबद्धताहरू सेयर गर्नेछन्। सम्मेलनका अन्य दिन अर्थतन्त्र, ऊर्जा, युवा र आम सशक्तीकरण, क्षति र अनुकूलन, विज्ञान, प्रविधि र आविष्कार, यातायातलगायतका अन्तरसम्बन्धित विषयहरूमा छुट्टाछुट्टै छलफल तथा गोष्ठीहरू सञ्चालन हुनेछन्। सम्मेलनमा आफ्नो अवस्था र स्वार्थ मिल्ने देशहरूले आपस मा छलफल गरेर समूहगत रूपमा धारणा प्रस्तुत गर्नेछन्। लिस्ट डिभेलप्ड कन्ट्री (एलडिसी) समूहमा नेपालसहित भुटान, बंगलादेश, माल्दिभ्स, इथियोपिया, तान्जानियालगायत ४७ देश रहनेछन्। नेपाललाई अवसर कोप२६ मा सहभागी हुने विश्वका दुई सयभन्दा बढी राष्ट्रमा नेपाल पनि एक हो। बेलायतको क्याम्ब्रिजस्थित बर्डलाइफ इन्टरनेसनलमा पोलिसी कोअर्डिनेटरका रूपमा कार्यरत डा पोसेन्द्र सत्यालले कोप २६ नेपालजस्ता मुलुकले उपयोग गर्न सके निकै गतिलो अवसर बन्ने बताउँछन्। सत्यालले भन्छन्, जलवायु परिवर्तनका कारण विभिन्न असर भोग्न बाध्य बनिसकेका नेपालजस्ता जोखिमयुक्त देशहरूले यो प्लेटफर्मलाई आफ्नो पक्षमा सहयोग जुटाउन पनि सदुपयोग गर्न सक्छन्। यो सम्मेलनमा नेपालले समस्याको न्यूनीकरणका साथै परिवर्तित अवस्था सुहाउँदो अनुकूलनको सन्तुलनमा पनि ध्यान दिनुपर्ने सत्यालको धारणा छ। नेपालले हिमनदीहरू पग्लिने, बाढीपहिरो, अनियमित वर्षा हुनेजस्ता असर भोग्न थालिसकेको छ। यस्ता समस्याहरूको व्यवस्थापन एवं न्यूनीकरण र नयाँ वातावरणमा अनुकूलनका लागि आवश्यक आर्थिक कोष, आधुनिक प्रविधिलगायतका सहयोग हासिल गर्न सम्मेलनको प्लेटफर्म सदुपयोग गर्नुपर्छ, उनले अन्नपूर्णसँग भने। स्कटल्यान्डमा बस्दै आएका संरक्षणविद् राम बगाले पनि नेपालले कोप२६ लाई विश्वलाई आफ्नो मुद्दा सुनाउने अवसरका रूपमा उपयोग गर्नुपर्ने धारणा राख्छन्। उनले भने, जलवायु पतिवर्तनसम्बन्धी समस्याका कारण नेपालले अहिले भोगिरहेको क्षति र नोक्सानीबारे सारा विश्वलाई जानकारी गराउन साथै यसतर्फ उनीहरूको ध्यानाकर्षण गर्न सम्मेलनलाई मञ्चका रूपमा प्रयोग गर्न सकिन्छ। तर विषयको ज्ञान र आवश्यक तयारीको अभावमा सम्मेलनमा नेपालको उपस्थिति बलियो हुन नसक्ने हो कि भन्ने आशंका विज्ञहरूलाई छ। अरू देशहरूमा वर्षौंदेखिको तयारी हुने गर्छ। बेलायतमै पनि आयोजक देशका रूपमा निकै लामो तयारी छ। यही सम्मेलनको लागि छुट्टै मन्त्री नै नियुक्त गरिएको छ। हाम्रोमा भने भर्खरै नयाँ सरकार आएको छ। पर्याप्त तयारी पुग्न कठिन देखिन्छ।"
रेलमार्ग नेपाललाई हस्तान्तरण,"काठमाडौं : जयनगरकुर्था (जनकपुर) को विस्तारित रेलमार्ग भारतले नेपाललाई हस्तान्तरण गरेको छ। भारतले सन् २०१४ बाट न्यारो गेजलाई ब्रोडगेजमा विस्तार थालेको थियो। शुक्रबार आयोजित एक कार्यक्रमका बीच भारतीय राजदूत विनयमोहन क्वात्राले भौतिक पूर्वाधार तथा यातायातमन्त्री रेणुकुमारी यादवलाई रेलमार्ग हस्तान्तरण गरे। भारत सरकारको तर्फबाट परियोजनाको कार्यान्वयन निकाय इरकाँन इन्टरनेसनल लिमिटेडले सो रेल खण्ड नेपाल सरकारको तर्फबाट उपस्थित नेपाल रेल्वे कम्पनी लिमिटेडलाई हस्तान्तरण गरेको थियो। ३४ किलोमिटरको जनकपुरजयनगर रेलमार्गमा ब्रोड गेज विस्तारका लागि सिभिलतर्फका सबै काम २०७५ सालमा नै सकिएको थियो। प्राविधिक कारण देखाउँदै पन्छिएको सरकारले २०७५ को पुसबाट नै जनकपुरजयनगर रुटमा रेल चलाउने घोषणा गरेको थियो। कुर्थाजयनगर रेलमार्ग ब्रोडगेजमा विस्तार गर्न ३ सय ८० करोड रुपैयाँ खर्च भएको भारतले बताएको छ। अहिले कुर्थादेखि बिजलपुरासम्म दुई सय करोड खर्चेर बाँकी खण्डको काम भारतले नै गर्दैछ। जयनगरकुर्था रेलमार्ग कहिलेबाट सञ्चालनमा आउँछ भन्ने अझै टुंगो छैन। रेल सञ्चालनमा लागि अहिले नेपालसँग कानुन नै छैन। यो रेलमार्ग सञ्चालनका लागि नेपाल र भारतबीच सञ्चालन प्रक्रियामा हस्ताक्षर भएको छ। भारत सरकारको आर्थिक सहयोगमा भारतको जयनगरदेखि नेपालको कुर्थासम्मको ३४९ किलोमिटर न्यारो गज खण्डलाई ब्रोड गजमा रूपान्तरण गर्ने कार्य सम्पन्न भएको छ। भारत सरकारको आर्थिक सहयोग अन्तर्गत नेरु ८७७ अर्ब रुपैयाँमा निर्माण भएको ३४९ किलोमिटर जयनगरकुर्था खण्ड ६८७२ किलोमिटर जयनगरबिजलपुराबर्दिबास रेलमार्गकै एक हिस्सा हो। यो खण्ड पहिले जयनगर र बिजलपुराबीच न्यारो गज रेलमार्गको रूपमा रहेको थियो। जयनगरकुर्था खण्डमा कुल ८ वटा स्टेसन र साना स्टेसन रहेका छन् जसमा जनकपुरको ऐतिहासिक महŒवको सहर पनि सामेल छ। सन् २०१४ देखि बन्द रहेको यो रेलमार्ग फेरि कसरी सञ्चालन गर्ने भन्ने व्यवस्थासहित प्रोसिड्योरको मस्यौदा तयार भएको थियो। अन्तरदेशीय रेलमार्ग भएकाले मुख्यतयाः भन्सार, अध्यागमन, सुरक्षा व्यवस्था, सूचना केन्द्रलगायतका पूर्वाधारहरू आवश्यक पर्छ। तर, जनकपुरजयनगर रेलमार्गमा यस्ता पूर्वाधारहरू तयार भएका छैनन्। प्रोसिड्योरमा क्रमैसँग यस्ता आवश्यक पूर्वाधार राख्दै रेल चलाउने व्यवस्था गरिएको छ। भन्सार पूर्वाधार नेपालको इनरुवा स्टेसनमा राख्ने सहमति भएको छ। रेलमार्ग भएर तेस्रो देशका नागरिक बिनाभिसा आवतजावत हुन सक्ने भएकाले त्यसलाई नियन्त्रण गर्न गर्नुपर्ने व्यवस्थाबारे पनि उल्लेख छ।"
बहिर्गमनको दबाबमा प्रधानन्यायाधीश,"काठमाडौं : आफ्नो नेतृत्वको इजलासले प्रधानमन्त्री हेरफेर गराएका प्रधानन्यायाधीश चोलेन्द्रशमशेर राणा त्यसको तीन महिनामा स्वयं जोखिममा पुगेका छन्। राजनीतिक शक्ति आर्जनको अभ्यासस्वरूप सरकारमा भाग खोजेर पछिल्लोपालि उनी विवादमा तानिएका थिए। इजलास निर्माणमा मनोमानी गर्नु, अदालतभित्र बढ्दो अराजकताअनियमितता नियन्त्रण गर्न नसक्नु, उल्टै त्यसको कारक बन्नुजस्ता थप कारण उनी जटिल डिलमा पुगेका हुन्। मातहतका न्यायाधीश, कानुन व्यवसायी (बार), पूर्वप्रधानन्यायाधीशन्यायाधीशहरू खुलेरै राणाको बहिर्गमनमा बोल्न थालेका छन्। यदि म प्रधानन्यायाधीशमा अनुमोदन भएँ भने प्रधानन्यायाधीशका रूपमा गर्नुपर्ने समितिको सम्मानमा अलिकति पनि आँच आउन दिने छैन। म प्रतिबद्धता जाहेर गर्छु, १५ असार २०७६ मा संसदीय समितिमा सुनुवाइका क्रममा प्रधानन्यायाधीश जबराले यस्तो प्रतिबद्धता जनाएका थिए। तर, उनी अहिले त्यसको विपरीत व्यवहारका कारण चौतर्फी घेराउमा छन्। न्यायिक इतिहासमै पहिलो पटक बहालवाला प्रधानन्यायाधीशविरुद्ध सर्वोच्चका पूर्वन्यायाधीशहरू मैदानमा उत्रेका छन्। न्यायपालिकामा आँच पुर्याएको अभियोग दर्ज गरेका छन्। पूर्वन्यायाधीश फोरमले १६ बुँदे विज्ञप्ति जारी गर्दै भनेको छ, न्यायपालिकाको गरिमा, विश्वसनीयता, जनआस्था र स्वतन्त्रता जोगाउन प्रधानन्यायाधीश स्वयंले निकास दिनु यथोचित हुन सक्छ। र, यो वाञ्छनीय र अनिवार्य पनि देखिएको छ। प्रतिनिधिसभा विघटनका मुद्दाहरूलगायत विभिन्न मुद्दाको पेसी सूची तोक्ने सम्बन्धमा उठेका विवाद, संवैधानिक अंगमा गरिएको नियुक्तिमा प्रधानन्यायाधीशले भागबन्डा लिएको भनी आरोप लागिरहनु, संवैधानिक परिषदसम्बन्धी मुद्दामा प्रधानन्यायाधीशको संलग्नता र प्रधानन्यायाधीशलाई नै विपक्षी बनाई दायर गरिएको रिट निवेदन सुनुवाइ ढिलो गरिएको लगायतका गम्भीर अभियोगहरू विज्ञप्तिमा लगाइएको छ। फोरमका अध्यक्ष एवं पूर्वन्यायाधीश टोपबहादुर सिंहले विज्ञप्ति जारी गरेका हुन्। प्रधानन्यायाधीश जबराबाट न्यायपालिकाको पक्षमा उदारता देखाइएन भने प्रधानन्यायाधीशको सम्बन्धमा उठेका सम्पूर्ण विवादको निष्पक्ष छानबिनका लागि प्रतिनिधिसभाले आफ्नो संवैधानिक कर्तव्य पूरा गर्न अग्रसर हुनका लागि समेत पूर्वन्यायाधीशले आह्वान गरेका छन्। विज्ञप्तिमा भनिएको छ, न्यायपालिकालाई आफ्नै नेतृत्वबाट जोगाउन सबै तहका न्यायाधीशहरूलाई अगाडि आउन पनि हामी अनुरोध गर्दछौं। न्यायपालिका जोगाउने अन्तिम दायित्व स्वयं न्यायाधीशहरूको नै हो भनी हामी पूर्वन्यायाधीशहरू स्मरण गराउन चाहन्छौं। प्रधानन्यायाधीश माथिका अभियोग पूर्वन्यायाधीश फोरममा सर्वोच्च अदालतका पूर्वप्रधानन्यायाधीशहरू छन्। फोरमले एक दर्जनभन्दा बढी अभियोग बहालवाला प्रधानन्यायाधीश जबरामाथि लगाएको छ। संवैधानिक परिषद ऐनमा संशोधन अध्यादेशविरुद्ध मुद्दामा प्रधानन्यायाधीश जबरा पनि विपक्षी हुन्। २०७७ मंसिर १ गते अध्यादेशविरुद्ध सर्वोच्चमा रिट परेको थियो। जुन ११ महिनासम्म पनि सुनुवाइ हुन सकेन। पूर्वन्यायाधीशको फोरमले विज्ञप्ति जारी गर्दै भनेको छ, रिट निवेदनको शीघ्रातिशीघ्र सुनुवाइ गरी निकास दिनुपर्नेमा ११ महिनासम्म सुनुवाइ नहुनाले सर्वोच्चको स्वच्छता उपरनै गम्भीर प्रश्न खडा गरेको छ। विश्वसनीयता घटाएको छ। बहालवाला प्रधानन्यायाधीशविरुद्ध पूर्वन्यायाधीश एकजुट भई विरोधमा टिप्पणी गरेको सम्भवत: पहिलो हो। आफूलाई विपक्षी बनाइएको मुद्दाको सुनुवाइका क्रममा संवैधानिक इजलासमा आफैं सामेल हुने जबराको रुचि रहेको पूर्वन्यायाधीश फोरमको भनाइ छ। आफैं न्यायकर्ता हुने गरी संवैधानिक इजलासमा सामेल हुने अभिरुचि र प्रयासले सम्पूर्ण न्यायिक मूल्य, मान्यता समाप्त हुने गम्भीर खतरा उत्पन्न हुनुका साथै प्रधानन्यायाधीशको भूमिका उपर नै यथार्थ परक रूपमा शंका खडा भएको छ, विज्ञप्तिमा उल्लेख छ। संवैधानिक परिषद्सम्बन्धी विवाद सुनुवाइको लागि २०७८ भदौ ११ गते गठित संवैधानिक इजलासमा रिट निवेदकबाट प्राकृतिक न्यायको सिद्धान्तको पूर्ण पालनाको माग गरिरहँदा प्रधानन्यायाधीश राणाले आफू अनुपस्थित हुने मौखिक जानकारी गराएका थिए। लिखित आदेश जारी हुनुपर्नेमा मौखिक जानकारी मात्र गराइनुले अदालती प्रक्रिया र पद्धतिको बेवास्ता गरिएको पूर्वन्यायाधीशको ठहर छ। मुलुकको न्यायिक प्रक्रियालाई संविधान र कानुनबमोजिम व्यवस्थित गराउने अन्तिम जिम्मेवारी बोकेको प्रधानन्यायाधीशबाट नै कार्यविधि कानुनको उल्लंघन हुनुले न्यायपालिकाको वर्तमान र भविष्यप्रति गहिरो चिन्ता बढाएको पूर्वन्यायाधीश फोरमले जनाएको छ। १८ भदौमा संवैधानिक परिषदसम्बन्धी अध्यादेशसम्बन्धी रिट निवेदनको सुनुवाइ गर्ने तय गरिएको थियो। उक्त सुनुवाइ रोक्ने माग लिएर सर्वोच्च अदालतलाई विपक्षी बनाइएकोे रिट निवेदन दर्ता गरिएकोमा पनि फोरमले आपत्ति जनाएको छ। १६ गते रिट निवेदन दर्ता हुनु, १७ गते पेसी तोकिनु, १७ गते नै एकल न्यायाधीशको इजलास रहेको ३ वटा इजलास गठन हुनु, एउटामा १६ थान, अर्कोमा ९ थान र तेस्रोमा ३ थान मात्र निवेदन तोकिएकोमा पनि फोरमले आलोचना गरेको छ। पहिलोमा कैफियत प्रतिवेदन झिकाउने र दोस्रोमा न्यायिक कामकारबाही रोक्ने निवेदन पर्नु र सोही इजलासले न्यायिक सीमा र बन्देज उल्लंघन गर्दै सर्वोच्चबाट स्थापित सिद्धान्तविपरीत (दशरथ कुर्मीविरुद्ध सर्वोच्च अदालत) भदौ १८ गतेको संवैधानिक इजलास सुनुवाइ रोक्ने गरी अन्तरिम आदेश जारी हुनु र भदौ १८ को कजलिस्टबाट मुद्दा हटाइनु न्यायिक विचलन, विकृति र विसंगतिको पराकाष्ठा नमुना भएको फोरमले अभियोग लगाएको छ। जो आफैंमा छानबिनको गम्भीर विषय बन्न पुगेको छ, फोरमले भनेको छ। प्रधानन्यायाधीश जबराले दक्ष र अनुभवी क्याडरका न्यायाधीशलाई उपेक्षा गरेको समेत विज्ञप्तिमा उल्लेख छ। न्यायिक नेतृत्व र राजनीतिक दलबीचको भागबन्डाको आधारमा अनुभवहीन व्यक्तिलाई सर्वोच्च अदालतको न्यायाधीशमा नियुक्त गरिएको फोरमले जनाएको छ। विज्ञप्तिमा भनिएको छ, न्यायिक विचलन र विकृति बढ्दै गएतर्फ जिम्मेवार व्यक्तिहरू बेलैमा सचेत हुन नसकेको फलस्वरूप न्यायपालिका आजको स्थितिमा पुग्न गएको हाम्रो ठहर रहेको छ। सर्वोच्च अदालतद्वारा सर्वोच्च अदालत उपर नै अन्तरिम आदेश हुनु, अन्तरिम आदेश बेलैमा सच्याउन सकिने प्रक्रिया र पद्धति अवलम्बन नहुनु, बार र बेन्चबीच सम्पन्न सहमति विपरीत इजलास तोकिनुजस्ता क्रियाकलापले न्यायिक नेतृत्वप्रति जनमानसमा शंका उत्पन्न गराएको समेत फोरमले जनाएको छ। पत्नी हत्याको अभियोगमा जन्मकैदको सजाय भोगेका रञ्जनप्रसाद कोइराला १२ वर्षे कैद सजाय घटाउने फैसला सर्वोच्चबाट भएको थियो। उक्त फैसलाविरुद्ध जनमानसमा सडक आन्दोलनमा उत्रेका र तत्कालीन महान्यायाधिवक्ता कार्यालयले कानुनी व्यवस्था र फौजदारी न्याय प्रणालीविपरीत भएको अभिव्यक्ति दिएको चर्चा गर्दै फोरमले संवैधानिक निकायबाट जाँचबुझ गर्न ध्यानाकर्षण गराएको जनाएको छ। त्यसतर्फ निकायहरू निक्रिय रहेका कारण न्यायिक स्वच्छता झन्झन् धुमिल हुँदै गएको फोरमको दाबी छ। न्यायपालिका गम्भीर विवादको भुँमरीमा परेको छ, विज्ञप्तिमा उल्लेख छ। सो मुद्दाको महान्यायाधिवक्ता कार्यालयले पुनरावलोकन निस्सा दर्ता गराए पनि शीघ्र सुनुवाइ हुन सकेन। फौजदारी विधिशास्त्र विपरीतको फैसला उपर पुनरावलोकनको लागि तत्काल निस्सा भए पनि अझसम्म सुनुवाइ हुन नसक्नुले न्यायिक शक्तिको दुरुपयोग भएको देखिँदैन र ? पूर्वन्यायाधीशले प्रश्न गरेका छन्। न्यायपालिकाको विकृति, विसंगतिबारे अध्ययन गरी प्रस्तुत गरिएको प्रतिवेदनमा प्रधानन्यायाधीश इमानदार प्रतिबद्ध भए विकृति र विसंगति ८० प्रतिशत ठीक हुने उल्लेख छ। विज्ञप्तिमा भनिएको छ, अदालतमा परेको मुद्दाको पेसी सूचीको निर्धारण गर्दा व्यापक मनोमानी भएको गुनासो आएको भन्ने समेत उल्लेख भएबाट वर्तमान न्यायिक नेतृत्वको संवैधानिक दायित्व निर्वाहमा नै गम्भीर शंका उत्पन्न भएको देखिन्छ। प्रतिनिधिसभा विघटनको पहिलो मुद्दा फैसला गर्ने प्रधानन्यायाधीश र न्यायाधीशहरूलाई नै तोकिदिएर विभिन्न तहको तक्मा दिने घोषणा गरिएबाट स्वतन्त्र र विश्वासिलो न्यायपालिकाको मर्ममा नै आघात पुर्याएको छ भनी चौतर्फी आलोचना हुँदा पनि सम्बन्धित न्यायाधीशहरूले न्यायपालिकाको मर्यादाको रक्षा गर्न अग्रसरता देखाएको पाइएन। प्रधानन्यायाधीशको नाताका मानिस मन्त्रिपरिषद्मा समावेश गराइनु, चर्को विरोधपश्चात् राजीनामा आउनुले प्रधानन्यायाधीशको आचरण र व्यवहारमा नै गम्भीर शंका उत्पन्न गराएको विज्ञप्तिमा उल्लेख छ। राजनीतिक प्रकृतिका अनेकौं संवैधानिक विवादहरू संवैधानिक सर्वोच्चमा विचाराधीन रहेको र कतिपय विवादहरू प्रधानन्यायाधीशकै इजलासले निर्णय सुनाउन बाँकी रहेको अवस्थामा प्रधानन्यायाधीश र राजनीतिक दलबीच भागबन्डाको सौदाबाजीको कुरा बाहिरिनुले न्यायपालिकाप्रतिको जनआस्था नै गम्भीर खतरामा पर्न गएको छ। संविधानले प्रत्याभूत गरेको शक्ति सन्तुलन र नियन्त्रणको मूलभूत सिद्धान्त नै समाप्त हुने आशंका बढाएको छ, पूर्वन्यायाधीशको ठहर छ। विज्ञप्तिमा मुद्दा पेसी तोक्ने अधिकारको प्रयोगमा बारम्बार विवाद उठ्नु, न्यायपालिका शुद्धीकरण अभियानका अभियन्ता वरिष्ठ अधिवक्ता र अधिवक्ताको ध्यानाकर्षणमा पनि कजलिस्ट तोक्ने अधिकारको प्रयोगमा शंका उठाइनुले गम्भीर बनाएको उल्लेख छ। बार एसोसिएशनका तर्फबाट २०७७ साउन २५ गते प्रधानन्यायाधीश समक्ष प्रस्तुत प्रस्तावमा पनि कजलिस्ट प्रकाशनको वर्तमान प्रक्रियाको विकल्पको माग दोहोर्याइनु र न्यायपालिकाको विकृतिबारे अध्ययन गर्ने समितिले प्रस्तुत गरेको प्रतिवेदनले पेसी तोक्ने प्रक्रिया गोलाप्रथाद्वारा लागू गर्न प्रतिवेदन पेस भएकोमा लागू नहुनुले प्रधानन्यायाधीशको सम्बन्धमा उठेका शंका, उपशंका अझै गम्भीर बन्न पुगेको छ , विज्ञप्तिमा जनाइएको छ। सर्वोच्चका न्यायाधीश हरिकृष्ण कार्की संयोजकत्वको समितिले प्रस्तुत गरेको प्रतिवेदनमा नै प्रधानन्यायाधीशको भूमिका माथि नै प्रश्न उठाइएको फोरमले जनाएको छ। लिड कि लिभ ? सर्वोच्च र मातहतका अदालत, विशिष्टीकृत अदालत वा अन्य न्यायिक निकायहरूको न्याय प्रशासनलाई प्रभावकारी बनाउने अन्तिम जिम्मेवारी प्रधानन्यायाधीशको हुने संविधानमा उल्लेख छ। तत्कालीन प्रधानन्यायाधीश खिलराज रेग्मी मन्त्रिपरिषद्को अध्यक्ष भएदेखि हालसम्मका प्राय: सबै न्यायाधीश विवादमा परेका छन्। विगतमा विवादमा परेको न्यायाधीशबाट शिक्षा लिइएन। सुधार्ने पहल पनि भएन, पूर्वन्यायाधीश बलराम केसी भन्छन्, प्रधानन्यायाधीशको आफ्नै कारणले समस्या सिर्जना भएको हो। तीन वर्षको अवधि थियो। सुधार गर्न पर्याप्त समय थियो। केही अवरोध थिएन। तर केही भएन। लिड गर्न सक्नु भएन। अब लिभ गर्नुपर्छ। बार : आइतबार प्रधानन्यायाधीश भेट्दै नेपाल बार एसोसिएसनले समसामयिक विषयलाई लिएर प्रधानन्यायाधीश जबरालाई आइतबार भेट्ने भएको छ। एसोसिएसनको आइतबार बसेको बैठकले भेटघाट गर्ने निर्णय गरेको बारकी उपाध्यक्ष रक्षा बस्यालले जानकारी दिइन्। उनले भनिन्, प्रधानन्यायाधीशज्यूसँग समसामयिक विषयमा छलफल गरेर थप निर्णय गर्छौं। सर्वोच्च अदालत बार एकाईका अध्यक्ष पूर्णमान शाक्यले सुरुदेखि नै सर्वोच्चमा देखिएको विकृति र विसंगतिको विरोध गर्दै प्रधानन्यायाधीश जबरालाई भेटेर सच्याउन आग्रह गरेको बताए। उनले भने, अहिलेको समस्या समाधानको लागि राजनीतिक दलले केही स्ट्याण्ड लिनुपर्छ। हामीले पनि सबै कुराको मूल्यांकन गरिरहेका छौं। संवैधानिक कानुन व्यवसायी मञ्चका अध्यक्ष वरिष्ठ अधिवक्ता दिनेश त्रिपाठी प्रधानन्यायाधीश जबराले गैरन्यायिक आचरण प्रस्तुत गर्दा विवादमा परेको बताउँछन्। प्रधानन्यायाधीशले पदीय गरिमा, मर्यादा र अदालतको विश्वसनीयतालाई सरंक्षण गर्नुपर्छ, उनले भने, उहाँको (प्रधानन्यायाधीश) कारण न्यायपालिकाको गरिमा, सम्मान र विश्वसनीयतामा अपूरणीय क्षति पुगेको छ। १९ माघ २०७५ मा प्रधानन्यायाधीश भएका जबरा करिअरको उत्तरार्धमा विवादमा परेका छन्। ६५ वर्ष पुग्न लागेका जबराविरुद्ध उनकै पूर्वन्यायाधीश, सहकर्मी न्यायाधीश, राजनीतिक नेतृत्व, नेपाल बार, नागरिक समाजबाट समेत घेराबन्दी देखिएको छ। १७ वर्ष कानुन व्यवसायीका रूपमा अभ्यास गरेपछि न्यायाधीशको बाटो तय गरेका थिए। १३ जेठ २०७१ मा उनी सर्वोच्चमा न्यायाधीश भएका थिए।"
एक दशकमा उत्सर्जन दोब्बर,"यही वर्षको उदाहरण हेर्दा पुसमाघपछि वायु प्रदूषण ह्वात्तै बढ्यो। जसले विद्यालयसमेत बन्द गर्नुपर्यो। पहिला पनि वायु प्रदूषित भयो। तर यस पटक लामो समय सुक्खा परेकाले वनजंगलमा डँढेलो लाग्यो। त्यहाँको असर काठमाडौंमा पनि पर्यो। काठमाडौंमा धुवाँ थपियो। जाडोमा बेस्सरी पानी नपर्ने, त्यसपछि मनसुन सुरु हुँदा नहुँदै एकैपटक पानी पर्यो। त्यसले मेलम्चीमा पनि ठूलो विपत्ति ल्यायो। दशकौंदेखिको मेलम्चीको योजना अनिश्चित भयो। जलवायुजन्य असरले विकास निर्माणका कार्यमा अनिश्चितता थपिदियो। काठमाडौंका फोहोर पनि बाहिर जान सकेनन्। दसैंपछि पनि पानी परेर सयौंको ज्यान गयो। पहिला मौसमको अनुमान गर्न सक्थ्यांै। यतिबेला यति पानी पर्छ भन्ने अनुमान गर्न सकिन्थ्यो। तर आजकल त्यो गर्न सकिन्न। यसलाई जलवायु परिवर्तनको असर भन्न सक्छौं। वैज्ञानिक रूपमा प्रमाणित विस्तारै होला तर यसको असर देखिएको छ। जलवायु परिवर्तनका कारण काठमाडौंवासीले फेर्ने हावामा असर देखिएको छ। विकसित देशले गरेको गल्तीले धेरै असर हामीलाई पर्ने गरेको छ। पृथ्वीको तापक्रम झन्झन् बढ्ने निश्चित छ। हाम्रो समाज प्रकृतिमा बढी आश्रित छ। जनजीवन नै कृषि प्रणाली र प्रकृतिमा निर्भर भएकाले अलिकति खल्बलिने बित्तिकै धेरै असर गर्छ। त्यसलाई त्यो परिवर्तनको व्यवस्थापन गर्ने क्षमता कम छ। हाम्रो भूगोल त्यस्तै छ। त्यसैले बढी चिन्तित हुनुपर्छ। फोहोर वायुका कारण खासगरी काठमाडौं उपत्यका र चितवनमा जीवनको आयु ३४ वर्ष घटेको छ। काठमाडौंको प्रदूषण विश्व स्वास्थ्य संगठनको मापदण्डभन्दा १० गुणाले बढेको छ। २०७६ मा वातावरण संरक्षण ऐन उच्चस्तरीय राष्ट्रिय वातावरण तथा जलवायु परिषद् छ। त्यसले नेतृत्वदायी भूमिका खेल्नु पर्यो। त्यो परिषद् गठनसमेत भएको छैन। प्रधानमन्त्रीले बैठक डाक्नुपर्ने हो। ग्लास्गोमा के कुरा गर्ने ? त्यस विषयमा बैठक हुनुपथ्र्यो। त्यहाँ गएर आएपछि झनै धेरै काम हुन्छ। हाम्रो आफ्नै स्वास्थ्यका लागि जलवायु परिवर्तनसम्बन्धी काम गर्नुपर्छ। विद्युतीय सवारी तत्काल सुरु गर्नुपर्ने हो। हुनुपर्ने जति काम भएको छैन। अहिलेको बजेटले मोटरसाइकल एसेम्ली गर्नेलाई ५० प्रतिशत अन्तशुल्क छुट गरेको छ। तर विद्युतीय मोटरसाइकललाई छुट दिनुपर्ने थियो। अनि उत्सर्जन घटाउन सकिन्छ। अनि संसारलाई भन्न सकिन्थ्यो। सरकारले अर्थतन्त्र र जनताको स्वास्थ्यका लागि काम गर्नुपर्छ। उत्सर्जन एक दशकमा दोब्बर भएको छ। गति एकदमै बढेको छ। हाम्रै देशवासीको स्वास्थ्य र अर्थतन्त्रका लागि उत्सर्जन घटाउनुपर्छ। (लेखक वातावरणविद् हुन् ।)"

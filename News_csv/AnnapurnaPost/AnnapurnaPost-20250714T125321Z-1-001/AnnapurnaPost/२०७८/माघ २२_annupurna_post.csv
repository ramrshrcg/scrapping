शीर्षक,विवरण
"कांग्रेसले बोलायो केन्द्रीय कार्यसम्पादन बैठक, यी एजेन्डामा छलफल हुने","काठमाडौं: नेपाली कांग्रेसको केन्द्रीय कार्यसम्पादन बैठक बोलाइएको छ। पार्टीका मुख्य सचिव कृष्णप्रसाद पौडेलका अनुसार बैठक माघ २७ गतेका लागि बोलाइएको हो। 'नेपाली कांग्रेस केन्द्रीय कार्यसम्पादन समितिको बैठक माघ २७ गते दिउँसो २ बजे पार्टीको केन्द्रीय कार्यालय, बीपी स्मृति भवन, वीपीनगर, ललितपुरमा बस्ने भएको छ। उक्त बैठकमा केन्द्रीय कार्यसम्पादन समितिका पदाधिकारी एवं सदस्यहरुको उपस्थितिका लागि निर्देशानुसार अनुरोध गरिन्छ,' उनले भने। बैठकमा मुख्यतः दुई एजेन्डामा छलफल हुने बताइएको छ। म्याद समाप्त भएका भ्रातृ एवं शुभेच्छुक संस्थाहरुका सम्बन्धमा र पार्टीको जिल्ला अधिवेशन हुन बाँकी रहेका जिल्लाहरुका सम्बन्धमा छलफल हुने मुख्य सचिव पौडेलले बताए।"
"स्याङ्जामा जीप दुर्घटना, चालकसहित दुई जनाको मृत्यु",स्याङ्जा: विरुवा गाउँपालिका ३ धोवादीस्थित भित्रि सडकमा जीप दुर्घटना हुदाँ दुई जनाको मृत्यु भएको छ। जीप खसेको खबर पाएपछि पुगेको प्रहरीले जीपमा रहेका २ जना ब्यक्ति नै मृत्यु भएको जनाएको छ। सोही गाउँपालिका खाली निवासी जीप चालक २६ वर्षीय बेलबहादुर थापा र ३२ वर्षीय भेषबहादुर थापाको मृत्यु भएको प्रहरी नायब उपरीक्षक राजेन्द्रप्रसाद अधिकारीले जानकारी दिए। उनका अनुसार विरूवाबाट खालीतर्फ जाँदै गरेको ग१ज ५९३९ नं सो जीप सडकदेखि करिब ५ सय मिटर तल खसेको थियो। मृतकको पोष्टमार्टमका लागि जिल्ला अस्पताल स्याङ्जा ल्याइएको प्रहरीले जनाएको छ।
मेलम्चीको महाबिजोग,"काठमाडौं : तत्कालीन प्रधानमन्त्री कृष्णप्रसाद भट्टराईले २०४७ सालमा मेलम्चीको पानी ल्याएर काठमाडौंको सडक पखाल्छु भने। सोही समयदेखि चर्चामा आएको आयोजना हो, मेलम्ची। भाषणलाई धेरैले हाँसेर उडाए, अहिले काम गर्ने शैलीलाई। भट्टराईले आश्वासन दिएको तीन दशक नाघिसक्दा पनि काकाकुल राजधानीवासीको पीडामा मेलम्ची मलम लागेन। कारण समयमा काम नगर्ने प्रवृत्ति र अनियमितता। सन् १९८८ मा विन्नी एन्ड पाटनर्स यूकेले खानेपानी समाधानका लागि २० आयोजनाको सम्भाव्यता अध्ययन गरेको थियो। अध्ययनले मेलम्ची खोलाबाट काठमाडौंमा पानी ल्याउन सकिने सजिलो विकल्प सार्यो। सन् १९९० मा स्टेनले एन्ड एसोसिएसन र सन् १९९२ मा अस्ट्रेलियन कम्पनी स्मेकले गरेको अध्ययनले पनि यो आयोजनालाई पहिलो प्राथमिकतामा राखे। काठमाडौंको खानेपानी व्यवस्थापनमा जापान, थाइल्यान्डलगायत देशका दातृ निकाय संलग्न थिए। मेलम्ची आयोजनाको कुरा अघि बढेपछि जापान सरकारले काठमाडौंको खानेपानीबाट हात झिक्यो। २०४८ सालमै अगाडि सारिएको खानेपानी संस्थानको १५ वर्षे सुधार कार्यक्रम त्यसै छाडियो। विश्व बैंकले साना आयोजनाभन्दा मेलम्चीमा सरकारलाई केन्द्रित गर्दै लग्यो। अरुणको अवशानपछि काठमाडौंको खानेपानीबाट पनि विश्व बैंक पछाडि हट्यो। त्यसपछि यो आयोजनाको नेतृत्व एसियाली विकास बैंकले गर्यो। २०५७ को मूल्यमा ३७ अर्ब लागतमा सक्ने गरी २०५८ बाट थालिएको आयोजना सन् २००६ मा सक्ने लक्ष्य थियो। बल्लबल्ल २०७७ चैत्र २० गतेदेखि दुई महिना अस्थायी रूपमा काठमाडौंमा पानी झर्यो। तर, बाढीले पानी पिउने सपना पुनः बगायो। आयोजनामा विवाद र भ्रष्टाचार आयोजना सम्पन्न हुने समयसम्ममा मुआब्जा विवादसमेत मिलेन। आयोजना प्रभावित क्षेत्रका जनताको माग मात्र होइन, माओवादी द्वन्द्वको चपेटामा परेको आयोजनासँग जे मागे पनि पाइन्छ भन्ने आमजनताको अपेक्षा थियो। सम्बन्धित मन्त्रालयले चासो नदेखाएकाले पनि आयोजना ढिलाइमा परेको पूर्वआयोजना प्रमुखहरू नै बताउँछन्। आयोजना प्रवेश मार्गका रूपमा ४५ किलोमिटर नयाँसडक र २४ किलोमिटर पुरानो सडकको स्तरोन्नति गर्ने काम पहिलो चरणमा थालिएको थियो। मुआब्जाको विषयमा चित्त नबुझेको बताउँदै गोकर्णमा रहेको सहयोगी उच्च माविले आयोजनालाई विपक्ष बनाएर सर्वोच्चमै मुद्दा दर्तासमेत गरेको थियो। तत्कालीन राजा ज्ञानेन्द्रले १९ माघ २०६१ मा प्रत्यक्ष शासन थाले। राजनीतिक दलमाथि प्रतिबन्ध लगाए। दलका नेतालाई भ्रष्टाचार अभियोगमा कारबाही गर्न ५ फागुन २०६१ मा शाही आयोग गठन गरे। शाही आयोगले मेलम्ची आयोजनामा भएको भ्रष्टाचारको विषयमा छानबिन अगाडि बढायो। आयोगले आयोजनाका पदाधिकारीलाई ५ वैशाख २०६२ का दिन बयान लियो। बयानका आधारमा १३ वैशाखको मध्यरात शेरबहादुर देउवालाई गिरफ्तार गर्यो। आयोजनाको सुरुङ प्रवेश मार्गको काम लिएको थियो, हेनिल कोनेको जेभीले। २८ सेप्टेम्बर २००१ मा छनोट भएको हेनिल कोनेकोले ३१ मार्च २००३ मा प्रवेशमार्ग बनाइसक्ने सर्तअनुसार ठेक्का पाएको थियो। ठेक्का लिएको ५ सय २० दिनमा काम सक्ने सम्झौता भए पनि ८ अक्टोबर २००२ मा मात्र उसलाई एड्भान्स पेमेन्ट दिइएको थियो। सडक निर्माणमा परामर्शदाताको काम गर्दै आएको नरप्लान्ट एयसले समयमा चासो नदिँदा काम प्रभावित भएको निष्कर्ष सरकारी अध्ययनले देखाएको थियो। काम समयमा गर्न नसकेको कारण देखाएर हेनिल कोनेकोले १० मे २००४ मा एकलौटी रूपमा ठेक्का तोडेको घोषणा गर्यो। आयोजनाको लागतभन्दा ४४ प्रतिशत कम मूल्यमा ठेक्का लिएको हेनिलले काम छाडेपछि आयोजना अगाडि बढाउँदा भएको घाटाका आधारमा देउवा, तत्कालीन मन्त्री प्रकाशमान सिंहलगायत ६ जनालाई जनही ३६ करोड रुपैयाँको बिगो कायम गरेर मुद्दा दर्ता गरिएको थियो। शाही आयोगको कारबाहीपछि धेरैजसो काम प्रभावित भएको आयोजनाबाट नर्वेजियन सहयोग नियोग नोराड र सिडा बाहिरिने घोषणा गर्यो। उनीहरूले बाहिरिने घोषणा गर्दा नेपालमा प्रजातन्त्र नभएकाले सहयोग जारी नराख्ने बताएको थियो। १८ चैत २०६१ मा नोराडले विज्ञप्ति निकालेरै नेपालमा प्रजातन्त्र नभएकाले सहयोग फिर्ता लिएको घोषणा गर्यो। नोराडपछि स्विडेन सरकारले सिडाले लगानी गरेको २५ लाख अमेरिकन डलरको सहयोग फिर्ता गर्यो। ठेक्का दिने र तोड्ने क्रम निरन्तर आयोजनाको मुख्य काम २७ किलोमिटर लामो सुरुङको माध्यमबाट मेलम्ची खोलाको पानी काठमाडौं ल्याउनु हो। यो कामको जिम्मा पहिलो पटक चाइना रेलवे१५ ब्युरो गु्रप कर्पोरेसन र सीआरसीसीसँग सम्झौता भयो। ८ फागुन २०६५ मा भएको सम्झौताअनुसार काम गर्न नसकेपछि २७ भदौ २०६९ मो ठेक्का तोडियो। आयोजना सम्पन्न हुने समयमा चिनियाँ कम्पनीले छाडेपछि अलपत्रजस्तै भएको सुरुङ निर्माणका लागि फेरि ठेक्का खोलियो। २०७३ वैशाखमा पानी काठमाडौंमा वितरण गर्ने लक्ष्य राखिए पनि २०७२ वैशाखमा भूकम्प जाँदासम्म आयोजनाको १७ प्रतिशत काम मात्र भएको थियो। इटालियन कोअपेराटिभा मुरातोरी एन्ड केमेन्टेस्टी (सीएमसी) र भारतको दिराभेनालाई छनोट गरेको थियो। ३१ असार २०७१ मा सरकारले सुरुङ निर्माणको नयाँ सम्झौता गर्यो। पुसबाट सुन्दरीजल, सिन्धु, ग्यालथुम र अम्बाथान अडिट गरी ६ प्वाइन्टबाट सुरुङ खन्न थालियो। त्यसपछिका काम र भएका धेरै संरचना खोला र बाढीले बगायो। अब पुनः लगभग सुरुवातबाटै काम अघि बढाउनु पर्नेछ। सरकार परिवर्तन, प्रक्रियागत कठिनाइ, प्राविधिक समस्याजस्ता कारणले गर्दा ७ महिनादेखि बन्द भएको आयोजनाको पुनर्निर्माणको काम गत हप्ताबाट सुरु भएको मेलम्ची खानेपानी विकास समितिका प्रवक्ता राजेन्द्रप्रसाद पन्त बताउँछन्। थप करिब ३६ करोडमा आयोजनाको पुनर्निर्माणको काम सुरु भएको छ। माघ १३ गतेबाट आयोजनाको काम सुरु भएको छ, पन्तले भने जमेको लेदो सफा गर्ने काम भइरहेको छ। बाढीका कारण थुप्रिएका ठूला ढुंगाहरू हटाउन विस्फोटक पदार्थ नै चाहिने देखिन्छ। आयोजनाको पुनर्निर्माणको काम ठेकेदार कम्पनी सिनो हाइड्रोले नै गर्दैछ। कम्पनीले ३६ करोड ४५ लाखमा मेलम्चीलाई सञ्चालन योग्य बनाउने जिम्मा पाएको हो। चिनियाँ कम्पनी सिनो हाइड्रोले चैत मसान्तसम्म काम सकाउने प्रतिबद्धता जनाएको छ। तर, चैत्रबाट पनि अस्थायी रूपमा नै पानी आउने हो। स्थायी संरचना बाढीका कारण पुरिएको हुँदा त्यसको क्षति आकलन र पुनः बाढीको जोखिमको अध्ययन नहुँदासम्म सम्भव देखिँदैन। करोडौंको लगानीमा तयार पारिने अस्थायी संरचनालाई वर्षा सुरु हुनेबित्तिकै पुनः बन्द गर्नुपर्नेछ। करिब एक अर्बभन्दा बढीको लगानीमा बनेको हेडवक्र्सको स्थायी संरचना कहाँ बनाउने भन्ने अझै यकिन भइसकेको छैन। यसको पुनर्निर्माणका लागि पनि अनुमानित एक अर्ब रुपैयाँ लाग्ने आयोजनाले जनाएको छ। एसियाली विकास बैंक (एडीबी)ले हेडवक्र्सभन्दा माथिको क्षेत्र भ्रेमाथाङको भौगोलिक वस्तुस्थिति अध्ययन गरिरहेको छ। यसको प्रतिवेदन नआएसम्म हेडवक्र्स साविककै ठाउँमा वा अन्यत्र सार्ने भन्नेमा निश्चितता छैन। राष्ट्रिय गौरवको आयोजनाको रूपमा २०५५०५६ मा सुरु भएको मेलम्ची खानेपानीको ९७ प्रतिशत काम सम्पन्न भएको थियो। सर्सर्ती हेर्दा गत असारमा आएको बाढीले आयोजना ध्वस्त बनाएजस्तो देखिए पनि यसको निर्माणपूर्व गरिएका अध्ययनमा थुप्रै कमीकमजोरी विज्ञहरूले औंल्याएका छन्। ७० अर्बको लगानी जोखिममा मेलम्ची खोलादेखि घरको धारासम्म पानी ल्याउन र घरबाट निस्किएको फोहोर पानी प्रशोधन गर्न करिब ७० अर्ब रुपैयाँ खर्च हुने देखिन्छ। ७० अर्बमा ६० अर्ब रुपैयाँ खर्च भइसकेको छ भने करिब १० अर्ब रुपैयाँ दोस्रो चरणको काम सुरु गर्न विनियोजित रकम हो। मेलम्ची आयोजनालाई जम्मा दुई भागमा बाँडिएको छ। अम्बाथानदेखि सुन्दरीजलसम्म पानी ल्याउने एउटा र सुन्दरीजलदेखि काठमाडौंवासीको घरको धारासम्म पानी पुर्याउने अर्को पाटो हो। अम्बाथानदेखि २७५ किलोमिटरको सुरुङ मार्ग हुँदै सुन्दरीजलसम्म पानी ल्याउन हालसम्म ३० अर्ब १५ करोड रुपैयाँ खर्च भएको छ। आयोजनास्थलको मुख्य खर्चमा सुरुङ मार्गका लागि करिब १० अर्ब ४० करोड रुपैयाँ र हेडबक्र्स बनाउन अनुमानित १ अर्ब रुपैयाँमध्ये हालसम्म करिब ८० करोड खर्च भएको आयोजनाले जनाएको छ। स्थायी संरचना तत्काल असम्भव आयोजनालाई स्थायी रूपमा सञ्चालन गर्न तत्काल सम्भव छैन। त्यसैले अस्थायी संरचनामार्फत नै चैत्रबाट पानी ल्याउने तयारी सरकारले गरेको खानेपानी मन्त्रालयका प्रवक्ता ज्ञानप्रसाद ढकालले बताए। आयोजनाको अस्थायी पुनर्निर्माणका लागि १ अर्ब ५० करोड रुपैयाँ आवश्यक पर्ने अनुमान थियो। यसभित्र आयोजनासम्मको बाटो, हेडवक्र्सको लेदो सफा गर्ने, कफर ड्याम मर्मतसम्भारलगायतका कामहरू पर्छन्। १ अर्ब ८८ करोडको क्षति २०७८ असार १ गतेबाट आएको बाढीले आयोजनाका मुख्य संरचनाहरू पुरिएका छन्। बाढीले मुख्य बाँधस्थल (हेडवक्र्स), अस्थायी रूपमा पानी काठमाडौं ल्याउन बनाइएको बाँध (कफर ड्याम) लगायतका मुख्य संरचनाहरूमा करिब १० मिटरसम्म लेदो भरिएका छन्। बाढिले १ अर्ब ८८ करोडबराबरको क्षति पुर्याएको प्रारम्भिक अनुमान थियो। बाढीले आयोजनाको मुख्य प्रवेश मार्गको करिब ८ किलोमिटर सडकखण्ड पूर्ण ध्वस्त भएको थियो। मेलम्ची बजारदेखि हेडवक्र्स रहेको स्थान अम्बाथानसम्म २२ किलोमिटर सडक प्रवेश मार्ग हो। उक्त प्रवेश मार्गको चनौटेसम्म आंशिक क्षति भएको थियो। त्योभन्दा उता अम्बाथानसम्मको करिब ८ किलोमिटर सडक र पुलको संरचना बाढीकै कारण क्षति भएका थिए। यस्तै, आयोजनाको मुख्य संरचना हेडवक्र्स र वरपरका संरचना बाढीले बगाएर ल्याएको नदीजन्य पदार्थले पुरिएका छन्। नदीको सतहमा दुई किलोमिटरसम्म ढुंगा, गिट्टी, बालुवालगायतका पदार्थ जम्मा भएका छन्। स्थायी संरचना बन्न समय लाग्ने मेलम्ची आयोजनाको हेडवक्र्स भएको अम्बाथानभन्दा माथि जोखिम अझै कायमै छ। माथिल्लो भागमा भइरहेको परिवर्तन र मनसुनमा आउने बाढीको जोखिमको मापन नगरेसम्म स्थायी संरचना बनाउन नसकिने आयोजनाले जनाएको छ। पहिरो उद्गमस्थल भ्रेमाथाङको भूसंरचना र जोखिम मूल्यांकन गर्न एसियाली विकास बैंक (एडीबी) र नेपाल सरकारको संयुक्त अध्ययन टोली गठन गरिएको प्रवक्ता पन्तले जानकारी दिए। उक्त टोलीको अध्ययन प्रतिवेदन नआएसम्म आयोजनाको स्थायी संरचना कहाँ हुने भन्ने टुंगो लाग्दैन। माथिल्लो तटीय क्षेत्रमा बाढीको प्रभाव कायमै रहेको प्रतिवेदनले देखाए हेडवक्र्स सार्नुपर्ने हुन सक्छ। आगामी वर्षहरूमा पनि बाढी आउने सम्भावना देखिए अहिले सफा वा मर्मत सम्भार गर्नुको औचित्य नभएको पन्तको भनाइ छ। त्यसैले गर्दा पनि स्थायी रूपमा मेलम्चीको पानी आउन अझै केही वर्ष लाग्ने देखिन्छ।  सुमन शर्मा, पूर्व ऊर्जासचिव बाढीले मेलम्चीमा ठूलै क्षति भएको हो। अब स्थायी संरचना बनाउन फेरि बाढी आउन सक्ने वा नसक्ने अध्ययन गरेर मात्रै बनाउनुपर्छ। अब पुरानो इन्टेकलाई त्यसैमा बनाएर हुँदैन। त्यसको भूगर्भिक वातावरणमा कस्तो मुभमेन्ट हुन्छ वा हाइड्रोलोजिकल प्यारामिटरहरू अध्ययन गरेर मात्रै नयाँ इन्टेक बनाउनुपर्छ। अहिले आएको विनाश अकल्पनीय हो। आयोजना बनाउनुपूर्व बृहत् अध्ययन भने भएकै हो। अध्ययन नगरेको वा हेल्चेक्र्याइँ भएको भन्ने आरोप सत्य होइन। त्यतिबेला भएका तथ्यांकहरूबाट अध्ययन गरेर आयोजना बनाउन योग्य ठहर भएको हो। बाहिरबाट पनि विज्ञ ल्याएर अध्ययन गराइएको थियो।  सुरेन्द्र पाण्डे , पूर्व अर्थमन्त्री पहिरो किन गयो या प्राविधिक के कठिनाइ थियो, त्यो म भन्न सक्दिनँ। मेलम्ची स्थायीबाट आउने हो कि अस्थायी भन्ने पनि मलाई थाहा छैन। अर्थ मन्त्रालयको काम भनेको आवश्यक रकमको व्यवस्थापन गर्ने हो। मेलम्चीको हकमा रकम अभाव कहिल्यै भएको छैन। आयोजना ढिला भएकै हो, यसमा कसैको दुइमत छैन। सरकार, एसियाली विकास बैंकलगायत अन्य दातृ निकायहरूको लगानी रहेको छ। कहिलेकाहीँ दाताहरूको कारणले पनि समस्या भएको छ। उनीहरूका सर्तहरूका कारण। कहिले ठेकेदार भाग्नेलगायतका अनेक घटनाहरू भएका छन्। यी कुराहरूले आयोजनामा समस्या आएको हो।  रामेश्वर खनाल, पूर्व अर्थसचिव यसमा मुख्य समस्या भनेको आयोजना व्यवस्थापनको समस्या हो। आयोजना सम्पन्नको लागि राजनीतिक इच्छाशक्ति हुँदै भएन। कसरी लाभ लिने भन्ने विषयमा नै ध्यान गयो। काम गर्ने कर्मचारीलाई हटाउने र काम नगर्ने अनि ठेकेदारसँग कमिसन माग्ने कर्मचारीलाई चयन गर्ने गरेपछि आयोजना कसरी समयमा नै सम्पन्न हुन्छ। अर्को कुरा बाढी प्राकृतिक प्रकोप हो तर बाढी आउने त्यो स्थानको जियोलोजिकल सर्भेमा त्रुटि भएको देखिन्छ। सम्भवतः सही कर्मचारी भएको भए यस्ता त्रुटि हुन सक्दैनथे। त्यहाँ कर्मचारीहरूको धेरै नै हेरफेर भएर नै समस्या आएको हो। मेलम्चीको हकमा वित्तीय स्रोतको समस्या होइन। एसियाली विकास बैंकको ऋण भएकोले पैसाको समस्या नहुँदा नहुँदै पनि आयोजना व्यवस्थापनको कमजोरीको कारणले पनि अघि नबढेको हो।  प्रेमबहादुर सिंह, पूर्व खानेपानीमन्त्री त्यतिबेला भूकम्पले मेलम्ची खानेपानी मात्र नभई देश नै तहसनहस भएको थियो। म पहिलो पटक मन्त्री हुँदा यसका सम्पूर्ण कार्य बन्द थिए। त्यतिबेला हामीले काम थालनी गर्यौं। एक महिनामा एक किलोमिटरको हिसाबले काम गर्यौं र आयोजनाको करिब ५० प्रतिसत काम सकायौं। एडीबीले पनि पत्र लेखेर हाम्रो कामको प्रशंसा गरेको थियो। त्यसैले अहिले अस्थायी संरचना बनाउनुपर्ने कारण के हो र ? स्थायी संरचना छँदै छ नि। मेलम्चीको सम्पूर्ण संरचना बनिसकेको छ। बाढीले त बाहिरी कुरा मात्र बिगारेको हो। त्यो स्थायी संरचनालाई नै अगाडि बढाउने हो भने पनि काठमाडौंमा पानी ल्याउन सकिन्छ। लार्के र याङ्रीको पानी आएपछि पूर्ण हुने गरेर हेडबक्स बनाइएकोले यो मात्र अस्थायी हो। अरू संरचना सबै स्थायी नै हो।  प्राडा तारानिधि भट्टराई, भूगर्भशास्त्र, त्रिचन्द्र कलेज विज्ञानको दृष्टिकोणले हेर्दा नदीसँग सम्बन्धित कुनै पनि योजना कार्यान्वयन गर्दा त्यो नदीको उद्गमस्थल अर्थात् त्यसको मुहानदेखि विसर्जनस्थल अर्थात् अर्को नदीसँग मिसिने ठाउँसम्म अध्ययन गर्नैपर्छ। यसरी नदीको पूरै लम्बाइ अध्ययन गरेपछि कहाँ पहिरो जाने सम्भावना छ। कुन ठाउँमा बाढी आए माटो थुपार्ने सम्भावना छ। कुन ठाउँमा पहिरो आए नदिनै थुन्ने सम्भावना हुन्छ र थुनिसकेपछि त्यो बाँध फुट्यो भने त्यसले कतिसम्म क्षति पुर्याउँछ भनेर अध्ययन गर्नैपर्छ। यसबाहेक पनि योजनालाई कार्यान्वयनमा लैजानु अगाडि त्यो नदीमा आजभन्दा अगाडि कस्ताकस्ता विपत् आए, ती विपत्ले के कस्ता समस्या सिर्जना गरेका थिए र त्यो समस्या समाधानका लागि के कस्ता उपायहरू अवलम्बन गरिएका थिए भन्ने जान्नु नितान्त जरुरी हुन्छ।  तीन दशकमा के के भए ? २०४५ विन्नी एन्ड पाटनर्स यूकेद्वारा सम्भाव्यता अध्ययन। २०४७ स्टेनले एन्ड एसोसिएसनले मेलम्चीबारे थप अध्ययन। २०४९ अस्ट्रेलियन कम्पनी स्मेकले गरेको अध्ययनले मेलम्चीको विकल्प नभएको ठहर। २०५७ ३७ अर्ब लागतमा मेलम्ची आयोजना अगाडि बढाउने घोषणा। २०५८ आयोजना सुरु। सक्ने लक्ष्य०६३ को पुस १५। २०५८ भदौ १६ आयोजना स्थल प्रवेशमार्गको काम सुरु। २०६१ वैशाख २८ हेनिल कोनेकोद्वारा एकलौटी रूपमा ठेक्का तोडेको घोषणा। २०६१ फागुन ५ आयोजनामा भएको भ्रष्टाचार छानबिन गर्न शाही आयोग गठन। २०६१ वैशाख १३ प्रवेशमार्ग निर्माणमा अनियमितता भएको भन्दै शाही आयोगबाट शेरबहादुर देउवा गिरफ्तार। २०६१ चैत १८ एक दाता नोराडले विज्ञप्ति निकालेरै नेपालमा प्रजातन्त्र नभएकाले सहयोग फिर्ता लिएको घोषणा। पछि स्विडेन सरकारले सिडाले लगानी गरेको २५ लाख अमेरिकन डलरको सहयोग फिर्ता। २०६३ मंसिर काठमाडौंको खानेपानी व्यवस्थापन विषयमा तत्कालीन भौतिक योजनामन्त्री हिसिला यमी र दाता एसियाली विकास बैंकबीच विवाद। बेलायती कम्पनी सेभर्न ट्रेन्ट वाटर इन्टरनेसनललाई व्यवस्थापनको जिम्मा दिनुपर्ने दाताको प्रस्ताव। ०६४ जेठ काठमाडौं उपत्यका खानेपानी लिमिटेड गठन। २०६५ फागुन ८ चाइना रेलवे१५ ब्युरो गु्रप कर्पोरेसन र सीआरसीसीसँग सुरुङ खन्ने सम्झौता। समयमा काम गर्न नसकेपछि २७ भदौ ०६९ मा ठेक्का तोडियो। २०७१ असार ३१ ०७३ वैशाखमा पानी काठमाडौंमा वितरण गर्ने लक्ष्यसहित इटालियन कोअपेराटिभ मुरातोरी एन्ड केमेन्टेस्टी (सीएमसी)र भारतको दिराभेनालाई सुरुङ निर्माणको जिम्मा। २०७२ काठमाडौंमा पानी प्रशोधन र पाइप बिछ्याउने कामको थालनी। ०७७ चैत्र २० गतेदेखि दुई महिना अस्थायी रूपमा काठमाडौंमा पानी झर्यो।"
वर्षमान पुनलाई गुर्जो सेवनकै कारण समस्या आएको हो? यसो भन्छन् आयुर्वेद चिकित्सक,"काठमाडौं: नेकपा माओवादी केन्द्रका नेता वर्षमान पुन अनन्तले आफूलाई गुर्जो सेवनका कारण स्वास्थ्यमा जटिलता आएको बताएका छन्। कोरोना भाइरसले आक्रान्त भएका बेला त्यसबाट बच्न विभिन्न उपायहरु अपनाउन थालिएका बेला उनले गुर्जो सेवन गरेका थिए। साथीहरुको सल्लाहमै उनले गुर्जो सेवन गरेको बताएका छन्। एक खालको हर्बलहरु, जडीबुटीका औषधिहरु खाएको थिएँ। त्यसले असर गरे पनि विस्तारै ठीक भयो। डाक्टरहरुले पनि हर्बल औषधिहरु वा जडीबुटीहरु नखान सल्लाह दिनुभयो,' सञ्चारमाध्यमहरुसँग उनले भनेका छन्, 'कोरोनाकालमा धेरै साथी भाइहरुले गुर्जो खान भन्नुभयो। मैले पनि पानीमा गुर्जोको एक टुक्रा राखेर ग्रिन टीजस्तै गराएर खाएँ। त्यसको असर लिभरमा पर्यो। पछि बुझ्दा गुर्जोले अरु साथीहरुको पनि लिभरमा समस्या गरेको थाहा पाएँ। नेता पुन गुर्जो सेवन गरेर जटिल समस्यामा परेपछि उपचारका लागि चीन र थाइल्याण्ड पुगेका थिए। उनी तीन महिनापछि गत १० माघमा नेपाल फर्किएका थिए। स्वास्थ्यमा समस्या आएपछि नेता पुनले पछिल्लो समय चीनको थर्ड पीपुल्स हस्पिटल अफ सेनजेनमा उपचार गराएका थिए। उपचारका लागि उनी गत असोज १३ मा थाइल्याण्ड प्रस्थान गरेका थिए। लगत्तै त्यहाँबाट उनी चीन पुगेका थिए। चिकित्सकका अनुसार उनी क्रिग्लरनजरटाइप टु सिन्ड्रोम नामक दुर्लभ समस्याबाट पीडित छन्। यो वंशाणुगत रोग भएको बताइएको छ। पुनको शरीरमा देखिएको जण्डिसको मात्रा अस्वभाविकरूपमा बढेको चिकित्सकहरूले बताएका थिए। चिकित्सकका अनुसार क्रिग्लर नजर सिम्टम भनेको सानो उमेरदेखि वा जन्मजात नै हुने जण्डिस टाइपको एक प्रकारको रोग हो जण्डिस भएपछि मानिसमा पहेँलोपना आउने कारकलाई (बीलीरुबीन) भन्छौं। आयुर्वेद चिकित्सक डा प्रकाश ज्ञवाली सही व्यक्तिलाई सही समयमा सही तरीकाले चिकित्सकको परामर्शमा औषधि सेवन गरे केही फरक नपर्ने बताउँछन्। उनले भने, कुनै पनि औषधि जथाभाबी सेवन गर्नु राम्रो होइन। जुनसुकै औषधि वा चिज धेरै खाँदा पनि हानी पुर्याउँछ। आयुर्वेद चिकित्सक डा गणेश अधिकारी मात्रा नमिलाइकन र चिकित्सकको सल्लाह विना अन्धाधुन्ध कुनै पनि औषधि सेवन गर्न नहुने बताउँछन्। उनले भने, गुर्जोको मात्रा मिलाएर चिकित्सकको सल्लाहअनुसार सेवन गर्नुपर्छ। चिकित्सकको सल्लाहबिना आफैँ जडिबुटी हो भन्ने तरिकाले मनपरी सेवन गर्नु हुँदैन। कतिपयले थाहा नपाएर टीनोस्पोरा कोर्डिफोलिया सेवन गर्नुपर्नेमा टिनोस्पोरा क्रिस्पा प्रयोग गरिरहेका छन्। उस्तै उस्तै देखिएर नचिनेर टिनोस्पोरा क्रीस्पा सेवन गर्नाले पनि मानिसहरुलाई असर गरेको हुनसक्छ। आयुर्वेद चिकित्सकहरु के भन्छन् जडिबुटी सेवन गर्दा चिकित्सकको सल्लाह लिनुपर्छ : डाप्रकाश ज्ञवाली कुनै पनि मान्छेलाई पूर्व रोगहरु छ भने आफ्नो रोगमा केके सावधानी अपनाउने ध्यान दिनुपर्छ। लिभरको समस्या छ भने हर्वल मेडिसिन वा अन्य मेडिसिन सेवन गर्ने बेलामा सो विषयमा विज्ञहरुसँग राय लिनुपर्ने हुन्छ। छलफल गर्नुपर्ने हुन्छ। विज्ञहरुले 'प्रेष्क्राइब' गरेको औषधिमात्रै सेवन गर्नुपर्ने हुन्छ। अन्यथा औषधि सेवन गर्न मिल्दैन। गुर्जोको धेरै प्रजातिहरु छन्। कुनै पनि जडिबुटी सेवन गर्दा डोज मिलाएर सेवन गर्नुपर्छ। सही व्यक्तिलाई सही समयमा सही तरिकाले चिकित्सकको परामर्शमा औषधि सेवन गरे केही फरक पर्दैन। जथाभाबी खाइयो भन्ने असर गर्छ। विहान साझँ ३३ ग्राम सेवन गर्नुपर्छ। कुनै पनि औषधि जथाभाबी सेवन गर्नु राम्रो होइन। जुनसुकै औषधि वा चिज धेरै खाँदा पनि हानी पुर्याउँछ। लिभर जहिले पनि खतरामा भएको अंग हो। चिकित्सकले कतिपय अवस्थामा बिरामीलाई हर्बल मेडिसिन नखानु भनेर भन्छन्। हर्बल मेडिसिन खाने नाममा कतिपय बिरामीले जे पनि खाइदिने गरेको पाइन्छ। गुर्जो टीनोस्पोरा कोर्डिफोलियाले कलेजो विगार्ने होइन : डा गणेश अधिकारी गुर्जोजस्तो देखिने तर लामो समय प्रयोग गर्दा हानी गर्नसक्ने वनस्पती जसको नाम टीनोस्पोरा क्रीस्पा हो। झर्लक्क हेर्दा गुर्जो टीनोस्पोरा कोर्डिफोलियाजस्तै देखिन्छ। तर, डाँठमा ठूल्ठूला गिर्खा हुन्छन्। चिल्लो अत्यन्त पातलो बोक्रा भएको, बोक्रा खोस्रिदा काण्ड हरियो देखिने, गोलाकारमा काटेर हेर्दा भित्र चक्रिका देखिने गुर्जो सक्कली गुर्जो हो। हाम्रो बनजगंगलमा गुर्जोजस्तो गरी पाइने टीनोस्पोरा क्रिस्पाको धेरै समय प्रयोग गर्दा कलेजोको लागि हानिकारक हुनसक्ने भएकाले गुर्जो भन्ने ठानी नियमित प्रयोग गर्नु हुँदैन। कतिपय ठाउँमा मान्छेहरुले चिकित्सकको सल्लाह बिना प्रजाति नै फरक फरक सेवन गरिरहेका छन्। गुर्जो टीनोस्पोरा कोर्डिफोलियाले कलेजो बिगार्ने होइन बरु रक्सी धेरै सेवन गरेर बिग्रेको कलेजोलाई सपार्ने विविध अध्ययनले देखाएको छ। गुर्जो टीनोस्पोरा कोर्डिफोलिया सेवन गर्दा मात्रामा पनि ख्याल गर्नुपर्ने हुन्छ। गुर्जोको डाँठ काण्ड एक टुक्रा ५ देखि १० सेन्टिमिटर लिने, त्यसलाई थिचेर एक ग्लास (१०० मिली) पानी र १० ग्राम मिश्रिमा भिजाएर राख्ने (साझँ),भोलिपल्ट बिहान छानेर पिउने (खाली पेटमा) गर्नुपर्छ। तर, सुगरको समस्या भएमा मिश्री मिसाउनु हुँदैन। गुर्जो टीनोस्पोरा कोर्डिफोलियो स्वस्थकर हुन्छ तर, प्रजाति नचिन्ने, अन्य प्रजाति सेवन गर्ने, सेल्फ मेडिकेसन गर्ने, चिकित्सकको परामर्शबिना सेवन गर्ने तथा लामो समयसम्म अन्धाधुन्ध प्रयोग गर्नाले हानि गर्न सक्छ।"
अमेरिकासँगको तनाबबीच ओलम्पिकको पूर्वसन्ध्यामा पुटिनले भेटे चीनका राष्ट्रपति,"चिनियाँ राष्ट्रपति सी चिनफिङले शुक्रबार बेइजिङ शीतकालीन ओलम्पिक सुरु हुनुअघि रुसी राष्ट्रपति भ्लादिमिर पुटिनसँग भेटवार्ता गरेका छन्। न्यानो र मैत्रीपूर्ण वातावरणमा दुई राष्ट्राध्यक्षहरूले चीनरूस सम्बन्ध र अन्तरराष्ट्रिय रणनीतिक सुरक्षा र स्थायित्वसँग सरोकार राख्ने प्रमुख मुद्दाहरूमा गहन विचार आदानप्रदान गरेका परराष्ट्र मन्त्रालयको विज्ञप्तिमा भनिएको छ। पछिल्लो समय रुस र अमेरिकाबीच तनावपूर्ण स्थिति रहेको अवस्थामा सी र पुटिनको भेटवार्तालाई अर्थपूर्ण रुपमा हेरिएको छ। युक्रेनको सीमा नजिक रुसले आफ्नो सेना बढाउन सुरु गरेपछि पश्चिमी शक्ति अझ विशेष अमेरिका रुससँग सशंकित बनेको छ। रुसले छिमेकी युक्रेनमाथि आक्रमण गर्ने तयारी गरेको र त्यस्तो कदम उठाए गम्मिर कदम उठाउने अमेरिकाले बताएको छ। जवाफ रुसले भने अमेरकाले अनावश्यक तनाव बढाएको आरोप लगाएको छ। राष्ट्रपति सीले पुटिनको भ्रमणलाई 'शीतकालीन ओलम्पिकका लागि गेटटुगेदर' गर्ने प्रतिबद्धताको रूपमा वर्णन गरेका हुन्। उनले शुक्रबारको 'वसन्त पर्व बैठक' ले चीनरूस सम्बन्धमा नयाँ जीवन्तता थप्ने विश्वाससमेत व्यक्त गरेका छन्। गहिरो र जटिल विकासले भरिएको अन्तरराष्ट्रिय परिदृश्यको प्रतिक्रियास्वरूप चीन र रुसले पारस्परिक सहयोगको रणनीतिक समन्वयलाई अझ मजबुद बनाउन र अन्तरराष्ट्रिय निष्पक्षता र न्यायका लागि काँधमा काँध मिलाएर उभिन प्रतिबद्ध रहेको कुरामा जोड दिए। सीले रुससँगको द्विपक्षीय सम्बन्धको राजनीतिक लाभको पूर्ण फाइदा उठाउन र चौतर्फीरूपमा व्यावहारिक सहयोगलाई अझ फलदायी बनाउन चीनको तत्परतालाई जोड दिएका छन्। उनले दुवै पक्षले वस्तु तथा सेवा व्यापारको उच्च गुणस्तरीय विकासको रोडम्याप कार्यान्वयन गर्न, कृषि, हरित व्यापार, औषधि तथा स्वास्थ्य, डिजिटल अर्थतन्त्रलगायतका क्षेत्रमा सहयोगलाई प्रगाढ बनाउन र रसदलाई निरन्तरता दिन यातायात पूर्वाधारको अन्तरसञ्जाल बढाउन आवश्यक रहेको बताएका छन्। युरेशियन महादेश र विश्वव्यापी औद्योगिक र आपूर्ति शृङ्खला स्थिर बनाउँन युरेशियन इकोनोमिक युनियनसँग बेल्ट एन्ड रोड सहकार्यलाई थप समन्वय गर्न जोड दिएका बताइएको छ। विगत दुई दशकमा सांघाई सहयोग संगठनले गरेको असाधारण यात्रा र अन्तरराष्ट्रिय समुदायमा महत्त्वपूर्ण रचनात्मक शक्तिको रूपमा यसको भूमिकालाई स्मरण गर्दै सीले ब्रिक्स सहयोग संयन्त्रलाई अझ प्रभावकारी बनाउन रुससँग सञ्चार र समन्वय बढाउन चीनको तत्पर रहेको पनि पनि उल्लेख गरेका छन्। सो अवसरमा दुई नेता बीच बहुपक्षीयतालाई कायम राख्न, कोभिड१९ विरुद्धको सहयोगलाई सुदृढ गर्न र आर्थिक पुनरुत्थानलाई बढावा दिन भूमिका खेल्ने परराष्ट्र मन्त्रालयको विज्ञप्तिमा उल्लेख छ। यसैबीच, रुसका राट्ट्रपति पुटिनले ओलम्पिक शीतकालीन खेल बेइजिङ २०२२ को उद्घाटन समारोहमा निमन्त्रणामा उपस्थित हुन पाउँदा खुसी व्यक्त गरेका छन्। 'मलाई विश्वास छ सावधानीपूर्वक तयारीका साथ, चिनियाँ जनताले विश्वलाई उत्कृष्ट शीतकालीन ओलम्पिक अनुभव प्रदान गर्नेछन्', पुटिनले भने। 'म खेलहरूमा रूसी र चिनियाँ खेलाडीहरूको उत्कृष्ट प्रदर्शनको लागि तत्पर छु।' राष्ट्रपति पुटिनले चिनियाँ कम्युनिष्ट पार्टीको नेतृत्वमा चिनियाँ जनताले हासिल गरेको महान् विकासका उपलब्धिका लागि चीनलाई हार्दिक बधाइ दिएका छन्। सो अवसरमा राष्ट्राध्यक्ष सी र राष्ट्रपति पुटिनले बेइजिङ शीतकालीन ओलम्पिकको उद्घाटन समारोहमा आफ्ना खेलाडीहरूलाई खेलकुदमा राम्रो प्रदर्शनका निम्ति शुभकामना व्यक्त गरेका छन्। उद्घाटन समारोहमा राष्ट्रको परेडका लागि ९१ राष्ट्रिय ओलम्पिक समिति (एनओसी) का खेलाडीहरूले बेइजिङ राष्ट्रिय रंगशालामा मार्च गरेका थिए। बेइजिङ राष्ट्रिय रंगशाला वा बर्ड्स नेस्ट ओलम्पिक शीतकालीन र ग्रीष्मकालीन खेल दुवैको उद्घाटन समारोह आयोजना गर्ने पहिलो स्थान बनेको छ।"
अमेरिकी दूतावासले दियो नेपाल सरकारलाई बधाइ,"काठमाडौं: काठमाडौंस्थित अमेरिकी राजदूतावासले नेपालका ७० प्रतिशत नागरिकले पूर्ण खोप लगाएको भन्दै बधाइ दिएको छ। कोरोना भाइरसविरुद्धको खोप अभियानमा अमेरिका पनि साझेदार रहेको भन्दै दूतावासले बधाइ दिएको हो। 'नेपालको वयस्क जनसंख्याको ७० प्रतिशतलाई कोभिड१९ को पूर्ण मात्राको खोप लगाउन सफल भएकोमा नेपाललाई बधाइ। अमेरिका महामारीको सुरूवातदेखि नै नेपालको कोभिड१९ प्रतिकार्यको निरन्तर सहयोगी बन्दै आएको छ, जसमा २३ लाखभन्दा बढी डोज कोभिड१९ भ्याक्सिनसमेत झन्डै १२० मिलियन डलरभन्दा बढीको आर्थिक, सामाग्री तथा सेवा सहायता उपलब्ध गराइसकेको छ। नेपालीहरू भाइरसलाई परास्त गर्नेतर्फ सफल हुँदै गएकोमा हामी हर्षित छौं,' दूतावासले भनेको छ। नेपाल सरकारले हालै ७० प्रतिशत नेपाली नागरिकले पूर्ण खोप लगाएको तथ्यांक सार्वजनिक गरेको थियो।"
रेडियोमा खेलौँ दोहोरीको विजेता बनिन् विमला,"काठमाडौं: रेडियो अन्नपूर्ण नेपालको आयोजनामा भएको रेडियोमा खेलौँ दोहोरीको विजेता विमला मगर घोषित भएकी छन्। शनिबार भएको ग्रान्ड फिनालेमा माघ १५ गते १७ गतेसम्म चलेको डिजिटल अडिसनबाट ६ जनाबीच प्रतिस्पर्धा भएको थियो। त्यसमध्ये विवेक पाण्डे र विमला मगर छनौट भएका थिए। दुई जनाबीच भएको प्रतिस्पर्धाबाट मगर विजेता घोषित भएकी हुन्। फिनालेमा चर्चित लोकदोहोरी गायिका देवी घर्तिमगर र गायक राजु ढकाल निर्णायक रहेका थिए। यसअघि ३ दिनसम्म चलेको डिजिटल अडिसनबाट विवेक पाण्डे, विमला मगर, श्रीराम दाहाल, सर्मिला अर्याल, सरू श्रेष्ठ र आशिष घर्ती मगर फाइनलका लागि छनौट भएका थिए। डिजिटल अडिसनमा पहिलो दिन कल्पना दाहाल र प्रदिप रोक्का, दोस्रो दिन राजेन्द्र भण्डारी र प्रतिमा अर्याल तथा तेस्रो दिन खुमन अधिकारी र रमिला न्यौपाने अतिथि निर्णायकका रुपमा उपस्थित भएका थिए। विजेता घोषित भएपछि मगरले आफू पहिलो पटक दोहोरी प्रतियोगितामा प्रथम भएको बताउँदै अवसरका लागि रेडियो अन्नपूर्ण नेपाललाई धन्यवाद दिइन्। कतिपय अवस्थामा प्रतिभाहरू लुकेर बसेका हुने भएकाले अवसरको सदुपयोग गर्न पनि उनले आग्रह गरेकी छन्। उनले भनिन्, 'म यहाँसम्म पुग्छु र प्रथम हुन्छु भन्ने लागेकै थिएन। मेरो पहिलो पटकको सहभागिता पनि हो, विजेता हुन पाउँदा खुसी छु। मजस्तै लुकेका प्रतिभा धेरै भए पनि देखाउने ठाउँ नपाएको हुनसक्छ, उहाँहरूलाई यस्ता अवसरहरू नगुमाउन पनि आग्रह गर्छु।' विजेता मगरलाई करिब १ लाख बराबरको पुरस्कारले पुरस्कृत गरिएको रेडियो अन्नपूर्ण नेपालका स्टेसन म्यानेजर शिरोमणि दवाडीले जानकारी दिए। प्रतियोगिताको रेडियो अन्नपूर्ण नेपाल ९४ मेगाहर्ज,काठमाडौंका साथै एक्टिभ एफएम ९७२ मेगाहर्जधनगढी ,बिजी एफ एम ९३६ मेगाहर्ज सुर्खेत ,रेडियो ,समृद्ध नेपाल ९२ मेगाहर्ज पर्वत, ८९३ मेगाहर्ज किस एफ एम रुपन्देही ,सन्देश एफ एम ८९८मेगाहर्ज नवलपरासी, कलर्स एफ एम १०२४ मेगाहर्जजनकपुर, गणतन्त्र एफएम ९५१ मेगाहर्जधरान,रेडियो सर्लाही एफ एम १०५७ मेगाहर्जसर्लाही, जागृति एफ एम ८७९ मेगाहर्जबिराटनगर, रेडियो किङ एफएम १०४ मेगाहर्जदमक,गज्जबको रेडियो १०५७ मेगाहर्जनुवाकोट, रेडियो सिन्धु १०५ मेगाहर्जसिन्धुपाल्चोक, रेडियो मेलम्ची १०७२ मेगाहर्जमेलम्ची, एफएम प्लस ८९१ मेगाहर्जगौरादहले प्रत्यक्ष प्रशारण गरेका थिए।"
धनुष आकारको शहीद गेटको निर्माण अन्तिम चरणमा,"जनकपुर: जनकपुरधाम नगरपालिकाद्वारा सञ्चालित अधिकांश योजना निर्धारित समयमै सम्पन्न हुन थालेका छन् । जनप्रतिनिधिको निरन्तरको निगरानी र कर्मचारीको सक्रियताका कारण जनकपुरधाम नगरपालिकाद्वारा सञ्चालित सडक, पुल र शहीद गेटलगायतका भौतिक पूर्वाधार निर्माण योजना समयमै सम्पन्न हुन थालेका हुन् । मुलुकका अधिकांश स्थानीय तहमा सञ्चालित योजना वर्षाौसम्म अलपत्र रहेको सूचना आइरहेका बेला जनकपुरधाम नगरपालिकाले नगरक्षेत्रको विभिन्न वडामा सञ्चालित योजना समयमै सम्पन्न हुन थालेपछि स्थानीयवासीले विकास भएको अनुभूतिसमेत गर्न थालेका छन् । जनकपुरधाम उपमहानगरपालिकाको योजनामध्ये महत्वपूर्ण योजना मानिएको धनुष आकारको शहीद गेट निर्माण कार्य अन्तिम चरण पुगेको छ । मधेशप्रदेशको जनकपुरधाम प्रवेशद्वार मुजेलियामा निर्माणाधीन सो मधेश शहीद गेटको करिब ९० प्रतिशत काम सम्पन्न भएको उपमहानगरपालिकाका वरिष्ठ इञ्जिनीयर वीरेन्द्रकुमार यादवले बताए । ढल्केवरजनकपुर ६ लेन सडकको मुजेलियामा निर्माणाधिन मधेशशहीद गेटमा रङ्ग लगाउने, भगवान् राम र शहीदको प्रतिमा स्थापनाको काम बाहेक सम्पूर्ण कार्य सकिएको उनले बताए । जनकपुरधाम उपमहानगरपालिकाको करिब चार करोड रुपैयाँको लागतमा निर्माण भइरहेको शहीद गेट केही दिनभित्रै सम्पन्न हुने वरिष्ठ इञ्जिनीयर यादवको भनाइ छ । धार्मिक पर्यटकीय नगरीका रुपमा परिचिति मधेशप्रदेशको राजधानी जनकपुरधाममा आन्तरिक र बाह्य पर्यटन प्रवद्र्धन गर्ने उद्देश्यले धार्मिक, राजनीतिक र सांस्कृतिक पहिचान झल्किने गरी उपमहानगरपालिकाले धनुष आकारको शहीद गेट निर्माण गर्न लागेको छ । जनकपुरधाम उपमहानगरपालिकाका नगर प्रमुख लालकिशोर साहले कार्यपालिकाको पहिलो बैठकबाट मधेशआन्दोलनका शहीदको सम्मानमा नगरको प्रवेशद्वारमा धनुष आकारको शहीद गेट निर्माण गर्ने निर्णय गरेका थिए । त्यही निर्णयका आधारमा २०७७ असार २० गते नगरप्रमुख साहले सो शहीद गेटको शिलान्यास गरेका थिए । जनकपुरधाम उपमहानगरपालिकासँग सम्झौता गरी २०७७ असार २० गतेबाट काम सुरु गरेको निर्माण कम्पनीले २०७८ पुस मसान्तसम्ममा गेट निर्माण गरी हस्तान्तरण गर्नुपर्ने सम्झौता भएको थियो । त्यही सम्झौताअनुसार नै काम सम्पन्न गर्ने योजनाअनुरुप कामलाई तीव्रता दिएको निर्माण कम्पनी गौरी पार्वती स्याब जेभीका साइड इञ्जिनियर अमरकुमार साहले जानकारी दिए । ठेक्का अवधिभन्दा अगाडि नै गेटको निर्माण कार्य सम्पन्न गरी उपमहानगरपालिकालाई हस्तान्तरण गर्ने गरी काम अघि बढाए पनि पनि कोभिड १९ सङ्क्रमणका कारण केही ढिलाई भएको इन्जिनियर साहले बताए । गेटको काम करिब करिब सकिएको छ, उनले भने, अब गेटको माथिल्लो भागमा १४ फिटको भगवान रामको प्रतिमा र तीनवटा पिलरमाथि शहीदहरुको प्रतिमा राख्न मात्र बाँकी छ। त्यो पनि केही दिनभित्रै सम्पन्न गरिने उनको भनाइ छ । ३१ फिट अग्लो द्वारको सबैभन्दा माथि धनुष लिएका भगवान् रामको प्रतिमा रहने छ भने तीनवटा पिलरमा शहीदहरुको प्रतिमा र सिंगो द्वार धनुष आकृतिको बनाइएको छ । सो गेटको दुबै किनारामा राखिने मधेशआन्दोलनमा सम्पूर्ण शहीदहरुको प्रतिमाहरु बनाउने काम तीव्र रुपमा भइरहेको र केही दिनभित्रै प्रतिमा स्थापना गरिसक्ने उनले बताए । जनकपुरधाम प्रबेश गर्ने मूल बाटोमा निर्माण भइरहेको धनुष आकारको गेटले नगरक्षेत्रको सौन्दर्य बढ्नुका साथै पर्यटन प्रवर्द्धनमा टेवा पुग्ने नगरप्रमुख साहको विश्वास छ । आफू निर्वाचित भएदेखि नै नगरको मुहार फेर्ने अभियानमा लागेकाले यति छोटो अबधिमै जनताले विकासको अनुभूति गर्न थालेको उनको भनाइ छ । चार वर्षभित्र उपमहानगरपालिकामा धेरै परिवर्तन भएको छ, नगरप्रमुख साहले भने, ४०५० किलोमीटर सडक बिस्तार, फोहोर व्यवस्थापन, ट्राफिक व्यवस्थापन, मन्दिरसम्म जाने सहज र फराकिलो बाटो निर्माण, ग्रामिण क्षेत्रका वार्डहरुमा खुला नालामुक्त अभियान चलाएर ८० प्रतिशत क्षेत्रमा अन्डरग्राउण्ड नाला बनाएर पीसीसी ढलान गरेका छौं। जनकपुरधामको मूल प्रवेशद्वार जलेश्वर भिठामोड, जटही, कदम चोक, धुनुषा पथ, कुर्था, कपलेश्वर मौआहा, सीता चौक, भ्रमपुरालगायत स्थानबाट प्रवेश गर्ने सडकमा निर्माण ठेकेदारसँगको समन्वयमा ठूलो गाडी सहज प्रवेश गर्न र निस्किन सकिने १६ मीटर चौडाको सडक बिस्तार गरिएको नगरप्रमुख साहको भनाइ छ । यी सडक बिस्तारको ठेक्का पाएको निर्माण व्यवसायीले करिब ८० प्रतिशत काम सम्पन्न गरिसकेको उपमहानगरपालिकाले जनाएको छ । केही बर्षअघि सम्म अतिक्रमित र जीर्ण रहेको जनकपुरधाम उपमहानगरपालिका क्षेत्रको अधिकांश सडक यतिबेला कालोपत्र भएका छन् । जसका कारण पछिल्लो समय जनकपुरधामको बजार क्षेत्रको स्वरुप समेत फेरिएको छ । अतिक्रमण र जीर्ण रहेका नगरक्षेत्रका अधिकांश मुख्य तथा सहायक सडकहरु यतिबेला स्तरोन्नतिसँगै कालोपत्र भएपछि यहाँको स्वरुप फेरिएको स्थानीयवासी बताउँछन् ।"
चिसोले पाल्पामा एक बटुवाको मृत्यु,"तानसेन: अत्यधिक चिसोको कारण सदरमुकाम तानसेनमा एक बटुवाको मृत्यु भएको छ। सदरमुकाम तानसेनमा मागेर जीवनयापन गर्दै आएका छत्रदेव गाउँपालिका४, अर्घाखाचीका ५२ वर्षीय गणेश परियारको मृत्यु भएको हो। सदरमुकाम तानसेनको बसपार्कमा बेहोस अवस्थामा भेटिएका परियारको प्रहरीले उद्धार गरी पाल्पा अस्पतालमा पुर्याएकोमा चिकित्सकले मृत घोषणा गरेका थिए। परियारलाई शनिबार बिहान स्थानीयबासीले भित्तामा आड लगाइ घोप्टो परेको अवस्थामा देखेपछि प्रहरीलाई खबर गरेका थिए। मृतक परियारको चिसोका कारण मृत्यु भएको प्रारम्भिक अनुसन्धानबाट खुलेको जिल्ला प्रहरी कार्यालय पाल्पाका सूचना अधिकारी लक्ष्मण पचभैयाले बताए। अर्घाखाचीमा रहेका मृतक परियारका आफन्तलाई खबर गरिएको जिल्ला प्रहरी कार्यालय पाल्पाले जनाएको छ। पाल्पा आसपासका स्थानमा शुक्रबार साझ हिउँ परेको कारण सदरमुकाम तानसेन अत्यधिक चिसो बढेकाले सोही कारण मृत्यु भएको स्थानीयबासीले बताएका छन्। मृतक परियार लामो समयदेखि तानसेनमा मागेर सडक पेटीमा बस्दै आएका थिए।"
सुनसरीको दुर्घटनामा मृत्यु भएका तीन जनाकै पहिचान खुल्यो,"विराटनगर: सुनसरीको भोक्राहानरसिंह गाउँपालिका३ र कोसी गाउँपालिका१ को सीमानामा रहेको खुनिया पुलमा बस र ट्रक ठोक्किएर दुर्घटना हुँदा मृत्यु भएका तीन जनाकै पहिचान खुलेको छ। दुर्घटनामा परेर झापाको हल्दिबारी गाउँपालिका१ गोलधापका ४५ वर्षीय सरोज राई, भारत पश्चिम बंगाल बस्ने २५ वर्षीय निहाल प्रधान र बाराको निजगढ९ का २७ वर्षीय शेख फिरोजको मृत्यु भएको प्रहरीले जनाएको छ। प्रहरीका अनुसार मृतकमध्ये राई बस चालक, प्रधान बसका यात्रु र फिरोज ट्रकका चालक हुन्। झापाको काँकडभिट्टाबाट यात्रु लिएर काठमाडौंतर्फ जाँदै गरेको ना८ख ८४९३ नम्बरको बस र विपरीत दिशाबाट आउँदै गरेको सिमेन्ट लोड गरिएको ना५ख २९९६ नम्बरको ट्रक शुक्रबार साँझ ७:३५ बजेतिर ठोक्किएर भयानक दुर्घटना भएको थियो। दुर्घटनामा परेर तीनै जना सवारीसाधनभित्रै च्यापिएका थिए। प्रदेश १ ट्राफिक प्रहरी प्रमुख एसपी बासुदेव खतिवडाका अनुसार दुर्घटनाको केही बेरमै दुवै सवारीसाधनमा आगलागी सुरु भएपछि उद्धार गर्न नसक्दा उनीहरुको मृत्यु भएको हो। दुर्घटनापछि सवारीसाधनभित्रै च्यापिएका उनीहरुको आगोले जलेर बस र ट्रकभित्रै मृत्यु भएको जानकारी खतिवडाले दिए। दुर्घटनामा ट्रकका सहचालक बारा निजगढ९ का ४३ वर्षीय दीपक श्रेष्ठसहित बसमा यात्रा गरिरहेका २७ जना घाइते भएका थिए। बसको सिसा फुटाएर घाइतेहरुको उद्धार गरिएको थियो। गम्भीर अवस्थाका तीन जनासहित सबै घाइतेको उपचार सुनसरी र मोरङका विभिन्न अस्पतालमा भइरहेको छ। प्रहरीका अनुसार केही घाइतेहरु उपचारपछि घर फर्किएका छन्।"
मधेश प्रदेश : जहाँ सजिलै पाइन्छ लाइसेन्स !,"महोत्तरी (बर्दिबास) : राजमार्गमा रफतारमा गाडी हुँकिदै छ । नजिकै गाडीहरु भीड छ । त्यहाँ छ यातायात कार्यालय । भित्र थोरै कर्मचारी देखिन्छन् । सेवाग्राहीको लाइन छ। सेवा लिएर कोही फर्किदैछन् त कोही आउँदै । बर्दिबास१४ का सुदीप दाहाल त्यहीँ भीडबाट लाइसेन्स बोकेर बाहिर निस्किए । उनले चार दिनमा लाइसेन्स पाएका थिए । छोटो समयमै मोटरसाइकलको चालक अनुमतिपत्र लिएर दंग थिए । सुन्थें दलाललाई पैसा नखुवाई लाइसेन्स बन्दैन । तर, मैले कसैलाई एक पैसा दिनु परेन । सजिलै काम बन्यो, उनी भन्छन्, यहाँ कसैलाई काखापाखा गरिने नरहेछ । ट्रायल पास गरेर तत्कालै लाइसेन्स पाइयो ।' पछिल्लो समय प्रक्रियागत झन्झटले एक साताभित्रै लाइसेन्स पाउने कुरा सहज छैन । तर, मधेश प्रदेशस्थित महोत्तरीको बर्दिबासबाट यातायात व्यवस्था सेवा कार्यालय पुग्दा साँच्चै सेवाग्राही दंग पर्छन् । यहाँ दैनिक पाँच सय सेवाग्राही आउँछन् । कोही सवारी नामसारी गराउन, कोही लाइसेन्स लिन त कोही ब्लूबुक नवीकरण गराउन आउँछन् । यस्तै काम लिएर आउने सेवाग्राहीको भीड हुन्छ । उनीहरुको काम १३ जना कर्मचारीले सहजै गरेर पठाउँछन् । बिहानै ६ बजेदेखि साँझसम्म उनीहरु खट्छन् । बर्दिबासका सुदीप मात्रै होइन् काठमाडौंकी निशा श्रेष्ठले बिना झण्झट कार चलाउने लाइसेन्स पाइन् । सुदीप र निशाले मात्रै होइन चालु आर्थिक वर्षको ७ महिनामा ९ हजार ४० जनालाई सानाठूला सवारीको सवारी चालक अनुमतिपत्र वितरण गरिएको लाइसेन्स फाँट प्रमुख शशी यादव बताउँछन् । दुई हजार १ सय ८१ जनाको लाइसेन्स नवीकरण गरिएको तथ्यांक छ । यहाँबाट २०७५ सालदेखि सवारी चालक अनुमतिपत्र वितरण गर्न थालिएको हो । २०७७०७८ मा २ हजार २ सय ९ जनालाई नयाँ लाइसेन्स वितरण गरिएको थियो भने २ हजार ९ सय २० जनाको सवारी चालक अनुमति पत्र नवीकरण गरिएको थियो । त्यसैगरी २०७६०७७ मा ३ हजार ५० जनालाई नयाँ लाइसेन्स वितरण गरियो । २०७९ सालबाट यातायात व्यवस्था विभागले नेपालबाट कागजको लाइसेन्स विस्थापित गर्दैछ । लाइसेन्स लिन निकै झण्झट छ । सेवाग्राहीलाई बिचौलिया लगाएर सेवा लिनुपर्ने बाध्यता छ । देशभर प्राय: अवस्था झन्झटिलो छ । तर, यातायात कार्यालय बर्दिबास पुग्दा सरकारी कार्यालय फेरिएको अनुभूति गराएको सिन्धुलीका राम कुमार श्रेष्ठ बताउँछन् । 'हामी लाइसेन्स दिन कुराउँदैनौं । आज बायोमेट्री लिएर भोलिपल्टै लिखित परीक्षा लिन्छौं । सम्भव भएसम्म त्यही दिन ट्रायल लिएर अर्को दिन अस्थायी लाइसेन्स दिइसक्छौं, लाइसेन्स फाँट प्रमुख यादव भन्छन्, तीनदेखि सात दिनभित्रै ट्रायल पास गर्ने सेवाग्राहीको हातमा लाइसेन्स दिइसक्छौं । यातायात विभागको सर्भर डाउन हुँदा सेवा दिन कहिलेकाही भने समस्या हुने गरेको उनको भनाइ छ । पहिला ट्रायल पास गरेको रसिद देखाए सवारी गुडाइन्थ्यो । दुई वर्षपछि बल्ल लाइसेन्स पाइनथ्यो । अब त्यो अन्त्य भएको छ । ट्रायल पास गर्नासाथ एक वर्षका लागि क्यूआर कोर्डसहितको पीभीसी कार्ड (अस्थायी लाइसेन्स) उपलब्ध गराइन्छ । अस्थायी लाइसेन्स पाएर आम सेवाग्राही खुसी छन् । कानुनबमोजिम अस्थायी लाइसेन्स दिन्छौं । पाँच पटक गल्ती गरे लाइसेन्स रद्ध हुन्छ । ट्राफिक प्रहरीको सिफारिसमा ६ महिना निलम्ब गरेर नयाँ प्रक्रियाबाट लाइसेन्स दिनुपर्छ । तर, लाइसेन्स खारिज गर्नुपर्ने अवस्था आएको छैन, कार्यालय प्रमुख पोषण थापा भन्छन्, एक वर्षको परीक्षणकालपछि स्थायी लाइसेन्स दिन्छौं । यो कार्यालय १७ मंसिर २०७१ सालमा बर्दिबासमा स्थाना भएको थियो । त्यतिखेर अस्थायी बाटो इजाजत पत्र (पटके) दिन्थ्यो । ७ वर्ष नबित्दै यहाँ यातायातका सबै सेवा पाइन्छ । यो मधेश प्रदेशकै सबैभन्दा कान्छो तर प्रशंसा बटुलेको कार्यालयको सूचीमा पर्छ। सवारी दर्ता फाँटका प्रमुख संजित चौलागाईका अनुसार सेवालाई डिजिटल बनाइदिँदै लगिएको छ । ढड्डाको विवरणलाई सर्भरमा इन्ट्री गरिएको छ । साउनदेखि सवारी दर्तालाई अनलाइन प्रणालीमा लगिएको छ । यो प्रणालीमा काम गर्ने देशभरका यातायात कार्यालयमध्ये दोस्रोमा पर्छ । चालु आर्थिक वर्षमा ३ हजार ५ सय ३५ सवारी दर्ता गरेर २३ लाख ९२ हजार ८ सय कर संकलन गरिएको उनले बताए । 'प्रत्येक वर्ष नयाँ सेवा र सिस्टम लिएर आएका छौं । अगामी वर्ष अनलाइनबाटै कर तिर्ने सिस्टम लागु गर्ने योजनामा छौं । यसका लागि सर्भर अपडेट गरिसकेका छौं, उनी भन्छन्, सवारी दर्ता सम्बन्धी नयाँ कोर्ड जारी भएको छ । मधेश प्रदेश ०४ हाम्रो कार्यालयको सवारी कोड नम्बर छ ।' गुणस्तरीय सेवा र छिटोछरितो सेवाले बाहिरी जिल्लाबाट सेवा लिनेहरुको संख्या बढेको कर्मचारी बताउँछन् । लाखबाट कर संकलन थालेको यो कार्यालयले करोडौंसम्म पुर्याएको छ । कार्यालयका लेखापाल मेघलाल योञ्जनकाअनुसार चालु आर्थिक बर्षमा १२ करोड ८७ लाख राजस्व संकलन गरेको छ भने २५ करोड संकलन गर्ने लक्ष्य लिएको छ । स्थापनाको वर्ष ७ लाख ५९ हजार ४ सय मात्रै संकलन गरेको थियो । कार्यालयका सूचना अधिकारी दिलीप थापाका अनुसार कार्यसम्पादन प्रभावकारी बनाउन प्रत्येक वर्ष उत्कृष्ट कर्मचारी घोषण गरिन्छ। उनको फोटो कार्यालय गेटमा झुण्डियाइन्छ। प्रत्येक दिन बिहान र साँझ कामको समीक्षा गरिन्छ र त्रुटिलाई सच्चाइन्छ। निकट वर्षमै व्यवस्था सेवा कार्यालयबाट मूल कार्यालयको रुपमा स्तरोन्नति हुन लागेको छ । कार्यालयले आफ्नै भवन बनाउने तयारी गरेको छ । बर्दिबास नगरपालिकाले रातु खोलानजिकै भवन बनाउन २ बिघा जग्गा उपलब्ध गराएको छ । जहाँ सुविधासम्पन्न संरचना बनाउन मधेश प्रदेश सरकारसँग बजेट माग गरिएको छ । काम गर्ने इच्छा शक्ति भयो भने सरकारी सेवालाई गुणस्तरीय र विश्वासनीय बनाउन सकिने कार्यालय प्रमुख थापा बताउँछन् । हामी स्थापना कालदेखि नै जुझारु रुपले काम गर्दै आएका छौं । सीमित जनशक्तिले असीमित सेवा प्रवाह गछौं, उनी भन्छन्, सेवाग्राहीको गुनासोलाई सहज रुपमा सुन्छौं । उहाँको राम्रो सल्लाहलाई नोट गरेर तत्कालै सुधार गर्नेतिर लाग्छौं । दिन सक्ने सेवालाई सम्बोधन गर्छौं । प्रवाह भएको सेवाबाट आफूहरुलाई पनि घर फर्किने बेला सन्तुष्टि प्राप्त हुनेको गरेको उनी सुनाउँछन् । चुनौती स्वीकार गर्नु पर्छ । नयाँ कामका लागि सबै मिलेर प्रयास गर्नु पर्छ । केही न केही सफलता पक्कै पाइन्छ, उनी भन्छन् ।"
गृहमन्त्रीले दिए सिडिओलाई यस्तो निर्देशन,"काठमाडौं: गृहमन्त्री बालकृष्ण खाँणले प्रभावकारीरुपमा कर्यासम्पादन गर्न प्रमुख जिल्ल्ला अधिकारीहरुलाई निर्देशन दिएका छन्। जिल्लाको शान्ति सुरक्षाको अवस्थाबारे आज आयोजना गरिएको भर्चुअल बैठकमा मन्त्री खाँणले अब मेरो सरुवा हुने बेला आयो भन्दै दिन गनेर नबसी आफ्नो दायित्व पूरा गर्नेतर्फ लाग्न निर्देशन दिएका हुन्। उनले जिम्मेवारी राम्रोसँग निभाएका प्रजिअलाई मन्त्रालयले तोकिएभन्दा समय प्रजिअ बनाएर राख्न सक्नेतर्फ ध्यानाकर्षण गराउँदै उनले जुन दिनसम्म जिल्लामा रहिन्छ त्यसदिनसम्म प्रभावकारी काम गर्न सुझाव दिए। सरकारको प्रतिनिधि भएकाले जिल्लामा सुरक्षा निकायलाई परिचालन गर्ने जिम्मेवारी प्रजिअको रहेकाले सुरक्षा समिति र कतिपय अवस्थामा सर्वदलीय राजनीतिक बैठक बसालेर भए पनि प्रभावकारी काम गर्नुपर्ने जिम्मेवारी प्रजिअको रहेको उनले बताए। कोभिड१९ को महामारीका बेलामा आफैँ सङ्क्रमित भएर पनि शान्ति सुरक्षा सबल बनाउनमा भूमिका खेलेकाप्रति धन्यवाद दिँदैँ मन्त्री खाँणले आगामी दिनमा त्योभन्दा राम्रो काम हुने विश्वास व्यक्त गरे। कतिपय प्रशासन कार्यालयमा सेवा प्रवाह सुस्त भएको गुनासो आएको सन्दर्भ जोड्दै मन्त्री खाँणले जनतालाई समयमै सहज रूपमा सेवा प्रवाह गर्ने वातावरण निर्माण गर्न पनि निर्देशन दिए। जनशक्ति कम भएका कार्यालयमा जनशक्ति वृद्धि गर्ने विषयमा मन्त्रालय सकारात्मक रहेको उहाँको भनाइ थियो। विशेषगरी पहाडी जिल्लामा सवारी दुर्घटना बढिरहकाले दुर्घटना न्युनीकरणका उपाय अवलम्बन गर्नतर्फ लाग्न उनले आग्रह गरे। गृहसचिव टेकनारायण पाण्डेले जनताको स्वास्थ्य सुरक्षालाई ध्यानमा राखेर प्रशासन कार्यालयबाट प्राप्त हुने सेवा सुविधा सहज बनाउन तथा परिस्थितिअनुरुप कोभिड१९ सम्बन्धी आदेशलाई पुनरावलोकन गर्न पनि निर्देशन दिए। बैठकमा एक प्रदेशबाट एक प्रजिअले वस्तुस्थितिबारे जानकारी गराएका थिए। प्रदेश नं १ बाट मोरङका प्रजिअ काशीराज दाहाल, मधेस प्रदेशबाट पर्साका प्रजिअ उमेशकुमार ढकाल, बागमती प्रदेशबाट मकवानपुरका प्रजिअ भरतमणि पाण्डे, लुम्बिनी प्रदेशबाट रुपन्देहीका प्रजिअ ऋषिराम तिवारी गण्डकी प्रदेशबाट कास्कीका प्रजिअ जयराज आचार्य, कर्णाली प्रदेशबाट सुर्खेतका प्रजिअ खगेन्द्रप्रसाद रिजाल र सुदूरपश्चिम प्रदेशबाट कैलालीका प्रजिअ किरण थापाले प्रदेशको वस्तुस्थितिकाबारे धारणा राखेका थिए।"
सोमबारदेखि फाइजर खोपको दोस्रो मात्रा,काठमाडौं: काठमाडौं महानगरपालिकाले यही माघ २४ देखि आगामी फागुन ५ गतेसम्म कोरोनाविरुद्ध फाइजर खोपको दोस्रो मात्रा लगाउने कार्यक्रम सञ्चालन गर्ने जनाएको छ। जिल्ला खोप समन्वय समिति काठमाडौंको यही माघ २० को निर्णयअनुसार कामपाले फाइजरको दोस्रो मात्रा खोप लगाउने सूचना सार्वजनिक गरेको हो। कामपा स्वास्थ्य विभाग प्रमुख बलराम त्रिपाठीले जारी गरेको सूचनाअनुसार तोकिएको मितिमा शनिबारबाहेक अन्य सबै दिन बिहान १० बजेदेखि ४ बजेसम्म खोप कार्यक्रम सञ्चालन हुनेछ। यसरी खोप लगाउनका लागि कामपा ३२ वटै वडाको खोप समन्वय समितिको निर्णयअनुसार विद्यालयमा खोप केन्द्र तोकी कार्यक्रम सञ्चालन गर्नुपर्ने छ। सूचनाअनुसार खोप लगाउन लक्षित समूहमा १२ देखि १७ वर्ष उमेर समूहका पहिलो खोप लगाइ २१ दिन पूरा भएका बालबालिकाले पहिलो मात्रा खोप लगाएको खोप कार्डको साथमा नजिकको खोप केन्द्रमा जानुपर्ने छ। खोप कार्यक्रम सञ्चालन गर्दा स्वास्थ्य मापदण्डको पूर्ण पालना गर्न पनि कामपाले आग्रह गरेको छ। कोरोनाको तेस्रो लहर चलिरहँदा सरकारले खोप कार्यक्रमलाई प्रभावकारी रूपमा अगाडि बढाइरहेको छ। माघको दोस्रो साता उच्च विन्दुमा पुगेको महामारीको तेस्रो लहर अहिले क्रमिक रुपमा घटिरहेको छ।
बेइजिङ शीतकालीन ओलम्पिकको पहिलो स्वर्ण नर्वेलाई,काठमाडौं: शनिबार भएको खेलमा नर्वेका थेरिज जोहागले बेइजिङ शीतकालीन ओलम्पिकको पहिलो स्वर्ण पदक जित्न सफल भएकी छन्। महिला ७५ किमी प्लस७५ किमी स्किअथ्लोनमा उनले पहिलो स्वर्ण जित्दै स्कीइङमा आफ्नो यस अघिको रेकर्ड तोडेकी हुन्। जोहागले यी खेलहरूमा नर्वेको लागि क्रसकन्ट्री स्कीइङ पदकमध्ये पहिलो हुने आशा गरिएको यस खेलमा ४४ मिनेट १३७ सेकेन्डमा आफ्नो दौड पूरा गरेकी हुन्।
सुजिता हत्या प्रकरण : मृतकका बुबालाई धरौटीमा छाडन उच्च अदालतको आदेश,"जनकपुरधाम: सुजिता हत्या प्रकरणमा जिल्ला अदालत महोत्तरीको आदेश पल्टाउँदै मृतकका बुबा कामेश्वर पाण्डेलाई एक लाख धरौटीमा छोड्न आदेश दिएको छ। पुर्पक्षको लागि जिल्ला अदालत महोत्तरीले थुनामा पठाउन दिएको आदेशलाई उल्टाउँदै पुनरावेदन सुनुवाइको क्रममा उच्च अदालत जनकपुरले पाण्डेलाई १ लाख धरौटी तारेखमा छोड्न बिहीबार आदेश दिएको हो। घटनाका मुख्य अभियुक्त मृतक सुजिता ठाकुरका देवर रुपेश ठाकुरलाई भने पुर्पक्षमै राख्न उच्च अदालतले आदेश दिएको हो। उच्च अदालतको इजलास १ का मुख्य न्यायाधिश विनोद शर्मा र न्यायाधीश सकुन्तला घिमिरेको संयुक्त इजलासले पाण्डेको हकमा धरौटीमा छाड्न तथा अन्यको हकमा जिल्ला अदालतकै आदेश सदर गरेको हो। गत साउन २६ गते महोत्तरी जिल्ला अदालतको न्यायाधीश मुकेश उपाध्यायको एकल इजलासले मृतकका सुजिताका बुबा पिपरा गाउँपालिकाको रतौली निवासी कामेश्वर पाण्डे र लोहारपट्टी नगरपालिका ७ भ्रमरपुराका देवर रुपेश ठाकुरलाई पुर्पक्षको लागि थुनामा पठाएको थियो। त्यस्तै हत्यापछि शव व्यवस्थापनमा नाम जोडिएका भ्रमरपुरा निवासी ३७ वर्षीय बण्ठा भनिने किशोरी मण्डल, सोहि स्थान बस्ने ३३ वर्षीय मुल्ला भनिने आदम राइन, ३२ वर्षीया नथुनी मण्डल र जिल्ला धनुषा जनकपुर उपमहानगरपालिका २४ कुटी पोखरी बसहिया वस्ने ५५ वर्षीय प्रमोद मण्डललाई एकएक लाख रुपैँया धरौटीमा छोडिएको थियो। यता मृतकका नन्द भंगहा नगरपालिका१ कविलाशा घर भई जनकपुरमा बस्दै आएकी ३५ वर्षीया अञ्जु ठाकुर (चौधरी) लाई दश हजार धरौटीमा छोडिएको थियो। किन भयो हत्या सुजिता दिनुहँजसो घरबाट बाहिर आउनेजाने र माग गरे बमोजिम पैसा नदिँदा दिनहुँ झैँ झगडा हुने समस्याका कारण आजित भएर परिवारकै मिलोमत्तोमा हत्या भएको प्रहरीको अनुसन्धानबाट खुलेको थियो। घरपरिवारको प्रतिष्ठामा आँच आउने, पटकपटक गरेको सम्झाउँदा नसम्झने तथा बाहिर जान आउन पटकपटक पैसाको लागि ताकेता गर्ने, पैसा नदिँदा दिनहुँ परिवारका सदस्यहरुसँग झैँझगडा गर्ने समस्याले आजित भएर हत्या गरेको प्रहरीको अनुसन्धानमा देखिएको छ। गत जेष्ठ २० गते देवर रुपेश ठाकुरसहित परिवारका सदस्यहरुको संलग्नतामा सुजिताकै कोठामा मुक्कै मुक्काको प्रहार गरी घरको भित्तामा टाउँको ठोकाई बेहोस भएपछि घाँटी थिचेर हत्या गरेको खुलेको थियो। हत्यापश्चात् नन्द अजु ठाकुर (चौधरी)लाई फोन गरेर योजना अनुरुप काम सम्पन्न भएको भनी फोनमार्फत् जानकारी गराएको अनुसन्धानबाट खुलेको थियो। सुजिता हत्यापश्चात् शव खेतमा गाडेर गन्हाउन थालेपछि शवलाई स्थानान्तरण गरेको थियो। मान्छेहरु खोजतलास गर्न थालेपछि र समय बित्दै जानुले शव गन्हाउनु र प्रहरीको सक्रियतामा शव खोजबिन हुनुलु अतालिएर जेष्ठ २९ गते उत्खनन् गरी शव स्थानान्तरण गरिएको थियो। शवलाई खनेर खेतबाट ५ सय मिटरको दूरीमा रहेको पेट्रोल पम्पको छेउँमा काठको गोदामको ९ फिटको सेफ्टी ट्याङकमा गाडेर प्लाष्टर ढलाई गरी घटना लुकाउन खोजेको काठको गोलिया बाहिरबाट राखेको थियो। गत जेष्ठ १३ गते प्रहरी चौकी भ्रमरपुरा, मृतकका भाइ शिवम पाण्डे र समाजिक अभियन्ता गुञ्जा रायको सक्रियतामा उनकै खेतबाट शवका अवशेषहरु बरामद भएको थियो। सोही अवशेषको आधारमा अनुसन्धान हुँदा शव लुकाइएको स्थानसम्म प्रहरी पुग्न सफल भएको थियो। उच्च अदालतको आदेश स्वागत योग्य सुजिता हत्याकाण्डमा सुरुकै समयदेखि पीडितको न्यायको लागि आवाज उठाउँदै आएकी महिला अधिकारर्मी गुञ्जा रायले उच्च अदालतको आदेश सराहनीय रहेको बताइन्। उनले कुनै पनि बुबाले आफ्नो सन्तानले जतिसुकै गल्ती गरे पनि उनलाई सपार्न खोज्ने तर मार्न वा मार्न आदेश दिन नसक्ने तर्क गर्छिन्। उनले प्रहरीले अदालतमा पेस गरेको कुनै पनि अडियो क्लिपमा उनले छोरीको हत्या गरिदेउ भन्ने शब्द उच्चारण नगरे पनि जिल्ला अदालतबाट उनलाई पुर्पक्षमा पठाइएको प्रति आवाज उठाउँदै आएकी थिइन्। उनले अगाडिको दिनमा पनि यस मुद्दामा अदालतले गर्ने फैसलाले निर्दोषलाई न्याय र दोषीलाई सजाय दिने छ र अदालतको गरिमा अझै बढ्नेमा आफू विश्वस्त रहेको बताइन्। उनले प्रहरीले गरेको पत्रकार सम्मेलनपछि छोरीको बुबाले हत्या गराएको लगायतका शीर्षकहरुमा टिप्पनी गर्दै सञ्चारकर्मीहरुलाई कामेश्वर पाण्डे र मृतकका देवर रुपेश ठाकुरबीचको सबै अडियो क्लिप ध्यानपूर्वक सुन्न र सो सुनेरमात्र यस्ता शीर्षक सुहाउने वा नसुहाउने निर्णय गरी समाचार लेख्न सञ्चारकर्मीहरुलाई आग्रह गरिन्। (नोट: यसअघि समाचार शीर्षकमा अन्यथा भएकाले सच्याइएको छ सम्पादक)"
अरुण नदीमा बेवारिसे शव फेला,"धनकुटा : अरुण नदी किनारमा वेवारिसे शव फेला परेको छ । जिल्लाको महालक्ष्मी नगरपालिका५ लेगुवास्थित अरूण नदीको किनारमा एक पुरुषको बेवारिसे शव शुक्रबार फेला परेको हो । अन्दाजी ४० देखि ४५ वर्षीय पुरुषको शव फेला परेको धनकुटा प्रहरीले जनाएको छ । गोरो वर्णको, पातलो शरीर भएको, छोटो कपाल, रातो रंगको हाफ भेष्ट कालो रंगको हाफ पेन्ट लगाएको, मंगोलियन अनुहार भएको, उचाई अन्दाजी ५५ इन्च भएको पुरुषको शव फेला परेको जिल्ला प्रहरी कार्यालयका प्रवक्ता डीएसपी सुरज कार्कीले जानकारी दिए । घटनास्थलमा पुगेको प्रहरी टोलीले जाँच मुचुल्का गरेर शव पोष्टमार्टमको लागि जिल्ला अस्पतालस्थित शव गृहमा राखिएको छ । नदीमा तैरिरहेको अवस्थामा स्थानीय बासिन्दाले देखेपछि प्रहरीलाई खबर गरेका थिए । घटनाबारे थप अनुसन्धान भइरहेको प्रहरीले जनाएको छ ।"
"थप १७१४ जनामा कोरोना संक्रमण, ९ संक्रमितको मृत्यु",काठमाडौं: नेपालमा थप १७१४ जनामा कोरोना संक्रमण देखिएको छ। देशभरि ८५१३ जनाको नमुना परीक्षण गर्दा पीसीआरबाट ११०३ र एन्टिजेनबाट ६११ जनामा संक्रमण देखिएको स्वास्थ्य तथा जनसंख्या मन्त्रालयले जानकारी दिएको छ। त्यस्तै पछिल्लो २४ घन्टामा थप ४७७१ जना संक्रमित कोरोनामुक्त भएका छन् भने थप ९ जना संक्रमितको मएत्यु भएको छ। नेपालमा हालः ५२ हजार ७८० सक्रिय संक्रमित रहेका छन्।
हिउँदे झरीले इट्टा गलाउँदा ३३ करोड बढीको क्षति,"मलंगवा: दुई दिनदेखि परेको अविरल झरीका कारण इट्टा गल्दा सर्लाहीमा करिब ३३ करोड बराबरको क्षति भएको छ। पकाउनका लागि तयारी अवस्थामा रहेको काँचो इट्टा गल्दा करिब ३३ करोड बराबरको क्षति भएको सर्लाही इट्टा उद्योग व्यवसायी संघले जनाएको छ। जिल्लामा ९३ वटा इट्टा उद्योगहरु छन्। सबै इट्टा उद्योगको काँचो इट्टा झरीले नष्ट पारेको संघले जनाएको छ। करिब १५ दिन अगाडि आएको वर्षाले केही थोरै क्षति भएको थियो। तर दुई दिनदेखि परेको अविरल झरीका कारण बढी नोक्सान भएको संघका अध्यक्ष मेथुर चौधरीले जनाएको छ। मेरो दुईवटा उद्योगमा मात्रै १ करोड ५० लाखभन्दा बढीको क्षति भएको अध्यक्ष चौधरीले बताएका छन्। दुईवटा उद्योगमा पकाउनका लागि तयारी अवस्था राखेको करिब ५० लाख काँचो इट्टा गलेर नष्ट भएको छ। एउटा काँचो इट्टा तयार गर्न करिब ३ रुपैँया खर्च हुन्छ। जिल्लामा रहेको प्रत्येक उद्योगमा करिब ५० लाखभन्दा बढी नै क्षति भएको छ। दुई दिनको झरीले इट्टा उद्योगलाई तनाव दिन काम गरेको छ। सानो पूँजी हुने उद्योगीलाई उठिबास नै बनाएको छ। उद्योग कसरी चलाउने? बैंकको ऋण कसरी तिर्ने भन्ने तनाबमा छन् उद्योगीहरु। बैंकबाट ऋण लिएर व्यवसाय गरेका उद्योगीको हाल बेहाल रहेको अध्यक्ष चौधरीले बताए। सिजनको सुरु वा अन्त्यमा पानी परेको भए यति धेरै क्षति हुँदैन्थ्यो, अध्यक्ष चौधरीले भने, सिजनको बीचमा पानी पर्दा यत्रो ठूलो क्षति भएको छ। यसरी कात्तिक वा फागुन तिर पानी परेको देखेको थिएँ। तर, माघ महिनामा यसरी पानी परेको कहिले देखेको पनि थिएन र सुनेको पनि थिएन। काँचो इट्टाको इन्स्योरेन्स पनि हुँदैन। सरकारले इट्टा उद्योगीलाई क्षतिपूर्तीको व्यवस्था गर्नुपर्छ। होइन भने धेरै उद्योगीलाई घरबार बेच्नुपर्ने अवस्था आउँछ। चन्दन इट्टा उद्योगका सञ्चालक चन्दन यादवले आफ्नो उद्योगमा तयारी अवस्थामा रहेको इट्टा गल्दा समस्या भएको बताए। ब्रहम्पुरी गाउँपालिका ५ पडरियामा रहेको उद्योगमा पकाउनका लागि ठीक पारेर राखेको करिब १० लाख काँचो इट्टा गलेर नष्ट बनेको छ। अब कहाँबाट लगानी उठाउने त्यो चिन्ता थपिएको यादवले बताए। दुई दिने झरीले इट्टा उद्योगीलाई ठूलो धक्का दिएको संघका सचिव भगवान मैनालीले बताए। आफ्नो पनि करिब ४ लाख काँचो इट्टा गलेको छ। त्यो बनाउन लागेको लागत कहाँबाट तिर्ने भन्ने टेन्सन छ। अधिकांश उद्योगीहरु ऋण काढेर उद्योग सञ्चालन गरेको थियो। अब कसरी ऋण तिर्ने, मजदुरलाई कहाँबाट पैसा दिने भन्ने चिन्ता थपिएको सचिव मैनालीले बताए। यस्तो विपत्ति कहिले पनि परेको थिएन। चारैतिरबाट उद्योगीलाई नै मार्ने काम भएको छ।"
"मोरङ र ललितपुर हत्या काण्ड, घटनामा संलग्न थप दुई जना पक्राउ","विराटनगर : मोरङ र ललितपुरमा ९ दिनको अवधिमा ३ जनाको हत्या गरी अलगअलग खाल्डो बनाएर शव पुरिएको घटनामा संलग्न थप दुई जना पक्राउ परेका छन्। मुख्य योजनाकारसहित हत्यामा संलग्न ३ जनालाई यसअघि नै पक्राउ गरेर प्रहरीले सार्वजनिक गरिसकेको छ। पछिल्लो समय पक्राउ परेका २ जनासहित हत्यामा संलग्न ५ जनालाई प्रहरीले नियन्त्रणमा लिएर घटनाको थप अनुसन्धान अघि बढाएको हो। पछिल्लो पटक पक्राउ पर्नेमा मोरङको रंगेली नगरपालिका३ आमतोलाका ३३ वर्षीय मोहमद सुभाम र सुनसरीको देवानगन्ज गाउँपालिका६ जिरोगौवाका १८ वर्षीय मोहमद हकिम रहेका छन्। मोरङ प्रहरीका प्रवक्ता डीएसपी दीपक श्रेष्ठका अनुसार सुभाम र हकिमलाई शुक्रबार पक्राउ गरिएको हो। हत्यापछि शव व्यवस्थापन गर्नका लागि खाल्डो खन्ने काममा उनीहरुले सहयोग गरेको पाइएको श्रेष्ठको भनाइ छ। शव गाडिएका दुवै खाल्डा बिजुलीको पोल गाड्नलाई बनाएजस्ता एकै प्रकृतिका थिए। हत्याका मुख्य योजनाकार सिरहाको सिरहा नगरपालिका२१ घर भइ काठमाडौं बल्खुमा बस्दै आएका ३१ वर्षीय अनिलकुमार मण्डलसहित हत्यामा संलग्न मोरङको जहदा गाउँपालिका४ सिसवनीका २९ वर्षीय अमित साह भनिने दिनानाथ सोनार र धनपालथान गाउँपालिका७ का ६२ वर्षीय नासिर आलमलाई पक्राउ गरेर प्रहरीले शुक्रबार सार्वजनिक गरेको थियो। त्यसपछि थप २ जना पक्राउ परेको जानकारी डीएसपी श्रेष्ठले दिए। मोरङको धनपालथान७ उखुबारीमा सुनसरीको धरान उपमहानगरपालिका३ घर भइ भक्तपुरमा बस्दै आएका ४८ वर्षीय राजेन्द्रकुमार श्रेष्ठ र सप्तरीको शम्भुनाथ नागरपालिका४ घर भइ काठमाडौंमा बस्दै आएका ३२ वर्षीय शम्भुकुमार चौधरीको शव अलगअलग खाल्डोमा फेला परेको थियो। श्रेष्ठको हत्या हत्या पुस ५ गते र चौधरीको हत्या पुस ७ गते भएको प्रहरीले जनाएको छ। नुन हालेर गाडिएको अवस्थामा खाल्डोभित्र चौधरीको शव माघ १२ र श्रेष्ठको माघ १३ गते भेटिएको हो। यो घटनाको अनुसन्धान थालेको प्रहरीले हत्या गरेर ललितपुरको गोदावरी नगरपालिका१२ थेचोमा गाडेको अवस्थामा तेह्रथुमको संक्रान्ति२ घर भई काठमाडौं महानगरपालिका८ गोठाटारमा बस्दै आएका ६३ वर्षीय मोहन लिम्बूको शव बिहीबार फेला परेको थियो। मंसिर २८ गते नै हत्या गरेर गाडिएका लिम्बूको शव उत्खनन गर्न मोरङबाट डीएपसी मञ्जील मुकारुङ काठमाडौं पुगेका थिए। अपराध महाशाखाको सहयोगमा लिम्बूको शव प्रहरीले उत्खनन गरेको हो। श्रेष्ठ, चौधरी र लिम्बूको हत्या व्यावसायिक साझेदार मण्डलको योजनामा भएको पत्ता लागेको मोरङ प्रहरी प्रमुख एसपी जनार्दन जीसीले बताए। ललितपुरको क्यान्सर अस्पतालनजिक रहेको २५ रोपनी ७ आना जग्गा बैंक ग्यारेन्टी मिलाएवापत आउने १ करोड ५० लाख रुपैयाँ कमिसन एकलौटी बनाउन भाडाका अपराधी प्रयोग गरेर मण्डलले अलगअलग मिति र समयमा ३ जना व्यावसायिक साझेदारको हत्या गराएको प्रहरीको अनुसन्धानबाट खुलेको छ। ललितपुरमा लिम्बूको हत्या गरेपछि मण्डलले श्रेष्ठ र चौधरीलाई मंसिर २९ गते विराटनगर लिएर आएको खुलेको छ। सोही दिनदेखि दुवै जनालाई विराटनगरको मेट्रोसिटी होटल एन्ड लजमा राखेर मण्डल पनि त्यहीँ बसेका थिए। होटलबाट टेम्पोमा राखेर धनपालनथान पुर्याउँदै उनीहरुको हत्या गरेको खुलेको एसपी जीसीले बताए। जग्गाको बैंक ग्यारेन्टी मिलाएर त्यसवापतको कमिसन लिनका लागि मण्डलसहित हत्या गरिएका ३ जना गरेर ४ जनाको साझेदार टिम बनेको थियो। कमिसन लिने विषयमा आफूलाई वाईपास गर्न खोजिएको भन्दै असन्तुष्ट बनेका मण्डलले योजनावद्ध रूपमा भाडाका अपराधी प्रयोग गर्दै एउटै शैलीमा ३ जना साझेदारको हत्या गरेपछि शव खाल्डोमा गाड्न लगाएको प्रहरीको अनुसन्धानबाट खुलेको छ।"
चिनियाँ पत्रकारका हेराइमा नेपाल,"चिनियाँ पत्रकार चाउ सेङपिङ नेपाल आउँदै गर्दा उनलाई लागेको थियो नेपाल कत्रो होला ? यहाँका जनता, राजनीतिक पार्टी, भूराजनीति, विविधता, समुदाय, भाषा, संस्कृति कस्तो होला ? यी प्रश्नबीच उनको बुझाइ थियो नेपाल पक्कै सानो छैन । कुनै पनि देशलाई त्यहाँको क्षेत्रफलले सानो वा ठूलोको पगरी थमाउन मिल्दैन । पृथ्वीनारायण शाहको दुई ढुंगाबीचको तरुल भन्ने भनाइलाई गलत ठहर्याउँदै उनी भन्छन्, दुई ठूला अर्थतन्त्र भएको देशबीचमा हुँदैमा नेपाललाई सानो मान्न सकिँदैन । धेरै चिनियाँ पनि नेपाल सानो छ भनेर स्वीकार गर्दैनन् । उनी सानो वा ठूलो हुनुले कुनै पनि देश र त्यहाँका जनताको समृद्धिलाई निर्धारण गर्न नसक्ने बताउँछन् । उनी प्रश्न गर्छन्, उसो भए के सबै ठूला देश साना देशभन्दा धनी, सुखी र व्यवस्थित छन् ? उत्तर हो छैनन् । क्षेत्रफल ठूलो भएरै शक्तिशाली वा समृद्धि हुने हो भने अमेरिकाभन्दा रसिया शक्तिशाली हुनुपर्ने हो । क्षेत्रफल कम भएकै कारण स्विट्जरल्यान्ड वा सिंगापुर कमजोर वा गरिब हुनुपर्ने । यो उनको बुझाइ हो । थप्छन्, ए महान् देश नेपाल । तिमी सानो छैनौ । आजैदेखि तिमी भारत र चीनजस्ता ठूला समकक्षीसँगै निर्वाध ठूलो पाइला अगाडि बढाऊ । १० वर्षअघि चीनको सिन्ह्वा समाचार संस्थाको ब्युरो प्रमुख भएर काठमाडौं आउँदा उनले यहाँको भूराजनीति, विश्व समुदायको चासो, नेपालको आफ्नो सामथ्र्य, यहाँको पर्यटन, संस्कृति र पर्यावरणलगायत विषयमा नजिकबाट बुझ्ने प्रयास गरे । उनले आफूले देखेको नेपालबारे सिन्ह्वामा समाचार र आलेख प्रकाशित गरे । नेपालमा रहँदा उनले गरेका विभिन्न रिपोर्टिङ, विचार, विश्लेषणको सँगालो हो चिनियाँ पत्रकारका नजरमा नेपाल : सुधार वा समाप्त होऊ । पुस्तकलाई सुरुमा उनले अंग्रेजी भाषामा प्रकाशन गरे, जसको नाम हो मेन्ड अर इन्ड । मेन्ड अर इन्डलाई उनले किन नेपाली भाषामा पनि प्रकाशन गरे ? भन्छन्, मातृभाषाको महत्व कति छ भन्ने कुरा एउटा चिनियाँ नागरिकलाई राम्रोसँग थाहा छ । म चाहन्छु, नेपालीले यो किताबलाई आफ्नै भाषामा पढून् । चीन नेपालका लागि कति महत्वपूर्ण छ, सबैले बुझून् । किताबमा उनले भारत शदीयौंदेखि नेपालमा किन हाबी छ ? भन्ने कुराको उत्तर खोज्ने प्रयास गरेका छन् । उनलाई लाग्छ, सन् १८१६ को सुगौली सन्धिपछि नेपालले गौरवशाली युगलाई गुमायो । यसले राष्ट्रियतालाई कमजोर मात्र पारेन, मजबुत सार्वभौमसत्तामा अनेकौं छिद्र पैदा गर्यो । भारतको बिग ब्रदर कूटनीतिलाई उनी एकदमै घातकको संज्ञा दिन्छन् । उसो भए नेपालमा भारत किन शक्तिशाली छ ? चीन किन शक्तिशाली बन्न नसकेको ? चिनियाँ कूटनीतिज्ञहरूले यही प्रश्नलाई गम्भीरतापूर्वक लिनुपर्ने उनको तर्क छ । चीनले नेपालमा लिएको नीति नै त्रुटिपूर्ण रहेको उनको बुझाइ छ । उनलाई लाग्छ, चीन तिब्बत सीमामा मात्र केन्द्रित छ । उसलाई जसरी पनि नेपालमा हुने स्वतन्त्र तिब्बत अभियानलाई रोक्नु छ । तर तराईमधेस पनि नेपालकै हिस्सा हो, त्यहाँ बस्ने नागरिक पनि नेपाली नै हुन् भन्ने तथ्य चीनले बिर्सेको चाउ बताउँछन् । नेपालको भूराजनीतिमा भारतपछि अमेरिकाको प्रभाव धेरै रहेको उनी बताउँछन् । एमसीसी जसरी पनि पास गर्नुपर्ने अमेरिकी रटानलाई उनले रहस्यको रूपमा बुझेका छन् । उनलाई लाग्छ, नेपाली एमसीसीको सम्झौता पढेकै छैनन् । अमेरिकाले एमसीसी सम्झौता गराएर नेपालको सम्प्रभुता, सर्वोच्च अधिकार लिने दाउमा रहेको उनी बताउँछन् । उनी लेख्छन्, सन् २०१७ मा भएको एमसीसी सम्झौताको भाग ७१ ले प्रष्ट भनेको छ, सम्झौतामा हस्ताक्षर गर्ने पक्षहरू यसमा पूर्ण सहमत छन् कि सम्झौता लागू भएको मितिदेखि एमसीसीको कानुन नेपालको कानुनउपर रहनेछ । नेपालको संविधान यो देशको मूल कानुनको रूपमा रहेको र यो सम्झौताले उक्त कानुनलाई खारेज गर्ने चाउको बुझाइ छ । ५०० मिलियन अमेरिकी डलर सहायताको बदलामा नेपालले भुक्तान गर्नुपर्ने मूल्य यही हो, उनी लेख्छन् । किताबमा चीन नीति र नेपालमा हाबी भएको भूराजनीति सम्बन्धमा बढी चर्चा छ । नेपालको राम्रो र नराम्रो पक्ष केलाउने प्रयास गरेका छन् । लेखकले चिनियाँ कूटनीतिज्ञलाई पनि ठूलै पाठ सिकाएका छन् । अमेरिकाले चीनको गतिविधि नियाल्न र चिनियाँ बेल्ट एन्ड रोड एनिसिएटिभ (बीआरआई) परियोजना रोक्न एमसीसी लाद्न खोजेको चाउको आरोप छ । एमसीसी समर्थकहरूले यसलाई चीनको बीआरआईविरुद्ध ढालका रूपमा प्रयोग गर्दै एमसीसीबारे आएका असंख्य प्रश्न र आलोचनालाई विषयान्तर गर्ने प्रयास गरिरहेका छन् । नेपाल बीआरआईको अंश बन्छ भने एमसीसीलाई पनि स्वीकार गर्नुपर्छ । एमसीसी खारेज हुन्छ भने बीआरआई पनि अस्वीकार गर्नुपर्छ, उनले अरूकै भनाइ उद्धृत गरेका छन् । सन् २०१७ मे १२ मा भएको बीआरआई सम्झौतामा कुनै प्रगति नहुँदा यो भनाइ साँचो हो कि भन्ने उनलाई लागेको छ । उनी भन्छन्, बीआरआईभित्रका सबै परियोजना नेपालचीनको संयुक्त कार्यक्रम हुन् । दुवै पक्षले यिनीहरूको सामयिक कार्यान्वयन सम्बन्धमा जिम्मेवार हुन्छन् । तर नेपालको समग्र विकासका लागि रणनीतिक महत्व बोकेको २१ राष्ट्रिय गौरवका आयोजनाको कार्यसम्पादन किन राम्रो हुन सकेको छैन ? चिनियाँ पक्षले भयंकरको भूराजनीतिक दबाबमा रहेको नेपालको यस्तै ढिलासुस्तीका कारण यस्ता आयोजना अर्थहीन र अनिश्चित हुने महसुस गरेको हुन सक्छ, उनी लेख्छन् । चिनियाँ प्राविधिकलाई काम गर्न दिने हो भने दुईतीन वर्षभित्रै तीनदेखि पाँच आयोजना सम्पन्न हुने दाबी चीनको छ । चाउको निष्कर्ष छ नेपालमा वैदेशिक हस्तक्षेप छ । चीनले नेपाल नीति बदल्नुपर्ने उनी बताउँछन् । चार वर्षका लागि दूतावासमा खटिएका कर्मचारीको प्रमुख समस्या भाषा रहेको उनको बुझाइ छ । त्यही भएर नेपालमा चिनियाँ भाषामा लगानी गर्नुपर्ने नीति अवलम्बन गर्नुपर्ने उनको तर्क छ । दोस्रो, चीनको कूटनीति काठमाडौं केन्द्रित हुनुपर्ने उनी बताउँछन् । चीन तिब्बत सीमामा मात्र केन्द्रित हुनु हुँदैन । चीनको कूटनीति काठमाडौं केन्द्रित हुनुपर्छ । चिनियाँ लगानी तराईमधेसमा पनि पुग्नुपर्यो । चीनले मधेसका जनतासँग साक्षात्कार गर्नुपर्यो, चाउ बताउँछन् । अनि मात्र, चिनियाँ नीतिले नेपालमा सार्थकता पाउने उनको दाबी छ । नेपाल विज्ञान तथा प्रविधिमा पनि एकदमै कमजोर भएको चाउ बताउँछन् । त्यसमा चीनले मनग्य लगानी गर्नुपर्ने उनको बुझाइ छ । भूराजनीतिमा फसेको नेपाल आर्थिक रूपमा आफैंं कसरी सक्षम हुन सक्छ त ? उनी भन्छन्, नेपालमा सबैभन्दा बढी सम्भावना बोकेको क्षेत्र हो पर्यटन । सर्वोच्च शिखर सगरमाथा, लोभलाग्दा ट्रेकिङट्रेलहरू, वाइल्ड लाइफसँगको साक्षात्कार, धार्मिक आस्था बोकेका रमणीय ठाउँहरू, तालतलैया आदि थुप्रै छन् । तर पर्यटनको क्षेत्रमा नेपालको पूर्वतयारी शून्यबराबर छ । नेपालमा धेरै ठाउँ घुमे । प्लेन चढ्दा नेपालीभन्दा धेरै पैसा तिरें । तर धेरै पैसा तिरेको कुनै व्यवहार मलाई गरिएन । होटेलमा बस्दा धेरै शुल्क लिइयो तर नेपाली पर्यटकभन्दा बढी केही सुविधा प्रदान गरिएन, पर्यटन क्षेत्रको यथार्थ उनी बताउँछन् । बढी शुल्क तिरेपछि व्यवहार पनि त्यहीअनुसारको गर्नुपर्ने उनको तर्क छ । त्यही भएर चीनका एक प्रतिशत पर्यटक पनि नेपाल आउन नसकेको उनको बुझाइ छ । नेपालले चिनियाँ पर्यटक मात्र ल्याउन सके पनि आर्थिक रूपमा धेरै सक्षम हुने उनी बताउँछन् । नेपाल भ्रमण चिनियाँ नागरिकका लागि एकदमै महँगो सावित भइरहेको छ । चीनका नागरिकका लागि नेपाल यात्रा महँगो छ । राजधानी काठमाडौंसँग सिधा हवाई सम्पर्क भएका हङकङ, क्वाङचौ, कुनमिङ, चेंङ्दु र ल्हासा गरी पाँच सहरमात्र छन् । यी उडान पनि दैनिक चल्दैनन् । जसको अर्थ हुन्छ, नेपाल भ्रमणका लागि यात्रीले धेरै सयम र पैसा खर्चिनु, उनी भन्छन् । उनले चीन र नेपालबीचको प्रमुख दुई राजमार्ग केरुङ र तातोपानी पनि स्तरोन्नति हुन नसकेकोमा दुःख व्यक्त गर्छन् । नेपालले तिब्बतमा बिजुली बेच्न सक्ने उनको बुझाइ छ । धेरै सम्भावना बोकेको नेपाललाई चाउले निदाएको हात्तीको संज्ञा दिएका छन् । लेख्छन्, नेपाल तिमी जाग ! असफलताको बधशाला तिम्रो भाग्य होइन । गतिहीन गणतन्त्र तिम्रो भाग्य देखाउन असफल भएको छ । सफलताका लागि गरिएका केही प्रयास मात्रै पर्याप्त छैनन् । नेपालको वास्तविक धरातल यो होइन, नेपाल राम्रो स्थानको हकदार छ । किताबमा चीन नीति र नेपालमा हाबी भएको भूराजनीति सम्बन्धमा बढी चर्चा छ । किताबका अधिकांश आलेख धेरै पुराना छन् । आजको दिनमा पढ्दै गर्दा धेरै विषयवस्तु समय सान्दर्भिक लाग्दैनन् । लेखकले नेपालको राम्रो र नराम्रो पक्ष केलाउने प्रयास गरेका छन् । नेपालमा हुने बाह्य हस्तक्षेपको पटाक्षेप गरेका छन् । किताबमार्फत् उनले चिनियाँ कूटनीतिज्ञलाई पनि ठूलै पाठ सिकाएका छन् ।"
अस्पताल धाउँदा धाउँदै क्यान्सरै क्यान्सर,"काठमाडौं : दिल्ली मेदान्त अस्पतालका डाक्टरले भने, सरी, आपका पेसेन्टको क्यान्सर फोर्थ स्टेजमे है। हम कुछ नही कर सकते। अमेरिका ले जाएगे तो भी ठीक नही होगा। कालो कपाल। गोरो अनुहार। आँखीभौंको बीचमा रातो टीका लगाएकी हसिँलो मुहारकी लक्ष्मी भट्टराई। २०३२ सालमा जन्मिएकी उनलाई चार वर्षअघि क्यान्सर भयो। स्तन क्यान्सर भएर कलेजो, आँखा र दिमाग फैलिएको क्यान्सर उनको शरीरका विभिन्न भागमा पुग्यो। झन्झन् कमजोर हुँदै जान थालिन्। उपचारका लागि धेरै अस्पतालमा पुगिन्। के रोग लागेको हो भन्ने पत्तो लागेन। विगत सम्झिँदै लक्ष्मीले भनिन्, चार वर्षअघि एउटा कार्यक्रममा सहभागी हुन पोखरास्थित सांग्रिला होटल जाँदै थिएँ। बाटोमा हिँड्दाहिँड्दै असहज महसुस भयो, सबै कुरा दुईवटा देख्न थालें। कार्यक्रममा बस्न नसकेपछि हिमालयन आँखा अस्पताल पुगें। आँखामा कसिंंगर परेको रहेछ भन्दै निकालेपछि फर्किएँ। तर, झन्झन् गाह्रो भयो। दिनप्रतिदिन अस्वस्थ हुँदै गएपछि उपचारका लागि पोखरास्थित पद्मा नर्सिङ होममा पुगिन्। त्यहाँ डाक्टरको व्यवहार राम्रो लागेन। धेरै ठाउँमा आँखा देखाएँ। तीन महिनापछि आँखाको नानी नै चल्न छाड्यो। त्यसपछि देख्न छोडें। एउटा आँखा छोपेर मात्र अर्को देख्न थालें, उनले सुनाइन्। स्तनमा गिर्खा देखिएपछि ग्रान्डी अस्पताल पुगें। डाक्टरले सामान्य हो, केही छैन भनेपछि फर्किएँ। दिनप्रतिदिन रोगले च्याप्दै जान थाल्यो, उनले भनिन्, त्यसपछि उपचारका लागि विभिन्न अस्पताल धाएँ। आशा लिएर पुग्थें, निराशा लिएर फर्कन्थें। उपचारकै लागि काठमाडौंस्थित ग्रान्डी इन्टरनेसनल अस्पतालमा पुगिन्। महँगो अस्पतालमा १० महिना उपचार गर्दा पनि उनलाई निको भएन। धेरै उपचार गरें, औषधि लिएँ। स्वास्थ्यमा कुनै सुधार आएन, भनिन्। डाक्टरलाई अन्तै रिफर गरिदिन आग्रह गरिन्। ठीक हुन्छ भन्दै रिफर गरिदिएनन्। उनको शरीर दिनप्रतिदिन एकदमै कमजोर हुँदै गइरहेको थियो। स्तन, आँखा, लिभर, मेरुदण्ड हुँदै ब्रेनसम्मै क्यान्सर फैलिसकेछ। त्यतिबेलासम्म क्यान्सर भएको भन्ने नै भएन। न त उपचारमा संलग्न डाक्टरलाई नै क्यान्सर भएको थाहा थियो, उनले भनिन्। ग्रान्डी अस्पतालका डा राजु पौडेलले पाँच दिनको औषधि दिएर पोखरा पठाए। औषधि खाँदा पनि सञ्चो भएन। शरीरको देब्रे भाग पूरै नीलो भयो। डाक्टरलाई फोन गरें। उनले तुरुन्त फेरि काठमाडौं आउनुस् भनेपछि आफन्तसहित अस्पताल पुगें, उनले भनिन्। डा राजुसँग यहाँ सञ्चो नहुने र अन्तै रिफर गरिदिन सुझाएपछि उनले भारतको दिल्लीस्थित मेदान्त अस्पतालमा नसाको डाक्टरलाई रिफर गरे। दिल्लीमा आठौं डाक्टरले मात्र रोग पत्ता लगाए त्यसपछि दिल्ली गएँ। नसाको डाक्टरलाई देखाएँ, केही पत्तो लागेन। पछि त्यहाँ पालैपालो ८ जना डाक्टरसँग चेकजाँच गरेकी थिएँ, उनले भनिन्। उपचारको आशा मारिसकेकी लक्ष्मीलाई आठौं डाक्टरसँग चेक गर्ने क्रममा ती डाक्टरले मेमोग्राफी बायोप्सी गर्न सुझाए, लक्ष्मीले त्यसै गरिन्। मेमोग्राफी बायोप्सी गरेपछि उनलाई पाँच ठाउँमा क्यान्सर भएको पत्ता लाग्यो। डाक्टरले लक्ष्मीलाई बाहिर पठाएर उनका आफन्तलाई भनेछन्, सरी, आपका पेसेन्टको क्यान्सर फोर्थ स्टेजमे है। हम कुछ नही कर सकते। आप प्यासेन्टको अमेरिका ले जाएगे तो भी ठीक नही होगा। (तपाईंको बिरामीको क्यान्सर चौथो चरणमा पुगिसकेको छ। त्यसैले हामी केही गर्न सक्दैनौं। अमेरिका उपचार गर्न लग्नुभयो भने पनि ठीक हुन सक्दैन।) डाक्टरसँग सबै बुझेर भाउजू बाहिर निस्केपछि लक्ष्मीले सोधिन्, डाक्टरले के भने ? भाउजूले भनिन्, नआत्तिनु निको हुन्छ भन्नुभयो। भाउजूले ढाँट्नु भए पनि आफूले डाक्टरले भाउजूसँग गरेका कुरा बाहिरबाटै सबै सुनिसकेको उनले बताइन्। डाक्टरले भनेअनुसार मैले आफूलाई क्यान्सर भएको पक्का गरिसकेकी थिएँ। त्यो पनि चौथौं चरणको क्यान्सर भइसकेको रहेछ, उनले भनिन्। दिल्लीका डाक्टरले दुई महिनाको समय दिए दिल्लीमा डाक्टरले क्यान्सर निको नहुने र दुई महिनाको समय मात्र दिएपछि लक्ष्मीले छोरा सम्झिइन्। होस उड्यो, छाँगाबाट खसेजस्तै भएँ। अस्पतालको १० तलामाथि थियौं, त्यहींबाट खसौंला जस्तो भयो। हातखुट्टा लुला भए तर हिम्मत हारिनँ। आफूलाई सम्हालें। अस्पतालबाट निस्केपछि एउटा मन्दिर देखें। मन्दिरमा धाँगो बाँधें। भगवान् पुकारे, मेरो छोरालाई मसँग नछुटाऊ। निकैबेर रोएँ, लक्ष्मीले विगत सुनाइन्। अर्कोदिन डाक्टरसँग केही विकल्प छ कि भनेर फेरि भेट गर्न गयौं। डाक्टरले ६५ लाख भारतीय रुपैयाँमा रिस्क लिने भए अप्रेसन गर्न सकिने बताए। मैले भने, फिक्स छ भने गर्छु, रिस्कमा त गर्दिनँ भनें। ६५ लाख जोगिए बरु छोरालाई काम लाग्ला भनेर नेपाल फर्किएँ। काठमाडौ आएपछि अन्तिम भेट भन्दै सबै आफन्तहरू भेट्न आउँथे, रुन्थें। मनलाई दह्रो बनाउँदै आफन्तलाई भन्थें, म ठीक छु। केही हुँदैन। ग्रान्डी अस्पतालकै लापरवाहीका कारण क्यान्सरको अन्तिम अवस्थामा पुगेकी लक्ष्मी पुनः अस्पताल पुगेर डाक्टरलाई भेटेर भनिन्, मेरो उपचारमा जस्तो लापरबाही अरूलाई नगर्नु होला। डाक्टरहरूले पनि गल्ती महसुस गरेका थिए। उनको दिनचर्या आफन्तसँगको भेटघाटमै चलिरहेको थियो। आफन्तले उनी बाँच्ने आशा मारिसकेका थिए। तर, लक्ष्मीले त्यो हिम्मत हारेकी थिइनन्। बाँच्ने रहरसँगै झिनो आशा बोकेकी उनी उपचारको खोजीमै थिइन्। जब डा अधिकारी देउता बने दिल्लीबाट फर्केपछि उपचारमा भौतारिरहेकी लक्ष्मीको भेट भक्तपुर क्यान्सर अस्पतालका डाक्टर आविश अधिकारीसँग भयो। डा अधिकारी नै लक्ष्मीको जीवनमा भगवान् बनेर आए। लक्ष्मीले भनिन्, म उहाँसँग रोएँ। मलाई दिल्लीबाट फर्कायो, मेरो १५ वर्षको छोरा छ। श्रीमान् विदेशमा दोस्रो बिहे गरेर बसेका छन्। छोरा टुहुरो हुन्छ, जसरी पनि उपचार गरिदिनुस् प्लिज भनेर धेरै रोएँ। अधिकारीले भने, तपाईंलाई दिल्लीबाट फर्काइदियो, यहाँ म कसरी उपचार गर्न सक्छु ? कहाँबाट सुरु गरौं, कसरी गरौं ? अधिकारीलाई लक्ष्मीले नै उपचार गर्न कर गरिन्। आफ्नो उपचार गर्न डाक्टरलाई आत्मबल दिइन्। त्यसपछि उहाँले मेरो उपचार गर्न तयार हुनुभयो, लक्ष्मीले भनिन्, मेरो ट्युमर पनि भएकाले डाक्टर अन्योलमा पर्नुभयो। रेडिएसनबाट सुरु गर्नुभयो। रेडिएसन मेसिनमा पस्दा हे भगवान् छोरासँग अलग नगराऊ भन्दै प्रार्थना गर्थें। लक्ष्मीको उपचार सम्भव हुनेमा डाक्टर नै विश्वस्त थिएनन्। डाक्टरहरूलाई त उपचार होला भन्ने आसै थिएन, लक्ष्मीले भनिन्, उनीहरूले त मेरो दबाबमा मात्र उपचार गरेका थिए। रेडिएसन गरेपछि लक्ष्मीको शरीरको नीलो भएर चल्न छाडेको भाग चल्दै गयो। डाक्टर छक्क पर्न थाले। त्यसपछि बाँच्छु जस्तो लाग्यो, लक्ष्मीले भनिन्, आत्मबल बढ्दै गयो। त्यसपछि लक्ष्मीको तीलगंगामा आँखाको अप्रेसन गर्ने सल्लाह भयो। पाँच ठाउँमा क्यान्सर भएको छ। एउटा आँखामा मात्र के अप्रेसन गर्ने ? भनेर त्यसै फर्काइदिए। आँखा छोपेर हिँड्दा कम्ती गाह्रो भएन, उनले भनिन्, आँखाको अप्रेसन गरेको थियो भने म बाँच्ने थिइनँ। योगा गरेर आँखा ठीक गराएँ। कुनातिर गएको नानी पनि मेरो दृढ विश्वासका कारण फर्काएँ। अहिले जस्ताको त्यस्तै छ। त्यसपछि एफएम रेडियोमा पूर्वाञ्चल क्यान्सर अस्पतालको प्रचार सुनेपछि लक्ष्मी थप उपचारका लागि लक्ष्मी त्यहाँ पुगिन्। त्यहाँ धेरै राम्रो उपचार भयो। सम्बन्धित डाक्टरलाई देखाएँ। १० पटक रेडिएसन भयो, लक्ष्मीले भनिन्, धेरै पटक किमो चढाइयो। झापाको बिर्तामोडस्थित पूर्वाञ्चल क्यान्सर अस्पतालले पनि लक्ष्मीको उपचारमा सहयोग गर्यो। उपचारका केही छुट पनि पाइन्। चारवटा ठाउँको क्यान्सर जितेकी छु, लक्ष्मीले भनिन्, मेरुदण्डमा क्यान्सरका १० वटा ससाना दाग छन्। लक्ष्मीले अहिलेसम्म लगभग ६० पटक किमो चढाइसकेकी छन्। पहिला पहिला किमो लिएपछि उनलाई ७ दिन हिँडडुल गर्न कठिन हुन्थ्यो। उनी भन्छिन्, पूर्वाञ्चल क्यान्सर अस्पतालका डा वीरेन्द्र कुमारले दिमागको क्यान्सर जित्नु भनेको निकै ठूलो जित भएको भन्दै बधाई दिएका थिए। उपचार साह्रै महँगो लक्ष्मीलाई महिनामा दुईवटा किमो दिनुपर्छ। दुईवटा किमोको ६० हजार रुपैयाँ पर्छ। एउटा किमोको इन्जेक्सनलाई थप १५ हजार पर्छ। औषधिसहित महिनामा एक लाख खर्च छ उनको। उनको ढाका कपडाको व्यवसाय छ। त्यसबाट घरखर्च धानेकी छन्। छोरालाई अध्ययनका लागि जापान पठाएकी छन्। छोराले ममी म छु नि भन्दै लक्ष्मीलाई साथ दिने गरेका छन्। मैले संसारकै नमुना छोरा पाएको छु, लक्ष्मीले भनिन्, सबै कुराबाट हारे पनि सन्तानबाट जितेको छु। ग्रान्डीमा मात्र लाखौं रुपैयाँ सकिएको उनले बताइन्। उनी परोपकार काम पनि गर्छिन्। बाँच्न पाउँदा संसारकै भाग्यमानी ठानेकी छु, उनले भनिन्, सम्पत्ति मात्रै ठूलो कुरो रहेनछ। ८४ गर्ने मन छ लक्ष्मीलाई ८४ गर्ने मन छ। संसारको कुनै शक्तिसँग डर लाग्न छोडेको छ, उनले भनिन्, डाक्टरले दुई महिना मात्रै बाँच्ने भनेका थिए। चार वर्ष भइसकेको छ, बाँचिराछु। डा आविश अधिकारीलाई कहिल्यै नभुल्ने उनले बताइन्। उहाँ मेरो भगवान् हो। आफ्नै जिन्दगी देख्दा आफैंं चकित छु, उनी पुनः विगतमा फर्किइन्, दुई महिनामा मर्दैछु भनेको सुन्दा मलाई कस्तो भयो होला ? एक्लै बर्बराउँथें। दैवले कसरी लैजान्छ ? हेरौंला भन्दै मृत्युलाई चुनौती दिएँ। लक्ष्मीले क्यान्सरपीडित थुप्रैलाई आत्मबल बढाएकी छन्। डा अधिकारी भन्छन् खुसीको सीमा छैन ह्वील चेयरमा आएकी लक्ष्मीलाई उपचार गरेर बचाउन पाउँदा खुसी लागेको डाक्टर अधिकारी बताउँछन्। स्तनबाट सुरु भएको क्यान्सर पाँच ठाउँमा फैलिएको थियो, उनले भने, जीवनको आशा मारेर दिल्लीबाट फर्किएर आएकी लक्ष्मीलाई ठूलो जोखिम मोलेर उपचार गर्यौं। जटिल केसहरू एकदमै कम हुने गरेको र बाँच्ने सम्भावना पनि निकै कम हुने डा अधिकारीको भनाइ छ।"
"बहसमा युरो ६, सडकमा १ कै गाडी","काठमाडौं : सवारीसाधनमा युरो ६ मापदण्ड लागू गर्ने बहस भइरहेको छ। तर, ७५ प्रतिशत गाडी भने पुरानै (विएस १) युरो १ कै गुडिरहेको एक अध्ययनले देखाएको छ। पुराना गाडीका कारण सवारी प्रदूषणको मात्रा निकै उच्च छ। जुन जलवायु परिवर्तन र मानव स्वास्थ्यका लागि निकै हानिकारक रहेको विज्ञ बताउँछन्। वन तथा वातावरण मन्त्रालयले नै कुन मापदण्डमा जाने भन्ने निर्णय नगरेका कारण अन्योलता भइरहेको सरोकारवालाहरूको भनाइ छ। मुलुकमा २०६९ सालमा पहिलो पटक सवारी प्रदूषण मापदण्ड लागू भएको थियो। त्यतिबेला युरो २ बाट एकैपटक युरो ३ को मापदण्डमा जाने भनिएको थियो। तर, त्यस्तो निर्णय गरिएको ९ वर्षमा जम्मा २५ प्रतिशत मात्रै युरो ३ का गाडी सञ्चालनमा रहेको अध्ययनले देखाएको छ। सन् १९८९१९९० र २०१७२०१८ मा पहिलो पटक यो विषयमा अध्ययन भएको थियो। त्यस अध्ययनलाई आधार बनाएर पुनः २०२१ मा प्रदूषणका विषयमा अनुसन्धान भयो। दोस्रो अध्ययनमा कुन सवारीले कति र कस्तो प्रदूषण गर्छ भन्ने अध्ययन भएको वायु प्रदूषण विज्ञको भनाइ छ। वायु प्रदूषणविज्ञ भूपेन्द्र दासका अनुसार सवारीको अवस्था, त्यसबाट निस्किने प्रदूषणको मात्राको बारेमा साढे तीन वर्ष लगाएर अध्ययन गरिएको थियो। अध्ययनले धेरै सवारी युरो १ मापदण्डकै सञ्चालनमा रहेको देखायो, दासले भने, करिब ७५ प्रतिशत सवारी युरो १ मापदण्डकै गुडेका छन्। दासका अनुसार युरो ३ मापदण्डका सवारी २५ प्रतिशतभन्दा कम गुडेको पाइएका छन्। अध्ययनले धेरै प्रदूषण गर्नेमा ट्रक र टिपर पहिलो नम्बरमा देखाएको छ। दोस्रोमा बस, तेस्रोमा पिकअप, चौथोमा मिनीबस र पाँचौंमा माइक्रोबस पाइएको दासले जानकारी दिए। युरो ६ किन ? वायु प्रदूषणविज्ञ दास भन्छन्, वायु प्रदूषणका हिसाबले संसारका प्रदूषित मुलुकमध्ये नेपाल दसौं नम्बरभित्र प्रायःजसो परिरहन्छ। त्यसैले युरो ३ बाट युरो ६ मा जाँदा वायु प्रदूषणको जोखिम निकै कम हुन्छ। विश्वमा जति पनि वायु प्रदूषण हुन्छन्, त्यसमा २५ देखि ३३ प्रतिशत यातायात क्षेत्रबाट हुने गरेको विभिन्न अध्ययनहरूले देखाएका छन्। युरो ६ मा जाँदा सवारीको ग्रेड बढ्दै जाने र जति सवारीको ग्र्रेड बढ्छ, उति नै सवारीको प्रविधि पनि राम्रो हुने वायु प्रदूषणविज्ञ दासको भनाइ छ। ग्रेड बढ्दै गएका सवारीबाट धुवाँ र प्रदूषण कम निस्कने दासको भनाइ छ। कम युरोका गाडी हानिकारक कम युरोका गाडीबाट ब्लाक कार्बन, कार्बनडाइअक्साइड, कार्बनमोनोअक्साइड र पीएम निस्कन्छ। नाइट्रोजनअक्साइड पनि सवारीबाटै आउँछ। कार्बनडाइअक्साइड जति निस्कियो गाडीको लागि राम्रो मानिन्छ। इन्जिनले राम्रो काम गरेको बुझिन्छ। तर जलवायु परिवर्तनमा भने नराम्रो असर गर्छ। हरितगृह ग्याँस उत्सर्जन बढाउँछ। त्यसैगरी ब्लाक कार्बन, कार्बनमोनोअक्साइड र पीएमले मानव स्वास्थ्यलाई गम्भीर समस्या गर्छ। मुटु, दम, श्वासप्रश्वासको समस्याको स्रोत पीएम २५ लाई मानिन्छ। कोरोनाभन्दा पीएम खतरनाक मुलुकमा प्रत्येक वर्ष ४२ हजार १ सय जनाको वायु प्रदूषणका कारण मृत्यु हुने गरेको छ। तीमध्ये २२ हजार मानिस पीएम २५ का कारणले मात्रै मृत्युवरण गर्ने गरेको दासले बताए। पीएम कोरोनाभन्दा धेरै खतरनाक हुन्छ, उनले भने। विश्व स्वास्थ्य संगठनले पीएमको औसत मात्रा वार्षिक १० माइक्रोग्राम प्रतिमिटर क्युबिकभन्दा बढी हुनु हुँदैन भन्ने छ। एक मिटर क्युबिक हावामा १० माइक्रोग्रामभन्दा बढी पीएम २५ हुनु हुँदैन। नेपालमा सिजनअनुसार प्रदूषणको मात्रा फरक छ। गत वर्ष ४०० सम्म पुगेको छ। अहिले ५० जति रहेको बताए। जुन स्वास्थ्य संगठनले तोकेको भन्दा पाँच गुणा बढी छ। चिसो याममा औसतमा २०० सम्म हुन्छ। पीएम कपालभन्दा २५ देखि ३० गुणा साना कण हुन्छ। यसले फोक्सोमा सिधै असर गर्छ। ब्लाक कार्बनले जलवायु परिवर्तनका साथसाथै स्वास्थ्यमा असर गर्छ। यसले हिउँ पगाल्न विषको काम गर्छ। हिमाल पग्लने ब्लाक कार्बनकै कारण हो। कार्बन मोनोअक्साइडले पनि स्वास्थ्यमा अति नराम्रो गर्छ। त्यसैले युरो ४ भन्दा युरो ६ नै लागू गर्नु राम्रो उनको सुझाव छ। नेपालमा दुई, तीन महिना पहिलादेखि नै युरो ६ गुणस्तरको इन्धन आइसकेको छ। तर सवारीहरू पनि युरो ६ सरहकै लागू हुन आवश्यक छ। अर्का वातावरणविद् भूषण तुलाधरले पनि युरो ६ भारतमा दुई वर्ष पहिला लागू गरिसकेको बताए। नेपालले सवारी आयात मात्रै गर्ने भएकाले युरो ६ मापदण्ड लागू गर्नलाई समस्या नहुने प्रतिक्रिया दिए। नेपालमा आयात भइरहेका कतिपय कारणहरू युरो ६ मापदण्डकै रहेको पनि उनले बताए। तर भारतबाट आउने कतिपय सवारीहरू त्यहाँ खपत नहुने खालका भएको दाबी गरे। भारतले अरूका लागि ठूला सवारी युरो ४ का सरहका उत्पादन गरिरहेको पनि बताए। कुन मापदण्ड लागू गर्ने भन्ने विषयमा छलफल भइरहे पनि नेपालमा यातायात व्यवसायीले उक्त मापदण्ड लागू गर्न केही समय माग गरेको तुलाधरले जनाए। भने आजको भोलि नै लागू नगरी केही समय दिन पनि सकिन्छ। नेपालमा विशेषगरी डिजेलबाट चल्ने सवारीलाई युरो ६ मा लैजानु आवश्यक रहेको उनले औंल्याए। पुराना गाडीलाई व्यवस्थापन गर्न पनि उनले सुझाए। सवारी आयातलाई नियन्त्रण नगर्ने हो भने युरो ३ र युरो ४ मापदण्डकै सवारी आइरहने हुन्छन्। त्यसले वर्षौंसम्म समस्या पार्न सक्ने बुझाइ उनको छ। विद्यालयका बसहरू पनि युरो ६ मा लैजान सकिने उनले बताए। तर युरो ६ लागू गरे पनि ५, ६ वर्षमा विद्युतीयमै जानुपर्ने हुन्छ, तुलाधरले भने। अन्तर्राष्ट्रिय बजारमा भएको कुरा ल्याउने भएकाले यो मापदण्ड लागू गर्दा समस्या हुँदैन। निजी कारहरूका लागि उक्त मापदण्ड अहिले नै गरे पनि व्यावसायिक सवारीका लागि दुई वर्ष मागेको हो। त्यसमा छलफल गर्नुपर्ने तर्क उनको छ। मन्त्रालय अनिर्णीत वन तथा वातावरण मन्त्रालयका प्रवक्ता मेघनाथ काफ्लेका अनुसार कुन मापदण्ड लागू गर्ने भन्ने विषय छलफलको क्रममा छ। उनले भने, वातावरण विभागले युरो ४ मा जाने कि भन्ने विषयमा कुरा उठाएको हो। तर, युरो ६ मै जाने कि भन्ने पनि छलफलकै क्रममा छ। मन्त्रालय स्रोतका अनुसार वातावरण विभागले युरो ४ लागू गर्न प्रस्ताव ल्याएको थियो। तर, वनमन्त्री रामसहाय यादवले उक्त प्रस्ताव अस्वीकार गरेका थिए। मन्त्री यादवले युरो ६ नै लागू गर्नुपर्ने अडान लिए पनि कर्मचारीहरूले नमानेको स्रोतले बतायो। मन्त्रालय स्रोतले भन्यो, जाने त युरो ६ मै हो। तर कति समय दिने भन्ने निर्णय भएको छैन। मन्त्रालयको छलफलकै क्रममा छ। प्रवक्ता काफ्लेले पनि नेपालका सवारीहरू युरो १ स्टान्डर्डकै रहेको बताए। अपग्रेट नै भएको छैन, उनले भने, प्रदूषण नियन्त्रण गर्न गाह्रो छ। पुराना सवारी व्यवस्थापन समस्या भएको छ। ती सबैलाई अपग्रेट गर्न आवश्यक छ । दक्षिण एसियाका थाइल्यान्ड, श्रीलंका, भियतनाम, भुटान युरो ४ मा गइसकेका छन्। मलेसियामा युरो ५ मापदण्ड लागू छ। चीन र भारतमा युरो ६ लागू भएको छ। त्यहाँको सर्वोच्च अदालतले पाँच वर्षअगाडि युरो ६ लागू गर्न निर्देशन दिएको थियो। नेपाल भने सवारी आयात मात्रै गर्ने भएकाले धेरै समय दिन खासै जरुरी नभएको प्रवक्ता काफ्लेले बताए। तर प्राविधिक रुपमा हेर्दा अलि समय चाहिने जस्तो देखिएको उनले बताए। पेनड्राइभबाट ल्यापटपमा राखेर हेर्नुपर्ने हुन्छ, उनले भने, तालिम प्राप्त म्यानपावर चाहिन्छ। युरो ६ को गाडी बिग्रियो भने समस्या हुन्छ। युरो ६ मा सबै कम्प्युटराइज सिस्टम नै हो। तर युरो ७ लागू भएपछि स्टान्डर्ड नील हुने मान्यता रहेको पनि उनले बताए। युरोपियन युनियनले युरो ७ मा गएपछि वातावरण प्रदूषण नै हुँदैन भन्ने धारणा सार्वजनिक गरिरहेको छ। जलवायु अध्येता मञ्जित ढकालले नियम बनाउने बेलामा केही महिना छोडिदिँदा समस्या हुन सक्ने बताए। नियम बनाउने बेलामा ६ महिना छोड्दा त्यतिञ्जेलमा सबै गाडी भित्रिहाल्छन्। त्यसले २०औं वर्ष प्रभाव पार्न सक्छ, ढकालले भने। जति ढिला भयो त्यसले बढी असर गर्छ। सवारीमा निश्चित मापदण्ड पालन गरेको राम्रो हुने बताए। अन्यथा भारतले पुराना गाडी थन्क्याउन सक्छ र पुराना गाडीको डम्पिङ साइट नेपाल बन्न सक्छ, ढकालले भने। यातायात व्यवस्था विभागका अनुसार नेपालमा हालसम्म ३९ लाख सवारी दर्ता छन्। त्यसमध्ये करिब २५ लाख सवारी सडकमा गुड्ने गरेको विभागको अनुमान छ।"
सोलुखुम्बुमा १५ वर्ष यताकै बाक्लो हिउँ (फोटो फिचर),सोलुखुम्बु : सोलुखुम्बुको सदरमुकाम सल्लेरी सहितको क्षेत्रमा करिब १५ वर्ष यताकै भारी हिमपात भएको छ। गत बिहीबारबाट सुरु भएको बाक्लो हिमपातले सल्लेरी बजार सहितका क्षेत्र हिउँले ढपक्कै ढाकेको छ। हिमपातका कारण जनजीवन कष्टकर बनेको छ। हिउँ खेल्न आउने हिउँसँग रमाउँदै मस्त छन्। हिउँ खेल्नकै लागि विभिन्न क्षेत्रबाट जिल्लामा आएका आन्तरिक पर्यटक तथा जिल्लाकै नागरिकहरुको लामो समयदेखिको प्रतिक्षा सकिएको छ। उनीहरु बाक्लो हिमपातका पर्खाइमा थिए। बिहीबारदेखि परेको हिउँले उनीहरुमा खुसीको सीमा छैन।
"प्यूठान जन्ती सवार जीप दुर्घटना : बेहुली गम्भीर, बेहुला सामान्य घाइते","प्यूठान : मध्यराती जन्ती सवार जीप दुर्घटनामा परी घाइते भएका मध्ये चार जनाको अवस्था गम्भीर रहेको प्रहरीले जनाएको छ। घाइतेमध्ये बेहुली नौबहिनी ६ किमिचौर निवासी २० वर्षीया रिमा जिसीको अवस्था गम्भीर छ भने बेहुला लिवाङका २५ वर्षीय दानबहादुर खड्काको अवस्था सामान्य रहेको प्यूठानका प्रहरी प्रवक्ता प्रहरी निरीक्षक देवीप्रसाद गैरेले जानकारी दिए। शनिबार राती १ बजे नौवहिनी गाउँपालिका ६ लुङबाट दुलही लिएर गौमुखी गाउँपालिका ६ ओखरपाटामा आउँदै गरेको जीप दुर्घटना भएको हो। घाइतेमध्ये बेहुली नौबहिनी ६ किमिचौर निवासी २० वर्षीया रिमा जिसी, सोही ठाउँकी २५ वर्षीय साबित्रा जिसी, गौमुखी ६ लिवाङका १७ वर्षीय नरेश खड्का र २१ वर्षीय हरि बुढामगरको अवस्था गम्भीर छ। बेहुला लिवाङकै २५ वर्षीय दानबहादुर खड्काको अवस्था सामान्य रहेको प्रहरी प्रवक्ता गैरेले बताए। गम्भीर घाइते मध्ये बेहुली रिमा जिसी, नरेश खड्का र हरी बुढामगरलाई थप उपचारका लागि बुटवल रिफर गरिएको छ। अन्य दुई जनाको जिल्ला अस्पताल विजुवारमा उपचार भइरहेको छ। ग १ ज ५०९२ नम्बरको जीपमा १३ जना जन्ती सवार थिए। जीप सडकबाट करिव १ सय ५० मिटर तल खसेको प्रहरीले जनाएको छ। दुर्घटनामा परी आठ जनाको ज्यान गएको छ। प्यूठानमा जन्ती सवार जीप दुर्घटना : ८ जनाको मृत्यु, ५ घाइते"
"भरुवा बन्दुक र बारुद बनाउन प्रयोग हुने सामग्री बरामद, दुई जना पक्राउ","विराटनगर : सशस्त्र प्रहरीले झापाको मेचीनगर नगरपालिका२ भृकुटीबाट भरुवा बन्दुक र बारुद बनाउन प्रयोग गरिने सामग्री बरामद गरेको छ। सामग्री ओसार्न प्रयोग गरिने टेम्पोसहित दुई जनालाई पनि पक्राउ गरिएको सशस्त्र प्रहरी बल झापाका प्रवक्ता डीएसपी प्रेम भण्डारीले जानकारी दिए। उनका अनुसार भारत बिहारको किसानगन्जबाट टेम्पोमा राखेर ल्याउँदै गरेको अवस्थामा भरुवा बन्दुक बनाउन प्रयोग गरिने सातवटा फलामका पाइप, तीन किलो तीन सय ग्राम गन्धक र ६० किलोग्राम सोडा बरामद भएको छ। गन्धक र सोडा मिश्रण गरेर बनाउँदा भरुवा बन्दुकमा प्रयोग गरिने बारुद तयार हुने सशस्त्र प्रहरीले जनाएको छ। डीएसपी भण्डारीका अनुसार भरुवा बन्दुक र बारुद बनाउन प्रयोग हुने सामान ल्याउँदै गरेको अवस्थामा तेह्रथुमको आठराई५ का ६३ वर्षीय तेजमान लिम्बू र झापा मेचीनगर४ बाहुनडाँगीका १९ वर्षीय प्रविण भारतीलाई पनि पक्राउ गरिएको छ। सशस्त्रले अवैध तरिकाले सामग्री ओसार्न प्रयोग गरिएको मे १ ह ६०५६ नम्बरको टेम्पो पनि नियन्त्रणमा लिएको छ। पक्राउ परेकामध्ये भारती टेम्पो चालक हुन्। प्रारम्भिक अनुसन्धानबाट भारतीले एक महिनाअघि पनि हतियार बनाउन प्रयोग हुने सामग्री आफ्नै टेम्पोमा राखेर भारतबाट ल्याएको खुलेको छ। लिम्बूले भने भरुवा बन्दुक र बारुद बनाउने काम लामो समयदेखि गर्दै आएको पत्ता लागेको छ। बन्दुक र बारुद बनाएर अरुलाई बिक्री गर्ने गरेको पाइएको सशस्त्र स्रोतले बतायो। डीएसपी भण्डारीका अनुसार भारतबाट ७ किलोमिटरजति नेपालतिर ल्याइसकेपछि शुक्रबार साँझतिर उक्त सामग्री बरामद गर्न सशस्त्र सफल भएको हो। बरामद भएको सामग्री र टेम्पोसहित पक्राउ परेका दुवै जनालाई आवश्यक अनुसन्धान एवं कारबाही अघि बढाउन नेपाल प्रहरीको जिम्मा लगाइएको जानकारी उनले दिए। यसअघि माघ १८ गते पनि सशस्त्र प्रहरीले मेचीनगर७ बाट ८० वटा डेटोनेटर र विष्फोटक पदार्थ बनाउन प्रयोग गरिने नेपोलाइट ९० वटा बरामद गरेको थियो। सशस्त्र प्रहरी बल प्रदेश १ का प्रमुख डीआईजी कमल गिरीले नेपालभारत सीमा क्षेत्रमा हुने अवैध गतिविधी नियन्त्रणमा लिन सशस्त्र सक्रिय भएर लागेको जाानकारी दिए। विशेष टोली परिचालन गरेर सीमा क्षेत्रमा निगरानी बढाउन थालिएको छ, उनले भने, लागुऔषध तथा हतियारको ओसारपसार र चोरीतस्करी लगायतका अरु अवैध गतिविधी नियन्त्रणमा लिन एवं सीमा क्षेत्रको सुरक्षामा सशस्त्रले विशेष सक्रियता बढाएको छ।"
"प्यूठानमा जन्ती सवार जीप दुर्घटना : ८ जनाको मृत्यु, ५ घाइते","प्यूठान : प्यूठानमा बेहुली लिएर फर्कदै गरेको सवारी जीप दुर्घटना हुँदा आठ जनाको मृत्यु भएको छ। शुक्रबार राती १ बजे ग १ ज ५०९३ नम्बरको जीप गौमुखी गाउँपालिका६ ओखरपाटामा दुर्घटना हुँदा आठ जनाको मृत्यु भएको गौमुखी गाउँपालिका अध्यक्ष विष्णु कुमार गिरीले जानकारी दिए। मृत्यु हुनेमा स्थानीय एकै घरका श्रीमान बसन्त खड्का, श्रीमती बसन्ता खड्का, छोरी एलिशा खड्का रहेका छन्। त्यस्तै, सोही ठाउँकी केशरी खड्का, नन्दी खड्का, खिम खत्री, बले बुढा मगर रहेका छन्। एक जना लुङका व्यक्तिको पहिचान हुन सकेको छैन। मृत्यु हुनेहरु गौमुखी गाउँपालिका६ का स्थानीय हुन्। दुई जनाको उपचारको क्रममा प्यूठान अस्पतालमा मृत्यु भएको हो। दुर्घटनामा ५ जना घाइते भएका छन्। घाइतेहरुको प्यूठान अस्पताल बिजुवारमा उपचार भइरहेको जिल्ला प्रहरी कार्यालय प्यूठानले जनाएको छ। दुर्घटनाग्रस्त जीप सडकदेखि करिब ३ सय मिटर तल खोलामा खसेको छ।"
दाङ अदालतमा अदालतीय संग्रालय,"दाङ : दाङमा अदालतीय संग्रालय निर्माण गरिएको छ। संग्रालय स्थापनाका लागि अहिले त्योसँग सम्बन्धित सामग्रीहरु संकलन सुरु भइसकेको जिल्ला अदालत दाङले जनाएको छ। अदालतीय प्रक्रियामा रहेका र संरक्षण नभइ लोप हुने अवस्थामा पुगेका वस्तुको सरक्षण गर्न संग्रालयको योजना अघि सारिएको र त्यसको काम थालिएको जिल्ला अदालत दाङले जनाएको छ। संग्रालयको स्थापना, व्यवस्थापन, रेखदेख र संकलन दाङ देउखुरी जिल्ला अदालतले गर्ने छ। फैसलादेखि अदालती चिठी, छाप लगायतका पुराना कागजातको दस्तावेजकोरुपमा जिल्ला अदालतमा संग्रालय स्थापना गरिने भएको हो। अदालतमा इतिहासदेखि वर्तमान अवस्थामा भएका फैसलादेखि अदालतमा प्रयोग हुने चिठी, छाप लगायतका दस्ताबेज नयाँ पुस्तालाई जानकारीका लागि एकीकृत गर्न सुरु गरिएको जिल्ला न्यायीधश रितेन्द्र थापाले जानकारी दिए। जिल्ला अदालतमा यस्तो किसिमको अभ्यास पहिलो नै हो जस्तो लाग्छ, उनले भने, अदालतमा हुने गरेका विभिन्न कामको नयाँ पुस्ताले पनि जानकारी पाउने पुरानो पुस्ताले निसंरक्षण भएका महसुस हुने गरी संग्रालय स्थापना गर्न लागिएको छ। संग्रालयमा १९८७ देखिका फैसला प्रदर्शनीमा राखिने भएको छ। यस्तै डुडुवा १९८०८५ तिको अमिनीको छाप, घरमा भएका अदालतसँग सम्बन्धित फैसला, चिठी, छाप पनि प्रदर्शनमा राखिने न्यायधीश थापाले बताए। अदालतमा भएका परम्परा सुरक्षित राख्नका लागि यस्तो किसिमको अभ्यास गरिएको हो , उनले भने,कानुनसँग रुचि राख्ने मानिसलाई अभिलेखालयमा राखेका कुराले आवश्यक अध्ययन गर्न ठुलो सहयोग पुग्ने छ। संग्रालयमा तत्कालीन प्रधानमन्त्री डा कृतिनिधि विष्टले गरेको फैसला राजपत्र, चिठी दस्ताबेजकोरुपमा राखिने भएको छ।' अदालतको नयाँ भवनमा संग्रालय स्थापना गर्ने तयारीस्वरुप अहिले बिगतमा भएका फैसला, छाप, चिठी संकलन गरिरहेको उनले बताए। पत्रकार सुदीप गौतमले डुडुवा अमिनीको छाप सौजन्य गरेको उनको जानकारी दिए। घरमा जो जोसँग अदालती फैसला, छाप चिठी छ, उहाँहरुले संग्रालयका लागि जिल्ला अदालतमा ती सामाग्री छोड्न सक्नुहुन्छ, उनले भने, घरमा राखेर ती सामान हराउनुभन्दा अदातलमा संग्रहित गर्नुहोस भन्ने हाम्रो भनाइ हो।' कसैले त्यस्ता किसिमका सामान राखेमा सौजन्य राखेर संग्रालयमा राखिने जिल्ला न्यायधीश थापाले बताए। ती सामाग्री संकलन गर्नका लागि स्थानीय तहलाई कार्तिकमै पत्राचार गरिसकिएको छ, उनले भने, तर अहिलेसम्म कतैबाट पनि जानकारीमा आएको छैन। तर व्यक्तिहरुले भने सौजन्य गर्नेक्रम बढेको छ।"
लाखौं उठाएर पौडेल फरार,"इलाम : इलाम सूर्योदय८ कजेनीका रामकुमार प्रधानले छोरालाई युरोप पठाउने ऋण लिएर ३ लाख ५० हजार रुपैयाँ दलाललाई बुझाए। पैसा लिएपछि दलाल सम्पर्कविहीन भए। तीन वर्षअघि लिएको सोही ऋणको ब्याज तिर्न नसकेर प्रधान समस्यामा परेका छन्। प्रधानले चिनजानका भरमा बिना कागजात तीन वर्षअघि झापा सुरुंगा५ का प्रदीप पौडेललाई पैसा बुझाएका थिए। विदेश पठाउन भन्दै पौडेलले युवाहरूबाट १ लाख ५० हजारदेखि ३ लाख ५० हजारसम्म उठाएर फरार भएको उनको दाबी छ। छोरालाई युरोपमा राम्रो काम लगाउने आश्वासन पाएपछि प्रधानले धेरै हातहातै र केही मनी ट्रान्सफरबाट पठाए । मेचीनगर६ का प्रदीप भण्डारीले पनि आफूबाट पौडेलले ३ लाख ५० हजार रुपैयाँ लगेको बताए। हंगेरीको छाला कम्पनीमा राम्रो काम लगाउने भन्दै १ लाख ५० हजार लिएको इलाम माइजोगमाई ३ नाम्सालिङका नवीनकुमार श्रेष्ठले गुनासो गरे। युरोपमा नपढेका मान्छेलाई पनि काम मिल्ने भन्दै रकम लगेका हुन्, श्रेष्ठले भने, ३६ प्रतिशत ब्याजमा ऋण लिएर रकम बुझाएँ। त्यही रकम तिर्न गाउँमा मजदुरी गरिरहेको छु। सूर्योदय१० रमितेका रामहरि प्रधानले पनि छोरालाई युरोपको राम्रो कम्पनीमा काम लगाउने आश्वासन पाएपछि १ लाख ५० हजार बुझाएको बताए। मासिक १ लाख ५० हजार तलब दिने कम्पनीमा पठाउँछु भनेपछि विश्वास गरेर पैसा बुझायौं, उनले भने । रकम लिएपछि पौडेलले तीन महिनामा काम नभए रकम झिक्नु भन्दै नलेखिएको चेक थमाएका थिए। मेरो मेनपावर त्रिभुवन अन्तर्राष्ट्रिय विमानस्थल नजिक रहेको बताउने गरेको थियो, रामहरि भन्छन्, ठगले युवाहरूको राहदानीसमेत आफ्नै कब्जामा राखेको छ। प्रमाणसहित प्रहरीमा उजुरी दिएर अनुसन्धानमा सहयोग गर्न इलामका प्रमुख जिल्ला अधिकारी माधवप्रसाद ढुंगानाले अनुरोध गरे। वैदेशिक रोजगार विभागका सूचना अधिकारी कृष्णप्रसाद भुसालले पनि आफूसँग भएका प्रमाणसहित पीडितले प्रहरीमार्फत कानुनी प्रक्रिया गर्नुपर्ने बताए। त्यसपछि विभागले पनि सहयोग गर्छ, उनले भने।"
मधेसका किसानको समस्या पहिचान तथा समाधान गर्न उच्चस्तरीय समिति गठन,"ढल्केवर(धनुषा) : मधेश प्रदेश सरकारले किसानहरुको समस्या पहिचान तथा समाधान गर्न उच्चस्तरीय समिति गठन गरेको छ । शनिबार बिहान बसेको प्रदेश सरकारको मन्त्रिपरिषद् बैठकले भूमि व्यवस्था कृषि तथा सहकारी मन्त्री विजय कुमार यादवको संयोजकत्वमा पाँच सदस्यीय उच्चस्तरीय समिति गठन गरेको सरकारका प्रवक्ता एवं अर्थमन्त्री शैलेन्द्र प्रसाद साहले जानकारी दिए । समितिमा उद्योग, पर्यटन वन तथा वातावरण मन्त्री शत्रुधन महतो, आन्तरिक मामिला तथा संचारमन्त्री भरत प्रसाद साह, अर्थमन्त्री साह र खानेपानी तथा उर्जा विकास मन्त्री ओमप्रकाश सर्राफ रहेका छन् । समितिलाई कृषि तथा पशुपक्षी विकास, किसानको मलखाद, बिउबिजन तथा सिँचाई समस्या, बिमाको अवस्था, डुबान कटानको अवस्था, कृषि यान्त्रिकीकरणको अवस्था र अगामी रणनीति, कृषि विद्युतीकरणको अवस्था, मधेश प्रदेशको भूउपयोग नीति निर्माण एवं मधेश सरकारले कृषि सुधारको लागि गरेको गतिविधिको समीक्षा एवं अगामी योजनाबारे नीति निर्माण गर्ने जिम्मेवारी दिइएको प्रवक्ता साहले बताए । १५ दिनभित्र अन्तरिम प्रतिवेदन मन्त्रिपरिषदमा पेश गर्ने समयसीमा दिइएको उच्चस्तरीय समितिलाई एक महिनाभित्र पूर्ण प्रतिवेदन पेश गर्न भनिएको छ । पछिल्लो महिना दिनयता डा सीके राउत नेतृत्वको जनमत पार्टीले किसानको मुद्दा बोकेर राजमार्ग केन्द्रीत आन्दोलन गरिरहेको छ । सिरहाबाट सुरु गरेको किसान आन्दोलन मधेसभर फैलिएको छ । दुई दिनदेखि तीव्र गतिमा चलिरहेको हावाहुरीसहित बेमौसमी वर्षाका कारण जनमत पार्टीले किसान आन्दोलन तत्कालका लागि स्थगित गरेको छ । त्यसअघि किसानको नाममा जनमत पार्टीका नेता तथा कार्यकर्ताले मधेसका जिल्लामा बन्द हड्तालदेखि पूर्वपश्चिम लोकमार्ग सञ्चालनमा अवरोध पुर्याउँदै आएका थिए ।"
भारतमा थप एक लाख २७ हजार नयाँ सङ्क्रमित,नयाँ दिल्ली : भारतमा कोरोना भाइरसबाट थप एक लाख २७ हजार ९५२ जना नयाँ सङ्क्रमित भएका छन्। संघीय स्वास्थ्य मन्त्रालयले कोरोना भाइरसबाट कुल सङ्क्रमितको सङ्ख्या चार करोड २० लाख ८० हजार ६६४ पुगेको जनाएको छ। सरकारी अधिकारीहरूले शनिबार बिहान दिएको जानकारी अनुसार पछिल्लो एक दिनमा एक हजार ५९ जनाको मृत्यु भएको छ। यससँगै भारतमा कोरोना भाइरसका कारण मृत्यु भएकाहरूको कुल सङ्ख्या पाँच लाख एक हजार ११४ पुगेको छ। भारतमा अहिले १३ लाख ३१ हजार ६४८ जना सङ्क्रमित अवस्थामै रहेको मन्त्रालयका अधिकारीहरूले जनाएका छन्। पछिल्लो २४ घण्टामा दुई लाख ३० हजार ८१४ जना कोरोना भाइरसबाट सङ्क्रमणमुक्त भएका छन्। एउटै अवधिमा नयाँ सङ्क्रमितहरूको सङ्ख्याभन्दा सङ्क्रमणमुक्त भएकाहरूको सङ्ख्या झण्डै दोब्बर रहेकाले सक्रिय सङ्क्रमितहरूको सङ्ख्या तीव्र रुपमा घट्दै गइरहेको छ।
अब भुक्तानीमा सहज पहुँच,"काठमाडौं : भुक्तानी प्रणालीलाई झन्झटमुक्त र पहुँच पुर्याउन नेपाल राष्ट्र बैंकले अन्तरआबद्धता (इन्टरअपरेबिलिटी) को व्यवस्था गरेको छ। भुक्तानी प्रणाली अन्तरआबद्धता भन्नाले एउटा संस्थाको वालेट, क्यूआर कोडजस्ता सबैखाले उपकरण (साना भुक्तानी प्रणाली) अर्को संस्थाका ग्राहकले प्रयोग भुक्तानी गर्न पाउनु हो। यसअघि जुन संस्थाको ग्राहक हो त्यसले मात्रै प्रयोग गर्न पाउँथे। अब सबैखाले वालेट प्रयोगकर्ताले प्रयोग गरी भुक्तानी गर्न पाउने भएका छन्। राष्ट्र बैंकले शुक्रबार परिपत्र जारी गर्दै यस्तो व्यवस्था गरेको हो। राष्ट्र बैंकमा हालसम्म भुक्तानी सेवा प्रदायकअन्तर्गत ईसेवा, खल्ती, आईएमईपे जस्ता २७ वटा संस्था दर्ता छन्। साथै १० वटा वटा भुक्तानी प्रणाली सञ्चालक छन्। अब कुनै एक वालेट तथा एप्सका प्रयोगकर्ताले अन्य वालेटमा समेत कारोबार गर्न पाउँछन्। यसका लागि सो वालेट कम्पनीले अन्तरआबद्धताको व्यवस्था गर्नु पर्नेछ। फोनपेले पसल (मर्चेन्ट)मा राखेको क्यूआर कोड खल्तीका ग्राहकले पनि प्रयोग गर्न पाउँछन्। तर संस्थाले अन्तरआबद्धता गर्नुपर्छ। अनुमति प्राप्त भुक्तानी प्रणाली सञ्चालक तथा सेवा प्रदायकबाट सञ्चालित मोबाइल बैंकिङ, वालेट, क्यूआर कोडलगायतका साना मूल्यका भुक्तानी उपकरण तथा सेवामा प्रयोग गर्न सकिने केन्द्रीय बैंकले बताएको छ। यो व्यवस्थाले संस्थाको लागत घट्ने र पहुँच बढ्ने राष्ट्र बैंकका भुक्तानी व्यवस्थापन विभागका कार्यकारी निर्देशक गुरुप्रसाद पौडेलले बताए। यसले संस्थाको लागत घट्छ। सेवाग्राहीलाई पनि सेवा शुल्क कम पर्न सक्छ, उनले भने, क्यूआर कोड प्रयोगमा झन्झट कम हुन्छ। उनका अनुसार अब जुनसुकै वालेटको क्यूआर कोड प्रयोग गरेर ग्राहकले भुक्तानी गर्न पाउने भएका छन्। कुनै वालेटले बैंकमा सेटलमेन्ट एकाउन्ट खोल्न चाहेमा बैंकहरूले पनि दिनु पर्नेछ। यस अवस्थामा ईसेवालाई मात्र दिन्छु खल्तीलाई दिन्न भन्न पाइएन, उनले भने। राष्ट्र बैंकले विद्युतीय कारोबारलाई प्रोत्साहन गर्ने नीति लिएअनुसार अन्तरआबद्धताको व्यवस्था गरिएको हो। यसले वित्तीय पहुँचमा सुधार हुने राष्ट्र बैंकको अपेक्षा छ। भुक्तानी प्रणाली सञ्चालक तथा भुक्तानी सेवा प्रदायकले अन्तरआबद्धता सेवा दिँदा सेवाग्राहीबाट प्राप्त तथ्यांकको सुरक्षा तथा गोपनीयता कायम गर्नु पर्नेछ। तोकिएको सेवा प्रवाह गर्दाबाहेक अन्यत्र त्यस्तो तथ्यांकको प्रयोग नहुने सुनिश्चितता गर्नुपर्छ। कुनै संस्थाले सेवा सञ्चालन गर्दा यस्तो मापदण्ड पालना गर्न नसक्ने स्थिति सिर्जना भएमा राष्ट्र बैंकको पूर्वस्वीकृति लिनुपर्छ। साना मूल्यका भुक्तानी प्रणाली सञ्चालन गर्न अनुमतिपत्र प्राप्त संस्थाले अन्य कुनै पनि अनुमतिपत्र प्राप्त संस्थालाई आफ्नो भुक्तानी प्रणालीमा पहुँच रोक्ने गरी नियम बनाउन रोक पाइने छैन। परिपत्रमा उल्लेख छ। डिजिटल कारोबारमा सजग हुन सुझाव पछिल्लो समय डिजिटल कारोबारमा लोकप्रियता बढ्दै गएको छ। यससँगै जोखिमसमेत बढ्दै गएकाले विद्युतीय प्रणाली प्रयोगकर्तालाई सजग तथा सचेत रहन राष्ट्र बैंकले शुक्रबार सूचना जारी गर्दै सुझाव दिएको हो। विद्युतीय उपकरणबाट घरमै बसेर कारोबार गर्दा विभिन्न आपराधिक व्यक्तिसमूहले ग्राहकलाई ठगी गरिरहेको भन्ने गुनासो प्राप्त भइरहेकाले विद्युतीय भुक्तानी प्रयोगकर्तालाई सचेत हुन राष्ट्र बैंकले आग्रह गरेको छ। पछिल्लो समय ह्वाट्स एप, इमेललगायतबाट विभिन्न व्यक्तिले २५ लाखको चिठ्ठा परेकामा बधाई भन्दै बैंक खाताबाट पैसा पठाउँदा राजस्व लाग्ने भएकाले ८१० हजार रुपैयाँ रकम पठाउन टेलिफोन गरेर भन्ने र कसैलाई पैसा पठाउनुअघि इमेल आईडी र पासपोर्ट नै चाहिन्छ भनेर नपत्याउने तरिकाले माग्ने गरेका छन्, निर्देशक पौडेलले भने, यसले इन्टरनेट बैंकिङ ह्याक गरेर खाताको पैसा तान्न सक्ने जोखिम अधिक हुन्छ। सामाजिक सञ्जालमार्फत चिनजानका मान्छेको नाममा रकम र बैंकबाट भनेर तथ्यांक मागे नदिन अनुरोध गरेको छ।"
प्यूठान जीप दुर्घटना : मृतक र घाइते सबैको सनाखत,"प्यूठान : प्यूठानमा जन्ती बोकेको जीप दुर्घटनामा परी मृत्यु हुने सबैको सनाखत भएको छ। शनिबार राती १ बजे बेहुली लिएर घरतर्फ जाँदै गरेको जीप गौमुखी गाउँपालिका ६ ओखरपाटामा दुर्घटना भएको थियो। दुर्घटनामा एकै घरका तीन जनाको मृत्यु भएको छ। गौमुखी गाउँपालिका ६ लिवाङका ३९ वर्षीय बसन्त खड्का, उनकी श्रीमती ३९ वर्षीया बसन्ती खड्का र ११ वर्षीया छोरी एलिसा खड्काको घटनास्थलमै मृत्यु भएको छ। मृतक बसन्त खड्का नेपाली कांग्रेस गौमुखी गाउँपालिकाका उपसभापति समेत हुन्। त्यस्तै, सोही ठाउँकी २९ वर्षीया केशरी खड्का, गाडी चालक ५२ वर्षीय बलबहादुर बुढामगर, ३२ वर्षीय खिमबहादुर खत्री, ५२ वर्षीया नन्दी खड्का र नौवहिनी गाउँपालिका ६ की २० वर्षिया विपना जिसी रहेका छन्। घाइते ५ जनाको पनि सनाखत भएको छ। बेहुली नौवहिनी गाउँपालिका ६ किमिचौरकी २० वर्षीया रिमा जिसी, बेहुला गौमुखी ६ लिवाङका २५ वर्षीय दानबहादुर खड्का, सोही ठाउँका १७ वर्षीय नरेश खड्का, २१ वर्षीय हरि बुढामगर र नौवहिनी ६ की २५ वर्षीय सावित्रा जिसी घाइते भएका छन्। ग १ ज ५०९२ नम्बरको जीप सडकबाट करिव १ सय ५० मिटर सडकबाट खसेको छ। जीपमा गाडी चालकसहित १३ जना जन्ती सवार रहेको जिल्ला प्रहरी कार्यालय प्यूठानका प्रवक्ता प्रहरी निरीक्षक देवीप्रसाद गैरेले जानकारी दिए। प्यूठानमा जन्ती सवार जीप दुर्घटना : ८ जनाको मृत्यु, ५ घाइते प्यूठान जन्ती सवार जीप दुर्घटना : बेहुली गम्भीर, बेहुला सामान्य घाइते"
आज पनि अधिकांश स्थानमा वर्षा र हिमपात : कहिलेदेखि आउँछ मौसममा सुधार?,"काठमाडौं : पश्चिमी न्यून चापीय प्रणालीको प्रभावले शनिबार पनि देशका अधिकांश स्थानमा बदली रही वर्षा र हिमपातको सम्भावना रहेको मौसम पूर्वानुमान महाशाखाले जनाएको छ। अहिले प्रदेश १, मधेस प्रदेश, बागमती र गण्डकी प्रदेशमा सामान्यदेखि पूर्ण बदली भइ केही स्थानमा हल्का वर्षा भइरहेको छ। काठमाडौं उपत्यकामा बिहानैदेखि बदली रहनुका साथै कतिपय स्थानमा हल्का वर्षा समेत भइरहेको छ। अपरान्हपछि उपत्यकाको मौसममा सामान्य सुधार आउने जनाइएको छ। प्रतिकूल मौसमकाबीच त्रिभुवन अन्तरराष्ट्रिय विमानस्थलबाट आन्तरिक र अन्तरराष्ट्रिय दुबै उडान सञ्चालन भइरहेको विमानस्थलले जनाएको छ। भिजिबिलिटी कमजोर हुँदा आइएफआर प्रविधिबाट उडान भइरहेको छ। महाशाखाको मौसम बुलेटिन अनुसार आज देशका प्रदेश नं १, मधेस प्रदेश, बागमती र गण्डकी प्रदेशमा आंशिकदेखि सामान्य बदली रही अन्य प्रदेशमा आंशिक बदली रहनेछ। प्रदेश नं १, मधेस प्रदेश, बागमती र गण्डकी प्रदेशका थोरै स्थान तथा अन्य प्रदेशका पहाडी भूभागका एक दुई स्थानमा हल्का वर्षाको सम्भावना छ। देशका पूर्वी तथा मध्य भूभागका उच्च पहाडी तथा हिमाली भूभागका थोरै स्थानमा हल्का हिमपातको सम्भावना छ। रातिको समयमा पनि प्रदेश १, मधेस प्रदेश र बागमती प्रदेशमा आंशिकदेखि सामान्य बदली रही देशका अन्य प्रदेशका पहाडी भूभागमा आंशिक बदली रहनेछ। तराईका भूभागमा मौसम सामान्यतया सफा रहनेछ। हाल देशमा पश्चिमी न्यून चापीय प्रणालीको प्रभाव कायमै रहेको छ। भोलि आइतबारदेखि मौसममा क्रमिक रुपमा सुधार आउने महाशाखाले जनाएको छ। आइतबार देशभर आंशिक बदलीदेखि मौसम सामान्यतया सफा रहनेछ।"
आधा वर्षमा चार अर्ब राजश्व संकलन : कोरोनाले रसुवागढी नाका प्रभावित,"नुवाकोट : नेपालचीन प्रवेशका लागि छोटो दुरीको रसुवागढी नाका दुई वर्षदेखि कोरोनाका कारण ठप्प रहेको छ। रसुवागढी नाका ठप्प रहे पनि भन्सारको राजश्व संकलन भइरहेको छ। काठमाडौंदेखि एकसय ५२ मिलोटिर उत्तरमा रहेको भोटेकोशी नदी किनारामा रसुवागढी नाका रहेको छ। कोरोनाका कारण दुई वर्षदेखि सो नाका प्रभावित भइरहेको छ। नाकाबन्द रहे पनि रसुवा भन्सार कार्यालय टिमुरेले चालु आर्थिक वर्षको ६ महिनाको अवधिमा चार अर्व राजश्व संकलन गरेको छ। गत साउनदेखि पुस मसान्तसम्म कुल चार अर्ब ३४ करोड १३ हजार राजस्व संकलन गरेको रसुवा भन्सार कार्यालय टिमुरेले जनाएको छ। रसुवागढीवाट नेपालतर्फ तयारी पोशाक, सानाठूला सबै प्रकारका सवारीसाधन, निर्माणाधीन हाइड्रोपावरका उपकरणहरु, स्याउ, ओखर, जुत्ता, चप्पल, खेलौनाहरु, रोल कपडा, विद्युतीय सामग्रीलगायतका विविध सामग्री आयात भइरहेको रसुवा भन्सार कार्यालयले जनाएको छ । नेपालबाट चीनतर्फ निर्यात भने ठप्प रहेको छ। विश्वव्यापी महामारीको रुपमा रहेको कोरोना भाइरसको संक्रमणका कारण रसुवागढीवाट चीनसँगको अन्तर्राष्ट्रिय व्यापार प्रभावित भएको दुई वर्ष भएको छ । यसको असर स्वरूप रसुवा भन्सार कार्यालयले गत वर्ष वार्षिक लक्ष्यको आधा पनि राजस्व संकलन गर्न सकेको थिएन । रसुवा भन्सारले यस वर्ष वार्षिक लक्ष्यको ६३ प्रतिशतभन्दा बढी राजस्व संकलन गरेको हो । कार्यालयले चालू आर्थिक वर्ष २०७८०७९ मा राखेको लक्ष्यको ६३ दशमलव ७१ प्रतिशत बढी राजस्व संकलन गरेको छ। कार्यालयले चालू आर्थिक वर्षमा कुल ६ अर्ब ८१ करोड २१ लाख ९८ हजार रुपैयाँ राजस्व संकलन गर्ने लक्ष्य राखेको छ । वर्षको ६ महिना पूरा हुँदा वार्षिक लक्ष्यको चार अर्ब ३४ करोड १३ हजार राजस्व संकलन गरेको रसुवा भन्सार कार्यालय टिमुरेका प्रमुख रामप्रसाद मैनालीको भनाइ छ। उनका अनुसार गत आर्थिक वर्षको ६ महिनाको तुलनामा चालु आर्थिक वर्षमा दुई गुणाभन्दा बढी राजस्व संकलन भएको छ । साउनदेखि पुस मसान्तसम्म रसुवागढी नाकाबाट आयात भएका चिनियाँ सामग्रीको भन्सार मूल्याङ्कनबाट प्राप्त असुल गरिएको हो । रसुवागढीको दुई आर्थिक वर्षको राजस्व असुली तुलनात्मक रूपमा हेर्दा चालु वर्ष झन्डै साढे दुई गुणाले बढेको जनाइएको छ । गत वर्ष यसै अवधिमा एक अर्ब ७२ करोड २४ लाख दुई हजार रुपैयाँ मात्र राजश्व असुली भएको थियो । रसुवा भन्सार कार्यालयले निकासी, पैठारी, महसुल, सेवा शुल्क, कृषि सुधार, अन्तःशुल्क भ्याटलगायतका शुल्कबापत भन्सार असुली गर्ने गर्दछ । कोरोना संक्रमण सुरु भएयता चीनले कोटा प्रणालीमा सामान ल्याइरहेको छ । गत २०७६ माघ १५ देखि २०७७ जेठ २२ गतेसम्म नाका बन्द भएको थियो। त्यसपछि चीनले रसुवागढी नाका एकतर्फी सञ्चालन गरेको हो । चीनले रसुवागढी नाकालाई गत सन् २०१७ को सेप्टेम्वर १ तापिरखदेखि अन्तरराष्ट्रिय नाकाको मान्यता दिंदै आएको छ। हाल चीनले आफ्नै गाडीमा नेपालतर्फको भूभागमा सामान ल्याइदिने गरेको छ । हाल रसुवागढी नाकाबाट चिनियाँ पक्षबाट नौवटा कन्टेनरमा सामान आयात भइरहेको छ । नेपालका व्यापारीहरुले पालो कुरेर ती सामान आयात गर्ने गरेका छन्।"
महतो बने १३ विद्यार्थीको अभिभावक,"महोत्तरी : गौशालास्थित श्री मावि निगौलमा अध्ययनरत १३ जना विद्यार्थीको अभिभावकत्व संरक्षणको जिम्मेवारी जनता समाजसेवी पार्टीका केन्द्रीय सदस्य लक्ष्मी महतोले लिएका छन् । सोही विद्यालयमा कक्षा १ मा अध्ययनरत काजलकुमारी साह, शिवमकुमार साह, मोहम्मद लहेरी, अजमती खातुन लगायतका विद्यार्थीको शैक्षिक अभिभावकत्व संरक्षणको जिम्मेवारी नेता महतोले लिएका हुन् । विद्यार्थीलाई पोशाकलगायत शैक्षिक सामग्री प्रदान गर्दै आफूले ती बालबालिकाको जिम्म्मेवारी लिएको नेता महतोले बताए । जन्मदर्ताविहीन विद्यार्थीको विद्यालयमा व्यक्तिगत अभिलेख राख्नका लागि असहज भएपछि आफूले उनीहरुको अभिभावकीय भूमिका निभाएको उनको भनाइ छ । प्रधानाध्यापक जितेन्द्रकुमार सिंहका अनुसार ती बालबालिकाको पठनपाठनको सम्पूर्ण जिम्मेवारी अब महतोको हुनेछ । बालबालिकाको अभिलेख नहुँदा उनीहरु हरेक सेवा सुविधाबाट बन्चित रहेको प्रधानाध्यापक सिंहले बताए । 'स्थानीय सरकारले शिक्षालाई महत्व दिनुपर्छ' अभिभावकत्व ग्रहण कार्यक्रममा मधेश प्रदेशका आर्थिक मामिला तथा योजनामन्त्री शैलेन्द्र साहले स्थानीय सरकारले शिक्षालाई पहिलो प्राथामिकतामा राखेर कार्यसम्पादन गर्नुपर्नेमा जोड दिए । संघीयतापछि देशमा स्थापित भएको स्थानीय सरकारमातहत रहेको शिक्षा, स्वास्थ्य क्षेत्रलाई मजबुत बनाई कार्यसम्पादन गर्नुपर्ने उनको भनाइ थियो । 'स्थानीय सरकारले भौतिक पूर्वाधारमा अधिकांश बजेट खर्चिदै आएको छ । जबकी शिक्षाबिनाको त्यो विकासको कुनै अर्थ छैन । तसर्थ सीपसहितको शैक्षिक क्रियाकलाप गर्नुपर्ने आवश्यक छ । डिग्रीवाला शिक्षा होइन, विश्वबजारमा विकाउ हुने शिक्षा प्रदान गर्नुपर्छ,' उनले भने ।"
हिउँको घुम्टोमा पोरखेगढी (फोटो फिचर),"बाजुरा : बाजुराका बजार हुन् वा डाँडापाखा, सबै हिउँले छपक्क छन् यतिबेला। अरूबेला कहिले फुस्रा त कहिले हरिया देखिने डाँडापाखा अहिले सेताम्मे छन्। जंगलका बोटविरुवामा कपास टाँसेजस्तो लाग्छ। खुला जमिन होस् वा डाँडामा सेतो कार्पेट बिछ्याएजस्तो देखिन्छ। हिउँ खेल्न पुग्नेहरूलाई हिउँको तन्ना बिछ्याएझैं लाग्दा छोडेर घर नफर्किउँ जस्तो लाग्छ। अहिले उक्त क्षेत्र पनि हिउँले स्वर्ग झैं बनेको छ। डाँफे, मुनाल जस्ता चराचुरुंगीको सुमधुर स्वरहरूले गुञ्जायमान छन्। हिउँको यस्तो रमाइलो देख्ने स्थानीयवासी सडक बनेपछि पर्यटकको धुइरो लाग्न सक्ने तर्क गर्छन्। जिल्लाको पोरखेगढीमा अहिले यस्तै हिउँ परेको छ। हिउँले श्रृंगारे जस्तो यो ठाउँ हेर्ने जो कोहीले यसको प्रसंशा नगरी रहन सक्दैनन्। तर, यातायात सुरु हुनु तीन वर्षपहिला पोरखेगढीबारे जिल्लावासी बेखबर जस्तै थिए। सदरमुकाम मार्तडीबाट करिब २० किलोमिटर दूरीमा छ यो क्षेत्र। पोरखेगढी र कालाजग्रा क्षेत्रको महत्त्वबारे देशविदेशसम्म चिनाउन बडिमालिका नगरपालिकाले २०७५ फागुनमा पोरखेगढी यात्रा सुरु गर्यो। त्यसपछि त यो ठाउँले पर्यटनको सम्भावना बढाएको छ। वर्षेनि चिप्लेटीको मजा हिउँदमा वर्षेनि भरिभराउ हिउँ पर्ने भएकाले हिउँसँग सामीप्यता गाँस्न र चिप्लेटी खेल्न सकिन्छ। अन्य समयमा हुने मनमोहक वातावरणमा वनभोज गर्न साथै चलचित्र छायांकन गर्न मिल्ने उचित गन्तव्य बनेको छ। खप्तड राष्ट्रिय निकुञ्ज, छेडेदह ताल, नाटेश्वरी मन्दिर, मौर क्षेत्र, बाजुराको इतिहास बोकेको बार्जुकोट दरबार, बडिमालिका, बूढीनन्दा, पादुका कार्तिक स्वामी र राराको संगमस्थलको रूपमा पनि पोरखेगढी र कालाजग्रा क्षेत्र रहेको छ र त्यसैले पनि यसको महŒव बढ्दै गएको छ। कालाजग्रा मन्दिरबाट रारा, बडिमालिका, खप्तड, सैपाल हिमाल, बूढीनन्दा मौरे क्षेत्र नाट्येश्वरी मन्दिरलगायत दर्जनौं पर्यटन तथा धार्मिकस्थल अवलोकन गर्न सकिने वडाध्यक्ष पाध्याय बताउँछन्। ढम्कने गाउँबाट कालाजग्रा पुग्न पर्यटकलाई सहजताका लागि वडाको पहलमा केन्द्र सरकार, प्रदेश सरकार र स्थानीय सरकारको आर्थिक सहयोगमा पैदलमार्ग निर्माण गरिएको छ। अहिले पर्यटकका लागि त्यहाँ पुग्न अझ सहज बनेको छ। कहिले पानी पर्ने, कहिले बादल देखा पर्ने र कहिले घाम लाग्ने। छिनछिनमा मौसम परिवर्तन भइरहने ठाउँ भएकाले पनि यहाँ पर्यटक रमाउँछन्। अझ पुस महिनादेखि फागुनसम्म सेताम्य भएर हिउँले बेहुली झैं सजिन्छ यो फाँट। फाँटको छेउमा मिलाएर रोपेजस्ता बुट्टाहरू देखिने हिउँको दृश्य पोरखेगढी र कालाजग्रा आसपास झनै लोभलाग्दो हुन्छ। पोरखे क्षेत्र बूढीगंगा नदीको उद्गमस्थलका रूपमा पनि चिनिने गरेको स्थानीय लक्ष्मीराज पाध्यायले बताए। सदरमुकाम बडिमालिका नगरपालिका क्षेत्रको सीमा क्षेत्र पनि हो। बाजुराको अग्लो त्रिशूल त्यसपछि वर्षौंदेखि ओझेलमा परेको बडिमालिका र बूढीनन्दा नगरपालिकाको सिमानामा अवस्थित कालाजग्रा क्षेत्र पोरखेगढी पर्यटकीय गन्तव्यमा परिचत हुँदै गएको छ। पछिल्लो समय पोरखेगढी हुँदै कोल्टीसम्मको सडकस्तर उन्नति हुँदै छ। सडक यातायातको पहुँच हुन थालेपछि अन्तरिक तथा बाह्य पर्यटकको मुख्य केन्द्र बन्न पुगेको छ। प्राकृतिक सुन्दरताले भरिएको, पोरखेगढी कालाजग्रा माईको मन्दिर चट्टानी गुफाभित्रको ताल बाइसधारा र यसआसपासमा रहेको घनघोर र हरिया जंगल दर्जनौं घाँसेमैदान र परापूर्वकालको गढी यसै बीच भागमा छन्। बाजुराकै अग्लो त्रिशूल रहेको यस क्षेत्रलाई हाल पोरखे लेक नामले समेत चिनिने गरेको छ। ऐतिहासिक गढीका रूपमा रहेको यस क्षेत्रमा बाजुराकै अग्लो कालाजग्रा सन्तोषी माता र चट्टानी गुफाभित्र ताल छन्। कालाजग्रा गुफाताल चट्टानभित्र छ। यसको गहिराइ चौडाइ मापन गरिएको छैन। यसै क्षेत्रमा कालाजग्रा मन्दिरलगायत धार्मिकस्थलसमेत रहेकाले यो क्षेत्र धार्मिक तथा पर्यटकीय गन्तव्यस्थल बन्दै गएको स्थानीय बताउँछन्। बडिमालिका नगरपालिकाले पोरखेगढी यात्रा सुरु गरेसँगै यातायातको पहुँच हुन थाल्यो। जसले यो क्षेत्रमा दैनिक ५० देखि सयसम्म आन्तरिक पर्यटक आउने गरेको ढम्कनेका होटेल व्यवसायी लोकेन्द्र रोकाया बताउँछन्। तालतलैयासँगै मनोरम दृष्य हिउँ नपर्दा पनि आन्तरिक र बाहृय पर्यटकीय गन्तव्य बन्यो यो ठाउँ। यस क्षेत्रआसपास बडिमालिका नगरपालिका वडा नं ७ को ढम्कने र बूढीनन्दा नगरपालिकाको अगाउँ पानी क्षेत्रको सीमा छ। त्यसैले यस क्षेत्रको पर्यटन प्रवद्र्धन गरे जिल्लाका लागि फाइदा पुग्ने बडिमालिकाका नगर प्रमुख पदम बडुवालले बताए। केही वर्ष अघिसम्म सुनसान रहेको यो क्षेत्रमा पछिल्ला वर्ष घुम्न जानेको संख्यामा समेत वृद्धि भएको छ। त्यसलाई व्यवस्थापनमा गरे स्थानीयवासीको आर्थिक स्तरमा समेत वृद्धि हुनेछ। यस क्षेत्रमा पर्यटकको आगमन बढेपछि विभिन्न पसल र व्यवसाय सञ्चालन हुने तथा होटल र लज पनि खुल्न सक्ने स्थानीयवासी बताउँछन्। यो क्षेत्रमा विशेषगरी शान्त एवं मनोरम वातावरण, उपत्यकाजस्तो क्षेत्र र घाँसेमैदान छन्। विभिन्न तालतलैयाको मनोरम दृश्यावलोकन गर्न सकिने डाँडा पनि छन्। यहाँ धार्मिक तथा ऐतिहासिक सम्पदा छन्। पैदल यात्रीका लागि पनि यो क्षेत्र सहज छ। बाजुराको सदरमुकाम मार्तडी हुँदै पनि कालाजग्रा र पोरखेगढी पुगिन्छ। कालीकोट, मुगुको रारा, हुम्ला र जुम्लाको व्यापारिक बाटो पनि यही सडक भएर व्यापारी र पर्यटकले प्रयोग गर्छन्। गढी पनि यसै सडकले छुन्छ। त्यसैले आकर्षणको स्थल बन्न सक्ने बडिमालिका नगरपालिका वडा न ७ का वडाध्यक्ष धर्मराज पाध्याय बताउँछन्। हुम्ली महाराजको राज्य पोरखेगढी बाइसे, चौबिसे राज्यकालमा तत्कालीन हुम्ली महाराजले राज्य गरेको पोरखेगढी पुरातात्त्विक र पौराणिक हिसाबले ऐतिहासिक महत्त्वको छ। त्यसबाहेक यस क्षेत्रमा पाइने दर्जनौं जातिका फूलहरू विशेषगरी सेतो गुराँस, लोपोन्मुख वन्यजन्तु हिमचितुवा, हरिण, कस्तुरी, मृग, बँदेल, थार, डाँफे मुनाललगायतका वन्यजन्तु देख्न सकिने स्थानीय नेता काशी विक बताउँछन्। त्रिवेणी नगरपालिकाको छतार कैलाशमाडौं, बूढीगंगा नगरपालिकाको माथिल्लो क्षेत्र, बूढीनन्दा नगरपालिकाको माथिल्लो क्षेत्र र जगन्नाथ गाउँपालिकाको माथिल्लो क्षेत्र समेटेर पोरखेगढी क्षेत्रलाई संरक्षित क्षेत्रका रूपमा बनाउन पहल कदमी भएको विकको भनाइ छ। यो क्षेत्र संरक्षित भए उच्च हिमाली क्षेत्रदेखि बेसीसम्म पाइने बहुमूल्य जडीबुटी, लोपोन्मुख वन्यजन्तु तथा पक्षीहरूको हबका रूपमा बनाउन सकिने देखिएको छ। यसो गर्दा पोरखेगढी र बालाजाग्रामा अझ बढी पर्यटन प्रवद्र्धन गर्न सजिलो हुने उनी बताउँछन्। केके छन् कालाजग्रा र पोरखेगढीमा? कालाजग्रामा गुफा ताल, बूढीनन्दा ताल तथा मालिका मन्दिर छन्। पोरखेगढी क्षेत्रमा ठूलासाना गरी दर्जनभन्दा बढी घाँसेमैदान फाँटहरू प्रमुख आकर्षण हुन्। ऐतिहासिक दरबार पोरखेगढी हाल भग्नावशेष अवस्थामा मात्र रहेको देख्न पाइन्छ। हिउँदको समय पोरखे आसपासका फाँट हिउँले ढपक्क ढाकेका कारण थप रमणीय छ। चैत महिनापछि विस्तारै फाँटहरू हरिया हुन थाल्छन् भने फूलका मुना पलाउन थालेको देख्न सकिन्छ। यस क्षेत्रमा ४ रैथानेसहित १३५ किसिमका फूल फुल्ने गर्छन्। त्यसकारण पनि यो क्षेत्र प्राकृतिक इतिहासको संग्रहालय हो। साथै, जीवित बगैंचा भएकाले धर्तीको स्वर्ग पनि भएको बडिमालिका नगरवासी दलबहादुर रोकाया बताउँछन्। नेपालमा पाइने ७ सय मुख्य जडीबुटीमध्ये २२४ प्रजातिका जडीबुटी यसै क्षेत्रमा पाइन्छन्। प्रकृतिको यो अनौंठो संग्रहालयमा ५६७ प्रजातिका वनस्पति र विभिन्न दुई सय जातका चराचुरुंगीको दृश्यवलोकन गर्न सकिन्छ। नेपालमा ९ प्रजातिका गिद्ध पाइन्छन् तर यही ठाउँवरपर ४ प्रजातिका रैथाने गिद्धको बासस्थान पनि छ। जसमा सुन गिद्ध, हिमाली गिद्ध, हाडफोर गिद्ध र सेतो गिद्ध गरी चार प्रजातिको बासस्थानका रूपमा यो क्षेत्र रहेको छ। विश्वकै दुर्लभ जातिको हरियो छेपारो यसै स्थानमा पाइने गरेको छ। पोरखेगढी समुद्री सतहबाट ३२ सयदेखि ३५ सय मिटरसम्मको उचाइमा छ। यो क्षेत्र नेपालमै अति दुर्लभ थलथले घाँसे मैदानयुक्त जमिन पनि हो। कसरी पुग्ने पोरखेगढी ? पोरखे क्षेत्र पुग्ने धेरै बाटा छन्। काठमाडौंबाट सिधै हवाई मार्ग हुँदै बाजुराको कोल्टी एयरपोर्ट पुग्न सकिन्छ। कोल्टी एयरपोर्टबाट दुई घण्टाको पैदल यात्रा वा ४५ मिनेटको जिप यात्रापछि पोरखेगढी पुग्न सकिन्छ। सुदूरपश्चिम प्रदेशको राजधानी धनगढीबाट १२ घण्टाको बसयात्रामा बाजुरा सदरमुकाम पुग्न सकिन्छ। सदरमुकामबाट दुई घण्टाको जिप यात्रापछि पनि पोरखेगढी पुग्न सकिन्छ। बसयात्रामा हो भने मार्तडीको ढम्कने र हवाईयात्रा हो भने पाण्डुसैनको अगाउँपानी तथा पोरखे काँधमा खाना खाएर यात्रा सुरुआत गर्न सकिन्छ। बाटो त्यति अप्ठ्यारो छैन। ठूलाठूला चट्टान र घना जंगल र बाटोमा फुलेका रंगीचंगी फूलहरूको आनन्दले बाटोको थकान मेटिदिन्छ। यात्रापश्चात् बिहानै खाना खाएको ठाउँमा साँझ फर्कन पनि सकिन्छ। दोस्रो दिनको यात्राको सुरुआत नै पोरखेगढीबाट बायाँ प्रवेश गरी कालाजग्रा यात्रा सुरु हुने गर्छ। कालाजग्रा गुफाभित्रको ताल २२ धारा र सो चुचुरोबाट बाजुरा, बझाङ, अछाम, डोटी कर्णाली प्रदेशका हुम्ला, मुगु, कालीकोट, जुम्ला हेर्न सकिन्छ। यस्तै मानसरोबर, मुगुको रारा, बझाङको सैपाल हिमाल र बाजुराका उच्च स्थानमा रहेको बूढीनन्दा ताल पनि देख्न पाइन्छ। बडिमालिकाका, नाटेश्वरी मन्दिर, मौर क्षेत्र, बार्जुकोट दरबार, खप्तड, छेडेदह ताल, पादुका क्षेत्र, कार्तिक स्वार्मी माईको मन्दिर लगायतका दृश्यावलोकन पनि गर्न सकिन्छ। पोरखेगढीले बाजुरा चिनाओस् स्थानीयवासी भन्छन्, पर्यटकीय विकासको सम्भावना भएर पनि यसको उचित सदुपयोग हुन सकेन। स्थानीय समुदायले जति लाभ लिनुपर्ने हो, त्यति लिन सकेको देखिँदैन। प्राकृतिक स्रोेतले धनी भएर पनि पर्यटक पुग्न सकेका छैनन्। बाजुराका पर्यटकीय क्षेत्रआसपासका बासिन्दाले भने लाभ लिनुपर्ने देखिन्छ। तर त्यति लिन नसकेको अवस्थामा पर्यटन विकासमा समाजले केही पहल गरेको कालाजग्रा संरक्षण समितिका सचिव रामबहादुर धामी जानकारी दिन्छन्। भन्छन्, अझ यसलाई व्यापक बनाउन सबैको सहयोग आवश्यक छ। समितिअध्यक्ष लोकेन्द्र रोकाया भन्छन्, पोरखे क्षेत्रमा पर्यटक लैजान राज्यले आधारभूत आवश्यकताहरू पूरा गर्नुपर्छ। बाजुराका विभिन्न धार्मिक एवं पर्यटकीय क्षेत्रमध्ये एक आकर्षक विन्दुका रूपमा बडिमालिका नगरपालिका७ मा रहेको पोरखेगढी चिनिन्छ। यस क्षेत्रको पर्यटन प्रवद्र्धनका लागि लागि पर्ने हो भने बाजुरा कहिल्यै पनि गरिबीको रेखामुनि नरहने नागरिक अगुवा काशी विक बताउँछन्। जिल्लाकै एक मात्र सरल सजिलो यात्रा अनि मनमोहक आकर्षकको बिन्दु पोरखेगढीले बाजुरालाई हालसम्म चिनाउन सकेको छ।"
"सुनसरीमा बस र ट्रक ठोक्किएर दुर्घटना, जलेर तीन जनाको मृत्यु","विराटनगर : सुनसरीको कोसी गाउँपालिका र भोक्राहानरसिंह गाउँपालिकाको सिमानामा रहेको खुनिया पुलमा शुक्रबार साँझ बस र ट्रक ठोक्किएर दुर्घटना हुँदा तीन जनाको मृत्यु भएको छ। दुर्घटनापछि बस र ट्रकमा आगलागी हुँदा जलेर उनीहरुको मृत्यु भएको प्रहरीले जनाएको हो। झापाको काँकडभिट्टाबाट काठमाडौंतर्फ जाँदै गरेको ना ८ ख ८४९३ नम्बरको बस र विपरीत दिशाबाट आउँदै गरेको ना ५ ख २९९६ नम्बरको ट्रक साँझ ७:३५ बजेतिर ठोक्किएर दुर्घटना भएको हो। दुर्घटनामा परेर बसमा सवार २८ जना यात्रु घाइते भएका छन्। घाइतेमध्ये तीन जनाको अवस्था गम्भीर छ। प्रहरीका अनुसार घाइतेको विराटनगरका विभिन्न अस्पतालमा उपचार भइरहेको छ। दुर्घटनामा परेर ज्यान गुमाएकाहरु बसका चालक, एक जना यात्रु र ट्रकका चालक हुन्। मृतकमध्ये बस चालकको मात्रै नाम खुलेको छ। स्पष्ट ठेगाना र उमेर खुल्न बाँकी रहेका बस चालक पाँचथर घर भएका सुरेन राई रहेको प्रहरीले जनाएको छ। दुर्घटनामा परेर ज्यान गुमाएका ट्रक चालक र बसमा सवार एक जना यात्रुको भने सनाखत हुन बाँकी छ। प्रहरीले दुई जना मृतकको पहिचानको प्रयास भइरहेको जनाएको छ। तीनवटै शव पोस्टमार्टमका लागि बीपी कोइराला स्वास्थ्य विज्ञान प्रतिष्ठान लगिएको छ। दुर्घटनापछि बस र ट्रकमा आगलागी हुँदा उद्धारमा समस्या भएको थियो। आगलागीका कारण उद्धार गर्न नसक्दा बस र ट्रकभित्रै जलेर तीन जनाको मृत्यु भएको प्रहरीले जनाएको छ। दुर्घटनालगत्तै घटनास्थलमा पुगेको प्रहरीले स्थानीयको सहयोग लिएर घाइतेहरुको उद्धार थालेको थियो। स्थानीयको साथ लिँदै उद्धारमा ठूलो संख्यामा नेपाल र सशस्त्र प्रहरी खटिएका थिए। सशस्त्र प्रहरी बल प्रदेश १ का प्रमुख डीआईजी कमल गिरी र नेपाल प्रहरीका प्रदेश प्रमुख डीआईजी अरुणकुमार बीसीले सशस्त्र र नेपाल प्रहरीको टोली परिचालन गर्दै घाइतेको उद्धारलाई प्रभावकारी बनाउन निर्देशन दिएका थिए। सुनसरी प्रहरी प्रमुख एसपी सञ्जयसिंह थापा, प्रदेश १ ट्राफिक प्रहरी प्रमुख एसपी बासुदेव खतिवडा, सशस्त्र प्रहरी बल सुनसरीका प्रमुख एसपी विक्रम हुमागाईं लगायतका सुरक्षा अधिकारी घटनास्थलमै पुगेर घाइतेको उद्धारमा खटिएका थिए। उद्धारको काम जारी रहेका बेला अचानक बस र ट्रकमा आगलागी सुरु भएको ट्राफिक प्रमुख खतिवडाले बताए। घाइतेहरु बसमा च्यापिएका थिए। स्थानीय र सुरक्षाकर्मीले उद्धार गरिरहेका बेला दुर्घटनामा परेको बस र ट्रकमा अचानक आगलागी सुरु भयो, उनले भने, धुवाँको मुस्लो निस्किएपछि उद्धार गर्न गाह्रो भयो। तर पनि बसको सिसा फुटाउँदै घाइतेहरुलाई बाहिर निकालेर उपचारका लागि पठाइयो। दुर्घटनापछि चालकहरु बस र ट्रकभित्रै च्यापिएका थिए। प्रहरीका अनुसार तत्काल बाहिर निकाल्न नसक्दा अचानक सुरु भएको आगोले भित्रै जलेर उनीहरुको मृत्यु भएको हो। बसमा रहेका अर्का युवाले उद्धारका लागि हारगुहार गरिरहँदा पनि बचाउन नसकिएको प्रहरीले जनाएको छ। सबै जनाको उद्धार गरिए पनि चालक र बसका एक जना यात्रुभित्रै च्यापिएका थिए। यात्रुले मेरो खुट्टा काटेर भएपनि मलाई बाहिर निकालिदिनु भनेर हारगुहार गरिरहे, उद्धारमा खटिएका एक प्रहरीले भने, बारम्बार बचाउबचाउ भनेर चिच्याइरहँदा पनि आगो दन्किएपछि हाम्रो कुनै उपाय लागेन। बसभित्रै जलेर केही बेरमै उनको मृत्यु भयो। उद्धारमा खटिएका सशस्त्र र नेपाल प्रहरीको पोसाकसमेत आगोले जलेको छ। दुर्घटना र आगलागीबाट दुवै सवारी साधनको अगाडिको भागमा क्षति पुगेको छ। दमकल, सुरक्षाकर्मी र स्थानीयको सहयोगमा आगो नियन्त्रणमा लिइएको प्रहरीले जनाएको छ। बसको तीव्र गतिका कारण दुर्घटना भएको हुनसक्ने प्रहरीले जनाएको छ।"
गोरखा प्रज्ञा प्रतिष्ठान र गोरखा विकास प्राधिकरण विधेयक पारित,"गोरखा : गोरखा नगरपालिकाले गोरखा प्रज्ञा प्रतिष्ठान र गोरखा विकास प्राधिकरण गठन गर्ने भएको छ । शुक्रबार अबेर सम्पन्न नवौं नगरसभाले गोरखा प्रज्ञा प्रतिष्ठान र गोरखा विकास प्राधिकरण विधेयक २०७८ सर्वसम्मत अनुमोदन गरेसँगै प्रतिष्ठान र प्राधिकरण गठनको बाटो खुलेको हो । नगरपालिकाभित्र रहेका भाषा, कला, संस्कृतिको संरक्षण, संवर्द्धन र विकास गर्न तथा नगरपालिकामा लगानीकर्ता भित्र्याउने र विकासको गतिमा तिव्रता दिने उद्देश्यले विकास प्राधिकरण गठन गर्न लागिएको मेयर राजनराज पन्तले जानकारी दिए । सार्वजनिक निजी साझेदारी (पीपीपी) मोडलमा नगरपालिकाको विकास गर्ने उद्देश्यले प्राधिकरण गठन गर्न लागिएको उनको भनाइ छ । अब नगरपालिकाको योजनामा कोही साझेदार बन्न चाहेमा वा प्रस्ताव स्वीकृत गरेमा सहकार्य गर्न सक्ने बाटो खुलेको छ । 'हामीले नगरभित्रका योजनाको प्राथमिकीकरण गरेर साझेदार आह्वान गर्छौं,' उनले भने, यो मोडलले निजी क्षेत्र, संस्थाहरुलाई सहकार्य गर्न र नगरको विकासमा सहयोग पुग्ने अपेक्षा छ । नगरपालिकाले सोसम्बन्धी विधेयक पास गरेको छ । त्यसैगरी नगरपालिकाभित्र भाषा, साहित्य, दर्शन, समाजशास्त्र, संस्कृति, ललितकला, नाट्यकला, संगीत कलाको संरक्षण र विकास गर्न गोरखा प्रज्ञा प्रतिष्ठान स्थापना गरिने मेयर पन्तले बताए । 'दुवै विधेयक सर्वसम्मतले पारित भएकाले अब छिट्टै प्रज्ञा प्रतिष्ठान र विकास प्राधिकरण गठन गर्छौं,' उनले भने, प्रदेशस्तर र केन्द्रस्तरको प्रज्ञा प्रतिष्ठान प्राधिकरणसित समन्वय गर्दै यो नयाँ अभ्यासलाई अगाडि बढाउनेछौं । नगरसभामार्फत गोरखा नगरपालिकाको वन विधेयक २०७८, कर्मचारी सेवा व्यवस्थापन गर्न बनेको विधेयक २०७८, गोरखा नगरपालिकाको सार्वजनिक निजी साझेदारी तथा लगानी विधेयक, सहकारी ऐन २०७४ को दोस्रो संशोधन, गोरखा नगरपालिकाको आर्थिक ऐन र विनियोजन ऐनको पनि पहिलो संशोधन गर्दै पास गरेको छ । नगरपालिकामा कार्यरत कर्मचारीको सांगठनिक स्वरुप पनि अब फेरिने प्रस्ताव पारित भएको छ । नगरपालिकाको लोगो डिजाइनर मियाँ सम्मानित गोरखा नगरपालिकाको लोगोका डिजाइनर पत्रकार मोहसिन अलि मियाँ सम्मानित भएका छन् । नवौं नगरसभाको अवसर पारेर मेयर राजनराज पन्तले दोसल्ला र प्रशंसा पत्रसहित सम्मान गरे । गोरखा नगरपालिकाको झल्को दिने गरी लागो निर्माण गर्न सहयोग गरेको भन्दै मियाँलाई सम्मान गरिएको हो । पत्रकार महासंघ गोरखाका कोषाध्यक्षसमेत रहेका मियाँ एक दशकदेखि गोरखामा पत्रकारिता गर्दै आएका छन् ।"
९ दिनमा ३ साझेदारको हत्या : कारोबारको रकम एकलौटी बनाउने दाउ,"विराटनगर : जग्गाको कारोबार गर्दा आएको रकम एकलौटी बनाउने मनसायले व्यावसायिक साझेदारको योजनामा तीनजनाको हत्या भएको खुलेको छ। नौ दिनभित्र अलगअलग मिति र समयमा तीन जनाको हत्या गरी खाल्डो खनेर शव पुरिएको हो। खाल्डोभित्र व्यवस्थापन गरिएकामध्ये मोरङको धनपालथानमा दुई र ललितपुरको गोदावरीमा एकजनाको शव भेटिएको थियो। मोरङको धनपालथान गाउँपालिका७ उखुबारीमा सुनसरीको धरान उपमहानगरपालिका३ घर भई भक्तपुरमा बस्दै आएका ४८ वर्षीय राजेन्द्रकुमार श्रेष्ठ र सप्तरीको शम्भुनाथ नगरपालिका४ घर भई काठमाडौंमा बस्दै आएका ३२ वर्षीय शम्भुकुमार चौधरीको शव अलगअलग खाल्डोमा फेला परेको प्रहरीको भनाइ छ। प्रहरीका अनुसार स्थानीय दिलीप सिंहको उखुबारीमा खनिएको खाल्डोभित्र चौधरीको माघ १२ र श्रेष्ठको शव माघ १३ गते भेटिएको हो। भर्खरै खनिएको खाल्डो देखेपछि माघ १२ गते साँझ उखु काट्ने कामदारले प्रहरीलाई खबर गरेका थिए। प्रहरीले एउटा खाल्डोबाट चौधरीको शव र करिब ३० मिटरको दूरीमा रहेको अर्काे खाल्डोबाट श्रेष्ठको शव फेला परेको हो। तत्काल पहिचान नखुलेका दुवै शवलाई उत्खनन गर्दै पोस्टमार्टमका लागि प्रहरीले विराटनगरको कोसी अस्पताल ल्यायो। त्यही क्रममा श्रेष्ठको माघ १४ गते र चौधरीको १५ गते परिवारका सदस्यले सनाखत गरेका हुन्। श्रेष्ठको साथबाट सवारी चालक अनुमति पत्र (लाइसेन्स) पनि फेला पर्यो। लाइसेन्स र लगाएको कपडाका आधारमा परिवारका सदस्यले श्रेष्ठको सनाखत गरिदिएपछि प्रहरीलाई घटनाको अनुसन्धान अघि बढाउन सहज भएको थियो। कपडा, जुत्ता, नाडीमा बाँधेको राखी र रुमालबाट परिवारका सदस्यले चौधरीको सनाखत गरेको मोरङ प्रहरीका प्रवक्ता डीएसपी दीपक श्रेष्ठले अन्नपूर्णलाई जानकारी दिए। शिशु हत्या गर्न लगाएको अभियोगमा राजकुमारलाई जन्मकैद मोरङको उखुबारी घटना : तीन जनाको हत्या आरोपमा सिरहाका मण्डल पक्राउ भाडाका अपराधी प्रयोग गरेर ३ जना व्यासायिक साझेदारको हत्या मोरङ र ललितपुर घटना : अलगअलग समयमा भएको थियो तीनजनाको हत्या प्रवक्ताका अनुसार श्रेष्ठको पुस ५ गते र चौधरीको पुस ७ गते हत्या भएको पत्ता लागेको छ। दुई दिनको फरकमा दुवैजनालाई धनपालथान७ कमलपुर जाने नहरनजिक मारिएछ, उनले भने, शव भने घटनास्थलबाट सय मिटर जति दक्षिणतर्फ खाल्डोमा गाडेको अवस्थामा भेटियो। शव गाडिएका दुवै खाल्डा बिजुलीको पोल गाड्न बनाएजस्ता एकै प्रकृतिका थिए। उनले चाँडो गलाउन खाल्डोभित्र नुन हालेर शव गाडेको पाइएको जानकारी दिए। हत्या गरेर ललितपुरको गोदावरी नगरपालिका१२ ठेचोमा गाडेको अवस्थामा बिहीबार तेह्रथुमको संक्रान्ति२ घर भई काठमाडौं गोठाटारमा बस्दै आएका ६३ वर्षीय मोहन लिम्बूको शव फेला परेको थियो। मोरङमा दुईवटा शव भेटेपछि अनुसन्धान थालेको प्रहरीले त्यसअघि नै ललितपुरमा हत्या गरेर लिम्बूलाई गाडिसकेको पत्ता लगाएको हो। बिहीबार साँझ अपराध महाशाखासहितको टोलीले उत्खनन गरेर गाडेको ठाउँ ठेचोस्थित गोदाम घर रहेको कम्पाउन्ड क्षेत्रबाट उनको शव निकाल्यो। मंसिर २८ गते नै हत्या गरेर गाडिएका लिम्बूको शव उत्खनन गर्न मोरङ प्रहरीका डीएपसी मञ्जिल मुकारुङ काठमाडौं पुगेका थिए। मोरङमा दुई जनाको शव भेटिएपछि उनीहरूसँग सम्पर्कमा देखिएका लिम्बू सम्पर्कविहीन रहेको प्रहरीले पत्ता लगाएको थियो। सुरुमा प्रहरीले श्रेष्ठ र चौधरीको हत्या लिम्बूसहितले गरेको हुनसक्ने अनुमान गर्यो। जग्गाको काम गर्दा आउने कमिसनको लोभमा मण्डलले योजना बनाएर तीनजना साझेदारको हत्या गरेको मोरङ प्रहरी प्रमुख एसपी जनार्दन जीसीले बताए। उनका अनुसार शवसँगै श्रेष्ठको लाइसेन्स साथमा नभेटिएको भए अनुसन्धान लम्बिन सक्थ्यो। लाइसेन्स भेटिएपछि प्रहरी श्रेष्ठको परिवारसम्म पुगेको थियो। उनले प्रयोग गर्ने मोबाइलको कल डिटेलका आधारमा प्रहरी अर्का मृतक चौधरीको परिवारसम्म पुग्यो। चौधरीका बारेमा पत्ता लगाएर प्रहरी मण्डल र लिम्बूको खोजीमा जुट्यो। मण्डल काठमाडौंमा भेटिए पनि लिम्बू फेला परेनन्। प्रहरी अनुसन्धानबाट एक जना जग्गा कारोबारी बैंकले लिलामीको प्रक्रिया अघि बढाएको जग्गा उकास्नका लागि सुरुमा मण्डलको सम्पर्कमा पुगेको खुलेको छ। मण्डलले यो कुरा श्रेष्ठलाई सुनाए। श्रेष्ठबाट लिम्बू हुँदै कुरा चौधरीसम्म पुग्यो। प्रहरीले जग्गा कारोबार भएको स्थान खुलाएको छैन। तर बैंकले लिलामीको प्रक्रियामा लगेको जग्गा उकास्नका लागि पुरानै चिनजान रहेका मण्डल, श्रेष्ठ, लिम्बू र चौधरीको टिम बनेको प्रहरीको भनाइ छ। प्रारम्भिक अनुसन्धानबाट भाडाका भारतीय र नेपाली अपराधी प्रयोग गरेर हत्या गरेको देखिन्छ, प्रहरी स्रोतले भन्यो, घटना गराउने तीन जनालाई पक्राउ गर्न सफल भए पनि अरूको खोजी तीव्र पारिएको छ। हत्यामा आठ जना भारतीय नागरिकलाई समेत प्रयोग गरेको देखिने प्रहरीले जनायो। जीसीले भने, घटना धेरैतिर जेलिएको छ।"
पल शाहसँगै नेपाल आइडल,"काठमाडौं : हरेक हप्ता बिहीबार र शुक्रबार एपीवान एचडीबाट प्रसारण भइरहेको नेपाल आइडल सिजन ४ को १८औं कार्यक्रम विशेष बनेको थियो। उत्कृष्ट ९ मध्ये ४ ले शुक्रबार प्रस्तुति दिए। सुरुवातमा सामूहिक गीत प्रस्तुत गरिएको थियो। तिम्रो घरको वरिपरि सँगै पछिल्लो समयका चर्चित नायक पल शाह कार्यक्रममा प्रवेश गरे। त्यसपछि उपस्थित भए, नाङगेल तामाङ। उनले मायाले बोलायो गीत सुनाए। हरदिन हररात मायाकै सामीप्यमा हुन चाहना राख्नेलाई मायाले आउनु भनेर उमंग र प्रेमिल भाव प्रस्तुत गरे। दोस्रो प्रतिस्पर्धीका रूपमा भूपेन्द्र थापामगरले गित गाए। उनले मायालुसँगै हुने दिन कहिले आउने होला भन्दै दैव हे गीत सुनाए। लगत्तै उडायो हावाले यो मन भन्दै मञ्चमा आइन्, सुमिन पाख्रिन। गीतमा पल शाह र रेश्मा घिमिरेले नाचेर रमाइलो गरे। लक्ष्मी पौडेलले शुक्रबारको अन्तिम प्रस्तुति दिएकी थिइन्। उनले मायालुलाई कुसुमे रुमाल दिने वाचा गीतबाटै गरेकी थिइन्। भुली गए सम्झनालाई कुसुमे रुमाल। हप्ताको पर्फरमर अफ द विक रञ्जित नेपालीले प्राप्त गरे। योसगै उनले गितार उपहार पाए। जतिजति फाइनल नजिक आउँदैछ। नेपाल आइडलका प्रतियोगीमा कडा प्रतिस्पर्धा चलिरहेछ। कोहीभन्दा कोही कम देखिँदैनन्। हरेकले गजब प्रस्तुति दिन्छन्। नेपाल आइडलको यो संस्करण मंसिर २३ गतेदेखि एपीवान टेलिभिजनमा प्रसारण भइरहेको छ। आइडलका प्रोजेक्ट हेड सुरेश पौडेलभन्छन्, जसले उत्कृष्ट प्रस्तुति दिएर दर्शकको मन जित्छ ऊ नै विजेता बन्नेछ। चैतको पहिलो हप्ता नेपाल आइडल सिजन ४ को विजेता घोषणा हुनेछ।"

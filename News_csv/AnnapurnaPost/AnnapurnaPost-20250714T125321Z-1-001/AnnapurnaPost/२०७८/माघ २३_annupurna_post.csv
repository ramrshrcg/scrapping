शीर्षक,विवरण
"संसदमा एमसीसी टेबुल गर्न कानुनमन्त्रीको प्रस्ताव, सभामुखले दिए यस्तो जवाफ","काठमाडौं: संसद बैठकमा एमसीसी टेबुल गर्ने विषयमा सभामुख अग्निप्रसाद सापकोटा र कानुनमन्त्री दिलेन्द्र प्रसाद बडूबीच भेटवार्ता भएको छ। संसद सचिवालयमा सभामुख र कानुनमन्त्रीबीच भेटवार्ता भएको सभामुखका प्रेस विज्ञ श्रीधर न्यौपानेले जानकारी दिए। उनले संसद सुचारु गर्ने विषयमा छलफल भएको बताए। स्रोतका अनुसार दुई बीच एमसीसी टेबुल गर्ने विषयमा छलफल भएको थियो। आगामी माघ २६ गते बस्ने बैठकमा एमसीसी टेबुल गर्न कानुनमन्त्री बडूले सभामुख सापकोटासँग प्रस्ताव गरेका थिए। सभामुखले यतिबेला छलफलको वातावरण नभएको जवाफ दिएका थिए। एमसीसी मुख्यालयले नेपाल सरकारलाई फेब्रुअरी २८ भित्र एमसीसी पास गर्न समयसीमा दिएको छ। त्यहीअनुसार राजनीति दलका नेताहरुबीच सघन छलफल भइरहेको छ। आजै प्रधानमन्त्री शेरबहादुर देउवा, माओवादी केन्द्रका अध्यक्ष पुष्पकमल दाहाल र प्रमुख प्रतिपक्षी दल नेकपा एमालेका अध्यक्ष केपी शर्मा ओलीबीच बालुवाटारमा छलफल भएको छ।"
दराजको सेलिब्रेट लभ अभियान सुरु,"काठमाडौं : नेपालको अग्रणी अनलाइन बजार दराजले २०२२ को पहिलो अभियान 'सेलिब्रेट लभ' घोषणा गरेको छ । शुक्रबारबाट सुरु भएको अभियानको मुख्य आकर्षणमा ६० प्रतिशतसम्मको मेगा डिल, कार्ड प्रीपेमेन्टमा १५ प्रतिशत (अधिकतम रु ७५०) सम्मको छुट, पाँच हजारसम्मको मेगा भाउचर, ५० हजार मूल्यको सामान केवल एक रुपैयाँमा जित्ने मौका रहेको दराजले जनाएको छ । यद्यपि, अभियानको शोस्टपर भने मेगा गिभअवे रहेको छ, जहाँ एकजना विजेताले १ लाख २२ हजार मूल्य पर्ने श्री बालाजीको हिराको झुम्का र औंठी जित्ने मौका पाउनेछन् । अभियानको अवधिभर ग्राहकहरूले एपल, रियलमि, बियर्डो, रोटो, ए एन एक्स, वाइल्डहर्न, कन्भर्स, मसला बिड्स, अमय्रा फेशन, विक्की स्टेसनर्स, कड़ेंस, एक्स एज, ह्यमुन्ड्स फ्लाईक्याचर, प्याजाइटालिया र थप अरु प्रमुख ब्रान्डको उत्पादनहरूमा ६० प्रतिशतसम्मको मेगा डिलहरू प्राप्त गर्न सक्ने दराजले जनाएको छ । त्यसैगरी, कुन उपहारहरू छनोट गर्ने भन्नेबारे निश्चित नभएका ग्राहकले 'ह्यान्ड पिक्ड गिफ्ट्स'मार्फत सजिलैसँग उत्तम उपहार पाउन सक्नेछन् । यस अभियानले ग्राहकलाई बैंक कार्ड प्रिपेमेन्टहरू मार्फत थप छुटहरू प्राप्त गर्ने अवसर पनि प्रदान गर्ने दराजले जनाएको छ । मेगा बैंक, सानिमा बैंक, बैंक अफ काठमाडौं, एनसीसी बैंक, एनएमबी बैंक, एभरेष्ट बैंक र सनराइज बैंकका कार्ड धारकहरूले क्रेडिट कार्डमार्फत १५ प्रतिशत (अधिकतम रु ७५०) र डेबिट कार्डमार्फत १० प्रतिशत (अधिकतम रु ७५०) सम्म छुट प्राप्त गर्न सक्नेछन् ।"
मेडिकल काउन्सिलको विशेष परीक्षाको नतिजा प्रकाशित,काठमाडौंः नेपाल मेडिकल काउन्सिलको विशेष परीक्षाको नतिजा प्रकाशित भएको छ। काउन्सिलले माघ २१ र २२ गते सञ्चालन गरेको ४८ विधाका विशेष परीक्षामा ७७ प्रतिशत उत्तीर्ण भएका हुन्। काउन्सिलले शुक्रबार र शनिबार लिएको पोष्टग्राजुएट्स पीजी तहको लाइसेन्स परीक्षा विशेष परीक्षामा ७६७६ प्रतिशत उत्तीर्ण भएका हुन्। ७२३ जना परीक्षार्थीहरु सहभागी भएकोमा ५५५ जना उत्तीर्ण र १६८ जना अनुत्तीर्ण भएको मेडिकल काउन्सिलले जनाएको छ। काउन्सिलका अनुसार परीक्षाका लागि फारम भर्ने ७३४ भए पनि परीक्षामा ७२३ जना सहभागी थिए। त्यसमध्ये ५५५ जना पास भएका छन् भने १६८ जना फेल भएका छन्। परीक्षामा ११ जना अनुपस्थित थिए। सोही प्रकृतिको भदौ १८ गते लिइएको परीक्षामा ७०९ प्रतिशत परीक्षार्थी उत्तिर्ण भएका थिए।
"एमसीसी र चुनावको मिति तोक्न देउवा, ओली र प्रचण्ड छलफलमा",काठमाडौं: अमेरिकी सहयोग परियोजना मिलेनियम च्यालेन्ज कर्पोरेसन (एमसीसी) पारित गर्नुपर्ने दबाब आएपछि प्रधानमन्त्री शेरबहादुर देउवाले सत्ता गठबन्धन एवं माओवादी केन्द्रका अध्यक्ष पुष्पकमल दाहाल प्रचण्ड र प्रमुख प्रतिपक्षी दल नेकपा एमालेका अध्यक्ष केपी शर्मा ओलीसँग बालुवाटारमा छलफल गरेका छन्। फेब्रअरी २८ भित्र जसरी पनि एमसीसी पास गर्नुपर्ने भएपछि प्रधानमन्त्री देउवाले सहयोगका लागि ओलीसँग समेत छलफलमा बसेका हुन्। बालुवाटारमा विशेषतः एमसीसीकै विषयमा गम्भीर छलफल भइरहेको बताइएको छ। आजै एमसीसी मुख्यालयलाई पठाएको अति गोप्य पत्र सार्वजनिक भएपछि माओवादी अध्यक्ष प्रचण्ड पनि दबाबमा रहेको बताइएको छ। एमसीसीलाई अब बस्ने प्रतिनिधि सभा बैठकमा टेबुल गर्ने र सभामुखले नमाने त्यसको विकल्पमा के गर्ने भन्नेबारे समेत छलफल हुने बताइएको छ। त्यस्तै स्थानीय निर्वाचनको मिति तोक्नेबारे समेत छलफल हुने बताइएको छ। सोमबार बस्ने मन्त्रिपरिषद् बैठकले सम्भवतः निर्वाचन मिति तोक्ने बताइएको छ। त्यही भएर पनि आजको छलफलमा ओलीलाई समेत बोलाइएको बालुवाटार स्रोतले जानकारी दिएको छ। निर्वाचन आयोगले यसअघि नै जेठ ४ गते एकै चरणमा स्थानीय तहको निर्वाचन गर्न सरकारलाई सिफारिस गरेको छ।
हल्ट प्राइज एट आइओईको फाइनलमा १८ टोली,"काठमाडौं : हल्ट प्राइज एट आईओई २०२१२२ को सेमिफाइनल बज्र टेक्नोलोजिज, भर्टेक्स नेपाल, इम्प्याक्ट नेपाल र दराजसँग सम्पन्न भएको छ । मिडिया कभरेज प्रबन्धक सुनीति श्रेष्ठले सेमिफाइनलमा पुगेका ४७ टोली र निर्णायक प्यानललाई बधाई दिइन । क्याम्पस निर्देशक विशाल बस्यालले दर्शक, निर्णायक मण्डल, सहभागी र अतिथिलाई धन्यवाद दिँदै कार्यक्रममा प्रभावशाली उद्यमीले सहभागीहरूलाई दिएको मार्गदर्शन, सल्लाह र मौलिक विचारहरूले कल्पना गरिएको योजनालाई मद्दत पुगेको बताए । निर्णायकहरूको प्यानलको परिचय गराउदै आफ्ना विचारहरू पिच गर्दै उत्कृष्ट १८ टोलीलाई ग्रान्ड फाइनलका लागि छनोट गरिने र सोही अनुसार सहभागीहरूले कार्यक्रमको विभिन्न चरणहरूमा पालना गर्नुपर्ने नियमहरू र मार्किंग योजनाबारे आयोजकले जानकारी गराएको थियो । कार्यक्रमको मुल आकर्षण पिचिङअन्तर्गत प्रत्येक टिमले तीन मिनेटमा आफ्नो पिच र दुई मिनेट निर्णायकको प्रश्नहरुको उत्तर दिएका थिए । पिचिङ ३ स्लटमा सम्पन्न भएको थियो जहाँ प्रत्येक स्लटमा फरक निर्णायक मण्डल थिए । सेमिफाइनलमा दर्शकबाट पनि विद्यमान समस्या र परियोजनाको समायोजनबारे जिज्ञासा आएका थिए। कार्यक्रममा बजरा टेक्नोलोजीका निर्देशक, मानव संशाधन र सञ्चालन सन्देश कर्माचार्यले फाइनलमा प्रतिस्पर्धा गर्ने १८ टोलीको घोषणा गर्दै शुभकामना दिएका थिए ।"
सुन र मोबाइलसहित चार जना पक्राउ,"काठमाडौं: नेपाल प्रहरीले अवैध रुपमा भन्सार छलेर ल्याएको सुन, मोबाइल र ल्यापटपसहित चार जनालाई पक्राउ गरेको छ। नेपाल प्रहरीको त्रिभुवन अन्तर्राष्ट्रिय सुरक्षा कार्यालयले जजिरा एअरको फ्लाइटबाट दुबई, कुवेत हुँदै नेपाल आएका मोरङका ३० वर्षीय पदमबहादुर अधिकारी, सोही ठाउँका ३० वर्षीय मानसिंह विश्वकर्मा, झापाका २२ वर्षीय समिर रसाईली र मकवानपुरका ३२ वर्षीय गोकुल डल्लाकोटीलाई आज विमानस्थलको पार्किङबाट पक्राउ गरेको हो। प्रहरीले पदमबहादुरका साथबाट ५८ ग्राम तौल बराबरको एक थान सुनको सिक्री, तीन थान मोबाइल र एक थान ल्यापटप, मानसिंहका साथबाट ५८ ग्राम तौल बराबरको एक थान सुनको सिक्री, तीन थान मोबाइल र एक थान ल्यापटप तथा समिरका साथबाट ५८ ग्राम तौल बराबरको एक थान सुनको सिक्री, तीन थान मोबाइल र एक थान ल्यापटप बरामद गरेको हो। भन्सार छलेर सामान ल्याउन लगाउने गोकुललाई समेत प्रहरीले पक्राउ गरेको प्रहरी प्रधान कार्यालयले जनाएको छ। पक्राउ परेकालाई बरामद गरिएको सामानसहित आवश्यक अनुसन्धान एवम् कारबाहीका लागि त्रिभुवन विमानस्थल भन्सार कार्यालय गौचर पठाइएको प्रहरीले जनाएको छ।"
जब देवरले भाउजुको शरीरमा पेट्रोल छर्केर आगो लगाइदिए,राजविराज: सप्तरीमा एक महिलालाई ज्युँदै जलाएर उनकै देवरले हत्या गरेका छन्। बोदे बर्साइन नगरपालिका१ धनगढीकी २७ वर्षीया राजकुमारी साहको शरीरमा पेट्रोल छर्केर आगो लगाई उनकै देवरले हत्या गरेको भन्दै मृतकका बुवा बद्री साहले आइतबार उजुरी दिएका छन्। हत्याका आरोपित २१ वर्षीय परमेश्वर साह भने फरार रहेको जिल्ला प्रहरी कार्यालय सप्तरीका डीएसपी माधवप्रसाद काफ्लेले बताए। आगोमा जलेर गम्भीर घाइते भएकी राजकुमारीको उपचारका क्रममा शनिबार विराटनगरमा मृत्यु भएको र आइतबार कोशी अस्पताल विराटनगरमा पोष्टमार्टम भएको मोरङ प्रहरीले जनाएको छ। इलाका प्रहरी कार्यालय कडरबोनामा आइतबार साँझ उजुरी दिँदै मृतकका बुवा बोदे बर्साइन नगरपालिका६ का बद्री साहले परमेश्वरविरुद्ध किटानी उजुरी दिएका छन्। उनका अनुसार शुक्रबार राजकुमारी चुल्होमा खाना पकाइरहेकी थिइन्। टोलकै पसलबाट परमेश्वरले बोतलमा खुल्ला पेट्रोल किनेर ल्याए। मोटरसाइकल समेत भएकाले पसलेले मोटरसाइकलमा हाल्न होला भनेर एक बोतल पेट्रोल बेचे। आवेशमा आएका परमेश्वरले अचानक अगेनाको छेउमा बसेकी राजकुमारीको शरिरमा पेट्रोल छर्के। चुल्होको आगोलाई पेट्रोलले तान्यो। राजकुमारीको शरीरमा हुरहुर्ती आगो बल्यो। उपचारकै क्रममा मृत्यु भएपछि बद्री साहले जिल्ला प्रहरी कार्यालय मोरङमा समेत उजुरी दिएको बताए। मोरङ प्रहरीकै सुझावमा आइतबार इलाका प्रहरी कर्याालय कडरबोना सप्तरीमा उजुरी दिएको उनले बताए। त्यसअघि राजकुमारीका श्रीमान रबिनकुमारले इलाका प्रहरी कार्यालय कडरबोनामा घाउँजाँचको निवेदन दिएका थिए। डीएसपी काफ्लेका अनुसार आगो लगाउनुको कारण खुलेको छैन। घटनापछि फरार आरोपितको खोजी तीव्रताका साथ भइरहेको उनले बताए।
एमसीसीमा प्रचण्डको दोहोरो भूमिका,"काठमाडौं : माओवादी केन्द्र अध्यक्ष पुष्पकमल दाहाल 'प्रचण्ड'ले एमसीसी संशोधन नगरी संसद्बाट अनुमोदन नहुने बताउँदै आएका छन्। तर, प्रधानमन्त्री शेरबहादुर देउवा र दाहालले संयुक्त रूपमा एमसीसी मुख्यालयलाई लेखेको पत्रमा भने अर्कै भाषा प्रयोग गरेको पाइएको छ। सम्झौता संसद्बाट अनुमोदनका लागि सदनमा सकेसम्म चाँडै पेस गर्न संयुक्त रूपमा सभामुखलाई आग्रह गर्ने पत्रमा जनाइएको छ। तर, दाहालले सचिवालयमार्फत आइतबार साँझै उक्त पत्रबारे प्रष्टीकरण सार्वजनिक गरेका छन्। उक्त पत्रबारे राजनीतिक वृत्त तथा जनस्तरमा गरिएका टिप्पणीप्रति गम्भीर ध्यानाकर्षण भएको सचिवालयले जनाएको छ। प्रधानमन्त्रीमाथि एमसीसी पारित गर्नै पर्ने दबाब भएकाले राष्ट्रिय हित तथा गठबन्धन र सरकारको रक्षाका लागि मात्र पत्र लेखिएको जनाइएको छ। राष्ट्रहितलाई केन्द्रमा राखेर नेतृत्वले गरेको कूटनैतिक पहललाई गलत रूपमा व्याख्या गर्नु र अनावश्यक उछाल्नुको अर्थ छैन, स्पष्टीकरणमा छ। एमसीसी परियोजना परिमार्जनबिना पारित गर्नु हुँदैन भन्नेमा माओवादी दृढ रहेको जनाइएको छ। दाहालले यसअघि भने आफूले पत्र नलेखेको बताउँदै आएका थिए। एमसीसीबारे देउवाले भने सित्तैमा दिएको पैसा पनि लिन्न भन्छन् यार एमसीसीलाई लेखेको पत्र सार्वजनिक गर्न सत्तारुढ दलमै माग के छ एमसीसीमा ? देउवाप्रचण्डलाई एमसीसी मुख्यालयको पत्र फेब्रुअरी २८ भित्र एमसीसी पास गर्नू (पत्रसहित) एमसीसी र चुनावको मिति तोक्न देउवा, ओली र प्रचण्ड छलफलमा एमसीसी पास गर्न ओलीसँग देउवाको लबिङ, तर प्रचण्डले भने एमसीसी चुनावपछि सारौं माओवादी केन्द्र र एकीकृत समाजवादी एमसीसी बिनासंशोधन अनुमोदन गर्न नसकिने भनेर पार्टीको नीति नै बनाएका छन्। त्यसकारण पनि देउवालाई संसद्मा एमसीसी लैजाने वातावरण बनेको छैन। प्रधानमन्त्रीले हालै दाहाल र नेपालसँग कुनकुन बुँदामा असहमति रहेको भन्दै लेखेर दिन भनेका थिए। माओवादी नेता देव गुरुङले एमसीसीका विषयमा सहमति र समझदारी नभएको बताए। अब अतिकम समय हामीसँग बाँकी छ। त्यसैले चुनावपछि एमसीसीका विषयमा लागौं भन्ने अध्यक्षज्यूको प्रस्ताव थियो, नेता गुरुङले भने।"
"एमसीसी पास गर्न ओलीसँग देउवाको लबिङ, तर प्रचण्डले भने एमसीसी चुनावपछि सारौं","काठमाडौं: प्रधानमन्त्री शेरबहादुर देउवा, नेकपा एमाले अध्यक्ष केपी शर्मा ओली र नेकपा माओवादीका केन्द्रीका अध्यक्ष पुष्पकमल दाहाल प्रचण्डबीच भएको भेटवार्ता सकिएको छ। बालुवाटारमा आइतबार भएको बैठकमा एमसीसी र स्थानीय तहको निर्वाचन सम्बन्धमा छलफल भएको हो। छलफलमा प्रधानमन्त्री देउवाले अमेरिकी सहायता परियोजना एमसीसी जसरी पनि पास गर्नुपर्ने भएकाले प्रचण्ड र ओलीलाई सहयोग गर्न आग्रह गरेका थिए। माओवादी अध्यक्ष प्रचण्डले भने एमसीसीलाई चुनावपछि मात्रै संसदमा लैजान प्रस्ताव गर्नुपर्ने अडान राखेका थिए। एमाले महासचिव शंकर पोखरेलले सञ्चारकर्मीसँग कुराकानी गर्दै माओवादी अध्यक्ष प्रचण्डले देउवा र ओली समक्ष एमसीसीलाई चुनावपछि मात्रै संसदमा लैजान प्रस्ताव गरेको बताए। प्रचण्डले संसदको गतिरोध अन्त्य गर्नसमेत एमाले अध्यक्ष ओलीलाई आग्रह गरेको महासचिव पोखरेलले बताए। एमाले अध्यक्ष ओलीले एमसीसीबारे सरकार स्पष्टरुपमा आउनुपर्ने बताएका थिए। उनले सरकार नै स्पष्ट नभएसम्म आफूहरुले केही गर्न नसक्ने बताएका थिए। त्यस्तै अध्यक्ष ओलीले आफूहरु पनि संसदको छलफलमा सहभागी हुन तयार रहेको बताएका थिए। त्यसका लागि सरकारले नै वातावरण मिलाउनुपर्ने उनको भनाइ थियो। 'हामी संसदको छलफलमा भाग लिन चाहन्छौं। तर वतावारण मिलाइदिने काम सत्तापक्षको हो। उहाँहरुले त्यो भूमिका पूरा गर्नुभएको छैन,' महासचिव पोखरेलले भने, 'हाम्रो उपस्थिति महत्वपूर्ण छ जस्तो लाग्छ भने हाम्रा मागहरु पूरा हुनुपर्छ। गैरसांसदहरुको उपस्थित संसदीय प्रणालीको लागि राम्रो होइन।' उनले आफ्ना मागहरु पूरा नभएसम्म संसद गतिरोध कायमै रहने बताएका थिए। कि त त्यसका लागि सभामुख अग्निप्रसाद सापकोटाले मार्ग प्रस्तुत गर्नुपर्ने उनको भनाइ थियो। त्यस्तै स्थानीय तहको निर्वाचन समयमै गर्न एमालेले सरकारलाई सुझाव दिएको थियो। त्यसमा प्रधानमन्त्री सकारात्मक रहेको महासचिव पोखरेलले बताए। एमालेले २४ लाख कोभिड भ्याक्सिन अपचलनको कुरामा पनि सरकारलाई गम्भीर ध्यानार्षण गराएको पोखरेलले बताए। त्यस्तै मधेस प्रदेशमा विभागीय मन्त्री रेनु कुमारी यादवले दिएको हिंसासम्बन्धी अभिव्यक्तिमा कुनै कारबाही नभएको भन्दै सरकारको ध्यनाकर्षण गराएको पोखरेलले बताए। उनले आजको सम्वाद सकारात्म रहेको बताए।"
"विवादकाबीच मन्त्री बने कार्चेन, तीन महिनापछि कर्णाली सरकारले पायो पूर्णता","सुर्खेतः कर्णालीमा नयाँ सरकार गठन भएको तीन महिनापछि बल्ल मन्त्रिपरिषद्ले पूर्णता पाएको छ। गत कात्तिक १६ गते कांग्रेस संसदीय दलका नेता जीवनबहादुर शाही मुख्यमन्त्री बनेका थिए। तर सत्तारुढ गठबन्धनमा मन्त्रालयको भागबण्डा नमिल्दा मन्त्रिपरिषद्ले पूर्णता पाउन सकेको थिएन। लामो रस्साकस्सीपछि आइतबार प्रदेश सरकारले पूर्णता पाएको हो। गठबन्धनभित्र सहमति जुटेपछि आइतबार पाँच जना मन्त्रीले शपथ लिएका छन्। मुख्यमन्त्री शाहीले कांग्रेस र माओवादीका दुईदुई र एकीकृत समाजवादीको तर्फबाट एकजना मन्त्री नियुक्त गरेका हुन्। कांग्रेसबाट यज्ञबहादुर बुढाक्षेत्री सामाजिक विकास मन्त्री, हिमबहादुर शाही आन्तरिक मामिला तथा कानुन मन्त्री, माओवादीबाट गणेशप्रसाद सिंह जलस्रोत तथा ऊर्जा विकास, छिरिङ डम्डुल लामा (कार्चेन लामा) उद्योग, पर्यटन, वन तथा वातावरण मन्त्री र एकीकृत समाजवादीबाट पदमबहादुर रोकाया भौतिक पूर्वाधार तथा सहरी विकास मन्त्री बनेका छन्। यसअघि माओवादीबाट विन्दमान विस्ट आर्थिक मामिला तथा योजना मन्त्री र एकिकृत समाजवादीबाट चन्द्रबहादुर शाही भूमि व्यवस्था, कृषि तथा सहकारी मन्त्री बनिसकेका छन्। कर्णालीमा आठ सदस्यीय मन्त्रिपरिषद् रहेको छ। नवनियुक्त पाँचै जना मन्त्रीलाई आइतबार साँझ प्रदेश प्रमुख तिलक परियारले पद तथा गोपनीयताको शपथ खुवाएका हुन्। कर्णालीमा कांग्रेससँगको पूर्वसहमतिअनुसार तत्कालीन मुख्यमन्त्री महेन्द्रबहादुर शाहीले गत कात्तिकमा राजीनामा दिएका थिए। त्यसपछि कांग्रेस, माओवादी र एकीकृत समाजवादीको समर्थनमा कांग्रेसका जीवनबहादुर शाही मुख्यमन्त्री बनेका छन्। तर मन्त्रालयको भागबण्डा नमिल्दा हालसम्म मन्त्रिपरिषद्ले पूर्णता पाउन सकेको थिएन। यसैबीच गैरसांसदलाई मन्त्री बनाइएको र मन्त्रिपरिषद्मा एक जना पनि महिलाको सहभागिता नभएपछि तीव्र आलोचना भएको छ। माओवादीबाट पर्यटन मन्त्री बनेका कार्चेन लामा गैरसांसद हुन्। उनलाई मन्त्री बनाएपछि माओवादीभित्र तीव्र असन्तुष्टि बढेको छ। त्यस्तै संविधानको भावनाविपरीत मन्त्रिपरिषद्मा एक जना महिलाको पनि सहभागिता नगराइएको भन्दै सत्तारुढ गठबन्धनका सांसदहरुले नै असन्तुष्टि जनाएका छन्। गैरसांसदलाई मन्त्री बनाइएको र मन्त्रिपरिषद्मा महिलालाई नसमेटेर संविधानको मर्ममाथि प्रहार गरिएको भन्दै आलोचना भइरहेको छ। विवादकाबीच मन्त्री बने कार्चेन माओवादी केन्द्रको तर्फबाट पर्यटन मन्त्री बनेका छिरिङ डम्डुल लामा कार्चेन लामालाई मन्त्री नबनाउन दबाब थियो। उनी मन्त्री नहुँदै विवादमा तानिएका थिए। तर माओवादी अध्यक्ष प्रचण्डको जोडबलमा उनी अन्ततः मन्त्री नियुक्त भएका छन्। उनी प्रदेशसभाका सांसद होइनन्। गैरसांसद भए पनि उनलाई मन्त्री बनाइएको छ। हुम्लामा माओवादी जोगाउन भन्दै उनलाई सांसद नभए पनि मन्त्री बनाइएको माओवादीले जनाएको छ। गैरसांसदलाई मन्त्री बनाइएकोमा माओवादीकै सांसदहरु असन्तुष्ट छन्। कार्चेन गैरसांसदमात्र होइनन्, उनी मूर्ति चोरेको अभियोगमा दोषी ठहर भइ कैद तथा जरिवाना भुक्तान गरिसकेका व्यक्ति हुन्। यही कारण उनी विवादमा तानिएका थिए। २०४९ सालमा तिब्बतको खोचेरनाथ गुम्बाबाट मूर्ति चोरेर ल्याएको अभियोगमा कार्चेनसहित छिरिङ पाल्देन लामासमेतलाई जिल्ला अदालत हुम्लाले दुईदुई वर्ष कैद र ५५ हजार रुपैँया जरिवानाको फैसला गरेको थियो। त्यसपछि कार्चेनले २०४९ कात्तिक २८ देखि २०५१ कात्तिक २७ गतेसम्म कैद सजाय भुक्तान गरिसकेका छन्। कार्चेनले फौजदारी अभियोग भोगको घटना छताछुल्ल भएपछि उनलाई मन्त्री नबनाउन माओवादीभित्रै दबाब बढेको थियो। तर आइतबार उनी प्रदेश सरकारको मन्त्री नियुक्त भएर शपथ ग्रहण गरिसेकका छन्। सांसद नभए पनि मन्त्री बनेका कार्चेन हुम्लामा भूमिगत हुने पहिलो माओवादी नेता हुन्। २०५४ सालदेखि माओवादीमा भूमिगत भएर काम गरेका लामा हिमाली जनसांस्कृतिक परिवारको अध्यक्ष हुँदै माओवादीको सैन्य कमाण्डर भएका थिए। २०५९०६० तिर हुम्ला जिल्लाको जनसरकार प्रमुख भएका लामा हिमाली भोटे राष्ट्रिय मोर्चाका केन्द्रीय अध्यक्ष र माओवादी केन्द्र कर्णाली प्रदेश कमिटी सदस्यसमेत हुन्।"
प्रचण्डको प्रस्टीकरण : एमसीसीलाई लेखिएको पत्रलाई गलतरुपमा व्याख्या गरियो,"काठमाडौं: नेकपा माओवादी केन्द्रका अध्यक्ष पुष्पकमल दाहाल प्रचण्डले एमसीसी मुख्यालयलाई लेखिएको पत्रलाई गलतरुपमा व्याख्या गरेको स्पष्ट पारेका छन्। प्रचण्ड सचिवालयले आइतबार प्रस्टीकरण दिँदै अनावश्यकरुपमा उछाल्नुको कुनै अर्थ नरहेको बताएको छ। 'राष्ट्रहितलाई केन्द्रमा राखेर नेतृत्वले गरेको कूटनीतिक पहललाई गलतरूपमा ब्याख्या गर्नु र अनावश्यकरुपमा उछाल्नुको कुनै अर्थ छैन,' सचिवालयले जारी गरेको विज्ञप्तिमा भनिएको छ। प्रधानमन्त्री शेरबहादुर देउवा र माओवादी अध्यक्ष प्रचण्डले हस्ताक्षर गरेको पत्र आज मिडियामा सार्वजनिक भएको छ। जसमा फेब्रअरी २८ भित्र एमसीसी अनुमोदन गराउने उल्लेख छ। विज्ञप्तिको पूर्ण पाठ २९ सेप्टेम्बर २०२१ मा एमसीसी मुख्यालयलाई प्रधानमन्त्री र हाम्रो पार्टीका अध्यक्षको तर्फबाट लेखिएको पत्र र त्यसबारे राजनैतिक वृत्त तथा जनस्तरमा गरिएका टिप्पणी, क्रिया र प्रतिक्रियाप्रति हाम्रो गम्भीर ध्यानाकर्षण भएको छ। प्रतिगमनलाई परास्त गरि भर्खरै गठबन्धन सरकार निर्माण भएको समयमा प्रधानमन्त्रीमाथि एमसीसी पारित गर्नैपर्ने दवाव भएकोले राष्ट्रिय हित तथा गठबन्धन र सरकारको रक्षाका लागि उक्त पत्र लेखिएको थियो। र, पत्रमा एमसीसी का लागि राष्ट्रिय सहमति आवस्यक हुने र राष्ट्रिय सहमति निर्माणका लागि सरकारलाई केहि समय आबस्यक पर्ने कुरा उल्लेख गरिएको हो। देशमा एकातिर एमसीसीबारे राजनैतिक वृत्त, बुद्धिजीवी, प्रेस देखी जनस्तरसम्म बिरोध र दवावको अवस्था विधमान रहनु र अर्कोतिर तत्कालीन नेपाल कम्युनिस्ट पार्टी(नेकपा)ले एमसीसीबारे गठन गरेको कार्यदलले पनि यसलाई ""परिमार्जन बिना पारित गर्न नसकिने"" निचोड प्रस्तुत गरेकोले समेत गठबन्धनभित्रै यसबारे एउटै मत बनिहाल्ने अवस्था थिएन। यही वस्तुगत अवस्थालाई मध्यनजर गर्दै राष्ट्रहितलाई केन्द्रमा राखेर नेतृत्वले गरेको कुटनैतिक पहललाई गलत रूपमा ब्याख्या गर्नु र अनावश्यक रुपमा उछाल्नुको कुनै अर्थ छैन। हामीले देश र जनताको हितलाई सर्वोपरि ठानी आफ्नो पार्टीका धारणा स्पष्ट गर्दै आएका छौं। यो परियोजना परिमार्जन बिना पारित गर्नु हुदैन भन्नेमा हाम्रो पार्टी दृढ छ। यसबारे गरिएका नियोजित प्रचारवाजिको भ्रममा नपर्न सम्पुर्ण पार्टीपङ्ती र न्यायप्रेमी जनसमुदायमा हामी हार्दिक अपील गर्दछौं।  अध्यक्ष कमरेड प्रचण्डको सचिवालय"
फागुन १ देखि भौतिक रुपमा पठनपाठन,"काठमाडौंः कोभिड १९ संकट व्यवस्थापन समन्वय केन्द्रले फागुन १ गतेदेखि विद्यालयमा भौतिक रुपमा पठनपाठन गराउन सरकालाई सिफारिस गरेको छ । सीसीएमसीसीको आइतबार बसेको बैठकले कोरोना संक्रमण दर घटेको भन्दै फागुन १ देखि विद्यालयमा भौतिक उपस्थितीसहित पठनपाठन गराउन सिफारिस गरेको हो । कोरोना जोखिमका कारण माघ पहिलो सातादेखि विद्यालयमा भौतिक पठनपाठन बन्द छ । पहिलो चरणमा माघ १५ गतेसम्म विद्यालय बन्द गर्ने निर्णय भएको थियो । यसैगरी सीसीएमसीसीले काठमाडौं उपत्यकामा सवारीसाधनमा लगाइएको जोर विजोर प्रणाली हटाउन पनि सिफारिस गरेको छ । 'सीसीएमसीको आज बसेको बैठकले जोर विजोर प्रणाली हटाउन सकारत्मक रहेको र सम्बन्धित प्रमुख जिल्ला अधिकारीलाई यसबारे निर्णय गर्न सिफारिस गर्नेबारे छलफल भएको छ,' सीसीएमसीका प्रवक्ता सुनिता नेपालले अन्नपूर्णसँग भनिन् । काठमाडौं उपत्यकाका तीन वटै जिल्लाका प्रमुख जिल्ला अधिकारीहरुको संयुक्त बैठकपछि सोमबारदेखि लागू हुनेगरी जोर विजोर प्रणाली हटाइने बताइएको छ। अहिले निजी सवारीसाधन र ट्याक्सीमा जोर विजोर प्रणाली लागू रहेको छ। चर्को विरोधपछि यसअघि सार्वजनिक यातायातको जोर बिजोर हटाइएको थियो।"
"फागुन १ गतेदेखि स्कुल खोल्ने निर्णय, जोर विजोर हट्यो","काठमाडौं: काठमाडौं उपत्यकामा सवारीसाधनमाथि लगाइएको जोर विजोर प्रणाली हटाइएको छ। उपत्यकाको तीन वटै जिल्लाका सिडिओहरुको बैठकले सोमबारदेखि जोर विजोर प्रणाली हटाएको हो। यसअघि कोरोना जोखिम बढेपछि जोर विजोर प्रणाली लागू गरिएको थियो। तर सवारीसाधनमा चाप बढेपछि केही दिनअघि निजी र ट्याक्सीबाहेक सार्वजनिक यातायातमा जोर विजोर प्रणाली हटाएको थियो। त्यस्तै फागुन १ गतगेदेखि भौतिक उपस्थितिमै विद्यालय सञ्चालन हुने भएको छ। सीसीएमसीको सिफारिसमा जिल्ला प्रशासन कार्यालयले माघ मसान्तसम्म विद्यालय बन्द गर्ने निर्देशन दिएको थियो। यसबीचमा विद्यालयहरुले वैकल्पिक माध्यमबाट पठनपाठन गराउँदै आएको थियो। प्रशासनले सभा, जुलुस, महोत्सवलगायतका कार्यक्रममा भने अझै निषेध गरेको छ।"
"भिजिट भिसामा खाडीमा अलपत्र नेपालीको उद्धार गर्ने, श्रममन्त्रीले राजदूतसँग मागे सहयोग","काठमाडौं : श्रम, रोजगार तथा सामाजिक सुरक्षामन्त्री कृष्णकुमार श्रेष्ठ युनाइटेड अरब इमिरेट्स (यूएई)को भ्रमणमा जाने भएका छन् । यूएईमा अलपत्र नेपालीहरुको व्यवस्थापनका लागि आगामी साता मन्त्री श्रेष्ठ यूएई जाने तय भएको उनको सचिवालयले जनाएको छ । भ्रमणका क्रममा वैदेशिक रोजगारीको प्रलोभनमा परी पर्यटन तथा अन्य भिसामा यूएई गई अलपत्र परेका नेपालीको व्यवस्थापनका विषयमा यूएई सरकारसँग छलफल हुनेछ । भ्रमणअघि मन्त्री श्रेष्ठले नेपालका लागि यूएईका राजदून साइद हमदान अल नाकीलाई आइतबार मन्त्रालयमा बोलाएर छलफल गरेका छन्। नेपाली नागरिकलाई यूएईमा अलपत्र पार्ने संस्था वा व्यक्तिलाई कारवाहीको दायरामा ल्याउन र पीडितलाई कसरी न्याय दिलाउन सकिन्छ भन्नेबारे मन्त्री श्रेष्ठले राजदूत साइदसँग छलफल गरेका हुन् । रोजगारीको प्रलोभनमा यूएईमा अलपत्र परेका नेपालीको समस्या समाधानमा सहयोग गर्न उनले राजदूतमार्फत यूएईको सहयोग मागेका थिए । मन्त्री श्रेष्ठले अलपत्र परेका नेपालीलाई यूएईमै रोजगारीको अवसर प्रदान गर्ने, भिसा अवधि सकिएर बढी शुल्क बुझाउनुपर्ने वा गैरकानुनी रुपमा बस्नुपर्ने बाध्यता भएकालाई आममाफी दिनुपर्ने तथा उद्धार गर्नुपर्नेलाई नेपाल फिर्ता गर्ने क्रममा यूएई सरकारबाट सहयोगको अपेक्षा गरेको जानकारी राजदूतलाई गराए । नक्कली मागपत्र बनाउने, झुटो आश्वासन र रोजगारीको प्रलोभन देखाएर प्रचलित कानुनले तोकेको प्रक्रियाभन्दा बाहिरबाट नेपालीलाई यूएई पुर्याउने कार्यमा संलग्न व्यक्तिलाई कारवाहीको दायरामा ल्याउन पनि यूएई सरकारबाट मन्त्री श्रेष्ठले सहयोग मागे । राजदूत साइदले अलपत्र परेका नेपालीलाई यूएईमा नै रोजगारी दिलाउन तथा उद्धार गर्नुपर्नेलाई पनि आवश्यक सहयोग गर्ने बताए । मन्त्री श्रेष्ठको यूएई भ्रमणको क्रममा नेपालयूएई संयुक्त समितिको बैठक पनि आयोजना हुने तय भएको छ ।"
"थप १३८६ जनामा कोरोना संक्रमण, ११ संक्रमितको मृत्यु",काठमाडौंः नेपालमा थप १३८६ जनामा कोरोना संक्रमण देखिएको छ। देशभर ९ हजार २५१ जनाको नमुना परीक्षण गर्दा पीसीआरबाट ११८३ र एन्टिजेनबाट २०३ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। त्यस्तै पछिल्लो २४ घन्टामा ८ हजार ७०४ संक्रमित कोरोनामुक्त भएका छन् भने थप ११ जना संक्रमितको मृत्यु भएको छ। हाल: नेपालमा ४५ हजार २४८ सक्रिय संक्रमित रहेका छन्।
"भ्रममा नपरौं, यथास्थितिमा एमसीसी स्वीकार गरिँदैन : नारायणकाजी श्रेष्ठ","काठमाडौं: नेकपा माओवादी केन्द्रका नेता नारायणकाजी श्रेष्ठले यथास्थितिमा एमसीसी पास नहुने बताएका छन्। प्रधानमन्त्री शेरबहादुर देउवा र माओवादी अध्यक्ष पुष्पकमल दाहाल प्रचण्डद्वारा हस्ताक्षरित 'अति गोप्य' पत्र सार्वजनिक भएपछि नेता श्रेष्ठले यथास्थितिमा एमसीसी सम्झौता स्वीकार नगर्ने उल्लेख गरेका हुन्। उनले एमसीसीप्रति पार्टीको अडानमा कुनै द्विविधा र भ्रममा नपर्न उल्लेख गरेका छन्। 'प्रम देउवा र अध्यक्ष क प्रचण्डद्वारा एमसीसी अमेरिकालाई पठाइएको भनी सार्वजनिक गरिएको पत्रका कारणबाट एमसीसी कम्प्याक्टका बारेमा हाम्रो पार्टीको दृष्टिकोण र अडानप्रति कुनै द्विविधा र भ्रममा नपर्न आम पार्टी पंक्ति र सबैमा अनुरोध छ। पार्टी दृढ छ, यथास्थितिमा यो सम्झौता स्वीकार गरिनेछैन,' उनले ट्वीटरमा उल्लेख गरेका छन्।"
क्लासिक टेक 'रिनेवल सापटी' बाट ७ दिनसम्म रिचार्ज,काठमाडौं : देशकै अग्रणी नेटवर्क सेवा प्रदायक कम्पनी क्लासिक टेकले 'रिनेवल सापटी' अफर ल्याएको छ । अफरअन्तर्गत ग्राहकले क्लासिक टेक एपबाट एक क्लिकमामा सात दिनसम्म रिचार्ज सापटी लिन सक्ने कम्पनीले जनाएको छ । क्लासिक टेकका ग्राहकलाई तोकिएका प्याकेजमा १ दिनदेखि ७ दिनसम्म रिनेबल सापटी लिन मिल्ने छ। ग्राहकले यो सुविधा लिनको लागि आफ्नो क्लासिक टेकको एप लगइन गरेर कस्टमर पोर्टलमा गएर गर्नुपर्ने कम्पनीले जनाएको छ । आफ्ना ग्राहकको लागि उच्च र छरितो सेवा प्रदान गर्न यो अफर ल्याएको कम्पनीको दाबी छ । क्लासिकले १२ बर्षमै ७४ जिल्लाका १०३ आउटलेटबाट सेवा सञ्चालनमा ल्याएको छ ।
"सुडानमा सेना र सशस्त्र समूहबीच भीषण झडप, घरेलु हिंसाको आरोप पेरुका प्रधानमन्त्रीले दिए राजीनामा","दुई वर्ष लामो लकडाउनपछि अष्ट्रेलियाले विदेशी पर्यटकलाई अनुमति दिने मेलबर्नः करिब दुई वर्ष लामो लकडाउनपछि अष्ट्रेलिया सरकारले विदेशी पर्यटकलाई देश प्रवेशको अनुमति दिने भएको छ। सरकारले दुई वर्ष लामो लकडाउनपछि यहि फेब्रुअरी अन्तिम सातादेखि विदेशी पर्यटकलाई सो अनुमति दिने भएको हो। कोरोना महामारी सुरु भएपछि अष्ट्रेलिया सरकारले दुई वर्षपछि विदेशी पर्यटकलाई प्रवेश अनुमति दिने तयारी थालेको स्थानीय मिडियामा खबर छ। दी हेराल्ड सनमा आइतबार प्रकाशित समाचारअनुसार सरकारले हालसम्म सो अनुमतिबारे प्रत्यक्ष घोषणा नगरे पनि सोमबार सोही सम्बन्धमा सरकारको राष्ट्रिय सुरक्षाको बैठक बस्न लागेको छ। सो बैठकले विदेशी पर्यटकलाई प्रवेश अनुमति दिनेबारे निर्णय गर्ने बताइएको छ। हामी विदेशी पर्यटकलाई देशमा प्रवेश अनुमति दिन तयारी अवस्थामा छौं। दुई वर्षदेखि विदेशीका लागि बन्द सीमा यही महिनाको अन्तिम शातासम्म खुलाउने छौं, त्यहाँका गृहमन्त्री करिन एन्ड्रियुले एबीसी टीभीसँग भनेका छन्। त्यहाँको पर्यटन व्यवसाय ठप्प हुँदा सरकारले गएको आर्थिक वर्ष ४१ प्रतिशत राजस्व गुमाएको बताइएको छ। युक्रेनमाथि आक्रमण गर्न रुस ७० प्रतिशत तयार मस्कोः युक्रेनमाथि आक्रमण गर्न रुस ७० प्रतिशत तयार रहेको अमेरिकी अधिकारीहरुले बताएका छन्। आगामी हप्तामा युक्रेनमाथि आक्रमण गर्ने गरी रुसले यतिबेला कम्तीमा ७० प्रतिशत तयारी गरिसकेको अमेरिकी अधिकारीहरुले बताएका हुन्। रुसले मध्य फेब्रुअरीदेखि युक्रेनमाथि आक्रमण गर्ने गरी तयारी अवस्थामा रहेको गोप्य स्रोतले अन्तर्राष्ट्रिय मिडियासँग बताएका छन्। सो सूचना गुप्तचर निकायका अधिकारीहरुले उपलब्ध गराएको बताइएको छ। रुसले युक्रेनको सीमानजिकै आफ्नो क्षेत्रमा १ लाखभन्दा बढी सैनिक तैनाथ गरेको बताइएको छ। यद्यपि, रुसले भने युक्रेनमाथि आक्रमण गर्ने योजना रहेकोमा अस्वीकार गर्दै आएको छ। युक्रेनमाथि रुसले आक्रमण गर्ने विषयमा पछिल्लो समय पश्चिमा मुलुकहरुमा तनाव सिर्जना भएको छ। सुडानमा सेना र सशस्त्र समूहबीच भीषण झडप, दर्जनौं नागरिक मारिएको आशंका डार्फरः सुडानको डार्फर क्षेत्रमा सैन्य बल र विद्रोही सशस्त्र समूहबीच भीषण झडप भएको छ। उत्तरी डार्फरस्थित संयुक्त राष्ट्रसंघको अफ्रिकन युनियन शान्ति मिसनको कार्यालयनजिकै सो झडप भएको हो। सो झडपमा परी दर्जनौं मानिस मारिएको र कैयौं मानिस घाइते भएको हुनसक्ने सुडान सेनाद्वारा जारी विज्ञप्तिले जनाएको छ। समाचार एजेन्सी रोयटर्सका अनुसार शनिबार सो क्षेत्रमा ठूलो गोलाबारी चलेको थियो। सो घटनापश्चात त्यहाँको सम्पर्क टुटेको कारण घटनाबारे एकीन विवरण प्राप्त नभएको बताइएको छ। सुडान सेनाले त्यहाँको सत्ता कब्जा गरेपछि देशभर विभिन्न हिंसाका घटना बढेको बताइएको छ। क्यानडामा तिब्बती समूहद्वारा चीनको विरोध ओट्वाः क्यानडामा तिब्बती समूहले चीनको विरोध गरेका छन्। चीनले आफ्नो शीतकालीन बेइजिङ ओलम्पिक्स सुरु गरेपछि क्यानडामा रहेका तिब्बती समूहले चीनले गरेको मानवअधिकार उल्लंघनको विरोध गरेका हुन्। उनीहरुले टोरोन्टोस्थित क्यानडियन ओलम्पिक सतिमीको कार्यालय अघि सो विरोध गरेका हुन्। रिजनल तिबेटियन युथ कंग्रेस टोरोन्टो, इस्ट टर्किस्तान एसोसियसन अफ क्यानडा, क्यानडियन तिबेटियन एसोसियसन र तिबेटियन वुमेन एसोसियसन अफ ओन्टोरिओ आदि समूहले संयुक्त रुसमा सो विरोध गरेका हुन्। चीनले तिब्बतमाथि जमाएको कब्जालाई उजागर गर्न ओलम्पिक्स खेलकुद आयोजना गरेको भन्दै क्यानडामा रहेका तिब्बती नागरिकले चीनको विरोध गरेका हुन्। उनीहरुले चीनमाथि तिब्बती नागरिकहरुको अधिकारको लगातार उल्लंघन गर्दै आएको आरोप लगाएका छन्। अफगानिस्तानमा आतंकवादी समूह झनै स्वतन्त्र बने काबुलः पछिल्लो समय अफगानिस्तानमा आतंकवादी समूह झनै स्वतन्त्र बनेको एक रिपोर्टले देखाएको छ। संयुक्त राष्ट्र संघ (युएन)को नयाँ रिपोर्टले पछिल्ला वर्षहरुमा विभिन्न विदेशी आतंकवादी समूह अफगानिस्तानभित्र झनै स्वतन्त्र बनेको देखाएको हो। युएनको सुरक्षा परिषद्को नयाँ रिपोर्टअनुसार अफगानिस्तानमा इस्लामिक स्टेट, अल कायदा र ती समूहद्वारा सञ्चालित अन्य आतंकवादी समूह झनै स्वतन्त्र बनेका छन्। ती समूहरुले पछिल्लो समय आफ्ना गतिविधि बढाएका छन्। यद्यपि अफगानिस्तानको तालिवान सरकारले भने हालसम्म ती समूहहरुलाई कडाई नगरेको समेत सो रिपोर्टले उल्लेख गरेको छ। अफगानिस्तानमा विदेशी आतंकवादी समूहहरुको स्वतन्त्रता बढ्नु संसारका लागि खतरा भएकोसमेत युएनका विश्लेषकहरुले बताएका छन्। अमेरिकाका २ लाख घर अन्धकारमा टेनेसीः अमेरिकाभर २ लाखभन्दा बढी घरहरु अन्धकारमा परेका छन्। हिम आँधीका कारण विद्युत् अबरोध हुँदा अमेरिकाका विभिन्न राज्यमा २ लाखभन्दा बढी घरहरु अन्धकारमा परेका हुन्। शनिबारदेखि अधिकांश क्षेत्रका २ लाखभन्दा बढी घरहरुमा विद्युत् आपूर्ति भए पनि अन्य क्षेत्रमा भने अझै अन्धकारमा परेको अन्तर्राष्ट्रिय मिडियामा खबर छ। अमेरिकी राज्य टेनेसी, न्युयोर्क र ओहायो राज्यमा विद्युत् आपूर्ति अवरुद्ध हुँदा त्यहाँका २ लाख घरहरुमा अझै अन्धकारमा रहेको पावरआउटेजले जनाएको छ। ती राज्यहरुमा बिहीबारदेखि मात्र विद्युत् आपूर्ति हुने बताइएको छ। विद्युत् आपूर्ति बन्द हुँदा त्यहाँको जनजीवन निकै प्रभावित बनेको बताइएको छ। भारतमा मंगेशकरको सम्झनामा २ दिने राष्ट्रिय शोक नयाँ दिल्लीः भारतले दुई दिनसम्म राष्ट्रिय शोक मनाउने भएको छ। चर्चित भारतीय गायिका लता मंगेशकरको सम्झनामा भारतले आइतबार र सोमबार दुई दिन राष्ट्रिय शोक मनाउने भएको हो। भारत रत्न पुरस्कारबाट सम्मानित बनेकी गायिका मंगेशकरको शोकमा भारतले आफ्नो राष्ट्रिय झण्डा दुई दिनसम्म आधा झुकाउने भएको हिन्दुस्तान टाइम्समा खबर छ। स्वरकी धनी भनेर चिनिने चचिृत भारतीय गायिका मंगेशकरको ९२ वर्षको उमेरमा आइतबार निधन भएको हो। उनको आइतबार बिहान ब्रीच क्यान्डी अस्पतालमा उपचारका क्रममा निधन भएको हो। मंगेशकरलाई कोभिड१९ संक्रमण भएपछि जनवरीको सुरुवातमा अस्पताल भर्ना गरिएको थियो। स्वास्थ्यमा सुधार नआएपछि उनलाई केही हप्तादेखि आइसीयुमा राखिएको थियो। ३६ भन्दा बढी भारतीय भाषामा ३० हजारभन्दा बढी गीत गाइसकेकी मंगेशकरले भारतीय फिल्म संगीतलाई नयाँ परिभाषा दिएकी थिइन्। घरेलु हिंसाको आरोप लागेपछि पेरुका प्रधानमन्त्रीद्वारा राजीनामा लिमाः घरेलु हिंसाको आरोप लागेपछि पेरुका प्रधानमन्त्रीले राजीनामा दिएका छन्। गत हप्ताको मंगलबार मात्र प्रधानमन्त्री बनेका हेक्टर भ्यालेरले घरेलु हिंसाको आरोप लागेको चार दिनपछि शनिबार राजीनामा दिएका हुन्। प्रधानमन्त्री भ्यालेरले सन् २०१६ मा आफ्नी पछिल्लो श्रीमती र छोरीमाथि हात उठाएको अभियोग लागेको छ। सो अभियोगको समाचार तीव्ररुपमा बाहिरिएपछि प्रधानमन्त्रीले चर्को आलोचना खेप्नु परेको थियो। सो अभियोगपछि त्यहाँका राष्ट्रपति पेड्रो क्यासिलोले ६ महिनाभित्रमा चौथौ नयाँ मन्त्रिमण्डल गठन गर्ने बताएका थिए। घरेलु हिंसा गरेका प्रधानमन्त्री भ्लालेरले राजनीतिक अधिकारको दुरुपयोग गरेको बताइएको छ। यद्यपि प्रधानमन्त्री भ्यालेरले भने आफूमाथि झुटो आरोप लागेको बताएका छन्। हिमपहिरोमा परी ८ को मृत्यु सिड्नीः अष्ट्रियामा गएको छुट्टाछुट्टै हिमपहिरोमा परी ८ जनाको मृत्यु भएको छ। शनिबार र शुक्रबार गएको छुट्टाछुट्टै हिमपहिरोमा परी सातजना स्की खेलाडीसहित ८ जनाको मृत्यु भएको हो। स्विजरल्याण्डसँग सीमाना जोडिएको टाइरोल राज्यको शहर स्पिसनजिकैको अष्ट्रियन पर्वतमा शुक्रबार साँझ हिमपहिरो गएको थियो। सो हिमपहिरोमा परी एकजना स्की गाइड र अन्य ६ जना स्की खेलाडीको ज्यान गएको थियो। त्यसको भोलिपल्ट शनिबार सोही राज्यको सेमिर्नमा गएको हिमपहिरो परी थप एक स्थानीयको मृत्यु भएको हो। तातो हावापछि एक्कासी सो क्षेत्रमा भारी हिमपात हुँदा हिमपहिरो गएको बताइएको छ। असामान्यरुपमा आएको हिमपहिरोले ठूलो क्षति व्यवहोर्नुपरेको त्यहाँको स्थानीय सरकारले जनाएको छ।"
देउवाप्रचण्डलाई एमसीसी मुख्यालयको पत्र फेब्रुअरी २८ भित्र एमसीसी पास गर्नू (पत्रसहित),"काठमाडौंः अमेरिकाको वासिङ्टन डिसीस्थित अमेरिकी सहयोग परियोजना मिलेनियम च्यालेन्ज कर्पोरेसन (एमसीसी)ले प्रतिबद्धता गरेबमोजिम एमसीसी पारित गर्ने प्रक्रिया अघि बढाउन प्रधानमन्त्री शेरबहादुर देउवा र नेकपा माओवादी केन्द्रका अध्यक्ष पुष्पकमल दाहाल 'प्रचण्ड'लाई आग्रह गरेको छ। एमसीसी मुख्यालयले पत्र पठाउँदै प्रतिबद्धताअनुसार एमसीसी पारित गर्न आग्रह गरेको हो। फेब्रुअरी ३ मा एमसीसी मुख्यालयले संयुक्तरुपमा प्रधानमन्त्री देउवा र अध्यक्ष दाहाललाई पत्र पठाएको हो। अन्नपूर्ण पोष्ट डट कमलाई प्राप्त गोप्य पत्रमा सन् २०२२, फेब्रुअरी २८ भित्रमा एमसीसी मुख्यालयसँग प्रतिबद्धता गरेबमोजिम एमसीसी पारित गर्न देउवा र प्रचण्डलाई आग्रह गरेको उल्लेख छ। 'तपाईँहरुले सेप्टेम्बर २९ मा एमसीसी पास गर्ने समय थप गरिदिन लिखित पत्र पठाउनु भएको थियो, त्यसमा सकरात्मक हुँदै हामीले म्याद दिएका हौं, अब गठबन्धन दल र संसदलाई समयसीमा भित्रनै एमसीसी पारित गर्न आमी आग्रह गर्दछौं, पत्रमा उल्लेख छ।"
सिटिजन लाइफ इन्स्योरेन्सको  एप अब थप सुविधासहित,"काठमाडौं : सिटिजन लाइफ इन्स्योरेन्स कम्पनीले आफ्नो सेवालाई समयानुकूल परिस्कृत गर्दै 'डिजिटल सिटिजन' अभियानअन्तर्गत सिटिजन लाइफइन्स्योरेन्सको (आइओएस) एप थप सुविधासहित अपग्रेड गरेर एपस्टोरमा उपलब्ध गरेको छ। आफ्ना ग्राहक र अभिकर्ताहरुलाई डिजिटल सेवा उपलब्ध गराउन यस एपले थप सहयोग गर्ने कम्पनीको विश्वास छ । सिटिजन लाइफ इन्स्योरेन्स एपमार्फत कम्पनीको विस्तृत विवरण, सिटिजन लाइफमा रहेका सम्पूर्ण बीमा योजनाको विस्तृत जानकारी, नेपालभरी रहेका सम्पूर्ण शाखा कार्यालयहरुको बारेमा जानकारी पाउनुका साथै यसमा रहेको मिडिया सेन्टरबाट कम्पनीका हालसालैका विभिन्न गतिविधिहरुको जानकारी पनि लिन सकिनेछ। इच्छुक महानुभावहरुले यस एपमा रहेको प्रिमियम क्याल्कुलेटरको प्रयोग गरी आफ्नो विवरण भरेर आफूले इछ्याएको बीमा योजनाको बीमा शुल्क आफ्नो अवश्यक्ता अनुसारको बीमाङ्क रकम र बीमाको समय अवधिअनुसार आफै निकाल्न सक्नेछन्। सिटिजन लाइफ कम्पनीको अभिकर्ता बन्न इच्छुक महानुभावहरुले पनि यस एपबाट आवेदन दिन सक्ने छन्। । साथै कम्पनीले ग्राहकको सुविधालाई मध्यनजर गरी घरमै बसेर बीमा शुल्क तिर्न सकिने व्यवस्था समेत गरेको छ। यस एपमा लगइन गरेर बीमितले आफ्नो बीमा योजना, कुल बीमाङ्क रकम, आफूले अहिले सम्म तिरेको बीमा शुल्कको विवरण साथै भविष्यमा कहिले र कति नवीकरण शुल्क तिर्नपर्छ भन्ने कुराको सम्पूर्ण जानकारी लिनसक्नेछन् । यसका साथै अभिकर्ताले पनि यस एपमा लग इन गरेर जीवन बीमा व्यवसाय तथा आफ्नो सम्पूर्ण कारोबारको जानकारी र ग्रहकहरुको जानकारी पनि प्राप्त गर्न सक्नेछन्। सिटिजन लाइफ इन्स्योरेन्सको 'डिजिटल सिटिजन'अभियानअन्तर्गत अनलाइनमार्फत बीमा प्रस्ताव दाखिला गर्ने सफ्टवेयर प्रणाली पनि विगत वर्षदेखि हालसालै अनलाइन बीमा दाबी सेवा सञ्चालनमा रहेको छ । कम्पनीले विभिन्न तालिम डिजिटल माध्यमबाट संचालन गरिरहेको छ । ग्राहक तथा अभिकर्तालाई कार्यालय सम्म आउनुपर्ने अवस्थालाई सहज बनाइ समयको बचत गराउन र ग्राहक सेवालाई विश्वस्तरीय बनाउँदै जाने क्रममा 'डिजिटल सिटिजन' अभियानअन्तर्गत कम्पनीले आगामी दिनमा पनि अरु थुप्रै आधुनिक तथा नवीनतम डिजिटल सेवाहरु प्रचलनमा ल्याउने योजना रहेको समेत जानकारी दिएको छ ।"
बाहिरियो युनाइटेड,"लन्डन : इङ्लिस प्रिमियर लिग क्लब म्यानचेस्टर युनाइटेड एफए कप फुटबलको चौथो चरणबाट बाहिरिएको छ । शुक्रबार राति ओल्ड ट्राफोडमा भएको खेलमा च्याम्पियनसिप क्लब मिड्ल्सब्रोसँग पेनाल्टी सुटआउटमा ८७ ले पराजित भएपछि म्यानचेस्टर युनाइटेड एफए कपबाट बाहिरिएको हो । निर्धारित र अतिरिक्त समय ११ गोलको बराबरीमा सकिएपछि खेल टाइब्रेकरमा धकेलिएको थियो । १६ वटा पेनाल्टी प्रहारपछि मिड्ल्सबगले म्यानचेस्टर युनाइटेडलाई स्तब्ध पारेको हो । पेनाल्टीमा युनाइटेडका युवा स्ट्राइकर एन्थोनी एलंगा गोल गर्न चुकेका थिए । च्याम्पियनसिप क्लब मिड्ल्सबगले प्रिमियर लिग क्लबलाई पराजित गरेको दोस्रो पटक हो । यसअघि सन् २०१५ मा मिड्ल्सबगले म्यानचेस्टर सिटीलाई स्तब्ध पारेको थियो । म्यानचेस्टर युनाइटेडका बु्रनो फर्नान्डेज, क्रिस्टियानो रोनाल्डो, हेरी मग्वाएर, डिएगो डालोट, स्कट म्याकटोमिने, फ्रेड र हुवान माटाले गोल गरेका थिए । मिड्ल्सबगका मार्टिन पाएरो, प्याडी म्याकनेयर, ली पेल्टाएर, डेल फ्राई, डुनकान वाट्मोर, सोल बाम्बा, मार्कुस र जोनी ह्वाउसनले गोल गरेका थिए । खेलमा सुरुवाती अग्रता भने म्यानचेस्टर युनाइटेडले बनाएको थियो । २५औं मिनेटमा जाडोन सान्चोले गोल गर्दै टोलीलाई अग्रता दिलाएका थिए । त्यसअघि २०औं मिनेटमा क्रिस्टियानो रोनाल्डो पेनाल्टीमा गोल गर्न चुकेका थिए । उनको प्रहार बाहिरिएको थियो ।"
झरीले ३३ करोडको इँटा नष्ट,"मलंगवा : हिउँदे झरीका कारण सर्लाहीमा ३३ करोड मूल्यको इँटामा क्षति पुगेको छ । सर्लाही इँटा उद्योग व्यवसायी संघका अनुसार पकाउन तयारी गरिएको काँचो इँटा गलेर नष्ट भएको हो । सबै उद्योगको इँटामा क्षति पुगेको संघका अध्यक्ष मेथुर चौधरीले बताए । सानो पुँजी हुने उद्योगीलाई उठिबास नै बनाएको चौधरीले सुनाए । सुरु वा अन्त्यमा पानी परेको भए यति धेरै क्षति हुँदैन्थ्यो, अध्यक्ष चौधरीले भने, अब बैंकको ऋण कसरी तिर्ने भन्ने नै समस्या भयो । आफ्ना २ वटा उद्योगमा मात्रै पकाउन तयारी अवस्था राखेको ५० लाख काँचो इँटा गलेर नष्ट भएको उनले सुनाए । एउटा काँचो इँटा तयार गर्न ३ रुपैँया खर्च हुन्छ । यसको इन्स्योरेन्स पनि हुँदैन । इँटा उद्योगीलाई क्षतिपूर्तिको व्यवस्था गर्न चन्दन इँटा उद्योगका सञ्चालक चन्दन यादवले माग गरे । दुई दिने झरीले इँटा उद्योगीलाई ठूलो धक्का दिएको संघका सचिव भगवान मैनालीले बताए । मेरो पनि करिब ४ लाख काँचो इँटा गलेको छ । त्यो बनाउन लागेको लागत कहाँबाट तिर्ने तनावमा छु, मैनालीले भने, अधिकांश उद्योगीले ऋण काढेर उद्योग सञ्चालन गरेका छौं । ऋण तिर्ने, मजदुरलाई कहाँबाट पैसा दिने समस्या भयो । यो सिजनमा यसअघि कहिल्यै पानी नपरेको उद्योगीले बताएका छन् । त्यसैले पानीबाट जोगाउन सकिएन, मैनालीले भने, नसोचेको विपत्ति आइलाग्यो । किसानलाई प्रकृतिले पनि ठगेको उनको भनाइ छ । जिल्लामा ९३ वटा इँटा उद्योग सञ्चालनमा छन् ।"
"प्रदेश १ मा बन्यो १४ सदस्यीय मन्त्रिपरिषद्, नयाँ मन्त्रीले लिए शपथ","विराटनगर : प्रदेश १ का मुख्यमन्त्री राजेन्द्रकुमार राईले मन्त्रिमण्डल १४ सदस्यीय बनाएका छन् । उनले आइतबार आठजनालाई नयाँ मन्त्री नियुक्त गरे । यसअघि १ राज्यमन्त्रीसहित ६ सदस्यी मन्त्रिपरिषद् थियो । ८ जना नयाँ मन्त्री नियुक्त भएपछि प्रदेश १ मा १४ सदस्यीय मन्त्रिपरिषद् बनेको छ । जसमा १ राज्यमन्त्री र १३ जना मन्त्री छन् । नयाँ थपिएका मन्त्रीले आइतबार नै पद तथा गोपनीयताको शपथ लिएका छन् । मुख्यमन्त्री नियुक्त भएको ३ महिनापछि राईले गठबन्धनभित्रका कांग्रेस र नेकपा (एकीकृत समाजवादी)बाट ३३ तथा नेकपा (माओवादी केन्द्र)बाट २ जनालाई आइतबार नयाँ मन्त्री नियुक्त गरेका हुन् । कांग्रेसबाट मोरङका शेखरचन्द्र थापा, झापाका ओमप्रकाश सरावगी, ताप्लेजुङका प्रतापप्रकाश हाङ्गाम, नेकपा (एकीकृत समाजवादी)बाट मोरङका उपेन्द्र घिमिरे, खोटाङका राजन राई र इलामकी खिनु लङ्वा लिम्बू तथा माओवादीबाट खोटाङका रामकुमार राई र झापाका झलकबहादुर मगर मन्त्रिपरिषद्का नयाँ सदस्य हुन् । कांग्रेसका थापाले थापालाई वन, वातावरण तथा भूसंरक्षण, सरावगीले उद्योग, श्रम तथा रोजगार र हाङ्गामले भूमि, व्यवस्था सहकारी तथा गरिबी निवारण मन्त्रालयको जिम्मेवारी पाएका छन् । नेकपा एसका घिमिरेले यातायात व्यवस्था तथा सञ्चार, राईले सामाजिक विकास र लिम्बूले पर्यटन तथा संस्कृति मन्त्रालय सम्हाल्ने अवसर पाए । माओवादीका राई सिँचाई, खानेपानी तथा उर्जा र मगर कृषि मन्त्री बनेका छन् । प्रदेशका आर्थिक मामिला तथा योजना मन्त्री इन्द्रबहादुर आङ्बो र आन्तरिक मामिला तथा कानुन मन्त्री केदार कार्की यथावत छन् । आङ्बो माओवादी केन्द्र र कार्की कांग्रेसबाट मन्त्री बनेका हुन् । यसअघि सामाजिक विकास मन्त्री रहेका जयराम यादवलाई स्वास्थ्य मन्त्रालय र भौतिक पूर्वाधार विकास मन्त्री रहेका हिमाल कार्कीलाई सडक, पूर्वाधार तथा सहरी विकास मन्त्रालयको जिम्मेवारी दिइएको छ । यादव जनता समाजवादी पार्टी (जसपा) र कार्की कांग्रेसबाट मन्त्री बनेका हुन् । संघीय लोकतान्त्रिक राष्ट्रिय मञ्चकी विष्णुमाया तुम्बाहाम्फे सामाजिक विकास राज्यमन्त्री नै रहिन् । सत्तारुढ दललाई मन्त्रालयको भागबन्डा पुर्याउन प्रदेश सरकारले ७ बाट मन्त्रालय विभाजन गरेको थियो । गत आइतबार विभाजन गर्दै मन्त्रालयको संख्या १२ बनाइएको थियो । फेरि भागबन्डा नपुगेपछि एउटा थपेर मन्त्रालयको संख्या १३ पुर्याइएको छ । कांग्रेसलाई ४ वटा मन्त्रालय दिने तयारी मुख्यमन्त्री राईको थियो । तर कांग्रेसले ५ वटा मन्त्रालयको दाबी नछाडेपछि बढाएर मन्त्रालयको संख्या १३ पुर्याइएको स्रोतले बतायो । नेकपा (एकीकृत समाजवादी)का नेता राई गत कात्तिक १६ गते प्रदेशको मुख्यमन्त्री बनेका हुन् । उनले सोही दिन ५ सदस्यीय मन्त्रिपरिषद् बनाएका थिए । त्यतिबेला कांग्रेसबाट २, माओवादी र जसपाबाट ११ जना मन्त्री बनेका थिए । राईले १ जना राज्यमन्त्री पनि बनाएका थिए । मन्त्रिपरिषद् विस्तारपछि कांग्रेसका ५, नेकपा (एकीकृत समाजवादी)का ४, माओवादीका ३, जसपाका १ मन्त्री तथा संघीय लोकतान्त्रिक राष्ट्रिय मञ्चबाट १ जना राज्यमन्त्री बनेका छन् ।"
एमसीसी र निर्वाचनबारे प्रधानमन्त्री देउवा ओली र प्रचण्डसँग छलफल गर्दै,काठमाडौं :प्रधानमन्त्री शेरबहादुर देउवाले स्थानीय तह निर्वाचन र अमेरिकी सहयोग परियोजना मिलेनियम च्यालेन्ज कर्पोरेसन(एमसीसी)बारे साझा धारणा बनाउन एमाले अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल प्रचण्डसँग छलफल गर्दैछन् । एमसीसीबारे गठबन्धन र विपक्षी दलहरुबीच फरक फरक धारणा सार्वजनिक भइरहेका बेला प्रधानमन्त्री देउवाले ओली र दाहालसँग छलफल गर्ने भएका हुन् । एमसीसी र स्थानीय तहको निर्वाचनको मितिबारे साझा धारणा तय गर्न प्रधानमन्त्री देउवाले छलफल गर्न लागेको बालुवाटार स्रोतले बताएको छ। छलफल बेलुकी ४ बजेतिर हुने बताइएको छ।
भोलि निर्वाचन मितिको घोषणा होला त ?,"काठमाडौं : सरकारले भोलि सोमबार निर्वाचन मिति घोषणाको तयारी गरेको छ । सरकारले सोमबार बस्ने मन्त्रिपिरषद् बैठकबाट स्थानीय तहको निर्वाचनको मिति घोषणा गर्ने तयारी गरेको हो । सम्भवतः सोमबार बस्ने बैठकले निर्वाचनको मितिबारे निर्णय गर्ने एक मन्त्रीले अन्नपूर्णलाई बताए । उनले भने, 'अब बस्ने मन्त्रिपरिषद् बैठकले निर्वाचन मिति तोक्छ । सम्भवतः भोलि बस्ने बैठकले जेठ ४ गते चुनाव गर्नेबारे निर्णय गर्छ। यसअघि आयोगले जेठ ४ मा स्थानीय तहको चुनाव गर्न सकिने प्रस्ताव सरकारसमक्ष सिफारिस गरेको थियो। आयोगले ७ सय ५३ वटै स्थानीय तहको चुनाव एकै चरणमा गर्न प्रस्ताव गरेको थियो।"
भारतीय गायिका मंगेशकरको निधनप्रति राष्ट्रपति भण्डारीद्वारा दु:ख व्यक्त,"काठमाडौं : राष्ट्रपति विद्यादेवी भण्डारीले भारतीय गायिका लता मंगेशकरको निधनप्रति दु:ख व्यक्त गरेकी छन् । मंगेशकरको आज विहान ९२ वर्षको उमेरमा उपचारका क्रममा मुम्बईमा निधन भएको थियो । थुप्रै नेपाली गीतमासमेत स्वर दिएकी भारतीय प्रख्यात गायिका मंगेशकरको निधनप्रति राष्ट्रपति भण्डारीले ट्वीटरमार्फत शोक व्यक्त गरेकी हुन् । 'धेरै नेपाली गीतलाई समेत आफ्नो सुमधुर आवाजले सजाउनु भएकी भारतकी प्रख्यात गायिका लता मङ्गेशकरको निधनको खबरले मलाई दु:खी बनाएको छ । असाधारण प्रतिभाकी धनी दिवंगत लता मङ्गेशकरप्रति भावपूर्ण श्रद्धाञ्जली अर्पण गर्दछु,' उनले भनेकी छन् ।"
"दोहोरो अंकले घट्यो नेप्से, कारोबार रकम पनि खुम्चियो","काठमाडौं : सेयर कारोबारको पहिलो दिन नेप्से परिसूचक दोहोरो अंकले ओरालो लागेको छ। यसदिन नेप्से ४०५७ अंकले ओरालो लाग्दा कारोबार रकम पनि खुम्चिएको छ। यसदिन सूचक २८ सय ३६१७ विन्दुमा बन्द हुँदा ५ अर्ब बराबरको सेयर कारोबार भयो। आइतबार २२८ कम्पनीको १ करोड ६ लाख ५१ हजार ७५४ कित्ता सेयर ५ अर्ब ८३ करोड ६४ लाख १४ हजार ५१० रुपैयाँमा खरिदबिक्री भयो। यसअघि सेयर कारोबारको अन्तिम दिन बिहीबार नेप्से परिसूचक १४५८ अंकले ओरालो लागेर २८७६७४ विन्दुमा अडेको थियो। नेप्से ओरालो लागेपनि कारोबार रकम भने वृद्धि भएको थियो। त्यसदिन २२४ कम्पनीको १ करोड ५७ लाख ८० हजार ७१३ कित्ता सेयर ८ अर्ब ६१ करोड २१ लाख ७४ हजार १६२ रुपैयाँमा खरिद बिक्री भएको थियो। यसदिन कारोबारमा आएका १३ वटै समूहको सूचक घटेको छ। वित्त समूहको सर्वाधिक २४१ प्रतिशतले घटेको छ। डेभलपमेन्ट बैंकको १९६, व्यापारको १६६, जलविद्युतको ११३, अन्यको १६८, लगानी समूहको १३१ प्रतिशतले घट्दा अन्य समूको ०९९ प्रतिशतसम्म मूल्य घटेको हो। यसदिन कुनै पनि कम्पनीको सेयर सकारात्मक सर्किट लेभलमा कारोबार भएन। नेपाल हाइड्रो डेभलपर्सको सेयर मूल्य ८ प्रतिशतले बढेको छ। यसदिन विन नेपाल लघुवित्तीय वित्तका लगानीकर्ताले घाटा व्यहोर्नु पर्यो। सो कम्पनीको मूल्य १० प्रतिशतले घट्यो। कारोबार रकमका आधारमा अरुण भ्याली हाइड्रो पावर शीर्षस्थानमा रह्यो। सो कम्पनीको ५४ करोड भन्दा बढी मूल्यको सेयर कारोबार भयो।"
लक्ष्मी बैंकको ब्राण्ड फिल्म निमार्णका लागि क्राउडसोर्सिङ प्रतियोगिता,"काठमाडौं : लक्ष्मी विकास बैंकले २० औं वार्षिकोत्सवमा बैंकको ब्राण्ड फिल्म निर्माणका लागि निर्माता तथा एजेन्सीहरूका लागि क्राउडसोर्सिङ प्रतियोगिताको घोषणा गरेको छ । सो प्रतियोगिताको विजेताले बैंकको ब्राण्ड फिल्म निर्माणका लागि २० लाख रुपैयाँको ठेक्का पाउने भएका छन् । यो प्रतियोगिता बैंकको पाँच मूल्य मान्यतामा आधारित रहेको छ । सम्बन्धहरु, अन्वेषकहरु, टिमवर्क, जिम्मेवार र प्रगतिशील जसको आधारमा बैंकले २० वर्षको गरिमामय यात्रा तय गर्न सफल भएको बैंकको दाबी छ । सबै प्रतियोगी इन्ट्रीहरुलाई एक्स्पर्ट प्यानलद्धारा प्राविधिक र रचनात्मक दुवै पक्षलाई मध्यनजर गर्दै मूल्याङकन गरिने बैंकले जनाएको छ । यो प्रतियोगिता बैंकको क्राउड सोर्सिङमा आधारित तेस्रो प्रतियोगिता हो । यसअघि बैंकले २०१८ मा माइ कार्ड आइडिया र २०२० मा माइ मोबाइल मनी भिडियो प्रतियोगिता गरिरसकेको छ। बैंकले यस्ता रचनात्मक प्रतिभालाई क्रियाशील बनाई विविध अभियानमा संलग्न हुँदै आएको छ ।"
एनसेलको ननस्टप टाइम प्याक,"काठमाडौं: एनसेलका ग्राहकहरूले अब आफ्नो मोबाइल डेटा आवश्यकता पूरा गर्न विभिन्न समयसीमा भएका टाइम प्याकहरू लिन सक्छन् । एनसेल आजियाटा लिमिटेडले ननस्टप टाइम प्याकल्याएको छ जसमाग्राहकले छोटो समय अर्थात् १५ मिनेट र २ घण्टाका लागि डेटा सेवालिन सक्छन् । कम्पनीले पहिले नै वानआवर डेटा प्याकअर्थात १ घन्टा समयावधि भएको डेटा प्याक उपलब्ध गराउँदै आएको छ । आफ्ना ग्राहकलाई उनीहरुको आवश्यकताअनुरुप सेवा उपलब्ध गराउन यी नयाँ थप दुई नयाँ डेटा प्याक ल्याएको हो । आफ्ना अनलाइन गतिविधिहरूका निमित्त निश्चित समयका लागि इन्टरनेटमा सुरक्षित पहुँच चाहिने ग्राहकलाई यी प्याकहरु उत्तम विकल्प हुन् । यस योजनामा ग्राहकले करसहित १० रुपैयाँमा १५ मिनेटको डेटा प्याक पाउँछन् । त्यसैगरी २ घण्टाको डेटा प्याक ३० रुपैयाँमा लिन सक्छन् । यी प्याकहरु सुचारु रहेको अवधिमा ग्राहकले १ एमबीपीएसको गतिमा मोबाइल इन्टरनेट सेवा पाउँछन् । ग्राहकले सजिलैसँग एष्ट्रिक्स् १७१२३ ह्यास डायल गरि वाएनसेल एप, वेबसाइट वानजिकैको एनसेल आउटलेटबाट यी डेटा प्याकहरू लिन सक्छन् । यदि ग्राहकले प्याकको समयभन्दा बढी डेटा प्रयोग गरेमा कुनै प्याक पहिले नै सुचारु रहेको खण्डमा उक्त प्याकबाट अतिरिक्त डेटा प्रयोगको शुल्क काटिन्छ र त्यस्ता कुनै प्याक सुचारु नरहेको अवस्थामा पे एज यू गोको दर अनुसार डेटा शुल्क लाग्दछ । ननस्टप टाइम प्याकहरूले विशेषगरी अनलाइनमार्फत सञ्चार, सूचना आदानप्रदान र डिजिटल कारोबार जस्ता कार्यहरु गर्नका लागि निश्चित समय मोबाइल डेटा चाहिने ग्राहकको सुरक्षित पहुँच सुनिश्चित गर्ने विश्वास एनसेलले लिएको छ । करसहित २२ रुपैयाँमा पाइने १ घण्टाको डेटा प्याक ग्राहकहरुले पहिला देखिनै मन पराउँदै आएका छन् । यी टाइम प्याकहरूको समयवधि ग्राहकले प्याक सुचार गरेको समयको आधारमा गणना गरिन्छ । उदाहरणका लागि, यदि कुनै ग्राहकले १ बजे २ घण्टाको टाइम प्याक खरिद गर्दछ भने उसको प्याक प्रयोगको समयसीमा ३ बजेसम्म मान्य हुन्छ । आफ्नो डेटा कनेक्टिभिटीको आवश्यकताअनुसार, ग्राहकहरूले यी प्याकहरू जति पटक लिन सक्छन् ।"
काठमाडौंमा जोर विजोर प्रणाली हट्दै,"काठमाडौं: काठमाडौं उपत्यकामा सवारीसाधनमा लगाइएको जोर विजोर प्रणाली हट्ने भएको छ। कोरोना संक्रमण दर घटेको भन्दै कोभिड१९ संकट व्यवस्थापन समन्वय केन्द्र (सीसीएमसी)को आज बसेको बैठकले जोर विजोर प्रणाली हटाउन सिफारिस गरेको बताइएको छ। 'सीसीएमसीको आज बसेको बैठकले जोर विजोर प्रणाली हटाउन सकारत्मक रहेको र सम्बन्धित प्रमुख जिल्ला अधिकारीलाई यसबारे निर्णय गर्न सिफारिस गर्नेबारे छलफल भएको छ,' सीसीएमसीका प्रवक्ता सुनिता नेपालले अन्नपूर्णसँग भनिन्। काठमाडौं उपत्यकाका तीन वटै जिल्लाका प्रमुख जिल्ला अधिकारीहरुको संयुक्त बैठकपछि सोमबारदेखि लागू हुनेगरी जोर विजोर प्रणाली हटाइने बताइएको छ। अहिले निजी सवारीसाधन र ट्याक्सीमा जोर विजोर प्रणाली लागू रहेको छ। चर्को विरोधपछि यसअघि सार्वजनिक यातयातको जोर विजोर हटाइएको थियो। त्यस्तै विद्यालयको हकमा भने माघ महिनाभरि बन्द कायमै रहने बताइएको छ। फागुनदेखि विद्यालय खुल्नसक्ने सीसीएमसीका अधिकारीहरुले बताएका छन्।"
मुख्यमन्त्री कार्यालयअघि कालो बेलुन उडाउने तीनजना पक्राउ,"पोखरा : एमालेको भातृ संगठन युवा संघले आइतबार मध्यान्न गण्डकी प्रदेशका मुख्यमन्त्रीको कार्यालय अघि कालो बेलुन उडाएको छ । त्यसक्रममा ३ जना पक्राउ परेका छन् । फोटो पत्रकार सञ्जय शाक्य, हरि अधिकारी र छिरिङ फोन्चुक ठकुरी पक्राउ परेका हुन् । संघको केन्द्रीय सर्कुलरअनुसार कालो बेलुन उडाइएको संघका केन्द्रीय सचिवसमेत रहेको गण्डकी अध्यक्ष महेन्द्र गुरुङले जानकारी दिए । युवा संघ गण्डकी, कास्की र केन्द्रका प्रतिनिधिहरुले कालो बेलुन उडाएका थिए । कालो बेलुन उडाएर उनीहरु प्रहरीबाट उम्कन सफल भएपनि फोटो पत्रकार शाक्यसहित ३ जना भने पक्राउ परेका हुन् । कालो बेलुन उडाउँदै युवाहरुले मूल्यवृद्धि फिर्ता गरलगायत नारा लगाएका थिए । ३ दिनअघि मात्रै युवा संघले पोखरामा मूल्यवृद्धिकै विरुद्ध गाडि डोरीले तान्ने र मोटरसाइकल घचेट्ने गर्दै विरोध प्रदर्शन गरेका थियो ।"
एनआइसी एशियाको सर्वश्रेष्ठ बचत खाता : ग्राहकलाई ८४ लाखसम्मको बीमा तथा ग्राहक सेवा निःशुल्क,"काठमाडौं : एनआइसी एशिया बैंक लिमिटेडको सर्वश्रेष्ठ बचत खाता मा ग्राहकहरूलाई पाँच वर्षसम्म ८४ लाख रूपैयाँसम्मको बीमा तथा ग्राहक सेवाहरू निःशुल्क उपलब्ध हुने भएको छ । बैंकले यसअघि १ वर्ष अवधिसम्म उपलब्ध गराउँदै आएको बीमा सुविधालाई ५ वर्ष अवधिका लागि प्रदान गर्दै बचत खातामै ८४ लाखसम्मको सर्वश्रेष्ठ बीमा फाइदा प्रदान गर्ने व्यवस्था गरेको हो । बैंकले यही कार्तिक १ गतेदेखि ल्याएको सर्वाधिक उच्च ब्याजदर, तीन बीमा सम्बन्धी सर्वश्रेष्ठ फाइदाहरू, तीन कर्जासम्बन्धी सर्वश्रेष्ठ फाइदाहरू र १८ अन्य अतुलनीय सर्वश्रेष्ठ फाइदाहरू गरी कुल २४ सर्वश्रेष्ठ फाइदाहरू भएको सर्वश्रेष्ठ बचत खाता योजना ल्याएको थियो। आम जनमानसको बैंकिङ्ग आवश्यकता, चाहना तथा अपेक्षालाई समुचित पहिचान गरी तथा बजारको सूक्ष्म रुपको अध्ययन तथा विश्लेषण गरी बैंकको निक्षेप योजनाहरूलाई सोही अनुरुप निरन्तर रुपमा थप ग्राहकमैत्री, प्रभावकारी तथा बैंकिङ्ग क्षेत्रकै सर्वश्रेष्ठ फाइदाहरूले भरिपूर्ण हुने सुनिश्चित गर्दै जाने यस बैंकको नीति तथा रणनीति छ। सर्वश्रेष्ठ बचत खाता खोल्ने ग्राहकहरुले ३ कर्जा सम्बन्धी सर्वश्रेष्ठ फाइदाअन्तर्गत कर्जामा सहुलीयत ब्याजदर, प्रशासनिक शुल्कमा विशेष छुट र पूर्वस्वीकृत कर्जा सुविधा समेत प्राप्त गर्न सक्नेछन् । बीमा तथा कर्जासम्बन्धी सर्वश्रेष्ठ फाईदाहरूका साथसाथै यस बैंकले सर्वश्रेष्ठ बचत खातामा प्रदान गर्दै आएको १८ अन्य सर्वश्रेष्ठ फाइदाहरूलाई पाँच वर्षको अवधीसम्म उपलब्ध गराएको हो। मुलुकभर रहेका ३५८ शाखा कार्यालय, ४७३ एटिएम, ७० वटा विस्तारित काउन्टर एवं ८१ वटा शाखा रहित बैंकिङ्गमार्फत् बैंकिङ्ग सेवा प्रदान गर्ने मुलुककै सबैभन्दा ठूलो शाखा सञ्जाल भएको बैंक हुन पुगेको छ ।"
"प्रदेश १ को मन्त्रिपरिषद् विस्तार : कोइराला पक्षबाट कोही परेनन्, मन्त्री कार्कीद्वारा सपथ बहिस्कार","विराटनगर : प्रदेश १ का आन्तरिक मामिला तथा कानुन मन्त्री केदार कार्की आइतबार आयोजित नयाँ मन्त्रीहरुको शपथ ग्रहण कार्यक्रममा अनुपस्थित भएका छन् । मुख्यमन्त्री राजेन्द्रकुमार राई नेतृत्वको गठबन्धन सरकारमा कार्की कांग्रेसबाट मन्त्री बनेका थिए । कार्की कांग्रेसको संस्थापनइतर अर्थात डा शेखर कोइराला समूहमा छन् । मुख्यमन्त्री राईले ८ जना नयाँ मन्त्री थप गर्दै आइतबार मन्त्रिपरिषद् विस्तार गरेका थिए । कांग्रेस र नेकपा (एकीकृत समाजवादी)का तीनतीन जना र नेकपा (माओवादी केन्द्र)का दुई जनाले नयाँ मन्त्री बन्ने अवसर पाए । कांग्रेसबाट तीन जनाले नयाँ मन्त्री बन्ने अवसर पाउँदा इतर समूहबाट कोही पनि परेनन् । कांग्रेसबाट नयाँ मन्त्री नियुक्त भएका शेखरचन्द्र थापा, ओमप्रकाश सरावगी र प्रतापप्रकाश हाङ्गाम संस्थापन अर्थात पार्टी सभापति शेरबहादुर देउवा पक्षधर हुन् । इतर समूहलाई वाईपास गर्दै मन्त्रिपरिषदमा संस्थापन पक्षधरमात्रै समेटिएपछि कांग्रेसभित्र असन्तुष्टि चुलिएको छ । प्रदेश प्रमुखको कार्यालयमा नयाँ मन्त्रीको शपथ चलिरहँदा कार्की उपस्थित नहुनुलाई कांग्रेसभित्रको असन्तुष्टिका रूपमा हेरिएको छ । उनले शपथ ग्रहण कार्यक्रम नै बहिस्कार गरेको स्रोतले बतायो । संस्थापन पक्षले एकलौटी गरेको भन्दै इतर समूह असन्तुष्ट बन्दा पार्टीभित्रको बेमेल आइतबारको शपथ ग्रहणमा पनि देखिएको हो । स्रोतकाअनुसार इतर पक्षधरले मन्त्री नपाउँदा कार्की शपथ ग्रहणमै गएनन् । आफ्नै मन्त्रालय पनि विभाजनमा परेपछि कार्की थप असन्तुष्ट बनेका हुन् । कार्की मन्त्री रहेको आन्तरिक मामिला तथा कानुन मन्त्रालयको कार्यक्षेत्रभित्र पर्ने सञ्चार क्षेत्रलाई विभाजन गरेर छुट्टै अर्थात सञ्चार मन्त्रालय बनाइएको छ । मुख्यमन्त्री राईले प्रधानमन्त्री एवं कांग्रेस सभापति देउवासँगको छलफलपछि मन्त्रिमण्डल विस्तार गरेका हुन् । आफूलाई जानकारी नदिइकन मन्त्रालय विभाजन गरिएको मन्त्रीले कार्कीले बताए । बिना जानकारी मन्त्रालय विभाजन गरिएपछि आफू शपथ ग्रहणमा नगएको उनले बताए । 'विभाजन गरी मन्त्रालयको संख्या धेरै बनाइएको भनेर बाहिर आलोचना र विरोध भइरहेको छ, कार्कीले भने, मुख्यमन्त्रीले जानकारी नै नदिइकन १२ बाट मन्त्रालयको संख्या १३ पुर्याउनु भयो । प्रदेश सरकारले गत आइतबार ७ वटा मन्त्रालयलाई विभाजन गरेर १२ बनाएको थियो । सत्तारुढ गठबन्धनलाई भाग पुर्याउनका लागि पुनः विभाजन गरेर मन्त्रालयको संख्या १३ पुर्याइएको छ । मुख्यमन्त्री राई आफूखुसी चलेका कारण मन्त्रीको शपथ ग्रहणमा आफू सहभागी हुनुको औचित्य नदेखेको कार्कीको भनाइ छ । 'मन्त्रालय विभाजन गर्दा र थप्दा मन्त्रीलाई नै थाहा हुँदैन । यो काम मुख्यमन्त्रीले आफूखुसी गर्नु भएको हो, उनले भने, मन्त्रालय थपिएको विषयलाई लिएर सरकारको आलोचना पनि भइरहेको छ । बाहिर जताततै विरोध मात्रै भएपछि नयाँ मन्त्रीको शपथमा जान उचित ठानिन ।"
अष्ट्रियामा हिमपहिरोमा परी ८ जनाको मृत्यु,सिड्नी : अष्ट्रियामा गएको छुट्टाछुट्टै हिमपहिरोमा परी ८ जनाको मृत्यु भएको छ। शनिबार र शुक्रबार गएको छुट्टाछुट्टै हिमपहिरोमा परी सातजना स्कि खेलाडीसहित ८ जनाको मृत्यु भएको हो। स्विजरल्याण्डसँग सीमाना जोडिएको टाइरोल राज्यको शहर स्पिसनजिकैको अष्ट्रियन पर्वतमा शुक्रबार साँझ हिमपहिरो गएको थियो। सो हिमपहिरोमा परी एकजना स्कि गाइड र अन्य ६ जना स्कि खेलाडीको ज्यान गएको थियो। त्यसको भोलिपल्ट शनिबार सोही राज्यको सेमिर्नमा गएको हिमपहिरो परी थप एक स्थानीयको मृत्यु भएको हो। तातो हावापछि एक्कासी सो क्षेत्रमा भारी हिमपात हुँदा हिमपहिरो गएको बताइएको छ। असामान्य रुपमा आएको हिमपहिरोले ठूलो क्षति बेहोर्नुपरेको त्यहाँको स्थानीय सरकारले जनाएको छ।
"भ्यालेन्टाइन्स डेको अवसरमा भिभोको फोटोग्राफी कन्टेस्ट, कस्तो फोटो पठाउने","काठमाडौं : नजिकिँदै गरेको भ्यालेन्टाइन्स डे (प्रेम दिवस) को अवसरमा मोबाइल कम्पनी भिभोले भिभोटाइन फोटोग्राफी कन्टेस्ट आयोजना गरेको छ ।आजदेखि सुरु भएको यो कन्टेस्टमा सहभागीहरूले फोटो खिचेर आफ्नो सोसल मिडिया अकाउन्टमा सेयर गर्नुपर्ने हुन्छ र सबैभन्दा धेरै पोस्ट लाइक, सेयर, कमेन्ट तथा फोटोको सुन्दरताका आधारमा भिभोले प्रत्येकलाई ३० हजार रुपैयाँ बराबरको साउन्ड कोर रेभ पार्टी कास्ट स्पिकर प्रदान गर्नेछ । यो पुरस्कार उत्कृष्ट पाँच विजेताले प्राप्त गर्नेछन् । यो कन्टेस्टमा सहभागी हुन सहभागीहरूले आफ्नो परिवार, साथीभाइ, घरपालुवा जनावरहरूसँगको फोटो, कुनै स्थान अथवा आफूलाई मनपर्ने कुनै पनि विधाको उत्कृष्ट फोटो खिचेर ह्यासट्याग भिभोटाइनडे भिभोमोमन्ट्स तथा भिभोनेपाल (, , ) लेखेर सो फोटो शेयर गर्नुपर्नेछ । कन्टेस्टका बारेमा भिभो नेपालका ब्राण्ड म्यानेजर पियुष गिरीले भिभोमा प्राविधिक इनोभेसन, अत्याधुनिक डिजाइन, आकर्षक अफर तथा कन्टेस्टका माध्यमबाट ग्राहकहरुलाई उत्कृष्ट अनुभव प्रदान गर्न लागपरेको बताए। सहभागीहरुले फोटोग्राफी कन्टेस्टका लागि भिभोको वाई, भी तथा एस सिरिजका फोनहरु मात्र प्रयोग गर्न पाउनेछन्। भ्यालेन्टाइन्स सप्ताहमा प्रेमको उत्सव मानाउन चाहने तर भिभोको यी फोनहरु नभएकाहरुले तुरुन्तै भिभोका स्टोरहरुमा गएर खरिद गरि सिरिजका स्मार्टफोनहरुको खरिदमा २ हजार रुपैयाँको निश्चित डिस्काउन्ट भाउचर तथा लक्की ड्रमार्फत उत्साहजन पुरस्कार जित्न सक्नेछन्। यो भौचरी आगामी फेब्रअरी २८ सम्म अर्को भी सिरिजको फोन किन्दा प्रयोग गर्न सकिनेछ। सहभागीहरुले फोटोको व्याख्या तथा महत्वमा क्याप्सन पनि अनिवार्यरुपमा समावेश गर्नुपर्नेछ भने आफ्ना पोस्टमा भिभो नेपाललाई पनि ट्याग गर्नुपर्नेछ। कन्टेस्टका लागि योग्य हुन सहभागीहरुले भिभो नेपाललाई फलो गर्नुपर्नेछ भने भिभोका वाई, भी तथा एस सिरिजका फोनहरु मात्र प्रयोग गर्नुपर्नेछ। यो घोषणाको नतिजा तथा विजेता फेब्रुअरी १५ २०२२ मा सार्वजनिक गरिनेछ। योसँगै भिभोले उपभोक्तालाई भिभो स्टोरहरूबाट भी सिरिजका स्मार्टफोन किन्दा २००० रुपैयाँको छुट भाउचर उपलब्ध गराउनेछ, जसलाई अर्कोपटक भी सिरिजको फोन किन्दा प्रयोग गर्न सकिनेछ । उक्त छुट भाउचर आगामी फेब्रुअरी २८ सम्म मान्य हुनेछ। त्यस्तै ५० जना भाग्यशाली विजेताले भिभोको टीडब्लूएस २ ई इयरबड तथा ३०० भाग्यशाली विजेताले लक्की ड्र मार्फत स्मार्टफोन माउन्टिङ जित्न सक्नेछन् । यो अफर फेब्रुअरी ६ देखि १४ सम्म भिभो स्टोरहरूबाट भिभो स्मार्टफोन खरिद गर्दा लागू हुनेछ । विजेताको नाम फेब्रुअरी १५ मा सार्वजनिक गरिनेछ ।"
दोहोरीमा विमला पहिलो,"काठमाडौं : रेडियो अन्नपूर्ण नेपालको आयोजनामा भएको रेडियोमा खेलौं दोहोरीको विजेता विमला मगर बनेकी छन् । शनिबार भएको ग्रान्ड फिनालेमा माघ १५ देखि १७ गतेसम्म चलेको डिजिटल अडिसनबाट ६ जनाबीच प्रतिस्पर्धा भएको थियो । त्यसमध्ये विवेक पाण्डे र विमला मगर ग्रान्ड फिनालेका लागि छनोट भएका थिए । दुई जनाबीच भएको प्रतिस्पर्धाबाट विमला विजेता बनेकी हुन् । ग्रान्ड फिनालेमा चर्चित लोकदोहोरी गायिका देवी घर्तीमगर र गायक राजु ढकाल निर्णायक थिए । यसअघि तीन दिनसम्म चलेको डिजिटल अडिसनबाट विवेक पाण्डे, विमला मगर, श्रीराम दाहाल, सर्मिला अर्याल, सरू श्रेष्ठ र आशिष घर्तीमगर फाइनलका लागि छनोट भएका थिए । डिजिटल अडिसनमा पहिलो दिन कल्पना दाहाल र प्रदीप रोक्का, दोस्रो दिन राजेन्द्र भण्डारी र प्रतिमा अर्याल तथा तेस्रो दिन खुमन अधिकारी र रमिला न्यौपाने अतिथि निर्णायकका रुपमा उपस्थित भएका थिए । विजेता घोषित भएपछि विमलाले आफू पहिलो पटक दोहोरी प्रतियोगितामा प्रथम भएको बताउँदै रेडियो अन्नपूर्ण नेपाललाई धन्यवाद दिइन् । प्रतिभाहरू लुकेर बस्ने भएकाले अवसरको सदुपयोग गर्न पनि उनले आग्रह गरिन् । म यहाँसम्म पुग्छु र प्रथम हुन्छु भन्ने लागेकै थिएन । मेरो पहिलो पटकको सहभागिता पनि हो । विजेता हुन पाउँदा खुसी छु, उनले भनिन्, मजस्तै लुकेका प्रतिभा धेरै भए पनि अवसर नपाएको हुनसक्छ । उहाँहरूलाई यस्ता अवसरहरू नगुमाउन पनि आग्रह गर्दछु । विजेता मगरलाई एक लाख बराबरको पुरस्कारले पुरस्कृत गरिएको रेडियो अन्नपूर्ण नेपालका स्टेसन म्यानेजर शिरोमणि दवाडीले जानकारी दिए । प्रतियोगिताको रेडियो अन्नपूर्ण नेपालका साथै देशभरका साझेदार विभिन्न १५ रेडियोबाट प्रत्यक्ष प्रसारण गरिएको थियो ।"
"नेपाल इन्भेष्टमेन्ट बैंकको 'एनआइबीएल गज्जब ६ मुद्दती खाता', के के छन् विशेषता","काठमाडौं : नेपाल इन्भेष्टमेन्ट बैंक लिमिटेडले स्थापनाको ३६ औं वार्षिकोत्सवको अवसरमा ' एनआइबीएल गज्जब ६ मुद्दती खाता' सञ्चालनमा ल्याएको छ । भविष्यमा आफ्ना ग्राहकलाई आइपर्ने आर्थिक व्यय भार, औषधोपचार, शैक्षिक खर्चका साथै अन्य सामाजिक दायित्व सहजतापूर्वक परिपूर्ति गर्नका लागि यो योजना सहयोगी सिद्ध हुनेमा बैंक विश्वस्त छ । निक्षेपको रकम २० वर्षमा ६ गुणा हुने, यो मुद्दती खाता जुनसुकै उमेर समूहका व्यक्तिले खोल्न सक्ने, न्यूनतम रु १०,००० मा मुद्दती खाता खोल्न सकिने । , निशुल्क क्रेडिट कार्ड प्राप्त गर्न सकिने,सावाँ तथा पाकेको ब्याजको ९० सम्म कर्जा प्राप्त गर्न सकिने मुद्दती खाताका विशेषता रहेका छन्। नेपाल इन्भेष्टमेन्ट बैंकले सातै प्रदेशमा छरिएका ८८ शाखाहरु, ३१ विस्तारित काउन्टर, ५८ शाखारहित बैंकिङ्ग केन्द्र तथा १३१ एटिएम मार्फत गुणस्तरीय बैंकिङ्ग सेवा प्रदान गर्दै आएको छ । पाँच पटकसम्म फाइनान्सियल टाइम्सबाट बैंक अफ द ईयर अवार्ड पाइसकेको यस बैंक अन्तर्राष्ट्रिय प्रकासन युरोनोमीबाट अनुकरणीय सेवा र व्यवसायका लागि बेस्ट बैंक २०७५ र २०७८ युरोनोमी अवार्डबाट समेत पुरस्कृत भइसकेको छ । यसबाहेक, इक्रा नेपाल (अन्तर्राष्ट्रिय क्रेडिट रेटिङ एजेन्सीनेपाल) ले बैंकलाई ए वर्गको क्रेडिट रेटिङ दिएको छ ।"
गृहजिल्ला पुगेर शिक्षामन्त्री पौडेलले मागे बजेट थप गर्नुपर्ने योजनाको नाम,"बागलुङ : शिक्षा, विज्ञान तथा प्रविधिमन्त्री देवेन्द्र पौडेलले बागलुङका कार्यालय प्रमुखसँग बजेट थप गर्नुपर्ने योजना मागेका छन् । आइतबार मन्त्री पौडेलले जिल्लामा रहेका कार्यालयका प्रमुखसँग छलफल गरी बजेट थप गर्नुपर्ने नयाँ तथा पुराना योजनाको विवरण मागेका हुन् । 'अर्थ मन्त्रालयले फागुनको अन्तिम साता बजेट रकमान्तर गर्देछ,' मन्त्रीले भने, 'थप्नुपर्ने योजनाको विवरण दिनुहोस् मन्त्री र सचिवसँग छलफल गरी बजेट थप्न लगाउँछु ।' तोकिएकै समयमा चुनाव हुने भएकाले फागुनभरीमा जिल्लामा सञ्चालित धेरै योजनाको काम सक्न प्रमुखहरुलाई निर्देशन दिए । 'स्थानीय तहको चुनाव हुनेभएपछि कार्यालय प्रमुख उतै लाग्दा विकास निर्माणको काममा विलम्ब हुन सक्छ,' मन्त्री पौडेलले भने, 'अल्झेका काम फुकाउँदै फागुनको अन्तिम सातासम्म धेरै योजनाहरुको काम सक्नुहोस् ।' गलकोट मल्म जोड्ने पक्की पुल निर्माणमा ढिलाई भएको भन्दै त्यसको अनुगमन गरी कार्य अघि बढाउन उनले निर्देशन दिए । जिल्लामा झोलुङ्गे पुलको समस्या समाधान हुँदै गएकाले नयाँ बनाउनुपर्ने ठाउँको अध्ययन गर्न सम्बन्धित कार्यालय प्रमुखलाई निर्देशन दिए । आलु, मकै तथा अन्य कृषि सम्बन्धी योजनामा बजेट विनियोजन गर्नुपरे योजनाको नाम टिपाउन आग्रह गरे । नयाँ बजेटका लागि योजना आयोगसँग छलफल चलिरहेको भन्दै रणनीतिक योजनाहरु, विद्यालय, मोटरबाटोलगायतका पूर्वाधार निर्माणका लागि कुन योजनामा कति रकम विनियोजन गर्ने लिपिबद्ध गरी टिपाउन मन्त्री पौडेलले निर्देशन दिए । बुर्तिबाङ प्राथमिक अस्पताललाई जिल्ला अस्पताल बनाउने प्रक्रिया रहेको भन्दै आवश्यक प्रक्रिया जुटाउने काम भइरहेको उनको भनाइ छ । 'बुर्तिबाङको अस्पताललाई जिल्ला अस्पताल घोषणा गर्न स्वास्थ्य मन्त्रीसँग छलफल गरी प्रदेशलाई निर्णय गराउन मैले भनेको छु,' मन्त्री पौडेलले भने, 'त्यसका लागि स्वास्थ्य कार्यालयले आवश्यक समन्वय गरिदिनपर्यो ।' बुर्तिबामा रहेको निसीभुजी जनता क्याम्पसलाई पोखरा विश्वविद्यालयसँग जोडेर थप व्यवस्थित गर्ने काम भइरहेको बताउँदै अनुगमनका लागि विश्वविद्यालयका पदाधिकारी बुर्तिबाङ तत्काल जाने योजना रहेको उनले सुनाए । प्रमुख जिल्ला अधिकारी रमेश ढकालले शान्ति सुरक्षा जिल्लामा सामान्य नै रहेको कुरा मन्त्री पौडेललाई जानकारी गराएका थिए । जिल्लामा रहेका सरकारी कार्यालयका प्रमुखहरुले सञ्चालित योजनाको प्रगति विवरण र समस्याका बारेमा मन्त्रीलाई बिफ्रिङ गरेका थिए ।"
एमसीसी पास गर्न देउवा र प्रचण्डद्वारा हस्ताक्षरित अति गोप्य पत्र सार्वजनिक (पत्रसहित),काठमाडौंः सत्ता गठबन्धन दलले संसदबाट अमेरिकी सहयोग परियोजना मिलेनियम च्यालेन्ज कर्पोरेसन (एमसीसी) अनुमोदन गर्ने प्रतिबद्धता जनाउँदै वासिङ्टन डिसीस्थित एमसीसी मुख्यालयलाई पठाएको संवेदनशिल र अतिगोप्य पत्र सार्वजनिक भएको छ। पत्रमा प्रधानमन्त्री शेरबहादुर देउवा र नेकपा माओवादी केन्द्रका अध्यक्ष पुष्पकमल दाहाल प्रचण्डले संसदबाट एमसीसी पारित गराउने प्रतिबद्धता जनाउँदै हस्ताक्षर गरेका छन्। प्रधानमन्त्री देउवा र अध्यक्ष दाहालले संयुक्त हस्ताक्षर गरेर सेप्टेम्बर २९ मा वासिङटन डिसीस्थित एमसीसी बोर्डलाई पत्र पठाएका थिए। देउवाप्रचण्डलाई एमसीसी मुख्यालयको पत्र फेब्रुअरी २८ भित्र एमसीसी पास गर्नू (पत्रसहित) गोप्य पत्र सार्वजनिक भएसँगै एसमीसी पारित गर्न माओवादी केन्द्रका अध्यक्ष दाहालसमेत सहमत भएको पुष्टि भएको छ। अध्यक्ष दाहाल संसोधन नभई एमसीसी पास गर्न नसकिने अभव्यिक्ति दिँदै आएका थिए। प्रधानमन्त्री शेरबहादुर देउवाले गठबन्धन बैठकमा संसदबाट एमसीसी पारित गर्ने प्रस्ताव गर्दा नेकपा एकीकृत समाजवादीका अध्यक्ष माधव कुमार नेपाल र नेकपा केन्द्रका अध्यक्ष दाहालले संसोधन नगरी एमसीसी पास गर्न नसकिने जवाफ दिएका थिए। एमसीसी पारित गर्ने प्रतिबद्धतासहितको पत्र सार्वजनिक भएपछि अध्यक्ष दाहाल चेपुवामा परेका छन्। प्रधानमन्त्री देउवा कात्तिक १८ गते स्कटल्यान्डबाट स्वदेश फर्किने क्रममा अन्तर्राष्ट्रिय विमानस्थलमा एमसीसी पारित गर्ने प्रतिबद्धतासहित आफू र एकीकृत माओवादी केन्द्रका अध्यक्ष दाहालले संयुक्त हस्ताक्षर गरी एमसीसी बोर्डलाई पत्र पठाएको खुलासा गरेका थिए। त्यही बेला दाहालले प्रधानमन्त्री देउवाको भनाइको खण्डन गरेका थिए।
आज सरस्वती पूजा : देशभर विद्याकी देवीको पूजा गरिँदै,"काठमाडौं: प्रत्येक वर्ष माघ शुक्ल पञ्चमीका दिन श्रीपञ्चमी पर्व विद्याकी देवी सरस्वतीको पूजा आराधना गरी मनाइन्छ। ऋतुहरूको राजा वसन्तको सुरुवात हुने दिन भएकाले आजको दिनलाई वसन्त पञ्चमी पनि भनिन्छ। वसन्त ऋतु आगमनको उपलक्ष्यमा राष्ट्राध्यक्षले वसन्तपुर गई वसन्त श्रवण गर्ने परम्परा छ। एकपटक ऋतुराज वसन्तलाई अन्य पाँच ऋतुले आठआठ दिनसम्म भेट गरेका थिए। पाँच ऋतुले गरी ४० दिन भेट गरेकाले वसन्त ऋतु सुरु हुने चैतकृष्ण प्रतिपदाभन्दा ४० दिनअघि माघ शुक्ल पञ्चमीकै दिन वसन्त पञ्चमी मनाउन थालिएको हो। यसै समयदेखि वसन्तराग गाउन थालियो। संगीत, कला, साहित्य र विद्याकी खानी सरस्वतीको आज विधिपूर्वक पूजा आराधना गरी स्तोत्र पाठ गरेमा पढ्न आउँछ भन्ने धार्मिक विश्वास छ। आजकै दिन साना बालबालिकालाई अक्षरारम्भ गराइन्छ। सरस्वतीलाई महाविद्या, महावाणी, भारती, वाक्, शारदा, आर्या, ब्राह्मी, कामधेनु, वेदगर्भा, धीश्वरी नामले समेत सम्बोधन गरिन्छ। श्वेत वस्त्र धारण गरेकी, गोरो वर्णकी, सदा मुस्कुराइरहेकी, सर्वोत्तम रत्नद्वारा निर्मित आभूषणले सुशोभित भएकी, चतुर्भुजा भएकी जसमध्ये पहिलो हातमा वीणा, दोस्रोमा पुस्तक, तेस्रोमा स्फटिकको माला र चौथो हात अभय मुद्रामा रहेकी राजहंसमा सवार भएकी देवी सरस्वती हुन् भनी शास्त्रमा बताइएको छ। विशेषगरी शैक्षिक संस्थामा विद्यार्थीले महत्वका साथ यो पर्व मनाउँछन्। उपत्यकाका पशुपति जयवागेश्वरी, स्वयम्भूको सरस्वतीस्थान, लाजिम्पाटको नील सरस्वती, चाँगु, फर्पिङ, बल्खु, हाँडीगाउँ, लेलेको सरस्वती मन्दिरमा पूजा एवम् दर्शन गर्नेको भीड लाग्दछ। भक्तपुरको हनुमन्ते खोलाको पूर्वपट्टि चौरमा सरस्वती बस्ने विश्वास गरिन्छ। ल्हासाबाट मूर्ति ल्याइएको यी सरस्वतीलाई नीलसरस्वती भनिन्छ। यस ठाउँमा श्रीपञ्चमीको अघिल्लो दिन सरस्वतीलाई तेल घस्न विद्यार्थीको भीड लाग्दछ। बौद्ध धर्मावलम्बीले पनि सरस्वतीलाई बोधिसत्व मञ्जुश्रीका रुपमा ज्ञानको प्रतीक मानेर पूजाआजा गर्छन्। यस दिन बिहानै भक्तिपूर्वक कलश स्थापना गरी पञ्चोपचारले गणेश, सूर्य, अग्नि, विष्णु, शिव आदि देवताको पूजा गरी सरस्वतीको पूजा गरिन्छ। सरस्वतीलाई नैवेद्यका रुपमा नौनी, दही, दूध, धानको लावा, तिलको लड्डु, नरिवलको जल, मूला, बयर, बेल, अदुवा अर्पण गरिन्छ। सरस्वतीलाई सेतो रङ्ग, फूल, चन्दन, शङ्ख आदि प्रिय लाग्ने भएकाले आजका दिन पूजामा यी सामग्री चढाउने गरिन्छ। पूजापछि सरस्वतीको ध्यान र श्रीं ह्रीं सरस्वत्यै स्वाहा मन्त्र जप गरिन्छ। यो मन्त्रलाई विद्या, बुद्धि र सौभाग्य प्रदायक मानिन्छ। यसपछि सरस्वती कवच पाठ गरिन्छ।"
भारतीय गायिका लता मंगेशकरको निधन,नयाँ दिल्ली : भारतीय गायिका लता मंगेशकरको निधन भएको छ। स्वर कोकिला भनेर चिनिने चर्चित गायिका लता मंगेशकरको ९२ वर्षको उमेरमा आइतबार निधन भएको हो। कोभिडबाट संक्रमित भएपछि उनलाई यसै वर्ष जनवरीको सुरुमा अस्पताल भर्ना गरिएको थियो। स्वास्थ्य अवस्थामा सुधार नभएपछि उनी केही हप्तादेखि आईसीयूमा थिइन्। लता मंगेशकरले भारतमा फिल्म संगीतलाई नयाँ परिभाषा दिएकी थिइन्। लता मंगेशकरलाई भारतको सुर कोकिला भनिन्छ । उनको फिल्मी संगीत जीवन आधा शताब्दीभन्दा बढी लामो थियो। सो समयमा उनले ३६ भारतीय भाषामा ३० हजारभन्दा बढी गीत गाइन्। लता मंगेशकर भारतको सबैभन्दा प्रसिद्ध गायिका थिइन्। बलिउडका हरेक ठूला अभिनेत्री उनीहरुको गीत लताले गाउन् भन्ने चाहन्थे। उनको लोकप्रियता यति थियो कि उनका प्रत्येक एल्बम हजारौं बिकेका थिए। लता मंगेशकरको जन्म २८ सेप्टेम्बर १९२९ मा मध्य भारतको इन्दौर सहरमा भएको थियो । उनका पिता पंडित दीनानाथ मंगेशकर पनि गायक थिए। उनी थिएटर कलाकार पनि थिए । मराठी भाषाका संगीत नाटकहरूको निर्माता पनि थिए। लता मंगेशकर आफ्ना पिताका पाँच सन्तानमध्ये जेठी थिइन्। पछि लताका साना भाइबहिनीहरूले पनि उनलाई पछ्याए र संगीतको संसारमा प्रवेश गरे र पछि भारतका प्रसिद्ध गायक बने।
टर्कीका राष्ट्रपति एर्दोगान र उनकी श्रीमतीलाई कोरोना संक्रमण,"टर्की : टर्कीका राष्ट्रपति रेसेप तैयप एर्दोगान र उनकी श्रीमतीलाई कोभिड१९ सङ्क्रमण भएको छ। एर्दोनले उनीहरुमा गम्भीर लक्षण नदेखिएको बताएका छन्। ट्वीट मार्फत आफ्नो संक्रमणको जानकारी दिँदै उनले लेखेका छन्, सामान्य लक्षण देखिएपछि म र मेरी श्रीमतीमा कोभिड१९ को परीक्षण पोजिटिभ देखिएको छ। हामीमा सामान्य लक्षण देखिएको छ। यो ओमिक्रोन भेरियन्टको संक्रमण हो। हामी घरबाट काम जारी राख्नेछौं। तपाईको प्रार्थनाको आवश्यकता छ।' एर्दोगान बिहीबार युक्रेन भ्रमणमा थिए। उनले राष्ट्रपति भ्लादिमिर जेलेन्स्कीसँग रुससँग जारी तनावका बारेमा वार्ता गरे। टर्कीका राष्ट्रपतिले रुस र युक्रेनबीच मध्यस्थकर्ताको भूमिका निर्वाह गर्ने र दुई देशबीच वार्ताको माध्यम बन्न चाहेको बताए। एर्दोगानले गत वर्ष एक अन्तर्वार्तामा आफूले कोरोना भाइरसविरुद्धको खोपको तेस्रो डोज जुनमा लिएको बताएका थिए। ü   ü ş  ıığıı     çıı  ı ğ öğğ ığı   ç ö şıı Çışıı   ğ ııı    ğ ()  ,"
समयमै क्यान्सरको पहिचान भए सजिलै निको हुन्छ,"कर्णाली प्रदेशको जुम्ला जिल्लामा जन्मिएका डा अरुण शाही युरोपियन सर्टिफाइड मेडिकल अंकोलोजिस्ट हुन्। उनले बंगबन्धु शेख मुजिब मेडिकल युनिभर्सिटी, ढाका बंगलादेशबाट एमडी गरेका हुन्। भारतको नयाँदिल्लीस्थित राजीव गान्धी क्यान्सर इन्स्टिच्युट एन्ड रिसर्च सेन्टरबाट मेडिकल अंकोलोजीमा एड्भान्स्ड कोर्स पनि गरेका छन्। क्यान्सरको अवस्था, निदान, उपचारलगायत विषयमा पाटन अस्पतालमा कार्यरत डा शाहीसँग अन्नपूर्णकर्मी दिनेश गौतमले गरेको कुराकानी : क्यान्सर रोग कसरी लाग्छ ? शरीर अनगिन्ती कोषिकाले बनेको हुन्छ। ती अनियन्त्रित तरिकाले वृद्धि भएपछि अन्य तन्तुलाई पनि असर गर्छ। यस्तो अवस्थामा क्यान्सर रोग हुन्छ। अहिलेसम्म सयभन्दा बढी क्यान्सर पत्ता लागेका छन्। सुरुमै पहिचान गर्न सक्ने हो भने क्यान्सरको उपचार शतप्रतिशत सम्भव छ। क्यान्सरका बिरामी हरेक वर्ष हजारौंको संख्यामा वृद्धि भइरहेका छन्। यसको कारण ? खानपिन र जीवनशैली नै हो। धूमपान, मद्यपान, मोटोपना र अस्वस्थ जीवनशैलीले गर्दा नै नेपालमा पनि क्यान्सरका बिरामी बढिरहेका छन्। यसबाहेक ५ देखि १० प्रतिशत क्यान्सरका बिरामीमा वंशाणुगत समस्या पनि देखिएको छ। घरमा हजुरबुवा, आमाबुवा वा नातेदार कसैलाई क्यान्सर छ भने सन्तानलाई पनि भएको पृष्ठभूमि पाइएको छ। उपचारका लागि विशेषज्ञसमक्ष पुग्ने बिरामीको अवस्था कस्तो छ ? अधिकांश व्यक्ति समस्याले साह्रै गाह्रो बनायो भने मात्र जँचाउन पुग्छन्। स्तनको गिर्खा नदुख्दासम्म उपचारमा नजाने प्रवृत्ति छ। ९० प्रतिशत बिरामी क्यान्सरले जटिल अवस्थामा पुर्याइसकेपछि मात्र विज्ञ खोज्दै आएको पाइन्छ। त्यसैले नेपालमा क्यान्सरका बिरामीको मृत्युदर पनि बढी छ। मधुमेह, उच्च रक्तचाप र थाइराइडमा लामो समय औषधि खानुपर्छ। क्यान्सर हुँदा लामो समय औषधि सेवन गर्नुपर्छ कि पर्दैन ? सुरुकै अवस्थामा पहिचान गर्न सक्ने हो भने मधुमेह, उच्च रक्तचाप र थाइराइडभन्दा क्यान्सर केही कुरामा सहज हुन्छ। यी तीन हुँदा मुख बार्नु पर्छ। खानपानमा बढी सजग हुनुपर्छ। तर, क्यान्सरमा केही गर्नु पर्दैन। त्यसैले यी तीनभन्दा पनि असल रोगको रूपमा क्यान्सरलाई लिने गर्छु। तर क्यान्सर विभिन्न अंगमा सरिसकेको अवस्था छ भने यो जति खराब अरू केही रोग छैन। बिरामी मात्र होइन, पारिवारिक वातावरण नै तहसनहस हुन्छ। खर्च पनि बढी गर्नुपर्ने हुन्छ। क्यान्सरको रोकथाम तथा समयमै पहिचान गर्न के गर्नु पर्ला ? क्यान्सरको रोकथाम र पहिचानका लागि परीक्षण (स्क्रिनिङ)मा ध्यान दिनुपर्छ। सुरुकै अवस्थामा पहिचान भयो भने ९० प्रतिशत क्यान्सर पूर्णरूपमा निको पार्न सकिन्छ। तर, ढिलो पहिचान हुँदा बिरामीको उपचार पनि खर्चिलो हुने र पूर्ण निको नहुन पनि हुन्छ। नेपालमा भएका सरकारी एवं निजी स्वास्थ्य संंस्थाहरूमा सबै खालका क्यान्सरको उपचार सम्भव छ ? ९९ प्रतिशत क्यान्सरको उपचार नेपालमै हुन्छ। रोबोटिक सर्जरी, प्रोटोन थेरापीलगायत केही उपचारविधि स्वदेशमा उपलब्ध हुन सकेको छैन। त्यसैले बाँकी एक प्रतिशतका लागि मात्र अन्य मुलुक जानुपर्ने हुन सक्छ। पाटन अस्पतालमा क्यान्सरका बिरामीको उपचार कसरी भइरहेको छ ? सर्वप्रथम पाटन अस्पतालको व्यवस्थापन समूहलाई हृदयदेखि धन्यवाद दिन्छु। अस्पतालमा रेडिएसन (विकिरण) बाहेक सबै खालका उपचार सेवा उपलब्ध छ। २०७६ जेठ महिनादेखि क्यान्सरका बिरामीको पनि उपचार सुरु भएको हो। अहिले दैनिक २० देखि २५ जनासम्म क्यान्सरका बिरामी केमोथेरापी उपचार सेवा लिइरहेका छन्। बिरामी भर्ना गरेर पनि उपचार सेवा प्रवाह गरिरहेका छौं। एक किसिमको रगतकोे क्यान्सर (सीएमएल), पेटको क्यान्सर (जिस्ट), एक खालको मिर्गौला र फोक्सोको क्यान्सरका बिरामीलाई निःशुल्क औषधि उपलब्ध गराइरहेका छौं। १५ हजारदेखि झन्डै २० लाखसम्म पर्ने औषधि निःशुल्क लिइरहेका छन्। नेपालमा दुई हजार व्यक्तिलाई उपलब्ध गराइएको छ। चार किसिमको क्यान्सरको औषधि बिरामीलाई आजीवन दिइने हो ? पाटन अस्पतालको समन्वयमा म्याक्स फाउन्डेसनमार्फत औषधि पठाइएको हो। २० वर्षदेखि यो औषधि दिँदै आएका छौं। मापदण्डभित्र परेका नेपाली बिरामीलाई मात्र आजीवन दिइन्छ। क्यान्सरका बिरामी स्वदेशभन्दा अन्य मुलुकमा उपचार गर्न जाने प्रवृत्ति कस्तो छ ? भारतको राजीव गान्धी क्यान्सर इन्स्टिच्युटमा पनि कम जाने गरेको अनुभव छ। त्यहाँ जाने बिरामीमध्ये २० देखि ३० प्रतिशत नेपाली नै रहेछन्। त्यसमध्ये झन्डै ८० प्रतिशत नेपालीलाई उपचार कसरी भइरहेको छ भन्नेबारे पर्याप्त जानकारी छैन। सम्पत्ति बेचेर पनि उपचारका लागि भारत गएको प्रत्यक्ष देखें। भारतलगायत मुलुकमा उपचार गर्न जानेलाई सन्देश के दिनुहुन्छ ? उपचार गर्न कहाँ जाने वा कोसँग उपचार गर्ने भन्ने बिरामीको अधिकारको कुरा हो। स्वदेशमै क्यान्सरका विज्ञ चिकित्सकहरू हुनुहुन्छ। बाहिर जाने नै हो भने पनि एक पटक नेपाली विज्ञ चिकित्सकसँग रायसल्लाह लिँदा बिरामीलाई धेरै फाइदा हुन्छ। अनावश्यकरूपमा खर्च र दुःख पाउनबाट बच्न सकिन्छ। क्यान्सरको उपचारमा समतामूलक पहुँच कसरी पुर्याउन सकिन्छ ? बिरामीको संख्या वृद्धि भएअनुसार विज्ञ चिकित्सकको उत्पादन हुन सकेको छैन। चिकित्सक र बिरामीको अनुपात नै मिलेको छैन। दक्ष जनशक्तिसँग पूर्वाधार पनि अपर्याप्त छ। त्यसैले जनशक्ति र पूर्वाधारको विकास गर्नुपर्छ। दूरदराजमा हुर्केका कारण पनि तल्लो तहका जनताको अवस्थाबारे राम्रो जानकारी छ। शिक्षा र स्वास्थ्यको जिम्मा सरकारले लिनुपर्छ। त्यसपछि बल्ल समाजको तल्लो तहमा उपचारको पहुँच पुग्छ। क्यान्सरमा प्रयोग हुने केमोथेरापीको उपलब्धता र पहुँच कस्तो छ ? अनियन्त्रित कोषिकाहरूलाई नष्ट गर्न केमो दिइन्छ। क्यान्सरको बिरामीलाई आवश्यक पर्ने केही औषधि विदेशबाट आयातीत हुन्छ। केही महंगा औषधिबाहेक अधिकांश औषधि नेपालमै पाइन्छ। बंगलादेशमा सरकारले क्यान्सरको औषधि निःशुल्क दिन्छ। नेपालमै क्यान्सरको औषधि बनाउन औषधि उद्योगहरूलाई प्रोत्साहित गर्नुपर्छ। त्यसपछि सरकारले निःशुल्क औषधि दिन सके सबैको पहुँच पुग्न सक्छ। केमोथेरापी पटकपटक र केही समयको अन्तरालमा दिइन्छ। किन ? केमोले शरीरमा आवश्यक नभएको र अनियन्त्रित तरिकाले वृद्धि भइरहेको कोषिकालाई नष्ट गर्छ। त्योसँगै शरीरलाई आवश्यक भएको कोषिकालाई पनि मार्छ। बिरामीलाई एक पटक दिएपछि फेरि केही समयमा ग्याप राखिन्छ। नचाहिने कोषिका नष्ट नभए पनि आवश्यक पर्ने कोषिका त शरीरलाई चाहिन्छ। यो बीचको ग्याप भनेको शरीरलाई आवश्यक पर्ने कोषलाई स्वस्थ राख्न समय दिइएको हो। खानपिनमा ध्यान दिन भनेको नै चाहिने कोषिकालाई स्वस्थ र बलियो राख्न हो। केमोथेरापी लिँदालिँदै पनि कतिपय बिरामीको ज्यान जान्छ। कारण के हो ? कहिलेकाहीँ केमोथेरापीले शरीरका अन्य संवेदनशील अंंगमा पनि असर गर्छ। क्यान्सरका १ प्रतिशतभन्दा थोरै बिरामीमा केमोथेरापी लिँदालिँदै ज्यान गएको पाइएको छ। क्यान्सरको स्थिति र बिरामीको शारीरिक अवस्थाले केमो कसरी दिने भन्ने निर्धारण गर्नुपर्छ। बिरामीको शारीरिक अवस्था हेरेर केमो दिइन्छ। डोज मिलाएर केमो दिनुपर्छ। एकै छानामुनि क्यान्सरको उपचार सेवा उपलब्ध भए बिरामीलाई सहज हुन्थ्यो नि ? हो। क्यान्सरका लागि टिमवर्क आवश्यकता पर्छ। क्यान्सरका साथै अन्य रोग पनि जोडिएको हुनसक्छ। शरीरका अन्य अंंगमा पनि समस्या देखिन सक्छ। त्यसैले क्यान्सरको उपचार जटिल प्रकृतिको हुन्छ। क्यान्सरको उपचारका क्रममा मुटु, मिर्गौलालगायत अंंगमा पनि समस्या देखिन सक्छ। त्यस्तो बेला अन्य विज्ञ चिकित्सकको पनि आवश्यकता पर्छ। क्यान्सरको उपचारमा पनि केमोथेरापी दिने मेडिकल अंकोलोजिस्ट, रेडिएसन दिने रेडिएसन अंकोलोजिस्ट, सर्जरी, प्याथोलोजिस्ट, रेडियोलोजिस्टको आवश्यकता पर्छ। सरकारी अस्पतालबाट कम्प्रिहेन्सिभ उपचार सेवा दिनु आवश्यक छ। पाटन अस्पतालमा नयाँ भवन बनाउने योजना छ। त्यसबाट कम्प्रिहेन्सिभ उपचार सेवा दिने लक्ष्य छ। क्यान्सरको उपचारमा अपनाइने थेरापीहरू महँगो छ नि ? वास्तवमा स्क्रिनिङदेखि हस्पिससम्मको व्यवस्थालाई क्यान्सरको उपचारको दायरामा राख्नुपर्छ। क्यान्सरका बिरामीको केमोथेरापी, रेडियोथेरापी र सर्जरी गरी तीन किसिमबाट उपचार भइरहेको छ। उपचार सेवा महँगो नै छ। सरकारले उपचारका लागि रकम उपलब्ध गराएको छ। यसमा तपाईंको टिप्पणी के छ ? क्यान्सरको पुष्टि हुनेबित्तिकै संघीय सरकारले एक लाख रुपैयाँ उपलब्ध गराएको छ। प्रदेश तहमा पनि छुट्टै आर्थिक सहयोग दिने योजना सार्वजनिक भएको छ। बागमती प्रदेशले डेढ लाख र लुम्बिनी प्रदेशले दुई लाख दिने घोषणा गरेको छ। यो पर्याप्त त छैन। यसले सुरुको उपचार वा सामान्य शल्यक्रिया गर्न सहयोग गर्छ। सरकारले सबैलाई एकै किसिमले एक लाख दिनेभन्दा क्यान्सरको प्रकृति हेरेर दिनुपर्छ। क्यान्सरको उपचारमा असमानता छ नि, होइन ? विकसित र विकासोन्मुख तथा अविकसित मुलुकबीच पनि उपचारमा असमानता छ। महिला र पुरुषबीच वा धनी गरिबबीच पनि उपचारमा पहुँचमा फरक छ। जातजातिबीच पनि उपचारमा असमानता छ। उपचारमा पहुँच समतामूलक हुनुपर्छ। उपचारलाई कसरी समतामूलक बनाउन सकिन्छ ? विश्व स्वास्थ्य संगठन (डब्लूएचओ)ले यसमा ध्यानाकर्षण गराएको छ। यसवर्षको नारा नै क्लोज द केयर ग्याप राखिएको छ। सरकारले यसमा सहयोग गर्नुपर्छ। सरकारको सहयोगबिना उपचारमा असमानता हटाउन सकिँदैन। क्यान्सर हुनबाट कसरी जोगिन सकिन्छ ? खानपिन र जीवनशैली स्वस्थकर हुनुपर्छ। पाठेघरको मुखको क्यान्सरबाट जोगिन किशोरीहरूलाई खोपको व्यवस्था गर्नुपर्छ। सरकारले राष्ट्रिय खोपमा समावेश गरी लगाइदिनु पर्छ। स्तन क्यान्सरबाट जोगिन ४५ वर्ष माथिका महिलाले हरेक वर्ष म्यामोग्राम गर्नुपर्छ। महिलाले पाठेघरको प्याप स्मेयर गर्नुपर्छ। सरकारले म्यामोग्राम र प्याप स्मेयर परीक्षण निःशुल्क गर्ने व्यवस्था गर्नुपर्छ। कलेजोको क्यान्सर हुनबाट जोगाउन हेपाटाइटिस बीको खोप दिन सकिन्छ। सरकारले उपचारभन्दा रोगको परीक्षण (स्क्रिनिङ)लाई प्राथमिकतामा राख्नुपर्छ। क्यान्सरको समयमै पहिचान गर्न सके राष्ट्रलाई नै फाइदा हुने हो। वंशाणुगत क्यान्सरको जोखिम कत्तिको हुन्छ ? कसरी सजगता अपनाउने ? अहिलेसम्मका विभिन्न अध्ययनले ५ देखि १० प्रतिशतलाई वंशाणुगत हुन्छ। धेरैजसो वंशाणुगत छिट्टै नै थाहा हुनसक्छ। यसका लागि सजगता अपनाई बेलाबेलामा जँचाउनु पर्छ। लक्षणहरूप्रति सचेत हुनुपर्छ। यसबाहेक ९० प्रतिशत क्यान्सरको जोखिम अस्वस्थ खानपान र जीवनशैली नै हो। कस्ता लक्षण देखिएको अवस्थामा क्यान्सरको शंका गर्नुपर्छ ? विश्वमा हुने मृत्युको प्रमुख कारण क्यान्सर पनि बनेको छ। सामान्यतः खोकी दुईचार दिन लाग्छ। तर, लामो समयसम्म पनि खोकी निको भएन, खकारमा रगत देखा पर्यो भने शंका गर्नुपर्छ। वजन घट्ने, स्तनमा गाँठा भएको महसुस हुने, पेट दुख्ने, कब्जियत हुने, दिसा पातलो आउने, बान्ता आउनेलगायत विभिन्न लक्षण देखिएको अवस्थामा पनि क्यान्सरको शंका गर्नुपर्छ। कुन क्यान्सर हो ? त्यहीअनुसार विभिन्न लक्षण देखिन्छन्। क्यान्सरका बिरामी उपचार गर्न ढिलो आउनुको मुख्य कारण के हो ? नेपालमा स्तन क्यान्सर वा अन्य क्यान्सर भएका महिला उपचार गर्न ढिलो आउने गरेका छन्। यसमा उनीहरूको सोचाइ नै जिम्मेवार छ। आफूलाई क्यान्सर भयो भने श्रीमान् वा छोराछोरीको अवस्था कस्तो होला ? भन्ने स्वयं प्रश्न गरेर सोच्दै घरमा बस्छन्। धामीझाँक्री गर्ने वा आयुर्वेदिक उपचारतिर लाग्छन्। कोही चाहिँ उपचार खर्चिलो होला भनेर रोग लुकाएर बस्छन्। यो प्रवृत्तिमा परिवर्तन नहुँदासम्म चाँडै उपचार गर्न आउँदैनन्। शिक्षित व्यक्तिहरूमा पनि यस खालको प्रवृत्ति छ र ? शिक्षित र जागिर खाइरहेका केही व्यक्ति पनि वैकल्पिक उपचारमा गइरहेको पाइन्छ। सञ्चो नभएपछि बल्ल उपचार गराउन विज्ञ खोज्दै आएका उदाहरण धेरै छन्। यस खालको प्रवृत्तिले पनि ढिलो अवस्थामा क्यान्सरको पहिचान भएको छ। आर्थिक अवस्था पनि क्यान्सर रोग बढाउने कारक बनेको हो ? पेटको क्यान्सर बढीजसो गरिबलाई देखिएको छ। किनकि उनीहरू बासी खाना खाइरहेका हुन्छन्। सुकुटी र मद्यपान सेवन गर्छन्। स्तन क्यान्सर सहरिया महिलामा बढी देखिएको छ। यसो हुनुको मुख्य कारण सहरिया महिलामा मदिरा सेवन गर्ने प्रवृत्ति हो। पाठेघरको मुखको क्यान्सर गरिब महिलामा बढी देखिएको छ। किनकि उनीहरूको खानपान र जीवनशैली स्तरीय हुँदैन। कोरोना संक्रमणको तेस्रो लहरमा छौं। संक्रमणले क्यान्सरका बिरामीलाई कस्तो असर परिरहेको छ ? क्यान्सरलगायतका दीर्घ बिरामीलाई संक्रमणले असर परेको छ। संक्रमणको पहिलो लहरमा क्यान्सरभन्दा कोभिडलाई प्राथमिकता दिँदा केमोथेरापी दिनुपर्ने बिरामीले समयमा सेवा लिनबाट वञ्चित हुनुपर्यो। संक्रमणको दोस्रो लहरमा सिक्यौं। संक्रमणको दोस्रो लहरमा सेवा चुस्त गर्यौं। क्यान्सरका धेरै बिरामीको ज्यान जोगाउन सफल भयौं। संक्रमणको तेस्रो लहरमा क्यान्सरका बिरामीमा पनि संक्रमण देखिएको छ। क्यान्सरका बिरामीले खोप लगाउन मिल्छ। खोप लगाएका कारण मृत्युदर पनि कम भएको छ। जोन्सन एन्ड जोन्सनबाहेक अन्य खोप बुस्टर डोजका रूपमा क्यान्सरका बिरामीले लिन मिल्छ। स्वास्थ्य सेवामा सरकारी, सामुदायिक र निजी क्षेत्रबीच साझेदारी गर्न सकिन्छ ? यसका लागि सबैभन्दा पहिले कार्यविधि तयार गर्नुपर्छ। सरकारी, सामुदायिक र निजी क्षेत्रसँगको सहकार्य गरेर सबै प्रदेशमा प्रतीकारात्मक तथा पुनस्र्थापना केन्द्र स्थापना गर्न सकिन्छ। समुदायमा आधारित पुनस्र्थापनात्मक तथा प्रशामक (क्यान्सर रोगीलाई उपचारका क्रममा खानपानका व्यवस्था) सेवालाई विकास र विस्तार गर्न सकियो भने उपचारमा दूरदराजमा बस्नेको पनि पहुँच पुग्न सक्छ। संघ, प्रदेश र स्थानीय तीनवटै तहमा सबै किसिमका स्वास्थ्य सेवाको सन्तुलित विकास र विस्तार कसरी गर्न सकिन्छ ? भौगोलिक अवस्थिति एवं आवश्यकताको आधारमा तीनवटै तहमा दक्ष जनशक्तिको विकास र विस्तार गर्नुपर्छ। जनशक्तिको विकास र विस्तारका लागि प्राथमिकताका आधारमा स्वास्थ्यका विभिन्न विधामा छात्रवृत्ति प्रदान गर्न सकिन्छ। स्वास्थ्य सेवालाई नाफामूलकभन्दा पनि सेवामूलक क्षेत्रमा रूपान्तरण गर्नुपर्छ। सरकारले यसको जिम्मेवारी लिएर विज्ञहरू सम्मिलित छुट्टै रणनीति बनाउनुपर्ने आवश्यकता छ। क्यान्सरलगायत नसर्ने रोगको नियन्त्रण एवं उपचार व्यवस्थापनलाई प्रभावकारी बनाउन कस्तो रणनीति उपयुक्त हुन्छ ? सर्वप्रथम त सरकारले नै नेतृत्वदायी भूमिका लिनुपर्छ। नसर्ने रोगबारे जनचेतना फैलाउनु पर्छ। गाह्रो नहुँदासम्म स्वास्थ्य संस्था नपुग्ने बानीमा सुधार ल्याउनु पर्छ। त्यसका लागि मिडिया एवं सामाजिक सञ्जालको उपयोग गर्न सकिन्छ। त्यसैले क्यान्सरबारेको गलत बुझाइ हटाउन सचेतनालाई व्यापक बनाउनु पर्छ। क्यान्सरविरुद्ध प्रतीकारात्मक, प्रवद्र्धनात्मक कार्यक्रम सञ्चालनमा जोड दिनुपर्छ। त्यसपछि उपचारात्मक र पुनस्र्थापनात्मकका आधारभूतदेखि विशिष्टीकृत र गुणस्तरीय स्वास्थ्य सेवालाई प्राथमिकता दिनुपर्छ। कम्प्रिहेन्सिभ उपचार सेवा प्रवाह गर्नुपर्छ। सरकारले रोगको पहिचानदेखि उपचारसम्मको व्यवस्था एउटै छानामुनि गर्नुपर्छ। केमोथेरापीलाई सस्तो र सर्वसुलभ कसरी बनाउन सकिन्छ ? केमो लेखेर दिए पनि कतिपय बिरामीले खरिद गरेर सेवन नगरेको पाएको छु। किनभने उनीहरूसँगै औषधि किन्ने पैसा नै छैन। केही समय खाए पनि बीचमै छोडिदिएको पाएको छु। औषधि महँगो छ। त्यसैले क्यान्सरको औषधि उत्पादनका लागि नेपालकै औषधि कम्पनीहरूलाई प्रवद्र्धन गर्नुपर्छ। स्वदेशमै क्यान्सरको औषधि उत्पादन गर्न सके धेरै सस्तो पथ्र्यो। क्यान्सरका कस्ता बिरामीले कोरोना संक्रमणविरुद्धको खोप लिन हुन्छ ? क्यान्सरका सबै बिरामीले कोरोनाविरुद्धको खोप लिन मिल्छ। भर्खरै बोन म्यारो ट्रान्सप्लान्ट गरेका बिरामी, कार्टिसेल लिएका बिरामी, एएनसी नम्बर हजारभन्दा कम भएका बिरामीले कोभिड१९ विरुद्धको खोप लिन हुँदैन। उनीहरूले ट्रान्सप्लान्ट गरेको बेलादेखि ३ देखि ६ महिनामा आफूले उपचार गरेको विज्ञ चिकित्सकसँग परामर्श गरी खोपबारे सल्लाह लिन सकिन्छ। केमोथेरोपीरेडियोथेरापीअप्रेसन गर्नुपर्ने सेवा लिनु केही दिनअघि वा केही दिनपछि कोरोनाविरुद्धको खोप लिन सकिन्छ। खोप लिने वा नलिनेबारे अन्योल भएमा क्यान्सरका विज्ञ चिकित्सकसँग परामर्श गर्नुपर्छ। बुस्टर डोजको सन्दर्भमा जोन्सन खोपबाहेक सरकारले उपलब्ध गराएका कोरोना विरुद्धको खोप लिन सकिन्छ। क्यान्सरको उपचारमा दक्ष जनशक्ति उत्पादन गर्न के गर्न सकिन्छ ? मुलुकभर विभिन्न स्वास्थ्य विज्ञान प्रतिष्ठान छन्। निजी मेडिकल कलेजहरू छन्। सबै शैक्षिक संस्थाले दक्ष जनशक्ति उत्पादन गर्न सकिन्छ। यसमा सरकार, निजी क्षेत्रको इच्छाशक्ति भए पुग्छ। दक्ष जनशक्ति उत्पादन गर्न गाह्रो छैन। नेपालको संविधानले आधारभूत स्वास्थ्य सेवा निःशुल्क प्राप्त गर्ने मौलिक हकको व्यवस्था गरेको छ। यो हकलाई व्यवहारमा कार्यान्वयन गर्न के गर्नुपर्ला ? शिक्षा र स्वास्थ्यको जिम्मेवारी सरकारले लिनुपर्छ। सरकारले यी दुई क्षेत्रमा लगानी वृद्धि गर्नुपर्छ। गुणस्तरीय र सर्वसुलभ शिक्षा र स्वास्थ्य सेवामा समतामूलक पहुँच सुनिश्चित गर्नुपर्छ। यो त राज्यको दायित्व नै हो। शिक्षा, स्वास्थ्य, सुशासन र अनुसन्धानमा लगानी बढाउनु पर्छ। कुनै पनि व्यक्ति शिक्षाको ज्योतिबाट वञ्चित नहोस्। कुनै पनि नागरिक उपचार नपाएर मर्न नपरोस्। सरकारले उत्तरदायित्व र प्रभावकारी नियमन बढाउनु पर्छ। सरकारले नेतृत्वदायी भूमिका निर्वाह गर्दै शिक्षित र स्वस्थ जीवनशैली प्रवद्र्धन गर्नुपर्छ।"
प्रदेश १ मा आज मन्त्रिपरिषद् विस्तार गरिँदै,"विराटनगर : विभाजन गरेर मन्त्रालयको संख्या १३ पुर्याइएको प्रदेश १ मा आइतबार मन्त्रिपरिषद् विस्तार गरिँदै छ। मुख्यमन्त्री राजेन्द्र राईले मन्त्रिपरिषद् विस्तारको अन्तिम तयारी गरेका हुन्। उनी ३ महिनाअघि प्रदेशको मुख्यमन्त्री बनेका थिए। प्रदेशमा आइतबार ८ जना नयाँ मन्त्री थपिने भएका छन्। नयाँ मन्त्रिपरिषद्मा नेपाली कांग्रेसका ३, नेकपा (एकीकृत समाजवाद)का ३ र नेकपा (माओवादी केन्द्र)का २ मन्त्री थपिने भएका हुन्। अहिले प्रदेश १ को मन्त्रिपरिषद्मा राज्यमन्त्रीसहित ६ जना मन्त्रीहरु छन्। नयाँ मन्त्रिपरिषद्मा कांग्रेसबाट मोरङका शेखरचन्द्र थापा, झापाका ओमप्रकाश सरावगी, ताप्लेजुङका प्रतापप्रकाश हाङ्गाम मन्त्री बन्ने पक्का भएको छ। थापालाई वन, वातावरण तथा भूसंरक्षण, सरावगीलाई उद्योग, श्रम तथा रोजगार र हाङ्गामलाई भूमि तथा यातायात व्यवस्था मन्त्रालयको जिम्मेवारी दिने तयारी छ। नेकपा एकीकृत समाजवादीबाट मोरङका उपेन्द्र घिमिरे, खोटाङका राजन राई र इलामकी खिनु लङ्वा लिम्बू मन्त्री बन्ने पक्का भएको छ। घिमिरेले सञ्चार तथा सहकारी, राईले सामाजिक विकास र लिम्बूले पर्यटन तथा संस्कृति मन्त्रालयको जिम्मेवारी पाउने भएका छन्। माओवादी केन्द्रबाट खोटाङका रामकुमार राई सिँचाई, खानेपानी तथा उर्जा र झापाका झलकसिंह दर्लामी मगर कृषि तथा पशुपंक्षी विकास मन्त्री बन्ने भएका छन्। प्रदेशका आर्थिक मामिला तथा योजना मन्त्री इन्द्रबहादुर आङ्बो र आन्तरिक मामिला तथा कानुन मन्त्री केदार कार्की यथावत छन्। हाल कायम रहेका सामाजिक विकास मन्त्री जयराम यादवलाई स्वास्थ्य मन्त्रालय र भौतिक पूर्वाधार विकास मन्त्री हिमाल कार्कीलाई सडक, पूर्वाधार तथा सहरी विकास मन्त्रालयको जिम्मेवारी दिइने भएको छ। संघीय लोकतान्त्रिक राष्ट्रिय मञ्चकी विष्णुमाया तुम्बाहाम्फे सामाजिक विकास राज्यमन्त्री नै रहने भएकी छन्।"
यू१९ विश्वकप : फाइनलमा इंग्ल्याण्डलाई हराउँदै भारत पाँचौं पटक च्याम्पियन,"नयाँ दिल्ली : भारतले यु१९ विश्वकप क्रिकेटमा इंग्ल्याण्डलाई ४ विकेटले पराजित गर्दै उपाधि जितेको छ। पहिला राज बावा र रवि कुमारको उत्कृष्ट बलिङ र त्यसपछि उपकप्तान शेख रसिद, अलराउन्डर राज बाबा र निशान सिन्धुको बलियो ब्याटिङमा भारतले इंग्ल्याण्डलाई जितेको हो। पहिले ब्याटिङ गरेको इंग्ल्याण्डले १८९ रन बनाएको थियो । जवाफमा भारतका उपकप्तान राशिद र निशान्त सिन्धुको अर्धशतकको मद्दतले भारतले इंग्ल्याण्डलाई चार विकेटले पराजित गरेको थियो । म्यान अफ द म्याच राज अंगद बावाले पहिले ५ विकेट लिए र त्यसपछि ३५ रनको इनिङ्स खेले । योसँगै इंग्ल्याण्डको २४ वर्षपछि यु१९ विश्वकप जित्ने सपना पूरा हुन सकेन। यश धुल यू१९ विश्वकप ट्रफीमा भारतको नाम अंकित गर्ने पाँचौं भारतीय कप्तान बने । यश धुलअघि विराट कोहली, मोहम्मद कैफ, उन्मुक्त चन्द र पृथ्वी शाले पनि भारतका लागि यू१९ क्रिकेट विश्वकप जितेका छन्। सर भिभियन रिचर्ड्स क्रिकेट स्टेडियममा खेलिएको फाइनलमा भारतीय इनिङ्सको सुरुवात राम्रो हुन सकेको थिए। पहिलो विकेट शून्यमा खसेको थियो । यसपछि उपकप्तान राशिद अर्धशतक (५० रन) बनाए । उनले हरनुस सिंहसँग दोस्रो विकेटका लागि ४९ रन जोडे र अर्धशतक पूरा गरेपछि तेस्रो विकेटका रूपमा आउट भए। दोस्रो ओपनर हरनूर सिंहले २१ रन बनाए। उपकप्तान शेख रसिद आउट भएपछि दुई रन मात्र बनाएर कप्तान यश धुल पनि आउट भए । अष्ट्रेलियाविरुद्धको सेमिफाइनलमा शतक प्रहार गरेका कप्तान धुलले फाइनलमा १७ रन बनाएका थिए । चौथो खेलाडीका रुपमा धुल आउट नभएसम्म भारतीय टोलीले ९७ रन बनाएको थियो । कप्तान र उपकप्तान दुवै प्याभिलियन फर्किएपछि फाइनल खेलमा धर्ना दिने राज बावा र निशान्त सिन्धुले पाँचौं विकेट (६७ रन) लिएर अर्धशतकीय साझेदारी गरे । राज बावाले अमूल्य ३५ रन बनाए । राज बावा आउट भएपछि निशान्त सिन्धुले अर्धशतक पूरा गर्दै भारतलाई जित दिलाए । बीबीसी हिन्दीबाट"
मधेश प्रदेशमा थपिए एक राज्यमन्त्री,"जनकपुरधाम : मधेश प्रदेशमा एक राज्यमन्त्री थपिएका छन्। मुख्यमन्त्री लालबाबु राउतले उद्योग, पर्यटन तथा वन राज्य मन्त्रीमा नेकपा एकीकृत समाजवादीका नागेन्द्र राय यादवलाई नियुक्त गरेका हुन्। मुख्यमन्त्री राउतले प्रदेश प्रमुख हरिशंकर मिश्रको उपस्थितिमा यादवलाई शपथ ग्रहण गराएका हुन्। राज्यमन्त्री बनेका यादव रौतहटको निर्वाचन क्षेत्र ३ (क) बाट निर्वाचित भएका हुन्। यसअघि मन्त्रालयमा राज्य मन्त्रीको रुपमा सुरेश मण्डल रहेका थिए। पार्टी विभाजनअघि मुख्यमन्त्री राउतले उनलाई पदमुक्त गरेका थिए। मन्त्रालय टुक्राएपछि मंसिर ५ गते नेकपा एकीकृत समाजवादीका शत्रुधन महतोको नेतृत्वमा नेकपा एस सरकारमा गएको थियो। उद्योग, पर्यटन तथा वन मन्त्रीमा शत्रुधन महतो र प्रदेश मामिला तथा कानुन मन्त्रीमा प्रमोद यादव नियुक्त भएका थिए।"
नरपानीमा बढे पर्यटक,"काठमाडौं : नरपानी डाँडामा पर्यटक बढेका छन् । आधा दर्जन हिमालको मनमोहक दृश्य अवलोकन गर्न पाइने भएकाले तराई र भारतबाट धेरै पर्यटक आउन थालेका हुन् । नरपानीलाई पर्यटकीय स्थलका रुपमा विकास गर्न सन्धिखर्क नगरपालिकाले प्रर्वाधार बनाइरहेको छ । यहाँ रहेको गंगासरोवर पोखरीको मर्मत गरी डुंगा सञ्चालनको तयारी भइरहेको प्रमुख प्रशासकीय अधिकृत नारायण अर्यालले बताए । पछिल्लो समय पिकनिक स्थलको रुपमासमेत यो ठाउँ परिचित बनेको छ । कपिलबस्तु, रुपन्देही, दांग, नवलपरासी, बाके र बर्दियाबाट दैनिक मानिसहरू पिकनिक खान आउने गरेका छन् । नरपानी महेन्द्र राजमार्गस्थित कपिलबस्तु गोरुसिंगेबाट ५० किलोमिटर दुरीमा छ । नजिकैको सुपा देउरालीमा धार्मिक विश्वासका साथ पाठा, पाठी चढाउन आउने चलन छ । बिचमा समथर भुभाग छ । सुपा देउरालीको दर्शन गरेपछि चिताएको पुग्ने धार्मिक विश्वास छ । कडा चट्टानका बीच बनाइएको सडक छ । सडक छेउमा मन्दिर छ । मुलुककै प्रमुख पर्यटकिय तन्तव्य बनाउने योजनासहित काम भइरहेको नगरपालिकाले जनाएको छ ।"
४० वर्षसम्म अलमलमै पश्चिम सेती,"धनगढी : ७५० मेगावाटको पश्चिम सेती जलविद्युत् आयोजनालाई दलहरूले हरेक चुनावमा एजेन्डा बनाउँछन्। तर, सरकारमा पुगेपछि प्राथमिकता दिँदैनन्। नत्र ४० वर्षसम्म अलमल पर्ने थिएन। लगानी बोर्डका प्रमुख, राष्ट्रिय योजना आयोगका उपाध्यक्षसहितको टोली हालै पनि स्थलगत अनुगमनमा आयो। यो पनि चुनाव आउन थालेको संकेतका रूपमा बुझेका छन् स्थानीयवासीले। डुबान क्षेत्रका कर्णबहादुर चन्द भन्छन्, अब नेताहरूको कुरामा विश्वास लाग्न छोडिसक्यो। करिब चार दशकसम्म आयोजना नबन्नुमा मुख्य चार कारण देखिन्छ। पहिलो, लगानीको टुंगो नलाग्नु। दोस्रो, आयोजना निर्माणको मोडालिटीबारे निक्र्योल हुन नसक्नु। तेस्रो, प्रसारण लाइन निर्माण र विस्थापित हुनेहरूको पुनःस्थापनामा चुनौती देखिनु। र, चौथोमा उत्पादन हुने बिजुलीको सम्भाव्य बजारको यकिन नगर्नु। ऊर्जा, जलस्रोत तथा सिँचाइ मन्त्रालयका प्रवक्ता मधुप्रसाद भेटुवाल भने तीन कारण औंल्याउँछन्। पहिलो, लगानीको स्रोत सुनिश्चित नहुनु हो। त्यसपछि उत्पादित बिजुलीको बजार नहुनु हो। तेस्रो भनेको परियोजनाबाट उत्पादित विद्युत्मा प्रतिफल कम हुनु हो, प्रवक्ता भेटुवाल भन्छन्। पाँच वर्षअघि कांग्रेसको नेतृत्वमा रहेको सरकारले आफ्नै लगानीमा निर्माण गर्ने योजना बनाएको बताउँछन्, कांग्रेस नेता एनपी साउद। तर, चुनावपछि कम्युनिस्टको सरकार आयो। उसले त्यो कुरा अघि बढाएन, नेता साउद भन्छन्, अर्को कुरा हाम्रो विद्युत्को बजार भनेको भारत हो। तर, भारतले आफूले लगानी गरेको आयोजना बाहेकको विद्युत् खरिदमा कम प्राथमिकता दिन्छ। त्यसैले बजारको पनि सुनिश्चितता भएन। जबसम्म हाम्रो विद्युत् खरिदको कुनै निश्चित फर्मुला बन्दैन यस्तै भइराख्छ। आयोजना बनाउन सरकार गम्भीर नदेखिएको पूर्वऊर्जामन्त्री गोकर्ण विष्टको भनाइ छ। १९ वर्षदेखि अलपत्र पारिएको आयोजना मैले आफू ऊर्जामन्त्री हुँदा सरकारको स्वामित्वमा ल्याएको हुँ। प्रादेशिक विकासको सन्तुलनका लागि पनि पश्चिम सेती महत्वपूर्ण थियो। त्यो भएको पनि अहिले ११ वर्ष भइसक्यो, पूर्वमन्त्री विष्ट भन्छन्। यो अवधिमा तीन विदेशी कम्पनीले अध्ययन गरे। तर, लगानी जुटाउन नसकेको पश्चिम सेती सरोकार समितिका अध्यक्ष रतन साउद बताउँछन्। फ्रान्सेली कम्पनी सोग्रेहले अध्ययनमा १३ वर्ष लगायो। तर, उसले निर्माणको अनुमति पाएन। अस्ट्रेलियाली कम्पनी स्मेकले १८ वर्ष बितायो। उक्त कम्पनीसँग पाँच वर्षभित्र निर्माण गर्ने सम्झौता भयो। तर, कार्यान्वयनमा लैजान सकेन। चिनियाँ कम्पनी चाइना थ्री गर्जेजले निर्माणको जिम्मा पाए पनि सात वर्षसम्म कामै गरेन। सरकारले अहिले नीतिगत र लगानीको स्रोतका लागि लगानी बोर्डलाई जिम्मा लगाएको छ। बोर्डको ४७औं बैठकले एक समिति गठन गरेर पश्चिम सेती र त्यसकै तल्लो तटीय क्षेत्रमा पर्ने एसआर६ (सेती रिभर६) परियोजनाका लागि अध्ययन गरिरहेको कार्यकारी निर्देशक सुशील भट्ट बताउँछन् । भन्छन्, यसको निर्माणको मोडालिटी छिट्टै सार्वजनिक हुन्छ। उनका अनुसार राष्ट्रिय योजना आयोगका उपाध्यक्ष विश्व पौडेलको संयोजकत्वमा एक समिति बनेको छ। यो समितिले पश्चिम सेती र तल्लो तटीय क्षेत्रमा पर्ने एसआर६ (सेती रिभर६) को अध्ययन गरी प्रतिवेदन बुझाउने कार्यादेश पाएको छ। समितिले स्थलगत पनि अवलोकन गरेको छ। हामीले अध्ययन टुंगाइरहेका छौं। फागुन २८ गतेभित्र प्रतिवेदन बुझाउने समय तालिका छ, कार्यकारी निर्देशक भट्ट भन्छन्। अहिले नै पश्चिम सेती सरकारले बनाउने वा पीपीपी मोडेलमा जाने भन्नेबारे कुनै टुंगो भने नभइसकेको भट्ट बताउँछन्। अहिले अध्ययनकै क्रममा छौं, पावरको मार्केट खोल्नु सामान्य कुरा होइन। कार्यादेशअनुसारको काम भइरहेको छ। अहिले पनि पश्चिम सेती नीतिगत रूपमा राष्ट्रिय गौरवकै योजनाको प्राथमिकतामा छ, उनी भन्छन्। ३९ वर्षअघि भएको थियो सर्भे तत्कालीन राजा वीरेन्द्र र रानी ऐश्वर्यले फ्रान्स भ्रमणका बेला त्यहाँका कम्पनीलाई नेपालमा पनि जलविद्युत् आयोजना निर्माण गर्न आग्रह गरेका थिए। त्यसपछि फ्रान्सको कम्पनी आयोजना अध्ययन गर्न आएको थियो। सोग्रेहले झन्डै ३९ वर्षअघि अध्ययन गरी विद्युत् उत्पादन गर्न सकिने प्रस्ताव गरेको थियो। त्यतिबेला बढीमा १ सय ५० मेगावाट उत्पादन गर्ने योजना थियो। तर, सोग्रेहले निर्माणको अनुमति पाएन। २०५१ सालमा स्मेकलाई सर्भे गर्ने जिम्मा दिइएपछि ७५० मेगावाट उत्पादन हुन सक्ने देखिएको हो। २०५४ मा सरकारले स्मेकलाई निर्माणको अनुमति दियो। तर, स्मेकले अनेक बहानामा काम अघि बढाएन। १६ वर्षपछि २०६६ सालमा सरकारले स्मेकसँगको सम्झौता तोड्यो। सरकारले २०६८ मा चाइना थ्री गर्जेजसँग निर्माण सम्झौता गर्यो। तर, उसले पनि काम नगरेपछि अन्योल छ। स्थानीयवासी अनिर्णयको बन्दी आयोजना प्रभावित क्षेत्रका बासिन्दा चार देशकदेखि अनिर्णयको बन्दी भएका छन्। बाँधस्थलबाट माथिल्लो तटीय क्षेत्र (डुबान क्षेत्र)मा बसोबास गर्नेहरू सबैभन्दा बढी मारमा परेका हुन्। सरकारले त्यहाँ सडक, तटबन्ध, विद्यालय, खानेपानी र पुलपुलेसामा लगानी गर्न छाडेको छ। आयोजना बन्यो भने लगानी खेर जान्छ भन्ने छ। यसपाली कात्तिकमा आएको बाढीले पश्चिम सेतीको प्रभावित क्षेत्रमा करोडौंको नोक्सानी गरेको छ। सेती नदीका झोलुंगे पुल बगेका छन्। नदीछेउका फाँटहरू बगर बनेका छन्। तटबन्ध नभएका कारण नदीको कटान बस्तीसम्म पुगेको छ। ढुंगाड क्षेत्रमा त सेतीको भंगालोले बस्तीलाई घेरेको छ। बाढी आयो भने गाउँ टापुजस्तै बन्ने गर्छ। यसपाली बाढीले त्यहाँका ६० स्थानीयवासी तीन दिन गाउँमै फसेका थिए। म जवान थिएँ, त्यतिबेलै पश्चिम सेतीका सपना बाँडिएका हुन्, ढुंगाडका कर्णबहादुर चन्द भन्छन्, तर अब माथि (मृत्यु) जाने बेला भइसक्यो, उही ४० वर्ष अघिकै कुरा सुनिन्छ। परियोजना बन्ने आशै आसमा दर्जनौं गाउँहरू अन्धकारमा बसेका छन्। अन्य विकासबाट बञ्चित छन्। उनीहरूले विस्थापित हुनुपर्ने भन्दै घर निर्माण र अरू लगानी गर्न सकेका छैनन्। विस्तारै परियोजना बन्ने आशा पनि मर्दै गएको थलाराका धनबहादुर सिंह बताउँछन्। बैतडीको ढुंगाडका विष्णु चन्द ४० वर्षका भए। भन्छन्, म बोल्न सक्ने र कुरा बुझ्ने भएँदेखि पश्चिम सेती सुन्दै आएँ। पश्चिम सेती बन्छ भन्थे। तर, चार दशक भयो, कपाल फुल्यो। मेरा सन्तान पनि पश्चिम सेती बुझ्न थालिसके। अझै बनेको छैन। नेताहरूको उदासीनता कांग्रेस सभापति शेरबहादुर देउवा पाँचौं पटक प्रधानमन्त्री छन्। पश्चिम सेतीको प्रभावितमध्येको एक जिल्ला डडेल्धुराले त उनलाई प्रजातन्त्रको पुनर्बहालीपछि हरेक चुनावमा अपराजित बनायो। पश्चिम सेतीको बाँध बन्ने स्थान देउवाकै गृह जिल्लाको नवदुर्गा गाउँपालिकामा पर्छ। उहाँको चुनावी एजेन्डामा जहिले पनि पश्चिम सेती पर्छ, जितेपछि बन्दैन, ढुंगाडका विष्णु चन्द भन्छन्। समितिका अध्यक्ष साउद प्रधानमन्त्री देउवासँग कुराकानी भएको सुनाउँछन्। भन्छन्, प्रधानमन्त्रीले जसरी पनि पश्चिम सेती बनाउँछु भन्नुभएको छ, आशा त मार्नु हुँदैन। उनका अनुसार पुष्पकमल दाहाल, माधवकुमार नेपाल र केपी शर्मा ओलीलगायत प्रधानमन्त्री हुँदा पनि सबैले राम्रो योजना भने। बनाउने आश्वासन दिए। सुदूरपश्चिमबाटै डा भीम रावल पटकपटक मन्त्री भए। एमालेको चुनावी एजेन्डामा पनि पश्चिम सेतीलगायत राष्ट्रिय गौरवका आयोजना समेटिएका छन्। तर, चुनावमा सबैलाई पश्चिम सेती याद आउँछ। अघिपछि बिर्सिन्छन्, कैलाली उद्योग वाणिज्य संघका पूर्वअध्यक्ष दिनेश राजभण्डारी भन्छन्। यही प्रदेशबाट लेखराज भट्ट, रमेश लेखक, दिलेन्द्रप्रसाद बडु, एनपी साउदजस्ता नेता छन्। के हो एसआर६ ? ४५० मेगावाटको जलाशययुक्त आयोजना हो एसआर ६। पश्चिमसेतीमा बूढीगंगा मिसिने स्थानभन्दा केही तल एसआर६ आयोजना बनाउन प्रस्ताव गरिएको छ। जुन डोटी र अछाममा पर्छ। दीपायलगौगुडा ग्रामीणमार्ग परियोजना पहुँचमार्गको नजिक पर्छ। जापानी सहयोग नियोग (जाइका)ले २०४९ सालमा गरेको अध्ययनअनुसार यो परियोजना ६५२ मेगावाटसम्म बन्नसक्छ। यसका लागि २०७ मिटर अग्लो बाँध बाँध्नुपर्छ। यसलाई आधा घटाउने हो भने २२८ मेगावाट उत्पादन हुनसक्छ। पश्चिम सेती र एसआर६ परियोजना एकै विकासकर्ताले बनाउँदा पानी थुन्ने, विद्युत् निकाल्ने र पानी छाड्ने समयको व्यवस्थापन गर्दा ४५० मेगावाटमा र पश्चिम सेतीलाई ७५० मेगावाटमै बनाउन सकिने बोर्डको दाबी छ। पाँच वर्षअघि कांग्रेसको नेतृत्वमा रहेको सरकारले आफ्नै लगानीमा निर्माण गर्ने योजना बनाएको थियो। तर, चुनावपछि कम्युनिस्टको सरकार आयो। उसले त्यो कुरा अगाडि बढाएन। एनपी साउद, नेता, नेपाली कांग्रेस १९ वर्षदेखि अलपत्र पारिएको पश्चिम सेती आयोजना म ऊर्जामन्त्री हुँदा सरकारको स्वामित्वमा ल्याएको हुँ। त्यो भएको पनि ११ वर्ष भइसक्यो। पश्चिम सेती बनाउन सरकार गम्भीर देखिएन।  गोकर्ण विष्ट, पूर्वऊर्जामन्त्री एसआर६मा १५ मिटर हेडरेस सुरुङमार्ग बनाएर बिजुली उत्पादन गर्न सकिन्छ। खुलास्थानमा पावरहाउस बनाउन सकिने भएकाले यो पश्चिम सेतीका लगानीकर्ताका लागि आकर्षणको केन्द्र हुनसक्ने लगानी बोर्डले जनाएको छ। पश्चिम सेती जलविद्युत् आयोजना जलाशययुक्त आयोजना हो। बझाङ, डोटी, डडेलधुरा र बैतडी प्रभावित जिल्ला हुन्। डोटीको आदर्श गाउँपालिकाको रातामाटी र डडेलधुराको नवदुर्गा गाउँपालिकाको चामागाड यसको ड्याम क्षेत्र हो। तीन विदेशी कम्पनीले के गरे ? फ्रान्सेली कम्पनी सोग्रेहको १३ वर्ष फिल्डमा काम गरेको २०३९ सालदेखि हो। तर, आयोजना पहिचान २०३६ सालमा भएको स्थानीयवासी बताउँछन्। त्यति बेलाको सरकारले फान्सेली कम्पनी सोग्रेहलाई अध्ययनको अनुमति दिएको थियो। सोग्रेहले बैतडीको ढुंगाडबाट आठ किलोमिटर माथि बाँधरहित आयोजना बनाएर ३७ मेगावाट उत्पादन गर्न सकिने सम्भावना देखाएको थियो। सरकारले यसको म्याद थप गरी अरू सम्भाव्यता अध्ययनको अनुमति दियो। उसले ढुंगाडमा बाँध बनाएर ३६० मेगावाट उत्पादन गर्न सकिने प्रतिवेदन दियो। तर, निर्माणको अनुमति पाएन। आयोजना बनाउने भए त्यति बेलै अनुमति पाउँथ्यो होला। तर, कसले के खेल खेलिरहेको छ भन्ने पत्तै हुन्न। त्यही नियति अहिले पश्चिम सेतीले भोग्नुपरेको हो, पश्चिम सेती सरोकार समितिका अध्यक्ष रतन साउद भन्छन्। अस्ट्रेलियाली स्मेकले अल्झायो १८ वर्ष सोग्रेहले निर्माणको अनुमति नपाएपछि सेलाएको थियो पश्चिम सेती। त्यसपछि अध्ययनको जिम्मा अस्ट्रेलियाको स्मेक (स्नोई माउन्टेन इन्जिनियरिङ कर्पोरेसन)ले पायो। उसले २०४६ भदौदेखि काम गरेको समितिका अध्यक्ष साउद बताउँछन्। स्मेकले २०४९ सालमा प्रतिवेदन बुझायो। १९५ मिटर अग्लो बाँध बनाएर ७५० मेगावाटको आयोजना बनाउन सकिने प्रतिवेदनमा थियो। ६७ किलोमिटर हेडरेस सुरुङ बनाउनुपर्ने भनिएको थियो। २५ किलोमिटर ताल बन्ने अनुमान गरिएको थियो। त्यही तालका कारण १२ हजार परिवार विस्थापित हुने देखियो। जसमा बैतडीको ढुंगाड, डडेलधुराको नवदुर्गा गाउँपालिकाका केही वडा, डोटीको आदर्श र तलारा गाउँपालिका, बझाङको केदारस्यु गाउँपालिकाका बस्ती छन्। सेती नदी बझाङमा पर्ने साइपाल हिमालबाट उत्पत्ति भएर बैतडी, डडेलधुरा र डोटी हुँदै अछाममा पुगेपछि कर्णालीमा मिसिन्छ। यसमा कर्णालीको संगमस्थलभन्दा माथिल्लो तटमा बाँध बनाउनुपर्ने देखिएको थियो। उक्त बाँधबाट हेडरेस सुरुङमार्फत भूमिगत विद्युत् गृहमा पानी पुर्याएर विद्युत् उत्पादन गर्न सकिने जनाइएको छ। आयोजनाबाट विस्थापित हुने १२ हजार जनसंख्यालाई पुनस्र्थापना गर्नुपर्नेसमेत अध्ययनले देखाएको थियो। स्मेकले विद्युत् विकास केन्द्रसँग सन् १९९४ मा समझदारी गर्यो। निर्माणस्वामित्व ग्रहणसञ्चालनहस्तान्तरण (बुट) मोडलमा पाँच वर्षभित्र आयोजना निर्माण गर्ने भनिएको थियो। उत्पादन हुने विद्युत् भारतलाई बेच्ने र उत्पादन सुरु भएको ३० वर्षपछि नेपाललाई हस्तान्तरण गर्ने पनि समझदारी थियो। तर, स्मेकले सन् २०१२ सम्म (करिब १८ वर्ष) पनि आयोजना कार्यान्वयनमा लैजान सकेन। चाइना थ्री गर्जेजका ७ वर्ष सरकारले २०६९ सालमा निर्माण अनुमति चिनियाँ कम्पनी चाइना थ्री गर्जेजको सहायक कम्पनी सीडब्ल्यूई इन्भेस्टमेन्ट कर्पोरेसनलाई दिएको थियो। करिब १ खर्ब ८० अर्ब रुपैयाँ लागतमा सन् २०१४ मा निर्माण सुरु गरी २०२१ सम्म पूरा गर्ने प्रारम्भिक सहमति भयो। उक्त आयोजनाका लागि वैदेशिक लगानी भित्र्याउने अनुमति, नेपालमा नयाँ कम्पनी दर्ता गर्ने गरी उसले लगानी बोर्डमा निवेदन दिएको थियो। त्यसैमा १ खर्ब ५० अर्ब वैदेशिक ऋण लगानी भित्र्याउने, सीडब्ल्युईको ७५ प्रतिशत र विद्युत् प्राधिकरणको २५ प्रतिशत सेयर स्वामित्व रहने सहमति भएको थियो। कुल लागतको १० प्रतिशत सेयर स्थानीयवासी (बैतडी, बझाङ, डडेल्धुरा, डोटी) लाई छुट्ट्याउने, स्थानीय विद्युतीकरणका लागि १ सय ५० मेगावाट उपलब्ध गराउने सैद्धान्तिक सहमति कम्पनीले गरेको थियो। तर, लामो समय आयोजना अघि बढेन। २०७५ मा यो विषय टुंगो लगाउन भन्दै थ्री गर्जेजका अध्यक्ष लु चुनको नेतृत्वमा ११ सदस्यीय प्रतिनिधि टोली नेपाल आयो। तर, सहमति हुन नसकेपछि आयोजनाबाट हात झिक्यो। २०७५ भदौमा चाइना थ्री गर्जेजले हात झिकेपछि बजेट विनियोजन पनि हुन छाडेको छ। कहिले के भयो ? फ्रान्सेली कम्पनी सोग्रेह आयोजना पहिचान २०३६ फिल्डमा काम गरेको २०३९ उत्पादन क्षमता ३७ मेगावाट थप अध्ययनबाट देखियो ३६० मेगावाट अस्ट्रेलियाली स्मेक काम थालेको २०४६ प्रतिवेदन बुझाएको २०४९ उत्पादन क्षमता ७५० मेगावाट विस्थापित हुने परिवार १२ हजार निर्माण सम्झौता १९९४ (सन्) सम्पन्न गर्ने अवधि ५ वर्ष सम्झौता रद्द २०६६ चाइना थ्री गर्जेज निर्माण अनुमति २०६९ लागत १ खर्ब ८० अर्ब रुपैयाँ सम्पन्न गर्नुपर्ने अवधि सन् २०१४२०२१ पछि हटेको २०७५ भदौ बजेट विनियोजन हुन छाडेको २०७५ स्रोत : पश्चिम सेती सरोकार समिति"
"हिमपातले सोलुखुम्बु भित्रिने मुख्य सडक अवरुद्ध, यात्रुको विचल्ली","सोलुखुम्बु : भारी हिमपातको कारण हिमाली जिल्ला सोलुखुम्बुमा सवारी आवगमन ३ दिनयता ठप्प बनेको छ। सडक मार्गबाट जिल्ला भित्रिने मुख्य नाका पत्ताले क्षेत्रमा बाक्लो हिउँ जम्दा शुक्रबारदेखि सवारी सञ्चालन बन्द भएको हो। यातयातत व्यवसायी दोर्जी शेर्पाका अनुसार पत्ताले क्षेत्रको सडकमा २ देखि ३ फिटसम्म हिउँ जमेको छ। सडक खुलाउन सडक डिभिजन कार्यालय ओखलढुंगाले जेसिवीको प्रयोग गरे पनि सम्भवन नभएको यात्रु ङिमा ग्लाल्जेन शेर्पाले बताए। उनका अनुसार जेसिवीले सडकको हिउँ सोरेर सडक खुलाउने कोसिस गरे पनि शनिबारसम्म हिमपात नरोकिएकाले खुलाउन नसकेको हो। जसका कारण तीन दिनयता जिल्ला भित्रिने तथा बाहिरीने कुनै पनि सवारी साधन चल्न सकेको छैन भने सोलुखुम्बुका लागि छुटेको सावरी साधनहरु ओखलढुंगाको ठाढे, टोड्के, विप्ल्याटे लगायतका स्थानमा तीन दिनदेखि रोकिएको छ। सो क्षेत्रमा दर्जनौँ सवारी साधन अलपत्र परेको छ भने सयौं यात्रुको विचल्ली भएको बताइएको छ। सवारी रोकिएसँगै खान बस्नको समेत समस्या भएको यात्रुहरुले गुनासो गरेका छन्। विशेष गरी अशक्त, बालबालिका, वृद्धवृद्धा समस्यामा परेको बताइएको छ। माघ महिनामा विवाहको समय भएकाले सोलुखुम्बु आउने जन्तीसमेत ठाडे क्षेत्रमा रोकिएको सल्लेरीका दिपक राजभण्डारीले बताए। आफ्नो आफन्त जन्ती आउँदै गरेको भए पनि अहिले सडकमा जमेको हिउँका कारण सवारी सञ्चालन हुन नसक्दा बीच बाटोमा नै रोकिएको उनको भनाइ छ। काठमाडौंदेखि सोलुखुम्बुसम्मको यात्रामा शुक्रबार नै निस्केको भए पनि ओखलढुंगाको टोट्के मै रोकिएर बस्नुपरेको यात्रु दिपक केसीले बताए। हिमपात भएको बेलामा सामान्य भए पनि त्यसपछिको सडक यात्रा जोखिमपूर्ण हुने जिल्ला ट्राफिक प्रहरी कार्यालय सोलुखुम्बुका इन्चार्ज कृष्ण कटवालले बताए। सडकमा हिउँ जम्ने र भौगोलिक अवस्थाका कारण दुर्घटनाको जोखिम हुने भएकाले यस्तो अवस्थामा अतिआवश्यक कामबाहेक यात्रामा ननिस्कन उनले आग्रह गरे। आइतबार दिउँसोसम्ममा सडक खुलाउने सडक डिभिजन कार्यालय ओखलढुंगाले जनाएको छ।"
भारतमा लता मंगेशकरको सम्झनामा २ दिने राष्ट्रिय शोक,नयाँ दिल्ली : भारतले दुई दिनसम्म राष्ट्रिय शोक मनाउने भएको छ। चर्चित भारतीय गायिका लता मंगेशकरको सम्झनामा भारतले आइतबार र सोमबार दुई दिन राष्ट्रिय शोक मनाउने भएको हो। भारत रत्न पुरस्कारबाट सम्मानित बनेकी गायिका मंगेशकरको शोकमा भारतले आफ्नो राष्ट्रिय झण्डा दुई दिनसम्म आधा झुकाउने भएको हिन्दुस्तान टाइम्समा खबर छ। स्वरकी धनी भनेर चिनिने चर्चित भारतीय गायिका मंगेशकरको ९२ वर्षको उमेरमा आइतबार निधन भएको हो। उनको आइतबार बिहान ब्रिच क्यान्डी अस्पतालमा उपचारका क्रममा निधन भएको हो। मंगेशकरलाई कोभिड १९ संक्रमण भएपछि जनवरीको सुरुमा अस्पताल भर्ना गरिएको थियो। स्वास्थ्यमा सुधार नआएपछि उनलाई केही हप्तादेखि आइसियुमा राखिएको थियो। ३६ भन्दा बढी भारतीय भाषामा ३० हजारभन्दा बढी गीत गाइसकेकी मंगेशकरले भारतीय फिल्म संगीतलाई नयाँ परिभाषा दिएकी छन्।
घरेलु हिंसाको आरोप लागेपछि पेरुका प्रधानमन्त्रीद्वारा राजीनामा,"लिमा : घरेलु हिंसाको आरोप लागेपछि पेरुका प्रधानमन्त्रीले राजीनामा दिएका छन्। गत हप्ताको मंगलबार मात्र प्रधानमन्त्री बनेका हेक्टर भ्यालेरले घरेलु हिंसाको आरोप लागेको चार दिनपछि शनिबार राजीनामा दिएका हुन्। प्रधानमन्त्री भ्यालेरले सन् २०१६ मा आफ्नी पछिल्लो श्रीमती र छोरीमाथि हात उठाएको अभियोग लागेको छ। सो अभियोगको समाचार तीव्र रुपमा बाहिरिएपछि प्रधानमन्त्रीले चर्को आलोचना खेप्नु परेको थियो। सो अभियोगपछि त्यहाँका राष्ट्रपति पेड्रो क्यासिलोले ६ महिनाभित्रमा चौथो नयाँ मन्त्रीमण्डल गठन गर्ने बताएका थिए। घरेलु हिंसा गरेका प्रधानमन्त्री भ्लालेरले राजनैतिक अधिकारको दुरुपयोग गरेको बताइएको छ। यद्यपि, प्रधानमन्त्री भ्यालेरले भने आफूमाथि झुटो आरोप लागेको बताएका छन्।"
नीति कथा : आफू जस्तै रोजाइ,"एउटा गाउँमा एक जना किसान रमाएर बसेका थिए। खेतीपातीसँगै उनले तरकारी खेती पनि गरेका थिए। सँगै बाख्रा, कुखुरा र कुकुर पनि पालेका थिए। उनलाई आम्दानीका लागि आफूले पालेका कुकुरका बच्चाहरू बेच्न मन लाग्यो। उनले घरबाहिर कुकुर बिक्रीको सूचना टाँस गरे। केही दिनसम्म केही मानिस आए। कुकुरका बच्चा हेरे। दाम सोधे तर किनेर लगेनन्। किन्नेभन्दा हेर्ने मानिस धेरै आए। एक सातासम्म मान्छे आइरहँदा पनि कसैले किनेर लगेनन्। एक साझ कसैले उक्त किसानको घरको ढोका ढक्ढक्यायो। दिक्क भएका किसानले ढोकै खोलेनन्। केहीबेरसम्म ती किशोरले ढक ढक गरिरहे। जे भए पनि ढोका खोलिदिन्छु भन्ठानेर किसान उठे। बाहिर हेर्दा दस वर्षको किशोर उभिइरहेका थिए। ती किशोरले भने म एउटा कुकुरको बच्चा किन्न चाहन्छु। किसानलाई लाग्यो, यी किशोरले पनि ओल्टाइ पल्टाइ हेर्छन् र छोडेर जान्छन्। ठीकै छ, तर मैले बेच्न खोजेको कुकुरको बच्चा उन्नत जातको हो। यसको मूल्य पनि बढी पर्छ। किसानले भने। किशोरले गोजीबाट पाच सय रूपैयाको नोट निकाले। किसानलाई दिदै भने के यतिले पुग्छ ? कि अझै महंगो हो। थपौं ? बल्ल बल्ल किन्ने मान्छे आएको बुझेपछि किसानले कुनै कुरै गरेनन्। मात्र हुन्छ भने। किसानले पैसा हातमा लिए। त्यसपछि किसानले आफूसित भएका कुकुरका बच्चाहरू देखाए। ती किशोरले अरू जस्तो धेरै केही गरेनन्। सर्लक्क एउटा त्यस्तो कुकुरको बच्चा छाने, जुन किसानले सोचेकै थिएनन्। अरू बच्चाभन्दा कमजोर र खुट्टा पनि राम्ररी चलाउन नसक्नेलाई छाने। त्यही बच्चालाई देखाउँदै किशोरले भने मलाई यही बच्चा दिनुस्। तर तिमीलाई यो बच्चा मन पर्दैन। किनभने यसको एउटा खुट्टा कमजोर छ र यो अरू बच्चा जस्तै दौड्न सक्दैन। किसानले भने। तर जब किशोर अगाडि बढे, तब किसानले देखे कि किशोर पनि एउटा खुट्टा खोच्याएर हिडिरहेका छन्। किशोरले किसानलाई भने केही फरक पर्दैन, यो कुुकुरको बच्चा अपांग भएकाले मलाई यही बच्चा मन पर्यो। किसान निःशब्द टोलाइरहे। नैतिक शिक्षा : जस्तो आफू रोजाइ पनि त्यस्तै। सबैलाई उत्कृष्ट चिजको मात्र रोजाइ हुन्छ भन्ने छैन।"
म्याग्दीमा चन्दा सङ्कलन गरी १८ किमी सडक निर्माण,"म्याग्दी : म्याग्दीको अन्नपूर्ण गाउँपालिका६ स्थित पर्यटकीय स्थल घोडेपानी जोड्ने बैकल्पिक सडक निर्माण भएको छ। अन्नपूर्ण गाउँपालिकाको वडा नम्बर ७ हिस्तानमा पर्ने महभिरदेखि घराम्दी र टिकोटदेखि ठुलाखर्क, प्यारीभारानी ताल हुँदै सडक सञ्जाल जोडिएको हो। यसबाट घोडेपानी, घराम्दी, टिकोटका बासिन्दाको साथै घोडेपानी घुम्न जाने पर्यटकलाई आवत जावतमा सुबिधा पुगेको छ। यसअघि गाउँपालिकाको केन्द्र पोखरेबगर देखि घारखिबाङशिखचित्रे हुदै घोडेपानी सडक थियो। हिस्तानका वडाध्यक्ष गमप्रसाद फगामीले स्थानीयवासीले रु। एक करोड भन्दा बढी चन्दा संकलन गरेर करिब १८ किलोमिटर सडक निर्माण गरेका जानकारी दिए। 'महभिरदेखि घराम्दीप्यारीभारानी हुदै घोडेपानी जोड्ने छोटो दुरिको सडक पोखरेबगर भन्दा करिब तीस मिनेट छिटो पनि छ,' उनले भने, 'बैकल्पिक सडकबाट घोडेपानी आवत जावत हुन थालेको छ। धार्मिक पर्यटकीय स्थल प्यारीभारानीको पर्यटन प्रवर्द्धनमा सहयोग पुगेको छ।' घराम्दीबासी, प्रवासी, छिमेकी गाउँका बासिन्दाबाट एक करोड १७ लाख ८५ हजार ९२० रुपैयाँ चन्दा जुटाएर बेनीजोमसोम सडकको महभिरदेखि घराम्दी हुँदै ठुलाखर्क पुर्याइएको सडक गत वर्ष थप रु पाँच लाख खर्चेर प्याराभारानी ताल पुर्याइएको उनले जानकारी दिए। यसैगरी गाउँपालिकाको १२ लाख र प्रदेश सरकारको आठ लाख अनुदानमा टिकोटबाट मथेनी हुँदै ठुलाखर्क जोड्ने करिब पाँच किमी सडक निर्माण भएको छ। डिभिजन वन कार्यालयको २० लाख सहयोगमा घोडेपानीदेखि प्यारीबाराही ताल जोड्ने डेढ मिटर फराकिलो तीनतीन किमीको घोडा र साइकल मार्ग निर्माण गरिएको छ। घराम्दीका तिर्थबहादुर फगामीले सडक यातायातको सुबिधासँगै पर्यटकीय महत्वको पेरी भरानी तालमा भक्तजन र पर्यटकको आगमन बढेको बताए। 'जनैपूर्णिमा पर्वमा यहाँ पुजाआजा गरेमा मनोकाक्षा पुरा हुने विश्वासका साथ मेला लाग्ने गर्छ,' उनले भने, 'करिब दुई सय मिटर लम्बाई र एक सय मिटर चौडाईमा गोलो आकारमा फैलिएको ताल आकर्षक र मनमोहक छ।' गुराँसको जंगलको बीचमा रहेको ताल परिसरबाट धौलागिरी, अन्नपूर्ण, माछापुच्छ्रे, निलगिरी रेञ्चका हिमाल र पहाडी भूगोलको मनमोहक दृष्य अवलोकन गर्न सकिन्छ। घोडेपानी र प्यारीभारानी क्षेत्रमा गण्डकी प्रदेशमा ठूलो गुराँसको जंगल छ। यहाँको जंगलमा डाँफे, कालिज, मृग, चितुवा, घोरल लगायत वन्यजस्तुको बसोबास छ। समुन्द्रि सतहदेखि दुई हजार ८०० मिटरको उचाईमा अवस्थित घोडेपानी प्रसिद्ध पर्यटकीय स्थल पुनहिलको प्रवेशद्वार हो। रासस"
आजदेखि देशभर मौसम सुधार हुने,"काठमाडौं : पछिल्लो केही दिनयतादेखि पश्चिमी न्यून चापीय प्रणालीको प्रभावले प्रभावित मौसम आइतबारदेखि सुधार हुने भएको छ। देशभर आज आंशिक बदलीदेखि मौसम सामान्यतया सफा रहने जल तथा मौसम विज्ञान विभागले जनाएको छ। प्रदेश नं १ र बागमती प्रदेशमा आंशिकदेखि सामान्य बदली रही देशका बाँकी भूभागमा मौसम आंशिक बदलीदेखि सामान्यतया सफा रहनेछ। सोमबार प्रदेश नं १, मधेस, बागमती, गण्डकी र लुम्बिनी प्रदेशमा आंशिक बदली रही अन्य प्रदेशमा मौसम सामान्यतया सफा रही देशका मध्य तथा पश्चिमी भूभागका उच्च पहाडी तथा हिमाली भूभागका केही स्थानमा हल्का हिमपातको सम्भावना रहेको छ। मौसम पूर्वानुमान महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम चार दशमलव आठ डिग्री र अधिकतम तापक्रम १३ दशमलव शून्य डिग्री सेल्सियस छ। त्यस्तै आज सबैभन्दा कम जुम्लाको न्यूनतम तापक्रम माइनस तीन दशमलव तीन डिग्री र सबैभन्दा धेरै डोटीको दिपायलको अधिकतम तापक्रम १९ दशमलव तीन डिग्री सेल्सियस छ। आज पनि अधिकांश स्थानमा वर्षा र हिमपात : कहिलेदेखि आउँछ मौसममा सुधार?"
मन्त्रालय विभाजनको युवा संघद्वारा विरोध,विराटनगर : प्रदेश १ मा मन्त्रालय विभाजन गरिएको विरोधमा आन्दोलनरत नेकपा (एमाले)को भातृ संगठन राष्ट्रिय युवा संघ नेपालले प्रदेश प्रमुखको कार्यालय जाने बाटो अवरोध गरेको छ। प्रदेशमा आइतबार मन्त्रिपरिषद् विस्तारपछि मन्त्रीहरुको शपथ ग्रहण गराइँदै छ। युवा संघले नयाँ मन्त्रीको शपथ ग्रहणका लागि जाने बाटो छेकेर अवरुद्ध बनाएको हो। युवा संघका नेता कार्यकर्ता सडकमै बसेर अवरोध गरिरहेका छन्। उनीहरुलाई हटाउने प्रयास प्रहरीले गरिरहेको छ। प्रदेश प्रमुखको कार्यालयमा नयाँ मन्त्रीको शपथ हुने भएपछि प्रदेश प्रमुखको कार्यालय जाने बाटोमा संघले चक्काजाम गरेको हो। प्रदेश १ मा ७ वटा मन्त्रालयलाई विभाजन गरेर मन्त्रालयको संख्या १३ पुर्याइएको छ। संघले मन्त्रालय विभाजनको विरोधमा सडकमा निस्किएर आन्दोलन गरिरहेको छ। मन्त्रालय विभाजन गरी सरकारले आर्थिक भार बढाउने काम गरेका कारण नयाँ मन्त्रीले शपथ ग्रहणका लागि जाने मुख्य बाटो छेकिएको राष्ट्रिय युवा संघ नेपालका केन्द्रीय कोषाध्यक्ष मुकेश बुढाथोकीले जानकारी दिए। उनका अनुसार आन्दोलनमा हस्तक्षेप भएमा संघर्षका थप कार्यक्रम अघि बढाएर आन्दोलनलाई सशक्त बनाइने छ।
"भत्कियो कोतगढी, मेटिंदै बहादुरीको निशानी","दैलेख : ढुंगैढुंगाले निर्माण गरिएको दैलेखको कोतगढी पाँच पाण्डवले निर्माण गरेको मानिन्छ। यसलाई प्रयोग गरेर विभिन्न कालखण्डमा युद्ध भए। द्वन्द्वको समयमा पनि नेपाली सेनाले यसकै सहारा लियो। सुरक्षाको बन्दोबस्त मिलाउने र हातहतियार तैनाथ राख्न उत्तम स्थानका रूपमा इतिहासदेखि वर्तमानसम्म यसले काँध थाप्यो। तर, ऐतिहासिकता जोगाउन स्थानीयलाई हम्मेहम्मे परेको छ। पूर्खाको बहादुरीको साक्षी मेटाउने चिन्ता छ। गढीभित्र केही हेर्नलायक संरचना थिए, ती भत्काइए। अहिले स्वरूप फेरिएको छ। पुरानै शैली र स्वरूपमा मर्मत तथा जीर्णोद्धार गरिनुपर्छ। पुरानो सम्पदा र स्वरूपलाई मास्नु हुँदैन्, नागरिक समाज दैलेखका अध्यक्ष खड्गबहादुर सिजाती भन्छन्। झन्डै दुई सय मिटरको परिधिमा गढी फैलिएको छ। पुतली आकारमा निर्माण भएको यसमा १३ वटा प्वाल र त्यति नै चुच्चा छन्। न्यूनतम एक क्वीन्टलदेखि २० टनसम्मका ढुंगाको प्रयोगबाट बनेको छ। अवलोकन गर्ने पर्यटकको संख्या दैनिक बढ्दैछ। तर, यस्तै महत्व बढ्दै गएको समयमा मर्मतको नाममा ऐतिहासिक संरचना भत्काउन सुरु भए। प्राचीन गढीको स्वरूप बिगारियो। संघ र प्रदेश सरकारले पनि यसको ऐतिहासिकता बुझेन। खर्च गरेर संरक्षणको साटो स्वरूप नै परिवर्तनको काम भएको आरोप स्थानीय नागरिकको छ। पुरातत्व विभागले पनि नियमविपरीत कार्य भनेको छ। अहिले ऐतिहासिक ढुंगा यत्रतत्र छरिएका छन्। बालुवा र सिमेन्टको संरचना निर्माण सुरु भएको छ। कोतगढी प्रवेशद्वारको सिँढी भत्काइएको छ। जीर्णोद्वारको काम गरिएको भनिए पनि पुरानो स्वरूप बिगारिएको छ। पुरातत्व विभागको नजर भत्काइएपछि परेको छ। नेपाली सेनाको स्वामित्वमा रहेको यहाँ संरचना र सम्पदाको सुरक्षामा समेत चुनौती थपिएको स्थानीय मनिष भण्डारी बताउँछन्। मर्मतका नाममा गढीको प्राचीन सुन्दरता बिगारियो भने पर्यटकको आकर्षण घट्नेछ, उनले भने। तत्कालीन इन्जिनियरिङ मात्र नभई दूरदर्शी झल्को दिने ऐतिहासिक कोतगढी जस्ताको त्यस्तै रहन दिनुपर्ने स्थानीयले जोड दिएका छन्। तर, बजेट सिध्याउन स्वरूप बिग्रने गरी गढी मर्मतको काम सुरु गरिएको स्थानीय बताउँछन्। पुरातात्विक तथा कानुनी जटिलताहरू भए पनि सानो आकारमा व्यवस्थापकीय समूहसहित सेनाकै स्वामित्वमा गढीको ऐतिहासिक तोपलाई पुनर्स्थापना गरिनुपर्ने माग पनि बारम्बार उठिरहेको छ। नारायण नगरपालिकाले विगत तीन वर्षदेखि संरक्षणका नाममा सम्पदामाथि सिमेन्ट लगाउनेलगायतका कार्य गर्यो। कानुनत् (प्राचीन स्मारक संरक्षण नियमावली, २०४६) पुरातत्व विभागको स्वीकृत बिना पुरातात्विक सम्पदाभित्र कुनै काम गर्न पाइँदैन्। तर, कर्णाली प्रदेश सरकार, नारायण नगरपालिका लगायतका निकायले धमाधम कंक्रिट संरचना बनाए। सिमेन्ट र आधुनिक उपकरण प्रयोग गरेर विभिन्न संरचना निर्माण भए। आर्थिक वर्ष २०७६०७७ मा कोतगढी संरक्षणका लागि भन्दै कर्णाली प्रदेश सरकारको ४० लाख बजेट छुट्ट्यायो। नगरपालिकाले त्यसमा १३ लाख थप्यो। जम्मा ५३ लाखमा घेरबार र कंक्रिट पर्खाल निर्माण सुरु भयो। यसले गढीका लागि न्यय नगरेको स्थानीय न्यू ज्वाला क्लबका अध्यक्ष विशाल सुनार बताउँछन्। आर्थिक वर्ष २०७७०७८ मा डिभिजन वन कार्यालयबाट २० लाखको लगानीमा गढी वरिपरि माटो बग्न नदिनका लागि कंक्रिट पर्खाल लगाइएको थियो। त्यहाँ गमलासमेत राखियो। तर, अधिकांश गमलाहरू फुटिसकेका छन्। नगरपालिकाले यी काम गर्दा न पुरातत्व विभागलाई जानकारी दियो, न त स्वीकृत नै लियो । विभागको ध्यान पनि त्यहाँ पुगेन। विभागबाट स्वीकृत नलिए पनि कोतगढी संरक्षणका लागि आफूहरूले मर्मत कार्य गरिरहेको नगरपालिकाले स्वीकारेको छ। नारायण नगरपालिका१ का वडाध्यक्ष तीर्थनारायण श्रेष्ठ भन्छन्, गढी संरक्षण, मर्मत तथा जीर्णोद्धारका लागि पुरातत्व विभागलाई पटकपटक आग्रह गर्दै आएका थियौं, तर त्यहाँबाट सम्भव नभएपछि स्थानीय तहबाटै गढीको संरक्षणका लागि मर्मत कार्य गरेका हौं। उनले प्रदेश सरकार र विभिन्न गैरसरकारी संस्थासँग साझेदारी गरेर कोतगढी संरक्षण, मर्मत तथा जीर्णोद्धारको काम गरिरहेको वडाध्यक्ष श्रेष्ठले बताए। चालू आर्थिक वर्षमा नगरपालिकाले सेवक दैलेखसँग साझेदारी गरेर पर्यटन विकासका लागि कोतगढी मर्मत तथा पुनर्निर्माण कार्यक्रम गरिरहेको छ। संस्थाको २३ लाख ३२ हजार १ सय र नारायण नगरपालिकाको १० लाख गरी ३३ लाख ३२ हजार १ सय रुपैयाँको लगानीमा संरक्षणको नाममा उपभोक्ता समितिमार्फत कोतगढीभित्र उत्खनन् गरिएको छ। अहिले कोतगढीभित्र उत्खनन् कार्यसमेत भइसकेको छ। गढीको सुरक्षाका लागि घेरबारसमेत गरिएको छ। संस्थासँग साझेदारी गरेको रकम नेपाल पर्यटन बोर्ड, संयुक्त राष्ट्र संघीय विकास कार्यक्रम यूएनडीपी) को जीविकोपार्जन पुनरुत्थानका लागि दिगो पर्यटन परियोजनाको हो। पुरातत्व विभागले रोक्यो काम नगरपालिकाले ऐतिहासिकता मेटाउन लागेको भन्दै कोतगढीमा भइरहेको काम रोक्न पुरातत्व विभागले निर्देशन दियो। अहिले काम रोकिएको छ। तर, यसको भविष्य कस्तो हुने चिन्ता उत्तिकै छ। नगरपालिकाले गरेको डीपीआर नै ऐतिहासिक मेटाउने भएको कारण मर्मत र निर्माणका काम राक्नुपरेको विभागका पुरातात्विक अधिकृत विष्णु पाठकले बताए। उनका अनुसार कोतगढी संरक्षरण र मर्मतका नाममा बनेको डीपीआर र बनेका संरचना नै पुरातात्विक सम्पदाको मर्मविपरीत छ। विभागका उपनिर्देशक रामबहादुर कुँवर अहिले भइरहेको काम नियमसंगत नरहेको बताउँछन्। हामीले इन्जिनियरसहितको टोली लगेर कोतगढीमा भइरहेको मर्मतसम्भारको अध्यायन अनुसन्धान गरेका थियौं। ऐतिहासिक कोतगढीको स्वरूप बिगारेको निचोड विभागले निकालेको छ, विभागका उपनिर्देशक रामबहादुर कुँवरले भने। दैलेख सदरमुकामस्थित हालको कोतगढी क्षेत्रको ड्रोनबाट लिइएको तस्बिर। तस्बिर सौजन्य : विशाल सुनार नगरपालिकाले पुरातत्व विभागसँग समेत समन्वय नगरी आफूखुसी काम गरेको विभागको भनाइ छ। विभागले अनुसन्धान गर्दा पुरातत्व हिसावले डीपीआर नभएको, कोतगढीभित्र र बाहिरको सम्पूर्ण काम आधुनिक तरिकाबाट बनाएको भेटेको थियो। विभागका इन्जिनियर केदार भण्डारीका अनुसार कोतगढीमा विभागसँग समन्वय नगरेर आफूखुसी काम गर्दा प्रविधिक रूपमा धेरै समस्या भेटिएका हन्। तत्काल सम्पूर्ण काम रोक्न निर्देशन भएको हो। विभागले कोतगढीका बारेमा प्रतिवेदन तयार गर्ने र विस्तृत कुरा सार्वजनिक गर्नेछ, उनले भने। यता विभागले भित्रि गेट भत्किन लागेकाले स्टेमेन्ट र डिजाइन आफंै गरिरहेको जनाएको छ। स्थानीयले कोतगढीको सौन्दर्य बिगार्ने गरी काम भइरहेको विभागमा उजुरी परेपछि गत पुसमा कामको विभागले अनुगमन भएको थियो। नारायण नगरपालिकाका मेयर रत्नबहादुर खड्काले कोतगढी संरक्षण गर्नका लागि सकारात्मक सोचेर गरेको काममा केही कमजोरी भएको स्वीकार गरेका छन्। हाम्रो नगर क्षेत्रमा रहेको महत्वपूर्ण पुरातात्विक तथा ऐतिहासिक सम्पदा संरक्षण गर्ने भनेर काम भएका हुन्। तर, केही कमजोरी भएका छन्। अब यसअघि भएका कमीकमजोरीहरू सुधार्छौं, उनले भने। प्राचीन स्मारक संरक्षण नियमावली, २०४६ मा प्रमुख जिल्ला अधिकारीले प्रत्येक वर्ष असार मसान्तभित्र आफ्नो जिल्लाभित्र रहेको पुरातात्विक वस्तुहरूको विवरण पुरातत्व विभागमा पठाउनुपर्ने उल्लेख छ। गढीक्षेत्रमै रहेको जिल्ला प्रशासन कार्यालय कोतगढी संरक्षण भन्दै थुप्रै कामहरू भइरहँदा पनि बेवास्ता गरिरहेको थियो। यद्यपि प्रमुख जिल्ला अधिकारी हरि प्याकुरेलले कोतगढीमा मर्मत तथा जीर्णोद्धारका काम गर्नका लागि पुरातत्व विभागमा पत्राचार गरिएको दाबी गर्छन्। कोतगढीको ऐतिहासिकता युद्ध र युद्धको भव्यतालाई झल्काउने गरी तयार गरिएको कोतगढी दैलेखलाई चिनाउने पुरातात्विक सम्पदा हो। जसले पुर्खाको बहादुरीलाई जीउँदो राखेको छ। कोतगढी सदरमुकामकोमा नै भएकाले पनि अन्तरिक तथा बाह्य पर्यटकका लागि दुष्यावलोकन गर्न सहज छ। ढुंगैढुंगाको कोतगढी कहिले र कसले निर्माण गरेको हो भन्ने एकिन हुन सकेको छैन्। यद्यपि सिन्धुलीगढी र अमरगढी भन्दा निर्माणका हिसाबले पुरानो मानिन्छ। केही वर्ष अघिसम्म गढीभित्र भवनसमेत थिए। सशस्त्र द्वन्द्वको समयमा नेपाली सेनाले आफ्नो सुरक्षाका लागि यही गढी प्रयोग गरे। यसले गढीको स्वरूप पहिलेभन्दा बदलिएको छ। पहिले गढीभित्रैबाट झन्डै ३ सय मिटर दूरीमा रहेको रानीधारा भन्ने ठाउँसम्म जान सुरुङसमेत रहेको जानकारहरू बताउँछन्। गढीको स्वरूप पहिलेभन्दा बिग्रिँदै गएपछि स्थानीय पुरानै स्वरूपमा मर्मत तथा जीर्णोद्धार गर्नुपर्नेमा जोड दिए। कोतगढीको ऐतिहासिक गरिमा कायम गर्न तथा कोतगढीको पुरानो संरचना निर्माण गरी ऐतिहासिक सम्पदाको संरक्षण गर्नुपर्ने नागरिक समाज दैलेखका अध्यक्ष खड्गबहादुर सिजाती बताउँछन्। स्थानीय ७५ वर्षीया चन्द्रा विसुन्केले कोतगढी राम्रो बनाउने नाममा बिगार्न खोजिएको बताइन्। इन्जिनियरसहितको टोली लगेर कोतगढीमा भइरहेको मर्मतसम्भारको अध्यायन अनुसन्धान गरेका थियौं। ऐतिहासिक कोतगढीको स्वरूप बिगारेको निचोड विभागले निकालेको छ। रामबहादुर कुँवर, उपनिर्देशक, पुरातत्व विभाग गढी हाम्रो नगर क्षेत्रमा छ। यो महत्वपूर्ण पुरातात्विक तथा ऐतिहासिक सम्पदा संरक्षण गर्ने काम गरेका हौं। तर, केही कमजोरी भएका छन्। कमीकमजोरीहरू अब सुधार्छौं। रत्नबहादुर खड्का, मेयर, नारायण नगरपालिका गढी संरक्षण, मर्मत तथा जीर्णोद्धारका लागि पुरातत्व विभागलाई पटकपटक आग्रह गर्दै आएका थियौं। तर, त्यहाँबाट सम्भव नभएपछि स्थानीय तहबाटै संरक्षणका लागि मर्मत गरेका हौं। तीर्थनारायण श्रेष्ठ, वडाध्यक्ष, नारायण नगरपालिका १ गढीभित्र केही हेर्नलायक संरचना थिए, ती भत्काइए। अहिले स्वरूप फेरिएको छ। पुरानै शैली र स्वरूपमा मर्मत तथा जीर्णोद्धार गरिनुपर्छ। पुरानो सम्पदा र स्वरूपलाई मास्नु हुँदैन्। खड्गबहादुर सिजाती , अध्यक्ष, नागरिक समाज दैलेख मर्मतका नाममा गढीको प्राचीन सुन्दरता बिगारियो भने पर्यटकको आकर्षण घट्नेछ। मनिष भण्डारी, स्थानीय सुन्दरी तोप आयो, अर्गा गुमनाम बुढापाकाका अनुसार २०२८ सालमा दैलेखस्थित नेपाली सेनाको ज्वाला दल गणलाई सुर्खेत सारियो। गणसँगै सुर्खेत लगिएको दुईवटा तोपहरू सुन्दरी र अर्गा मध्ये सुन्दरी तोपलाई दैलेखमै पुनर्स्थापना गरिएको छ। अर्गा तोप भने अझैं गुमनाम छ। कोतगढीमा परापूर्वकालदेखि नै सुन्दरी र अर्गा नामका दुईवटा तोपहरू थिए। त्यसबेला बडादसैंलगायतका महत्वपूर्ण चार्डपर्वहरूमा तोपको बढाईपछि मात्र पूजाआजा तथा टीका थाप्ने चलन थियो। तत्कालीन समयबारे जानकार ७६ वर्षीय खगेन्द्र मल्ल भन्छन्, फूलपातीको दिन कोतगढीका तोप स्थानीय टुँडिखेलमा ल्याएर तोपलाई दुल्लुतर्फ फर्काएर पड्काएपछि पूजाआजा सुरु हुन्थ्यो। सुर्खेतस्थित नेपाली सेनाको पृतनामा रहेको सुन्दरी र अर्गा मध्ये एउटा तोप। २०२८ सालताका जिल्लास्थित तत्कालीन नेपाली सेनाको ज्वाला दल गणलाई दैलेखबाट सुर्खेत सरियो। सेनाको गणसँगै सुन्दरी र अर्गा तोप पनि सुर्खेत पुगे। त्यसयता झन्डै पाँच दशकसम्म तोपहरू गुमनाम रहे। संघीयतापछि राजनीतिक दल, नागरिक समाजलगायत जिल्लावासीले दैलेखसँग जोडिएको ऐतिहासिक तोपहरू फिर्ता हुनुपर्ने माग राखेपछि स्थानीय सरकारले खोजी सुरु भयो। नारायण नगरपालिका१ का वडाध्यक्ष तीर्थनारायण श्रेष्ठ भन्छन्, हामीले नेपाली सेनासँग समन्वय गरेर तोपहरू खोज्ने क्रममा सुर्खेतस्थित राजदल गणमा सुन्दरी तोप फेला पर्यो। नेपाली सेना र दैलेखको इतिहाससँग जोडिएको तोपहरूमध्ये सुन्दरी तोपलाई हालै दैलेख ल्याइएको छ। उक्त तोप झन्डै ५० वर्षपछि दैलेखमा पुनर्स्थापना गरिएको हो। दैलेखको काँडाचौरस्थित इन्द्रदल गुल्मका गुल्मपति सेनानी दिनेश लामाले जंगीअड्डाले सुर्खेत राजदल गणमा राखिएको सुन्दरी तोप दैलेख पुनःस्थापना गर्न स्वीकृत दिएपछि तोप दैलेख ल्याइएको बताए। उनका अनुसार सुन्दरी नामक तोप र ८१ थान गोला दैलेख ल्याइएको छ। उक्त तोप अहिले नेपाली सेनाको इन्द्रदल गुल्म काँडाचौरमा राखिएको छ। १८४६ सालमा बहादुर शाहको पालामा उक्त तोप बनेको इतिहास छ। सुन्दरी तोप पितलबाट बनेको हो। दुईवटा तोपहरू सुन्दरी र अर्गा मध्ये अर्गा तोप अझै गुमनाम जस्तै छ। अर्गा तोप कहाँ छ भन्नेबारे अझै एकिन हुन नसकेको वडाध्यक्ष श्रेष्ठले बताए। अर्गा तोप तामाबाट बनेको छ। तत्कालीन समयमा तोप भगवतीको मूर्तिसमेत रहेको जानकारहरू बताउँछन्। हामीले नेपाली सेनासँगको समन्वयमा सुन्दरी तोप दैलेख फिर्ता ल्याउन सफल भएका छौं, वडाध्यक्ष श्रेष्ठले भने, अर्गा तोप र भगवतीको मूर्तिको पनि खोजी गरिरहेका छौं। तोप पुनर्स्थापनाले दैलेखको पर्यटन प्रबद्र्धनमा टेवा पुग्ने स्थानीय प्रभा विकले बताए तोप जिल्लाका लागि अमूल्य सम्पत्ति हो, अहिले एउटा तोप ल्याइएको छ, त्यसलाई अलपत्र पारिनु हुँदैन्, सुरक्षित राख्नुपर्छ, उनले भने। उनले अर्गा तोप खोजी गरेर दैलेख ल्याउनुपर्ने माग गरे।"
क्रिप्टोकरेन्सी आतंक,"क्रिप्टोकरेन्सीको बजार स्थिर छैन। यसको बजार मूल्य तीव्र गतिमा घटबढ भएको पाइन्छ। यसमा गरिने लगानीबाट सोझा नेपाली रातारात टाट पल्टिने खतरा छ। नेपालले सतर्कता र ब्लकचेन प्रविधि अपनाएर रेमिट्यान्स पठाउने नीति लिए पनि क्रिप्टोकरेन्सी कारोबार रोकिने देखिँदैन। राज्य सम्भव भएसम्म सबै संघसंस्था, उद्योगधन्दा, व्यापार, सेवा र व्यक्तिका सम्पत्तिको विवरण प्राप्त गर्न चाहन्छ। हरेक सम्पत्ति, कारोबार र व्यहोरा प्रमाणीकरणमा हैकम राख्न र राजस्व उठाउन पनि चाहन्छ। बदलामा ती धनी र कारोबारीलाई कानुनी संरक्षण दिने प्रतिज्ञा र प्रयत्न गर्छन्। धनी र कारोबारी सरकार आफूबाट कम रकम उठाउन् तर पूरा संरक्षण दिउन् भन्ने चाहन्छन्। सरकार नियन्त्रण वा नियमन गर्न चाहन्छ, व्यक्ति स्वतन्त्र हुन। नियम वा व्यवस्था मानेमा संरक्षण दिने र नमानेमा मिल्ने हदसम्म कारबाही गर्ने हतियार प्रयोग गर्छ सरकार। देशभित्र रहेका जतिसुकै शक्तिशाली व्यक्ति वा समूहमाथि नीति पनि लिन्छ। आखिर सम्झौताको दस्तावेज बन्छ सामान्यतः जनताले छानेकै प्रतिनिधिले सहमतिकै विधिमा सत्ता चलाउने शर्तमा जनता सरकारको व्यवस्थापन स्वीकार गर्छन्। राज्यले उठाउने कर वा प्रमाणीकरण शुल्क त छँदैछ, व्यक्ति र कारोबारी विभिन्न किसिमका प्रक्रियागत शुल्क तिर्न बाध्य हुन्छन्। व्यक्तिले बडो मुश्किलले कमाएको र जोगाएको सानो रकमलाई यी सबैखाले सहयोगी बाट कसरी जोगाउने भन्ने विकल्प खोज्नु नितान्त प्राकृतिक हो। नेपालको सबालमा कुनै व्यक्तिले देशभित्रकै अर्को व्यक्तिलाई सानो रकम निःशुल्क पठाउन सक्ने अवस्था सिर्जना भइसकेको छ। तर नेपालबाट अर्को देशमा रहेको व्यक्तिलाई पैसा पठाउन खर्चिलो मात्र छैन, मुस्किल पनि छ। विदेशमा रहेका नेपालीले रेमिट्यान्स पठाउन पर्दासमेत चित्त दुख्ने गरी बिचौलियालाई खुवाउन पर्ने अवस्था छ। विश्व बैंकको प्रतिवेदनअनुसार सन् २०२० को चौथो त्रैमासिकमा सबैभन्दा सस्तो दक्षिण एसियामा पनि रेमिट्यान्स पठाउँदा ४९ प्रतिशत खर्च लागेको थियो। सुरक्षा चासो अलि बढी भए पनि मोबाइल मनीले यस्तो खर्च दुई प्रतिशतभन्दा बढीले घटाएको छ, यो राम्रो पक्ष हो। तर यसभन्दा पनि सस्तो विकल्प ब्लकचेन प्रविधि हुनसक्ने देखिएको छ। ब्लकचेन प्रविधि त्यस्तो विकेन्द्रीकृत वितरित खाता हो जसले डिजिटल सम्पत्तिको उद्गम रेकर्ड गर्दछ। अन्तर्निहित डिजाइनद्वारा, ब्लकचेनमा डाटा परिमार्जन गर्न नसकिने बनाइएको हुन्छ। जसले यसलाई भुक्तानी, साइबर सुरक्षा र स्वास्थ्य सेवाजस्ता उद्योगका लागि सुरक्षित बनाउँछ। केवाइसी ब्लकचेन प्रणालीहरूले पारदर्शिता र अपरिवर्तनीयता सक्षम पार्छन्। जसले वित्तीय संस्थाहरूलाई वितरण गरिएको लेजर टेक्नोलोजी (डिएलटी) प्लेटफर्ममा रहेको डाटाको विश्वसनीयता प्रमाणित गर्न अनुमति दिन्छन्। विकेन्द्रीकृत केवाइसी प्रक्रियामार्फत् प्रयोगकर्ताको पछिल्लो डेटामा सुव्यवस्थित तरिकाले सुरक्षित र द्रुत पहुँच प्राप्त गर्न सम्भव हुन्छ। यस्तो प्रविधि प्रयोगबाट ३ प्रतिशतभन्दा कम खर्चमा रेमिट्यान्स पठाउन सकिने व्यवस्थाका लागि दिगो विकास लक्ष्यहरू १०सीले निर्धारण गरेको लक्ष्य प्राप्त हुनसक्ने कुरा आर्थिक सहयोग र विकास संगठनको प्रतिवेदनमा उल्लेख छ। प्रतिस्पर्धात्मक दुनियाँमा नेपालले ढिलोचाँडो यो प्रविधि अपनाउनै पर्ने हुन्छ। ब्लकचेन प्रविधिभन्दा पनि सस्तो तर अपारदर्शी क्रिप्टोकरेन्सीले अहिले विश्वव्यापी ध्यान तानेको छ। क्रिप्टोकरेन्सीको रूपमा रेमिट्यान्स पठाउँदा बिनाखर्च वा नगन्य खर्चमा पठाउन सकिन्छ। साथै बिटकोइन जस्ता क्रिप्टोकरेन्सी आफैं पनि एक किसिमको लगानी भएको हुन्छ। त्यस्तो मुद्रा संग्रह वा कारोबार गर्दा कारोबारीको गोप्यता रहने भएकाले खासगरी मुद्रा परिवत्र्य नभएका वा रकम विदेश पठाउन नपाइने देशका वासिन्दाको रोजाइमा परेका छन्। तर, यहाँनेर एउटा गम्भीर चुनौती छ क्रिप्टोकरेन्सीको बजार स्थिर छैन। यसको बजार मूल्य तीव्र गतिमा घटबढ भएको पाइन्छ। क्रिप्टोकरेन्सीमा गरिने लगानीबाट सोझा नेपाली रातारात टाट पल्टिने खतरा छ। भर्खरै भारत क्रिप्टोकरेन्सीलाई नियमन गर्नेतिर लाग्दा र चीनले पेइचिङ र सांघाइमा ब्लकचेन प्रविधिको परीक्षण प्रयोग सुरु गर्यो। यतिबेला नेपालले क्रिप्टोकरेन्सीमाथि लगाएको प्रतिबन्ध सफल हुनेछ भन्नेमा धेरै आशावादी हुन सकिँदैन। नेपालले उच्च सतर्कता र ब्लकचेन प्रविधि अपनाएर रेमिट्यान्स पठाउने नीति लिए पनि क्रिप्टोकरेन्सी कारोबार रोकिने देखिँदैन। विदेशमा रहेका श्रमजीबी नेपालीले संसारभरि फैलिएको क्रिप्टोकरेन्सीको मूल्यमा आउने उतारचढावलाई सामान्य भनेर स्विकार्ने सम्भावना छ। व्यक्तिगत आर्थिक र व्यापारिक कारोबारलाई राज्यको ढोकाबन्दी नीतिबाट उन्मुक्त राख्ने पनि सम्भावना ठूलै छ। यसर्थ, नेपालले ढोकाबन्दी आर्थिक नीतिमा सुधार नल्याएसम्म क्रिप्टोकरेन्सी समस्या हल हुने देखिँदैन। क्रिप्टोकरेन्सी चुनौतीको सामना कसरी ? आर्थिक खुलापन र ढोकाबन्दी एकअर्काका जन्मजात शत्रु हुन्। आर्थिक ढोकाबन्दी क्रिप्टोकरेन्सीका लागि मलिलो माटो हो। विदेशमा लगानी प्रतिबन्ध लगाउने ऐन, २०२१ अनुसार नेपालबाट सम्पत्ति विदेश लैजाने स्वीकृति पाउन निकै कठिन छ। नगन्य पूँजी हुने गरिब र धनाढ्यलाई त्यति गाह्रो नहोला। मध्यमवर्गीय परिवारलाई निकै झन्झटिलो छ। विश्वका अधिकांश विकसित देशमा जनसंख्या बुढ्यौली समस्या देखा परेको रछ। सँगै श्रमशक्ति अभाव हुँदै गएको छ। त्यसैले आउँदा दिनमा नेपालीलाई ती देशमा बसाइँ सर्न अरू सहज हुनेछ। विदेशिने क्रम बढ्दो छ। नेपालीले पुख्र्यौली सम्पत्ति लैजान सरकारले अन्य सजिलो र वैध विकल्प नदिए क्रिप्टोकरेन्सीको सहयोग लिने कुरा निश्चित जस्तै छ। विदेशमा रहेका नेपालीले कमाइ घरपरिवार पाल्न विप्रेषण गर्नेबाहेक भरपर्दो प्रतिफल आउने उद्योगव्यवसाय र लगानीको वातावरण नेपालमा छैन। नेपालीले सुरक्षित क्षेत्र सम्झिएको सहरी क्षेत्रका घरजग्गाको मूल्य विकसित देश र भारतमा भन्दा निकै महँगो छ। जुनसुकै बेला मन्दी आई दुर्घटना निम्तिन सक्ने भय छ। सन् २००८ को अमेरिकी आवासको मूल्यमा आएको गिरावट र नेपालमै एक दशकअघि घरजग्गा मूल्यमा आएको मन्दी देखेका नेपालीको अबको रोजाई सायद घरजग्गा खरिद हुने छैन। जग्गाको भाउ नबढे मात्रै पनि किन्दा लाग्ने पास खर्च र मुद्रास्फीतिले निम्त्याउने नोक्सानी छँदैछ। यसर्थ लगानीमैत्री वातावरण बनाउन सकिएन भने नेपालीले जसरी पनि सम्पत्ति विदेश लैजान थाल्नेछन्। त्यस्तो काममा हुण्डी र क्रिप्टोकरेन्सी रोजाइमा पर्नेछन्। नेपालमा लगानीमैत्री वातावरण बन्न नसकेको मात्र होइन, हाम्रो अर्थतन्त्र केही वर्षयता वितरणमुखी, लोकप्रियतावादी सोचको शिकार पनि बन्दैछ। सडक सञ्जाल, विद्युतीकरण र सञ्चारमा उल्लेख्य सुधार हुँदाहुँदै पनि मुख्यतः ढुवानी साधन र पेट्रोलियम पदार्थमा चर्को कर लगाइएको छ। सोका कारण भएको मूल्यवृद्धिले सीमापारिका भारतीय र चिनियाँ उद्योगको तुलनामा नेपाली उद्योगले प्रतिफलको अनुपातमा धेरै बढी उत्पादन खर्च बेहोर्नु परेको छ। कच्चा पदार्थ, सवारीसाधन नेपालमा भन्दा भारत र चीनमा सस्तो पर्छ। त्यसमाथि घरेलु बजार सानो छ। निर्यात गर्न तिनै भारत र चीनको बजार वा बाटोको भर गर्नु पर्छ। यसर्थ अन्तको कुरा छोडौं, सम्बन्धित देशले स्वीकृति दिए भारत र चीनले समेत नेपाली लगानी तानिदिन्छन्। नेपालले निर्यातमुखी उद्योगहरू खोल्ने उद्देश्यले स्थापना गरेको परियोजना भैरहवा विशेष आर्थिक क्षेत्र (सेज) हो। सञ्चालनमा आएको तीन वर्षसम्म यसमा उद्योगीहरू आकर्षित नहुनुले नेपालमा लगानीको वातावरण नभएको स्पष्ट पार्छ। अर्को कारण, सेज पटकपटक गरी भाडादर र निर्यात प्रावधान घटाउन बाध्य हुनु पनि हो। देशकै पुँजी त विकर्षित भइरहेको बेला भित्रिने विदेशी पुँजी मुख्यतः प्राकृतिक भण्डार दोहन र आफ्नो देशको वातावरण संरक्षण गर्ने उद्देश्यले नै आउँछन्। अन्यथा उद्योगको नाममा नेपालको परम्परागत हस्तकला, चित्रकला, सीप, ज्ञान, बजारमाथि कब्जा गर्ने र नेपालीकै रोजगारी र रोजीरोटी खोस्ने दाउ हुनसक्छ। नेपालको पर्यटन प्रवद्र्धन शैली पनि गलत छ। पहिलो कुरा पर्यटनको प्रतिफल सबै नेपालीलाई पुग्ने खालको व्यवस्था छैन। कतिपय क्षेत्रमा कुनै बिनातारे होटलले प्यानबिनाको वा प्यानसहितको बिल दिई ग्राहकसित एक कप कफीको दुई सय रुपैयाँ लिँदा होटेलको पर्खालको पल्लोपट्टिकी किसान दिदी प्रतिलिटर पचास रुपैयाँमा त्यही होटलमा दूध बेच्दै हुन्छिन्। यस्तो मूल्य प्रणाली रहेसम्म पर्यटनले नेपालको गरिबी निवारणमा कस्तो भूमिका खेल्ला ? भुटानले सस्तो विदेशी पर्यटकलाई निरुत्साहित गरी प्रतिपर्यटक प्रतिरात सिजनअनुसार न्यूनतम अमेरिकी डलर २०० वा २५० आम्दानी गरिरहँदा नेपाल भने आन्तरिक पर्यटकभन्दा कम खर्च गर्ने विदेशी पर्यटकलाई रातो कार्पेट ओछ्याउँदै छ। विदेशी पर्यटक नेपाल आएबापत राजस्वमा पक्का जम्मा हुने पैसा भनेको प्रवेशाज्ञा शुल्क मात्र हो। देश सद्भावको नाममा कसैलाई सित्तै र कसैलाई न्यून शुल्कमा प्रवेशाज्ञा उपलब्ध गराउँदै छ। सस्तो र रमाइलो बसाइ खोज्दै आएका त्यस्ता पर्यटक गैरकानुनी गतिविधिमा संलग्न भएका र नेपालीलाई कुटपिट गर्न कस्सिएका उदाहरण प्रशस्त छन्। यसरी नै अघि बढ्ने हो भने देशी र विदेशी लगानी नाफामुखी र उत्पादकत्व वृद्धि नगर्ने क्षेत्रमा ओइरिने सम्भावना नकार्न सकिन्न। नेपालजस्तो गरिब मुलुकमा मानिसले आर्थिक कारोबारमा नियमले नदिएको बाटो रोज्नुको कारण प्रक्रियागत झन्झटका साथै चर्को करदर र सेवाशुल्क पनि हो। सजायको लट्ठी देखाएर भन्दा जनतालाई परेका समस्याको समाधान निकालेर उनीहरूलाई देशले अँगालेको आर्थिक अनुशासनभित्र ल्याउन सकिन्छ। सजिलै बाहिर निस्किन पाइने निश्चित भए मानिस सजिलै भित्र पस्न तयार हुन्छन्। आर्थिक ढोकाबन्दी हटाउने र माथि उल्लिखित समस्याको समाधान निकाल्ने हो भने देशमा लगानीमैत्री वातावरण बन्छ। रोजगारी बढ्छ, राजस्व बढी उठ्छ। बिचौलियाको रजगजमा कमी आउँछ, विकासको समानुपातिक प्रतिफल सबैतिर पुग्छ। फलतः क्रिप्टोकरेन्सीको भूतले पनि कम सताउँछ।"
जुम्लामा हिउँले कठ्याङ्ग्रिएर महिलाको मृत्यु,"जुम्ला : जुम्लास्थित तातोपानी गाउँपालिका ८ टोप्ला गाउँकी एक महिलाको हिउँले कठ्याङ्ग्रिएर निधन भएको छ। यही माघ २० गतेदेखि परेको हिमपातबाट ३८ वर्षीया जैकुवाँरा शाहीको निधन भएको स्थानीयवासी देवीलाल शाहीले जानकारी दिए। उनका अनुसार गाउँकै पाटनमा सेतक चिनी (खिरौंला) कोर्न गएको बेला उनको यही माघ २१ गते निधन भएको हो । 'पाटनमा सेतक चिनी कोर्न गएको दिन माघ २० गते राति भारी हिमपात भएपछि २१ गते त्यही हिउँमा कठ्याङ्ग्रिएर उनको मृत्यु भएछ', देवीलालले भने, 'गाउँ फर्केर नआएपछि खोजी गर्दा जैकुवाँरालाई पाटनको जंगलमा मृतावस्थामा भेटियो ।' सो घटनास्थल जुम्ला सदरमुकाम खलाङगाबाट एकदिनको बाटो भएकोले प्रहरी पुग्न नसेकेको उनले बताए।रासस"
"युरो१ मा छौं, युरो६ मा कहिले ?","विश्वको वायु प्रदूषणमा २५ देखि ३३ प्रतिशत यातायातबाट निस्कने धुवाँ र धूलोको हिस्सा छ। त्यही भएर सवारीसाधनले गर्ने प्रदूषण कम गर्न विश्वभर मापदण्ड लागू गरिन्छ। दुःखको कुरा, अरू देशले युरो६ मापदण्ड लागू गरिसके पनि नेपालमा युरो१ कै सवारी गुडिरहेका छन्। पुराना र थोत्रा गाडीले सडक मात्र प्रदूषित गरेका छैनन्। जलवायु परिवर्तन र मानव स्वास्थ्यमा विष छरिरहेका छन्। र, पनि सरकारी निकाय मौन छन्। विश्वभर सवारीसाधनमा युरो स्ट्यान्डर्डलाई मान्यता दिइन्छ। त्यसैलाई आधार मानेर विभिन्न देशले सवारी मापदण्ड लागू गर्छन्। अधिकांश देशले युरो६ मापदण्ड लागू गरिसकेका छन्। उनीहरूले सडक प्रदूषण कम गर्न र मानव स्वास्थ्य जोखिमलाई ध्यानमा राखेर सवारीमा मापदण्डको स्तरोन्तरी गरिरहेका छन्। नेपालले २०६९ सालबाट सवारी प्रदूषण मापदण्ड लागू गरेको थियो। त्यतिबेला युरो२ बाट एकैपटक युरो३ को मापदण्डमा जाने भनिएको थियो। तर नौ वर्ष बित्दा पनि युरो३ लाई पूर्ण रूपमा लागू गर्न सकेको छैन। विज्ञहरूका अनुसार अहिले पनि ७५ प्रतिशत गाडीहरू युरो१ मापदण्डकै गुडिरहेका छन्। ती गाडीले ब्लाक कार्बन, कार्बनडाइअक्साइड, कार्बनमोनोअक्साइड र पीएमजस्ता ग्यास उत्सर्जन गरिरहेका छन्। ती ग्यासले जलवायु परिवर्तनमा मात्र होइन, मानव स्वास्थ्यमा मुटु, दम र श्वासप्रश्वासको समस्या सिर्जना गरिरहेका छन्। प्रदूषण विज्ञका अनुसार, पीएम कोरोनाभन्दा धेरै खतरनाक हुन्छ। मुलुकमा प्रत्येक वर्ष ४२ हजार १ सयजनाको वायु प्रदूषणका कारण मृत्यु हुने गरेको छ। तीमध्ये २२ हजार मानिस पीएम २५ का कारणले मात्रै मृत्युवरण गर्ने गरेको विज्ञहरूद्वारा हालै गरिएको एक अध्ययनले देखाएको छ। राजधानीमा भित्रिने गाडीबाट धुवाँ र धूलो बढ्न थालेको भन्दै सरकारले सवारी धुलाई मादपण्ड, २०७७ पनि लागू गरेको थियो। राजधानी भित्रिने नाकामा अनिवार्य धुलाई गर्नुपर्ने मापदण्ड पनि कागजमै सीमित छ। विज्ञहरूका अनुसार गाडीहरूमा जति बढीको मापदण्ड हुन्छ, त्यति नै प्रदूषण कम हुन्छ। युरो३ वा युरो४ भन्दा युरो६ मापदण्ड लागू भएका गाडीले कम धुवाँ फ्याँक्छन्, प्रदूषण पनि कम गर्छन्। छिमेकी भारतले २०२० अप्रिलबाट युरो६ मापदण्ड लागू गरेको छ। अधिकांश गाडी भारतबाट आउने भएकाले भारतले हटाउने पुराना गाडीको डम्पिङ साइट नेपाल बन्ने हो कि भन्ने चिन्ता व्यक्त गर्न थालिएको छ। त्यही भएर नेपालले पनि युरो६ मापदण्ड लागू गर्नुपर्ने बहस सुरु भएको छ। यातायात व्यवस्था विभागका अनुसार हालसम्म ३९ लाख सवारी दर्ता छन्। त्यसमध्ये करिब २५ लाख सवारी सडकमा गुड्ने गरेका छन्। सवारी मापदण्डसम्बन्धी निर्णय गर्ने तालुक वन तथा वातावरण मन्त्रालयले अझै पनि यसबारे निर्णय गर्न सकेको छैन। केही समयअघि वनमन्त्री रामसहाय यादवले युरो६ कै पक्षमा अभिव्यक्ति मात्र के दिएका थिए, उनीमाथि चौतर्फी दबाब सिर्जना गरियो। यातायात व्यवसायी, बिचौलिया र कर्मचारीको मिलेमतोमा मन्त्री यादव बोल्न नसक्ने स्थितिमा पुर्याइएका छन्। बिचौलिया, बलिया व्यापारी र कर्मचारीको साँठगाँठले हाम्रो मुलुकमा कस्तो असर पार्छ भन्ने यो ज्वलन्त उदाहरण हो। अहिले नै युरो६ मापदण्ड नै लागू गर्न सकिन्छ वा सकिँदैन ? सरोकारवाला निकायबीच व्यापक छलफल र समन्वयको खाँचो छ। तर पुराना र थोत्रा गाडीको विकल्पमा जानैपर्छ। सकेसम्म पेट्रोलियम गाडीको विकल्पमा विद्युतीय सवारीमा जाने नीति सरकारले लिनुपर्छ। सवारीसाधनले गर्ने प्रदूषण कम गर्ने र वातावरण जोगाउन दायित्व र जिम्मेवारी सरकारको हो। प्रदूषणले घातक असर मापदण्ड निक्कै नाघ्यो प्रदूषणले प्रदूषण कर अर्बौं, खर्च अपारदर्शी वायु प्रदूषणले नेपालमा बर्सेनि ४२ हजारको मृत्यु बहसमा युरो ६, सडकमा १ कै गाडी"
"वनकरियालाई न घर, न लालपुर्जा","हेटौंडा : लोपोन्मुख वनकरिया समुदाय पर्सा वन्यजन्तु राष्ट्रिय निकुञ्जअन्तर्गतका वनमा बसेको डेढ दशक बित्यो। मुख्य वासस्थान मनहरी४ हाँडीखोलास्थित मुसेधापको कबुलियती वनमा छ। तत्कालीन जिल्ला वन कार्यालयको अनुमतिमा २० वर्ष बस्न अनुमति पाए। तर, उक्त समयावधि आउन लागे पनि स्थायी बसोबासको टुंगो छैन। बसेको स्थान छाड्न निकुञ्जले दबाब दिन थालेको छ। कबुलियती वनलाई निकुञ्जले आफ्नो मध्यवर्ती क्षेत्रभित्र समेटेपछि समस्या आएको उनीहरू बताउँछन्। हामीले यही जमिनको लालपुर्जा मागेका छौं। निकुञ्जले भने यहाँबाट अन्यत्र जानु भनिरहेको छ, कान्छीमाया वनकरिया भन्छिन्। लालपुर्जा पाउन प्रयास गरे पनि आश्वासनमै सीमित रहेको कान्छीमाया बताउँछिन्। उनीहरू २०६४ सालदेखि मुसेधापमा बस्दै आएका हुन्। उनीहरूले पक्की घर र लालपुर्जाका लागि विभिन्न सरकारी निकाय धाइसकेका छन्। सरकारले फिरन्ते जीवनयापन छाडेर एकै ठाउँ बस्न थालेपछि पक्की घर बनाइदिने आश्वासन दिएको थियो। तर, यसमा सरकारी मापदण्ड नै बाधक देखिएको छ। जग्गा आफ्नो हुनुपर्ने जनता आवास कार्यक्रमको मापदण्ड छ। सहरी विकास मन्त्रालयले २०७१ असार दोस्रो साता यो कार्यक्रम ल्याएको थियो। बनकरियालाई प्रतिघर २ लाख ४ हजार रुपैयाँ छुट्ट्याइएको पनि थियो। त्यसयता लगातार दुई आर्थिक वर्षको बजेटमा सरकारले बजेट छुट्ट्याएको हो। तर, लालपुर्जा नहुँदा बजेट फ्रिज भएको मनहरी४ का अध्यक्ष ध्रुव खड्का बताउँछन्। लालपुर्जा प्राप्तिका लागि राष्ट्रिय भूमि आयोगमा आवेदन दिएको कान्छीमाया बताउँछिन्। हामीले अव्यवस्थित बसोबासी भनेर निवेदन दिएका छौं। तर, कहिले पुर्जा आउने र घर बनाउने थाहा छैन, उनी भन्छिन्। हकभोग गरेको जमिनको लालपुर्जा नहुँदा ऋण लिएर केही काम गर्न नपाएको श्याम वनकरियाको भनाइ छ। मुसेधापमा नै पक्की घर बनाएर बस्ने इच्छा रहेको उनी सुनाउँछन्। निकुञ्जको मध्यवर्ती क्षेत्रको जमिनबारे मन्त्रिपरिषद्बाहेक अरू निकायले निर्णय गर्न नसक्ने बताउँछन् निकुञ्जका वार्डेन मनोज शाह। मन्त्रिपरिषद्ले नै जमिन दिने निर्णय गरेर पठायो भने हामी कार्यान्वयन गर्न सक्छौं, शाह भन्छन्, समय सकिएपछि उनीहरूले मध्यवर्ती नछाडे हामी कानुनअनुसार अघि बढ्नुपर्ने हुन्छ। हामीले यही जमिनको लालपुर्जा मागेका छौं। निकुञ्जले भने यहाँबाट अन्यत्र जानु भनिरहेको छ।  कान्छीमाया वनकरिया वनकरियाले माग गरेकै स्थानमा बस्न पाउने गरी लालपुर्जा दिने तयारी भइरहेको बताउँछन् राष्ट्रिय भूमि आयोगको जिल्ला समिति मकवानपुरका अध्यक्ष विष्णु दाहाल। उनीहरूले अव्यवस्थित बसोबासी भनेर निवेदन दिएका छन्। त्यही जमिनको लालपुर्जा दिन्छौं, अध्यक्ष दाहाल भन्छन्, निकुञ्जको कुरा समन्वय गरेर टुंगो लगाउन सकिन्छ। वनकरियाको परिवार संख्या बढेर २२ पुगेको छ। उनीहरूको जनसंख्या ८७ छ। नेपाल आदिवासी जनजाति महासंघ मकवानपुरका अध्यक्ष जंगबहादुर गुरुङ उनीहरूलाई बसोबास गरिरहेकै ठाउँमा स्थायी बसोबासको व्यवस्था मिलाउनुपर्ने बताउँछन्। त्यहाँबाट हटाउँदा रहनसहन, संस्कृति पनि लोप हुन्छ। वनकरियाले चाहेमा मात्र राज्यले अन्यत्र सार्न सक्छ, अध्यक्ष गुरुङ भन्छन्। यो जाति आदिवासी जनजातिमध्ये लोपोन्मुखमा पर्छ। यो जनजाति मकवानको हाँडीखोला र चौराबेंसीपूर्व, सुनखोला पश्चिम र चुरे पहाड उत्तरमा बसोबास गर्ने आदिवासी जनजाति उत्थान राष्ट्रिय प्रतिष्ठानले जनाएको छ।"

शीर्षक,विवरण
"महामारीले थलिए मुर्ति व्यवसायी, डेढ वर्षमा अर्ब बढी घाटा","काठमाडौँ: ललितपुर ग्वार्कोका पुर्न महर्जन मुर्ति कुद्ने काम गर्छन्। उनले विसं २०४४ सालबाट मुर्ति कुद्ने काम सुरु गरे। पूर्व व्यवसाय नामक किताबले उनलाई यो काम गर्न प्रेरित गरेको थियो। यो कामको थालनी गर्दा उनी भर्खर २० वर्ष टेकेका थिए। उनले साहुको घरमा बसेर काम सिके। त्यहाँ बसेर उनले मुर्तिका विभिन्न डिजाइनहरु सिके। आकर्षक डिजाइनहरु आफैँले गर्न सक्ने भएपछि उनलाई उद्यम गर्न मन लाग्यो। तबसम्म उनले कच्चा पदार्थ ल्याउनेदेखि मुर्तिका मूल्यहरुबारे जानकार भइसकेका थिए। अन्ततः लगानीभन्दा आम्दानी बढी भएपछि उनले पाँच वर्षपछि यही पेसामार्फत् मालिक बन्ने सोँच बनाए। तामाको मूल्य सस्तोमै पाइने भएकाले कम लगानीमै काम गर्नसक्ने उनलाई थाहा थियो। उनले आफूले सकेको काम गरे। धेरै काम भएपछि कामदारहरु राखे। उनले ७८ जनालाई रोजगारी दिए। केही वर्षपछि विभिन्न कारणले तामाको मूल्य आकाशिँदै गयो। तामाको मूल्य महँगो भएपछि यो व्यवसायमा पुर्नलाई चुनौती पनि थपिँदै गयो। पहिले तामाको मूल्य प्रतिकिलो १२० रुपैयाँ थियो। अहिले प्रतिकिलो १३ सय पर्छ, उनले दुखेसो सुनाए। कोरोना महामारीले थलिए व्यवसायी कोरोना महामारीका कारण सरकारले निषेधाज्ञा जारी गरेपछि कामदारहरु सहर छाडे। केही कामदार सधैँका लागि पलायन पनि भए। महामारीमा कुनै प्रि अर्डर आएन। अर्डर नआएपछि काम हुने कुरै भएन, किनकि सबै काम प्रि अर्डरपछि बल्ला सुरु हुन्छ। त्यही कारणले पुर्नले करिब डेढ वर्ष कारखाना नै बन्द गरे। गुम्बाको लागि बौद्ध धर्मावलम्बीहरुले मुर्तिको अडर दिने गर्थे। वर्षमा १० वटासम्म मूर्ति बनाउँथे। तर लकडाउनमा एउटा अर्डर पनि आएन, पुर्नले भने। एउटा मुर्ति बनाउन एकदेखि तीन महिनासम्म लाग्ने गरेको पुर्नले बताए। मुर्तिको साइज र डिजाइनअनुसार कति समय लाग्छ भन्ने हुन्छ, उनले भने। उनी आफैँले मुर्ति ढाल्ने भएर पनि होला अरु व्यवसायीजस्तो उनलाई त्यति घाटा लागेन। मुर्तिको डिजाइन गरेर माटोभित्र तामा राखेर आगोमा मोलेर बनाउनुलाई ढाल्ने भन्ने गरेको पुर्नले बताए। यसअघि उनले भारतले गरेको नाकाबन्दी र नेपालमा गएको भूकम्प बेला व्यापारमा ठूलो घाटा व्यहोरेका थिए। नाकाबन्दी हुँदा उनले भारतमा मूर्ति किनबेच नभएको र आवश्यक औजारसमेत ल्याउन नसकेको बताए। यता भूकम्पमा तातोपानी नाका बन्द हुँदा पनि चीनबाट हुने कारोबार ठप्प भएको थियो। सरकारबाट पनि साथ सहयोग भएन : व्यवसायी ललितपुर हस्तकला महासंघका सहायक निर्देशक सुरेन्द्र बज्राचार्यले नेपालबाट करिब दुई अर्ब रुपैँया बराबरको मुर्ति विदेश जाने बताए। कोराना महामारीका समयमा मुर्ति व्यवसायीहरुलाई एक अर्ब घाटा लागेको उनले बताए। उनका अनुसार नेपालबाट उच्च स्तरका मुर्तिहरु बाहिर जाने गर्छन्। पछिल्लो समय नेपालमा उत्पादन हुने कम गुणस्तरका मुर्तिहरु विदेशमै उत्पादन हुन थालेको उनले बताए। त्यसले पनि नेपालबाट गुणस्तरीय मुर्तिहरुमात्र निर्यात हुने गरेको उनले बताए। महासंघका अध्यक्ष सुरेन्द्र शाक्यले कोरोना महामारीका कारण मुर्ति व्यवसायीहरुलाई धेरै घाटा लागेको बताए। पुराना मुर्ति व्यवसायीभन्दा पनि नयाँ मुर्ति व्यवसायीहरु बढी मारमा परेको उनले बताए। उनका अनुसार अहिले २२ वटा देशहरुमा नेपालबाट उत्पादित मुर्तिहरु निर्यात हुन्छन्। ललितपुर हस्तकला संघका निवर्तमान अध्यक्ष श्याम तण्डुकारले कोरोना महामारीको समयमा मुर्ति व्यवसायीहरुको लागि संस्थाले ऋण दिएको बताए। तण्डुकार आफैँ मुर्ति व्यवसायमा संलग्न छन्। तामाबाट बनेका मुर्तिलाई तामाको लेपन लगाएर उनले बिक्री वितरण गर्छन्। उनले नेपालमा मात्र मुर्ति बेचेर नपुग्ने बताए। त्यसका लागि देश बाहिर पनि बिक्री वितरण गर्ने गरेको बताए। लगानी उठाउनका लागि भए पनि मूर्तिहरु विदेशमा बिक्री वितरण गर्ने गरेको उनले बताए। ललितपुरमा ७५ प्रतिशत व्यक्तिहरु मुर्ति व्यवसायमा आबद्ध रहेको उनले बताए। ललितपुरकै राकेश अवाले पनि मुर्ति व्यवसायी हुन्। उनले तीन हजारको लगानीमा मुर्ति व्यवसाय सुरु गरेका थिए। लगानीभन्दा आम्दानी बढी भएपछि राकेश पनि यो व्यवसायमा लागेका हुन्। उनले यो व्यवसायमा लागेको ४६ वर्ष पुगिसक्यो। उनी आफ्ना बाबु कालु कुम्हाबाट प्रभावित भएर मुर्ति व्यवसायमा लागेका थिए। मुर्ति व्यवसायलाई कोरोना महामारीले निकै असर पुर्याएको उनले बताए। महामारीका कारण कति अर्डरहरु रोक्नुपरेको उनले बताए। महामारी कम भएसँगै उनले मूर्तिका केही अर्डरहरु लिएका छन्। अवाले अहिले अर्घाखाँचीको भवानी मुर्तिको डिजाइन गरेर सकाएका छन्। बुद्धिजम आइटमका मुर्तिहरुले बढी मात्रामा बजार पाउने उनको भनाइ छ। थलिएको मुर्ति व्यवसायलाई उकास्न सरकारी नियकाबाट कुनै प्रकारको साथ सहयोग नभएको उनको भनाइ छ।"
छुट्टै जिल्ला बनाउनुपर्ने एजेण्डा लिएर डा भट्टराई उत्तरी गोरखामा,"गोरखा : जनता समाजवादी पार्टीका संघीय परिषद् अध्यक्ष तथा पूर्व प्रधानमन्त्री डा बाबुराम भट्टराईले उत्तरी गोरखाका धार्चे र चुमनुब्री गाउँपालिकालाई समेटेर अलग्गै जिल्ला बनाउनुपर्ने एजेण्डा लिएर उत्तरी गोरखा पुगेका छन्। संगठन सुदूढीकरण र जनपरिचालनका सुजअभियानअन्तर्गत उनी अलग्गै जिल्लाको एजेण्डा सुनाउँदै धार्चेका विभिन्न गाउँमा पुगेका हुन्। अलग्गै जिल्ला बनाउन सके उत्तरी गोरखाको विकासमा कायापलट हुनेबारे स्थानीयलाई जगाउँदै उनी बिहीबार धार्चे गाउँपालिकाको केन्द्र माछाखोला पुगेका थिए। शुक्रबार उनी वडा नं ४ को लाप्राक र शनिबार बारपाकको कार्यक्रममा सरिक हुन पुगेका हुन्। स्थानीय अगुवा कार्यकर्ता भेटघाट कार्यक्रमलाई सम्बोधन गर्दै डाभट्टराईले उत्तरी क्षेत्रका दुई वटा गाउँपालिकालाई छुट्टै जिल्ला बनाउनुपर्ने बताएका हुन्। भौगोलिक रुपमा विकट रहेको उत्तरी क्षेत्रको विकास र समृद्धिका लागि यी दुई गाउँपालिकालाई छुट्टै जिल्ला बनाउनुपर्ने डाभट्टराई बताए। गोरखाको उत्तरी भेगलाई एउटा छुट्टै जिल्लाको बनाउने अभियान हामीले चलाउनुपर्छ, उनले भने, त्यसको निम्ति विशेष क्षेत्र बनाउन सक्ने भनेर संविधानमै उल्लेख गरिएको छ। यो स्वायत्त क्षेत्र विशेष क्षेत्र वा अलग्गै जिल्ला जे गर्दा पनि हुन्छ तर जनताले बुझने भनेको जिल्ला नै हो। राज्यको हरेक तहमा पहुँच बढाउन र प्रतिनिधित्वका लागि छुट्टै जिल्ला हुनुपर्ने उनका तर्क छ। यसअघि माछाखोलामा सम्पन्न कार्यक्रममा जसपाका चुमनुब्री गाउँपालिका अध्यक्ष गणेश कार्की र धार्चे गाउँ पार्टी कमिटीका अध्यक्ष विश्वकुमार गुरुङले यी दुई जिल्लालाई छुट्टै जिल्ला बनाउनु पर्ने माग राखेका थिए। स्वायत्त क्षेत्र, विशेष क्षेत्र वा अगल्लै जिल्ला हुनुपर्ने उनीहरुको जोड थियो। स्थानीयबासीको मागलाई डाक्टर भट्टराईले नाराको रुपमा अघि बढाउनु पर्ने बताएका हुन्। आफ्नो सत्ता आफ्नो हातमा नआएसम्म यहाँको विकासका निम्ति जति चिच्याएर कराए पनि तपाईंहरुले केही पाउनुहुन्नँ, उनले भने, जनता समाजवादी पार्टीले त पहिलेदेखि यो संघीयता मिलेको छैन भन्दै आएको छ। यसको निम्ति कांग्रेस, माओवादी, एमाले लगायतको सबै पार्टीहरु एकजुट भएर आउनुपर्छ। उत्तरी गोरखा आर्थिक, सामाजिक र राजनैतिक रुपमा धेरै पछाडि परेकाले यहाँको विकासका निम्ति सबै पार्टी एकजुट भई अर्को जिल्ला बनाउन छुट्टै अभियान नै चलाउनुपर्छ। त्यसका लागि अगुवा कार्यकर्ताले अग्रसरता लिनुपर्ने उनको भनाइ थियो। हामीले पहिलेदेखि नै पहिचान र अधिकारसहित संघीय पुनसंचरना हुनुपर्ने भनेर माग गर्दै आएका छौं। त्यसैले यसलाई साझा मुद्धा बनाएर अभियान चलाउन हामी सबैले संघर्ष र आन्दोलन गर्यौँ भने यो सम्भव छ, उनले भने। भट्टराईसँगै दुर्गम गाउँ अभियानमा नेतृ हिसिला यमी पनि सहभागी छन्।"
'अर्गानिक तरकारी मार्ट' खुल्ने,"नेपालगञ्ज : बाँकेको राप्तीसोनारी गाँउपालिका६ को साकार कृषि सहकारी संस्था लिमिटेडले नेपालगञ्ज उपमहानगरपालिका र कोहलपुर नगरपालिकामा दुई वटा अर्गानिक तरकारी मार्ट सञ्चालन गर्ने भएको छ। किसानले गाउँगाउँमा उत्पादन गरेको विषादीरहित (सेमीअर्गानिक) तरकारी बिक्रीका लागि 'तरकारी मार्ट' सञ्चालन गर्न लागेको सहकारीका मुख्य व्यवस्थापक जमानसिंह वलीले जानकारी दिए। किसान र कृषि क्षेत्रको उत्पादन वृद्धि गरी भारतीय बजारलाई विस्थापित गरी उपभोक्तालाई गुणस्तरीय कृषि उपज उपलब्ध गराउने लक्ष्य र उद्देश्यले तरकारी मार्ट सञ्चालन गर्न गइरहेका छौं, मुख्य व्यवस्थापक वलीले प्रष्ट पारे, किसानले उत्पादन तरकारी गरेको तरकारी सहकारीले बजारीकरण गर्नेछ। पीसीसी (पब्लिक, प्राइभेट कोअपरेटिभ) मोडलमा किसानको कृषि उपजलाई बजारीकरण गर्ने सहकारीले निर्णय गरेको छ। अहिले राप्तीसोनारी गाउँपालिकाको २, ४ र ८ र नरैनापुर गाउँपालिका६ का दुई सय किसानले ४० हेक्टर क्षेत्रफलमा तरकारी उत्पादन गरिरहेका छन्। आलु, प्याज र लसुनको चक्लाबन्दी बनाएर किसानले उत्पादन गरिरहेका छन्। मार्टका लागि मौसमीबेमौसमी तरकारी उत्पादन हुनेछ। शुक्रबार नेपालगञ्जमा सम्पन्न सहकारीको १०औं साधारण सभामा अध्यक्ष मनोजकुमार मौर्यले तरकारी मार्ट खोल्ने प्रस्ताव सर्वसम्मत् रुपमा पारित भएको छ। अध्यक्ष मौर्यले किसानले उत्पादन गरेको तरकारी बजारीकरण गर्न तरकारी मार्ट स्थापना गर्न लागेको बताए। विभिन्न जातका तरकारी तथा खाद्यान्नहरुको बिउ उत्पादन तथा प्रशोधन र बजारीकरण गर्ने, बचत संकलन र कर्जा लगानी गर्ने, विभिन्न निकायको सहयोगमा ब्लक पकेट तथा जोन कार्यक्रम सन्चालन गर्ने, आलुप्याज मिसन कार्यक्रम लगायतका कार्यक्रमहरु सन्चालन गरेको मौर्यले जानकारी दिए। सहकारीले गत आर्थिक वर्षमा ३ सय क्वीन्टल आलु उत्पादन गरेर शीत भण्डारमा राखेको छ। त्यसैगरी ४० क्वीन्टल मसुरोको बिउ, एक हजार ८५ क्वीन्टल गहुँको बिउ, एक हजार ७ सय क्वीन्टल धानको बिउ उत्पादन गरेको थियो। गत वर्ष राप्तीसोनारी गाउँपालिका कृषि शाखाको आर्थिक सहयोगमा ५० प्रतिशत अनुदानमा आफ्ना सदस्यलाई दुई करोड १० लाख रुपैयाँ बराबरको कृषि सामग्री हस्तान्तरण गरेको सहकारीले जनाएको छ। जिल्लाका ८ वटै स्थानीय तहमा ६ हजार ६२ सदस्य छन्। सहकारीले २७ करोड ४० लाख पुँजी छ। २३ करोड लगानी गरेको छ। गत आर्थिक वर्षमा मात्र सहकारीले ६५ करोड २२ हजार मुनाफा गरेको छ। बैंकले चाँडै नै एटिएम र मोबाइल बैंकिङ सेवा पनि सुरु गर्ने निर्णय गरेको छ। सहकारीले अहिले ५ वटा सेवा केन्द्र र १० वटा सेवा केन्द्र स्थापना गर्न स्वीकृत पाएको छ। सहकारीको बाँके जिल्लाका ८ वटै स्थानीय तहमा कार्यक्षेत्र भएको छ। जिल्लाभरी कार्यक्षेत्र हुने आधा दर्जनभन्दा बढी सहकारीमध्ये साकार पनि थपिएको छ।"
"च्यावनप्रासको बट्टामा चरेस फेला, ३ जना प्रहरी नियन्त्रणमा",काठमाडौं : च्यावनप्रासको बट्टामा चरेस भरिएको अवस्थामा फेला परेको छ । रत्ननगर इलाका प्रहरी कार्यालय चितवनले शनिबार रत्ननगर नपा१४ शान्ति चोकबाट ३२ वटा कार्टुनमा १९२ वटा च्यवनप्रासको बट्टामा १ सय ८४ केजी ३५० ग्राम चरेश बरामद गरेको हो। रत्ननगर इलाका प्रहरी कार्यालयका एसपी इन्द्रबहादुर रानाका अनुसार स्थानीयबासी विष्णु पन्तको घरमा गोदाम बनाई लुकाएको अवस्थामा चरेस बरामद गरिएको हो। चरेससँगै ३ जनालाई पनि नियन्त्रणमा लिइएको छ । घटनाको अनुसन्धान भइरहेको र संग्लन अन्य फरार हुन सक्ने भन्दै पक्राउ गरिएकाहरुको नाम सार्वजनिक नगरिएको र संग्लन अन्यको खोजी भइरहेको रानाले बताए । पन्तको घरलाई वडा नं १५ निवासी उद्धव अधिकारीले गोदामका रुपमा प्रयोग गर्दै आएका थिए।
"अमेरिकाका सहायक विदेशमन्त्री नेपाल आउँदै, प्रधानमन्त्रीसँग भेटवार्ता गर्ने",काठमाडौं: दक्षिण तथा मध्यएसियाली मामिला हेर्ने अमेरिकाका सहायक विदेशमन्त्री डोनाल्ड लु नेपाल आउने भएका छन्। उनी बुधबार नेपाल आउन लागेका हुन्। अमेरिकी स्टेट डिपार्टमेन्टले विज्ञप्ति जारी गर्दै उनी १७ नोभेम्बरमा काठमाडौं आउन लागेको जानकारी दिएको छ। त्यसअघि उनी १५ नोभेम्बरमा माल्दिभ्स पुग्नेछन्। त्यहाँ उनी विदेशमन्त्री अहमद खलिलसँग भेटवार्ता गर्ने कार्यक्रम रहेको बताइएको छ। नेपाल भ्रमणमा रहँदा लुले प्रधानमन्त्री शेरबहादुर देउवासँग भेटवार्ता गर्ने कार्यक्रम रहेको विज्ञप्तिमा उल्लेख छ।
प्रचण्ड अस्पताल भर्ना,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' अस्पताल भर्ना भएका छन्। स्वास्थ्यमा समस्या आएपछि उनी ललितपुरस्थित मेडिसिटी अस्पतालमा भर्ना भएका हुन्। प्रचण्डलाई उच्च रक्तचाप र स्वास्थ्यमा सामान्य समस्या देखिएपछि अस्पताल भर्ना गरिएको सचिवालय स्रोतले जनाएको छ। उनको स्वास्थ्यमा समस्या देखिएपछि महोत्तरीमा आज हुने भनिएको निर्धारित कार्यक्रमहरु स्थगित गरिएको थियो। उनलाई बिहानैदेखि खुमलटारस्थित निवासमा चिकित्सकहरुले निगरानीमा राखेका थिए। प्रचण्डको स्वास्थ्यमा समस्या, चिकित्सकको निगरानीमा"
पुराना नेता जसपामा फर्किए,"विराटनगर : मधेश आन्दोलनका नेतृत्वकर्ता मृतुञ्जय झा जनता समाजवादी पार्टीमा प्रवेश गरेका छन्। झासहित पूर्व सभासद रमानन्द मण्डल र दिनेश यादव लगायतका प्रभावशाली युवासमेत गरी तीनसय जना विभिन्न पार्टीका अगुवा नेता तथा कार्यकर्ता जसपमा प्रवेश गरेका हुन्। केही वर्षअघि मधेश आन्दोलनको अगुवा रहेका झा नेकपामा प्रवेश गरेका थिए। मधेशी जनअधिकार फोरम नेपालको संस्थापनाकालदेखि नै लागेका झाले मोरङ जिल्ला सचिव, केन्द्रीय सदस्य र मोरङको इन्चार्जको जिम्मेवारी समालेका थिए। पार्टी पद्धतीमा चल्न छोडेको र संगठनात्मक रुपमा गतिरोध उत्पन्न भएको भन्दै उनी तीन वर्षअघि नेकपामा प्रवेश गरेका थिए। नेकपाले झालाई प्रदेश कमिटीको सचिवालय सदस्यको जिम्मेवारी दिएको थियो। नेकपाको एक समुहले मधेश आन्दोलनबाट प्राप्त उपल्ब्धी संघीयता र धर्मनिरपेक्षालाई समाप्त गर्न दुईपटक चालेको प्रतिगमनको कदमले पुन: जसपामा फर्किएको उनले बताए। 'ढेड दशकको संघर्षले एकात्मक संरचनाको व्यवस्थालाई परिर्वतन गरेर संघीयतामा ल्याएको अवस्थामा फेरि उपल्बधीलाई नै सखाप पार्न लागेकाले प्राप्त उपलब्धी जोगाउन जसपामा सक्रिय भएको हुँ', झाले बताए। 'व्यवस्था परिवर्तन गरेर नहुने भयो', झाले भने , 'अब अवस्था परिवर्तन गरेर उपलब्धी संस्थागत गर्न फर्किएको हुँ। संघर्ष गरेर निर्माण गरेको पार्टीलाई वैकल्पिक शक्तिको रुपमा बनाएर बाँकी रहेको मधेश आन्दोलनको माग संस्थागत गर्न फर्किएको हुँ।' झालाई पार्टीमा ल्याउन केन्द्रीय अध्यक्ष र जिल्ला अध्यक्ष राजकुमार यादवको विशेष पहल रहेको थियो। झालाई केन्द्रीय अध्यक्ष उपेन्द्र यादवले केन्द्रीय सदस्यको जिम्मेवारी दिने तयारी गरेका छन्। त्यसैगरी पूर्वसभासद रमानन्द मण्डल पनि जसपमा प्रवेश गरेका छन्। पूर्व मन्त्री बुद्धी मण्डलका छोरा प्रकाश मण्डल पनि जसपामा प्रवेश गरेका छन्। नयाँ चिराबाट संगठन सुदृढीकरणको अभियान सञ्चालन गरेको छ। नयाँ चिराबाट संगठन सुदृढीकरणको अभियान सञ्चालन गरेको सुज अभियान अन्तर्गत पुराना नेता तथा कार्यकर्तालाई जसपाले पार्टीमा प्रवेश गराएको हो। केन्द्रीय कमिटिले संगठन सुदृढीकरण तथा जनजागरण (सुज) अभियान भदौदेखि मंसिरसम्म चार महिनाभित्र सम्पन गर्ने नीति बनाएको थियो। अभियान अन्तर्गत वडा स्तरबाटै निर्माण भएको कमिटिहरुलाई चलायमान बनाउँदै अझै बलियो बनाउने योजना रहेको छ।"
प्रचण्डलाई रुघाखोकी र उच्च रक्तचाप,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' रुघाखोकी र उच्च रक्तचापका कारण अस्पताल भर्ना भएका छन्। स्वास्थ्यमा समस्या आएपछि बिहानैदेखि चिकित्सकहरुले उनलाई खुमलटारस्थित निवासमा निगरानीमा राखेका थिए। अहिले पनि अस्पतालमा उनलाई चिकित्सकहरुले निगरानीमा राखेर उपचार गरिरहेका छन्। चिकित्सकहरुले प्रचण्डको स्वास्थ्यमा रुघाखोकी र उच्च रक्तचाप देखिएपछि अस्पताल भर्ना गर्न सुझाएका थिए। लगत्तै उनलाई ललितपुरस्थित मेडिसिटी अस्पताल लगिएको थियो। उनको स्वास्थ्यमा समस्या देखिएपछि महोत्तरीमा आज हुने भनिएको निर्धारित कार्यक्रमहरु स्थगित गरिएको थियो। प्रचण्डको स्वास्थ्यमा समस्या, चिकित्सकको निगरानीमा प्रचण्ड अस्पताल भर्ना"
नेकपा एमालेको १५ जना महाधिवेशन प्रतिनिधि सर्वसम्मत चयन,"गोरखा : १० औँ राष्ट्रिय महाधिवेशनका लागि नेकपा एमाले गोरखाले १५ जना महाधिवेशन प्रतिनिधि सर्वसम्मतले चयन गरेको छ। शनिबार गोरखा सदरमुकाममा सम्पन्न निर्वाचन प्रक्रियाबाट ३५ जना आकांक्षीमध्ये १५ जना महाधिवेशन प्रतिनिधि निर्विरोध चयन गरेको हो। दुई वटा संघीयत निर्वाचन क्षेत्र रहेको गोरखामा क्षेत्र नम्बर १ बाट खुल्लातर्फ सुरेन्द्रबहादुर थापा, गोपाल पाण्डे, कृष्ण नेपाली, सुरेश श्रेष्ठ, मोहन भट्टराई, विशाल थापा र महिलातर्फ सम्झना देवकोटा, मिना बराम सर्वसम्मत चयन भएका छन्। त्यस्तै, क्षेत्र नं २ बाट खुल्ला तर्फ प्रेम गुरुङ, बावुराम थापा, हरि काफ्ले, कमल दानी र महिला तर्फ पार्वती पाठक, रुपा पन्त चयन भएको निर्वाचन अधिकृत रमेश अधिकारीले जानकारी दिए। पार्टीको केन्द्रीय नीतिअनुसार उत्पीडित दलित प्रतिनिधिमा काजीराम रोका चयन भएको अधिकारीले बताए। महाधिवेशनका लागि छनौटमा भएका १५ जना प्रतिनिधिमा शनिबार पार्टी कार्यालय प्रमाणपत्रसहित खादा लगाएर सम्मान गरेका थिए। यस्तै, गाोरखाका ११ स्थानीय तहमध्ये चुमनुब्री बाहेक अन्य सबै स्थानीय तहमा अधिवेशन सम्पन्न भइसकेको एमाले पार्टी कार्यालय गोरखाले जनाएको छ। यही मंसिर १० गतेदेखि १२ गतेसम्म चितवमा हुने १० औँ महाधिवेशनका लागि गोरखाबाट पाँचहजारभन्दा बढी कार्यकर्ता सहभागी हुने एमालेको केन्द्रीय सदस्य रामशरण बस्नेतले बताए। उनका अनुसार जिल्लाभर हाल एमालेको सातहजार छ सय ९० जना पार्टी सदस्य रहेका छन्। नेकपा एमाले गोरखा अध्यक्ष प्रेम गुरुङको अध्यक्षतामा भएको कार्यक्रममा नेकपा एमालेका केन्द्रीय सदस्य तथा गण्डकी प्रदेशका पूर्व भौतिक मन्त्री रामशरण बस्नेतको प्रमुख आतिथ्यतामा कार्यक्रममा भएको थियो।"
कांग्रेस वडा अधिवेशन : आरजुको वडामा चुनाव,"धनगढी : धनगढी उपमहानगरपालिका वडा नम्बर ४ मा वडा सभापति र क्षेत्रीय प्रतिनिधिको चुनाव भएको छ। वडा सभापतिमा दुई जनाको उमेदवारी परेपछि र १० जना क्षेत्रीय प्रतितिधिका लागि २५ जनाको उमेदवारी परेपछि चुनाव भएको हो। वडा नम्बर ४, पार्टी सभापति शेरबहादुर देउवा पत्नी आरजु राणा देउवाको वडा हो। गत चुनावको बेलामा आरजुले स्थानीय ब्यवसायीको घर किनेकी थिइन्। आरजु धनगढी आएको बेलामा आफ्नै घरमा बस्छिन्। उनले आफ्नै घरमा सुदूरपश्चिमको मौलिक पर्व गौरा पनि मनाउने गर्छिन्। वडा नम्बर ४ मा ४ जना वडा सभापतिका आकांक्षी थिए। त्यसमध्ये दुई जनाले उमेदवारी नदिन सहमत भएपछि अनन्तराज जोशी र सन्तोष रावलले भने उमेदवारी दिएका छन्। उपसभापति (२ जना) मा भोजराज भट्ट र सुन्दरराज शर्मा निर्विरोध निर्वाचित भएका छन्। सचिव (२ जना) मा तीन जनाको उमेदवारी परेको छ। खेम मीश्र, गौरवराज पाण्डे र कृष्ण पनेरुले उमेदवारी दिएपछि चुनाव हुने भएको हो। सहसचिव (२जना) मा पाँच जनाको उमेदवारी परेको छ। धमदेव जोशी, रोसन सिंह, हेमबहादुर बोहरा र तेज कुँवरको उमेदवारी परेको छ। क्षेत्रीय प्रतिनिधि (महिला) मा पनि द्रोपती भट्ट (मेघा), सावित्री कार्की र सीतादेवी भण्डारी सर्वसम्मत भएका छन्। क्षेत्रीय प्रतिनिधि खस आर्यमा पनि दुई जना हुनुपर्नेमा प्रकाश देउवा, नवराज रेग्मी र जगन्नाथ जोशीको उमेदवारी परेपछि चुनाव भएको छ। पुरुषतर्फका १० जना क्षेत्रीय प्रतिनिधिका लागि लोकबहादुर खड्का (रवी), हरीप्साद रेग्मी, भीमबहादुर बलायर, ईन्द्रमणी अवस्थी, खगराज भण्डारी, पुस्करनाथ ओझा, बुद्धीबहादुर खडका, विष्णुबहादुर कुँवर, खडकसिंह ऐर (कुवेर), सुरेन्द्र बमको उमेदवारी परेको छ। यस्तै तिलकबहाददुर बोहरा, गणेश भण्डारी, पुस्करराज अवस्थी, ओमप्रकाश पन्त, दामोदर कठायत, नविन जोशी, गुणाकर भट्ट, गितराज भण्डारी, धर्मराज रेग्मी, मीन पाण्डेय, ख्यामबहादुर खत्री, तर्कराज भट्ट, मनिस कुँवर र नरेन्द्रप्रसाद चटौत गरी २४ जनाले पुरुषतर्फ क्षेत्रीय प्रतिनिधिको उमेदवारी दिएका छन्।"
एमालेको दशौं महाधिवेशन : मुस्ताङबाट ४ जना प्रतिनिधि छानिए,"जोमसोम : नेकपा एमालेको आसन्न दशौं राष्ट्रिय महाधिवेशनका लागि मुस्ताङमा ४ जना महाधिवेशन प्रतिनिधि छनौट भएका छन्। एमालेको दशौं महाधिवेशनका लागि शनिबार एक दर्जन आकांक्षीहरु देखिएपनि नेता तथा कार्यकर्ताबीच भएको आपसी सहमतीपछि सर्वसम्मत रुपमा प्रतिनिधि छनौट भएको एमाले मुस्ताङले जनाएको छ। नेकपा एमाले जिल्ला कमिटीले बैठकपछि आपसी सहमतिमा ४ जना महाधिवेशन प्रतिनिधिको टुङ्गो लगाएको जनाएको छ। एक मात्र संघीय निर्वाचन क्षेत्र रहेको हिमाली जिल्ला मुस्ताङबाट संघीय प्रतिनिधि सभा सदस्य प्रेमप्रसाद तुलाचन, नेकपा एमाले जिल्ला कमिटी अध्यक्ष चन्द्रमोहन गौचन, घरपझोङ गापाकी उपाध्यक्ष शर्मिला गुरुङ र एमाले जिल्ला कमिटी सदस्य बिनोद बिसी एमालेको दशौं राष्ट्रिय महाधिवेशन प्रतिनिधिको रुपमा पार्टीले छनौट गरेको संघीय प्रतिनिधि सभा सदस्य प्रेमप्रसाद तुलाचनले जानकारी दिए। नेकपा एमालेको विधान महाधिवेशनले निर्देशित गरेको कुल संगठित सदस्य संख्या तथा समावेशीताको आधारमा महाधिवेशन प्रतिनिधि छनौट गर्न पाउने प्रावधान अनुरुप खुल्लातर्फ एमाले मुस्ताङका अध्यक्ष गौचन र संघीय प्रतिनिधि सभा सदस्य तुलाचन महाधिवेशन प्रतिनिधिका रुपमा चुनिएका हुन्। यस्तै ,महिलातर्फ उपाध्यक्ष गुरुङ र दलित तर्फ बिसी छनौट भएका हुन्। एमाले मुस्ताङले कुल संगठित सदस्य संख्याको आधारमा ४ जना महाधिवेशन प्रतिनिधि छनौट पाउने जिम्मा पाएको थियो। यसअघि नेकपा एमाले मुस्ताङले जिल्लाको ५ वटै स्थानीय तह र वडाहरुमा सर्वसम्मत रुपले पालिका तथा वडा कमिटी गठन गरेको थियो।"
एमाले महाधिवेशन : रामेछापबाट १९ जना प्रतिनिधि सर्वसम्मत चयन (नामावलीसहित),"काठमाडौं : नेकपा एमाले रामेछापले महाधिवेशन प्रतिनिधि सर्वसम्मतरुपमा छनोट गरेको छ। १० औं राष्ट्रिय महाधिवेशनका लागि रामेछापबाट शनिबार १९ जना प्रतिनिधि सर्वसम्मतरुपमा चयन भएका हुन्। एमाले रामेछापका प्रचार विभाग प्रमुख प्रकाशकुमार कार्कीका अनुसार महाधिवेशन प्रतिनिधिमा जिल्ला अध्यक्ष शान्ति पौडेल, सचिव आनन्दकुमार श्रेष्ठ, प्रेम तामाङ, तुलप्रसाद कडेँल, रत्न गौतम, चित्रबहादुर कार्की, ध्रुव कार्की, पुरुषोत्तम कडेरिया, ज्ञानकुमार योञ्जन, प्रेमबहादुर खड्का, होतराज ढकाल, शम्भुकुमार श्रेष्ठ रहेका छन्। त्यसैगरी महिलाबाट मायाकुमारी कार्की, गंगादेवी कार्की,दीपशीखा दाहाल, हेमकुमारी तामाङ, गीता कार्की रहेका छन्। उत्पीडन दलित प्रतिनिधि मानबहादुर विक र गणेश विक चयन भएको उनले बताए। एउटा संघीय निर्वाचन क्षेत्र र ८ स्थानीय तह रहेको रामेछापमा खुल्ला, महिला र दलित प्रतिनिधि गरी १९ प्रतिनिधि छनोट गरेको हो। जिल्लामा संगठित सदस्यको संख्या १२ हजार ६ सय ६२ रहेको कार्कीले जानकारी दिए। रामेछापमा वडा, नगरगाउँ अधिवेशनबाट सर्वसम्मत नेतृत्व चयन गरेको कार्कीको भनाई छ। मंसिर १० देखि १२ गतेसम्म चितवनमा दशौं राष्ट्रिय महाधिवेशनक गर्दैछ। साढे ७ लाख संगठित सदस्य रहेको एमालेले महाधिवेशनका लागि कम्तिमा १ हजार ९ सय ९९ प्रतिनिधि छनौट गर्दैछ। प्रदेश र सोसरहका कमिटीबाट २ महिलासहित ५ जना प्रतिनिधि चयन हुने छन्। महाधिवेशनमा एमालेका तीन प्रकारका प्रतिनिधि हुनेछन्। पदेन प्रतिनिधि जसमा केन्द्रीय कमिटी, केन्द्रीय निकायबाट स्वत: आउनेछन्। भौगोलिक क्षेत्र, जनवर्गीय संगठनबाट निर्वाचित प्रतिनिधि आउनेछन्। पाँच प्रतिशत प्रतिनिधि मनोनयन गरिनेछ। महाधिवेशनबाट अध्यक्ष, वरिष्ठ उपाध्यक्ष, ४ उपाध्यक्ष, १ महासचिव, १ उपमहासचिव र ७ सचिवसहित १५ पदाधिकारी निर्वाचित हुनेछन्। ४५ स्थायी समिति सदस्यसहित २ सय २५ जनाको केन्द्रीय कमिटी रहने व्यवस्था नयाँ विधानमा छ। यो महाधिवेशनमा अध्यक्षसहित पदाधिकारी मात्रै होइन केन्द्रीय सदस्यसमेत सहमतिमै चयन गर्ने तयारी नेतृत्वले गरिरहेको छ। एमालेले सार्वजनिक गर्यो राष्ट्रिय महाधिवेशनको लोगो एमाले राष्ट्रिय महाधिवेशन : भित्ते लेखन र ब्यानरको प्रयोग नगर्ने पार्टी सुढृढ र गतिशील भएर अगाडि बढेको छ : ओली एमाले महाधिवेशन सहमतिको एमाले राष्ट्रिय महाधिवेशन : शनिबार देशभर प्रतिनिधि चयन गर्दै महाधिवेशनले राष्ट्रिय आकांक्षा पूरा गर्न सक्षम नेतृत्व खडा गर्छ : ओली (भिडियो)"
मलालाको बयान यसकारण म विवाह गर्ने निर्णयमा पुगेँ,"काठमाडौं : कुनै बेला विवाहलाई लिएर महिला अधिकारकर्मी मलाला युसुफजई सधैं चर्चामा रहने गर्थिन्। किनकि उनी विवाहको विरुद्धमा हुन्थिन्। कसैले प्रश्न गरिहाले पनि उनले ३५ वर्षपछि मात्र विवाह गर्नेनगर्ने निर्णय लिने बताउँथिन्। तिनै मलाला यतिबेला विवाहकै कारण चर्चामा छिन्। उनले गत ९ नोभेम्बरमा बेलायतको बर्मिघममा असर मलिकका साथ विवाह गरिन्। नोबेल शान्ति पुरस्कारबाट सम्मानित भइसकेकी मलाला २४ वर्षमै कसरी विवाह गर्न पुगिन्? उनले वोग म्यागजिनमा यही प्रश्नको जवाफ दिएकी छन्। विवाहपश्चात छापिएको आलेखमा उनका पति असर मलिकले कसरी विवाहबारेको उनको सोँच बदलिदिएको उनले उल्लेख गरेकी छन्। अनि म विवाह गर्न राजी भएँ '३५ वर्ष नपुगेसम्म म विवाहबारे कुनै निर्णय लिने छैन', पछिल्लो समय जबजब मलाई सम्बन्धका बारेमा प्रश्न गरिन्थ्यो। मेरो रेडिमेट उत्तर यही हुने गर्थ्यो। म कहिल्यै विवाहको विरुद्ध थिइनँ। बरु विवाहलाई लिएर सधैं सतर्क रहन्थे। विवाहको नाम दिएर महिलाहरुसँग सम्झौता गर्ने मेरो बुझाइ थियो। मलाई सधैं आफ्नो मानवता, स्वतन्त्रता र नारीत्व गुमाउने डर हुन्थ्यो। त्यसैले मैले यो समस्याको समाधान निकालेको थिएँ विवाहलाई नजरअन्दान गर्छु। गर्ल्स नट ब्राइड्स संस्थाको एक रिपोर्टअनुसार एक करोड २० लाख केटीहरुको विवाह १८ वर्ष नपुग्दै हुने गर्छ। यीमध्ये अधिकांशले विवाहपश्चचत खुसी होइन, दास भएर जीवन व्यतित गर्छन्। म पाकिस्तानको उत्तरी क्षेत्रमा हुर्किएँ। त्यहाँ मलाई सिकाइन्थ्यो विवाह स्वतन्त्र जीउने एक विकल्प हो। मसँगै हुर्किएका धेरै केटीहरुलाई स्वतन्त्ररुपमा निर्णय लिन बन्देज लगाइयो र उनीहरुको विवाह गरियो। एक जना साथी त १४ वर्षमै आमा बनिन्। कति साथीहरु त बीचमै पढाइ छाडे। उनीहरुका परिवारलाई लाग्थ्यो, पढाइमा खर्च गर्नुभन्दा विवाह गरिदिनु राम्रो। स्कुलमा भएकाहरुलाई पनि थाहा थियो, आफ्नो सपना पूरा गर्न मलाई कुनै मौका दिइने छैन। त्यही भएर धेरै युवतीहरुको बुझाइ छ विवाहको अर्थ जीवनको असफलता हो। असरले मेरो सोँच बदलिदिए मेरो साथी, मेरो पार्टनर असरसँग भएको कुराकानीले मलाई विवाहबारेको सोँच बदलिदियो। कसरी म कसैसँग सम्बन्धमा रहेर आफ्नो मूल्यसमान्ता, निष्पक्षता र अखण्डताप्रति बफादार बनिरहन सक्छु भनेर उनले सिकाए। सन् २०१८ मा असर आफ्ना साथी भेट्न अक्सफोर्ड आएका थिए। त्यही बेला मेरो उनीसँग चिनजान भयो। उनी क्रिकेटसँग सम्बन्धित काम गर्दा रहेछन्। कुराकानीकै क्रममा म उनीसँग नजिकिएँ। असर मेरो राम्रो असल साथी बने। उनीसँगको भेटले मलाई औधी खुसी बनाउँथ्यो। जतिसुकै दुःख भए पनि उनको साथले मजबुत हुन सक्छुजस्तो लाग्न थाल्यो। हामी दुवैले दुवैको कुरा सुन्यौं। जब हाम्रो कुरा सकिन्थ्यो, मैले उनलाई राशिफलको कुनै लिङ्क पठाउँथे। र, हाम्रो सम्बन्धको भविष्य कल्पना गर्थे। यिनै कनेक्सनहरुले मेरो विवाहप्रति सोँच्ने नजरिया बदलियो। र, हामी विवाह गर्ने निर्णयमा पुग्यौं। सानो समारोहको आयोना गरेर हामीले विवाह गर्यौं।  एजेन्सीको सहयोगमा"
विद्युतीय चार्जिङ स्टेशन बन्दै,"बुटवल : विद्युतीय गाडीको प्रयोग बढाउन मुलुकका ५० स्थानमा चार्जिङ स्टेशन निर्माण सुरु भएको छ। दैनिक ४ सय मेगावाट विद्युत बढी उत्पादन भएपछि त्यसको उपयोग गर्न स्टेशन निर्माण थालिएको हो। स्टेशन निर्माणपछि विद्युतीय सवारी साधनको प्रयोग बढ्ने विश्वास विद्युत प्राधिकरणले गरेको छ। नेपाल विद्युत प्राधिकरणका कार्यकारी निर्देशक कुलमान घिसिङले स्वदेशमै विद्युत खर्च गर्ने रणनीति निर्माण भइरहेको बताए। देशमै प्रर्याप्त विद्युत उत्पादन भएको छ, अबको रणनीति त्यसको उपयोग बढाउनु् हो, उनले भने। साइड भिजिटमा शनिबार रुपन्देही आइपुगेका घिसिङले प्राधिकरण देशमै विद्युत खपत गराउने योजनामा जुटेको बताएका हुन्। उनले ठूला उद्योगहरूलाई चाहेजति विद्युत उपलब्ध गराउन प्राधिकरण तयार रहेको बताए। उनले परासी, सुवनल क्षेत्रका ठूला उद्योगलाई १३२ केभिए प्रसारण लाइन दिन सकिने बताए। लुम्बिनी, परासी क्षेत्रमा दर्जनौं ठूला उद्योगहरु सञ्चालनमा रहेका छन्। कतिपय उद्योगले विद्युत नभएका कारण फूलफेजमा उत्पादन गर्न नसकिएको बताउँदै आएका थिए। अब भने विद्युतको अभाव नहुने घिसिङको भनाई छ। उनले तत्काल खपत गर्न सक्ने उद्योगलाई १३३ केभिए प्रशारण लाइन पनि प्राधिकरणले उपलब्ध गराउन सक्ने बताए। अहिले हामीलाई चाहिएको भन्दा ४०० मेगावाट विद्युत उत्पादन भइरहेको छ घिसिङले भने, इन्डक्सन कुकिङ, इलेक्ट्रिक भेइकल योजना देशमा अगाडि सानुपर्नेछ। इलेक्ट्रिक भेइलक चार्ज गर्न देशमा ५० प्रमुख ठाउँमा चार्जिङ सेन्टर बनाउँदै छौं। अब विद्युतको बढी प्रयोग गरौं, ग्यास र पेट्रोलियम पद्धार्थको कम प्रयोग गरौं। घिसिङले विद्युत विस्तार तथा संरचना निर्माणमा ऐन, कानून नै बाधक भएको गुनासो समेत गरे। विभिन्न ऐन नियमका कारण काम गर्न समस्या हुनुका साथै लागत समेत वृद्धि हुने गरेको गुनासो गरे। एक्सटेन्सन लाइन विस्तार गर्न राइट अफ वेका लागि वन क्षेत्रहरुमा जग्गा अधिग्रहण प्रक्रिया लामो र जटिल हुँदा समयमै योजनाहरु सम्पन्न गर्न नसकिने अवस्था रहेको उनको भनाइ छ। वन क्षेत्रमा रुख काट्नका लागि मन्त्रीस्तरको निर्णय हुनुपर्यो। उक्त प्रक्रियामा पुग्दासम्म एकडेढ वर्ष लाग्छ। स्वीकृति लिएर आउँदासम्म त्यहाँ रहेका रुखहरु पनि ठूला भइसकेका हुन्छ। फेरी रिकाउन्ट गर्न पर्यो। यो प्रक्रिया नै अति जटिल हुँदा काम गर्न गार्हो छ घिसिङले भने। उनले देशका प्रमुख सहरहरुमा भूमिगत तार गराउने अभियान पनि थालिएको बताए। चालु आर्थिक वर्षमा विद्युतीय साधनको आयात बढेकाले विद्युत खपत बढ्ने अपेक्षा प्राधिकरणको छ। भन्सार विभागका अनुसार पछिल्लो तीन महिनामा गत वर्षकोभन्दा झण्डै तीन गुणा बढी विद्युतीय साधन नेपाल भित्रिएका छन्। अहिले सहरी क्षेत्रमा विद्युतीय स्कुटरको माग बढिरहेको विक्रेताहरु बताउँछन्। निर्देशक घिसिङले साधन चढ्ने नागरिकका सहजताका लागि चाजिङ स्टेसन निर्माण हुने बताए।"
कोरोना भाइरस : सक्रिय संक्रमितको संख्या ७ हजार २७८ पुग्याे,"काठमाडौं : पछिल्लो २४ घण्टामा थप २९५ जनामा कोरोना भाइरस (कोभिड१९) संक्रमण पुष्टि भएको छ। ८ हजार २४३ नमूनामध्ये पीसीआर विधिबाट २ सय ६० र एन्टिजेन विधिबाट ३५ गरी २९५ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। योसँगै नेपालमा हालसम्म पीसीआर विधिबाट परीक्षण गर्दा ८ लाख १६ हजार ६७५ संक्रमित र एन्टीजेन विधिबाट परीक्षण गर्दा ९५ हजार ७२ जना कोरोना संक्रमित देखिएका छन्। अहिले सक्रिय संक्रमितको संख्या ७ हजार २७८ रहेको छ। मन्त्रालयका अनुसार शनिबार थप ४७८ जना कोरोनामुक्त भएका छन्। योसहित नेपालमा कोरोनाबाट निको हुनेको संख्या ७ लाख ९७ हजार ९२६ पुगेको छ। यस्तै, कोरोनाबाट थप २ जनाको ज्यान गएको छ। पछिल्लो २४ घण्टामा ३४ हजार ७१६ जनाले कोरोनाविरुद्धको खोप लगाएका छन्। पछिल्लो समय कोरोना संक्रमण दर घट्दै गए पनि जोखिम भने टरी नसकेको विज्ञहरुले बताएका छन्।"
एकीकृत समाजवादीले १६ वर्ष माथिकालाई संगठित गर्ने,"काठमाडौं: नेकपा एकीकृत समाजवादीले १६ वर्ष माथि उमेर समूहलाई संगठित गर्ने प्रस्ताव अघि सारेको छ। शनिबार बसेको केन्द्रीय कमिटी बैठकले युवालाई संगठीत गर्न १६ वर्ष माथिका सबैलाई संगठित गर्ने प्रस्ताव अघि सारेको हो। बैठकले खर्चिलो निर्वाचन प्रणाली परिवर्तन गर्नुपर्ने निष्कर्षसमेत निकालेको छ। सरकारमा गएका मन्त्रीहरुले जिम्मेवारपूर्वक काम गर्न र ओहोदामा रहनेहरुले विशेष ध्यान दिन बैठकले आग्रह गरेको छ। बैठकमा एकीकृत समाजवादीका अध्यक्ष माधवकुमार नेपालले जनताको बहुदलीय जनवादको मान्यतालाई कुल्चने गुटवाद, व्यक्तिवाद र सर्वसत्तावादले पार्टीको सैद्धान्तिक वैचारिक आधारलाई गरेकाले विद्रोह गर्नुपर्ने स्थिति बनेको बताए। हामीले समृद्ध समाजवादको दिशामा जाने अठोट गरेका छौं। अब पार्टी र सरकार यही दिशामा केन्द्रीत हुनुपर्छ। पार्टीको तीन महिने कार्ययोजनालाई विशेष परीक्षाको रुपमा लिइ काम गर्न र सबैले व्यक्तिगत पार्टी जिम्मेवारी कुशलतापूर्वक पूरा गर्नुपर्नेछ, उनले भने।"
साताको शेयर बजार : १६ अर्बको कारोबार,"काठमाडौं : बैंक तथा वित्तीय संस्थामा तरलताको अभाव, दीपावली तथा छठजस्ता महत्वपूर्ण चाडपर्वको अवसरलगायत कारण धितोपत्र बजारमा शेयर कारोबार मापक नेप्से परिसूचक ओरोलो लाग्ने क्रम यस साता पनि जारी रह्यो। साताभर तीन दिन मात्रै धितोपत्र बजारमा शेयरको कारोबार भयो। दुई दिन बिदा परेकाले साताभर पूर्णरुपमा कारोबार हुन पाएन। तीन कारोबार दिनमा नेप्से परिसूचक हरेक दिनजसो ओरालो नै लाग्यो। बैंक तथा वित्तीय संस्थाले शेयर धितो कर्जामा गरेको कडाइका कारण पनि बजारमा मानसिक प्रभाव परेको अनुमान गरिएको छ। एउटा संस्थाबाट चार करोड र बढीमा १२ करोडसम्म मात्रै सेयर धितो कर्जा लिन पाउने नेपाल राष्ट्र बैंकको पछिल्लो नीतिका कारण पनि बजारले गति समात्न नसकेको विश्लेषण भइरहेको छ। नेपाल स्टक एक्सचेञ्जका अनुसार साताभर कूल २३० कम्पनीको शेयर कारोबार भयो। पहिलो दिनको कारोबारको तुलनामा अन्तिम दिनसम्म १३९३५ अङ्कले नेप्से परिसूचक ओरालो लागेको देखिन्छ। कूल दुई करोड ८६ लाख ४०९ कित्ता शेयर रु १६ अर्ब ६ करोड ८० लाख ५१ हजार १९० मूल्यमा खरिद बिक्री भए। दीपावलीको बिदापछि खुलेको पहिलो कारोबार दिन नै नेप्से परिसूचक भने दोहोरो अङ्कले ओरालो लाग्यो। सोमबार नेप्से १९२० अङ्कले घटेर दुई हजार ८२९६४ मा आर्लियो। ठूला कम्पनीको शेयर कारोबार मापन गर्ने सेन्सेटिभ इन्डेक्ससमेत २७१ ले ओरालो लागेर ५२८३७ मा झरेको थियो। त्यस दिन कारोबार रकम पनि खासै बढेको देखिएन। कूल २३० कम्पनीको ७२ लाख सात हजार ३९६ कित्ता शेयर रु चार अर्ब ४२ करोड सात लाख १९ हजार १०३ मूल्यमा खरिद बिक्री भए। सोमबारको कारोबारपछि बजार पूँजीकरण रु ३९ खर्ब ७९ अर्ब सात करोड ६६ लाख १० हजार बराबर रहेको थियो। नेप्सेका अनुसार कारोबार भएका कूल १३ उपसमूहमध्ये सोमबार तीन उपसमूहको शेयर उकालो लाग्यो भने १० उपसमूहको शेयर भने ओरालो लाग्यो। त्यस दिन कारोबारका आधारमा महालक्ष्मी विकास बैंक शीर्ष स्थानमा रह्यो। सो बैंकको रु ५२ करोड १० लाख तीन हजार ५९० बराबरको कारोबार भयो। मङ्गलबार नेप्से परिसूचक उच्च अङ्कले ओरालो लाग्यो। त्यस दिन नेप्से परिसूचक ७९७९ अङ्कले घटेर दुई हजार ७४९८५ मा ओर्लियो। यस्तै, ठूला कम्पनीको शेयर कारोबार मापन गर्ने सेन्सेटिभ परिसूचक १६०२ अङ्कले घटेर ५१२०२ मा ओर्लियो। त्यस दिन नेप्से परिसूचक उच्च अङ्कले घटे पनि कारोबार रकम औसतमा सीमित रह्यो। कूल २२५ कम्पनीको एक करोड १९ लाख १७ हजार ७७ कित्ता शेयर रु छ अर्ब ५२ करोड ७७ लाख २९ हजार ५४७ मूल्यमा खरिद बिक्री भए। कारोबार भएका १३ वटै उपसमूहको शेयरमा पहिरो गयो। त्यस दिन नबिल बैंक शीर्ष स्थानमा रही रु २९ करोड ८२ लाख ८१ हजार ७५२ कारोबार भयो। मानुषी लघुवित्त, साहस ऊर्जा र तेह्रथुम पावरको शेयर ९९९ प्रतिशतले वृद्धि भई सकारात्मक सर्किट लाग्यो। यसैगरी, आइसिएफसी फाइनान्स र महालक्ष्मी विकास बैंकको शेयर मूल्य १० प्रतिशतले ओरालो लागेर नकारात्मक सर्किट लाग्यो। साताको अन्तिम दिन बिहीबार पनि नेप्से उच्च अङ्कले घट्यो। त्यस दिन नेप्से ५९५७ अङ्कले घटेर दुई हजार ६९०२९ मा ओर्लियो। यस्तै ठूला कम्पनीको शेयर कारोबार मापन गर्ने सेन्सेटिभ परिसूचक १०६३ अङ्कले घटेर ५०२१९ मा पुग्यो। नेप्से परिसूचक ओरालो लागे पनि कारोबार रकम भने औसतमा नै सीमित भयो। कूल २२५ कम्पनीको ९४ लाख ७५ हजार ९३६ कित्ता शेयर रु पाँच अर्ब ११ करोड ९६ लाख दुई हजार ५४० मूल्यमा खरिद बिक्री भए। नेप्सेका अनुसार कारोबार भएका १३ वटै उपसमूहको शेयर ओरालो लाग्यो। बिहीबार महालक्ष्मी विकास बैंक शीर्ष स्थानमा रही रु ४७ करोड ४९ लाख ३४ हजार ५२१ बराबरको कारोबार भयो। कारोबारका आधारमा मानुषी लघुवित्त र तेह्रथुम पावरको शेयर मूल्यमा १० प्रतिशतले वृद्धि भई सकारात्मक सर्किट लाग्यो। रासस"
न्यायालयको विवादबारे राजनीतिक दल जवाफदेही हुनुपर्छ,"काठमाडौं: त्रिभुवन विश्वविद्यालयका पूर्व उपकूलपतिहरुले न्यायपालिकाभित्र उत्पन्न समस्याबारे दलहरु जवाफदेही हुनुपर्ने निष्कर्ष निकालेको छ। त्रिविका चार जना पूर्व उपकूलपतिहरुले शनिबार विज्ञप्ति जारी गर्दै न्यायपालिकाको सुधार र समस्याको समाधानतर्फ सरकार र दलहरूले अविलम्ब पाइला चाल्नुपर्ने बताएका छन्। बार एसोसिएशनको आन्दोलनको न्यायोचित निकासका लागि त्रिभुवन विश्वविद्यालयका पूर्व उपकूलपतिहरूद्वारा सरकार र राजनीतिक दलहरूको ध्यानाकर्षण लामो समयदेखि सर्वोच्च अदालतमा भइरहेको बार एशोसिएशनको आन्दोलन र जिम्मेवार निकायहरूले त्यसप्रति देखाएको उदासिनता देशकै लागि ठूलो दुर्भाग्यको विषय बनेको छ। गम्भीर कुरा के छ भने न्यायालयप्रति जनताको विश्वासमा स्खलन आउन नदिन पनि आन्दोलनले अविलम्ब निकास पाउन जरूरी छ, विज्ञप्तिमा भनिएको छ। जनताले सरकारलाई गैरजिम्मेवार र राजनीतिक नेताहरूलाई अवसरवादीको आक्षेप लगाउने स्थिति आउन नहुने पूर्व उपकूलपतिहरुको बुझाइ छ। विज्ञप्तीमा पूर्व उपकुलपतिहरु महेशकुमार उपाध्याय, केदारभक्त माथेमा, कमलकृष्ण जोशी र नविनप्रकाशजंग शाहले हस्ताक्षर गरेका छन्।"
एमाले महाधिवेशन : पाल्पाबाट १६ जना प्रतिनिधि चयन,"तानसेन : नेकपा एमालेको दसौं राष्ट्रिय महाधिवेशनको लागि पाल्पाबाट १६ जना महाधिवेशन प्रतिनिधि निर्विरोध चयन भएका छन्। मंसिर १० देखि १२ गतेसम्म चितवनमा हुने १० औं महाधिवेशनको लागि पाल्पा क्षेत्र नं १ बाट झपेन्द्रबहादुर जिसी राधाकृष्ण कंडेल, देवीलाल लामिछाने, विमलप्रसाद काफ्ले, कुविजा अर्याल, सरस्वती भट्टराई चयन भएका छन्। यसै गरी पाल्पा क्षेत्र नं २ बाट अशोककुमार शाही, रामबहादुर राउत, मोहन थापा मगर, ओमबहादुर घर्तिमगर, नविन थापा, नारायणी शर्मा, गीता पाण्डे चयन भएका छन्। यसैगरी उत्पिडिततर्फ ठाकुर लोहागुन र दिपक विश्वकर्मा चयन भएका पाटी अध्यक्ष नारायणप्रसाद आचार्यले बताए। यसै गरी केन्द्रीय नेतृत्वमा रहेका ३ जना स्वत: महाधिवेशन प्रतिनिधि चयन भएका छन्। केन्द्रीय सदस्य दलबहादुर राना, ठाकुर गैरे र केन्द्रीय लेखा आयोगका सदस्य धनेन्द्रराज घिमिरे पाल्पाबाट स्वत: महाधिवेशन प्रतिनिधि चयन भएका हुन्। यस अघि सम्पन्न भएको ८१ वडा र १० पालिकामा पनि एमालेले सहमतीमा नेतृत्व चयन गरिसकेको छ। केन्द्रीय महाधिवेशनपछि एमाले पाल्पाको जिल्ला अधिवेशन हुने छ।"
प्रहरी आएको थाहा पाउन जुवाडेको घरमा सिसी क्यामेरा,"पोखरा : कार्यालय र व्यापारिक भवनमा सिसी क्यामेराको निगरानी सामान्य हुन थालिसक्यो। अलि ठूलाबडाले चाहिँ घरमै पनि सिसी क्यामेरा राख्न थालेका छन्। बाहिरफेरबाट आफ्नो घरमा को आउँदैछ भन्ने थाहा पाउन चाहनेलाई सिसी क्यामेरा काम लाग्दो प्रविधि हो। चापापानीको एउटा घरमा त्यस्तै सिसी क्यामेरा छ, जसका घरधनीलाई अरुलाई भन्दा बढी चासो आफ्नो घरभित्र कोही आइहाल्छ कि भन्ने हुँदो रहेछ। नवीन गौचनले घरमा जडान गरेको सिसी क्यामेराको खास निगरानीमा चाहिँ प्रहरी थियो। किनभने घरमा जुवातास खेल्ने खेलाउने उनी प्रहरी आइहालेको खबर पहिल्यै पाएर सुरक्षित हुन चाहन्थे। र, सिसी क्यामेराले खिचेका दृश्य देखिने टेलिभिजन सेट तास खेल्ने टेबलमै जडान गरेका पनि थिए। तर हुने हार दैव नटार उनले सोचेजस्तो भएन, उनको घर शनिबार राति (बिहान) २ बजे प्रहरीले घेरिहाल्यो। जसै प्रहरी पुग्यो, घरको गेट, ढोका खोल्नभन्दा तास, पैसा र जुवाडे लुकाउन लागि हाले। अनेक प्रयासपछि प्रहरी गौचनको घरभित्र पसिछाड्यो र उनीसहित ६ जनालाई पक्राउ गर्यो। साथबाट १८ लाख ७५ हजार रुपैयाँ नगर बरामद पनि गर्यो। ३२ वर्षीय नवीन गौचन, पोखरा महानगरपालिका १२ फूलबारी बस्ने ४४ वर्षीय काजी गुरुङ, पोखरा १२ माटेपानी बस्ने ३८ वर्षीय सूर्य गुरुङ, दैलेख नौमुले गाउँपालिका ८ घर भई पोखरा २६ विजयपुर बस्ने ३५ वर्षीय खम्बसिंह राना, कास्की मादीगाउँपालिका १० घर भई पाखेरा महानगरपालिका १३ संगम टोल बस्ने ३६ वर्षीय खेमराज गुरुङ र पोखरा महानगरपालिका १६ बस्ने ३५ वर्षीय श्याम श्रेष्ठ पक्राउ परे। पछिल्लो समय जुवाखालबाट बरामदमध्ये यो सबैभन्दा ठूलो रकम हो। कास्की प्रहरी प्रमुख एसपी रमेश थापा असार दोस्रो सातादेखि यहाँको कमान्ड सम्हाल्न आएदेखि उनले जुवातास, लागुऔषध कारोबारलाई तारो बनाएर नियन्त्रणमा लागेका छन्। यसबीच थुप्रै जुवाडे र लागुऔषध कारोबारी समातिसकेका छन्। कात्तिक १८ गते कास्की प्रहरीले माछापुच्छ्रे गाउँपालिकाबाट १५ लाख नगदसहित ११ जना जुवाडे पक्रेको थियो। त्यहाँ जुवाडेहरु होटल भाडामा लिएर तास खेलिरहेका थिए। दुर्गम गाउँमा प्रहरीले सुइँको नपाउने भन्दै पोखराबाट गएका उनीहरुलाई पनि प्रहरीले रातिको समयमा समात्न सफल भएको थियो। स्याङ्जाको हरिनास गाउँपालिका ३ का २८ वर्षीय कमल भण्डारी, पोखरा१७ ड्यामसाइडका २३ वर्षीय सरोज श्रेष्ठ, स्याङ्जा पुतलीबजार २ का २८ वर्षीय दीपेश गुरुङ, अर्घाखाँची भूमिकास्थान नगरपालिका २ घर भई पोखरा १७ बस्ने ३४ वर्षीय दामोदर पौडेल, पोखरा१७ छोरेपाटनका २६ वर्षीय विनय गुरुङ र पोखरा१७ छोरेपाटनका ३२ वर्षीय कर्ण केसी, चितवन भरतपुर महानगरपालिका १ घर भई पोखरा बसपार्क बस्ने ३५ वर्षीय राजु घिमिरे, पोखरा ८ सिमलचौर बस्ने ४३ वर्षीय नारायण सिग्देल, पोखरा ६ बैदामका ४३ वर्षीय राजु कार्की, पोखरा २६ अर्चलेका ३३ वर्षीय स्वागत रानाभाट र बागलुङ नगरपालिका ८ घर भई पोखरा १७ बस्ने ३९ वर्षीय मनबहादुर खड्का त्यतिबेला पक्राउ परेका थिए। जुवाडेहरुलाई सार्वजनिक हित, स्वास्थ्य, सुरक्षा, सुविधा र नैतिकता विरुद्धको कसुर अन्तर्गत जुवा खेल्न वा सट्टाबाजी गर्न नहुने शीर्षक मुद्दामा प्रहरीले कारबाही चलाएको छ।"
"दिल्लीमा एक हप्ता स्कुल बन्द, घरबाटै काम गर्न कर्मचारीलाई निर्देशन",नयाँ दिल्ली भारतको राजधानी नयाँ दिल्ली प्रदूषणले ग्रसित बनेको छ। दिनप्रति दिन प्रदूषण बढ्दै गएपछि दिल्ली सरकारले एक हप्ताका लागि स्कुल बन्द गर्ने निर्णय गरेको छ। दिल्लीका मुख्यमन्त्री अरविन्द केजरिवालले एक हप्ता स्कुल बन्द गर्ने घोषणा गरेका हुन्। मुख्यमन्त्री केजरिवालले अगामी सोमबारदेखि एक हप्तासम्म स्कुल बन्द हुने बताएका हुन्। त्यस्तै सरकारी कर्मचारीलाई पनि घरबाटै काम गर्न निर्देशन दिइएको छ। मुख्यमन्त्री केजरिवालले १४ नोभेम्बरदेखि चार दिन कन्स्ट्रक्सनका सबै काममा समेत रोक लगाएका छन्। समाचार एजेन्सी एएनआईका अनुसार शनिबार बसेको आकाश्मिक बैठकले यस्तो निर्णय गरेको हो। स्कुलका बालबालिकाको हितमा यस्तो निर्णय गरेको मुख्यमन्त्री केजरिवालले जानकारी दिए। यो अवधिमा अनलाइन कक्षा सञ्चालन गरिने उनले बताए। भारतको सर्वोच्च अदालतले दिल्लीमा कम्तिमा दुई दिन लकडाउन गर्न सुझाएको थियो। सर्वोच्चको सुझावअनुसार नै यस्तो निर्णय भएको मुख्यमन्त्रीको कार्यालयले जनाएको छ।
समाजवादी प्रेस संगठनको २१५ सदस्यीय केन्द्रीय समिति घोषणा (नामसहित),"काठमाडौं : वरिष्ठ पत्रकार शम्भु श्रेष्ठको अध्यक्षतामा समाजवादी प्रेस संगठन नेपालको केन्द्रीय समितिको घोषणा गरिएको छ । शनिबार २१५ सदस्यीय केन्द्रीय समिति घोषणा गरिएको हो। नेकपा एकीकृत समाजवादीका अध्यक्ष तथा पूर्व प्रधानमन्त्री माधवकुमार नेपालले कार्यक्रमको उद्घाटन गरेका थिए। संगठनको महासचिव भूपराज खड्का, उपाध्यक्षमा प्रकाश खतिवडा, शितल साह, प्रकाश खतिवडा, भवानी कार्की, बुद्धिविर वाहिङ राई, शान्तराम बिडारी, तिर्थराज सिग्देल, नवराज छतकुली, श्रीराम सिग्देल, विकास बन्जाडे, दुर्गा थापा, राजेन्द्र कुँवर रहेका छन्। यसैगरी उपमहासचिव तेजप्रसाद वाग्ले र उर्मिला कुँवर, कोषाध्यक्ष कृष्णराज गौतम, सचिवमा सुभाषप्रसाद साह, उत्तरसिंह बिष्ट र गोविन्द चौलागाई रहेको महासचिव खड्काले जानकारी दिए।"
खुकुरी रमको नयाँ प्याकेजिङ सार्वजनिक,"काठमाडौं : गौरवशाली इतिहास बोकेको नेपालको स्थापित र अग्रणी ब्राण्ड खुकुरी रमले आफ्नो नयाँ प्याकेजिङ(प्याक) सार्वजनिक गरेको छ। शुक्रबार एक विशेष समारोहकाबीच विशिष्ट अतिथि तथा सञ्चारकर्मीहरुको समुपस्थिति र विश्वभरबाट जोडिएका ग्राहकहरुको भर्चुअल सहभागितामा कम्पनीबाट डिजाइन गरिएको आकर्षक लुक्ससहितको नयाँ प्याक सार्वजनिक गरिएको हो। खुकुरी रम उत्पादन गर्ने द नेपाल डिस्टीलरिज सन् १९५९ मा स्थापना भएको कम्पनी हो। कम्पनी स्थापनाको ६२ औं वर्षमा समयको माग र ग्राहकको अपेक्षालाई समेत ध्यानमा राखी कम्पनीले आफ्नो प्याकेजिङ परिवर्तन गरी अझ आकर्षक, विश्वस्तरीय एवम् वातावरणमैत्री रुपमा बजारमा उतारेको हो। लण्डनको विश्वबिख्यात कम्पनीले डिजाइन गरेको नयाँ प्याकले कार्यक्रममा उपस्थित सबैको ध्यान तानेको देखिएको थियो। भौतिक रुपमा नयाँ प्याकेजिङ सार्वजनिक समारोहमा उपस्थित भएका र अनलाइनमार्फत विश्वभरबाट कार्यक्रममा जोडिएकाहरुले नयाँ प्याक विश्वस्तरीय देखिएको बताएका छन्।"
करेन्ट लागेर मृत्यु,"काभ्रे : पनौती कुशादेवी ३ का २१ वर्षिय शुसिल घिमिरेको करेन्ट लागेर मृत्यु भएको छ। बुधवार पनौती २ बोलखे गाउँमा साँझ ५:३० मा बत्ती बनाउन जाँदा करेन्ट लागेर घिमिरेको मृत्यु भएको हो। प्राधिकरण र कार्यरत कर्मचारीको लापरवाहीले गर्दा घिमिरेलाई करेन्ट लागेकाे बताइएकाे छ। विद्युत् प्राधिकरणलाई पहिले नै बत्ती काट्न जानकारी गराएर ट्रान्समिटरमा बत्ती बनाउन गए पनि बिना सूचना विद्युत् प्रवाह गर्दा उनको करेन्ट लागेर मृत्यु भएको हो। घिमिरेकाे मृत्यु भए लगतै स्थानीयले बनेपास्थिति घेराउ गर्ने क्रममा स्थानीय र प्रहरीबीच झडपसमेत भएको छ। न्यायको लागी स्थानीयले प्राधिकरण र बनेपा प्रहरी चौकीमा धर्ना दिइरहेका छन्। मृतक परिवार र स्थानीयले दोषीलाई कारवाही गरी मृतकको परिवारले न्याय पाउनु पर्ने माग गरेका छन्। प्रहरीले प्रकाउ गरेका प्राधिरणका कर्मचारी धुर्ब खड्का, हरि हुमागाई र गणेश बञ्जारलाई हिरासतमा राखेको छ। घटनामाथि छानबिन गरी दोषीलाई कारवाही गर्न भनि दिएको किनाटी जाहेरीमाथि बनेपा चौकीले दर्ता गर्न अस्वीकार गरेको छ। पनौतीका मेयर भिम न्यौपानेले मृतक परिवार न्याय दिलाई दोषीलाई कारवाही गर्न हदैसम्मको पहल गर्ने जानकारी दिए।"
एकीकृत समाजवादीका केन्द्रिय सदस्यले लिए सपथ,"काठमाडौं : नेकपा एकीकृत समाजवादीका केन्द्रीय सदस्यहरुले शपथ लिएका छन् । शनिबारबाट सुरु भएको दोस्रो पूर्ण केन्द्रीय कमिटी बैठकमा पार्टीका अध्यक्ष माधवकुमार नेपालले केन्द्रिय सदस्यहरुलाइ शपथ गराएका हुन् । समाजवादीमा ३३५ केन्द्रिय सदस्य रहेका छन् । शनिबार र आइतबार बस्ने केन्द्रीय कमिटी बैठकमा विभिन्न दल र शक्तिहरुसँग भएको वार्ताबारे महासचिव डा वेदुराम भुषालले प्रस्तुत गर्नुभएको रिपोर्ट बारेको प्रस्ताव पनि छलफल हुनेछ। बैठकमा सरकारमा पार्टीबाट सहभागी मन्त्रीका तर्फबाट विरोध खतिवडाले आचार संहिता र कार्ययोजना प्रस्तुत गर्ने, केन्द्रीय निकाय र विभागको पदपूर्ति, समसामयिक विषयमा छलफल हुने कार्यसूची रहेको छ। बैठकबाट पार्टीको स्पष्ट दृष्टिकोण सार्वजनिक गर्ने तयारीसमेत भएको छ।"
'सरकारले वैधानिक भ्रष्टाचार गर्यो ',"काठमाडौं : नेत्रविक्रम चन्द विप्लव नेतृत्वको नेकपाका केन्द्रीय सचिवालय सदस्य धर्मेन्द्र बास्तोलाले सरकारले वैधानिक भ्रष्टाचार गरेको बताएका छन्। राजधानीमा आयोजित पत्रकार सम्मेलनमा बास्तोलाले कानुन बनाएर नै सरकारले वैधानिक तवरबाट भ्रष्टाचार गरेको बताएका हुन्। उनले भने,'मुल्यवृद्धि गरिएको कारण आन्दोलनमा जान बाध्य भएका छौं। यसले चौतर्फी रुपमा नागरिक असन्तुष्ट छ्न। पहिलो कुरा मूल्य घटाउनुपर्छ। सरकारले जनतालाई ढाटेको छ।' उनले पेट्रोलियम पदार्थको मूल्य वृद्धि हुँदा यसको चौतर्फी प्रभाव पर्ने बताए। राज्यले पेट्रोलियम पदार्थको चोरी रोक्नुपर्ने भन्दै जनताको ढाड सेक्न नहुनेसमेत उनले बताए। उनले देशका हरेक छेत्रमा भ्रष्टाचार बढेको भन्दै वैधानिक भ्रष्टाचार रोक्नुपर्ने बताए।"
किसानलाई अनुदानमा गहुँको बीउ,"परासी : पश्चिम नवलपरासीमा आएको बाढीले धान बालीमा क्षति व्यहोरेका किसानहरुलाई गहुँको बिउ वितरण गर्न थालेको छ। गहुँ लगाउने समयमा बिउ पाएपछि क्षति व्यहोरेका किसानहरुले राहत महशुस गरेका छन्। गत भदौमा आएको बाढीका कारण किसानहरुले भित्राउन ठिक्क पारेको धानमा क्षति पुर्याएको थियो। धानमा क्षति पुर्याएपछि पाल्हीनन्दन गाउँपालिकाले किसानहरुलाई अनुदानमा गहुँको बिउ वितरण गर्न सुरु गरेको हो। बाढीका कारण डेढ बिगाहामा लगाइएको धान कामै नलाग्ने गरी पानीमा डुबेपछि किनेर खानु पर्ने बाध्यता भएको हरपुरका किसान विरेन्द्र प्रसाद जयसवालले बताए। फेरि धान रोपौं भने हुने कुरा भएन गाउँपालिकाले अनुदानमा दिएको बिउले केही भएपनि राहत भएको छ। जयसवालले भने। गाउँपालिकाले ५० प्रतिशत अनुदानमा किसानहरुलाई गहुँको बिउ वितरण गर्न थालेको छ। धान खेती गर्दा लागेको ऋण पाकेपछि बेचेर दिने सोच बनाएका अर्का किसान हरिराम अहिरले अनुदानको बिउले आर्थिक बोझमा केही सहयोग पुगेको बताए। यस गाउँपालिकाका ८० प्रतिशत जनता कृषिमा निर्भर छन्। बाढीले ५० प्रतिशतभन्दा बढी धानमा क्षति पुयाएको छ। धानमा क्षति व्यहोरेका किसानलाई प्राथमिकतामा राखेर सहुलियत स्वरुप बिउ वितरण गरिएको गाउँपालिका अध्यक्ष दीपक गुप्ताले बताए। क्षति व्यहोरेका किसानलाई गहुँको बिउसँगै बेमौसमी खेतीका लागि अन्य बिउ, पम्पसेट, हाते टेक्टरलगायत कृषि उपकरण र अन्य सहुलियतका कार्यक्रम अघि सारेका छौं, अध्यक्ष गुप्ताले भने। करिब १३ सय बढी किसानहरुलाई वितरण गर्न पालिकाले ३६ लाख ९६ हजारको बिउ खरिद गरेको छ। १ बोरा ४० केजीको छ। जसको बजार मूल्य २८ सय रहेको छ। किसानहरुले १४ सय रुपैयाँ प्रति बोरा भुक्तानी गरेर अनुदानको बिउ लगेका छन्। किसानलाई विजय र भृकृटी जातको बिउ वितरण गरिएको हो। जिल्लाको २९ हजार ९ सय ७५ हेक्टर क्षेत्रफलमा धानखेती हुँदै आएको छ। बाढीका कारण क्षति बढी भएकाले सबै पालिकाबाट विवरण आई नसकेको कृषि ज्ञान केन्द्र परासीका प्रमुख सन्देश धितालले बताए। बाढीका कारण जिल्लामा ५० प्रतिशत भन्दा बढी धानमा क्षति पुगेको अनुमान छ।"
आईएमई लाईफ इन्स्योरेन्सको नयाँ शाखा विस्तार,"काठमाडौं : आईएमई लाइफ इन्स्योरेन्स कम्पनी लिमिटेडले पुनर्वास नगरपालिकामा आफ्नो शाखाको औपचारिक उद्घाटन गरेको छ। कम्पनीका क्षेत्रिय प्रवन्धक सुमन तिमिल्सिनाले सभापतित्व गरी पुनर्वास नगरपालिकका मेयर जीवनराज थापाको प्रमुख आतिथ्य रहेको उक्त समारोहमा मेयर थापाले बीमा सम्बन्धी जागरण अभियानमा आईएमई लाइफ इन्स्योरेन्सकम्पनीलाई सदैव सहयोग गर्ने प्रतिवद्धता जाहेर गरे। त्यस्तै उद्घाटनका क्रममा कम्पनीका प्रमुख कार्यकारी अधिकृत कवि फुयालले कम्पनीका भावी योजना, आधुनिक प्रविधिद्वारा प्रदान गरिने सुविधाका सम्बन्धमा र सुदुरपश्चिमका जनमानसमा जीवन बीमाको पहुँच तथा जागरुकताको लागि सो शाखा विस्तार कोसेढुंगा रहने विचार व्यक्त गरे। हाल कम्पनीका देशभर १३४ वटा शाखा तथा उपशाखा सञ्चालनमा छन्।"
दक्षिणपन्थ र प्रतिगमनविरुद्धको लडाइ जारी छ : नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले दक्षिणपन्थ र प्रतिगमनविरुद्धको लडाइ जारी रहेको बताएका छन्। काठमाडौंमा आयोजित नेकपा एस निकट समाजवादी प्रेस संगठनको राष्ट्रिय भेलालाई सम्बोधन गर्दै नेपालले आफ्नो पार्टी दक्षिणपन्थ र प्रतिगमनविरुद्धको लडाई लडिरहेको प्रष्ट्याएका छन्। उनले आफूहरुको पार्टी कम्युनिष्ट चरित्रको रहेको र यसलाई व्यवहारमा उतार्ने दाबी गरे। उनले कम्युनिष्टहरू सकारात्मक सोचका साथ अघि बढ्नु बताएका छन्। देशमा विभिन्न किसिमका भ्रष्टाचार, शोषण उत्पीडन र विकृति विसंगति मौलाइरहेको बताउँदै नेपालले त्यसकाविरुद्धमा लाग्न आग्रह गरे। पत्रकारप्रति लक्षित गर्दै भने, मैले पार्टीका नेतालाई भनेको थिए। साँझ पर्न पाएको छैन, गर्मी महिनामा साढे सात बजे, जाडो महिनामा साढे ५ बजे। अध्याँरो हुन पाएको छैन। त्यसपछि होटलका कोठाहरु भरिभराउ हुन थाल्छन् रे। टेबुल वरपर बोत्तलै बोत्तल देखिन्छन्। त्यहाँ ग्लास ठोकाठोक भइरहेको हुन्छ रे अनि गर्मागर्मी चर्का चर्कि हुन्छ रे अनि घरमा गएर झगडा गर्छन् रे परिवारमा। तपाईहरुमा पनि यो कुरा सुन्न नपरोस्।"
"जनकपुरमा प्रहरी र स्थानीयबीच झडप, १० बजे रातिसम्म निषेधाज्ञा","जनकपुरधाम : जनकपुरधाम उपमहानगरपालिका २० देवपुरा रुपैठामा धार्मिक सद्भाव भड्किएर स्थानीय र प्रहरीबीच झडप भएको छ। देवपुरास्थित तेलिया पोखरीमा हिन्दुहरुको छठ पर्वमा घाट बनाउने विषयमा तथा मन्दिरको जग्गा अतिक्रमणको विषयमा भएको विवादमा स्थानीयले प्रहरीमाथि ढुङ्गामुढा प्रहार गरेका हुन्। छठ पर्वमा धार्मिक सद्भाव बिग्रिने किसिमले भएको दुई पक्षीय विवादको क्रममा शनिबार केही व्यक्तिको समूहले मोटरसाइकल जुलुशसहित प्रदर्शन गरेका थिए। प्रदर्शनमा प्रहरीले हस्तक्षेप गरेको थियो। हस्तक्षेपको क्रममा स्थानीय र प्रहरीबीच दोहोरो ढुङ्गा हानाहान भएको धनुषाका प्रहरी उपरीक्षक बसन्त राजौरेले जानकारी दिए। धनुषाका प्रमुख जिल्ला अधिकारी बन्धुप्रसाद बास्तोलाका अनुसार छठका दिन भएको दुई पक्षीय झडपको अवस्थालाई नियन्त्रणमा लिइ शान्ति कायम गर्ने दुवै पक्षबाट सम्झौता भए पनि आज पुनः धार्मिक र्याली सहितको नारा जुलुस गएपछि स्थितिलाई नियन्त्रणमा लिन र दोहोरो झडप हुन नदिन प्रहरीले हस्तक्षेप गरेको थियो। हस्तक्षेपको क्रममा प्रहरीले लाठी चार्ज गर्नुका साथै केही राउण्ड अश्रुग्यास समेत प्रहार गरेको थियो। सोही क्रममा स्थानीयको ढुङ्गा लागेर दुई प्रहरी जवान र एक स्थानीय घाइते भएका जिल्ला प्रहरी कार्यालय धनुषाले जनाएको छ। निषेधाज्ञा जारी हिन्दु मुस्लिम समुदायबीच दुई पक्षीय झडपको स्थितिलाई नियन्त्रणमा लिन जनकपुरधाममा निषेधाज्ञा जारी गरिएको छ। जनकपुरधाम उपमहानगरपालिका २० देवपुरा रुपैठामा केही व्यक्ति तथा समुदायले सम्रदायिकतामा खलल पुग्ने गरी तथा सद्भाव खलल हुने गरी नारा जुलुस निकालेपछि निषेधाज्ञा जारी गरिएको हो। शान्ति सुरक्षाको अवस्थालाई मध्यनजर गर्दै स्थानीय प्रशासन ऐन २०२८ को दफा ६ (३क) बमोजिम कुनै प्रकारको भेला, जुलुस, प्रदर्शन, घेराउ, र्याली, सभा जस्ता क्रियाकलाप गर्न नपाउने गरी निषेधाज्ञा जारी गरिएको छ। देवपुराको पूर्वमा जलाद नदीको कलरी बाँध, पश्चिममा जनकपुरजटही दोबाटो, उत्तरमा हनुमाननगर बहुअर्बा जाने बाटो र दक्षिणमा निमचोकदेखि बहुअर्बा जाने बाटोसम्म निषेधाज्ञा जारी गरिएको प्रमुख जिल्ला अधिकारी बन्धुप्रसाल बास्तोलाले जानकारी दिए।"
कतार एयरवेज र हमाद इन्टरनेशनलको 'फ्लाई एण्ड विन' अभियान,"दोहा : कतार एयरवेज र हमाद इन्टरनेशनल एयरपोर्टको नयाँ अभियान फ्लाई एण्ड विनले अवार्ड विजेता एयरलाइनमार्फत यात्रुहरुका लागि अमेरिकी डलर मिलेनियर बन्ने अवसर, कतार एक्जेकयूटिव प्राइभेट जेटमा माल्दिभ्सको यात्रा अनुभव वा ब्राण्ड न्यू पोर्श कार चढ्ने अवसर प्रदान गर्ने भएको छ। याफलमा प्रवेश पाउन यात्रु, कतार एयरवेजको लोयल्टि प्रोग्राम, प्रिभलेज क्लबमा समावेश भएको हुनु पर्नेछ र स्काइट्रयाक्सद्वारा हालै विश्वको उत्कृष्ट विमानस्थलको पदवी प्रदान गरिएको हमाद इन्टरनेशनल एयरपोर्टमार्फत एयरलाइनको विस्तारित सञ्जाल मध्य कुनै स्थानमा उडान भरेको हुनुपर्नेछ। कतार एयरवेज डट कम वा ट्राभल एजेन्सीमार्फत, १ नोवेम्बरदेखि ३१ जनवरी २०२२ सम्म खरिद गरी प्रयोग भएका हरेक टिकट मार्फत यात्रुले विभिन्न एक उपहार जित्न सक्नेछन्।"
देवकोटा मानवतावादी महाकवि,"रमेश शुभेच्छु युवा पुस्ताका स्रष्टा एवम् द्रष्टा व्यत्तित्व हुन्। उनका सिर्जना समालोचना, पाठ्यपुस्तक र सम्पादन गरी तीन दर्जन जति कृतिहरू प्रकाशित छन्। प्राध्यापन क्षेत्रमा संलग्न शुभेच्छुले भर्खरै मात्र त्रिभुवन विश्वविद्यालयबाट लक्ष्मीप्रसाद देवकोटाका महाकाव्यमा मानवतावाद शीर्षकमा विद्यावारिधि उपाधि प्राप्त गरेका छन्। उनै शुभेच्छुसँग अन्नपूर्णकर्मी गोपीकृष्ण ढुंगानाले गरेको कुराकानी : देवकोटाको के विषयमा विद्यावारिधि गर्नुभयो ? के छ यो विषयमा ? लक्ष्मीप्रसाद देवकोटाका महाकाव्यमा मानवतावादमा विद्यावारिधिको अनुसन्धान सकेको हुँ। उनले नेपाली, संस्कृत र अंग्रेजी भाषामा पनि महाकाव्य लेखेका थिए। उनका नेपाली भाषामा प्रकाशित ६ वटा महाकाव्य छन्। मेरो शोधमा देवकोटाका ६ वटै महाकाव्यको मानवतावादी कोणबाट अध्ययन गरिएको छ। के रहेछ मानवतावाद ? मानवतावाद, मानवमूल्य स्थापनाका विविध पक्षलाई समेट्न सक्ने अवधारणा र वाद पनि हो। यसले मानवका हितमा हुने बहुमुखी पक्षलाई समेट्न सक्छ। यो पूर्वीय दृष्टिले बसुधैव कुटुम्बकंको सिद्धान्त हो। पाश्चात्य जगत्मा भएका विविध आन्दोलन, चिन्तन र अनुचिन्तनबाट मानव हितका लागि भएको कल्याणकारी चिन्तनको सार हो। यस चिन्तनले मानवलाई केन्द्रमा राख्छ। मानव हित, मानवको उच्चता, मानवको खुसी, मानवको उन्नति प्रगतिलाई केन्द्रमा राख्छ। के मानवमानवबीचको भ्रातृभगिनी सम्बन्धको अन्वेषण गर्छ। यसले मानवीय समानताका पक्षमा वकालत गर्दछ। मानवीय स्वतन्त्रताका बहुमुखी पक्षलाई आत्मसात् गर्दछ। यो आधुनिक विश्वमा विकसित प्रजातान्त्रिक चेतनाको उपल्लो मानव पक्षीय चिन्तन हो। धार्मिक सांस्कृतिक रुढी र अन्य सारा मानव विरोधी छुवाछूत, रंगभेद, लिंभेद, वर्गभेद, क्षेत्रभेद आदिको विरोध गर्दै मानवलाई मानवका रूपमा हेर्ने चिन्तन हो। यस चिन्तनले सबै मानवलाई एकै डालामा राखेर अध्ययन गर्छ। आजको विश्वमा त मानवबीच द्वन्द्व छ नि होइन र ? होइन। मानवबीच द्वन्द्व त मानवबीच कोरिएका अर्थवर्गीय सीमारेखाहरूले जन्माइरहेका छन्। द्वन्द्व त अपरिपक्व राजनीतिक अभ्यासले जन्माइरहेका छन्। देश र भूगोलका स्वार्थले जन्माइरहेका छन्। शासकका स्वार्थले जन्माइरहेका छन्। धर्म, रंग, जात, क्षेत्रलाई महŒव दिने प्रवृत्तिले जन्माइरहेका छन्। मानवमा द्वन्द्व छैन। मानव जाति सधैं उन्नतिको बाटो खोजिरहेको छ। सुषुप्त आशा सीमान्तकृत समुदायको मानवशास्त्रीय उत्खनन ! प्राकृतिक रहस्यमा शिवलिंगेश्वरको सुन्दरता जो खोजिरहेछन् निरन्तर पहिचान यौनिकताका विषयमा सामाजिक दृष्टिकोण बदलिनुपर्छ विश्वमा ठूलाठूला लडाइँ भए पनि ती लडाइँका सिपाही भाग्दाभाग्दै एकान्तमा भेटिए भने साथीभाइ बनेर हिँड्न सक्छन्। दाजुभाइ भएर सेनाको जागिरै छाडेर हिँडेका नमुना छन्। मान्छे मान्छेमा शत्रुता हुँदैन। शत्रुता सिर्जना गर्ने पक्ष अरू नै हुन्छन्। ती अरू पक्षभन्दा माथि उठेको वाद मानवतावाद हो। मान्छेलाई मानव मूल्यबाट मात्र हेर्ने वाद हो। शोधकार्यमा महाकविको महाकाव्यमा रहेको मानवतावादका कुनकुन पक्षको अध्ययन गरिएको छ ? मूलतः मानवीय समानता, मानवीय स्वतन्त्रता र मानवीय भ्रातृत्वलाई खोज गरिएको छ। यी तीन बुँदाका साथै विभिन्न अन्तरबुँदाहरूमा देवकोटाका महाकाव्यमा निहित मानवीय चेतनाको अन्वेषण गरिएको छ। यहाँको शोधको मूल निष्कर्ष के हो ? शोधको निष्कर्षलाई सोझो भाषामा भन्दा लक्ष्मीप्रसाद देवकोटा मानवतावादी महाकवि हुन् भन्ने हो। उनको यो चिन्तन तत्कालीन समयका चेतनाका परिसीमाभित्र रहेर पनि निकै प्रखर रूपमा अभिव्यक्त छ। उनले राजा र किसान, मालिक र नोकर, स्वर्ग र धर्तीका मानव सबैलाई समान मूल्यमा उभ्याउने प्रयास गरेका छन्। शाकुन्तल महाकाव्यकी शकुन्तलालाई काव्यान्ततिर पुगेर भए पनि न्याय नै दिएका छन्। सुलोचनाको क्रान्ति विद्रोह र मृत्युमा पुगे पनि बिजुलीजस्ता पात्रहरू एठाएका छन्। वन कुसुमकी प्रतिभा नायकभन्दा शक्तिशाली छ। यसरी लैगिक पक्षलाई पनि समानताका तहमा देखाएका छन्। उनी मानवतावादी महाकवि हुन्। नयाँ विषय नरोजेर किन पुरानो विषयमा विद्यावारिधि गर्नुभयो ? हो नयाँनयाँ विषयमा गर्नुपर्छ। आफूसँग भएको साधनस्रोत र रुचिअनुसार गर्नुपर्छ। विद्यावारिधि एउटा सिकाइ मात्र हो। यो एक किसिमको पढाइ मात्र हो। अब नयाँनयाँ विषयमा लेखपढ गर्न, थप अनुसन्धान गर्न त केले छेकेको छ र होइन। देवकोटालाई राज्यले उनको योगदानअनुसार सम्मान गरेको छ त ? देवकोटा राज्यबिना पनि उठेका प्रतिभा हुन्। उनले कुनै स्थायी जागिर वा सेवासुविधामा बसेर यो परिचय बनाएका होइनन्। केही वर्षयता संस्कृति मन्त्रालयले देवकोटाका नाममा पुरस्कार बाँड्दै आएको छ। देवकोटाको सच्चा सम्मान चाहिँ उनलाई राष्ट्रिय विभूतिका रूपमा पनि लिएर सम्मान गर्दा हुन्छ भन्ने लाग्छ। यो अलि फरक सोचाइको पाटो हो।"
विद्युतीय बस सञ्चालन प्रक्रिया अन्योलमा,काठमाडौं : राजनीतिक उतारचढाव र पटकपटक सरकारको परिर्वतनले वागमती प्रदेश सरकारको विद्युतीय बस खरिद र सञ्चालनको प्रक्रिया अन्योलमा परेको छ। आर्थिक वर्ष २०७६७७ देखि विद्युतीय बसलाई प्रदेश सरकारको गौरवको कार्यक्रमका रुपमा प्राथमिकतामा राखिए पनि त्यो अन्योलमा परेको हो। उक्त बस सञ्चालनका लागि आव २०७६७७ मा बस खरिद र सञ्चालनका लागि विनियोजन भएको २८ करोड र आव २०७७७८ रुपैयाँमा विनियोजन भएको ४० करोड रुपैयाँ फ्रिज भएको छ। प्रदेश सरकारले चालु आव २०७८७९ मा पहिलो चरणमा ३० वटा विद्युतीय बस खरिद गर्ने र १५ वटा चार्जिङ स्टेसनका लागि सामग्री खरिद र जडान प्रक्रिया समेतका लागि ५० करोड रुपैयाँ विनियोजन गरेको बताइए पनि चालु आवको चौँथो महिना बित्न लाग्दासमेत बस खरिद प्रक्रियासमेत सुरु भएको छैन। भौतिक पूर्वाधार मन्त्रालयअन्तर्गतको यातायात व्यवस्थापन बोर्डका अनुसार हालसम्म बस खरिद प्रक्रिया अगाडि नबढेकाले चालु आवमा बस सञ्चालन हुने स्थिति देखिन्न। बोर्डका कार्यकारी निर्देशक जगदीश ढुङ्गानाले बस खरिदका लागि आह्वान गरिएको बोलपत्र अनुमानित रकमभन्दा बढी कबोल भएपछि रद्द गर्नु परेको जानकारी दिए। यसैगरी आवश्यक बस सञ्चालनका लागि पूर्वाधार नभएसम्म तत्काल बस खरिद नहुने बोर्डका पदाधिकारीहरुले बताएका छन्। अहिले सबै काम रोकिएको बताइएको छ। तत्कालीन प्रदेश सरकारले २०८५ सालभित्र प्रदेशका मुख्य सहरमा इन्धनबाट सञ्चालन हुने सवारीसाधनलाई विस्थापित गर्ने लक्ष्य लिएको थियो। प्रदेशसभामा विभिन्न विरोध हुँदा पनि विद्युतीय बस खरिद योजनालाई तत्कालीन प्रदेश सरकारले चालु आवमै पास गरेको थियो। रासस
साताको शेयर बजार : १६ अर्बको कारोबार,"काठमाडौं : बैंक तथा वित्तीय संस्थामा तरलताको अभाव, दीपावली तथा छठजस्ता महत्वपूर्ण चाडपर्वको अवसरलगायत कारण धितोपत्र बजारमा शेयर कारोबार मापक नेप्से परिसूचक ओरोलो लाग्ने क्रम यस साता पनि जारी रह्यो। साताभर तीन दिन मात्रै धितोपत्र बजारमा शेयरको कारोबार भयो। दुई दिन बिदा परेकाले साताभर पूर्णरुपमा कारोबार हुन पाएन। तीन कारोबार दिनमा नेप्से परिसूचक हरेक दिनजसो ओरालो नै लाग्यो। बैंक तथा वित्तीय संस्थाले शेयर धितो कर्जामा गरेको कडाइका कारण पनि बजारमा मानसिक प्रभाव परेको अनुमान गरिएको छ। एउटा संस्थाबाट चार करोड र बढीमा १२ करोडसम्म मात्रै सेयर धितो कर्जा लिन पाउने नेपाल राष्ट्र बैंकको पछिल्लो नीतिका कारण पनि बजारले गति समात्न नसकेको विश्लेषण भइरहेको छ। नेपाल स्टक एक्सचेञ्जका अनुसार साताभर कूल २३० कम्पनीको शेयर कारोबार भयो। पहिलो दिनको कारोबारको तुलनामा अन्तिम दिनसम्म १३९३५ अङ्कले नेप्से परिसूचक ओरालो लागेको देखिन्छ। कूल दुई करोड ८६ लाख ४०९ कित्ता शेयर रु १६ अर्ब ६ करोड ८० लाख ५१ हजार १९० मूल्यमा खरिद बिक्री भए। दीपावलीको बिदापछि खुलेको पहिलो कारोबार दिन नै नेप्से परिसूचक भने दोहोरो अङ्कले ओरालो लाग्यो। सोमबार नेप्से १९२० अङ्कले घटेर दुई हजार ८२९६४ मा आर्लियो। ठूला कम्पनीको शेयर कारोबार मापन गर्ने सेन्सेटिभ इन्डेक्ससमेत २७१ ले ओरालो लागेर ५२८३७ मा झरेको थियो। त्यस दिन कारोबार रकम पनि खासै बढेको देखिएन। कूल २३० कम्पनीको ७२ लाख सात हजार ३९६ कित्ता शेयर रु चार अर्ब ४२ करोड सात लाख १९ हजार १०३ मूल्यमा खरिद बिक्री भए। सोमबारको कारोबारपछि बजार पूँजीकरण रु ३९ खर्ब ७९ अर्ब सात करोड ६६ लाख १० हजार बराबर रहेको थियो। नेप्सेका अनुसार कारोबार भएका कूल १३ उपसमूहमध्ये सोमबार तीन उपसमूहको शेयर उकालो लाग्यो भने १० उपसमूहको शेयर भने ओरालो लाग्यो। त्यस दिन कारोबारका आधारमा महालक्ष्मी विकास बैंक शीर्ष स्थानमा रह्यो। सो बैंकको रु ५२ करोड १० लाख तीन हजार ५९० बराबरको कारोबार भयो। मङ्गलबार नेप्से परिसूचक उच्च अङ्कले ओरालो लाग्यो। त्यस दिन नेप्से परिसूचक ७९७९ अङ्कले घटेर दुई हजार ७४९८५ मा ओर्लियो। यस्तै, ठूला कम्पनीको शेयर कारोबार मापन गर्ने सेन्सेटिभ परिसूचक १६०२ अङ्कले घटेर ५१२०२ मा ओर्लियो। त्यस दिन नेप्से परिसूचक उच्च अङ्कले घटे पनि कारोबार रकम औसतमा सीमित रह्यो। कूल २२५ कम्पनीको एक करोड १९ लाख १७ हजार ७७ कित्ता शेयर रु छ अर्ब ५२ करोड ७७ लाख २९ हजार ५४७ मूल्यमा खरिद बिक्री भए। कारोबार भएका १३ वटै उपसमूहको शेयरमा पहिरो गयो। त्यस दिन नबिल बैंक शीर्ष स्थानमा रही रु २९ करोड ८२ लाख ८१ हजार ७५२ कारोबार भयो। मानुषी लघुवित्त, साहस ऊर्जा र तेह्रथुम पावरको शेयर ९९९ प्रतिशतले वृद्धि भई सकारात्मक सर्किट लाग्यो। यसैगरी, आइसिएफसी फाइनान्स र महालक्ष्मी विकास बैंकको शेयर मूल्य १० प्रतिशतले ओरालो लागेर नकारात्मक सर्किट लाग्यो। साताको अन्तिम दिन बिहीबार पनि नेप्से उच्च अङ्कले घट्यो। त्यस दिन नेप्से ५९५७ अङ्कले घटेर दुई हजार ६९०२९ मा ओर्लियो। यस्तै ठूला कम्पनीको शेयर कारोबार मापन गर्ने सेन्सेटिभ परिसूचक १०६३ अङ्कले घटेर ५०२१९ मा पुग्यो। नेप्से परिसूचक ओरालो लागे पनि कारोबार रकम भने औसतमा नै सीमित भयो। कूल २२५ कम्पनीको ९४ लाख ७५ हजार ९३६ कित्ता शेयर रु पाँच अर्ब ११ करोड ९६ लाख दुई हजार ५४० मूल्यमा खरिद बिक्री भए। नेप्सेका अनुसार कारोबार भएका १३ वटै उपसमूहको शेयर ओरालो लाग्यो। बिहीबार महालक्ष्मी विकास बैंक शीर्ष स्थानमा रही रु ४७ करोड ४९ लाख ३४ हजार ५२१ बराबरको कारोबार भयो। कारोबारका आधारमा मानुषी लघुवित्त र तेह्रथुम पावरको शेयर मूल्यमा १० प्रतिशतले वृद्धि भई सकारात्मक सर्किट लाग्यो। रासस"
मूल्यवृद्धिविरुद्ध संयुक्त विद्यार्थी संगठनले आइतबार प्रदर्शन गर्ने,"काठमाडौं : सरकारले पेट्रोलियम पदार्थको मूल्य बढाएको विरोधमा विद्यार्थी संगठनले विरोध प्रदर्शन गरेको छ। सरकारले पेट्रोलियम पदार्थको मूल्यवृद्धि तत्काल फिर्ता लिन माग गर्दै संयुक्त विद्यार्थी संगठनले विरोध गरेका हुन्। यसैबीच शनिबार नेत्रविक्रम चन्द विप्लवनेतृत्वको नेकपा निकट विद्यार्थी संगठन अखिल (क्रान्तिकारी)ले पेट्रोलियम पदार्थको मूल्यवृद्धि विरुद्ध प्रदर्शन गरेको छ। प्रदर्शनी मार्गस्थित आरआर क्याम्पस अगाडि उनीहरुले प्रदर्शन गरेका हुन्। यसअघि शुक्रबार बिहान १० बजेबाट नेपाल आयल निगमको कार्यालय घेराउ गर्दै विद्यार्थी संगठनहरुले तत्काल मूल्यवृद्धि फिर्ता गर्न सरकारलाई दबाब दिएका थिए। नेपाल आयल निगमले खाना पकाउने एलपी ग्यासको भाउ प्रतिसिलिन्डर ७५ रुपैयाँ बढाएर १ हजार ५ सय ७५ पुर्याएको थियाे। बुधबार मध्यरातिदेखि पेट्रोल, डिजेलमट्टीतेलको मूल्यसमेत प्रतिलिटर ३३ रुपैयाँले बढेको हो। निगमका सहप्रवक्ता पुष्कर कार्कीका अनुसार प्रतिलिटर पेट्रोल १ सय ३६, डिजेल १ सय १९ र मट्टीतेल १ सय १९ रुपैयाँ पुगेको छ। आन्तरिक हवाई इन्धनको मूल्य ५ रुपैयाँ प्रतिलिटर बढेको छ। आन्तरिक हवाई इन्धन प्रतिलिटर १ सय १ र बाह्य हवाई इन्धन प्रतिकिलोलिटर ८ सय ९५ अमेरिकी डलर पुगेको छ। ग्यास र इन्धनको भाउ बढ्दा गरिबको भान्सामा प्रत्यक्ष प्रभाव पार्छ भन्ने जान्दाजान्दै सरकारले यसको विकल्प नखोजेको अर्थविद् बताउँछन्। अर्थविद् ज्ञानेन्द्र अधिकारीले पेट्रोलियम पदार्थ र ग्यासको मूल्य बढ्दा सर्वसाधारणलाई सास्ती पर्ने बताए। सरकारले इन्धनमा अत्यधिक कर उठाउने गरेको छ। जसकारण इन्धन र ग्यासमा उपभोक्ता चर्को मूल्य तिर्न बाध्य छन्। तर, त्यसरी उठाइने राजस्वको सदुपयोग नभएको पाइन्छ। अन्तर्राष्ट्रिय बजारमा पेट्रोलियमको मूल्य निरन्तर बढिरहेकाले कात्तिक ३० पछि पनि मूल्यवृद्धि गर्नुपर्ने बाध्यात्मक अवस्था रहेको विज्ञप्तिमा उल्लेख छ।"
"मार्क्सवाद, लेनिनवाद मार्गदर्शन हो, जबज बन्न सक्दैन : खनाल","काठमाडौं : नेकपा एकीकृत समाजवादीका सम्मानित नेता झलनाथ खनालले गलत विचारको भण्डाफोर गर्न केन्द्रिय सदस्यलाई निर्देशन दिएका छन्। काठमाडौंमा जारी केन्द्रीय कमिटीको बैठकलाई सम्बोधन गर्दै उनले केपी ओलीमा मौलाएको अहंकारवादको धुजाधुजा केलाएर खण्डन गर्न आह्वान गरेका हुन्। दक्षिणवादी अवसरवादी ,व्यक्तिवाद, अहंकारवादको धुजा धुजा केलाएर खण्डन गर्नुपर्छ। खनालले भने, आम कार्यकर्ताको विचमा भण्डाफोर गर्नुपर्छ। बुर्जुवा संसदद्बाटबाट मुक्त हुनुपर्छ। खनालले ओलीले गुट मात्रै चलाएकाले उनी नेतृत्वको सरकारले दुईतिहाई बहुमतलाई सदुपयोग हुन नसकेको दाबी गरे। उनले भने, एमालेबाट समाजवादी क्रान्ति पूरा हुन नसक्ने ठहर भयो र नयाँ पार्टी खोल्नु परेको हो। उनले सत्ता गठबन्धनलाई तलैसम्म लैजानुपर्ने धारणा राखे। जबज मार्गदर्शन बन्न सक्दैन उनले कम्युनिष्ट पार्टीको स्थापना भएपछि जनवादी क्रान्तिको थालनी भएको स्पष्ट पारे। स्वरुपमा जति धेरै जनवाद जन्मिएपनि सारतः सबै जनताको बहुदलीय जनवाद हो। जबज भनेको पुजिवाँदी जनवादको एउटा रुप हो। जनवादको उपयोग गर्दै समाजवादी क्रान्तिको कार्यदिशा पूरा गर्नुपर्छ। पूर्वप्रधानमन्त्री खनालले भने, जबज मार्गदर्शन बन्न सक्दैन। मार्क्सवाद, लेनिनवाद मार्गदर्शन हो। उनले चुनावलाई कार्यनीतिक रुपमा हेर्नुपर्ने बताए। उनले पार्टीको नीतिगत मार्गदर्शन अनुरुप सरकार चल्नुपर्ने स्पष्ट पारे। उनले मार्क्सवादका सिद्धान्तलाई गहिरोसँग अध्ययन गर्न कार्यकर्तालाई आग्रह गरे। एकीकृत समाजवादीको केन्द्रीय कमिटी बैठक बस्दै : केके छन् एजेण्डा ? एकीकृत समाजवादीका केन्द्रिय सदस्यले लिए सपथ"
जोमसोमकोरला सडक स्तरोन्नति अन्तिम चरणमा,"जोमसोम : उत्तरदक्षिण व्यापारिक मार्ग विस्तारित आयोजना, कालिगण्डकी करिडोरअन्तर्गतको जोमसोमकोरला सडक अन्तिम चरणमा पुगेको छ। जोमसोमकोरला ११० किमी सडकको ७ खण्ड मध्ये हालसम्म ६ खण्डको काम आयोजनालाई हस्तान्तरण गर्ने तैयारी भईरहेको जनाईएको छ। उत्तरी छिमेकी देश चीनको स्वशासितक्षेत्र तिब्बतसँग सीमा जोडिएको कोरला सडक पहुँचमार्ग विस्तार गर्ने उद्देश्यले आर्थिक वर्ष ०७३०७३ साल असारदेखि दुई लेनको ग्राभेल सडकको निर्माण कार्यअघि बढाईएको थियो। जोमसोमकोरला सडक स्तरोन्नतिका लागि २ अर्ब ६ करोड बजेट विनियोजन भएको थियो। मुस्ताङको जोमसोमदेखि झैतेसम्मको ५२ किमी ४ खण्ड र झैतेदेखि कोरलासम्म ५८ किमी सडकको ३ खण्डमा काम भएकोमा जोमसोमकोरला सडकको छैटौ खण्डको काम कन्ट्रक्सनको ढिलासुस्तीका कारण अलपत्र परेको छ। कालिगण्डकी करिडोर, बेनीजोमसोमकोरला सडकका आयोजना प्रमुख जगत प्रजापतीका अनुसार जोमसोमताङ्वे १८ किमी सडक बज्रगुरु खड्गकृष्ण जेभी, ताङ्वेदेखि चैलेसम्म ११ किमी सडक दिवाडाफे एपेक्स जेभी, चैलेदेखि भेनासम्म ११ किमी कन्टेक कान्छाराम कोशी एण्ड न्यौपाने जेभी र भेनादेखि झैतेसम्म १२ किमी सडक कञ्चनजंघा लामा बिल्डर्स विरुवा जेभीले सडक स्तरोन्नतिको जिम्मा लिएका थिए। जिम्मा लिएका सबै निर्माण कन्ट्रक्सनले काम सम्पन्न गरेको आयोजना प्रमुख प्रजापतीले बताए। यस्तै, झैतेचराङ १९ किमी सडक कञ्चनजंघा लामा मोतिदान जेभी, चराङदेखि छोसेर २५ किमी सडक तामाङ गौरी पार्वती कोशी एण्ड न्यौपाने जेभी र छोसेरकोरला १४ किमी सडक स्तरोन्नतिको जिम्मा रौटाहा एपेक्स जेभी कन्ट्रक्सनले लिएका थिए। जसमध्ये कञ्चनाजंघा लामा मोतिदान र रौटाहा एपेक्स जेभी कन्ट्रक्सनले सडक निर्माण सम्पन्न गरी करिडोरलाई हस्तान्तरण गरेको आयोजना प्रमुख प्रजापतीले जानकारी दिए। आयोजना प्रमुख प्रजापतीका अनुसार ७ खण्ड मध्ये ६ खण्ड पुरा भएको र चराङछोसेर १ मात्र खण्ड निर्माण कन्ट्रक्सनको ढिलासुस्तीले सम्पन्न हुन नसकेको बताए। उनका अनुसार चराङछोसेर २५ किमी सडक विगत ३ वर्षदेखि काम हुन नसकेको हो। उक्त खण्डको लागि २४ करोड बजेट विनियोजन भएकोमा १५ करोडको काम भईसकेको आयोजना प्रमुख प्रजापतीको भनाई छ। 'चराङछोसेर सडकको ६५ प्रतिशत काम भईसकेको छ, अब ३५ प्रतिशत मात्र काम बाँकी हो, आयोजना प्रमुख प्रजापतीले भने, चराङमा कुलो र ढलको काम बाँकी छ, अरु ठाउँमा कटिङ र फिनिसिङको काम मात्र बाँकी हो। लामो समयदेखि सो खण्डमा कन्ट्रक्सनले सडक निर्माणमा बेवास्ता गरेकाले कन्ट्रक्सनको नाममा जम्मा भएको १ करोड ९ लाख रुपैयाँ ठेक्का मोबिलाईजेशन आयोजनाको खातामा फिर्ता ल्याईएको आयोजना प्रमुख प्रजापतीले बताए। भौतिक पूर्वाधार मन्त्रालयले कोभिडका कारण उक्त कन्ट्रक्सनलाई यही चैत्र महिनाभित्र काममा फर्किन अल्टिमेटम दिएको छ। सरकारले दिएको अवधिमा कन्ट्रक्सन काममा नफर्किएमा ठेक्का सम्झौता रद्द गरी नयाँ ठेक्का सम्झौताको प्रक्रिया अघि बढाईने आयोजना प्रमुख प्रजापतीले जनाए। हामीले जेभीको अर्को पार्टनरलाई काममा फर्किन ताकेता गरेका छौं, यदी काममा नफर्किएर अर्को विकल्पमा जान्छौं, आयोजना प्रमुख प्रजापतीले भने। राष्ट्रिय गौरवका आयोजनाअन्तर्गत जोमसोमकोरला सडकको सबैभन्दा चुनौतीपूर्ण स्थानमा सडक स्तरोन्नति गर्ने काम सकिएको छ। आयोजनाका अनुसार समरको भीर, झो खोला र घ्याकरको अप्ठ्यारो सडकमा निर्माण कार्य सम्पन्न भईसकेको छ। घ्याकरमा सडक मापदण्ड अनुसार ग्रेड मिलान गरेर वैकल्पिक सडक निर्माण भईसकेको आयोजना प्रमुख प्रजापतीले जानकारी दिए। अब उपल्लो मुस्ताङको सडक लगभग कम्प्लिट भईसकेको छ, एकाध स्थानको काम मात्र बाँकी छन्। कन्ट्रक्सन काममा फर्किएमा त्यो पनि २ महिना भित्रै पुरा हुने सम्भावना छ, उनले भने। उनले जोमसोमकोरला सडक सहज भएसँगै बससमेत चल्न थालेको जानकारी दिए।"
आत्मनिर्भर अर्थतन्त्र निर्माणमा सरकार लागेको छ : अर्थमन्त्री शर्मा,"पोखरा : अर्थमन्त्री जनार्दन शर्माले आत्मनिर्भर अर्थतन्त्र निर्माणको लागि सरकारले काम गरिरहेको दाबी गरेका छन्। पोखरामा आयोजित प्रेस सेन्टर नेपाल गण्डकी प्रदेशको दोस्रो अधिवेशनलाई शनिबार सम्बोधन गर्दै मन्त्री शर्माले उत्पादन र रोजगारी सृजनाको पक्षमा सरकार लागि परेको बताएका हुन्। उनले भ्रष्टाचार र अनियमितताविरुद्ध सशक्त ढंगले कलम चलाउन पत्रकारलाई आग्रह गरे। गलत क्रियाकलापका विरुद्ध आफ्नो अर्को हेर्ने होइन, त्यसको विरोधमा कलम चलाउनुस्। मैले कुनै गल्ती गरेँ भने मेरो पनि भण्डाफोर गर्नुस्।शर्माले भने, सत्यलाई स्थापित गर्ने र गलतको विरोध गर्ने दायित्व पत्रकारहरुको काँधमा छ। सरकारले पहिलो पटक गरिबहरुलाई सम्झेर अतिविपन्न परिवारहरुलाई मासिक १० हजार राहत दिने, राजनीतिक आन्दोलनका शहीद परिवारलाई मासिक ३ हजार भत्ता दिने, दीर्घरोगीहरुलाई मासिक ५ हजारका दरले उपचार खर्च दिने, घाइते तथा अपाङ्गता भएकाहरुको व्यवस्थापन, दलित आवसलगायतका लोकहितकारी निर्णय गरेको उनले जानकारी गराए। शर्माले कतिपय प्रदेशहरुमा आम सञ्चार प्रतिष्ठान गठन सम्बन्धि विधेयकहरु पत्रकारमैत्री नभएको गुनासो सुनिएकाले त्यसलाई सच्याउनुपर्नेमा जोड दिए। मन्त्री शर्माले पत्रकारको क्षमता अभिवृद्धि गर्न तालिम संचालन गर्नको लागि आवश्यक परे सरकारको तर्फबाट सहयोग हुने विश्वास दिलाए। उनले अनुसन्धानमुखी र खोजमूलक पत्रकारिताको विकास गर्नुपर्नेमा जोड दिए। देशलाई आत्मनिर्भर बनाउन सरकारको नीतिले मात्र हुँदैन : अर्थमन्त्री शर्मा (भिडियो) ढुङ्गाको अवैध व्यापार अन्त्य गरेर सडक बनाउन पहल गर्छु : अर्थमन्त्री शर्मा अर्थमन्त्री शर्मा तातोपानी भन्सार निरीक्षणमा अर्थमन्त्री शर्माले बैंकहरूलाई भने दुर्गमका जग्गालाई पनि धितो स्विकार पोखराकाठमाडौंको सडक यात्रा दुई घण्टाको बनाउने योजना छ : अर्थमन्त्री शर्मा"
कानुन व्यवसायीले आइतबार पनि सर्वोच्चको मुल गेटमा धर्ना दिने,"काठमाडौं : नेपाल बार एशोसियसनले आइतबारपनि सर्वोच्च अदालतको मुलगेट अगाडि धर्ना दिने भएको छ। प्रधानन्यायाधीश चोलेन्द्र शमशेर जबराको राजीनामा माग गर्दै आन्दोलनमा उत्रिएको बारले जबरालाई सर्वोच्चमा प्रवेश निषेध गर्ने जनाएको छ। बारका महासचिव अधिवक्ता लीलामणी पौडेलका अनुसार प्रधानन्यायाधीशले राजीनामा नदिँदासम्म आन्दोलन जारी रहनेछ। एसोसिएसन अध्यक्ष अधिवक्ता चण्डेश्वर श्रेष्ठले प्रधानन्यायाधीश राजीनामाको विकल्प नभएको बताए। उनले भने, न्यायीक क्षेत्रको विचलनमा प्रधानन्यायाधीशको पनि भुमिका देखिएको छ। उहाँको राजीनामा नै हाम्रो बटम लाइन हो। आइतबार बिहान १० देखि ११ बजेसम्म सर्वोच्चको मुलगेट अगाडि धर्ना दिने कार्यक्रम तय भएको छ। बारले कानुन व्यवसायीहरुलाई आइतबार बिहान ९ बजे बारमा उपस्थित हुन आह्वान गरेको छ। १९ न्यायाधीशहरुले बन्दी प्रत्यक्षीकरणको मुद्धा हेरेका छैनन् तर, प्रधानन्यायाधीशले इजलास तोक्दै आएका छन्। कानुन व्यवसायीहरुले बहस पैरबी नगर्ने घोषणा गरिसकेका छन्। शुक्रबार कानुन व्यवसायीहरुले सर्वोच्चको मुल गेट अगाडि धर्ना दिएपछि अर्को गेटबाट प्रधानन्यायाधीश सर्वोच्च प्रवेश गरेका थिए। रिट दर्ता गर्न सर्वोच्च पुगेका वकिलहरुलाई प्रहरीले लखेटे दुई न्यायाधीशको भरमा विशेष अदालत सर्वोच्च परिसरमा वकिलप्रहरी झडप, बार महासचिवसहित ६ जना घाइते कमल थापाले भने, प्रधानन्यायाधीशले पदमा बस्ने नैतिक आधार गुमाइसके प्रधानन्यायाधीशले तोके ८ इजलास, आफूलाई भने तोकेनन् प्रधानन्यायाधीश जबरालाई पदच्युत गर्नैपर्छ : पूर्वअध्यक्ष दाहाल प्रधानन्यायाधीश विवादबारे छिट्टै धारणा सार्वजनिक गर्छौं : प्रचण्ड"
सत्ता गठबन्धन न्यायपालिकालाई गिजोल्न अग्रसर छ,"काठमाडौं : नेकपा (एमाले) का स्थायी कमिटी सदस्य तथा पूर्व उपप्रधानमन्त्री टोपबहादुर रायमाझीले न्यायापालिकालाई गिजोल्न सरकार र सत्ता गठबन्धन अग्रसर रहेको आरोप लगाएका छन्। उनले न्यायालयभित्रका विकृति, विसंगतिको बारेमा गम्भीर अनुसन्धान हुनुपर्ने बताएका छ। यो सरकारको जिम्मेवारी हो। न्यायालयका कतिपय निर्णयमा हाम्रो असहमति छ, सरसर्ती हेर्दा निर्णय गर्ने सबैले जिम्मेवारी लिनुपर्छ। न्यायालयभित्रका विकृति, विसंगतिको बारेमा कुरा उठेको छ, यसमा गम्भीर अनुसन्धान गर्नुपर्छ। कारबाही सबैलाई हुनुपर्दैन ? राजीनामा सबैले दिनुपर्दैन ? न्यायाधीशहरुले बेञ्च बहिष्कार गरेका छन्, वकिलहरुले न्यायालय घेर्ने, बहसपैरवी बहिष्कार गर्ने, अदालत घेराबन्दी गर्ने, सेवा बन्द गराउनेजस्ता गलत काम भएका छन्, जनताका मुद्दा सुनुवाई गर्नुपर्दैन ? रिपोर्टर्स क्लब नेपालमा बोल्दै रायमाझीले भने, एउटा प्रधानन्यायधाीशलाई कारबाही गर्दैमा समस्याको समाधान हुन्छ ? यो सरकारवादी पार्टीहरुले यो बुझ्न पर्ने कुरा हो। हामी प्रमुख प्रतिपक्षी दलको नाताले कमिकमजोरी देखाइदिने कुरा हो। गलत निर्णयमा साथ दिने सबै कारबाहीको भागीदार हुनुपर्छ। उनले नेपालमा पछिल्लो समय एकपछि अर्को गरेर संविधानविरोधी काम भएको गुनासो पोखे। उनले कार्यपालिका, न्यायापालिका र व्यवस्थापिकालाई कमजोर बनाउने काम यो गठबन्धनको सरकारले गरेको दाबी गरे। उनले प्रधान्यायाधीश चोलेन्द्र शमशेर जबरालाई महाभियोग लगाउने पक्षमा नभएको स्पष्ट पारे। उनले भने,उहाँमाथि महाअभियोग लगाउनेतिर हामीले सोचिरहेका छैनौं। यो पाँच दलीय गठबन्धन जो छ, यो अपवित्र गठबन्धन हो। यो सरकारका समर्थक, जसले आफूलाई न्यायमूर्तिहरु ठान्नुहुन्छ, वकिल मान्नुहुन्छ, उहाँहरुले ल्याएको विषय हो। यो परमादेशबाट सरकार बनाउने, जनादेशलाई अपमान गर्ने, जनादेशलाई कदर नगर्ने, जनादेशको विरुद्धमा परमादेशबाट सरकार बनाउने काम भयो, यो दुनियाँमा नभएको काम हो। रायमाझिले प्रधानन्यायाधीश जबराको मात्रै राजीनामा मागेर समस्याको समाधान नहुने पनि जिकिर गरे। प्रधानन्यायाधीशलगायतका न्यायाधीशहरुको सहकार्य गरेर कतिपय गलत निर्णय गरेर दोष चाहिँ प्रधानन्यायाधीशमाथि थुपार्ने कोसिस भएको बताउँदै निर्णय गर्ने सबै न्यायमूर्तिले राजीनामा दिनुपर्ने वा कारबाहीको भागेदारी हुनुपर्ने बताए।"
गल्याङ्मामा सुविधा सम्पन्न सभागृह,"स्याङ्जा : गल्याङ् नगरपालिकामा ३ बजारमा सुविधा सम्पन्न सभागृह निर्माण गरिएको छ। सहरी विकास संघीय आयोजना कार्यान्वयन इकाई कास्कीले तीन सय जना अटाउने क्षमताको हल निर्माण गरी हस्तान्तरण गरेको हो। तीन करोड ६६ लाख ३५ हजारको लागतमा निर्मित भवन निर्माण आयोजनाले गल्याङ् नगरपालिकालाई हस्तान्तरण गरेको छ। आयोजना प्रमुख इन्जिनियर झपटबहादुर थापाले बिहीवार नगर प्रमुख भुपराज अधिकारीलाई भवन हस्तान्तरण गरेका हुन्। तोकिएको समयमै भवन ग्रहण गर्न पाएकोमा खुशी व्यक्त गर्दे नगरपालिकाभित्र निर्मित सभा गृह सबैका लागि उपयोगमा ल्याईने बताए। उनले भने, विकास निर्माणमा स्थायी सरकारको रुपमा रहेको कर्मचारीका महत्वपूर्ण भूमिका रहन्छ। गल्याङ्काे केन्द्र भागमा सभा गृह बनेपछि यहाँका सरकारी, गैरसरकारी तथा संघ संस्था लगायतका बिबिध सामुहिक कार्यक्रम तथा कार्य गर्न सहज हुनेछ।"
कांग्रेसका गुटभित्रै खटपट,"काठमाडौं : कांग्रेसको १४औं महाधिवेशन नजिकिँदै गर्दा परम्परागत गुटभित्रै खटपट सुरु भएको छ। सभापति शेरबहादुर देउवाका अत्यन्तै निकट मानिएका विमलेन्द्र निधिले केही महिनाअघि मात्र देउवाको साथ छोडेका थिए। संस्थापन इतर रामचन्द्र पौडेल समूहका प्रकाशमान सिंह पनि उक्त गुटबाट अघोषित रूपमा अलग भएका छन्। पौडेल समूहले सभापतिमा साझा उम्मेदवार घोषणा गर्ने तयारी गरेका बेला सिंह अलग भएका हुन्। शुक्रबार पौडेल पक्षको गुटको भेलामा सिंह गएनन्। त्यसो त पौडेल र सिंहबीच पछिल्लो समय टेलिफोन वार्ता पनि नभएको सिंह निकट एक नेताले बताए। सिंह व्यक्तिगत काम विशेषले काठमाडौं बाहिर रहेको उनी निकट नेताहरूको भनाइ छ। १० वटा निर्वाचन क्षेत्र तथा संघीय राजधानी भएको काठमाडौंबाट आफू निकटले मन्त्री नपाएपछि नेता सिंह पौडेलसँग असन्तुष्ट बनेका हुन्। मन्त्रिपरिषद् विस्तारमा सिंह पक्षलाई मन्त्रीमा सिफारिस गर्ने विषयमा पौडेल समूहमा छलफलसमेत नभएको नेताहरू बताउँछन्। त्यतिबेला, पौडेल निकट दिलेन्द्र बडू कानुनमन्त्री बने भने शशांक कोइराला निकट मीनेन्द्र रिजाल रक्षामन्त्री बने। काठमाडौंमा कांग्रेसको राम्रो प्रभाव भएको हुँदा कम्तीमा १ जना मन्त्री आफ्नो भागमा आउने विश्वास सिंहमा थियो। पौडेल र कोइराला मिलेर आफ्नो भाग नदिएको उनले आरोप लगाएका छन्। मुख्य विवाद यहींबाट सुरु भएको नेताहरू बताउँछन्। अवसर लिनका लागि मात्र आफूलाई प्रयोग गरिएको नेता सिंह बताउँछन्। उनले भने, म नेतृत्व परिवर्तनको पक्षमा उभिएको मान्छे हो। सधैं उही नेतृत्वलाई किन घिसारेर हिँड्नु अरूमा जनमत र क्षमता छैन र ? पौडेल र सिंहबीच स्थानीय तहको चुनावदेखि नै मनमुटाव सुरु भएको थियो। हालै सम्पन्न स्थानीय तहको पार्टी अधिवेशनमा पनि भीमसेनदास प्रधानसँगको मिलेमतोमा कोइराला र पौडेल टोली सिंहको समूह हराउन लागिपरेको आरोप पनि सिंहले लगाउँदै आएका थिए। सरकार सञ्चालनमा सहजीकरण गर्न बनेको उच्चस्तरीय समन्वय समिति संयोजकमा बस्न पौडेलले आफ्ना समूहका साथीसँग सल्लाह गरे ? सिंहले प्रश्न गरे, उहाँ देउवाजीको कार्यकर्ता हो ? सभापति देउवासँग संसदीय दलको नेताका लागि भएको चुनावमा पौडेल पक्षका सबै सांसदले गरेको असहयोग प्रति पनि प्रकाशमान असन्तुष्ट छन्। त्यतिबेला कोइराला र पौडेल कोही अगाडि सरेका थिएनन्।"
"सीबाइडेनबीच भर्चुअल संवाद हुँदै, यस्ता एजेन्डा","वासिङटन : ताइवानको विषयलाई लिएर तिक्तता बढिरहेका बेला अमेरिकी राष्ट्रपति जो बाइडेन र चिनियाँ राष्ट्रपति सी चीनफिङबीच भर्चुअल वार्ता हुने भएको छ। अमेरिकी र चिनियाँ राष्ट्रपतिहरुको वार्ता आगामी सोमबारलाई तय भएको अन्र्तराष्ट्रिय सञ्चारमाध्यमहरुमा खबर छ। दुई राष्ट्रपतिबीचको छलफलले विद्यमान तनाव कम गर्ने विश्वास गरिएको छ। पछिल्लो पटक ताइवानको विषयलाई लिएर चीन र अमेरिकाबीच तनाव चुलिएको छ। छलफलमा साझा मुद्दामा मिलेर काम गर्ने विषयमा छलफल हुनेछ। दुई नेताहरुबीच जलवायु परिवर्तन, आणविक हतियार, चिनियाँ सैन्य प्रविधि, कोभिड १९ लगायतका विषयमा छलफ हुने अलजजिराले जनाएको छ।"
प्राकृतिक रहस्यमा शिवलिंगेश्वरको सुन्दरता,"केन्द्र सरकारले ६० प्रतिशत र नगरपालिकाको ४० प्रतिशत हुने गरी ७ करोडको परियोजना सञ्चालनमा छ। भूक्षय भइरहेको ठाउँमा तटबन्ध निर्माण, बाटो विस्तार, सडक कालोपत्रे र बिजुली बत्ती पुर्याउने काम भइरहेको छ। एउटा गीत छ जहाँ ढुंगाढुंगामा देवताको बास छ जहाँ थुम्काथुम्कामा स्वर्गको आभास छ त्यो देश मेरो हो, त्यो देश मेरो हो यो गीतको सन्देशझैं कञ्चनपुरको वेदकोट नगरपालिका४ को चुरे फेदी पुग्ने जो कोही यस्तै आभास गर्छन्। मनमोहक थुम्काथुम्कीमा लठ्ठै पर्छन्। जुन स्तम्भजस्ता लाग्छन्। यस्तो अद्भूत प्राकृतिक संरचना एक किलोमिटर क्षेत्रमा फैलिएको छ। नजिकै सुसाउँदै बगिरहन्छ गोमती नदी। चिरबिराइरहन्छन् चराचुरुंगी। त्यसमा थपिन्छ घण्टीको आवाज। यो स्थल सिद्ध शिवलिंगेश्वर धामले परिचित छ। २०३० सालयता यहाँ ४५ परिवारले मात्रै सामान्य रूपमा पूजाआजा गर्दै आए पनि २०७० सालपछि यो ठाउँ चर्चामा आउन थालेको हो। २०७४ सालपछि मात्रै यहाँ घुम्नलाई मान्छे आउन थालेका हुन्। २०७४ सालमा सामाजिक सञ्जालमार्फत यस ठाउँको तस्बिर बाहिर आएपछि यसको लोकप्रियता बढ्दै गएको हो। सरकारले १०१ प्रमुख पर्यटकीय गन्तव्य तोके पनि यो क्षेत्र समेटेको छैन। तोकिएका १०१ भन्दा यो स्थान अलग्गै र विशेष पहिचान बोकेको भए पनि सरकारको आँखामा नपरेको स्थानीयवासीको गुनासो छ। डडेलधुराका पदम बोहरा यो ठाउँ धार्मिक पर्यटकीय हिसाबले महत्त्वपूर्ण रहेको बताउँछन्। सधैं काम गर्दागर्दा दिक्क भएका बेला यहाँ आए स्वच्छ र ताजा महसुस हुन्छ। कामप्रतिको जोश, जाँगर पनि बढ्छ, बोहरा भन्छन्, यहाँका पहाडहरू हेर्दा आनन्द आउँछ। अर्कै दुनियाँमा पुगेजस्तो लाग्छ। अझ गर्मीको मौसममा यहाँ आउने मानिस त फर्किने मनै गर्दैनन्। यहाँको प्राकृतिक सुन्दरताले आगन्तुकलाई लोभ्याउने मात्र होइन, लठ्ठ पार्ने गरेको उनी बताउँछन्। सपरिवार घुम्न आएका कञ्चनपुर कृष्णपुरका घनश्याम खड्का यहाँको दृश्य मनै लोभ्याउने किसिमको रहेको बताउँछन्। पहाडको फेदमा रहेका यहाँका शिवलिंगहरू अति आकर्षक छन्, उनी भन्छन्, घुम्नका लागि यो ठाउँ निकै सुन्दर, शान्त र पवित्र छ। विदेशको कुनै स्थान पुगेको महसुस हुन्छ। पदम र घनश्यामजस्तै आन्तरिक तथा बाह्य पर्यटकको रोजाइमा पर्न थालेको छ यो देवभूमि। मुख्य आकर्षण भनेका स्तम्भजस्ता प्राकृतिक संरचना हुन्। जसलाई भक्तजनले शिवलिंग मानेर श्रद्धा गर्छन्। शिवशक्तिको क्रिडास्थलका रूपमा पनि यो ठाउँको महत्त्व रहेको पुजारी विरादत्त भट्ट बताउँछन्। धार्मिक हिसाबले यो ठाउँ महत्त्वपूर्ण छ। जुन शिवशक्तिको क्रिडास्थल पनि हो, ८२ वर्षीय भट्ट भन्छन्, यहाँ आएर शिवलिंगहरूको दर्शन र पूजाआजा गर्नाले आँटेका काम पूरा हुने विश्वास छ। पुगेको पनि छ। उनका अनुसार भारी वर्षा हुँदा वरिपरिका ठाउँमा पहिरो जान्छ। यी शिवलिंगलाई भने अहिलेसम्म कुनै असर गरेको छैन। २०२७ सालमा जस्तो देखेका थिए, अहिले जस्ताको तस्तै रहेको उनी बताउँछन्। २०२७ सालमा म यहाँ आउने बेला पनि यस्तै देखेको हुँ, उनी भन्छन्, २०१४ सालमा यस्तै शिवलिंग देख्नेहरू पनि सम्पर्कमा आएका थिए। भूगोल विषयका प्राध्यापक भास्करदत्त जोशी यहाँ शिवलिंग उत्पन्न नभई चुरे क्षेत्रको ठाडो संरचनामा बाहिरपट्टिको नरम भाग खिइएर बाँकी रहेको कडा भागले भूस्तम्भ बनेको बताउँछन्। यसलाई अर्थ पिलर वा हुड भन्ने गरिएको जोशीको भनाइ छ। यो बढीजस्तो मरुस्थलमा हुने उनी बताउँछन्। यो क्षेत्रमा देवताको थान पनि हुन सक्छ। तर, यो रिसाइडियल रक्स हो, सुदूरपश्चिम विश्वविद्यालयमा अध्यापन गर्ने जोशी भन्छन्, हेर्दाखेरि शिवलिंगजस्तो देखिने हुनाले शिवलिंगेश्वर धाम भनेर धार्मिक दृष्टिकोणबाट अथ्र्याइएको हो। डडेलधुराको जोगबुढास्थित पुन्दुरा नदीछेउ पनि यस्तै आकृतिका स्तम्भहरू बनेको उनी सुनाउँछन्। नेपालकै अन्य ठाउँमा पनि यस्ता संरचना हुन सक्छन्, उनी भन्छन्। त्यसपछि निरन्तर पूजा भट्ट बैतडीबाट २०२७ सालमा कञ्चनपुर बसाइँ आएका थिए। यहाँ आएर ऐलानी जग्गामा घर बनाएर बसे। सिँचाइका लागि सिद्ध शिवलिंगेश्वर धाम भएर बग्ने नदीबाट कुलो निकाले। २०३० जेठ १६ गते कुलोमा पानी आएन। गाउँमा हाहाकार मच्चियो। उक्त कुलोबाट पानी ल्याउन प्रयास गरे पनि तत्काल सकेनन्। ६ दिनसम्म खोलाको पानी गाग्रीबाट भरेर प्रयोग गरे। भट्टसँगै चार परिवार पनि त्यहीँ बस्थे। सातांै दिन भट्टका ७२ वर्षीय बुवा व्रत बसे। शिवलिंग भएको ठाउँमा पूजाआजा गरे। त्यसको भोलिपल्टै कुलोमा पानी आएको उनी सम्झन्छन्। बुबाले त्यो ठाउँ देवस्थल हो, हामीले पूजाआजा गर्नुपर्छ भन्नुभयो, उनी भन्छन्, हामीले पूजा गरेकै साँझ आकाशबाट पानी पर्यो। अहिले पनि पानीको हाहाकार हुँदा पूजाआजा गरे आकाशबाट वर्षा हुने उनी बताउँछन्। भन्छन्, त्यसपछि हामीले यो ठाउँमा मन्दिर बनायौं। उनले २०३० सालदेखि निरन्तर पूजा गर्दै आएका छन्। यहाँ विशेषगरी पूर्णिमाका दिन पूजा गर्ने गरिन्छ। अधिकांश भक्तजन व्रतबन्ध र पूजापाठका लागि आउने गरेका छन्। गोमती नदीमा स्नान गरे सबै पापबाट मुक्ति पाइने विश्वास पनि रहेको भट्टको भनाइ छ। चिनायो सामाजिक सञ्जालले भट्टका अनुसार २०७० सालपछि यो ठाउँ चर्चामा आउन थालेको हो। उनले त्यही वर्ष मन्दिर बनाए। त्यसको केही समयअघि मात्रै चलचित्र निर्माण टोली आएको उनी स्मरण गर्छन्। सुरुमा यहाँ आइपुग्न निकै कठिन थियो। जंगलको बाटो हिँड्नुपथ्र्यो, उनी भन्छन्, ऊबेला यहाँ त्यति धेरै मान्छे आउँदैनथे। २०७४ सालपछि मात्रै यो ठाउँ घुम्न मान्छेहरू आउन थालेका हुन्। २०७४ सालमा सामाजिक सञ्जालमा यहाँको तस्बिर आएपछि लोकप्रियता बढ्दै गएको उनको भनाइ छ। त्यसलगत्तै स्थानीय तहको निर्वाचन भयो। स्थानीय सरकार गठन भएपछि यस ठाउँको विकास गर्न बाटो बनाइयो। यसको संरक्षण गर्न पहल भयो। स्थानीयको श्रमदान र वेदकोट नगरपालिकाको सहयोगमा मन्दिर र विभिन्न संरचना बनाइएका छन्। स्थानीयका अनुसार यो ठाउँको अवलोकन गर्न भारतको उत्तर प्रदेश र उत्तराखण्डबाट धेरै पर्यटक आउने गरेका छन्। त्यसैगरी नेपालकै झापासम्मका मानिस पनि घुम्न आउने गरेको भट्ट बताउँछन्। उनका अनुसार तेस्रो मुलुकका नागरिकसमेत आउने गरेका छन्। कसरी पुग्ने यो धाम यो ठाउँ पूर्वपश्चिम राजमार्गको दैजीबाट करिब सात किलोमिटर उत्तरतर्फ पर्छ। महेन्द्रनगरबाट आठ किलोमिटर दूरीमा छ दैजी। दैजी चौराहाबाट सार्वजनिक यातायात चढेर पनि यो धाम आउन सकिन्छ। सडक कालोपत्रे नभए पनि यो क्षेत्रको अवलोकन गर्न दैनिक २३ सयभन्दा बढी आन्तरिक तथा बाह्य पर्यटकको घुइँचो लाग्ने गरेको छ। पर्यटकको आकर्षणका लागि शिव र पार्वतीको मूर्तिसमेत राखिएको छ। ७ करोडका पूर्वाधार यस ठाउँको विकासका लागि केन्द्र र वेदकोट नगरपालिकाले संयुक्त रूपमा ७ करोडका संरचना निर्माण गरिरहेका छन्। वेदकोट नगरपालिका प्रमुख अशोककुमार चन्द स्थानीय सरकार गठन भएदेखि नै यस ठाउँको विकासमा लागेको बताउँछन्। पहिलो वर्ष २५ लाख बजेटमा सेल्फी प्वाइन्ट निर्माण गरिएको चन्दको भनाइ छ। भूक्षय भइरहेको ठाउँमा पनि नगरपालिकाले तटबन्ध निर्माण गरिरहेको छ। हामी निर्वाचित भएदेखि नै यहाँको विकासका लागि काम गरिरहेका छौं, उनी भन्छन्, केन्द्र सरकारले ६० प्रतिशत र नगरपालिकाको ४० प्रतिशत हुने गरी ७ करोडको परियोजना सञ्चालन भइरहेको छ। भूक्षय भइरहेको ठाउँमा तटबन्ध निर्माण, बाटो विस्तार, सडक कालोपत्रे र बिजुली बत्ती पुर्याउने काम भइरहेको उनको भनाइ छ। केन्द्र सरकार र नगरपालिकाको बजेटमा पार्किङ स्थल, मन्दिर, कफी हाउस र विवाह मण्डप निर्माण अघि बढाइएको उनी बताउँछन्। धामबारे कसैले अध्ययनअनुसन्धान गरेको नभेटिएको उनको भनाइ छ। शिवलिंगको ठिक अगाडि पर्यटकका लागि फोटो खिच्न सहज होस् भनेर नगरपालिकाले सेल्फी प्वाइन्ट बनाएको हो। यो प्वाइन्टबाट फोटो खिच्दा करिब एक किलोमिटर क्षेत्रफलमा फैलिएका लगभग सबै शिवलिंग तस्बिरमा अटाउँछन्। प्रकृतिको अनुपम उपहारलाई पृष्ठभूमिमा राखेर सेल्फी खिच्नेको लर्को लाग्ने गरेको छ। अवलोकन, भ्रमण र अध्ययनका अतिरिक्त यहाँ म्युजिक भिडिओ, टिकटक बनाउन र फोटो खिच्न पर्यटक आउने गरेका छन्। चुरे पहाडको फेदमा रहेको यो ठाउँ सुन्दर र शान्त छ। ००० परेन १०१ पर्यटकीय गन्तव्यमा पर्यटकको आकर्षण केन्द्र बनेको शिवलिंगेश्वर धामबाट स्थानीय सरकारले लाभ लिन सकेको छैन। पर्यटकको संख्या बढे पनि यहाँको पर्यटन व्यवसाय फस्टाउन सकेको छैन। सरकारी पक्षबाट यहाँको विकासका लागि योजना अघि बढाउन सकेको देखिँदैन। सरकारले १०१ प्रमुख पर्यटकीय गन्तव्य तोके पनि यो क्षेत्र समेटेको छैन। तोकिएका १०१ भन्दा यो स्थान विशेष रहे पनि सरकारको आँखामा नपरेको स्थानीयवासीको गुनासो छ। नगरपालिकाले वेदकोट भ्रमण वर्ष कार्यक्रम कोरोना महामारीका कारण प्रभावित बनेको छ। यस क्षेत्रमा खानेपानी, बिजुली बत्ती र कालोपत्रे सडक भए पर्यटक बढ्ने भट्ट बताउँछन्। स्थानीयले एकदुईवटा छाप्रामा रुद्राक्षको माला र खानेकुरा बिक्री गरेर राम्रो आम्दानी गरिरहेका छन्, उनी भन्छन्, आगन्तुकलाई सुविधासम्पन्न होटेलको व्यवस्था भए अझ राम्रो हुन्थ्यो। यसलाई पर्यटन व्यवसायसँग जोडेर बजार विस्तार गर्न सके पर्यटन व्यवसाय फस्टाउने उनको बुझाइ छ। दुईतीनवटा किराना र खाजा पसल छन्। पर्यटकहरू सुविधासम्पन्न होटेल खोज्दै महेन्द्रनगर पुग्ने गरेको उनी बताउँछन्। भारतले पूर्णागिरिको प्रसाद भनेर रुद्राक्षको माला र मिठाई बेचेरै अर्बौं कमाएको छ, उनी भन्छन्, यहाँ पनि धार्मिक पर्यटनका लागि त्यहीअनुरूप गर्न सके धेरैले रोजगारी पनि पाउँछन्।"
कांग्रेसले आजदेखि १३ जिल्लाका वडामा अधिवेशन गर्दै,"काठमाडौँ : नेपाली कांग्रेसले क्रियाशील सदस्यता विवादका कारणले ढिलाइ भएका १३ जिल्लामा आजदेखि वडा अधिवेशन प्रारम्भ गर्दैछ। पार्टीको १४ औँ महाधिवेशनअन्तर्गत गत भदौ १८ गतेदेखि प्रारम्भ भएको कांग्रेसको वडा अधिवेशन अन्य जिल्लामा भने सम्पन्न भइसकेको छ। कांग्रेसको केन्द्रीय निर्वाचन समितिका अनुसार प्रदेश नं २ का आठ जिल्ला तथा कैलाली, बाँके, सुर्खेत, डोल्पा र रसुवामा आज वडा अधिवेशन प्रारम्भ हुँदैछ। यद्यपि सर्लाहीमा पार्टीका निर्वाचन अधिकृतले राजीनामा दिएका कारण वडा अधिवेशन हुनेमा अन्योल कायमै छ। समितिका संयोजक महादेवप्रसाद यादवले भने अर्को निर्वाचन अधिकृत पठाएर भए पनि अधिवेशन गर्ने बताएका छन्। समितिले यही कात्तिक ११ गते प्रकाशित गरेको संशोधित कार्यतालिका अनुसार बाँकी रहेका गाउँनगर पालिका अधिवेशन कात्तिक ३०, प्रदेशसभा क्षेत्रीय अधिवेशन मङ्सिर ३, प्रतिनिधिसभा क्षेत्रीय अधिवेशनएक क्षेत्रमात्र प्रतिनिधिसभा निर्वाचन क्षेत्र भएको जिल्ला अधिवेशन मङ्सिर ६, एकभन्दा बढी प्रतिनिधिसभा निर्वाचन क्षेत्र भएको जिल्लाको जिल्ला अधिवेशन मङ्सिर १० गते हुनेछ। यसैगरी प्रदेश अधिवेशन आगामी मङ्सिर १६ र १७ तथा केन्द्रीय महाधिवेशन मङ्सिर २४ देखि २६ गतेसम्म काठमाडौँमा गरिने कार्यतालिका छ।"
आईएमई लाईफ इन्स्योरेन्सको नयाँ शाखा विस्तार,"काठमाडौं : आईएमई लाइफ इन्स्योरेन्स कम्पनी लिमिटेडले पुनर्वास नगरपालिकामा आफ्नो शाखाको औपचारिक उद्घाटन गरेको छ। कम्पनीका क्षेत्रिय प्रवन्धक सुमन तिमिल्सिनाले सभापतित्व गरी पुनर्वास नगरपालिकका मेयर जीवनराज थापाको प्रमुख आतिथ्य रहेको उक्त समारोहमा मेयर थापाले बीमा सम्बन्धी जागरण अभियानमा आईएमई लाइफ इन्स्योरेन्सकम्पनीलाई सदैव सहयोग गर्ने प्रतिवद्धता जाहेर गरे। त्यस्तै उद्घाटनका क्रममा कम्पनीका प्रमुख कार्यकारी अधिकृत कवि फुयालले कम्पनीका भावी योजना, आधुनिक प्रविधिद्वारा प्रदान गरिने सुविधाका सम्बन्धमा र सुदुरपश्चिमका जनमानसमा जीवन बीमाको पहुँच तथा जागरुकताको लागि सो शाखा विस्तार कोसेढुंगा रहने विचार व्यक्त गरे। हाल कम्पनीका देशभर १३४ वटा शाखा तथा उपशाखा सञ्चालनमा छन्।"
"प्रचण्डको स्वास्थ्यमा समस्या, चिकित्सकको निगरानीमा",महोत्तरी : नेकपा माओवादी केन्द्रका अध्यक्ष पुष्पकमल दाहाल प्रचण्डको स्वास्थ्यमा समस्या देखिएको छ। उनको स्वास्थ्यमा समस्या देखिएपछि चिकित्सकको निगरानीमा घरमा आराम गरिरहेका छन्। नेकपा माओवादीका महत्तरी जिल्ला संयोजक तुलसी ढुगांनाका अनुसार अध्यक्ष प्रचण्डको स्वास्थ्यमा अचानक समस्या देखिएपछि महोत्तरी आउने कार्यक्रम स्थगित भएको छ। प्रचण्डअहिले प्रचण्डनिवास खुमलटारमा चिकित्सकको निगरानीमा रहेको संयोजक ढुंगानाले जानकारी दिए। शनिबार रामगोपालपुर नगरपालिकाले आयोजना गरेको कार्यक्रममा प्रचण्ड आउने कार्यतालिका थियो। प्रचण्ड नआउने भएपछि केन्द्रिय कार्यालय र प्रदेश इन्चार्जको निर्देशनअनुसार कार्यक्रम स्थगित गरिएको नेकपा माओवादी केन्द्रका जिल्ला अध्यक्ष राजु खडकाले जानकारी दिए। यता अध्यक्ष प्रचण्ड नआउने भएपछि रामगोपालपुर नगरपालिकाले आयोजना गरेको सम्पूर्ण कार्यक्रमहरु स्थगित भएको छ।
आफ्नै अस्पताल भएका शिक्षण संस्थाले मात्र नर्सिङ पढाउन पाउने,"काठमाडौं : प्राविधिक शिक्षा तथा व्यावसायिक तालिम परिषद् (सीटीइभिटी) ले १०० शैय्याको आफ्नै अस्पताल भएका शिक्षण संस्थाले मात्र प्रमाणपत्र तह (पिसिएल) नर्सिङको पठनपाठन गराउन पाउने निर्णय गरेको छ। परिषद्का अध्यक्ष एवं शिक्षा, विज्ञान तथा प्रविधिमन्त्री देवेन्द्र पौडेलको अध्यक्षतामा हालै बसेको बैठकले मापदण्ड पूरा गरेका कलेजलाई मात्र भर्ना खुला गर्ने निर्णय गरेको हो। परिषद्को निर्णयसँगै स्थगित गरिएको नर्सिङको भर्ना प्रक्रिया अघि बढ्ने सीटीइभिटीका सदस्यसचिव जीवनारायण काफ्लेले जानकारी दिए। आफ्नै १०० शय्याको अस्पताल भएका निजी शिक्षण संस्थामा पनि विद्यार्थी भर्ना लिन चिकित्सा शिक्षा आयोगले अनुमति दिइसकेको छ। ऐनको प्रावधानअनुसार मापदण्ड पुगेका शिक्षण संस्थामा तत्काल विद्यार्थी भर्ना लिएर शैक्षिक सत्रअघि बढाउने निर्णय भएको काफ्लेले बताए। परिषद् तहका १०९ मध्ये २४ शिक्षण संस्थाले मात्रै यी दुई मापदण्ड पूरा गरेका छन्। ती २४ वटा कलेजमध्ये १७ वटा निजी कलेज हुन् भने ७ वटा आङ्गिक कलेज हुन्।"
एकीकृत समाजवादीको केन्द्रीय कमिटी बैठक बस्दै : केके छन् एजेण्डा ?,"काठमाडौं : नेपाल कम्युनिष्ट पार्टी (एकीकृत समाजवादी) को केन्द्रीय कमिटी बैठक आजबाट बस्दैछ। शनिबार बस्ने केन्द्रीय कमिटी बैठकको एजेण्डा शुक्रबार बसेको स्थायी कमिटीको बैठकले तय गरेको उपमहासचिव तथा प्रमुख प्रचार विभाग जगन्नाथ खतिवडाले जानकारी दिए। उनका अनुसार दुई दिनसम्म चल्ने बैठकमा विभिन्न दल र शक्तिहरुसँग भएको वार्ताबारे महासचिव डा वेदुराम भुषालले प्रस्तुत गर्नुभएको रिपोर्ट बारेको प्रस्ताव केन्द्रीय कमिटीको बैठकमा छलफल हुनेछ। बैठकमा सरकारमा पार्टीबाट सहभागी मन्त्रीका तर्फबाट विरोध खतिवडाले आचार संहिता र कार्ययोजना प्रस्तुत गर्ने, केन्द्रीय निकाय र विभागको पदपूर्ति, समसामयिक विषयमा छलफल हुने कार्यसूची रहेको छ। बैठकबाट पार्टीको स्पष्ट दृष्टिकोण सार्वजनिक गर्ने तयारीसमेत भएको छ। एकीकृत समाजवादीले फरक राजनीतिक दलसँग वार्ता गर्ने"
सुषुप्त आशा,"कुनै निस्तेज रात मेरो बिछ्यौनाको छेउमा बसेर एउटा धूमिल आकृति बिस्तारै बोल्छ। मेरो यहाँ के भूमिका छ ? म उसलाई किताब र कागजहरू छरिएको अस्तव्यस्त टेबल देखाउँछु। अनि उसको मन्द भ्रम अस्तित्वहीन बोधार्थमा विह्वल भएर एउटा कुनामा समेटिन्छ। म अर्ध उन्मेषमा बिउँझिन खोजिरहेका चेतनाको व्यष्टिभित्र प्रश्नको अभिर्भाव पाउछु । म पनि केबल पात्र मात्र भइदिएको भए ? यस कल्पित घटनापछि एक युग बितिसक्छ र आज त्यहीँ रात फेरि दोहोरिरहेको छ। ००० हुन सक्छ, उसले यसबखत छामिरहेको शताब्दीमा आविष्कारकहरूको मीङ्मासित प्रतिमान निकै झल्मलाइरहेका छन्। हुन सक्छ, यो शताब्दी वस्तुज्ञानको प्राचुर्य र भौतिकताको उपार्जनमा नवीन स्वतन्त्रको अभ्यास गरिरहेको छ। वा हुन सक्छ, यस सभ्यतामा सुरक्षा र आत्मनिर्भरताका परिभाषाहरू रूपान्तरण भइसकेका छन्। बाहिरको चिसो सिरेटोले छोएझैं, ऊ एकपटक सिरिंग हुन्छ। त्यहाँबाट उठेर गृहकार्य गर्ने ध्यायले आफ्नो कोठातर्फ लाग्छ र बिरालोको स्मृति अचेतनको संसारमा कतै जोडिन पुग्छ। यिनै बाहुल्यहरूबीच एक जोडी निर्दोष आँखा बरन्डा बाहिरको निरव दृश्यमा रंगबोधको अन्तर सन्तुष्टि पाउन खोजिरहेका छन्। ठूलो हिमपातपछि सेताम्य भएको त्यस परिवेशमा आत्मपरकताको कुनै त्राण थिएन, उत्सुकताको कुनै तरेलीपन थिएन। सधैंजसो ऊ आफ्नो कोठाको बरन्डामा बसेर बालसुलभ मनको विस्फुरित कामनाहरू केलाउथ्यो। उसका आँखा त्यसैत्यसै अतृप्तिको महासागर झैं टल्पलाउथे। अहँ, झुटो सान्त्वनाको शेषले पनि उसलाई छुन सकेन। अझैं पनि ऊ बिरालोको क्रन्दन सुन्दै छ र अझैं ऊ विवश नै छ। नांगिएका हाँगाहरू, कालो झ्यालहरू, अपरिचित मानिस, एकसरो घर, सतर्क समय, टाढिएको वसन्त र उसले सुनेजस्तै हानिकारक जीवाणुहरूबीचको धरातलमा उसले आफ्नो जीवनको आठौं ऋतु कटाइसकेको थियो। जब जब ऊ कल्पनाको प्रबलता समातेर तैरिन खोज्थ्यो, नीलो आकाश र सेतो हिमालबीचको समीपताले त्यसमा सीमारेखा कोरिदिन्थे। उसलाई त समतल भूभाग हेर्नु छ, टाढासम्म फैलिएको खेतबारीमा रमाउनु छ, खुला मैदानसँग नतमस्तक हुनु छ, समुद्रको काखमा डुब्दै गरेको घामको तस्बिर लिनु र मरुभूमिमा मृगतृष्णाको स्वरूप भेटाउनु छ। उसलाई त समयले पन्छाइदिएको कुरूप पातको मोह लाग्थ्यो। उसलाई त हावाले लत्याइदिएको झिनो प्वाँखले विस्मित बनाइदिन्थ्यो। यिनै प्रसंगहरूबीच एउटा खैरो बिरालो बालकको नजर अघि उपस्थित हुन्छ। बिनाकुनै प्रतिरोध त्यो बिरालो उसको घरको बाधमा चढ्छ, एकछिन रोकिन्छ, यताउति हेर्छ र सँगै रहेको घरको प्रगाढमा हाम फाल्छ। ऊ कुनै दार्शनिक झैं बिरालोको त्यस क्रियालाई नियालिरहेको हुन्छ। बिरालोको निष्पक्ष र उन्मुक्त पद्धतिलाई चिहाउनुका सधैं ऊ यो पनि थाहा पाउँछ कि बिरालोको पेट निकै बढेको छ सायद त्यो बिराली थिई ? ऊ सम्झन्छ, सडकीय बिरालोहरूमा रोग सार्ने क्षमता बढी हुनाले तिनको विषय प्रायःलाई कम रुचिकर भइसकेको थियो। बाहिरको चिसो सिरेटोले छोएझैं, ऊ एकपटक सिरिंग हुन्छ। त्यहाँबाट उठेर गृहकार्य गर्ने ध्यायले आफ्नो कोठातर्फ लाग्छ र बिरालोको स्मृति अचेतनको संसारमा कतै जोडिन पुग्छ। ००० यहाँ जुन परिवेश छ यसमा कुनै उल्लेखनीय घटना छैन। कारण घटनाविहीन रहनु नै यस परिवेशको विशेषता हो। त्यहीँ बालक आफ्नो बुबासँग बेलुकीको खाना खान बसेको छ। खानु अनिवार्य हो तर एउटा पारिवारिक निबद्धता त्यहाँ मेटिइसकेको छ। खानापछि ल्यापटपमा तल्लीन उसको बुबाको हात र आँखाको ताललाई भत्काउन सक्षम ऊसँग कुनै विषयवस्तुहरू छैनन्। स्कुलका परिपाटीहरूले त सधैं उसको मूल्यांकन गरिरहेकै छन्, उसको योग्यतालाई तोलिएकै छ र त्यसको रिपोर्ट सबै उसको बुवालाई ज्ञात छ। त्यसबाहेक उसको मनोरञ्जन र जागरणलाई निहित गर्ने टेक्नोलोजीहरू प्रशस्त थिए। उसलाई लाग्दैन, उसका नवअनुभवहरू र सुक्ष्म भाषाहरूले त्यहाँ केही महŒव राख्छन्। ऊ आफ्नो बुवाको गम्भीर अनुहारतर्फ टोलाइरहन्छ र एकचोटि बेस्कन सम्झन खोज्छ एउटा मायालु र आश्रित अनुहारलाई जसलाई ऊ आमा भनेर सम्बोधन गर्नेछ। एउटा परीपुष्ट स्वास्नीमान्छेको काखमा ऊ रमाइरहेको हुनेछ र आफ्नो बुवासँग जिस्किरहेको हुनेछ तर जब ऊ कल्पनामै आफ्नो तेजस्वी अनुहार नियाल्छ, उसलाई आफ्नो मुस्कान निकै अस्वाभाविक लाग्छ, असहज लाग्छ। ऊ भित्रभित्रै निकै विचलित हुन्छ र एउटा स्वाभाविक मानव मूल्यताबीच ऊ सधैं अस्वाभाविक भइरहन्छ। यसरी उसले मृत्युबोध अघि आउने अभावबोधलाई छोइरहेको हुन्छ। यस्तै शान्त र दम्य स्थितिप्रति ऊ प्रशस्त घृणित छ जहाँ उसका अभिव्यक्तिहरूको कुनै तह नलागी मुटुको एउटा कुनामा झ्यांगिएर बस्छन्। उसलाई सबैभन्दा बढी घृणा छ कृत्रिम फूलसँग जसले केवल रूपको नक्कल गर्न सकेको छ, जो खोक्रो छ, वासनाहीन छ, र जसमा ओइलाउनुपर्ने वास्तविकता छैन। ००० त्यसैमा धेरै दिन नबित्दै ऊ फेरि आफ्नो अन्तर्विरोध समातेर बरन्डामा निमग्न हुने चेष्टा गरिरहेको हुन्छ। यस आदिम युगले उसलाई के आशीर्वाद दिएको छ ? के यो शताब्दीको स्पन्दनमा जेनेरेटर थर्थराउँदैन ? के यसको छातीमा पेट्रोल बग्दैन ? यी कलाशून्य भवनहरूमाझ उसलाई विध्वंश खडा गरिदिन मन लाग्छ। यी मेसिनरी मान्छेहरूलाई चिरेर संवेगको चोइटो भेट्टाउन मन लाग्छ। यो निउरोटिक संसारलाई स्खलनको द्रवितीयबाट पलायित गराउन मन लाग्छ। तर उसलाई लाग्छ यस्तो भावान्मेष उसलाई मात्र हुन्छ। सबै त यहाँ आफ्नो आत्मरक्षाको टुक्रालाई विद्युतीय ग्याजेटसँग टांगिदिएर समाधिस्त छन्। त्यसैबेला उसको छिमेक घरको करेसाबाट गुञ्जित आवाजमा ऊ आकर्षित हुन्छ। भर्खरै जन्मिएको जस्तो एउटा खैरो बिरालो, न्यून आकार र निकै सूक्ष्म प्राण बोकेर ठडिएको जस्ताहरूबीचबाट बाहिर निस्किन्छ। त्यो सानो बिरालो केही कुरासँग पनि सचेत छैन, केही कुरासँग पनि संलग्न छैन। त्यस बालकको हृदय स्नेहतित हुन्छ। उसलाई बिरालो खेलाउन मन लाग्छ, स्याहार गर्न मन लाग्छ। बिरालो बिस्तारै त्यस चिसो जमिनमा हिँड्छ, लड्छ फेरि हिँड्छ र उहीँ यथावत् म्याउँको धुन चर्काउछ। उसको इसारा बुझेझैं बालक ओरपर आँखा डुलाउँछ। उसको माउँको उपस्थिति कहीँ भेट्दैन म त्यहाँ खान योग्य कुनै पदार्थ राखिएको हुन्छ। बिरालोको तीखो स्वर उसको कानभरि दुख्छ, छातिभरि दुख्छ। ऊ बिरालोको दरिद्रतामा क्रमशः सहभागी भइरहन्छ। निकैबेर कुर्दा पनि त्यहाँ कोही आउँदैन। त्यस घरको मान्छेसँग ऊ परिचित छैन। तर बाध्यता त्यति मात्र होइन। दुई घरबीच ठडिएको त्यस पर्खाल उसको परास्त हो। त्यो पर्खालको सीमा नाग्नु उसको युग विपरीतको अपराध हो र त्यो एउटा कमसल जीवन जोगाउनुसँग कति न्यायसंगत हुन्छ ऊ विचार गर्न सक्दैन। यहाँ सबै आफ्नो प्रमाणित जमिनभित्र सुरक्षाको उत्कृष्ट साधनको घेरासँग सचेत छन्। ऊ त त्यस पर्खालको छाया अघि पनि आन्दोलित हुन्छ। त्यस बिरालोको क्रन्दन याचनाको सांकेतिक लयमा भिज्दै जान्छ र ऊ १४ फिट पर बसेर त्यसलाई हेरी मात्र रहन्छ। भान्साको निम्तोसँगै ऊ आफ्नो बुवाको सामुन्ने बसेर खाना खाइरहेको हुन्छ। अब बाहिर अँध्यारोको लस्कर हिँडिरहेका छन्। ऊ आफ्नो बुवालाई हेर्छ र कठोरपन र अन्यानुशासनभन्दा बढ्दा केही भेट्न सक्दैन। उसको आकांक्षाहरूसँगै टाँसिएको सन्त्रासले मुखमा बसेको भाषालाई कैद बनाइदिन्छ। मुख्यतः ऊ यो कुरासँग पनि विश्वस्त छैन कि त्यस बिरालोको अस्तित्वप्रति उनको कस्तो सहायता हुनेछ। यहाँ त बाँच्नुको सिद्धान्त छिनछिनमा बदलिन्छ। त के मूल्यहीन थियो त्यो बिरालोको प्रसंग पनि ? ऊ आफैंसँगको संवादमा निकै थाकिसक्छ। एकपटक फेरि ल्यापटपमा व्यस्त आफ्नो बुवाको अनुहार तर्फ हेर्छ तर जति गर्दा पनि ऊ त्यहाँ नम्रता भेट्दैन। एउटा गहिरो र अव्यक्त सुस्केरा बोकेर ऊ त्यहाँबाट पूर्ण बरन्डातर्फ लाग्छ। अनि एकपटक ऊ निकै नराम्रोसँग तर्सिन्छ। ऊ भित्रभित्रै कति ठाउँमा बिथोलिन्छ, ऊ याद गर्दैन। बिरालो चिसो लास भइसकेको हुन्छ। त्यसै नजिक एउटा प्रौढ मानिस साबेलले खाल्टो खनिरहेको छ। त्यो मानिस बिस्तारै बिरालोलाई कुनै वस्तु सरी समात्छ र बिरालोलाई कुनै स्वचालित यन्त्रझैं पुर्दै जान्छ र त्यसैसँग पुरिँदै जान्छ बिरालोको पहिलो प्रतिकार, पहिलो विद्रोह, पहिलो जुहार र पहिलो रोदन के मानिसलाई लासले तर्साउन छोडिसक्यो ? त्यस जमिनमा के नयाँ जागरणसँगै पुरानो रिवाजलाई खण्डित पार्नुको अघोषित मलिनता पनि गाडिएको छैन ? अन्ततः त्यस बालक आफैंमा एउटा सम्झौता गर्न खोज्छ। त्यो बिरालोको संघर्षबापत उसले एउटा सभ्य देहसंस्कार पायो। नत्र कति जनावरहरू सडकमा, गल्लीमा झ्याङमा त्यसै लावारिस कुहिएका छन् ? अहँ, झुटो सान्त्वनाको शेषले पनि उसलाई छुन सकेन। अझैं पनि ऊ बिरालोको क्रन्दन सुन्दै छ र अझैं ऊ विवश नै छ। ऊ विरक्तिएको मुद्रामा बरन्डाको ढोकासम्म जान्छ र लगत्तै एउटा ठूलो प्रतिध्वनि सुनिन्छ ढड्याम्म। उसलाई अब कोही बोलाउन नआओस्, उसको यो अपराधबोधलाई जताबाट चलाए पनि परिणाम एउटै निस्किनेछ। ००० अविभाजित रात उसको बिछ्यौनाभरि खस्छ। गाढा निद्राले उसको शरीरलाई समात्छ र ऊ शून्यशून्य हुँदै आफैंलाई सोध्छ मेरो यहाँ के भूमिका छ ? सपनामा ऊ सधैं कालोपनमा समाहित हुँदै एउटा भर्यांग चढिरहेको हुन्छ। आज ऊ देख्छ, त्यस भर्यांगको गन्तव्यमा मृत चराहरू झुन्डिरहेका छन्। त्यसपछि ऊ आफैंमा एउटा प्रश्नचिह्न भइसक्छ र अब यस कथामा पूर्णविराम लाग्छ।"
"दिल्लीमा वायु प्रदूषण आपतकालिन तह नजिक, बाहिर ननिस्कन सर्वसाधारणलाई आग्रह",नयाँ दिल्ली : भारतको राजधानी नयाँ दिल्लीमा वायु प्रदूषणको अवस्था आपतकालिन तह नजिक पुगेको केन्द्रीय प्रदूषण नियन्त्रण परिषद् (सीपीसीबी)ले चेतावनी दिएको छ। भारतीय सञ्चारमाध्यमका अनुसार सीपीसीबीले वायु प्रदूषण अत्यन्तै खराब अवस्थामा पुगेको भन्दै सर्वसाधारणलाई बाहिर ननिस्कन आग्रह गरेको छ। शुक्रबार दिल्लीको एयर क्वालिटी इन्डेक्स ४७१ मा पुगेपछि सीपीसीबीले चेतावनी दिँदै सर्वसाधारणलाई बाहिर ननिस्कन भनेको हो। शुक्रबार दिल्लीमा वायु प्रदूषण थप खराब हुनुमा फार्महरूमा बालिएको आगो पनि प्रमुख जिम्मेवारमध्ये एक रहेको बताइएको छ। प्रदूषण झन खराब हुँदै गएपछि १८ नोभेम्बरसम्म आपतकालिन व्यवस्थापनका लागि तयार रहन अधिकारीहरूलाई निर्देशन दिइएको छ। दीपावलीपछि दिल्लीमा वायु प्रदूषणको मात्रा ह्वात्तै बढेको हो। यद्यपि दीपावलीअघि पनि प्रदूषण खराब अवस्थामा पुग्न सक्ने चेतावनी दिइएको थियो। हाल सुस्त हावाको वहाव भएकाले दिल्लीको प्रदूषण ढिला गरी सफा हुने अधिकारीहरूले बताएका छन्।
फाइजर खोप कसले लगाउन मिल्दैन ?,"काठमाडौं : आइतबारदेखि पहिलोपटक फाइजर खोप दिइदैंछ। सरकारले कार्तिक २८ गते आइतबारदेखि अमेरिकाबाट कोभ्याक्स सुविधामार्फत प्राप्त भएको एक लाख मात्रा फाइजरबायोएनटेक खोप लगाउने अभियान सुरु गर्दैछ। देशभरका २४ अस्पतालबाट खोप दिने कार्यक्रम तय भएको स्वास्थ्य तथा जनसंख्या मन्त्रालयले जनाएको छ। खोप अभियान मंसिर ४ गतेसम्म चल्ने छ। काठमाडौं उपत्यकाभित्र ८ र बाहिर १६ गरी २४ वटा अस्पतालमा खोप केन्द्र तय गरिएको छ। के हो फाइजरबायोएनटेक खोप ? फाइजरबायोएनटेक खोप भायलमा उपलब्ध हुन्छ र यो खोप जमेको अवस्थामा बाक्लो झोलको रुपमा हुन्छ। यो खोप सामान्य अवस्थामा झोल सेतो वा हल्का धमिलो सेतो रङ्गको हुन्छ। यो खोप लगाउनुभन्दा पहिला घोल्नुपर्दछ। एउटा भायल घोल्नको लागि १८ मिलि घोलक जरुरी हुन्छ। घोलेपछि एक भायलमा ६ मात्रा हुन्छ। खोप विज्ञहरुका अनुसार यो खोपको एक मात्रामा ०३ मिलि हो र सुईद्वारा मासुभित्र दिनुपर्छ। खोप दुई मात्रा लगाउनु पर्दछ। यो खोप २१ देखि २८ दिनको फरकमा दुई मात्रा दिनु पर्दछ। दुई मात्रा लगाएमा यसको प्रभावकारिता ९५ प्रतिशत भएको अध्ययनले देखाएको छ। स्वास्थ्य सेवा विभाग खोप शाखा प्रमुख सागर दाहालका अनुसार यो खोपका लागि फरक किसिमको कोल्डचेन व्यवस्थापन गर्नु पर्दछ। खोप १२ वर्ष उमेरभन्दा माथिका व्यक्तिहरूलाई दिन मिल्छ। कोरोना खोप: बालबालिकाका लागि फाइजरलाई नेपालमा अनुमति अमेरिकाले अनुदानमा दिएको फाइजर खोप नेपाल आइपुग्यो पाँच वर्षमाथिका बालबालिकालाई फाइजर खोप लगाउन विज्ञको सिफारिस फाइजर खोप खरिद प्रक्रिया अघि बढेको छ : स्वास्थ्य मन्त्रालय ६० लाख डोज फाइजर खोप किन्न मन्त्रिपरिषद्बाट स्वीकृत आइतबारदेखि फाइजर खोप लगाइँदै : ककसलाई दिइदैछ ? खोप राखिएको भ्याक्सिन क्यारियरमा कण्डिसनिङ गरिएको ४ वटा आइसप्याक भएको सुनिश्चित गर्नुपर्दछ। नखोलेको खोप भायल राख्न एउटा भ्याक्सिन क्यारियर र घोलेको खोप भायल भ्याक्सिन क्यारियर भित्रको फोम प्याडमा राख्न अर्को भ्याक्सिन कायारियर जरुरी हुन्छ। खोप प्रयोग गर्न मिल्ने अवधि उल्लेख गरिएको लेबल जाँच गर्नुपर्दछ। भ्याक्सिन क्यारियरबाट एक पटकमा एउटा मात्र खोप भायल निकाल्नु पर्दछ। सुर्यको प्रकाश नपर्ने गरी भ्याक्सिन क्यारियरबाट खोप निकाल्नु पर्दछ। खोप घोल्नुभन्दा अघि खोप र घोलक कम्तिमा १२ घण्टा समान तापक्रम (२ डिग्रीदेखि ८ डिग्री सेल्सियस) कायम भएको यकिन गर्नुपर्दछ। एक पटकमा एउटा मात्र भायल घोल्नुपर्दछ। खोप भायलमा घोलेको मिति र समय उल्लेख गर्नुपर्दछ। फाइजरबायोएनटेक खोप लगाउन नहुने अवस्था कोभिड१९ विरुद्धको अन्य कुनै खोप लगाएको, १२ वर्षभन्दा कम उमेरको व्यक्ति, यो खोपको पहिलो मात्रा लगाएपछि कुनै पनि गम्भीर प्रकारको एलर्जिक प्रतिक्रिया भएको (जस्तै एनाफाइलेक्सिस्), पहिला अन्य कुनै कारणबाट गम्भीर प्रकारको प्रतिक्रिया भएका, कोभिड१९ संक्रमित भएको अवस्थामा यो खोप लगाउनु हुँदैन तर निको भएको ३० दिनपछि यो खोप लगाउन हुन्छ। कुनै पनि प्रकारको गम्भीर बिरामी भएको वा उच्च ज्वरो आएको अवस्थामा यो खोप लगाउनु हुँदैन, तर यस प्रकारको अवस्था ठीक भएपछि यो खोप लगाउन हुन्छ। खोप लगाएपश्चात् अनपेच्छित घटना सुई लगाएको ठाउँमा दुख्ने, हल्का रातो हुने र सुनिने, टाउको दुख्ने, जाडो हुने र ज्वरो आउने, मांसपेशीहरू दुख्ने र जोर्नीहरू दुख्ने, खान मन नलाग्ने र वाकवाकी लाग्ने, थकाई लाग्ने, सुई लगाएको हातको काखिको ग्रन्थी सुनिने र दुख्न सक्छ। यी सामान्य असरहरू २३ दिनपछि आफै ठिक हुन्छन्। ज्वरो आउने, टाउको दुख्ने, जीउ दुख्ने, मांसपेशी दुख्ने, जोर्नी दुख्ने भएमा सिटामोल औषधी खाएपछि ठिक हुन्छ। एनाफाइलेक्सिस् मायोकार्डाइटिस, पेरीकार्डडाइटिस शरीरमा साना विवरा आउने र चिलाउने, शरीरभरी डावर आउने र चिलाउने, अनुहार सुन्निने लक्षणहरू देखिन सक्छन् पखाला लाग्ने, वान्ता हुने, सुई लगाएको हात धेरै नै बढी दुख्ने तथा बहोस हुने जस्ता लक्षणहरू देखिन सक्छन। खोपको प्राथमिकतामा को ? स्वास्थ्य सेवा विभाग खोप शाखा प्रमुख सागर दाहालका अनुसार लामो समयदेखि मुटुको बिरामी भइ अप्रेसन गरेका वा औषधि प्रयोग गरिरहेका व्यक्ति, लामो समयदेखि मिर्गौलाको समस्या भइ मिर्गौला फेरेका, डायलाइसिस गराइरहेका, औषधि सेवन गरिरहेका बिरामी खोपको प्राथमिकतामा पर्नेछन्। यस्तै, जुनसुकै प्रकारको क्यान्सरको पहिचान भइ अप्रेसन गरेका तथा उपचारमा रहेका बिरामी, लामो समयदेखि छातीको समस्या भइ चिकित्सकको पूर्जा बमोजिम औषधि खाइरहेका बिरामी, अंग प्रत्यारोपण गरेका व्यक्ति, लामो समयदेखि कडा खालको उच्च रक्तचाप र मधुमेह भइ चिकित्सकको निगरानीमा उपचार गराइरहेका बिरामी पनि प्राथमिकतामा परेका छन्। कुनै पनि कारणबाट रोग प्रतिरोधात्मक क्षमता कम भएको अवस्थाका व्यक्ति, मस्तिष्क र मस्तिष्कका रक्तनलीसम्बन्धी रोग (जस्तै पक्षघात, एन्युरिजम, रक्तनलीमा भएका विकृति आदि) लागेका व्यक्ति पनि प्राथमिकतामा पर्नेछन्। खोप बचत भएको अवस्थामा १२ देखि १८ वर्षका अन्य बालबालिकालाई खोप लगाइने कार्यक्रम रहेको छ। यो कार्यक्रम भने मंसिर ५ देखि ७ गतेसम्म चल्ने छ। कहाँ कहाँ लगाइन्छ ? वीर अस्पताल, निजामती सेवा अस्पताल, त्रिवि शिक्षण अस्पताल, सहिद गंगालाल हृदय केन्द्र, भक्तपुर क्यान्सर अस्पताल, पाटन अस्पताल, सहिद धर्मभक्त राष्ट्रिय प्रत्यारोपण केन्द्र, वीरेन्द्र सैनिक अस्पताल, मेची अस्पताल, बिपी कोइराला स्वास्थ्य विज्ञान प्रतिष्ठान, जनकपुर अस्पतालबाट खोप लगाउने व्यवस्था मिलाइएको छ। यस्तै, बिपी कोइराला मेमोरियल क्यान्सर अस्पताल, गण्डकी स्वास्थ्य विज्ञान प्रतिष्ठान, लुम्बिनी प्रादेशिक अस्पताल, भेरी अस्पताल, डडेलधुरा अस्पताल, कोशी अस्पताल, गजेन्द्रनारायण सिंह स्वास्थ्य विज्ञान प्रतिष्ठान, नारायणी अस्पताल, धुलिखेल अस्पताल, धवलागिरी अस्पताल, राप्ती स्वास्थ्य विज्ञान प्रतिष्ठान, कर्णाली प्रादेशिक अस्पताल र सेती अस्पताललाई खोप केन्द्र तोकिएको छ।"
नाटकमा पचली भैरव,"काठमाडौं : काठमाडौं उपत्यकाको ऐतिहासिक पचली भैरव र भैरव जात्रालाई कलाकारले मञ्चन गरेका छन्। टेकुको कौशी थिएटरमा बिहीबारबाट पचली भैरव र भैरव जात्राको कथामा आधारित नाटक मञ्चन गरिएको हो। लामो समयदेखि जात्राको रूपमा मनाउँदै आएको उक्त नाचलाई यस पटकदेखि नाटकका रूपमा प्रदर्शन गरिएको नाटकको निर्देशन, कथा लेखन तथा परिकल्पना चन्द्रमान मुनिकारले जानकारी दिए। जात्रा मञ्चनका लागि काठमाडौं महानगरपालिकाले आर्थिक सहयोग गरेको छ। पचली भैरवको स्थापना र १२ वर्षे जात्रामा देखाइने कथाहरू समावेश गरी नाटकीय शैलीमा नाटक तयार पारिएको छ। नाटकमा काठमाडौंको धार्मिक आस्था र यससँग सम्बन्धित घटनाको कथालाई समेटिएको छ। नाटकमा सुदनमान मुनिकार, सृष्टिना मुनिकार, अनिसा श्रेष्ठ, सानुमैयाँ महर्जन, संगीता थापा, पवित्रा राई, सिर्जना शर्मा, युवहाङ् राई, रोशनी चौधरी, करिना सुनुवार र इंगिहोयो कोइच सुनुवारलगायत कलाकारले अभिनय गरेका छन्। किंवदन्ती अनुसार किराँती राजा यलम्बर पञ्चलिंगेश्वर (बागमती विष्णुमती दोभान)मा साधना गरिरहेका बेला उनीसँग स्थानीय नेवार समुदायकी छोरी रुक्मिणीसँग भेट भयो। उनीहरूबीच प्रेम बढ्दै गयो। तर, उनीहरूको प्रेम वियोग भयो। त्यसपछि उनीहरू पचली भैरवको १२ वर्षे मेलामा संयोगले भेट भएको किंवदन्ती छ। यो कथालाई नाटकमा समेटिएको छ। नेपाल मण्डलमा पचली भैरवको उत्पत्ति र दक्षिण भेगको सुरक्षासँग सम्बन्धित प्रसंग, भैरव, अष्टभैरव, अष्टमातृका, गणेश अजिमाका शास्त्रीय नाचहरू नाटकमा हेर्न पाइन्छ। पचली भैरवलाई भैरवहरूमध्येका प्रमुख मानिन्छ।"
सीमान्तकृत समुदायको मानवशास्त्रीय उत्खनन !,"मैले क्यानडाको एउटा विश्वविद्यालयमा अध्ययन गर्दा एकजना अफ्रिकी मूलकी क्यानेडाली महिलाले हामीलाई एउटा प्रवचन दिएकी थिइन्। प्रवचनको दौरानमा उनले अफ्रिकाका राजारजौटाहरूको तस्बिर र उनीहरूसँग सम्बन्धित किताबहरू देखाइन्। उनले पटकपटक दोहोर्याइन्, हाम्रा पुर्खाहरू पनि सामान्य मान्छेहरू थिएनन्। उनीहरू पनि शासक थिए, हाम्रा गौरवहरू थिए। ती राजारजौटाहरूसँग ती महिलाको परिवारका वा समुदायको कुनै सम्बन्ध थिएन। केवल उनीहरूको रंग मिल्थ्यो। उनले ती राजारजौटाहरूलाई त्यसरी प्रस्तुत गर्नुको मतलव पछि मात्र थाहा भयो। उनका चार पुस्ता क्यानडामै जन्मिएका र हुर्केका थिए। तर, उनीहरूलाई अफ्रिकाबाट दासको रूपमा भेडाबाख्राजस्तो गरी पानीजहाजमा ल्याइएको थियो। उनीहरूले या तः गोराहरूको ठूल्ठूला कृषि फार्ममा या निर्माण क्षेत्रमा काम गर्नु र्थ्यो। दासहरूलाई सम्मान हुने कुरै भएन। उनीहरूलाई मालिकहरूले जीवित रहन जति दिनु र्थ्यो, त्यति दिन्थे। उनीहरूलाई चित्त नबुझे दासहरूको ज्यान लिनु सामान्य हुन्थ्यो। पछि दासबाट स्वतन्त्रतासँगै सम्मानित नागरिकको दर्जा पाए। तर आफ्नो वास्तविक पहिचानको कुराले उनीहरूलाई सधैं पिरोलिरह्यो। पछिल्लो पुस्ताले आफूहरू केवल दासका सन्तान मात्रै हौं भन्ने कुरामा सीमित रहन चाहेनन्। आफ्नो पितापुर्खाको पहिचान खोज्न अफ्रिकाका विभिन्न देशहरूमा भ्रमण गर्यो। उनीहरूका पुर्खा पनि एउटा सभ्य भनिने राज्यकै जस्तो व्यवस्था र मान्छे हुन्छन् भन्ने तथ्य पत्ता लगायो। ती सबै अफ्रिकामै थिए। जसमा उनीहरूले गर्व गर्न सक्थे, त्यसले उनीहरूको आफ्नो पहिचान र आत्मसम्मान आगामी पुस्तामा बढाओस् भन्नाका लागि त्यस्ता सामग्रीहरू तयार गरेर प्रचार गरे। अहिले त्यो प्रवचनको महत्त्व हाम्रो सन्दर्भमा पनि भएको महसुस गरेको छु। मलाई लामो समयसम्म एउटै प्रश्नले पिरोल्थ्यो, हाम्रो रीतिरिवाज धेरैजसो खसबाहुन र केही जनजातिहरूसँग मिल्छ। तर, हामी कसरी अछूत भयौं ? समाजले निक्रिष्ट व्यवहार गर्न थाल्यो ? एउटा बाहुनको परिवारमा जन्मिने बालकले ऊ जुनसुकै ठाउँमा जाँदा पनि सम्मानित हुने। तर, शिल्पी (दलित) को बालकलाई कुनै कसुरबिना अपमानित हुनुपर्ने। यसको एउटै जवाफ हुन्थ्यो, हामीले सम्मान पाउने सबै कुराहरू खोसियो वा नष्ट गरियो। समाजले घृणा गर्ने वा हँेलाहोचो गर्ने काम गर्न बाध्य पारियो। पहिले हतियारको बलमा मात्र शासन गरिन्थ्यो। कालान्तरमा धर्म र त्यसपछि विचारको नाममा शासन गर्न थालियो। धर्मको नाममा धेरै लामो समयसम्म शासन चल्यो। त्यसकै प्रतिमूर्ति राजतन्त्र थियो। अहिले नेपालका शिल्पी (कथित दलित)को सन्दर्भमा धेरै राजनैतिक अधिकारको प्राप्ति भइसकेको छ। तर, त्यतिले हाम्रो पहिचान र सम्मान स्थापित गर्न भने पर्याप्त हुँदैन। हाम्रो सम्मान बढाउनको लागि हामी को हौं ? कहाँबाट आयौं ? हामी किन र कसरी अछूत बन्यौ ? के हामी इतिहासको सबै कालखण्डमा शोषित र अपमानित मात्रै थियौं त ? भन्ने प्रश्नको उत्तर खोज्ने आवश्यकता हामीले महसुस गरिरहेका थियौं। त्यो आवश्यकता पूरा गर्ने न हामीहरूसँग कुनै ऐतिहासिक स्रोत सामग्रीहरू थियो। न तः कुनै अध्येता नै। संस्कृतिविद् रामशरण दर्नाल पछि उनको विरासतलाई अगाडि बढाउने कोही देखिएनन्। नतः राज्यको तर्फबाट यसमा कुनै लगानी नै भएको थियो। उनीहरूका पुर्खा पनि एउटा सभ्य भनिने राज्यकै जस्तो व्यवस्था र मान्छे हुन्छन् भन्ने तथ्य पत्ता लगायो। ती सबै अफ्रिकामै थिए। जसमा उनीहरूले गर्व गर्न सक्थे, त्यसले उनीहरूको आफ्नो पहिचान र आत्मसम्मान आगामी पुस्तामा बढाओस् भन्नाका लागि त्यस्ता सामग्रीहरू तयार गरेर प्रचार गरे। शिल्पी समुदायको अनुसन्धानमा दर्नालको विरासतलाई पछ्याउँदै एउटा युवा शोधकर्ता डीबी नेपाली आएका छन्। र, अत्यन्त सीमित स्रोतसाधनमा पनि उनले एउटा गहन कृति तयार पारेका छन्कर्नालीका शिल्पी (दलित) समुदायको सामाजिकसांस्कृतिक सम्पदा (स्थिति विश्लेषण)। कर्नाली प्रदेश सरकार, सामाजिक विकास मन्त्रालयले यो पुस्तकलाई प्रकाशन गरेको हो। कभरसहित १३६ पृष्ठको यो किताबले कर्नालीका शिल्पी (दलित) समुदायको इतिहास र पहिचानको बारेमा प्रशस्तै सामग्रीहरू पस्केकै छ। मैले लामो समयसम्म खोजेका प्रश्नहरूको उत्तर यो पुस्तकले दिएको छ। के हामी सबै अपहेलित, दमित र अछूत मात्रै थियौं ? वा हामीलाई इतिहासको एउटा कालखण्ड पछि यस्तो जीवन जिउन बाध्य पारिएको थियो भन्ने कुराको जवाफ यो पुस्तकले दिएको छ। हामीमध्ये धेरैले आफूलाई खसबाहुनकै वंश हौं भन्ने सोचेका थियौं। तर, यो पुस्तक पढेपछि त्यो केवल आंशिक सत्य रहेको भन्ने थाहा हुन्छ। खासगरी कर्नाली वरिपरि भएको नदी सभ्यताको विकासलाई हेर्दा अहिले शिल्पी (दलित) भनिएका समुदायहरू यहाँका अनादिकालीन रैथाने मूलवासी थिए। शासकहरूले विभिन्न युद्ध तथा षड्यन्त्रमार्फत हराई सकेपछि उनीहरूको सबै किसिमका पहिचानहरू नष्ट पारिएका रहेछन्। उनीहरूका सभ्यता, चाडपर्व, संस्कृति, भूमि, राजकाज तथा कलासीपहरूलाई कसरी खोसिएका रहेछन् ? भन्ने कुरा यो पुस्तकले तथ्यसहित पुष्टि गरेको छ। प्राचीनकालमा आफन्तजनको मृत्युमा चौतारामा बरपीपल, तुलसी रोप्ने पर्यावरणीय सभ्यताको सुरुवातकर्ता सार्की थिए। पछि अछूत सार्कीले बनाएको चौतारामा बस्दा अपमानित हुने भन्दै त्यसलाई अन्य जातिहरूले घरआँगनमा नै बरपीपल, तुलसी रोप्न थाले। पछि गएर मनुको विधानले अछूतहरूलाई त बरपीपल, तुलसी रोप्नै प्रतिबन्ध लगायो। कर्नालीको नामकरण नै पञ्चैबाजा समूहभित्रको कर्नाल बाजाको नामबाट भएको तथ्य यो पुस्तकले प्रकाश पारेको छ। त्यस्तै भेरी नदी नामकरण पनि पञ्चैबाजा समूहकै भेरी बाजाकै नामबाट नामकरण भएको हो। किनकि वर्तमान दमाहा बाजाको पुरानो नाम भेरी थियो। त्यही भेरी बाजाबाट भेरी नदी सभ्यताको नामकरण प्रागैतिहासिक कालमै शिल्पी (दलित)का पुर्खाहरूले नामकरण गरेका थिए। पुस्तकले जसरी विभिन्न जातिहरूका अलगअलग राज्यहरू थिए, बाइसे र चौबिसे राज्यको समयमा। त्योभन्दा पहिले नै अर्थात् १२ औैं शताब्दीमा खस साम्राज्य फैलनुभन्दा अघिसम्म अहिले शिल्पी (दलित) भित्र भएका कामी, दमाई, सार्की, वादी, गन्धर्व, चमार, पासवान सबै जातिहरूको आआफ्नै गौरवशाली राज्य थियो भनेर फेहरिस्त नै पुस्तकमा उल्लेख छ। कर्नाली र सुदूरपश्चिम प्रदेशका हरेक जिल्लामा यी समुदायको जातीय नाममा विभिन्न दर्जनौ कोट, किल्ला र गढीको नामकरण नभएको कुनै जिल्लै बाँकी छैन। यो सत्यलाई कुनै इतिहासकारहरूले इतिहासमा कतै उल्लेख गरेका छैनन्। योभन्दा पहिले पनि बझाङको अध्ययनमा जाँदा त्यहाँ भूल (सार्की) राजा भएको र उनीहरूले छालाको मुद्रासमेत निकालेको कुरा आएको थियो। डीबी नेपालीको अध्ययनले योभन्दा अझ भित्र पसेर सबै शिल्पी(दलित) जातिहरूको राज्य भएको। र, उनीहरू यस क्षेत्रको अनादिकालीन रैथाने मूलवासी शासक र राजवंश भएको उल्लेख गरेका छन्। यो विषय आफैंमा वर्तमान पहिचान र आत्मसम्मानको आन्दोलनका लागि कोसेढुंगा सावित भएको छ। शोधकर्ताले उत्खनन गरेका धेरै विषयवस्तुहरूले जिज्ञासु अध्येताहरूलाई थप अन्वेषणको लागि आधार तयार पारिदिएको छ। किनकि यो अनुसन्धान अत्यन्त सीमित स्रोत, साधन तथा समयमा उनले यो पुस्तक तयार पारेका हुन्। उनले खोजका क्रममा उधिनेका प्रायः सबै विषयहरू स्वतन्त्र अध्ययन तथा अनुसन्धान गर्न लायक छन्। उनको यो अमूल्य कृतिलाई प्रकाशन गरेर कर्नाली प्रदेश सरकारले नेपालका आम शिल्पी (दलित)हरूलाई ठूलो गुन लगाएको छ। यसले उनीहरूको अस्तित्व, इतिहास, पहिचान र आत्मसम्मान बढाउन ठूलो भूमिका खेल्ने नै छ। अझै कर्नाली प्रदेशका शिल्पीहरूको अनादिकालीन शिल्प सभ्यता (मानव) सभ्यतालाई समेत उजागर गरेको छ। कर्नाली केवल खसभाषा र सभ्यताको उद्गमस्थल मात्र नभएर हिन्दू धार्मिक व्यवस्थाले तुच्छ र अपहेलित गरेको शिल्पी (दलित) समुदायको वैभवशाली सभ्यता र संस्कृतिको अनादिकालीन उद्गमस्थल पनि हो भन्ने स्थापित गरेको छ। रोचक कुरा के छ भने खसभाषाभन्दा पनि जेठो दमाई जातिले हुड्के गाथामा बाच्ने गाथा रहेको पुस्तकले पुष्टि गरेको छ। अन्य ६ वटा प्रदेशका शिल्पी (दलित) को जनसंख्या ५ देखि १७ प्रतिशत भएकोमा कर्नालीमा अहिले ३० प्रतिशतको हाराहारीमा रहेको पाइन्छ। यसरी संख्या मात्र नभएर उनीहरूको अनादिकालीन शिल्पसभ्यता र संस्कृतिमा पनि अगाडि छन् भन्ने प्रमाणित गरेको छ। भविष्यमा अहिलेको प्रशासनिक संघीयताले समाधान हुने अवस्था छैन। तसर्थ, हिमालपहाडका शिल्पी (दलित) का लागि भेरीकर्नाली र तराईमधेसमा सहलेश सम्राट् भौगोलिक स्वायत्तता राज्यले दिनु न्यायसंगत हुन्छ। यसका लागि लेखकले अन्वेषण गरेका धेरै विषयहरूको बारेमा राज्यले नै प्रशस्त लगानी गरी थप अध्ययन गर्न आवश्यक छ। यसमा नेपाल सरकारले विशेष ध्यान दिन सके अनादिकालीन शिल्पसभ्यता र सांस्कृतिक सम्पदाको जगेर्ना हुन सक्छ। जसबाट देशकै सभ्यता र संस्कृति थप समृद्ध हुने देखिन्छ।"
पोखराकाठमाडौंको सडक यात्रा दुई घण्टाको बनाउने योजना छ : अर्थमन्त्री शर्मा,"पोखरा : अर्थमन्त्री जनार्दन शर्माले पोखराकाठमाडौंं सडक यात्रालाई दुई घण्टामा छोट्याउने योजना बनाउने बताएका छन्। शुक्रबार पोखरा उद्योग बाणिज्य संघले कास्कीको पोखरामा आयोजना गरेको स्वागत तथा छलफल कार्यक्रमलाई सम्बोधन गर्दै मन्त्री शर्माले यसको लागि भौतिक पूर्वाधार मन्त्रालयसँग छलफल भइरहेको जानकारी दिए। पोखरा काठमाडौंलाई २ घण्टामा कसरी जोड्न सकिन्छ ? यस विषयमा छलफल सुरु भएको छ। सुरुङमार्ग बनाएर हुन्छ या वैकल्पिक मार्ग बनाएर हुन्छ, छलफल चलिरहेको छ, उनले भने, पोखराकाठमाडौं सडक मार्गलाई अन्तर्राष्ट्रिय स्तरको बनाएर यात्रा छोट्याउने सरकारको योजना छ। कार्यक्रममा उद्योगी व्यवसायीहरुले कोभिड१९ बाट थलिएको उद्योग व्यवसाय क्षेत्रलाई राहत मिल्ने गरी सरकारले थप कार्यक्रम ल्याउनुपर्ने, बैंकिङ्ग क्षेत्रको अराजकता नियन्त्रण गरी ऋणको व्याजदर घटाउपनुपर्ने, पोखरा विमानस्थल निर्माण कार्य छिटो सम्पन्न गर्नुपर्ने, कर्जा वितरणलाई सहज बनाउनुपर्नेलगायतका मागहरु राखेका थिए।"
यौनिकताका विषयमा सामाजिक दृष्टिकोण बदलिनुपर्छ,"मितिनी नेपालले करिब दुई दशकदेखि यौनिक अल्पसंख्यकको हक हित र संरक्षणमा काम गर्दै आइरहेको छ। समाज अझै पनि यौनिकताका बारे खुलेको छैन। त्यसैले यौनिक अल्पसंख्यकलाई जीवनयापन गर्न सहज नभएको मितिनी नेपालकी संस्थापक अध्यक्ष लक्ष्मी घलान बताउँछिन्। उनी समाजको दृष्टिकोण बदलेर यौनिक अल्पसंख्यकहरूले पनि खुलेर समाजमा बाँच्न पाउनुपर्ने बताउँछिन्। यहाँ उनीसँग यौनिकता र समाजबारे गरिएको छोटो कुराकानी प्रस्तुत गरिएको छ। मितिनी नेपालले यौनिक तथा लैंगिक अल्पसंख्यक समुदायको अधिकारका लागि के के प्रयास गर्यो ? सन् २००२ मा मितिनी समर्थन समूहको स्थापनासँगै मितिनी नेपालले यात्रा सुरु गर्यो। जुन २००५ मा औपचारिक रूपमा दर्ता भयो। लक्ष्मी घलान र मीरा वज्राचार्यको नेपालकै पहिलो खुला लेस्बियन जोडीले सो समूहको नेतृत्व गर्यो। नेपालका यौनिक तथा लैगिंक अल्पसंख्यक समुदायहरूको मानव अधिकारको संरक्षण तथा संवर्द्धनमा संस्था लागि परेको छ। उनीहरूको मर्यादित जीवनयापनका लागि सामाजिक, सांस्कृतिक, आर्थिक, कानुनी तथा राजनीतिक अधिकारसहितको समतामूलक समाज निर्माण गर्ने उद्देश्य संस्थाको छ। समलैंगिकतालाई वैधानिक बनाउने र संविधानमा यो समुदायको अधिकारको रक्षा गर्ने नेपाल एक मात्र दक्षिण एसियाली मुलुक हो। समुदायको भिजिबिलिटीका लागि मितिनी नेपालले विभिन्न कार्यक्रमजस्तै बहस तथा पैरवी, सचेतनामूलक तालिम तथा अभिमुखीकरण कार्यक्रम, क्षमता तथा सीपमूलक कार्यक्रम, कानुनी तथा मनोवैज्ञानिक परामर्श सेवा साथै समुदायका मुद्दाहरूमा सम्बन्धित रहेर अध्ययन तथा अनुसन्धान गर्दै आइरहेका छौं। यो समुदायले के कस्ता सामाजिक तथा कानुनी विभेदको सामना गर्नु परिरहेको छ ? यौनिक तथा लैंगिक अल्पसंख्यक समुदायका व्यक्तिहरूलाई एउटै बाकसमा राखेर पहिचान गर्ने गरिन्छ। तेस्रो लिंगी समुदायका रूपमा समाजमा विभिन्न आपत्तिजनक नाम दिएर सम्बोधन गरिन्छ। वास्तवमा यो समुदायमा विभिन्न यौन अभिमुखीकरण, लैंगिक पहिचान, लैंगिक प्रस्तुति र यौन विशेषता भएका व्यक्तिहरू पनि समेटिएका छन्। नेपालको संविधान २०७२ को धारा १२, १८ र ४२ ले यो समुदायको अधिकारलाई सुनिश्चित गरेको छ। यद्यपि यी अधिकारहरू विभेदकारी देखिन्छन्। धारा १२ ले लैंगिक पहिचानसहितको नागरिकताको हक प्रदान गरेको छ। धारा १८ ले यो समुदायको संरक्षण, सशक्तीकरण र विकासका लागि कानुनबमोजिम विशेष व्यवस्था गर्न रोक लगाएको मानिने छैन भन्दै समानताको हकको व्यवस्था गरेको छ। धारा ४२ ले सामाजिक न्यायको हक प्रदान गरेको छ, जसमा सामाजिक र शैक्षिक दृष्टिले पछाडि परेका अरू वर्गका साथै यौनिक तथा लैंगिक अल्पसंख्यक नागरिकलाई समानुपातिक समावेशी सिद्धान्तको आधारमा राज्यको निकायमा सहभागिताको ग्यारेन्टी गरेको छ। तर, अझै पनि यी अधिकारहरूको अक्षरशः पालना नहुँदा यो समुदायले विभिन्न किसिमका सामाजिक तथा कानुनी जटिलताहरू सामना गर्नु परिरहेको छ। समाजको यो समुदायप्रतिको दृष्टिकोण कस्तो छ ? यौनिक तथा लैंगिक अल्पसंख्यक समुदाय सामाजिक, सांस्कृतिक, आर्थिक, कानुनी, नागरिक तथा राजनीतिक अधिकारहरूबाट वञ्चित छन्। अर्कोतर्फ समाजले अझै पनि फरक खाले यौनिकता र लैंगिक पहिचान भएका व्यक्तिहरूलाई सहज स्वीकार गर्न सकेको छैन। सृष्टिमा नभई दृष्टिमा परिवर्तन हुनु आवश्यक छ भन्ने तथ्यलाई अझै पनि नेपाली समाजले बुझेको देखिँदैन। यौनिकता प्राकृतिक नभई पूर्वजन्मको श्राप वा पाप हो भन्ने गलत बुझाइ छ। यद्यपि, पहिलेको तुलनामा हाल समाजको बुझाइमा केही फरकपन भने पक्कै आएको छ। यस समुदायले पहिचानका लागि के कस्ता समस्या भोगिरहेको छ ? क्षमता हुँदाहुँदै पनि अवसरबाट वञ्चित यो समुदायले पहिचानका लागि आफ्नै घरपरिवार र समाजसँग संघर्ष गर्नु परिरहेको छ। देशको नागरिक भएता पनि राज्यविहीन महसुस गरिरहेका छन्। राज्यबाट प्रदान गरिएका सेवा तथा सुविधाहरूमा यो समुदायको पहुँच छैन। आधारभूत मानव अधिकारलगायत स्वास्थ्यसेवा, शिक्षा, रोजगारी तथा सामाजिक सुरक्षाबाट यो समुदाय वञ्चित छन्। समग्रमा यौनिक तथा लैंगिक अल्पसंख्यक समुदाय घृणा, अपराध, मनोमानी नजरबन्द, पारिवारिक अस्वीकृति, उत्पीडन, जबरजस्ती विवाह, अन्तरलिंगी व्यक्तिहरूको हकमा जबर्जस्ती यौनांग चयन, अपहरण, बलात्कार, हत्याजस्ता समस्याहरूबाट पीडित छन्। यस्ता समस्याका निराकरणका लागि राज्यको भूमिका कस्तो हुन्छ ? सबैभन्दा महत्त्वपूर्ण कुरा भनेको पारिवारिक स्वीकृति नै हो। संसारमा जन्म लिने व्यक्तिहरूमा फरकखाले यौनिकता भएकाहरू पनि पर्छन्। उनीहरूको जन्म पनि प्राकृतिक नै हो भन्ने तथ्यलाई सबैले स्वीकार गर्नैपर्छ। फरक यौन व्यवहार र लैंगिक प्रस्तुति भएका व्यक्तिहरूलाई पनि समाजमा सम्मानित जीवनयापन गर्न सोही किसिमको वातावरण निर्माण गर्नु जरुरी छ। जसका लागि समुदायलाई कलंकित र अपमानित दृष्टिकोणले हेर्नु हुँदैन। उनीहरूको चाहना तथा भावनालाई बुझ्ने प्रयास गर्नुपर्छ। अभिव्यक्ति गर्न पनि स्थान दिनुपर्छ। संविधानमा सुरक्षित अधिकारहरूको कार्यान्वयन हुनु जरुरी छ भने विभेदकारी कानुनको संशोधन तथा खारेज हुनु आवश्यक छ। जो खोजिरहेछन् निरन्तर पहिचान"
महाधिवेशनले राष्ट्रिय आकांक्षा पूरा गर्न सक्षम नेतृत्व खडा गर्छ : ओली (भिडियो),"काठमाडौं : नेकपा एमालेका अध्यक्ष केपी शर्मा ओलीले महाधिवेशनले राष्ट्रिय आकांक्षा पूरा गर्ने अभियानको नेतृत्व गर्न सक्षम शक्ति खडा गर्ने दाबी छन्। मंसिर १० देखि १२ गतेसम्म हुने ऐतिहासिक दशौं राष्ट्रिय महाधिवेशनको तयारीमा जुटेको बताउँदै ओलीले यसबाट पार्टी निर्माण, विस्तार र एकता प्रकृयालाई नयाँ उचाई प्रदान गर्ने स्पष्ट पारेका छन्। शनिबार हुने प्रतिनिधि छनोट अगाडि अध्यक्ष ओलीले ०७४ सालको आम निर्वाचनमा एमालेले सुखी नेपाली, समृद्ध नेपालको स्थापना भन्ने परिकल्पना गरेको उल्लेख गरेका छन्। उनले एकता प्रकृयापछि पार्टीको शीर्ष तह, सचिवालयमा पुगेका अराजक दक्षिणपन्थी अवसरवादीले एकीकरणलाई पूर्णता दिने नभई पार्टी कब्जा गर्ने र पार्टीलाई गलत दिशामा धकेल्ने दुष्प्रयास आरम्भ गरेको टिप्पणी गरेका छन्। ओलीले भनेका छन्, २०७५ जेठ ३ गते जननेता मदन भण्डारी र जीवराज आश्रितको स्मृति दिवसको सन्दर्भ पारेर कम्युनिष्ट आन्दोलनको दुई मूलधारबीच एकीकरण गरेका थियौं। तर हाम्रो अपेक्षा विपरीत, इतिहासको दुःखद् अध्याय दोहरियो। दोश्रो राष्ट्रिय महाधिवेशनपछि नेतृत्वमा पुगेका दक्षिणपन्थी अवसरवादीहरुले झैं, एकता प्रकृयापछि पार्टीको शीर्ष तहसचिवालयमा पुगेका अराजक दक्षिणपन्थी अवसरवादीहरूद्वारा एकीकरणलाई पूर्णता दिने हैन, पार्टी कब्जा गर्ने र पार्टीलाई गलत दिशामा धकेल्ने दुष्प्रयास आरम्भ गरियो। ओलीले दक्षिणपन्थी अवसरवाद र संगठनात्मक अराजकता माथि निर्णायक विजय हासिल गरी जनताको बहुदलीय जनवादको मार्गदर्शनमा समाजवादको आधार निर्माण गर्ने ऐतिहासिक अभिभारा पूरा गर्न आह्वान गरेका छन्। पार्टी सुढृढ र गतिशील भएर अगाडि बढेको छ : ओली एमाले महाधिवेशन सहमतिको एमाले राष्ट्रिय महाधिवेशन : शनिबार देशभर प्रतिनिधि चयन गर्दै पूर्वप्रधानमन्त्री ओलीले एमाले लोकतान्त्रिक पार्टी भएकाले लोकतन्त्रलाई प्रणालीको रूपमा मात्रै होइन, प्रक्रिया र पद्धतिको रूपमा बुझ्ने बताएका छन् लोकतान्त्रिक अभ्यास भनेको जिम्मेवारीवोध र अनुशासन सहितको अभ्यास हो र प्रतिस्पर्धा मात्रै होइन, समझदारी, अझ उन्नत स्तरको समझदारी र सहमति लोकतन्त्रको उच्चस्तरीय अभ्यास हो। उनले भने, दलहरूका बीचमा प्रतिस्पर्धा हुन्छ र त्यो स्वस्थ हुनुपर्छ। दलभित्रआपसी समझदारी सुदृढ एकताको आधार हो। भिडियो"
राष्ट्रिय जनगणना : सभामुख सापकोटाको तथ्यांक संकलन,"काठमाडौं : प्रतिनिधि सभाका सभामुख अग्नी सापकोटा १२ औं राष्ट्रिय जनगणना अभियानमा सहभागी भएका छन्। शनिबार बिहान लैनचौरस्थित निवासमा पुगेको टोलीलाई सापकोटाले परिवारको तथ्यांक उपलब्ध गराएका हुन्। सभामुख सापकोटाले जनगणनामा सहभागी भइ साँचो विवरण उपलब्ध गराउन सबैमा आव्हान गरेका छन्। जनगणना सञ्चालन संयोजन समितिका राष्ट्रिय संयोजक डा राम कुमार फुँयालको नेतृत्वमा केन्द्रीय तथ्यांक विभागका महानिर्देशक नेबिन लाल श्रेष्ठसहितको टोली तथ्यांक संकलनका लागि सभामुख निवास पुगेको थियो। बिहीबारबाट राष्ट्रिय जनगणना सुरु भएको हो। राष्ट्रपति विद्यादेवी भण्डारीको पहिलो विवरण सङ्कलन गरेर बिहीबारदेखि देशभर १२ औँ राष्ट्रिय जनगणना२०७८ प्रारम्भ भएको हो। राष्ट्रपतिपछि प्रधानमन्त्री शेरबहादुर देउवाको पनि विवरण संकलन गरिएको थियो। राष्ट्रिय जनगणना अभियान कात्तिक २५ देखि सुरु भइ मङ्सिर ९ गतेसम्म १५ दिनको कार्यक्रममा रहने र गणकहरूले हरेक नेपालीको घरदैलोमा पुगेर गणना गर्नेछन्। संघीयतामा पहिलो जनगणना आजदेखि, प्रकृतिदेखि संस्कृतिसम्मको गणना गरिँदै राज्यको नीति निर्माणमा सहयोग पुग्छ, जनगणनामा सहयोग गरौं : ओली (भिडियो) जनगणना महत्त्वपूर्ण राष्ट्रव्यापी कार्यक्रम हो, सफल बनाऔं : राष्ट्रपति राष्ट्रपति भण्डारीको पहिलो तथ्याङ्क लिएर राष्ट्रिय जनगणनाको सुरुवात राष्ट्रिय जनगणना: प्रधानमन्त्री देउवाको तथ्याङ्क सङ्कलन राष्ट्रिय जनगणना : कोही नदोहोरियोस्, तथ्य नछुटोस्"
सामा चकेवा खेलब गे बहिना,"कात्तिके मास यौउ भैइया सामा लेलक अवतार। सामा चकेवा खेलब गे बहिना भइया जिवइथु हजार।। सामा चकेवा खेल्दा गाइने यो लोकप्रिय मैथिली भाषाको गीत हो। जहाँ दिदीबहिनीले दाजुभाइको दीर्घायु र प्रेमको चर्चा गर्छन्। छठपछि अहिले मधेसमा सामा चकेवा पर्वको उल्लास छ। सामा चकेवाका मधुर गीतले ग्रामीण भेगमा प्रेम, सद्भाव र समर्पणको भाव झल्काएको छ। तराईका मधेसी तथा थारू समुदायका दिदीबहिनीहरूले विशेषरूपमा यो मनाउँछन्। दाजुभाइको दीर्घायु, आरोग्य र ऐश्वर्य प्राप्तिका लागि दिदीबहिनीले सामा चकेवा पर्व मनाउँछन्। यो पर्व द्वितीया तिथिदेखि पूर्णिमा तिथिसम्म मनाइन्छ। सो पर्वका लागि द्वितीया तिथिका दिन दिदीबहिनीले सामा चकेवा पर्वका लागि माटोको आकृति बनाउने कार्यको थालनी गन्छन्। छठ पर्वको खरनादेखि पारणको बीचमा सामा चकेवाको पात्रहरूको आकृति बनाउने काम गरिन्छ। सामा स्त्री पात्र र चकेवा पुरुष पात्र हुन्। दुइवटैलाई चराका रूपमा माटोको प्रतिमा बनाइएको हुन्छ। रातिको खाना खाइसकेपछि दिदीबहिनीहरू ढालासहित गाउँको चौवटियामा जम्मा हुन्छन्। महिला जब आआफ्नो घरबाट डालामा मूर्ति राखी सामा खेल्न चौरतिर निस्किन्छन् तब उनी गाउँछिन् : डालाले बहार भेली, बहिनी से पलाँ बहिनो फलाँ भइया लेल डाला छिन, सुनु गे राम सजनी। ढालामा सामा चकेवाको माटोको प्रतिमा हुन्छन्। त्यसबीचमा टुक्की बालेर राखिन्छ। मध्यरातसम्म चौबाटोमा बसेर मधुर गीतहरू गाइन्छ। जहाँ दिदीबहिनी र दाजुभाइबीचको अमर प्रेम, सत्कर्मको प्रशंसा र वर्णन गरिन्छ। वृन्दावनमे आगि लागै कोइ ने मिझावे हे हमर भैया फलना भैया दौडीदौडी मिझावे हे। अरू पर्वमा साउन्ड सिस्टमबाट गीत बजाएर नाचिन्छ। तर, यो पर्वमा दिदीबहिनीहरू भेला भएर आफ्नै मुहारबाट मधुर भाकामा सामा चकेवाको गीत गाउँछन्। ढाला फेर गर्दै नाच्छन्। दाजुभाइ र दिदीबहिनी (सामा चकेवा) बीचमा झगडा लगाउने चुगला (चुक्ली लगाउने मान्छे) को जुँगा जलाइन्छ। दिदीबहिनीले त्यस्ता पात्रलाई गीतबाटै बेइज्जत र खिल्ली उडाउँछन्। दाजुभाइको प्रशंसा गर्छन्। पान पान पान, भैइया मुहमे पान। छाउर छाउर छाउर, चुगला मुहमे छाउर।। द्वापर युगमा श्रीकृष्णकी सुपुत्री सामा वृन्दावन जंगलमा घुम्न गएकी थिइन्। ऋषिसँग रमन गरेको झूटो कुरा सेविका डिहुलीले कृष्णसमक्ष चुगली लगाए। आवेशमा आएर कृष्णले सामा र वृन्दावनका समस्त ऋषिलाई चरा बन्ने श्राप दिएका थिए। यो कुरा सुनेपछि सामाका भाइ साम्बले दिदीलाई श्रापबाट मुक्त गराउन घोर तपस्या गरे। तपस्याबाट खुसी भएर कृष्णले सामासहित सबै ऋषिलाई श्रापबाट मुक्त गरेको किंवदन्ती छ । दाजुभाइको दीर्घायु, आरोग्य र ऐश्वर्य प्राप्तिका लागि दिदीबहिनीले सामा चकेवा पर्व मनाउँछन्। त्यसपछि सामाले चकेवाको दीर्घायु, प्रेम प्रतीकको रूपमा सामाचकेवा पर्व मनाउन थालिन्। सामाचकेवा पर्व मनाउँदा दाजुभाइ हजारौ साल बाँच्ने र सामाजमा जनप्रेमी काम गर्न उनीहरूलाई ऊर्जा प्राप्त हुने जनविश्वास छ। बाहिर रहेका दाजुभाइहरू पनि पर्वमा घर फर्किने गर्छन्। दाजुभाइको वीरता, उदारता र प्रशंसाको वर्णन, बहिनीको अद्भुत भ्रातृत्व प्रेमको चित्रण यस पर्वमा गरिन्छ। चुक्ली गर्नेहरूको प्रतीक चुगला प्रवृत्तिको निन्दा आजको सामाजमा अझै जीवित छ। सामा चकेवा पर्वमा पारिवारिक जीवन तथा लोक आस्थाको अटल सम्बन्धसमेत छल्किन्छ। यसलाई पनि गीतबाटै वर्णन गरिएको छ : कौन भइया जेताह गंगा रे जमुना, कोन भइया लौते चिकनी माई रे माई। बडका भइया जेता गंगा जमुना, छोटका भइया लौता चिकनी माई रे माई।। काँचो माटोले बनाइएका मानव, चरा र जनावरलगायतका मूर्तिलाई सामा र त्यही सामालाई आगोमा पकाएमा त्यसलाई चकेवा भन्ने संज्ञा दिन्छ। बनाएका माटाका मूर्तिहरूको नै विशेष महत्त्व रहेको पाइन्छ। कात्तिक पूर्णिमाको साँझा आँगनमा सामा चकेवालगायतका पात्रहरूलाई घुँडामा राखेर दाजुभाइने फुटाउँछन्। दिदीबहिनीले शुभआशिषसहित च्युरा र बतासा (चिनीबाट बनेको मिठाई) दिन्छ। दाजुभाइले दिदीबहिनीलाई दक्षिणास्वरूप च्युरा, बतासा र द्रव्य दिन्छन्। त्यही दिन राति सामा चकेवा खेलेर विशेष उत्सवका साथ नदी, तलाउ तथा जोतेको खेत, खुला चौरमा गाडेर बिदाइ गरिन्छ। सामा चकेवाको बिसर्जनको बेलाको गीत मर्मस्पर्शी हुने गरेको छ : सामचको, सामचको अइह हे जोतल खेतमे बइसिह हे। पूर्णिमाका दिन सामा चकेवालाई अर्को वर्ष फेरि कुड खेतमा आई बस्नु है भन्दै सबै माटोका पात्रको बिसर्जन गरिने परम्परा चलन छ। सामा चकेवा पर्व मनाउनका लागि मैथिलानी नारीहरू माइती जाने चलन छ। सहरमा बिस्तारै यो पर्व हराउँदै गए पनि ग्रामीण भेगमा अझै सामा चकेवा पर्वको रौनक देख्न पाइन्छ। सामाजिक एवं सांस्कृतिक महत्त्व झल्काउने र दाजुभाइ तथा दिदीबहिनीबीचको सम्बन्धलाई प्रगाढ बनाउने यो पर्वको संरक्षण, संवर्द्धन गर्न जरुरी छ।"
एमाले राष्ट्रिय महाधिवेशन : शनिबार देशभर प्रतिनिधि चयन गर्दै,"काठमाडौं : एमालेले शनिबार एकैदिन देशभर महाधिवेशन प्रतिनिधि चयन गर्दैछ। वडा, नगरगाउँ अधिवेशन सम्पन्न गरेको एमाले महाधिवेशन प्रतिनिधि चयनमा जुटेको हो। साढे ७ लाख संगठित सदस्य रहेको एमालेले महाधिवेशनका लागि कम्तिमा १ हजार ९ सय ९९ प्रतिनिधि छनौट गर्दैछ। प्रदेश र सोसरहका कमिटीबाट २ महिलासहित ५ जना प्रतिनिधि चयन हुने छन्। महाधिवेशनमा एमालेका तीन प्रकारका प्रतिनिधि हुनेछन्। पदेन प्रतिनिधि जसमा केन्द्रीय कमिटी, केन्द्रीय निकायबाट स्वत: आउनेछन्। भौगोलिक क्षेत्र, जनवर्गीय संगठनबाट निर्वाचित प्रतिनिधि आउनेछन्। पाँच प्रतिशत प्रतिनिधि मनोनयन गरिनेछ। महाधिवेशनबाट अध्यक्ष, वरिष्ठ उपाध्यक्ष, ४ उपाध्यक्ष, १ महासचिव, १ उपमहासचिव र ७ सचिवसहित १५ पदाधिकारी निर्वाचित हुनेछन्। ४५ स्थायी समिति सदस्यसहित २ सय २५ जनाको केन्द्रीय कमिटी रहने व्यवस्था नयाँ विधानमा छ। यो महाधिवेशनमा अध्यक्षसहित पदाधिकारी मात्रै होइन केन्द्रीय सदस्यसमेत सहमतिमै चयन गर्ने तयारी नेतृत्वले गरिरहेको छ। कतिपय स्थानमा भने सर्वसम्मत रूपमा प्रतिनिधि चयन भइसकेका छन्। शुक्रबार महासचिव ईश्वर पोखरेलले तुल्सीलाल स्मृति भवन च्यासलमा पत्रकार सम्मेलन गरी महाधिवेशनको लोगो सार्वजनिक गरेका छन्। एमालेले एकसिंगे गैंडाको मस्कटले कम्युनिष्टको झणडा बोकेको लोगो तयार पारेको छ। एमालेले सार्वजनिक गर्यो राष्ट्रिय महाधिवेशनको लोगो एमाले राष्ट्रिय महाधिवेशन : भित्ते लेखन र ब्यानरको प्रयोग नगर्ने एमाले महाधिवेशन सहमतिको"
जो खोजिरहेछन् निरन्तर पहिचान,"ओखलढुंगामा जन्मिएकी वर्ष ३० की नीलम पौडेल ट्रान्सजेन्डर महिला हुन्। उनले आफू कक्षा ८ मा अध्ययन गर्दा एउटा पत्रिकामा छापिएको लेख पढ्ने अवसर पाइन्। जसले उनलाई समलिंगी महिला, तेस्रोलिंगी र ट्रान्सजेन्डरका बारेमा धेरै कुरा सिक्ने अवसर मिल्यो। त्यो लेख पढिसकेपछि उनले आफूलाई कुनै पनि रोग नलागेको र समलिंगी सम्बन्ध विपरीतलिंगी सम्बन्ध जस्तै सामान्य र प्राकृतिक रहेको कुरा बुझिन्। तर, आफूजस्तै व्यक्तिहरूको पहिचानका लागि आफैंसँग, परिवारसँग, समाजसँग र मुलुकसँग गर्नु परिरहेको संघर्षको यात्रा कहिलेसम्म ? उनी हरेकलाई त्यही प्रश्न गर्छिन्। पेसाले मेकअप आर्टिस्ट नीलमले रोजगारको सिलसिलामा मुलुकभित्र र बाहिर भ्रमण गर्दा आफू ट्रान्स भएकै कारण एयरपोर्टका कर्मचारीहरूबाट विभेदपूर्ण व्यवहारको सामना गर्नु परेको बताइन्। कुनै कुनै अवस्थामा त उनलाई आफू ट्रान्स भएको प्रमाण देखाउन पनि बाध्य पारिएको छ। उनी चाहिन्छन्, यौनिक तथा लैंगिक अल्पसंख्यकहरूले पनि अन्य मानवसरह समान व्यवहारका साथ सम्मानजनक जीवन जिउन पाऊन्। ००० उमेरले २१ पुगेकी माया परियार (नाम परिवर्तन) एक समलिंगी महिला हुन्। स्याङ्जा मिर्मी स्थायी घर भएकी माया १९ वर्षकी हुँदा विभिन्न युट्युब च्यानलहरूमा प्रसारण हुने यौनिक तथा लैंगिक अल्पसंख्यकसम्बन्धी भिडियोहरू हेर्थिन्। सोही क्रममा उनले आफ्नो पहिचानका बारेमा थाहा पाइन्। मध्यमवर्गीय परिवारमा हुर्किएकी माया रोजगारको सिलसिलामा बुटवलको भैरहवा पुगिन्। त्यहाँ उनको भेट एकजनासँग भयो। केही समयसँगै बिताएका उनीहरू एकअर्कालाई मन पराउन थाले। त्यहाँबाट भागेर काठमाडौं आए। फरक यौनिकता र लैगिंकता भएकै कारण त्यसबीच माया धेरै संघर्षका साथ अगाडि बढिन्। त्यसपछि परिवारसँग बोलचाल बन्द भयो। छोरीको त्यस्तो व्यवहार र निर्णयले आफूहरू समाजमा मुख देखाउन लायक नभएको भन्दै अनेक लाञ्छना लगाए। विभेदको सामना गर्नु परेको र गरिरहेको माया दुःखेसो उनी पोख्छिन्। नेपालको कानुनले समलिंगी विवाहलाई मान्यता नदिएकै कारण आफूहरूको सम्बन्धलाई परिवार र समाजले र मायाको आफ्नो पार्टनरको परिवारले जातकै कारण आफूलाई सहर्ष स्वीकार नगरेको उनी बताउँछिन्। पढाइमा अब्बल मायाले यो वर्ष मात्रै कक्षा १२ को परीक्षा दिन पाइन्। यिनै विभिन्न कारणले मायाले पढाइको दुई वर्ष गुमाउनु पर्यो। आफूहरूको सम्बन्धको तीन वर्ष पुग्दै गर्दा चिनजानका एक दाइ पर्नेको सहयोगमा उनीहरू मितिनी नेपालको सम्पर्कमा आए। हाल मितिनी नेपालमै प्रदेश नं ३ को कार्यक्रम संयोजकको रूपमा कार्यरत माया एलजीबीटीआई अधिकारकर्मीको रूपमा आफूलाई चिनाउँदै अघि बढिरहेकी छन्। उनका पाइलाहरू कहिल्यै रोकिएका छैनन्। उनी भन्छिन्, विवाहको औपचारिक प्रमाण नहुँदा यो समुदाय विभिन्न अधिकारबाट वञ्चित हुनु परेको छ। सक्षम भएर पनि फरक यौनिकताकै कारण आफूले चाहेजस्तो रोजगारी पाउन सकिरहेको छैन। ००० नेपालगन्जका ५३ वर्षीय किरण मल्ल ट्रान्स म्यान हुन्। उनी आफ्नो पार्टनर श्रीमायासँग बस्थे। लैंगिक तथा यौनिक अल्पसंख्यकहरूको अधिकारका लागि जोसिलो भएर काम गर्दै आएका थिए। किरणले विगतमा परिवार र समाजबाट धेरै विभेद सहेका छन्। तथापि उनी र उनको पार्टनरलाई उनीहरूको परिवारले स्वीकार गरेको छ। उनीहरू धेरै वर्षदेखि सँगै बस्दै आएका थिए। त्यसलगत्तै कोभिड१९ को महामारीले गर्दा लैंगिक तथा यौनिक अल्पसंख्यकहरूले आफ्नो जीवनका लागि अझ थप चुनौती र संघर्ष गर्नु परिरहेको छ। यौनिक तथा लैंगिक अल्पसंख्यक समुदायभित्र समलिंगी महिला (लेस्बियन), समलिंगी पुरुष (गे), उभयलिंगी (बाइसेक्सुअल), पारलिंगी (ट्रान्सजेन्डर) र अन्तरलिंगी (इन्टरसेक्स) जस्ता फरक पहिचान भएका व्यक्तिहरू पर्छन्। संक्रामक कोरोना भाइरसको प्रकोपको समयमा सरकारको भेदभावपूर्ण व्यवहार र अनुचित व्यवहारले समुदायलाई थप चुनौती भोग्नु परेको छ। किरण एक मधुमेह रोगी थिए, जो आफ्नो आवश्यक औषधि किन्न नसक्दा संघर्ष गरिरहेका थिए। यो यस्तो दुर्भाग्य हो कि रोगी व्यक्तिले स्वास्थ्य अवस्थाका लागि औषधि किन्न असमर्थ हुन्छ। अध्ययनले रोग प्रतिरोधात्मक क्षमता कम भएका व्यक्तिहरूका लागि कोरोना भाइरस घातक साबित भएको र किरणको अन्तर्निहित स्वास्थ्य अवस्था मधुमेह भएकाले उनी भाइरसबाट बढी जोखिममा थिए तर पनि उनले नियमित औषधि किन्न सकेनन्। उमेर पुगिसकेका यौनिक अल्पसंख्यकका लागि यो एक दुःखद् वास्तविकता हो। यस्तो कठिन समयमा पनि सरकारले उनीहरूको अवस्था सुधार गर्न कदम चालेको छैन। यसैबीच किरणलाई पनि कोरोनाको संक्रमणले छोयो। अन्ततः उनले यो संसार छोड्नुपर्यो। ००० मानिस स्वतन्त्र भएर जन्मिन्छ। स्वतन्त्रता सबैलाई प्यारो हुन्छ किनकि स्वतन्त्रतासँगै पहिचान जोडिन्छ। मान्छे हुनुका नाताले पहिचान नै महत्त्वपूर्ण बन्छ। कुनै पनि व्यक्ति महिला, पुरुष वा अन्तरलिंगी भएर जन्मन्छ। नागरिकले पहिचान थाहा पाएपछि सोही पहिचानसहित बाँच्न पाउनु उसको नैसर्गिक अधिकार पनि हो। पहिचानसँग आत्मसम्मान जोडिएको हुन्छ। पहिचान नभएको अवस्थामा कुनै कुराको पनि अस्तित्व रहँदैन र त्यससँगै लोप भएर जान्छ। यौनिक तथा लैंगिक अल्पसंख्यक समुदायमा पनि विभिन्न लैंगिक पहिचान र यौन अभिमुखीकरण भएका व्यक्ति हुन्। स्वतन्त्रतापूर्वक पहिचानसहित सम्मानपूर्ण जीवनयापन गर्न पाउनु उनीहरूको मानवअधिकार हो। सँगै संवैधानिक हकसमेत हो। बच्चा जन्मँदा जैविक लिंग एउटा भए पनि हुर्कदै, बढ्दै जाँदा जन्मँदाको भन्दा फरक लैंगिक पहिचान र स्वरूप परिवर्तन हुन सक्छ। शारीरिक, मानसिक र भावनात्मक रूपले समान लिंगप्रति आकर्षित हुन सक्छन्। सोही अनुरूप उनीहरूको यौन अभिमुखीकरण, लैंगिक पहिचान, लैंगिक अभिव्यक्ति र यौन विशेषताहरू निर्माण हुँदै जान्छन्। यसबाहेक महिला र पुरुष जनाउने दुवै यौनांग तथा विशेषता भएका तर यौनांग शारीरिक हिसाबले पूर्णतया विकसित नभएका व्यक्तिहरू पनि जन्मने गर्छन्। जसलाई अन्तरलिंगी भनिन्छ। समग्रमा यौनिक तथा लैंगिक अल्पसंख्यक समुदायभित्र समलिंगी महिला (लेस्बियन), समलिंगी पुरुष (गे), उभयलिंगी (बाइसेक्सुअल), पारलिंगी (ट्रान्सजेन्डर) र अन्तरलिंगी (इन्टरसेक्स) जस्ता फरक पहिचान भएका व्यक्तिहरू पर्छन्। अधिकार र कानुनी प्रावधान महिला र पुरुषसँगै अन्य फरक पहिचान भएका व्यक्तिहरूलाई यौन अभिमुखीकरणको आधारमा भेदभाव गर्न नपाइने भनी सम्मानित सर्वोच्च अदालतले नजिर सिद्धान्त प्रतिपादन गरेको छ। राज्यले महिला र पुरुषबाहेक यौनिक तथा लैंगिक अल्पसंख्यक व्यक्तिहरूको अस्तित्वलाई स्वीकार गरी उनीहरूलाई पनि संविधानको भाग ३ द्वारा प्रदत्त मौलिक हकहरूबाट वञ्चित गर्न नमिल्ने व्यवस्था गरेको छ। सम्मानित सर्वोच्च अदालतले २०६४ मा गरेको ऐतिहासिक निर्णयअनुसार समलैंगिकतालाई कानुनी मान्यता प्रदान गरेको छ। जसअनुसार नेपालको संविधान २०७२ ले यौनिक तथा लैंगिक अल्पसंख्यक समुदायको अधिकारलाई मौलिक अधिकारको रूपमा स्थापित गरेको छ। संविधानको धारा १२ मा लैंगिक पहिचानसहितको नागरिकताको हक, धारा १८ मा सकारात्मक विभेदको प्रावधानसहितको समानताको हक र धारा ४२ मा सामाजिक न्यायको हक मौलिक हकको रूपमा यो समुदाय पनि संवैधानिक सुनिश्चितता प्राप्त गरेको छ। दक्षिण एसियामै नेपाल यौनिक तथा लैंगिक अल्पसंख्यकहरूको अधिकार स्थापित गर्ने प्रगतिशील राष्ट्र बनेको छ। यस समुदायले हाल विवाहलाई संस्थागत गरेको छ भने नागरिकतामा अन्य भन्ने शब्द लेखेर लिन पाउने सुविधा लिन पाउने भएका छन्। संवैधानिक तथा कानुनी अधिकारमा प्वालहरू यौन अभिमुखीकरण र लैंगिक पहिचानका आधारमा कुनै पनि भेदभावबिना मानव अधिकारको उपभोग गर्न हरेक व्यक्ति स्वतन्त्र छ। सबै व्यक्ति कानुनको अगाडि समान छन्। यस्ता भेदभावलाई कानुनले निषेध गर्छ। राज्यले भेदभावविरुद्ध समान र प्रभावकारी संरक्षणको प्रत्याभूति दिनुपर्छ। संवैधानिक रूपमा सुरक्षित यौनिक तथा लैंगिक अल्पसंख्यक समुदायको अधिकारहरू विभेदकारी देखिन्छन्। अर्कोतर्फ यी अधिकारहरूको प्रभावकारी कार्यान्वयन हुन सकिरहेको छैन। यो समुदायका व्यक्तिहरूले घृणा, अपमान, हिंसा र विभेदको सामना गर्नु परिरहेको छ। लैंगिक पहिचानसहितको नागरिकताको अधिकारलाई वास्तविक रूपमा प्रयोग गर्न पाइरहेका छैनन्। नागरिकताकै अभावमा राज्यबाट प्रदान गरिएका आधारभूत अधिकारलगायत शिक्षा, स्वास्थ्य सेवा, रोजगारी र सामाजिक सुरक्षाबाट वञ्चित हुनु परिरहेको छ। संविधानको धारा ४० ले दलितको हक र धारा ४३ ले सामाजिक सुरक्षाको अधिकार त प्रदान गरेको छ। तथापि यी अधिकारहरूले यौनिक तथा लैंगिक अल्पसंख्यक समुदायलाई सम्बोधन गरेको छैन। मुलुकी देवानीसंहिता २०७६ को धारा ७० ले महिला र पुरुषबीचको विवाहको अधिकारलाई मात्र सुनिश्चित गरेको छ। जुन व्यक्ति व्यक्तिबीचको विवाहलाई सम्बोधन गर्न चुकेको छ। धारा ७६ मा महिला र पुरुषबीचको विवाह दर्तालाई सम्बोधन गरिएको छ। यद्यपि यो व्यवस्था पनि यौनिक तथा लैंगिक अल्पसंख्यक समुदायका लागि समावेशी छैन। २०६४ सालमा सर्वोच्च अदालतले समलिंगी सम्बन्धलाई मान्यता दिए पनि समलिंगी विवाहले अझै कानुनी मान्यता प्राप्त गर्न सकिरहेको छैन। तसर्थ संविधानले प्रदान गरेका कतिपय विद्यमान कानुनी व्यवस्था परिमार्जन र संशोधन गर्नु आवश्यक छ। वास्तविक आँकडामा समुदाय नेपालको कानुनले विशेष आरक्षणसहित अल्पसंख्यक तथा सीमान्तकृत समुदायका व्यक्तिहरूलाई शिक्षा, स्वास्थ्य, सुरक्षा र रोजगारी आदिमा सेवासुविधाको व्यवस्था गरेको छ। तर, यौनिक तथा लैंगिक अल्पसंख्यक समुदायको वास्तविक तथ्यांकको अभावमा यो समुदाय विशेष सेवा तथा सुविधाबाट वञ्चित छन्। २०६८ को राष्ट्रिय जनगणनाले यौनिक तथा लैंगिक अल्पसंख्यक समुदायका व्यक्ति मात्र १५०० भनी गणना गरेको थियो। जुन अन्य मात्र भनेर उल्लेख गर्दा समावेशी नभएको र सही आँकडा आउन नसकेको विश्लेषकहरूको भनाइ छ। नेपालमा यौनिक तथा लैंगिक अल्पसंख्यक समुदायका लागि काम गर्ने संस्था र अमेरिकी संस्था विलियम्स इन्स्टिच्युटले गरेको अध्ययन प्रतिवेदनमा यौनिक तथा लैंगिक अल्पसंख्यकहरूको संख्या करिब नौ लाख रहेको उल्लेख छ। यो समुदायको निरन्तर र महत्त्वपूर्ण संघर्षको परिणामस्वरूप आउँदै गरेको २०७८ को जनगणनामा अन्यअन्तर्गत यौनिक र लैंगिक भनेर गणना गरिने तयारी भइरहेको छ। सोहीअनुसार सुपरिवेक्षक र गणककर्ताहरूलाई तालिम प्रदान गरिएको छ। एलबीटी महिलाहरूको अधिकारका लागि दुई दशकदेखि काम गर्दै आइरहेको गैरसरकारी संस्था हो, मितिनी नेपाल। मितिनीकी कार्यकारी निर्देशक सरिता केसी भन्छिन्, अन्य भन्ने श्रेणी नै विभेदकारी छ। २०६८ मा गरिएको जनगणनाले यौनिक तथा लैंगिक अल्पसंख्यक समुदायको सही र वास्तविक आँकडा निकालेको देखिँदैन। भएको तथ्यांक हामीलाई मान्य छैन। सकारात्मक सोच र स्वीकृति आवश्यक विश्व स्वास्थ्य संगठनले सन् १९९० मा फरकखाले यौनिकता पनि सामान्य भन्ने तथ्यलाई स्वीकार गरेको वा भनौं समलैंगिकतालाई कुनै मानसिक रोग होइन भनी घोषणा गरेको थियो। वर्तमान समयमा भने केही व्यक्ति यस्तो यौन व्यवहारलाई पश्चिमा संस्कृतिको उपज मान्छन् तर यथार्थ त्यसो होइन। पूर्वीय दर्शन र सभ्यतामा फरकखाले यौनिकताका थुप्रै उदाहरण भेटिन्छन्। मन्दिरको टँुडालमा समलैंगिक यौनआसनका थुप्रै काष्ठकला र वास्तुकला कुँदिएको पाउँछौं। महाभारतका एक मात्र पात्र शिखण्डी जो जन्मँदा महिला थिए, पछि उनले पुरुषको रूप धारण गरे। तसर्थ, यौनिकता नितान्त प्राकृतिक देन हो। जुन भावना केही व्यक्तिमा विकास हुन सक्छ। फरक यौनिकता, यौन झुकाव र व्यवहार भएका व्यक्तिहरूले मनभित्र विभिन्न कुण्ठा बोकेर सामाजिक मूल्यमान्यताको नाममा आफ्ना भावनालाई तिलाञ्जली दिने काम गर्नुहँुदैन। यसका लागि परिवार र समाजको साथ, सहयोग र स्वीकृति महत्त्वपूर्ण छ। विभेदकारी कानुनहरूको खारेज र संशोधन हुनु पनि यो सन्दर्भमा उत्तिकै जरुरी छ। यौनिकताका विषयमा सामाजिक दृष्टिकोण बदलिनुपर्छ"
अर्थमन्त्री शर्माले बैंकहरूलाई भने दुर्गमका जग्गालाई पनि धितो स्विकार,"काठमाडौं : सडकमार्गले नछोएका दुर्गम क्षेत्रका जग्गालाई पनि धितोको रूपमा स्वीकार गर्न अर्थमन्त्री जनार्दन शर्माले बैंकहरूलाई आग्रह गरेका छन्। शुक्रबार मन्त्रालयमा राष्ट्र बैंकका गभर्नर, वाणिज्य बैंकहरूका सीईओ तथा प्रतिनिधिसँग मुलुकको वर्तमान आर्थिक अवस्थाबारे भएको छलफलमा उनले त्यस्तो आग्रह गरेका हुन्। मन्त्री शर्माले बैंकहरूले कर्जा प्रवाह गर्दा मोटर बाटो पुगेको जग्गालाई मात्र धितोको रूपमा लिनाले गरिब किसानहरूले बैंकको ऋण नपाइरहेको भन्दै बैंकहरूलाई दुर्गमका जग्गा पनि धिताको रूपमा लिन आग्रह गरेका हुन्। ऋण दिन बैंकहरूलाई १० फिटे ठूलो मोटर बाटो चाहिन्छ, उनले बैंकका सीईओहरूलाई सम्बोधन गर्दै भने, तपाईँहरू ओखर फल्ने जग्गासमेत धितो लिन मान्नुहुन्न। कृषि ऋणमा तपाईँहरूले कृषिमा आधारित धितो लिन सक्नुपर्यो। मन्त्री शर्माले पछिल्लो समय बैंकहरूले कर्जा सीमा पूरा गर्न लागेको तर्फ सङ्केत गर्दै अब क्षेत्रगत कर्जा प्रवाहको अवस्था अध्ययन गर्न समेत आग्रह गरे। उनले ऋणीले कुन क्षेत्रमा कति लगानी गरेको छ भनेर बैंक आफैँले पनि अनुगमन गर्ने र त्यसको तथ्याङ्क अद्यावधिक गर्नुपर्ने बताए। बैंकहरूले ऋणीको तथ्याङ्कलाई अद्यावधिक गरेमा ऋण प्रवाहमा समेत सहज हुने उनको भनाइ थियो। त्यस्तै बैंकहरूले कर्जा प्रवाह गर्न नसक्ने भएमा बैंककै अर्थ नहुने भन्दै राष्ट्र बैंकले समायानुकूल नीतिमा परिमार्जन गरेर अघि बढ्नुपर्नेमा जोड दिए। पछिल्लो समय बजारमा तरलता अभाव हुनुपर्ने गम्भीर र विशिष्ट कारण नभएको भन्दै मन्त्री शर्माले अहिले आत्तिनुपर्ने अवस्था नरहेको बताए। हाल देखिएको तरलतालाई अल्पकालिन रूपमा व्यवस्थापन सरकारी पूँजीगत खर्च बढाउने तथा वैदेशिक श्रोतको व्यवस्थापन गरेर गर्न सकिने समेत मन्त्री शर्माले बताए। उनले उत्पादन क्षेत्रमा पुँजी परिचालन गरेर मात्र तरलताको समस्यालाई दीर्घकालिन रूपमा समाधान गर्न सकिने बताए। उत्पादन क्षेत्रमा पुँजी परिचालन गर्ने बित्तिकै धेरै समस्या समाधान हुन्छ, उनले बैंकहरूलाई आग्रह गर्दै भने, बैंकहरूले अनुत्पादक क्षेत्रहरूमा लोन दिन कडाइ गर्नुपर्यो। हामीले अहिले केही वस्तुको आयातमा कडाइ गरेका छौँ। त्यस्तै गरेर बैंकहरूले पनि कडाइ गरिदिनुपर्यो। छलफलमा अर्थसचिव मधुकुमार मरासिनीले बैंकहरूले भने जसरी स्थानीय तहको रकम वाणिज्य बैंकमा स्थानान्तरण गरेर पूर्ण रूपमा तरलता कम नहुने स्पष्ट पारे। पैसा एकैचोटि जाँदैन, तपाईँहरूले भन्नुभए जस्तो ठुलो रकम त्यहाँ छैन, उनले भने, तपाईँहरूले अनुत्पादक क्षेत्रमा दिने ऋण बन्द गरेर सहयोग गर्नुहोस्, तरलता समस्या कम भएर जान्छ। यसैगरी नेपाल बैंकर्स संघका अध्यक्ष तथा कृषि विकास बैंकका सीईओ अनिलकुमार उपाध्यायले सरकारको पुँजीगत खर्च बढाएर बजारमा आएको तरलता अभावलाई समाधान गर्न सकिने सुझाव दिए। त्यस्तै उनले हुन्डी नियन्त्रण, वैदेशिक ऋण वा अनुदान चाँडो ल्याउने, स्थानीय तह तथा संस्थानहरूको रकम वाणिज्य बैंकमा शतप्रतिशत राख्नेलगायतका व्यवस्था गरे तत्काल तरलताको समस्या समाधान हुने बताए। यसैगरी नबिल बैंकका सीईओ अनिल शाहले अनावश्यक वस्तुको आयात बन्द गरेर विदेशी मुद्रा सञ्चिति बढाउनुपर्नेमा जोड दिए। उनले चकलेटलगायतका वस्तु जसले जनताको दैनिक जीवनमा नभएर पनि नकारात्मक असर गर्दैन त्यस्ता वस्तुको आयात बन्द गरेर एउटै धारणा बनाई अगाडि बढ्नुपर्ने सुझाव दिए। मन्त्रालयमा भएको छलफलमा राष्ट्र बैंकका गभर्नर महाप्रसाद अधिकारी २७ वटै वाणिज्य बैंकका सीईओ तथा प्रतिनिधिहरू उपस्थित थिए।"
हिमालको ऐना साधुटार,"पाँचथर सदरमुकाम फिदिमको शिरमा छ साधुटार। पाँचथरको एकमात्र फिदिम नगरपालिका८ इथुङको एउटा सानो टाकुराको नाम हो साधुटार। यो टाकुरा पर्यटकका लागि अब्बल गन्तव्य बनेको छ। टाकुरामा फैलिएको फराकिलो चौरको फाँट, सिरसिर चल्ने चिसो बतास, राइनी र बुकी फूलसँगै रंगीचंगी फुल्ने लेकाली फूलको बास्नाले सजिसजाउ यो ठाउँ निकै मनमोहक छ। फराकिलो फाँटको बीचमा रहेको टिलपिल टल्किने पोखरीले साधुटारको सुन्दरतामा निखार ल्याएको छ। हिमालको नजिक रहेको साधुटार साँच्चिकै सुन्दर छ। यहाँबाट देखिने दक्षिणतर्फको तराईको फाँट अनि उत्तरतर्फ सेताम्मे हिँउले भरिएको हिमालको दृश्यले सबैको मन लोभ्याउँछ। चौरको बीचमा रहेको पोखरीमा टल्कन्छ हिमालको दृश्य। सूर्योदयको विचित्र तस्बिर र सेताम्मे हिमाल हर्दा हेर्दै यहाँ पुग्नेको दिन बितेको पत्तै हुँदैन। आकाशको छायाँ पोखरीमा टल्किनु र पोखरीको पानीमा हिमालको छायाँ देखिनु नै यहाँको महत्त्व हो। प्राकृतिक सुन्दरताले भरिएको साधुटार पर्यटकका लागि नयाँ गन्तव्य हो। पाँच वर्षयता साधुटार पर्यटकका लागि आकर्षक गन्तव्य बनेको हो। आन्तरिक तथा बाह्य पर्यटक आउने क्रम बढ्दो छ, स्थानीय न्युमुन मुखिया भन्छन्, छोटो समयमै साधुटारले अब्बल पर्यटकीय गन्तव्यको पहिचान बनाएको छ। साधुटारमा रमाउन आउनेको भीड बढ्न थालेको छ। धार्मिक र ऐतिहासिक रूपले महत्त्वपूर्ण मानिएको साधुटारको सुन्दरतामा रमाउन चाहने हजारौं छन्। समुन्द्री सतहदेखि ८ हजार ३ सय फिटभन्दा माथिको उचाइमा रहेको साधुटार प्राकृतिक सुन्दरताको नमुना नै हो। मौसम खुलेका बेला यहाँ पर्यटकको घुइँचो लाग्ने गरेको स्थानीय सुरेन्द्र मुखियाले बताउँछन्। यो ठाउँ फोटोजेनिक छ, उनले भने, मौसम खुलेका बेला फोटो खिच्ने र खिचाउने पर्यटकको ओइरो लाग्छ। यहाँबाट सुन्दर दृश्य कैद गर्न सकिने भएकाले प्रकृतिप्रेमीहरू यहाँ पुग्ने गरेका छन्। एकान्त ठाउँ भएकाले एकान्तप्रेमी पनि यो ठाउँ पुग्ने गरेका छन्। साधुटारलाई नै आधार बनाएर पाँच वर्षको बीचमा आधा दर्जनभन्दा बढी चलचित्रको छायांकनसमेत गरिएको स्थानीय युवक न्युमुन बताउँछन्। पछिल्लो समयमा निर्माण गरिएको चलचित्रमा यहाँको दृश्यको छायांकन गरिएको छ, उनले भने, प्राकृतिक सुन्दरताकै कारण साधुटार चलचित्रकर्मीको समेत रोजाइको गन्तव्य बनेको हो। सदरमुकाम फिदिम बजारनजिकै रहेकाले साधुटारलाई आकर्षक पर्यटकीय गन्तव्य बनाउन सहज छ। मेची राजमार्गको पौवाभन्ज्याङदेखि १५ मिनेट पैदल यात्र गर्दा साधुटार पुग्न सकिन्छ। यातायातका साधन प्रयोग गरेर पनि यहाँ पुग्न सकिने भएकाले साधुटार सहजै पुग्न सकिने गन्तव्य बनेको हो। पर्यटकका लागि साधुटार अब्बल गन्तव्य हो, तर पूर्वाधार विकासका लागि कसैले चासो दिएको छैन। पर्यटक साधुटार पुग्छन् तर, खानपिनका लागि नजिकैको पौवाभन्ज्याङ बजार झर्नुपर्ने बाध्यता छ। पर्यटकलाई साधुटारमै रोक्न पूर्वाधार विकास गर्न जरुरी छ, रानीटारका स्थानीय प्रताप राईले भन्छन्, पर्यटकलाई लक्ष्य गरी पूर्वाधार विकास गर्ने हो भने यो ठाउँ नेपालकै अब्बल पर्यटकीय गन्तव्य बन्नेमा दुई मत छैन। पुस, माघ महिनामा यहाँ हिउँ पर्ने भएकाले हिउँ खेल्नेको पनि उत्तिकै भीड लाग्छ। भारतको सिक्किम, दार्जिलिङ, भुटान र बर्मादेखि पर्यटक यहाँ आउन थालेका छन्। सुक्खायामको एक महिनामा ५ हजारदेखि १० हजारसम्म विभिन्न किसिमका पर्यटक आएको स्थानीयको अनुमान छ। गत पुसदेखि यो ठाउँ चम्किएको हो, पौवाभन्ज्याङका होटल व्यवसायी दावा शेर्पाले भने, स्थानीय सरकारले यसको विकासका लागि चासो दिनुपर्छ। साधुटारबाट सिंहलीला जंगलको फैलावट आँखाभरि देखिन्छ। अझ आश्चर्य र आनन्द त आँखा अगाडि देखिने हिमाली दृश्यले दिन्छ। विश्वको सर्वोच्च शिखर सगरमाथा, लमतन्न सुते झैं लाग्ने कुम्भकर्ण अनि सेताम्मे हिउँले ढाकेको कञ्चनजंघा हिमाललाई एकै दिशाबाट नियाल्नुको मज्जा नै अर्कै। यस्तै प्राकृतिक सुन्दरतामा रमाउन पर्यटक यहाँ आउन थालेका छन्। साधुटारमा मंसिरदेखि वैशाखसम्म पर्यटक आवागमन हुन थालेको हो। चैतवैशाखमा वनभरि राताम्मे गुराँस फुल्ने भएकाले उक्त समयमा आन्तरिक पर्यटकको भीड लाग्न थालेको छ। पछिल्लो समय पिकनिक स्पटको रूपमा पनि प्रख्यात बनेको छ साधुटार। यहाँ पुग्न यातायातको पनि सुविधा भएकाले व्यस्त समयमा पनि मन बहलाउन आन्तरिक पर्यटक यहाँ आउने गर्छन्। इलाम र पाँचथर फिदिम बजारका व्यापारी, स्थानीय नागरिक र कर्मचारीलाई बजारमा दिक्क लागे थोरै समय निकालेर भए पनि मन बहलाउन यहाँ आउने गरेका छन्।"
एमाले महाधिवेशन सहमतिको,"काठमाडौं : एमालेले १०औं महाधिवेशनबाट सहमतिमा केन्द्रीय नेतृत्व चयनको तयारी गरेको छ। सहमतिमै वडा र पालिका अधिवेशन सम्पन्न भइसकेका छन्। चितवनमा मंसिर १० देखि १२ गते सम्म हुने महाधिवेशनलाई सहमतिको महाधिवेशन बनाइने नेताहरू बताउँछन्। जसका लागि शनिबार एकैदिन देशभरबाट प्रतिनिधि चयन गर्ने तयारी रहेको एमालेले जनाएको छ। कतिपय स्थानमा भने सर्वसम्मत रूपमा प्रतिनिधि चयन भइसकेका छन्। ललितपुरमा सम्पन्न पार्टीको विधान महाधिवेशनबाट विधि र नीति पारित गरिसकेकाले अब एमाले नेतृत्व चयनमा केन्द्रित हुनेछ। महासचिव ईश्वर पोखरेलले नेतृत्व चयन सहमतिमै हुने स्पष्ट पारेका छन्। विगतभन्दा पृथक् ढंगले महाधिवेशन हुने दाबी महासचिव पोखरेलले गरे। हामी सहमतिमै नेतृत्व चयन गर्छौं, शुक्रबार आयोजित पत्रकार सम्मेलनमा पोखरेलले भने, विधान महाधिवेशन पनि सर्वसम्मतिबाटै सक्यौं। वडा र पालिकाका अधिकांश अधिवेशन सर्वसम्मतिमा भए। प्रतिनिधि चयन पनि सर्वसम्मतमै गर्दै छौं। प्रचार विभाग प्रमुख एवं सचिव योगेश भट्टराईले पनि सहमतिमै केन्द्रीय नेतृत्व चयन हुने बताए। विधान महाधिवेशन पनि सर्वसम्मत ढंगबाटै भयो, पत्रकार सम्मेलनमा नेता भट्टराईले भने,नेतृत्व पनि सहमतिबाटै हुन्छ। पार्टीको आन्तरिक समीकरण र राजनीतिक ध्रुवीकरणले अध्यक्षमा केपी शर्मा ओली नै सर्वसम्मत हुने देखिन्छन्। तर, पदाधिकारी र केन्द्रीय सदस्यमा धेरै आकांक्षी देखिएका छन्। उनीहरूको व्यवस्थापनमा भने जटिलता देखिन्छ। राष्ट्रिय राजनीतिलाई सही दिशामा डोर्याउन पनि एमालेमा ओलीको नेतृत्व आवश्यक रहेको पोखरेलले बताए। राजनीतिक स्थिरताका लागि पनि एमालेको नेतृत्वमा सबै गोलबन्द हुुनुपर्ने उनको तर्क छ। सत्ता बहिर्गमनदेखि पार्टी विभाजनसम्मको धक्का व्यहोरेको एमालेलाई पार्टी एकढिक्का देखाउन पनि सहमतीय प्रणाली आवश्यक रहेको नेताहरू बताउँछन्। अध्यक्षमा ओली निर्विकल्प देखिएको दाबी गरिए पनि उपाध्यक्ष भीम रावल र उपमहासचिव घनश्याम भुसालले उक्त पदमा उम्मेदवारी दिन सक्ने संकेत देखिएको छ। नेता रावलले गृहजिल्ला अछाममा आयोजित कार्यक्रममा अध्यक्षको उम्मेदवार बन्ने घोषणा गरेका थिए। उपमहासचिव भुसालले भने मुख खोलेका छैनन्। महाधिवेशनबाट अध्यक्ष, वरिष्ठ उपाध्यक्ष, ४ उपाध्यक्ष, १ महासचिव, १ उपमहासचिव र ७ सचिवसहित १५ पदाधिकारी निर्वाचित हुनेछन्। ४५ स्थायी समिति सदस्यसहित २ सय २५ जनाको केन्द्रीय कमिटी रहने व्यवस्था नयाँ विधानमा छ। यो महाधिवेशनमा अध्यक्षसहित पदाधिकारी मात्रै होइन केन्द्रीय सदस्यसमेत सहमतिमै चयन गर्ने तयारी नेतृत्वले गरिरहेको छ। राष्ट्रिय राजनीति एमाले भर्सेस सत्ता गठबन्धनबीच घुमिरहेको छ। महासचिव पोखरेलले ओलीकै नेतृत्वमा गोलबन्द हुनुपर्ने बताए। वरिष्ठ उपाध्यक्षमा महासचिव पोखरेल आउने सम्भावना छ। चार उपाध्यक्षमा धेरै आकांक्षी देखिएका छन्। रावल, युवराज ज्ञवाली, अष्टलक्ष्मी शाक्य नवौं महाधिवेशनबाट उपाध्यक्ष निर्वाचित भएका हुन्। माओवादी केन्द्रबाट आएका रामबहादुर थापा, संविधानसभाध्यक्ष सुवास नेम्बाङ, उपमहासचिव भुसाललाई पनि व्यवस्थापन गर्नुपर्ने देखिएको छ। महासचिवमा उपमहासचिव विष्णु पौडेल र शंकर पोखरेलको चर्चा छ। पोखरेल महासचिव भए पौडेल उपाध्यक्ष हुन सक्छन्। पौडेल महासचिव भए पोखरेल उपमहासचिव हुन सक्ने सम्भावना छ। सचिवमा भीम आचार्य, गोकर्ण विष्ट, योगेश भट्टराई, प्रदीप ज्ञवाली, पृथ्वीसुब्बा गुरुङ नै दोहोरिने सम्भावना छ। ७ सचिवको पद भएकोले रघुवीर महासेठ र माओवादी नफर्केका टोपबहादुर रायमाझीलाई समेट्नुपर्ने अवस्था छ। स्थायी समिति सदस्य सुरेन्द्र पाण्डे, रघुजी पन्त, विष्णु रिमाल, छविलाल विश्वकर्मालगायत नेता पनि पदाधिकारीका आकांक्षी छन्। नवौं महाधिवेशनमा महासचिवको उम्मेदवार बनिसकेकाले त्योभन्दा तल्लो पदमा उम्मेदवार नहुने संकेत पाण्डेले गरिसकेका छन्। माधवकुमार नेपालतिर नगएका र माओवादीमा नफर्केका नेतालाई व्यवस्थापन गर्नुपर्ने अवस्था एमालेमा छ। प्रतिनिधि बढ्ने संकेत महासचिव पोखरेलले महाधिवेशन प्रतिनिधि अझै बढ्न सक्ने संकेत गरेका छन्। २ हजारभन्दा बढी प्रतिनिधि हुने उनले बताए। कात्तिक १२ को केन्द्रीय कमिटी बैठकले महाधिवेशनका लागि १ हजार ९ सय ९९ प्रतिनिधि रहने निर्णय गरेको थियो। पोखरेलका अनुसार महाधिवेशनमा एमालेका तीन प्रकारका प्रतिनिधि हुनेछन्। पदेन प्रतिनिधि जसमा केन्द्रीय कमिटी, केन्द्रीय निकायबाट स्वत: आउनेछन्। भौगोलिक क्षेत्र, जनवर्गीय संगठनबाट निर्वाचित प्रतिनिधि आउनेछन्। पाँच प्रतिशत प्रतिनिधि मनोनयन गरिनेछ। पेपरलेस प्रचार १०औं महाधिवेशनमा एमालेले कपडाको ब्यानर र कागजको पोस्टर प्रयोग नगर्ने भएको छ। कागजको पोस्टर राख्दैनौं, प्रचार विभाग प्रमुख भट्टराईले भने, भित्ते लेखन पनि हुँदैन। कपडाको ब्यानर पनि प्रयोग हुँदैन। महाधिवेशनमा सामाजिक सञ्जालको अधिकतम प्रयोग गरिने भट्टराईले बताए। डिजिटल मिडिया, डिजिटल डिस्प्ले, होर्डिङ बोर्डबाट प्रचार गरिने उनले बताए। पार्टीले गरेको कामको भिडियोमार्फत प्रचार पनि गरिने भएको छ। महाधिवेशनको प्रचारका लागि ७ सय ५३ वटै स्थानीय तहमा गोष्ठी, अन्तत्र्रिया, सेमिनारलगायत कार्यक्रम दिनहुँजसो गर्ने उनले बताए। उनका अनुसार मंसिर ७ गते सम्पूर्ण जिल्ला, नगरमा मोटरसाइकल र्याली गरिनेछ। प्रत्येक वडा कमिटीदेखि जनवर्गीय संगठनले स्वागतद्वार निर्माण गर्नुपर्नेछ। महाधिवेशनको लोगो सार्वजनिक महाधिवेशनमा प्रयोग हुने लोगो एमालेले सार्वजनिक गरेको छ। महासचिव पोखरेलले तुल्सीलाल स्मृति भवन च्यासलमा पत्रकार सम्मेलन गरी लोगो सार्वजनिक गरेका छन्। एकसिंगे गैंडाको मस्कटसहितको लोगो तयार पारेको छ। लोगोमा गैंडाको मस्कटले कम्युनिस्ट पार्टीको झन्डा उचालेको छ। पार्टीका स्थायी समिति सदस्य विष्णु रिमालले पार्टीको नारासहित जिंगल सार्वजनिक गरेका छन्। ९ लाखको हाराहारीमा संगठित सदस्य हुने अनुमान एमालेको छ।"

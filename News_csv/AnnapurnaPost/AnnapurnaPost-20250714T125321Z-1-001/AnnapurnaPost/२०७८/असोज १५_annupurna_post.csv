शीर्षक,विवरण
"सबैभन्दा उचाईमा रहेको मेगा जलविद्युत सञ्चालनमा, अस्ट्रेलियाले १८ महिनापछि अन्तर्राष्ट्रिय नाका खोल्दै","अस्ट्रेलियाले १८ महिनापछि अन्तर्राष्ट्रिय नाका खोल्न लागेको समाचार दिनभर चर्चामा रह्यो। त्यस्तै चीनकै सबैभन्दा उचाईमा रहेको मेगा जलिविद्युत आयोजना सञ्चालनमा ल्याएको खबरले पनि प्रमुख स्थान पायो। प्रस्तुत छ, शुक्रबार दिनभर चर्चामा रहेका विश्वका प्रमुख खबरहरू : चीनमा सबैभन्दा उचाईमा रहेको मेगा जलविद्युत् आयोजना सञ्चालनमा बेइजिङ : चीनले सबैभन्दा उचाईमा निर्मित मेगा जलविद्युत् आयोजना सञ्चालन गरेको छ। दक्षिण पश्चिम चीनको सिचुवान प्रान्तमा अवस्थित सो जलविद्युत् आयोजना बुधबारदेखि सञ्चालनमा ल्याएको हो। यालोङ नदीमा निर्मित सो परियोजनाको डिजाइन चेङ्डु इन्जिनियरिङ कर्पोरेसनले गरेको हो। सो परियोजना करिब ३ हजार मिटर उचाईमा निर्माण गरिएको छ। जुन अग्लो स्थानमा बनेको चीनको पहिलो र संसारको दोस्रो जलविद्युत् परियोजना हो। सो परियोजनालाई चीनले आफ्नो ऐतिहासिक र विश्वको जलविद्युत आयोजना विकासको इतिहासमा कोसेढुंगाको रुपमा वर्णन गरेको छ। सो परियोजनामा संसारकै गहिरो जलाशय निर्माण गरिएको छ भने करिब ६८४ मिटर उचाईका ११ वटा उच्च ढलान राखिएको छ। सन् २०१४ अक्टोबरदेखि सो परियोजना निर्माण सुरु गरिएको थियो। सो परियोजनासँग प्रतिघण्टा ११ बिलियन किलोवाट विद्युत् उत्पादन क्षमता रहेको ग्लोबल टाइम्सले जनाएको छ। ००० अफगानिस्तानमा २ हजारभन्दा बढी स्वास्थ्य सेवा बन्द : रेड क्रस काबुल : अफगानिस्तानका २ हजारभन्दा बढी स्वास्थ्य सेवा बन्द रहेको तथ्य सार्वजनिक भएको छ। पछिल्लो समय मुलुक युद्धमा होमिएपछि २ हजारभन्दा बढी स्वास्थ्य सेवा बन्द भएको तथ्य रेडक्रसले सार्वजनिक गरेको हो। रेडक्रसको अन्तर्राष्ट्रिय महासंघ एवम् रेडक्रस समाज (आइएफआरसी) ले बिहीबार सो तथ्य सार्वजनिक गर्दै अन्तर्राष्ट्रिय कोषको अभावमा अफगानिस्तानको स्वास्थ्य प्रणाली नाजुक रहेको चेतावनी दिएको छ। औषधी र अन्य सेवा सुविधाको अभावमा अफगानिस्तानमा २ हजारभन्दा बढी स्वास्थ्य सेवा बन्द भइसकेका छन्, आईएफआरसी एसिया महादेशका निर्देशक एलेक्जेन्डर म्याथ्युले भनेका छन्, तलबबिना काम गरिरहेका करिब २० हजारभन्दा बढी स्वास्थ्यकर्मीहरुले जागिर छोडिसकेका छन्। अफगानिस्तानको स्वास्थ्य सेवा निकै जोखिममा छ। ००० भारतको उत्तराखण्डमा हिमपहिरो, पाँच सैनिक बेपत्ता उत्तराखण्ड : भारतको उत्तराखण्डस्थित त्रिशुल पर्वतमा हिमपहिरो खस्दा पाँच भारतीय सैनिक र एक पोर्टर बेपत्ता भएका छन्। शुक्रबार बिहान हिमपहिरो खस्दा आरोहणमा खटिएका पाँच सैनिक र एक पोर्टर बेपत्ता भएका हुन्। करिब ७ हजार १२० मिटर उचाईमा रहेको त्रिशुल पर्वत आरोहणको लागि १५ दिनअघि भारतीय सेनासहित २० सदस्यीय पर्वतारोहीको टोली मुम्बईबाट हिडेको थियो। शुक्रबार बिहान त्रिशुल पर्वत पुग्ने क्रममा हिमपहिरो खस्दा पाँच सैनिक बेपत्ता भएको भारतीय सञ्चारमाध्यमले जनाएका छन्। उनीहरुमध्ये १० पर्वतारोहीको सुरक्षित उद्धार गरिएको र हराइरहेकाहरुको भारतीय सेनाले खोजी जारी राखेको इन्डिया टुडेले जनाएको छ। ००० अजरबैजान सीमा नजिक इरानले गर्यो सैन्य अभ्यास तेहरान : इरानले छिमेकी मुलुक अजरबैजानको सीमा नजिकै सैन्य अभ्यास (मिलिट्री ड्रिल) गरेको छ। दुई देशबिच बढ्दो तनावका बेला इरानले सैन्य अभ्यास गरेको हो। अजरबैजान इजरायलसँग आंशिक रुपमा नजिकिएको भन्दै इरान र अजरबैजानबिच तनाव सुरु भएको थियो। शुक्रबार स्थानिय टेलिभिजनहरुले इराकले गरेको सैन्य अभ्यास प्रसारण गरेका थिए। जसमा इरानी सैनिकले उत्तरपश्चिम क्षेत्रमा रहेको अजरबैजान सीमा नजिकै सैन्य अभ्यास गरिरहेका थिए। यद्यपि, आफूहरुले सो क्षेत्रमा देशमै उत्पादित सैन्य हतियारहरु परीक्षण गरेको इरानी सेनाले जनाएको छ। ००० अस्ट्रेलियाले १८ महिनापछि अन्तर्राष्ट्रिय नाका खोल्दै अस्ट्रेलियाले शुक्रबार कोभिडका कारण लामो समयदेखि बन्द गरेको आफ्नो अन्तर्राष्ट्रिय सीमा नाका खोल्ने निर्णय गरेको छ। अन्तर्राष्ट्रिय यात्रुहरुका लागि करिब १८ महिना लामो समयसम्म लगाएको प्रतिबन्धपछि अस्ट्रेलियाले आगामी नोभेम्बरदेखि अन्तर्राष्ट्रिय सीमा नाका खोल्ने निर्णय गरेको हो। सो निर्णयसँगै कोभिडविरुद्ध पूर्ण खोप लगाएका यात्रुले अब अस्ट्रेलिया प्रवेश गर्न पाउने भएका छन्। विशेषगरी ८० प्रतिशत खोप लगाइसकेका मुलुकका नागरिकहरुले आफ्नो मुलुकमा प्रवेश अनुमति पाउने प्रधानमन्त्री स्कट मोरिसनले बताएका छन्। अस्ट्रेलियाले सन् २०२० मार्चदेखि अन्तर्राष्ट्रिय सीमा नाका बन्द गराएको थियो। सीमा नाका बन्दसँगै अन्तर्राष्ट्रिय यात्रुलाई आफ्नो मुलुक प्रवेश र आफ्ना नागरिकलाई मुलुकबाट बाहिरिनमा रोक लगाएको थियो। ००० सैन्य सम्बन्धमा भएको गल्ती सुधार्न अमेरिकालाई चीनको आग्रह बेइजिङ : चीनले अमेरिकालाई सैन्य विकासमा भएको गल्ती सुधार्न आग्रह गरेको छ। चिनियाँ र अमेरिकी सेनाबिच जारी वर्तमान चुनौती र कठिनाईप्रति अमेरिका जवाफदेही रहेको भन्दै चीनले सो आग्रह गरेको हो। द्विपक्षीय सम्बन्ध सुधारको मुद्दा सम्बोधन गर्न अमेरिकाले सैन्य विकासमा गरेको गल्ती सच्याउनुपर्ने बताउँदै चिनियाँ रक्षा मन्त्रालयका प्रवक्ता वु कियानले भनेका छन्, चीनले अमेरिकासँग सैन्य विकास गर्नुको मुख्य सिद्धान्त भनेको उसले चीनको सार्वभौमसत्ता, स्वाधिनता, गरिमाको उल्लंघन गर्नु हुँदैन भन्ने हो। जुन अमेरिकाले पटकपटक उल्लंघन गर्न खोज्छ। यस्तोखाले गल्ती अमेरिकाले तत्काल सुधार्नुपर्छ। सैन्य सम्बन्ध विकासमा चीन र अमेरिकाबिच गत मंगलबार र बुधबार भर्चुअल संवाद भएको थियो। ००० चीनले फलफुल निर्यातमा रोक लगाउँदा ताइवानले उजुरी गर्ने ताइपेई : चीनले फलफुल निर्यातमाथि रोक लगाएको भन्दै ताइवानले चीनविरुद्ध उजुरी गर्ने घोषणा गरेको छ। ताइवानले चीनको कदमविरुद्ध विश्व व्यापार संगठन (डब्ल्युटीओ) समक्ष उजुरी गर्ने घोषणा गरेको हो। चीनले ताइवानमा उत्पादित भुईँकटहर र सलिफा फल निर्यातमा रोक लगाएको भन्दै डब्ल्युटीओसमक्ष आगामी हप्ता उजुरी गर्ने जनाएको छ। चीनले ताइवानबाट निर्यातित सलिफामा किराहरु भेटिएको भन्दै सेप्टेम्बर २० देखि प्रतिबन्ध लगाएको थियो। सोही कारण देखाउँदै भुईँकटहरमाथि पनि गत मार्चदेखि प्रतिबन्ध लगाएको थियो। चीनको सो दाबीको कुनै वैज्ञानिक प्रमाण नभएको भन्दै ताइवानले चीनको कदमविरुद्ध उजुरी गर्ने घोषणा गरेको छ। ००० जापानी राजकुमारीले प्रेमीसँग विवाह गर्दै टोकियो : जापानकी राजकुमारी माकोले यही अक्टोबर २६ मा बिहे गर्ने घोषणा गरेकी छन्। शुक्रबार उनले आफ्ना प्रेमी केई कोमुरोसँग अक्टोबर २६ मा बिहे गर्ने घोषणा गरेकी हुन्। २९ वर्षीया राजकुमारी माकोले सन् २०१८ मा प्रेमी केईसँग मगनी गरेकी थिइन्। सन् २०१८ मा बिहे घोषणा गरेको सो जोडीको बिहे सर्दै आएको थियो। जापानमा विवादमा आउने सो जोडीले बिहेको दिन भर्चुअल बिहे समारोह गर्ने क्योडो न्यूजले जनाएको छ। सो जोडीको राजकीय बिहे हुने बताइएको छ। राजकुमारी माको र कोमुरोबिच सन् २०१२ मा टोकियोस्थित इन्टरनेसनल युनिभर्सिटीमा पहिलो पटक भेट भएको थियो। उनीहरुको भेट प्रेम सम्बन्धमा परिणत भएको थियो। ऋाफूसँग बिहे गर्न चाहने राज खानदान बाहिरको युवालाई राजकुमारी माकोले १ मिलियन डलरभन्दा बढी इनाम दिने घोषणा गरेकी थिइन्।"
जितियाको मुर्ति सेलाएर फर्केको गाडी दुर्घटना : एक जनाको मृत्यु,"राजविराज : सन्तानको दिर्घायुका लागि निष्ठापूर्वक मनाइने जितिया पर्वको समापन गर्दै जिमुतवाहनको मूर्ति नदीमा सेलाएर घर फर्किंदा दुर्घटनामा परेका एक जनाको मृत्यु भएको छ। सप्तरीको कञ्चनरुप नगरपालिका११ स्थित पूर्वपश्चिम राजमार्गमा भएको दुर्घटनामा घाइते सप्तरीको अग्निसाईर कृष्णसवरन गाउँपालिका६ का ५० वर्षीय नारायण मोचीको उपचारको क्रममा मृत्यु भएको प्रहरीले जनाएको छ। जिमुतवाहन भगवानको माटोको मुर्ति कोशी नदीमा सेलाई घर फर्किरहेको स १ च १६६३ नम्बरको पिकअप बोलेरो गाडी घरनजिकै आएपछि अनियन्त्रित हुँदा मोची घाइते भएका थिएँ। दुर्घटनामा बोलेरोमा सवार अग्निसाईर कृष्णसवरन गाउँपालिका६ का १६ वर्षीय सुजन साह, ४२ वर्षीय सन्तोष विश्वकर्मा, २८ वर्षीय सुरेन्द्र ठाकुर, २४ वर्षीय सन्तोष साह, २० वर्षीय रामअवतार साह र ५० वर्षीय रामचन्द्र राम घाईते भएका छन्। उनीहरुको उपचार भइरहेको छ। दुर्घटनाग्रस्त बोलेरो गाडी प्रहरीको नियन्त्रणमा रहेको डिएसपी माधवप्रसाद काफ्लेले बताए।"
वक्तव्य निकालेका चार पूर्वप्रधानन्यायाधीशले पाए सफाइ,"काठमाडौं : सर्वोच्च अदालतले चार पूर्वप्रधान्यायाधीशलाई सफाइ दिएको छ। प्रधानन्यायाधीश चोलेन्द्रशमशेर जबरा र न्यायाधीश सपना मल्ल प्रधानको शुक्रबारको संयुक्त इजलासले पूर्वप्रधानन्यायाधीशहरु मीनबहादुर रायमाझी, अनुपराज शर्मा, कल्याण श्रेष्ठ र सुशीला कार्कीलाई सफाइ दिएको हो। अदालतको अवहेलना मुद्दामा रिट परेपनि संयुक्त इजलासले माग दाबी नपुग्ने फैसला सुनाएको हो। २०७७ पुस २४ मा चार पूर्वप्रधानन्यायाधीशले विज्ञप्ति निकाल्दै तत्कालीन प्रधानमन्त्री केपी शर्मा ओलीले प्रतिनिधिसभा विघटनलाई असंवैधानिक भनेका थिए । संविधानको धारा ७६ ले मन्त्रिपरिषद् गठन गर्ने सिलसिलामा वा सो प्रयोजनबाहेक अर्को अवस्थामा संसद विघटन गर्ने अधिकार नदिएको वक्तव्यमा भनिएको थियो । अदालतमा विचाराधीन मुद्दामा टिप्पणी गरी स्वतन्त्र र निष्पक्ष न्याय सम्पादनमा हस्तक्षेप गरेको भन्दै अधिवक्ता धनजीत बस्नेतले पूर्व प्रधानन्यायाधीशविरुद्ध अदालतको अवहेलना मुद्दा दायर गरेका थिए। अवहेलना मुद्दा : चार पूर्वप्रधानन्यायाधीशसँग सर्वोच्चले माग्यो लिखित जवाफ लिखित जवाफ लिएर सर्वोच्च पुगे चार पूर्वप्रधानन्यायाधीश चार पूर्वप्रधानन्यायाधीशको सर्वोच्चलाई जवाफ : अभिव्यक्ति स्वतन्त्रता नियन्त्रित गर्ने चक्रव्यूह सह्य हुँदैन"
रुघाखोकी लागेपछि विधान महाधिवेशनबाट बाहिरिए ओली,काठमाडौं : नेकपा एमाले अध्यक्ष केपी शर्मा ओली अस्वस्थ भएपछि विधान महाधिवेशनबाट बाहिरिएका छन्। राजनीतिक प्रतिवेदन पेश गरिरहेको बेला स्वास्थ्यमा समस्या आएपछि ओली सभाहलबाट बाहिरिएका हुन्। राजनीतिक प्रतिवेदन पेश गरिरहेकै बेला रुघाखोकी लागेपछि ओली बाहिरिएका हुन्। उनले प्रस्तुत गरिरहेको प्रतिवेदनलाई एमाले नेता शंकर पोखरेलले निरन्तरता दिएका छन्। नेपालको आन्तरिक मामिलामा भारतले हस्तक्षेप गर्नुहुँदैन : ओली नेपाल र प्रचण्डले मलाई असफल बनाए : ओली
भाटभटेनीलाई २ लाख रुपैयाँ जरिवाना,"नेपालगन्ज : बाँकेको संयुक्त बजार अनुगमन टोलीले नेपालगन्जको भाटभटेनी सुपर मार्केट एण्ड डिपार्टमेन्टल स्टोरलाई दुई लाख रुपैयाँ जरिवाना गरेको छ। बजार अनुगमन टोलीले शुक्रबार गरेको अनुगमनको क्रममा केनर एडल्ट डग फुडलाई खरिद मूल्यमा ३० प्रतिशत नाफा लिएर तीन सय ६० रुपैयाँमा बिक्री गरेको पाइएकाले जरिवाना गरिएको वाणिज्य, आपूर्ति तथा उपभोक्ता संरक्षण कार्यालय, नेपालगन्जका सूचना अधिकारी देवीलाल चौलागाईले जानकारी दिए। भाटभटेनीले खरिद मूल्यमा ३० प्रतिशत नाफा लिएर बेचेको डग फुड। उपभोक्ता संरक्षण ऐन अन्तर्गत कुनै पनि व्यापारिक प्रतिष्ठानले खरिद मूल्यमा बढीमा २० प्रतिशत मात्र नाफा लिन पाइन्छ। त्योभन्दा बढी लिन पाइँदैन।"
कांग्रेसको १४ औं महाधिवेशन : विराटनगरको सभापतिमा चार नेताको दावी,"विराटनगर : नेपाली कांग्रेसको विराटनगर महानगरपालिकाको सभापतिमा चार जना युवा नेताले दावी गरेका छन्। कोइराला परिवारको प्रभाव क्षेत्र मानिने विराटनगर प्रदेश १ को एउटा मात्रै महानगरपालिका हो। नगर सभापतिमा कांग्रेसका युवा नेता दीपक चापागाईं, सन्तोष न्यौपाने, अरुण न्यौपाने र कृष्ण कार्की आकांक्षी देखिएका हुन्। उनीहरु सबै जना ४५ वर्षमुनिका छन्। पार्टीको १४ औँ महाधिवेशनअन्तर्गत आकांक्षीले आज (शुक्रबार) मनोनयन दर्ता गराउँदैछन्। मनोनयनको समय बिहान ११ बजेदेखि ३ बजेसम्मलाई तोकिएको छ। चारै जनाले मनोनयन गर्ने भएका छन्। कांग्रेस विराटनगर महानगरको निर्वाचन शनिबार हुनेछ। निर्वाचनबाट ४ वर्षका लागि नयाँ नेतृत्व चयन हुनेछ । महानगरको सभापतिमा दावी प्रस्तुत गरेका चापागाईं र अरुण न्यौपाने विराटनगर२ का, कार्की विराटनगर३ र सन्तोष न्यौपाने विराटनगर५ का बासिन्दा हुन्। सभापतिका आकांक्षी चारै जना सामाजिक र राजनैतिक गतिविधीमा सक्रिय छन्। कोरोना महामारीले त्रासपूर्ण अवस्था बनेका बेला मृत्यु भएका संक्रमितको शव व्यवस्थापनमा चापागाईंले युवाहरुको टिम बनाएर परिचालन गरेका थिए। संक्रमणले अवस्था भयावह बनाउँदा युवाहरुले घर एवं अस्पतालमा मृत्यु भएका संक्रमितको शवलाई व्यवस्थापन गरिदिएर उदाहरणीय काम गरेका थिए। लामो समयदेखि सामाजिक क्षेत्रमा क्रियाशील चापागाईंलाई कांग्रेस नेता डा शेखर कोइराला लगायतको समर्थन छ। २०४८ सालयता उनी कांग्रेससँग जोडिएर राजनैतिक गतिविधीमा सक्रिय छन्। यसअघिको महाधिवेशनमा पराजित बनेका चापागाईंले दोस्रो पटक सभापतिको दावी गरेका हुन्। २०३४ सालमा चापागाईका हजुरबुवा मुक्तिप्रसाद कांग्रेसको मोरङ सभापति बनेका थिए। उनका बुवा यदुनाथ पनि कांग्रेसकै राजनीतिमा सक्रिय थिए। चापागाईं कांग्रेसमा युवालाई आकर्षित गर्ने र सही तरिकाले परिचालन गर्नसक्ने क्षमता राख्ने नेता हुन्। उदार लोकतन्त्रको अभ्यासका लागि युवाहरुलाई अभ्यस्त बनाउने जिम्मा लिएकाले पनि आफू जित्नेमा निश्चित भएको उनको दावी छ। अरुण न्यौपाने विराटनगरको मेयरमा भीम पराजुली निर्वाचित भएपछि पार्टीमा महानगरको कार्यबहाक सभापतिको जिम्मेवारी सम्हालेका नेता हुन्। सामाजिक क्षेत्रमा पनि सक्रिय उनी मेयर पराजुली निकट मानिन्छन्। पराजुलीकै जोडबलमा उनले पार्टीको महानगर सभापतिमा उम्मेदवारी दिन लागेका हुन्। न्यौपानेलाई कांग्रेस प्रदेश १ का प्रमुख सचेतक केदार कार्कीको पनि साथ रहेको बताइन्छ। प्रतिनिधिको साथ र नेताहरुको सहयोगका कारण आफू जित्नेमा विश्वस्त रहेको उनले बताए। सभापतिका अर्का दाबेदार सन्तोष न्यौपानेलाई कांग्रेस नेता अमृत अर्यालको समर्थन छ। विद्यार्थी हुँदै उनी पार्टी राजनीतिमा होमिएका हुन्। यसअघि न्यौपाने दुई कार्यकाल नेपाल विद्यार्थी संघको विराटनगर सभापति बनेका थिए। नेवि संघ मोरङका पूर्वसचिव उनी तरुण दल विराटनगरको निवर्तमान नगर सभापति पनि हुन्। युवालाई नेतृत्वको अवसर दिनुपर्ने र कांग्रेसमा पुस्तान्तरणको मुद्दा उठाउँदै उनी चुनावी मैदानमा छन्। युवाको साथ लिएर निर्वाचन जित्नेमा उनी ढुक्क छन्। सभापतिका दाबेदार कार्की गगन थापा र कृष्णप्रसाद सिटौला निकट मानिन्छन्। नेवि संघबाट उनले राजनैतिक यात्रा सुरु गरेका हुन्। कार्की नेवि संघको निवर्तमान केन्द्रीय सहमहामन्त्री हुन्। लोकप्रिय छवि बनाएर सामाजिक क्षेत्रमा क्रियाशील रहेकाले आफ्नो विजय निश्चित भएको उनले बताए। कांग्रेस नेताहरुका अनुसार विराटनगरमा प्राय सँधै डा कोइरालाको समर्थन रहने नेताको पल्लाभारी हुने गरेको छ। यद्यपि विराटनगरको वडा तहमा चारै जना दाबेदारको पकड राम्रो मानिन्छ। महानगरभित्र पकड जमाएका मेयर पराजुलीले भने अरुण न्यौपानेलाई उम्मेदवारका रूपमा खडा गरेका छन्। विराटनगरमा कांग्रेसका ६ सय ४८ प्रतिनिधि रहेको बताइएको छ। जसमध्ये शेखर कोइरालाको निर्वाचन क्षेत्र नम्बर ६ मा २ सय २७, महेश आचार्यको निर्वाचन क्षेत्र नम्बर ४ मा २ सय ४५ र अमृत अर्यालको निर्वाचन क्षेत्र नम्बर ५ मा ९६ जना प्रतिनिधि छन्। यसबाहेक तत्कालीन फोरम लोकतान्त्रिक र राप्रपाबाट कांग्रेस प्रवेश गरेका र पक्षधरता नखुलेका जनप्रतिनिधिहरु ८० जना छन्। कांग्रेसको निर्वाचनमा विराटनगर महानगरपालिका वडा नम्बर १ र ३ को भूमिका सबैभन्दा महत्वपूर्ण मानिन्छ। विराटनगरको दुई उपसभापतिमा प्रवीण जोशी, निरज कोइराला र धनराज तामाङले उम्मेदवारी दिने जनाएका छन्। जोशी विराटनगर भन्सार कार्यालयका एजेन्ट हुन्। भन्सारको काम कारबाहीका क्रममा उनी बेलाबेखत विवादमा आइरहन्छन्। दुई सचिवका लागि सुजन दाहाल, तेजिन्द्र भट्टराई, झुमा निरौला गौतम र पेशल ढुंगेलले दावी प्रस्तुत गरेका छन्। दुई सहसचिव पदका लागि सचिन पोखरेल, दिवश नेपाल, गिरिशकुमार कोइराला र शिव पराजुली शिशिर बीच प्रतिस्पर्धा हुने देखिएको छ। यसैबीच विराटनगरसहित मोरङ जिल्लाभरि शनिबार पालिका स्तरीय (गाउँनगर) अधिवेशन हुँदैछ। मोरङ संस्थापन इतर समूहको बलियो पकड भएको जिल्ला मानिन्छ। तर नेताहरु भने गुटभन्दा पनि कांग्रेसलाई जिम्मेवारीसहितको नेतृत्व बहन गर्ने व्यक्ति आवश्यक रहेको बताउँछन्। प्रदेश १ का १३ वटा जिल्लामा कांग्रेसको गाउँनगर अधिवेशन यसअघि नै भइसकेको छ। मोरङमा भने हुन सकिरहेको थिएन। विराटनगर महानगरसहित जिल्लाका १७ वटै स्थानीय तहमा शनिबार अधिवेशन हुँदै छ। त्यसका लागि आवश्यक प्रक्रिया सुरु भइसकेको छ। शुक्रबार बिहान मतदाता नामावली प्रकासन गरिएको छ। १९ वटा वडा रहेको विराटनगरमा हुने अधिवेशनको मतदान केन्द्र जिल्ला पार्टी कार्यालयमा तोकिएको छ। अधिवेशनका लागि मोरङका १७ वटै पालिकामा शुक्रबार ११३ मनोनयन दर्ताको समय छुट्याइएको छ। त्यसपछि ५ बजेसम्म दावी विरोध, मनोनयन फिर्ताको समय दिइने मोरङ जिल्ला निर्वाचन अधिकृत केदार कार्कीले बताए। उनका अनुसार साँझ ५ बजेपछि उम्मेदवारको अन्तिम नामावली प्रकासन गरिने छ। शनिबार बिहान ८ देखि दिउँसो २ बजेसम्मलाई मतदानको समय तोकिएको कार्कीले बताए । पार्टीको विधान अनुसार प्रत्येक पालिकामा सभापति १, उपसभापति २, सचिव २ र सहसचिव २ जना निर्वाचित हुने छन्। कोषाध्यक्षको भने पछि निर्वाचित कार्यसमितिले मनोनित गर्ने प्रावधान छ।"
मौलिकतालाई प्राथमिकतामा राख्ने प्रकाश सपुत,"काठमाडौं : चर्चित गायक प्रकाश सपुत पछिल्लो समय लोकप्रिय छन्। उनले गाएका गीत सबैको मुखमुखमा झुन्डिन्छन्। उनका 'गलबन्दी च्यातियो तिम्ले तानेर', 'बोल माया बोल', 'मेरो पनि हैन र? यो देश', 'कुरा बुझ्नुपर्च' लगायतका गीतले दर्शकमाझ चर्चा कमाएको छ। एक महिनाअघि मात्रै बजारमा आएको गीत कुरा बुझ्न पर्चले युवा वर्गलाई लक्षित गरेर बनाइएको छ। टिकटदेखि सामाजिक सञ्जालमा गीत निकै चर्चित भएको थियो। यसै विषयवस्तुलाई लिएर अन्नपूर्ण पोस्टले गायक प्रकाश सपुतसँग अन्तरर्वाता गरेको छ। आजभोलि के गर्दै हुनुहुन्छ? अहिले सुटिङ भइरहेका छन्। दसैंका इभेन्ट अलि अलि भइरहेका छन्। त्यसैमा व्यस्त छु। तपाईंको गीत किन सबैको मुखमुखमा झुन्डिन्छन्? दर्शक, श्रोताको विश्वासको कारण पनि हो। उहाँहरुले मेरो गीत मनैदेखि मनपराउनुहुन्छ। मैले गीतमा कहीँ न कहीँ मानिसको जनजीवनका कुराहरु जोडिदिएको कारण पनि मान्छेहरुलाई आफ्नो लागेको हुनसक्छ। अर्को कुरा एकदम आफ्नो लागेको मान्छेको लामो समयसम्म पनि माया लाग्ने भने जस्तै त्यो विश्वासको कारण भएको जस्तो लाग्छ। तपाईंको गीत लोकप्रिय हुनुको कारण के होला? त्यो त मलाई थाहा हुँदैन है । तर आफू श्रोताको हिसाबले गीत सुन्दा जुन गीतले अलिकति मन छुन्छ त्यही गीत मनपर्छ। त्यसरी नै दर्शक, श्रोताले पनि गीत मनपराइदिएका हुनसक्छ। एउटा गीतको लागि कति समय खर्चिनुहुन्छ ? म चाँही एउटा सिर्जनालाई लामो समयदेखि मनमा राखेर हिंडिरहेको हुन्छु। मनमा सोच्दै कस्तो बनाउने, कसरी बनाउने भनेर सोच्दै हिंडिरहेको हुन्छु। गीत तयारी गर्न मलाई एक वर्षसम्म नै लाग्छ। कुरा बुझ्न पर्चभन्ने गीत तयार पार्न कति समय लाग्यो? लगभग त्यसको कन्टेन्ट नै दुई वर्षदेखि थियो। त्यसको स्क्रिप्ट लेखन मैले एकवर्षदेखि गरिराखेको थिएँ। गीत निकाल्न दुई महिना लाग्यो। तपाईका गीत केमा आधारित हुन्छन्? मेरा गीत प्राय कथामा नै आधारित छन्। कथामा आधारित रहेर गीत बनाउँदाको राम्रो पक्ष के होला? यसको राम्रो पक्ष भनेकै कहिलेकाहीँ गीत कमजोर भयो भने कथाले मान्छेलाई छुन्छ। यसले गीतप्रति मान्छेलाई आकर्षित साथै आत्मीय फिल गराइदिन्छ। तपाईंको गीत सुन्दा, हेर्दा अनुसन्धान गरेर मात्र बनाए जस्तो लाग्छ किन? यस्तो अनुसन्धान भन्दा पनि जीवनको भोगाइ हो। जीवनसँगै भोग्दै आएँ, अनुवोध गर्दै आएँ, सुन्दै आएँ । त्यसले गर्दा ती कुरा भइरहेका कुरा हुन् है भनेजस्तो लाग्छ। आफ्नो अनुभवसँगै आफूले देखेका कुरासँग जोडिएका हुन्। पछिल्लो समय बजारमा आएको गीतमा कत्तिको विकृति देख्नुभएको छ कि छैन? गीतमा विकृति आयो भनिरहँदा समाजमा विकृति आको छ कि छैन त्यो बुझ्नुपर्छ। समाज चेन्ज भएको छ कि छैन? समाजमा परिवर्तनसँगै संगीतमा पनि परिवर्तन हुन्छ। समाज ऐना भनिन्छ संगितको। गीतसंगितका क्षेत्र भनेको मनोरञ्जनका हिसाबले फराकिलो क्षेत्र मानिन्छ। सबैको फरक फरक विचार, सोच हुन्छ। समाजको विकृतिलाई सकारात्मक तथा नकारात्मक कसरी देखाउने भन्ने हुन्छ। तर कुनै गीतले मानिसलाई नकारात्मक असर पुर्याउँछ भने त्यस्तो गीत बनाउनुहुँदैन। गीत बनाउँदा के कुरामा ध्यान दिनुपर्छ? श्रोताको पनि आफ्आफ्नै रुचि हुन्छन्। कसैलाई आँसुको गीत मनपर्छ भने कसैलाई हाँसोको त कसैलाई गम्भीरताका गीत मनपर्न सक्छ। त्यसलाई कसरी उतार्दा समाजमा सकारात्मक म्यासेज जान्छ भनेर ख्याल गर्नुपर्छ। कुन विषयवस्तुलाई समट्ने ध्यान दिनुपर्छ। विषयवस्तुलाई छनौट गरिसकेपछि त्यसलाई सकारात्मक, नकारात्मक कसरी राख्न सकिन्छ भनेर ख्याल राख्नुपर्छ। तपाईंको गीतमा एक स्थानीय ठाँउ, स्थानीय बासिन्दालाई नै रोज्नुको कारण के हो ? उहाँहरुसँग सजिलै जोडिन सकिन्छ। उहाँहरु रियल लाग्छ। उहाँहरुबाट नै वास्तविकता देखाउन सकिने भएकोले पनि रोजिएको हो। तपाईको गीतमा ठेट भाषाहरु नै प्रयोग हुन्छ। किन? यसले गीतमा कस्तो प्रभाव पार्छ ? गीतलाई राम्रो प्रभाव पार्छ। म गाउँबाटै आएँ। मैले त्यही भाषा बोल्दै आएँ। मैले जानेकै यहीँ हो। यो मौलिकता मानिसहरुलाई मनपर्छ। यो हाम्रो सुगन्ध हो। पछिल्लो समय बजारमा आएका तपाईंका गीतमा दर्शक श्रोताको कस्तो प्रतिक्रिया छन्? सबै गीतको आफ्आफ्नै प्रतिक्रिया हुन्छन्। पछिल्लो समयमा बजारमा आएको कुरा बुझ्नु पर्च भन्ने गीतको राम्रै प्रतिक्रिया आएको छ। विशेष गरी युवा महिला दिदिबहिनीहरुले यो गीतलाई मनपराई दिनुभएको छ। पुरुष भएर महिलाका कुराहरु लेखिदिएकोमा धेरैले यो गीतलाई रुचाउनुभएको छ। गीत तयार पार्दा के के चुनौतीहरु आए? काम नै यही भएकोले खासै चुनौती भन्ने त केही हुँदैन। कतिपय अवस्थामा समयको हिसाबले, कलाकार टिम जुटाउनुपर्ने, लगानी जुटाउनुपर्ने बेला चुनौती आए। गीतमा कसरी लगानी जुटाउनुहुन्छ ? व्यवसायिक हिसाबले सशक्त नभएको कारण लगानी जुटाउन गाह्रै हुन्छ। प्राय जसो आफ्नै लगानी हुन्छ।"
प्रचण्डकै कारण पार्टी विभाजन भयोः शंकर पोखरेल,"काठमाडौं : नेकपा एमालेका नेता शंकर पोख्रेलले प्रचण्डले एकतालाई असन्तुलन बनाउन सहयोग गरेको बताएका छन् । ललितपुरमा जारी विधान महाधिवेशनमा नेता पोख्रेलले यस्तो बताएका हुन् । उनले भने, प्रचण्डको अस्वभाविक महत्वाकांक्षा मलजल गर्ने, नाजायज मागलाई प्रोत्साहित गर्ने र एकतालाई असन्तुलित बनाउन सहयोग गर्नुभयो । जनभावनाअनुरुप पार्टी केन्द्रीत हुनुपथ्र्यो । उनले भने, सामाजिक न्यायलाई स्थापित गर्ने भन्दा पनि पार्टीभित्रैबाट अस्थिरता सृजना गर्ने सरकारका सकारात्मक काम र चुनौतिलाई ओझेलमा पार्ने, विपक्षीलाई उछिनेर सरकारको विरोध गर्ने, जनतामा निरासा फैलाउने र नेपालको बाह्य सम्बन्धमा समस्या सृजना गर्ने काम भयो। उनले प्रचण्डले आफ्नो निवासलाई गुटको हेडक्वार्टर बनाएको आरोप लगाए । पोख्रेलले भने, केन्द्रीय सचिवालय कुण्ठा पोख्ने अन्त्यहिन थलो बन्यो । गुटगत निर्णय गरेर सदर गर्न दबाब दिन थालियो । उनले भने, प्रचण्डबाट पार्टीका अध्यक्षलाई गम्भीर आरोप लगाउने काम भयो । नेतृत्व हत्याउने प्रयास गरे । पार्टीको मुल नेतृत्वलाई अपमानपूर्वक पदच्यूत गरेर पार्टी कव्जा गर्ने देशीविदेशी प्रतिक्रियावादीको इच्छापूर्ति गर्ने काम भयो। गोदावरी सनराइज सम्मेलन केन्द्र मा एमालेको चहलपहल (फोटोफिचर) एमाले अध्यक्ष ओली तामझामका साथ कार्यक्रम स्थल पुगे एमाले अध्यक्ष ओलीले गरे विधान महाधिवेशनको उद्घाटन अनुकुलता मिल्ने गरी एमालेलाई चोइटाइयोः प्रदीप ज्ञवाली एमाले विधान महाधिवेशन :अध्यक्ष मण्डल तोकियो एमाले विधान महाधिवेशन : उपमहासचिव पद खारेजको प्रस्ताव"
जिपले ठक्कर दिँदा पाँच छात्रा गम्भीर घाइते,"सल्यान : शुक्रबार दिउँसो डबल क्याप जिपले ठक्कर दिँदा पाँच छात्रा गम्भीर घाइते भएका छन्। सल्यान रुकुम सडक खण्डअन्तर्गत बरलामा सडक छेउमा बसिरहेका पाँचै जनालाई लु २ च ५७०१ नंको जिपले ठक्कर दिँदा घाइते भएका हुन्। घाइने हुनेमा शारदा नगरपालिका६ बरला बस्ने मीना परियार, सोही ठाउँका रेखा बुढाथोकी, सुशिला नेपाली, दीपा बुढाथोकी र सुनिता नेपाली भएको जिल्ला इलाका प्रहरी कार्यालय शीतलपाटीले जनाएको छ। शिवजन माविमा कक्षा १२ मा अध्ययनरत ती छात्रा सडकको छेउमा बसिरहेका बेला तीव्र गतिमा आएको जिप अनियन्त्रित भई दुर्घटना भएको प्रहरीको भनाइ छ। घाइतेहरुको छाती तथा मुखमा चोट लागेको र अवस्था जटिल भएकाले उपचारका लागि नेपालगञ्ज पठाइएको छ। जिपमा सवार चारजना भने सकुशल थिए। जिप सडकभन्दा १० मिटर तल खसेको थियो। दुर्घटनापछि जिप चालक शारदा नगरपालिका४ निवासी टङ्कबहादुर वली फरार रहेकाले उनको खोजी भइरहेको प्रहरी नायब निरीक्षक लीलाराम चन्दले जानकारी दिनुभयो।"
मुस्ताङमै भेडाच्यांग्राको भाउ महंगियो,"जोमसोम : कोरोना कहरका कारण गतवर्ष जस्तै उत्तरी चीनको स्वशासितक्षेत्र तिब्बतबाट कोरलानाकाहुँदै भेडाच्यांग्रा नेपाल भित्रिन नपाएपछि मुस्ताङको जोमसोम झरेका भेडाच्यांग्राको मुल्य आकासिएको छ। बुधबारदेखि उपल्लो मुस्ताङको सिमावर्ती गाउँहरु र छिमेकी जिल्ला डोल्पाबाट वारागुङ मुक्तिक्षेत्र साङ्ता गाउँहुँदै मुस्ताङ सदरमुकाम जोमसोम झरेका भेडाच्यांग्राको मुल्य गतवर्षको तुलनामा २५ प्रतिशत बढी हुन पुगेको हो। कोरोना माहामारीअघि बर्सेनि मुस्ताङबाट २५ हजारभन्दा बढी भेडाच्यांग्रा बाहिरिने गरेकोमा गत वर्ष कोभिडका कारण करिब १३ हजार मात्र भेडाच्यांग्रा मुस्ताङबाट बाहिरिएका थिए। यसवर्ष पनि तिब्बतबाट भेडाच्यांग्रा ल्याउन नपाइने भएपछि गत वर्षभन्दा कम मात्रामा भेडाच्यांग्रा मुस्ताङबाट बाहिरिने निश्चित भएको लोघेरक दामोदर गापाका अध्यक्ष लोप्साङ छोम्फेल बिष्टले जानकारी दिए। लोमान्थाङ र लोघेकर दामोदरकुण्ड गापाबाट करिब ७ हजार र वारागुङ मुक्तिक्षेत्र गापाबाट २ हजार भेडाच्यांग्रा जोमसोम झरेको अध्यक्ष बिष्टले बताए। उनका अनुसार छिमेकी जिल्ला डोल्पाबाट समेत करिब ३ हजार भेडाच्यांग्रा जोमसोम झर्दै गरेको उल्लेख गरे। उपल्लो मुस्ताङ र डोल्पाबाट करिब १२ हजार भेडाच्यांग्रा झर्ने मेरो अनुमान हो,' अध्यक्ष बिष्टले भने, 'त्यसमध्ये करिब ५ सय भन्दा बढी भेडाच्यांग्रा जिल्लामै खपत हुन्छ। उनले यो वर्ष करिब १२ हजारको संख्यामा भेडाच्यांग्रा जिल्ला बाहिरिने बताए। कोरोना कहरका कारण तिब्बतबाट भेडाच्यांग्रा मुस्ताङ भित्रिन नपाएपछि जोमसोममा एउटै रोजा च्यांग्राको मुल्य ४५ हजारसम्म पर्ने जनाइएको छ। जोमसोमका स्थानीय भुपेन्द्र शेरचनले जोमसोम झरेका च्यांग्राको थोक मुल्य ३८ देखि ४२ हजार सम्म कायम रहेको उल्लेख गरे। उनका अनुसार बिहीबार साँझसम्म जोमसोममा १५ सय भेडाच्यांग्रा झरेको बताए। उनले गत वर्ष प्रति गोटा २४ हजारदेखि २८ हजारसम्म पर्ने च्यांग्राको मुल्य अप्रत्याशित रुपमा च्यांग्रा पालक किसानले भाउ वृद्धि गरेको जनाए। उत्तरी कोरलानाकासँग सीमाना जोडिएको लोमान्थाङ र लोघेकर दामोदरकुण्ड गापाका पशुपालक किसानले बर्सेनि जेठअसारमा तिब्बतबाट च्यांग्राका पाठापाठी खरिद वयस्क बनाएर मासुका लागि बिक्री वितरण गथ्र्ये। तर,कोरनाका कारण सीमानाका शिल भएपछि उनीहरुले तिब्बतबाट पाठापाठी समेत ल्याउन पाएका छैनन्।स्थानीइ स्तरमै हुर्काइएका भेडाच्यांग्रा कम उत्पादन भइरहेकाले दशैंका लागि पर्याप्त भेडाच्यांग्रा बजार आउन नसकेको हो। चीनको स्वाशितक्षेत्र तिब्बत र उपल्लो मुस्ताङको सीमावर्तीक्षेत्रका बासिन्दाबीच लाग्ने अन्तरदेशीय व्यापारिक मेला समेत कोरनाका कारण ३ वर्षदेखि ठप्प भएको छ। छिमेकी जिल्ला डोल्पाका पशुपालकले समेत तिब्बतबाट भेडाच्यांग्राका पाठापाठी ल्याएर पाल्ने गरेकोमा डोल्पा समेत च्यांग्रा उत्पादन कम भएको जनाइएको छ। यसवर्ष पनि आसन्न बडादशै पर्व नजिकिँदै छ। अन्य समय जेजस्तो भएपनि बेसीका उपभोत्ताले दशैंको बेला हिमालको चिसो हावापानीमा हुकाईएको च्यांग्राको मासुप्रति आकर्षित हुन्छन्। हिमाली क्षेत्रको भेडाच्यांग्राले जटीबुटी सेवन गर्ने भएकाले स्वादिलो र पोषिलो हुनेगर्छ। तर सहरबजारका उपभोक्तालाई च्यांग्राको मुल्य मुस्ताङमै आकासिएपछि आर्थिक भार पर्ने देखिएको छ। कोरोना कहर अघि सोह्र श्रद्धा सुरु हुनु अगावै भेडाच्यांग्रा व्यापारी मुस्ताङ आउने गरेकोमा यसवर्ष व्यापारीहरुको समेत जोमसोममा चहल पहल छैन।"
बारेकोटमा पढ्दा पढ्दै विद्यालय भत्कियो : ९ विद्यार्थी घाइते,"जाजरकोट : पठनपाठन चलिरहेको बेलामा विद्यालय भवन भत्किंदा बारेकोटको एक विद्यालयका विद्यार्थी घाइते भएका छन्। बारेकोट गाँउपालिका २ लिम्सा स्थित विरेन्द्र प्राथमिक विद्यालयमा अध्ययनरत नौ जना विद्यार्थी घाइते भएका हुन्। बालविकास कक्षा सञ्चालन हुँदै आएको भवनको भित्ता शुक्रबार दिउँसो पढाइरहेको अवस्थामा एक्कासी भत्किएपछि भागदौडको क्रममा विद्यार्थी घाइते भएको शिक्षक कालीप्रसाद थापाले बताए। कोठाको भित्ता भत्किएपछि बालकक्षामा अध्ययनरत हिम्मत सिंह, स्मृति शाही, दिप्सन नेपाली, विजया शाही, अतिथ नेपाली, अनिशा शाही लगायतका नौ जना विद्यार्थी घाइते भएका छन्। उनीहरुको आधारभूत अस्पताल लिम्सामा उपचार भैरहेको छ। घाइते मध्ये ५ जना सामान्य रहेको र ४ जना गम्भीर रहेको जिल्ला प्रहरी प्रमुख डिएस्पी मधुकुमार थापाले बताए। तत्काल अन्य विद्यार्थी, शिक्षक र प्रहरीले घाइते विद्यार्थीको उद्दार गरेर अस्पताल पुर्याएका थिए। जीर्ण चुहिने भवनमा बिहीबार धेरै पानी परेको र शुक्रबार घामले तातिएपछि भत्किएको प्रहरीको अनुमान छ।"
परिवर्तनको आकांक्षा राख्न आफू परिवर्तन हुनुपर्छ : हिमानी,"काठमाडौं : पूर्व युवराज्ञी हिमानी शाहले परिवर्तन सदैव चुनौतिपूर्ण भएको भन्दै यदी कसैले परिवर्तको आकांक्षा राख्छ भने आफू परिवर्तन हुन तयार रहनु पर्ने बताएकी छन्। त्यसका लागि उर्जाशील वातावरण र सकारात्मक सोचलाई अगाडि सार्नुपर्ने उनले बताइन्। हिमानीले आफ्नो ४५ औं जन्मदिनको अवसर पारेर नवलपरासीका ५ सय बाढीपीडित परिवारलाई शुक्रबार राहत वितरण गर्दै उनले जति सक्दो धेरै घरेलु उद्योग सञ्चालनमा ल्याएर युवा र महिलालाई प्रोत्साहन गर्ने पछिल्लो समय कोषको उद्देश्य रहेको बताएकी छन्। सञ्चारकर्मीसँग कुरा गर्दै उनले कृषि तथा औद्योगिक क्षेत्रमा विगतका सर्वोत्कृष्ट प्रणालीलाई पूर्नजागरण गर्ने उद्देश्य अनुरूप कोष अगाडी बढेको बताइन्। उनले युवालाई कृषिमा लगाउने मात्र नभइ बजारीकरण लगायतका क्षेत्रमा पनि सुनिश्चितताको निश्चितता दिनमा कोषले विभिन्न विकल्प सोचेको उल्लेख गरिन्। स्वास्थ्यको क्षेत्रमा पनि कोषले विभिन्न स्वास्थ्य संस्थासँग विपत्का बेलामा सहकार्य गर्दै आएको छ। निश्चित समयमा कोभिड विरूद्धको खोप हरेक जनताको पहुँचमा हुनुपर्ने बताउँदै उनले त्यसका लागि कोषले हातेमालो गर्न तयार भएको बताइन्। देशको कुल गाहर्स्थ उत्पादन, श्रम, व्यापार, बजार, व्यवसाय र जनसंख्याको संरचना जस्ता विकासका सूचकमा कोभिडले पारेको प्रत्यक्ष प्रभावको विकल्प कोभिड विरूद्धको खोप मात्र भएकाले त्यसमा हिमानी कोषको पनि विशेष ध्यानाकर्षण भएको बताइन्।"
बेनीमा तोरन्ल गोल्डकप सुरु,"बेनी : थकाली सेवा समितिको आयोजनामा म्याग्दीको बेनीमा शुक्रबारदेखि ११ औं केन्द्रीय तोरन्ल गोल्डकप अन्तर क्षेत्रीय तारो प्रतियोगिता सुरु भएको छ। थकाली सेवा समिति नेपालको बेनी क्षेत्रको आतिथ्यतामा तीन दिनसम्म सञ्चालन हुने प्रतियोगितामा देशका विभिन्न ठाउँबाट आउका १८ समूहका १२६ जना खेलाडीहरु सहभागी छन्। एक समूहमा एक जना वैकल्पिक सहित सात जनाले सहभागिता जनाउने यो प्रतियोगितामा प्रतिस्पर्धा गर्ने सबै थकाली समुदायका खेलाडीहरु हुन्। थकाली समुदायको पौराणिक तारो हान्ने खेलको संरक्षण, खेल पर्यटनको विकास र प्रर्वद्धन गर्ने उद्देश्यले आयोजित प्रतियोगिताको प्रतिनिधिसभा सदस्य प्रेमप्रसाद तुलाचनले उद्घाटन गरे। समितिले प्रत्येक तीनतीन वर्षमा तोरन्ल गोल्डकप आयोजना गर्दै आएको छ। २०७७ मा हुनुपर्ने प्रतियोगिता कोरोना भाइरसको जोखिमका कारण एक वर्षपछि धकेलिएको थकाली सेवा समितिका अध्यक्ष सोमप्रसाद तुलाचनले बताए। दसौंपटक सम्मको प्रतियोगिता चन्दा र सहयोग जुटाएर सञ्चालन गरेका थियौ, उनले भने, तोरन्ल गोल्डकप निरन्तर सञ्चालन गर्न यसपालि ५१ लाख रुपैयाँको अक्षयकोष बनाएका छौं। कोषमा निर्माण व्यवसायी महासंघका तत्कालीन अध्यक्ष स्वर्गीय शरदकुमार गौचनको नाममा उनकी श्रीमति आशाले दश लाख रुपैयाँ सहयोग गरेकी छिन्। प्रतियोगिताको बिजेताले सुनको पाँच तोलाको मेडल, रनिङ शिल्ड, कप र एक लाख रुपैयाँ नगद पुरस्कार पाउने छन्। दोस्रो, तेस्रो र सान्तवना हुनेले क्रमश: पचास हजार, पच्चिस हजार र दश हजार रुपैयाँ पुरस्कार पाउने थकाली सेवा समितिका महासचिब रबिन भट्टचनले जानकारी दिए। सर्वोकृष्ट धनुषकर, विशिष्ट धनुषकर, अनुसासीत टिम, जेष्ठ र कम उमेरका खेलाडीलाई समेत नगद तथा प्रमाणपत्र प्रदान गरिने उनले बताए। प्रथम पुरस्कारको सांसद तुलाचन, द्वितीयको जापानका बुद्धीप्रसाद शेरचन र तेस्रो पुरस्कार रमेश भट्टचनले प्रायोजन गरेका छन्। प्रतियोगिता उद्घाटन गर्दै प्रतिनिधिसभा सदस्य तुलाचनले थकाली समुदायको भाषा, कला, संस्कृति र संस्कारको संरक्षणमा जोड दिए। थकाली समुदायको बसोबास भएको ठाउँमा समाजघर लगायत भैतिक संरचनाहरु बनाएर अन्य सामाजिक काममा पनि सहयोग पुगेको छ, उनले भने, थकाली भाषा, फागुमा तारा खेल्दा गाउने गीत र मृत्युमा गरिने भाँक्री संस्कार हराएको छ। थकाली सेवा समिति अन्तरगतका क्षेत्रीय समितिहरुले लोपोन्मुख भाषा, संस्कृति र संस्कारको संरक्षणका लागि गम्भीर भएर सोच्न तथा सरकारको ध्यानाकर्षण हुनुपर्ने तुलाचनले बताए। मुस्ताङ उद्गम थलो भएका थकाली समुदायले तारो खेललाई मौलिक परम्परा मान्छन्। परापूर्व कालमा खेतीबाली लगाए र थन्काएपछि मनोरञ्जनका लागि तारो खेल्ने चलन थियो। तारो खेलमा बाँसको धनुषबाण र जरबुटाको तिर हुन्छ। करिब डेढ सय मिटर वारीपारी राखिएका दुई वटा फल्याकमा तिर हान्ने गरिन्छ। जुन समुहले धेरै पटक फल्याकमा तिर हान्छ उसैले प्रतियोगिता जित्ने गर्छ। फल्याकको बिचमा राखिने गोलो आकारको सानो भागमा तिर कोपेपछि खोल भएको मानिन्छ। प्रतियोगिताको उद्घाटन हुनुपुर्व थकाली समुदायको जातीय पहिचान झल्कने झाँकी र बाजागाजा सहित बेनी बजार परिक्रमा गरिएको थियो।"
चीनमा सबैभन्दा उचाइमा रहेको मेगा जलविद्युत् आयोजना सञ्चालनमा,बेइजिङः चीनले सबैभन्दा उचाइमा निर्मित मेगा जलविद्युत् आयोजना सञ्चालनमा आएको छ। दक्षिण पश्चिम चीनको सिन्चुवान् प्रान्तमा निर्माण गरिएको सो जलविद्युत् आयोजना बुधबारदेखि सञ्चालनमा ल्याएको हो । यालोङ नदीमा निर्मित सो परियोजनाको डिजाइन चेङ्डु इन्जिनियरिङ कर्पोरेसनले गरेको हो । सो परियोजना करिब ३ हजार मिटर उचाईमा निर्माण गरिएको छ । जुन अग्लो स्थानमा बनेको चीनको पहिलो र संसारको दोस्रो जलविद्युत् परियोजना हो । सो परियोजनालाई चीनले आफ्नो ऐतिहासिक र विश्वको जलविद्युत आयोजना विकासको इतिहासमा कोसेढुंगाको रुपमा वर्णन गरेको छ । सो परियोजनामा संसारकै गहिरो जलाशय निर्माण गरिएको छ भने करिब ६८४ मिटर उचाईका ११ वटा उच्च ढलान राखिएको छ । सन् २०१४ अक्टोबरदेखि सो परियोजना निर्माण सुरु गरिएको थियो । सो परियोजनासँग प्रतिघण्टा ११ विलियन किलोवाट विद्युत् उत्पादन क्षमता रहेको ग्लोबल टाइम्सले जनाएको छ ।
एक हजार ६६ सङ्क्रमित थपिए,"काठमाडौं : पछिल्लो २४ घण्टामा एक हजार ६६ जनामा कोरोना भाइरसको सङ्क्रमण पुष्टि भएको छ । स्वास्थ्य तथा जनसङ्ख्या मन्त्रालयले सार्वजनिक गरेको तथ्याङ्कअनुसार १३ हजार ३६८ जनामा कोरोना परीक्षण गर्दा सो सङ्ख्यामा सङ्क्रमण पुष्टि भएको हो । आज थपिएकासँगै देशभर सक्रिय सङ्क्रमित १८ हजार ११५ जना पुगेको छ । नेपालमा सङ्क्रमण दर १८९ प्रतिशत छ । पाँच सयभन्दा बढी सङ्क्रमित भएका जिल्ला नौ र २०० भन्दाबढी सङ्क्रमित भएका जिल्ला १९ छन् । सो अवधिमा ९३८ जना सङ्क्रमणमुक्त भएका छन् । यससँगै नेपालमा सङ्क्रमणमुक्त हुनेको सङ्ख्या सात लाख ६६ हजार ६९६ छ । नेपालमा सङ्क्रमणमुक्त हुने दर ९६३ प्रतिशत छ । यस्तै सङ्क्रमणबाट पछिल्लो २४ घण्टामा १३ जनाको मत्यु भएको छ । अहिलेसम्म सङ्क्रमणबाट ११ हजार १४८ जनाको मृत्यु भइसकेको छ । हाल देशभर ३५४ सघन उपचार कक्ष (आइसीयू), ११६ भेन्टिलेटर, १६ हजार ८८१ होम आइसोलेशन, एक हजार २३४ संस्थागत आइसोलेशन र २४२ जना क्वारेन्टिनमा रहेका छन् । शुक्रबार दुई लाख १७ हजार ३९१ जनाले कोभिड१९ विरुद्धको खोप लगाएका छन् । हालसम्म ७६ लाख ३१ हजार १८८ जनाले पहिलो मात्रा र ६३ लाख २८ हजार ३२७ पूर्णमात्राको खोप लगाएका छन् ।"
एमालेको प्रतिवेदन : पार्टी विभाजनका मुख्य योजनाकार माधव नेपाल,"काठमाडौं : नेकपा एमालेले माधवकुमार नेपाललाई पार्टी विभाजनको मुख्य योजनाकारको संज्ञा दिएको छ। एमालेको राजनीतिक प्रतिवेदनमा विभाजनका मुख्य योजनाकार नेपाल रहेको भन्दै औंल्याइएको छ । प्रतिवेदनमा भनिएको छ, विभाजनका मुख्य योजनाकार माधवकुमार नेपाल नवौं राष्ट्रिय महाधिवेशनदेखि नै पार्टीका नीति र नेतृत्वविरूद्ध अन्त्यहीन गुटबन्दी, किचलो र असहयोगमा सङ्लग्न थिए ।२०७३ सालमा पनि एमाले नेतृत्वको सरकारलाई विस्थापित गर्ने भित्री योजनाकार थिए। एमाले नेतृत्वको सरकारलाई जुनसुकै मूल्यमा अपदस्थ गर्न, प्रदेशहरूमा एमाले सरकारलाई विफल पार्न, पार्टीका उम्मेदवारहरूलाई पराजित गर्न र आन्दोलनलाई विपक्षीहरूको सेवामा समर्पित गर्न उनीहरूबाट भएका गतिविधि सार्वजनिक नै छन् । प्रतिवेदनमा भनिएको छ, निहित स्वार्थ, कुण्ठा र प्रतिशोधको जगमा उभिएको तथा विपक्षी शक्तिहरूको दुरूत्साहन र योजनामा जन्मिएको यस समूहप्रति पार्टीका अधिकांश नेता, कार्यकर्ता र आम जनताको आपत्ति, आक्रोश र तिरष्कार छ। एउटा उचाइमा पुगेको कम्युनिस्ट आन्दोलनलाई कमजोर गर्ने यस समूहका अवसरवादी, विभाजनकारी र आन्दोलन विरोधी चरित्रलाई जनस्तरसम्मै खण्डन, आलोचना र भण्डाफोर गर्नुपर्छ। आन्दोलनलाई समाप्त पार्ने योजनालाई विफल पार्नुपर्छ। एमालेलाई विभाजन गराउन र उनीहरूलाई वैधता दिन अदालत, निर्वाचन आयोग र सभामुखको समेत सहयोगी भूमिका रहेको भन्दै कानुनसम्मत प्रतिवाद गर्ने प्रतिवेदनमा उल्लेख छ।"
"३८ क्विन्टल सुन तस्करी प्रकरण : १८ प्रतिवादीका पक्षमा बहस, कस्तो थियो प्रतिवादीको भूमिका?","विराटनगर : ३८ क्विन्टल सुन तस्करी एवम् मोरङ उर्लाबारीका सनम शाक्य हत्या प्रकरण सम्बन्धी मुद्दामा शुक्रबार १८ जना प्रतिवादीको पक्षमा बहस भएको छ। जिल्ला अदालत मोरङका न्यायाधीश भरत लम्सालको इजलासमा जारी सुनुवाइमा प्रतिवादीको प्रतिरक्षामा वरिष्ठ अधिवक्ता यदुनाथ खनाल र सुरेशलाल श्रेष्ठसहितका कानुन व्यवासायीले बहस गरेका हुन्। अभियुक्तको बचाउमा अधिवक्ताहरु भरतबहादुर थापा, उद्धवचन्द्र घिमिरे, पुरुषोत्तम नेपाल, हरिनारायण चौधरी, रमिता महर्जन, लक्ष्मण शर्मा न्यौपाने, विनोद तिमल्सिना, खगेन्द्र ढकाल, विकाश थापा, केदारप्रसाद दाहाल र अपूर्व भण्डारीले बहस गरेको मोरङ अदालतका श्रेस्तेदार टीकेन्द्रवीर जंग राणाले बताए। उनका अनुसार १८ प्रतिवादीका पक्षमा १३ जना कानुन व्यवासायीले बहस गरेका हुन्। प्रतिवादीमध्ये नेपाल प्रहरीका एसपी विकाराज खनालको पक्षमा बरिष्ठ अधिवक्ता खनाल र अधिवक्ता विकाश थापाले बहस गरे। २०७१ चैतदेखि २०७२ पुससम्म त्रिभूवन अन्तर्राष्ट्रिय विमानस्थलमा कार्यरत रहँदा एसपी खनालले सुन तस्करीमा सहयोग गरेको अभियोग छ। उनी विमानस्थलमा रहेकै बेलामा सबैभन्दा बढी तस्करीको सुन दुबईबाट नेपाल भित्रिएको अनुसन्धानबाट पत्ता लाग्यो। अभियुक्तमध्येका एक जना मोहनको काफ्लेको घरबाट सुन तस्करको हिसाबकिताब राख्ने गरिएको डायरी बरामद भएको थियो। उक्त डायरीमा उल्लेख भएको एसपी मामा भनिने नाम खनालको रहेको अनुसन्धानबाट पत्ता लागेको हो। सुन तस्करी एवं सनम हत्याका मुख्य अभियुक्त मोरङ उर्लाबारीका गोरे भनिने चूडामणि उप्रेतीको समूहसँग साँठगाँठ गरेर खनालले सुन तस्करीमा सहयोग गरेको खुलेको थियो। जिल्ला अदालत मोरङको आदेशबाट पूर्पक्षका लागि थुनामा पठाइएका खनाल पछि उच्च अदालत विराटनगरको आदेशबाट छुटेका थिए। सनमको हत्या भएपछि गोरेले उनलाई फोनमार्फत घटनाका बारेमा जानकारी दिएको पनि खुलेको छ। गाडीमा सनमको शव ल्याएर त्रिशूली नदीमा फ्यालिदिनू, घटना कसैले थाहा पाउँदैन भनेर एसपी खनालले गोरेलाई सिकाएको अनुसन्धानका क्रममा पत्ता लागेको थियो। तर गोरेको समूहले उनले सिकाएजस्तो भने नगरेको पाइएको छ। सनमको हत्या हुँदा उनी चितवन प्रहरी प्रमुख थिए। त्यस्तै मुद्दामा प्रतिवादी बनाइएका सुन व्यापारी आरके भनिने राजेन्द्रकुमार शाक्यको पक्षमा अधिवक्ता केदारप्रसाद दाहाल र विकाश थापाले बहस गरेका छन्। काठमाडौंका सुन व्यापारी शाक्यले गोरेको समूहसँग तस्करीको सुन खरिद गरेको पत्ता लागेको थियो। मोहन काफ्लेको घरमा फेला परेको डायरीमा उनले किनेको सुनको हिसाबकिताब राखिएको फेला पर्यो। प्रतिवादी चेतन भनिने चेतनाथ भण्डारीको प्रतिरक्षामा अधिवक्ताहरु अपूर्व खतिवडा र विकाश थापाले बहस गरेका छन्। गोरेको समूहमा रहेर दुबईबाट सुन नेपालतिर तस्करी गर्ने धन्दामा उनको संलग्नता देखिएको छ। नेपाल ल्याइसकेपछि हराएको सुन पत्ता लगाउने र त्यो कुरो बाहिर लैजान नदिने विशेष जिम्मेवारीसमेत गोरेको समूहले भण्डारीलाई नै सुम्पिएको खुलेको छ। हराएको सुन खोज्न गिरोह खटाउने काम उनैले गरेको अनुसन्धानका क्रममा पत्ता लागेको हो। प्रतिवादी बालकृष्ण श्रेष्ठको पक्षमा अधिवक्ता पुरुषोत्तम नेपालले बहस गरे। गोपालकुमार श्रेष्ठ, दोराम खत्री, वीरेन्द्रमान श्रेष्ठ, तक्लु भनिने पुन्यप्रसाद लामा र हरिशरण खड्काको प्रतिरक्षामा उद्धवचन्द्र घिमिरेले बहस गरेका छन्। सम्वीरप्रसाद तोलांगेको पक्षमा अधिवक्ता हरिनारायण चौधरी र रमिता महर्जन तथा नेपाल प्रहरीका हवल्दार अम्बरबहादुर थापामगरको पक्षमा रमिता महर्जनले बहस गरेका छन्। प्रतिवादी विनोद अधिकारीको पक्षमा लक्ष्मण शर्मा न्यौपाने र प्रभातकुमार अग्रवाल, आरडी राजु भनिने राजकुमार दारुका एवं डब्लु भनिने इम्तियाज उद्धिमको प्रतिरक्षामा विनोद तिमल्सिना र विकाश थापाले बहस गरे। थापाले प्रतिवादी विमल पोद्धारको पक्षमा पनि बहस गरेका छन्। प्रतिवादी बेनु श्रेष्ठको प्रतिरक्षा बरिष्ठ अधिवक्ता सुरेशलाल श्रेष्ठ र अधिवक्ताहरु खगेन्द्र ढकाल एवं विकाश थापाले गरेका छन्। अर्का अभियुक्त प्रमोदकुमार श्रेष्ठको बचाउमा अधिवक्तहरु भरतबहादुर थापा र विकाश थापाले बहस गरे। अधिवक्ता भरतबहादुर र विकाश थापा बाबुछोरा हुन्। अभियुक्तमध्ये बालकृष्ण श्रेष्ठ, गोपालकुमार श्रेष्ठ, दोराम खत्री, वीरेन्द्रमान श्रेष्ठ त्रिभूवन अन्तर्राष्टिय विमानस्थलमा कार्यरत र सम्वीरप्रसाद तोलांगे थाइ एयरलाइन्सका कर्मचारी हुन्। अनुसन्धानबाट पत्ता लागे अनुसार तस्करी गरेर जहाजमार्फत ल्याइएको सुन विमानस्थलबाट बाहिर निकालेर गोरेको समूहलाई जिम्मा लगाउने भूमिकामा उनीहरु थिए। कर्मचारी र प्रहरीसँग सम्बन्ध बढाएर तस्करीको सुन विमानस्थलमा बाहिर निकाल्ने भूमिका तक्लु भनिने पुन्यप्रसाद लामा लगायतले खेल्ने गरेको अनुसन्धानबाट खुलेको छ। हरिशरण खड्का र प्रमोदकुमार श्रेष्ठ गोरेको समूहले नेपाल ल्याएको सुन विभिन्न ठाउँमा सप्लाई गर्ने भूमिकामा देखिएका छन्। सनमको हत्यामा पनि खड्काको अप्रत्यक्ष संलग्नताको दाबी गरिएको छ। अम्बरबहादुर थापामगर एसएसपी श्यामबहादुर खत्रीका अंगरक्षक हुन्। मुद्दाका प्रतिवादी रहेका एसएसपी खत्री अहिले थुनामै छन्। सुन तस्करी भएका बेला खत्रीको अंगरक्षकका रूपमा थापा विमानस्थलमा खटिएका थिए। विनोद अधिकारी सुन तस्करीमा संलग्नता पुष्टि भएपछि दोस्रो पटक पूरक अभियोग दर्ता गरिएका अभियुक्त हुन्। तस्करीमा संलग्नता देखिएपछि सुन व्यापारी प्रभातकुमार अग्रवाल, विमल पोद्धार, आरडी राजु भनिने राजकुमार दारुका र डब्लु भनिने इम्तियाज उद्धिमलाई तेस्रो पूरक अभियोगमा प्रतिवादी बनाइएको हो। प्रतिवादी बेनु श्रेष्ठ गोरे समूहका मुख्य व्यक्ति हुन्। तस्करीको सुनका लगानीकर्ता एवं सुन तस्करीका डिजाइनर रहेको अनुसन्धानबाट खुलेपछि उनीलाई पनि मुद्दामा प्रतिवादी बनाइएको हो। जिल्ला अदालत मोरङमा २०७५ वैशाख १९ गते आपराधिक समूह स्थापना र सञ्चालन गरी सुन चोरी पैठारी र चोरी निकासीको अवैध कारोवार, अपहरण तथा शरीर बन्धक र कर्तव्य ज्यान गरेर चारवटा शीर्षकमा सरकारी वकिल कार्यालय मोरङले मुद्दा दर्ता गरेको थियो। मुद्दाको अन्तिम सुनुवाइ जिल्ला अदालत मोरङमा गत आइतबारदेखि जारी छ। मुद्दामा नेपाल प्रहरीका उच्च अधिकारीसहित ७७ जनालाई प्रतिवादी बनाइएको छ। तस्करी गरेर १७ अर्ब एक करोड ८० लाख ७१ हजार चार सय रूपैयाँ बराबरको ३७ लाख ९९ हजार पाँच सय ६३ ग्राम (करिब ३८ क्विन्टल) सुन अवैध रुपमा आयात गरिएको दाबी सरकार पक्षको छ। सन् २०१५ जुलाईदेखि २०१६ अगस्टसम्ममा उक्त परिणामको सुन तस्करी गरेर नेपाल ल्याइएको अनुसन्धानबाट खुलेको हो। तर तस्करी गरेको भनिएको सुन भने अझैसम्म फेला परेको छैन। तस्करी गरेर २०७४ साल माघ ९ गते दुबईबाट नेपाल ल्याएको साढे ३३ किलो सुन गायब बनाएको आरोप लगाउँदै गोरेसहित उनको समूहले २०७४ साल फागुन १८ गते करेन्ट लगाएर यातना दिँदै सनमको हत्या गरेको हो। सनम हत्याको अनुसन्धान गर्दा ठूलो परिणाममा विदेशबाट नेपालतिर सुन तस्करी भइरहेको पत्ता लागेको थियो।"
"उत्तराखण्डमा हिमपहिरो, पाँच सैनिक बेपत्ता",उत्तराखण्ड : उत्तराखण्डस्थित त्रिशूल पर्वतमा हिमपहिरो खस्दा पाँच भारतीय सैनिक र एक पोर्टर बेपत्ता भएका छन् । शुक्रबार बिहान हिमपहिरो खस्दा आरोहणमा खटिएका पाँच सैनिक र एक पोर्टर बेपत्ता भएका हुन् । करिब ७ हजार १२० मिटर उचाइमा रहेको त्रिशूल पर्वत आरोहणको लागि १५ दिनअघि भारतीय सेनासहित २० सदस्यीय पर्वतारोहिको टोली मुम्बइबाट हिँडेको थियो। शुक्रबार बिहान त्रिशूल पर्वत पुग्ने क्रममा हिमपहिरो खस्दा पाँच सैनिक बेपत्ता भएको भारतीय सञ्चारमाध्यमले जनाएका छन् । उनीहरुमध्ये १० पर्वतारोहिको सुरक्षित उद्धार गरिएको र हराइरहेकाहरुको भारतीय सेनाले खोजी जारी राखेको इन्डिया टुडेले जनाएको छ।
नेपाल र प्रचण्डले मलाई असफल बनाए : ओली,"काठमाडौं : नेकपा एमालेका अध्यक्ष केपी शर्मा ओलीले माधव नेपाल र प्रचण्डले आफूलाई असफल बनाएको बताएका छन् । ललितपुरमा जारी विधान महाधिवेशनमा अध्यक्ष ओलीले यस्तो बताएका हुन्। उनले भने, पुष्पकमल दाहाल, माधव नेपाललगायत तीनै पात्रहरु क्रियाशील थिए। जसले मेरो नेतृत्वको सरकारलाई असफल बनाउन घेराउ, मोर्चाबन्दीको षड्यन्त्र गरे। पार्टी साहस पूर्वक परिस्थितिको सामना गर्दै अघि बढ्यो। बजेटसम्म प्रस्तुत गर्न नदिइ प्रधानमन्त्रीबाट विस्थापित गर्ने योजना बुनियो। उनले जनताको व्यापक समर्थन रहँदा रहँदै पनि संसदभित्रको प्रतिकुल अंकगणितका कारण आफ्नो सरकार बहिर्गमन भएको बताए। उनले भने,प्रचण्डलगायतका नेताहरु भित्रको निहित अवसरवाद, विभाजन र बाह्य शक्तिको सेवा गर्ने चरित्रको भद्धा दृष्य थियो । जनताको व्यापक समर्थन रहँदा रहँदै पनि संसदभित्रको प्रतिकुल अंकगणितका कारण मेरो सरकार बहिर्गमन भयो। गोदावरी सनराइज सम्मेलन केन्द्र मा एमालेको चहलपहल (फोटोफिचर) एमाले अध्यक्ष ओली तामझामका साथ कार्यक्रम स्थल पुगे एमाले अध्यक्ष ओलीले गरे विधान महाधिवेशनको उद्घाटन अनुकुलता मिल्ने गरी एमालेलाई चोइटाइयोः प्रदीप ज्ञवाली एमाले विधान महाधिवेशन :अध्यक्ष मण्डल तोकियो एमाले विधान महाधिवेशन : उपमहासचिव पद खारेजको प्रस्ताव"
"म्याद गुजारेका विदेशीको भिसा थप्ने निर्णय, चिनियाँ पर्यटकलाई राहत",काठमाडौं : पर्यटक प्रवेशाज्ञा (भिसा) को म्याद गुजारेका विदेशीहरु पुस १६ गतेसम्म नेपाल बस्न पाउने भएका छन्। सन् २०२१ मा पर्यटक भिसामा नेपाल आएका अधिकांश विदेशी नागरिक ओभर स्टे छन् । गृह मन्त्रालयले कोरोना भाइरस संक्रमणको जोखिमका कारण आफ्नो मुलुक फर्कन नसकेका विदेशीहरुका लागि नेपाल बस्न पाउने अवधि लम्ब्याएको हो । गैर कानुनीरुपमा नेपाल बस्ने सबैभन्दा बढी चिनियाँ नागरिकहरु छन् । गृहको यो निर्णयले विभिन्न वहानामा नेपाल बस्न खोज्ने चिनियाँ पर्यटकलाई राहत मिलेको छ। पर्यटक भिसामा नेपाल बस्ने कतिपय चिनियाँ नागरिकहरु आपराधिक क्रियाकलापमा संलग्न छन् । प्रहरीले दुई वर्षअघि पर्यटक भिसा लिइ अवैध गतिविधिमा संलग्न भएका झण्डै १ सय २२ जना चिनियाँलाई पक्राउ गरेको थियो । विगत केही सातादेखि चिनियाँ नागरिक कोरोना भाइरसको जोखिका कारण आफ्नो मुलुक फर्कन नसक्ने भन्दै भिसाको म्याद थप गरिदिन अध्यागमन विभागलाई आग्रह गर्दै आएका थिए । असोज १३ को गृहमन्त्री स्तरीय निर्णयले हवाइ टिकट नपाएर आफ्नो मुलुक फर्कन नसकेका विदेशी पर्यटकका लागि नेपाल बस्न पाउने अवधि थप गरेको हो । अमेरिका बाहेक मुलुकका नागरिकहरु पर्यटक भिसामा १ सय ५० दिन नेपाल बस्न पाउँछन्। भिसा पारस्पारिकता कायम भएपछि अमेरिकी नागरिकहरु भने नेपालमा १ सय ८० दिन बस्न पाउँछन् ।
एमाले विधान महाधिवेशन : उपमहासचिव पद खारेजको प्रस्ताव,"काठमाडौं : नेकपा एमालेले उपमहासचिव पद खारेज गर्ने प्रस्ताव अघि सारेको छ। जारी विधान महाधिवेशनमा उपमहासचिव पद हटाउने प्रस्ताव अघि सारिएको हो। यसअघि केन्द्रीय कमिटीमा प्रस्तुत विधान संशोधन मस्यौदामा तीन उपाध्यक्ष मात्र रहने व्यवस्था थियो । यसअघि उपमहासचिव २ जना राख्ने प्रस्ताव थियो। अहिले उपमहासचिव पद नै खारेजको प्रस्ताव गरिएको हो। वितरित राष्ट्रिय महाधिवेशनको अधिकार र कर्तव्यमा भनिएको छ, अध्यक्ष१, उपाध्यक्ष५, महासचिव १, सचिव६ र सदस्य २१२ समेत कुल २२५ सदस्यीय केन्द्रीय कमिटी निर्वाचित गर्ने । प्रदेश कमिटीका अध्यक्षहरु केन्द्रीय कमिटीका पदेन सदस्य हुनेछन् । अध्यक्ष १, उपाध्यक्ष १, सचिव १ र १२ सदस्यसहित केन्द्रीय अनुशासन आयोग, केन्द्रीय लेखापरीक्षण आयोगका पदाधिकारी एवम् सदस्यहरूको निर्वाचन गर्ने । एमालेको विधान महाधिवेशन आजदेखि गोदावरी सनराइज सम्मेलन केन्द्र मा एमालेको चहलपहल (फोटोफिचर) एमाले अध्यक्ष ओली तामझामका साथ कार्यक्रम स्थल पुगे एमाले अध्यक्ष ओलीले गरे विधान महाधिवेशनको उद्घाटन अनुकुलता मिल्ने गरी एमालेलाई चोइटाइयोः प्रदीप ज्ञवाली एमाले विधान महाधिवेशन :अध्यक्ष मण्डल तोकियो"
अनुकुलता मिल्ने गरी एमालेलाई चोइटाइयोः प्रदीप ज्ञवाली,"काठमाडौं : नेकपा एमालेका सचिव प्रदीप ज्ञवालीले कम्युनिस्ट आन्दोलनविरुद्ध भएका षड्यन्त्र परास्त गर्न संकल्प गर्नुपर्ने बताएका छन् । ललितपुरमा एमाले विधान महाधिवेशन उद्घाटन कार्यक्रममा बोल्दै सचिव ज्ञवालीले यस्तो बताएका हुन् । उनले भने,' एमालेको भूमिका घरको धुरी खामोजस्तो छ । पश्चगमनतर्फ फैलाउने क्रियाकलापविरुद्ध डटेर सामना गरौं । उनले मध्यरातमा संसद अधिवेशन अन्त्य गरेर बिहान झिसमिसेमै अध्यादेश ल्याएर नेकपा एमालेलाई चोइटाउन खोजेको आरोप लगाए। उनले भने,' मध्यरातमा संसद अधिवेशन अन्त्य गरेर बिहान झिसमिसेमै अध्यादेश ल्याएर जे गर्दा नेकपा एमालेलाई चोइटाउन सकिन्छ । विभाजन गराइ छाड्ने मनसायका साथ एमालेबाट केहि साथीहरुलाई विभाजित गर्नका लागि अनुकुलता सृजना गरिएको हो।"
पार्टीविरुद्ध घेराबन्दी र आक्रमणका नयाँ श्रृङखलाहरु सुरु भए : ओली,"काठमाडौं : नेकपा एमालेका अध्यक्ष केपी शर्मा ओलीले पार्टीविरुद्ध घेराबन्दी र आक्रमणका नयाँ श्रृङखलाहरु सुरु भएको बताएका छन् ।ललितपुरमा जारी विधान महाधिवेशनमा अध्यक्ष ओलीले यस्तो बताएका हुन् । उनले भने, नेकपा एमालेबाट केहि व्यक्तिहरु बाहिरिएका छन् । उनीहरुले संगठनात्मक अराजकता, पदलोलुप्ता र फुटलाई प्रश्रय दिइरहेका छन् । हाम्रो पार्टी प्रतिपक्ष भूमिकामा फेरिएको छ । पार्टीका विरुद्ध घेराबन्दी र आक्रमणका नयाँ श्रृङखलाहरु सुरु भएका छन्। उनले माओवादी केन्द्रसँगको एकीकरणका कारण पार्टी महाधिवेशन धकेलिएको बताए । उनले भने, एमाले एकीकृत पार्टी हो । एमालेबाट केहि बाहिरिए । संगठनात्मक अराजकता र फुटलाई प्रश्रय दिए। उनले राजनीतिक प्रतिवेदन पेश गर्दैछन्। गोदावरी सनराइज सम्मेलन केन्द्र मा एमालेको चहलपहल (फोटोफिचर) एमाले अध्यक्ष ओली तामझामका साथ कार्यक्रम स्थल पुगे एमाले अध्यक्ष ओलीले गरे विधान महाधिवेशनको उद्घाटन अनुकुलता मिल्ने गरी एमालेलाई चोइटाइयोः प्रदीप ज्ञवाली एमाले विधान महाधिवेशन : उपमहासचिव पद खारेजको प्रस्ताव"
चिकित्सा शिक्षा ऐन संशोधन प्रक्रियामा छ : प्राडा गीरी,"काठमाडौं : चिकित्सा शिक्षा आयोगका कार्यकारी उपाध्यक्ष प्राडा कृष्ण गिरीले चिकित्सा शिक्षा ऐन संशोधनको प्रक्रियामा रहेको बताएका छन् । बिहीबार राजधानीमा आयोजित अन्तक्रिया कार्यक्रममा बोल्दै उनले ऐन संशोधनका लागि बनेको ट्राक्सफोर्सले प्रतिवेदन बुझाएर त्यसलाई कार्यकारी परिषदबाट पास गरेर सरकारलाई बुझाएको बताएका हुन्। चिकित्सा शिक्षा आयोगका दुई वर्षः चुनौती र अवसर विषयक अन्तक्रियामा बोल्दै उपाध्यक्ष डा गिरीले आयोगले कानुनअनुसार गर्नुपर्ने कामहरु अगाडि बढाइरहेको जानकारी दिए । कानुनमा जे छ, हामीले त्यही कार्यावन्यन गर्ने हो, 'उनले भने, कानुन हामीले बनाएको होइन् । भएका समस्यालाई सुधार गर्नुपर्छ । प्राडा गिरीले आयोगले भर्खरै लिएको स्नातक तहको एकीकृत परीक्षापछि उत्पन्न समस्यालाई सम्बोधन गरेर लैजान आफू तयार रहेको पनि बताए । हामीलाई सबैभन्दा बढी समस्या परीक्षामा देखिएको छ,' उनले भने, सो समस्यालाई सुधार गर्दै लैजानुपर्छ । परीक्षा लिनुअघि यस्तो समस्या आउँला भन्ने हामीले सोचेका थिएनौं । आरक्षणको विषय बहसको विषय हुन सक्ने उनको भनाइ थियो । चिकित्सा शिक्षा आयोगको कार्यक्षेत्रका विषयमा देखिएको विवादमा स्पष्ट पार्दै उनले आयोगले स्वास्थ्य शिक्षाका सबै कुरा नअगाल्ने बताए ।हेल्थ प्रोफेसनलका विषय मात्रै आयोगले समेट्छ,' उनले भने। प्राडा गिरीले सरोकारवालाहरुबाट प्राप्त सुझावलाई सधैं स्वागत गर्ने समेत उल्लेख गरे । काठमाडौं विश्वविद्यालयका उपकुलपति प्राडा भोला थापाले आयोग नियमनकारी निकायका रुपमा मात्रै नभएर प्रवद्र्धनकारी निकायका रुपमा काम गर्नुपर्ने बताए । उनले ऐनमा रहेका अहिलेका प्रावधान जस्ताको तस्तै कार्यन्वयन गर्न व्यवहारिक नरहेको उल्लेख गर्दै यसलाई समयसापेक्ष बनाउँदै लैजानुपर्नेमा जोड दिए । कर्णाली स्वास्थ्य विज्ञान प्रतिष्ठानका उपकुलपति डा मंगल रावलले चिकित्सा शिक्षा ऐन सुगमलाई मात्रै हेरेर बनाइएको बताए । प्रतिष्ठानको ऐनमा ४५ प्रतिशत कर्णालीका १४ जिल्लाका विद्यार्थीलाई आरक्षण तोकिएकोमा चिकित्सा शिक्षा ऐनले बन्देज गर्दा त्यहाँका स्थानीयले छात्रवृत्तिको अवसर गुमाएको उनको भनाइ थियो । त्रिवि चिकित्साशास्त्र अध्ययन संस्थानकी डिन प्राडा दिव्या सिंह शाहले मेडिकल शिक्षामा रहेका विकृती हटाएर यसमा एउटा स्ट्यान्डर्ड कायम गर्न चिकित्सा शिक्षा आयोग आएको बताइन् । काठमाडौं विश्वविद्यालय स्कुल अफ मेडिसिनका डिन प्राडाराजेन्द्र कोजुले मेडिकल कलेजहरुको छात्रवृत्ति निर्धारण गर्दा नेपाली सेनाको मेडिकल कलेज र अन्य कलेजमा विभेद भएको बताए। चिकित्सा विज्ञान राष्ट्रिय प्रतिष्ठान (न्याम्स) का डिन प्राडा पियुष दाहालले सरकारले छुट्याएको छात्रवृत्तिमा अध्ययन गरेका विद्यार्थीले सम्बन्धित ठाउँमा गएर सेवा गर्छ गर्दैन् भन्ने त्यसको सुनिश्चिता कसरी गर्ने भन्ने प्रश्न उठाएका थिए। त्रिवि चिकित्सा शास्त्र अध्ययन संस्थानका पूर्व डिन प्राडा जगदिश अग्रवालले ऐनलाई कार्यन्वयन गर्न सकेको अवस्थामा मुलुकको चिकित्सा क्षेत्रले काचुली फेर्ने बताए । शिक्षा मन्त्रालयका सहसचिव डाहरि लम्सालले चिकित्सा शिक्षा आयोग अलि चाँडै गठन भएकोजस्तो अनुभूति आफूलाई भएको बताए। नेपाल चिकित्सक संघका अध्यक्ष डा लोचन कार्कीले कानुन बनाउँदा व्यवहारिक पक्षमा ध्यान दिनुपर्ने बताए । नेपाल नर्सिङ संघकी अध्यक्ष मनकुमारी राईले चिकित्सा शिक्षाको कानुनी दायरा बढाउनुपर्ने बताउँदै शैक्षिक संस्थाहरुबाट उत्पादित जनशक्तिलाई कसरी व्यवस्थापन गर्ने भन्ने योजना बनाउनुपर्ने बताइन् । नेपाल मेडिकल काउन्सिलका रजिष्ट्रार डा कृष्ण अधिकारीले अन्तर काउन्सिल समन्वय अभाव रहेको र त्यसलाई सहज बनाउन एकीकृत ऐन आवश्यक रहेकोमा जोड दिए । चिकित्सा शिक्षा आयोगका निर्देशक डा दिलिप शर्माले कोभिड१९ का बेला चीनबाट पढेर आएका विद्यार्थीलाई विशेष व्यवस्था गरेर नेपालमै इन्टर्न गर्ने व्यवस्था गरिएको बताए । चितवन मेडिकल कलेजका सञ्चालक प्राडा हरिशचन्द्र न्यौपानेले निजी मेडिकल कलेज सञ्चालकका लागि अहिलेको अवस्था निकै गाह्रो रहेको बताए । कलेज सञ्चालक गोविन्द अकेलाले आफूहरुले छात्रवृत्तिका चारजना मात्रै विद्यार्थी पढाउनुपर्दा लाग्ने अन्य खर्च कसले व्यवहोर्ने भन्दै प्रश्न उठाए । चिकित्सा शिक्षा आयोगका निर्देशक डारमेश आचार्यले आयोगले अहिलेसम्म गरेका कामका बारेमा प्रिजेन्टेसन प्रस्तुत गरेका थिए। कार्यक्रमको सहजिकरण पत्रकार भीषा काफ्लेले गरेका थिए ।"
एकल भएर पनि जिउन सिक्नुपर्छ,"काठमाडौं :बूढो भयो सबै रंग गयो आँगन भयो परदेश बूढाका वेदना जान्दैन कसैले मिल्दैन भाषा भेष पेट पस्योभित्र ढाड भयो कुप्रो जान नसक्ने टाढा सुदिन गए सबै कुदिन आए भन्दै झार्छन् आँसुका धारा हड्डी सबै गले छाला चाउरी परे केश फुले सेता कैला दिसपिसाब लाग्दा ट्वाइलेट जाँन खोज्यो फड्को चल्दैन पाइला लौरी टेक्न खोज्यो हातले समाउँदैन काम्छन् गोडी थरथरी बितेका दिन सम्झेर ल्याउँदा आँसु झर्छन् झरझरी कान दुवै बहिरा नजर भरी बादल खुकुलो नशा बन्धन परिवार जनले झर्को घृणा गर्दा हृदय रुन्छ झन्झन्  हा हा हा बिर्से नानी यति नै सम्झिए। पति बितेपछि ओखलढुंगाबाट काठमाडौं छिरेकी ७२ वर्षीया देवकुमारी गौतमले यो श्लोक बुवाबाट सुनेकी थिइन्। उमेर ढल्कँदै गरेपछि घरपरिवार र समाजबाट भोग्नुपर्ने पीडा श्लोकबाटै सुनाइन्। माइतीमा त्यतिबेला विद्यालय जान पाइँदैनथ्यो, उनले भनिन्, बुवाले घरमै यस्तै श्लोकहरू सिकाउने गर्नुहुन्थ्यो। पतिको निधनपछि गाउँमा बस्न उनलाई फिटिक्कै मन लागेन। ३ वटा छोरीको पनि बिहे गरेर दिइसकेकी थिएँ। काठमाडौं जान पाए केही काम गरेर आफ्नो मन पनि भुलाउन सक्छुकी भन्ने लागेर काठमाडौं आएँ। सुरुमा काठमाडौं आउँदा दुःख पाउँछु की जस्तो भएको गौतमले सुनाइन् । बिहानै मूलपानी पुगेर सस्तोमा साग ल्याउँथे। २४ पैसा नाफामा बेच्थेँ। पछिल्लो समय छोराबुहारी र घरका बूढाबूढीको विचार नमिल्ने प्रमुख कारण दुवै पक्ष केही पनि सहन नसकेर घरघरमा झगडा हुने गरेको बताउँछिन्। छोरी रुन्छन् दिनभरिसम्म, पति रुन्छन् छिनभरिसम्म, छोरा लागे लट्ठी बटुल्न, छोरी लागे रुन। भोलि मरेपछि पनि आफ्ना लागि रुने सबै छिनभर हो। उनले भनिन् यो यथार्थ सबैले बुझ्न आवश्यक छ। बाँचुन्जेल आनन्दले राम्रो कर्म गरेर सबैसँग मीठो बोल्ने हो। २०५९ सालमा काठमाडौं छिरेका खोटाङका दिलीप राई अहिले ७८ वर्ष लागे। उनी पशुपतिको गुहेश्वरी मन्दिर छेउमै सानो कोठा भाडामा लिएर बसेका छन्। नाङ्लाभरि चकलेटलगायतका किरानाका सामान लिएर बस्छन्। राई भन्छन्, केही नगरी के खानु ? मागेर खान मन लाग्दैन। उनका दायाँबायाँ हेर्ने पनि कोही छैनन्। काठमाडौं छिरेपछि उनी फर्केर पहाड फर्केनन्। काभ्रे घर भएकी सीता लुइँटेल उमेरले ७३ लागिन्। काठमाडौंको एयरपोर्ट भन्सारअगाडि उनको सानो किराना पसल छ। उनलाई कसैले आज यति खर्च गर भनेर पैसा दिएको रेकर्ड छैन। उनी भन्छिन्, छोराहरूलाई दुःख दिन मन लाग्दैन। उनीहरूलाई आफ्नै परिवार पाल्दै ठिक्क छ। काभ्रे घर भएकी सीता लुइँटेल उमेरले ७३ लागिन्। काठमाडौंको एयरपोर्ट भन्सारअगाडि उनको सानो किराना पसल छ। उनलाई कसैले आज यति खर्च गर भनेर पैसा दिएको रेकर्ड छैन। उनी भन्छिन्, छोराहरूलाई दुःख दिन मन लाग्दैन। उनीहरूलाई आफ्नै परिवार पाल्दै ठिक्क छ।"
एमाले विधान महाधिवेशन :अध्यक्ष मण्डल तोकियो,"काठमाडौं : नेकपा एमालेको विधान महाधिवेशनमा अध्यक्ष मण्डल तोकिएको छ। अध्यक्ष मण्डलको अध्यक्षता केपी शर्मा ओली रहेका छन् । यस्तै, उपाध्यक्ष, युवराज ज्ञवाली, अष्टलक्ष्मी शाक्य, स्थायी कमिटी सदस्य रामबहादुर थापा, सुवासचन्द्र नेम्वाङ, सत्य नारायण मण्डल, छवीलाल विश्वकर्मालाई अध्यक्ष मण्डलको सदस्यको जिम्मेवारी दिइएको छ । यस्तै, प्रस्ताव मस्यौदा कमिटीमा भिम रावल, घनश्याम भुषाल, रघुजी पन्त, यमलाल कँडेल, राजन भट्टराई, पद्यमा अर्याल र लीला भण्डारीलाई जिम्मेवारी दिइएको छ। सुझाव अध्ययन कमिटीमा शंकर पोखरेल, सुरेन्द्र पाण्डे, विष्णु रिमाल, ज्वाला शाह, शिवमाया तुम्बाहाम्फे रहेका छन् । प्रचार कमिटीमा योगेश भट्टराई, खिमलाल भट्टराई, सूर्य थापालाई जिम्मेवारी तोकिएको छ । एमालेको विधान महाधिवेशन आजदेखि गोदावरी सनराइज सम्मेलन केन्द्र मा एमालेको चहलपहल (फोटोफिचर) एमाले अध्यक्ष ओली तामझामका साथ कार्यक्रम स्थल पुगे अनुकुलता मिल्ने गरी एमालेलाई चोइटाइयोः प्रदीप ज्ञवाली"
नेपालको आन्तरिक मामिलामा भारतले हस्तक्षेप गर्नुहुँदैन : ओली,"काठमाडौं : नेकपा एमाले अध्यक्ष केपी ओलीले भारतले नेपालको आन्तरिक मामिलामा हस्तक्षेप गर्न नहुने बताएका छन्। ललितपुरमा जारी विधान महाधिवेशनलाई सम्बोधन गर्दै अध्यक्ष ओलीले यस्तो बताएका हुन्। 'हामी भारतसँगको असमझदारी कुटनीतिक माध्यमबाट समाधान गर्न चाहन्छौं। भारतले अनावश्यक आन्तरिक मामिलमा चासो राख्नु हुँदैन,'उनले भने,' कुनै पनि बहानामा पनि विदेशी हस्तक्षेप स्वीकार्य हुँदैन।' सम्बोधनका क्रममा उनले नेपालको समस्या नेपालीले नै समाधान गर्नुपर्ने बताए। अफगानीस्तान घटनाका बाछिटा नेपालमा पर्न सक्छ अध्यक्ष ओलीले अफगानिस्तान घटनाका बाछिटा नेपालमा पर्न सक्ने बताए। उनले भने, अफगानिस्तान घटनाका बाछिटा दक्षिण एसियामा पर्न सक्ने र अफगानिस्तानलाई लिएर भूराजनीतिक तनावको स्थिती सृजना हुनसक्ने सम्भावनालाई पनि ध्यानमा राख्दै नेपाल स्पष्टरुपमा अहस्तक्षेप र खुलापन शान्तिका पक्षमा दृढतापूर्वक उभिनुपर्छ। उनले भने,' भारत पाकिस्तानबीच तनाव जारी छ । भारतसँग नेपाल लगायतका छिमेकी मुलुकका कतिपय विवादित विषय अझै समाधान हुन बाँकी छन्। एमालेको विधान महाधिवेशन आजदेखि एमाले अध्यक्ष ओलीले गरे विधान महाधिवेशनको उद्घाटन अनुकुलता मिल्ने गरी एमालेलाई चोइटाइयोः प्रदीप ज्ञवाली एमाले विधान महाधिवेशन :अध्यक्ष मण्डल तोकियो एमाले विधान महाधिवेशन : उपमहासचिव पद खारेजको प्रस्ताव"
ट्याक्टरको ठक्करबाट एक जनाको मृत्यु,स्याङ्जा : आँधीखोला गाउँपालिका५ ट्याक्टरको ठक्करबाट एक महिलाको मृत्यु भएको छ । भित्री सडकमा ओरालो झर्दै गरेको ग १ त ३१७८ नम्बरको ट्याक्टरले विपरीत दिशाबाट आउँदै गरेकी ४५ वर्षीय माया विकलाई बिहीबार साँझ ठक्कर दिएको थियो। घाइते विकको उपचारको क्रममा गण्डकी अस्पताल पोखरामा मृत्यु भएको प्रहरी नायव उपरीक्षक राजेन्द्रप्रसाद अधिकारीले जानकारी दिए। उनका अनुसार ट्याक्टर चालक ओखलढुंगाका घर भई आँधीखोला५ बस्दै आएका २७ वर्षीय अनिल राई रहेका छन्। चालक र ट्याक्टर दुवैलाई नियन्त्रणमा लिइएको उनले बताए।
छेकेन उमेरले पढ्ने रहर,"काठमाडौं : ५६ वर्षको उमेरमा किताब कापी च्यापेर विद्यालयतिर लाग्दा रामेछाप चरीकोटकी रत्नकुमारी सुनुवार छरछिमेकीको हाँसोको पात्र बन्थिन्। मर्ने बेलामा हरियो काँक्रो भन्दै उनीमाथि व्यंग्य गर्थे। छरछिमेकीका यस्ता व्यंग्यको उनले वास्ता गरिनन्। बरु, औपचारिक शिक्षा पूरा गरेरै छोड्ने अठोट गरिन्। ७८ वर्षमा नातिसँगै एसईई पास गरिन्। तिमीहरू जस्तो अरूका कुरा काटेर बस्दिनँ, भोलि नै मर्ने भए पनि पढ्छु भन्ने जवाफ दिन्थेँ, रत्नकुमारीले भनिन्। नातिनातिना खेलाएर बस्ने उमेर (५६ वर्ष)मा उनले औपचारिक शिक्षाको कखरा प्रारम्भ गरिन्। गत वर्ष एसईई पास गरेपछि उनमा खुसीको सीमा छैन। रामेछापबाट २०३६ मा उनी काठमाडौं झरिन्। कोटेश्वरमा बस्न थालेपछि २०५७ सालमा प्रौढ शिक्षा तालिम लिन सुरु गरिन्। त्यहीँबाट उनले औपचारिक शिक्षा सुरु गरेको बताउँछिन्। एक छोरी र ३ छोराको जिम्मेवारी उनकै काँधमा थियो। पति अवकाश पाएपछि उनमा पढ्ने रहर जाग्यो। पढाइलाई उमेरले नछेक्ने भन्दै त्यतिबेला जसरी पनि १० कक्षा पास गर्ने इच्छा उनमा जागेको थियो। विद्यालय भर्ना गर्नुअघि तयारी गर्न कोटेश्वरको सूर्य क्लबमा भर्ना भएको उनले बताइन्। २०७४ सालमा उत्प्रेरणा महिला मावि तीनकुनेमा कक्षा ६ मा भर्ना भइन्। उनी नाति सहन सुनवारसँगै २०७८ मा २६५ जीपीए ल्याएर एसईई उत्तीर्णसमेत गरिन्। मुटु र मधुमेह रोगको समस्या भए पनि पढाइप्रति लगाव राखें, उनले भनिन्। एसईईपछि बानेश्वर बहुमुखी क्याम्पसमा कक्षा ११ मा भर्ना भइसकेकी छिन । वल्लो घर पल्लो घर गरेर अर्काको कुरा काटेर बस्नुभन्दा, पढ्न वेश हुन्छ, उनले भनिन्। उनलाई कक्षा १२ पास गर्ने धोको छ। उनको हिम्मत देखेर परिवारका सदस्य पनि खुशी छन्। पहिला दुःख पाउनुभयो, अब पढ्नुहोस् भनेर छोराछोरीले भन्छन्, सुनुवारले भनिन्,पढेपछि ज्ञान, बुद्धी आउने रहेछ। पति रणबहादुर सुनुवारले उनलाई पढेर के हुन्छ ? भनेर सुरुमा विद्यालय नजान दबाब दिन्थे। पाकेको धानमा पानी लगाएर के फाइदा ? पढेर के गर्छौ ? किन पढ्नुपर्यो ? भनेको सुनाइन्। अहिले त उहाँ पनि खुसी हुनुहुन्छ, उनले भनिन्। उमेर गयो भनेर समय खेर नफाली पढ्न उनको सुझाव छ। त्यस्तै, ६८ वर्षीया अम्बिका थापा कैलाशकुट कलेज जयबागेश्वरीमा कक्षा ११ मा पढ्छिन्। १२ कक्षा पास गरेपछि राजनीतिशास्त्र पढ्ने उनको धोको छ। पढाइसँगै राजनीति पनि गर्छु, उनले भनिन्। थापा २०५८ सालमा ज्ञान ज्योति महिला विद्यालय चावहिलमा कक्षा २ मा भर्ना भइन्। ०७७ मा एसईई पास गरिन् । बाबाले छोरीले दुःख नपाओस् भनेर पढाउन खोज्नुभएको थियो, उनले भनिन्, त्यतिबेला महिलाहरू कोही पनि स्कुल जाँदैनथे। म पनि जान मानिनँ।"
स्नातक गरेकी ८५ वर्षीया प्यालेस्टेनी वृद्धा दीक्षित,"काठमाडौं : स्नातक तह उत्तीर्ण गरेकी प्यालेस्टाइनकी एक ८५ वर्षीया वृद्धा महिला दीक्षित भएकी छन्। इस्लामिक कानुनमा स्नातक तह पूरा गरेकी ८५ वर्षीया जिहाद बुट्टु बिहीबार दीक्षित भएकी हुन्। सन् १९३६ मा प्यालेस्टाइनको वेस्ट बैंक शहरको नाब्लुसमा जन्मिएकी जिहादले सन् १९४८ मा आफ्नो माध्यामिक तहको पढाई पुरा गरेकी थिइन्। सन् १९५४ मा विवाह गरेकी जिहादका पाँच सन्तान छन्। गृहस्थीमा व्यस्त उनले पढाईप्रतिको आफ्नो रुचीलाई भने कहिल्यै मर्न दिइनन्। ७० वर्षको उमेरमा उनी आफ्नो पढाईमा फर्किइन्। घरायसी काम र सन्तानको रेखदेखको अलावा उनले अरविक, अंग्रेजी र हिब्रु गरी विभिन्न तीनवटा भाषा सिकेको स्थानिय मिडिया प्यालेस्टाइन क्रोनिकलमा समाचार छ। प्यालेस्टाइन क्रोनिकलका अनुसार ८१ वर्षको उमेरमा उच्च शिक्षाको लागि आईएसआरए एकेडेमीमा भर्ना भएकी उनले मानविकी संकायअन्तर्गत इस्लामिक कानुन विषय अध्ययन गरिन्। उनले पाँच वर्षको अन्तरालमा अर्थात् ८५ वर्षको उमेरमा स्नातक तह पूरा गरिन्। मैले पढाईको लागि ठुलो मेहेनत गरे। दिउँसो व्यस्त भएपनि रातभर पढ्न थाले दिक्षान्त समारोहमा ८५ वर्षीया जिहादले भनेकी छन्, मैले ग्रहण गरेको ज्ञान मैले अरुलाई पनि बाड्नेछु। आफूले सिकेको ज्ञान अरुलाई पनि सिकाउन चाहन्छु।"
विधानको बाधा अड्काउ फुकाउने प्रस्ताव पास,"काठमाडौं : नेकपा एमालेका उपमहासचिव विष्णु पौडेलले प्रस्तुत गरेको विधानको बाधा अड्काउ फुकाउने प्रस्ताव पास भएको छ। लितपुरमा जारी विधान महाधिवेशनमा उपमहासचिव पौडेलले पेश गरेको विधानको बाधा अड्काउ फुकाउने प्रस्ताव पास भएको हो । यस्तै नेकपा एमालेले उपमहासचिव पद खारेज गर्ने प्रस्ताव अघि सारेको छ। जारी विधान महाधिवेशनमा उपमहासचिव पद हटाउने प्रस्ताव अघि सारिएको हो। यसअघि केन्द्रीय कमिटीमा प्रस्तुत विधान संशोधन मस्यौदामा तीन उपाध्यक्ष मात्र रहने व्यवस्था थियो । यसअघि उपमहासचिव २ जना राख्ने प्रस्ताव थियो। अहिले उपमहासचिव पद नै खारेजको प्रस्ताव गरिएको हो। नेकपा एमालेको विधान महाधिवेशनमा अध्यक्ष मण्डल पनि तोकिएको छ। अध्यक्ष मण्डलको अध्यक्षता केपी शर्मा ओली रहेका छन् । यस्तै, उपाध्यक्ष, युवराज ज्ञवाली, अष्टलक्ष्मी शाक्य, स्थायी कमिटी सदस्य रामबहादुर थापा, सुवासचन्द्र नेम्वाङ, सत्य नारायण मण्डल, छवीलाल विश्वकर्मालाई अध्यक्ष मण्डलको सदस्यको जिम्मेवारी दिइएको छ । यस्तै, प्रस्ताव मस्यौदा कमिटीमा भिम रावल, घनश्याम भुषाल, रघुजी पन्त, यमलाल कँडेल, राजन भट्टराई, पद्यमा अर्याल र लीला भण्डारीलाई जिम्मेवारी दिइएको छ। सुझाव अध्ययन कमिटीमा शंकर पोखरेल, सुरेन्द्र पाण्डे, विष्णु रिमाल, ज्वाला शाह, शिवमाया तुम्बाहाम्फे रहेका छन् । प्रचार कमिटीमा योगेश भट्टराई, खिमलाल भट्टराई, सूर्य थापालाई जिम्मेवारी तोकिएको छ ।"
बोझ होइनन् वृद्धवृद्धा,"नेपाललगायत दक्षिण एसियाका ज्येष्ठ नागरिकले परिवारबाट स्याहारसुसार, माया र सम्मान पाएको देखिन्छ। सबैका घरमा प्रायः ज्येष्ठ नागरिक हुन्छन्। ज्येष्ठ नागरिकहरू भनेका विशिष्ट हुन्। पृथक् नजरले सम्मानभावका साथ हेर्नुपर्छ। पृथक् नजरले हेर्नुपर्छ भनेर वकालत गर्दा प्रतिप्रश्न सुन्नु पथ्र्यो। नीति निर्माण तहमा बसेकाहरूलाई पनि बुझाउनुपर्ने अवस्था थियो। तर अहिले सोचमा विस्तारै परिवर्तन भइरहेको छ। पहिले वृद्धवृद्धा भनिन्थ्यो। बूढाबूढीका रूपमा लिइन्थ्यो। यी शब्दहरूले ज्येष्ठ नागरिकहरूको अनुभव र विशिष्टतालाई सम्बोधन गरेको पाइएन। दयाको पात्रका चित्रण गर्न खोज्यो। अहिले पाका उमेरका व्यक्तिलाई ज्येष्ठ नागरिकका रूपमा चिनिन्छन्। शब्दावलीमा फरकपन आएको छ। ज्येष्ठ नागरिकका रूपमा सम्बोधन गर्नुको अर्थ राज्यप्रति नागरिकको रूपमा कर्तव्य हुन्छन्। राज्यसँग अधिकार पनि माग्न पाउने अधिकार हुन्छ। ज्येष्ठ नागरिकका रूपमा सम्बोधन गर्नु अग्रजप्रतिको सम्मान हो। यस वृद्धवृद्ध वा बूढाबूढी शब्दलाई परिवर्तन गरी ज्येष्ठ नागरिकका रूपमा सम्बोधन गर्न ज्येष्ठ नागरिक महासंघ नेपाल, ज्येष्ठ नागरिकको उपचारमा संलग्न चिकित्सक मात्र नभई प्रबुद्ध वर्गको पनि भूमिका उल्लेखनीय छ। ६० वर्ष नाघेका अग्रजहरूलाई ज्येष्ठ नागरिकको रूपमा व्यवहार गर्नुपर्ने राज्यको अवधारणा हो। ज्येष्ठ नागरिक ऐन, २०६३ अनुसार ६० वर्षमाथिका नागरिकलाई ज्येष्ठ नागरिक भनिन्छ। अग्रजप्रतिको सम्मान गर्ने संस्कार समाजसँगै राज्यले पनि महसुस गर्न थालेको छ। स्वास्थ्य सुरक्षासँगै सामाजिक सुरक्षा पनि माग गर्न थालिएको छ। विगतमा महिला, बालबालिका तथा समाज कल्याण मन्त्रालय थियो। अहिले महिला, बालबालिका तथा ज्येष्ठ नागरिक मन्त्रालयमा रूपान्तरण भएको छ। सरकारले ज्येष्ठ नागरिकको स्वास्थ्य सेवासम्बन्धी निर्देशिका पनि बनाएको छ। गत वर्ष संघ र प्रदेशमा गरी २४ वटा अस्पतालमा ज्येष्ठ नागरिक कक्ष (जेरियाट्रिक वार्ड) पनि सञ्चालनमा ल्याइएको छ। यो वर्ष विस्तार गरी ४९ वटा जेरियाट्रिक वार्ड सञ्चालनका लागि बजेट विनियोजन पनि भइसकेको छ। यी वार्डहरू कत्तिको प्रभावकारी भइरहेको छ ? यसबारे मूल्यांकन गर्नुपर्छ। ज्येष्ठ नागरिकको स्वास्थ्यसम्बन्धी रणनीति पनि बन्दैछ। यी सबै नीति तथा कार्यक्रमहरू सकारात्मक छन्। विकसित मुलुकहरूमा ६५ वर्षमाथिका व्यक्तिलाई ज्येष्ठ नागरिकका रूपमा लिइन्छ। नेपाललगायत विकासशील मुलुकमा भने ६० वर्ष माथिकालाई ज्येष्ठ नागरिक मानिन्छ। विकसित मुलुकको औसत आयु नै बढी छ। जस्तो जापानमा औसत आयु ८५ वर्ष छ। तर नेपालमा पुरुषको औसत आयु ७० वर्ष र महिलाको ७१ वर्ष रहेको छ। पूर्वीय दर्शनमा पितृ देवो भवः, मातृ देवो भवः भनेर अग्रजहरूलाई सम्मान गर्ने संस्कार छ। संयुक्त परिवारमा बस्ने चलन छ। छोराबुहारी, नातिनातिनासँगै बस्ने संस्कारले गर्दा समाजमा ज्येष्ठ नागरिकलाई सम्मान गर्नुपर्छ भन्ने सन्देश प्रवाह भइरहेको हुन्छ। हामी पनि ज्येष्ठ नागरिकको अवस्थाबाट गुज्रनु पर्छ भन्ने भाव सन्तानमा पनि पुगिरहेको हुन्छ। यसले अन्तरपुस्ताबीचको सम्बन्धलाई बलियो बनाइरहेको हुन्छ। अन्तरपुस्ताबीचको बलियो सम्बन्ध पश्चिमी मुलुकमा पाइँदैन। ज्येष्ठ नागरिक र युवापुस्ताबीच तादाम्य सम्बन्ध हुुँदैन। पारिवारिक सदस्यबीच आत्मीय र कसिलो सम्बन्ध नभएको देखिन्छ। फलस्वरूप, ज्येष्ठ नागरिकहरू सन्तानप्रति नभई राज्यप्रति आश्रित भएको पाइन्छ। यसरी हेर्दा हिसाबले हेर्दा नेपाललगायत दक्षिण एसियामा रहेका ज्येष्ठ नागरिकले परिवारबाट स्याहारसुसार एवं माया सम्मान पाएको देखिन्छ। तर, यो पारिवारिक सम्मान विस्तारै क्षयीकरणतर्फ गइरहेको छ। माया ममतामा ह्रासोन्मुख हुँदै गइरहेको छ। विश्वव्यापीकरण, भूमण्डलीकरण, रोजगारी, बसाइँसराइ लगायतका कारणले पनि अग्रजप्रतिको सम्मानजनक व्यवहारमा ह्रासोन्मुख भइरहेको छ। संयुक्त परिवारबाट एकल परिवारको अवधारणा पनि आइरहेको छ। जसका कारण ज्येष्ठ नागरिक एक्लो जीवन बिताउन पनि बाध्य छन्। अबको २० वर्षपछि ज्येष्ठ नागरिकको अवस्थामा फरकपना आउने अवस्था देखिँदै छ। ज्येष्ठ नागरिकको अवस्था र मनोविज्ञानलाई पनि फरकफरक रूपमा हेर्नुपर्ने हुन्छ। कतिपय ज्येष्ठ नागरिकलाई अब बूढो भइयो केही गर्न सकिँदैन भन्ने त्रासको मनोविज्ञान छ। यसमा पनि दुई वर्गमा विभाजन गर्न सकिन्छ। एउटा, सेवाबाट (जागिर)बाट सेवानिवृत्त भएका ज्येष्ठ नागरिक। जसले सरकारी वा निजी क्षेत्रमा आबद्ध भएर ऊर्जाशील उमेर बिताउनु भयो। अर्को ज्येष्ठ नागरिकहरू ग्रामीण भेगका हुनुहुन्छ। ती नागरिकको सेवा निवृत्त नै हुँदैन। ८० वर्षको उमेरमा पनि खेतबारीमा काम गरिरहेको पाइन्छ। शारीरिक रूपमा पनि अलि बलियो हुन्छ। गाउँघरतिर सामाजिक सम्बन्ध र सहयोगका कारण पनि मनोविज्ञान बलियो देखिन्छ। पाको उमेर भइसक्दा पनि मन बूढो भएको हुँदैन। शरीरले पनि साथ दिइरहेको हुन्छ। शारीरिक र मानसिकरूपमा पनि बलियो भएको हुनुका पछाडि परिवार र समाजले गरेको सम्मान हो। परिवार र समाजबाट सम्मान पाएका विशिष्ट नागरिकलाई मानसिक समस्या पनि खासै देखिँदैन। विशिष्ट व्यक्तिहरू बसोबास गर्ने समाज र प्रणालीको ठूलो भूमिका हुन्छ। नातिनातिना खेलाउँदै जीवन बिताउँदा हजुरबुबा, हजुरआमाहरू खुसी भएको पाइन्छ। संयुक्त परिवारमा बसेका विशिष्ट नागरिकहरू खुसी भएको पाइन्छ। तर, अहिले एकल परिवारको संरचना विकास भइरहँदा ज्येष्ठ नागरिकमा विविध समस्या पाइएको छ। रोग देखिने भनेकै पाको उमेरमा हो। उमेर बढ्दै जाँदा रोग प्रतिरोध क्षमता (इम्युनिटी) पनि कमजोर हुँदै जान्छ। रोगसँग लड्ने क्षमतामा खस्कँदा संक्रमणजन्य रोगको उच्च जोखिम हुन्छ। सामान्य संक्रमणलाई पनि सहजै परास्त गर्न ज्येष्ठ नागरिकलाई सकस पर्छ। कोरोना संक्रमण सबै उमेर समूहका भए। तर, मृत्युदर हेर्ने हो भने ६० वर्षभन्दा माथिका ज्येष्ठ नागरिकको उच्च छ। ज्येष्ठ नागरिकमा संक्रमण पछि हुने जटिलता हुने पनि पनि उच्च छ। छातीको संक्रमण हुने, निमोनिया, मुटुमा समस्या देखिने र थला पर्ने सम्भावना बढी हुन्छ। कोरोना संक्रमणपछि यो उमेरका नागरिकलाई भर्ना गरी भेन्टिलेटर वा सघन उपचार कक्षमा राख्नुपर्ने अवस्था बढी देखियो। ज्येष्ठ नागरिकलाई सर्ने र नसर्ने दुवै खालका रोगको जोखिम उच्च हुन्छ। संक्रमणको समस्या बढी हुन्छ। श्वासप्रश्वास, पिसाब, क्षयरोग, मुटु, मिर्गौला लगायतका समस्याले बढी सताउँछ। हड्डी कमजोर हुँदै जाने (अस्टिओपोरोसिस) सम्बन्धी समस्या पनि उत्तिकै हुन्छ। यसका साथै नसर्ने रोगको पनि जोखिम उच्च हुन्छ। उच्च रक्तचाप, दम, मधुमेह, क्यान्सरलगायतका समस्या बढी देखिन्छ। उमेर बढ्दै जाँदा यी रोगहरूले मुटु, फोक्सो, मिर्गौला, मस्तिष्कलगायतका अंगहरूलाई असर गर्न पुग्छन्। जसका कारण पक्षघात, हृदयाघात, मस्तिष्कघातलगायतका हुने गर्छ। उमेर ढल्दै जाँदा बिर्सने समस्या देखा पर्छ। यो समस्या विश्वव्यापी रूपमा बढ्दै गएको छ। मस्तिष्कमा कोषहरू हुन्छन्। विस्तारै विस्तारै कोषहरू सुक्दै जान्छन्। यस खालको रोगलाई अल्जाइमर्स भनिन्छ। डिमेन्सिया भनेको बिर्सने समस्या हो। डिमेन्सियाको प्रमुख कारण अल्जाइमर्स हो। यसका साथै उदासीनता (डिप्रेसन), आत्तिनेलगायतका समस्याहरू देखिन्छन्। यी समस्याले बढी नै दुःख दिइरहेको हुन्छ। कब्जियतको समस्या पनि हुन्छ। निद्रा नलाग्ने वा पातलो लाग्ने समस्या पनि हुन्छ। छोराबुहारीहरू ढिलोसम्म सुत्ने र ज्येष्ठ नागरिकहरू सबेरै उठिसक्ने हुन्छन्। सारा संसार सुतिरहेको बेला ज्येष्ठ नागरिक जाग्राम बसिरहनु भएको हुन्छ। एकल परिवारलाई संयुक्त परिवारमा फर्काउन पनि नसक्ने देखिएको छ। त्यो बेला दायित्व कसले लिने ? अवश्य पनि राज्यले लिनुपर्ने हुन्छ। अबको दुई दशकपछि ज्येष्ठ नागरिक हुनेको जिम्मेवारी राज्यका निकायहरूले लिनुपर्ने गरी तयारी गर्नुपर्ने अवस्था छ। ज्येष्ठ नागरिकमैत्री पूर्वाधारको विकास कसरी निर्माण गर्ने ? यसतर्फ राज्यले ध्यान दिनुपर्छ। स्वास्थ्य संस्थाका संरचना पनि ज्येष्ठ नागरिक मैत्री बनाउनु पर्छ। पूर्वाधारसँगै जनशक्तिमा पनि ध्यान दिनुपर्छ। अहिले नेपालमा तीन जना जेरियाट्रिक विशेषज्ञ छन्। तीन करोड जनसंख्याको १० प्रतिशत ज्येष्ठ नागरिकको संख्यालाई लिने हो भने पनि जनशक्ति न्यून छ। ३० लाख ज्येष्ठ नागरिकको स्वास्थ्य सुरक्षा हेर्ने जिम्मेवारी तीन जना विशेषज्ञको काँधमा छ। तीन जना विशेषज्ञ पनि काठमाडौंमा सीमित हुनुहुन्छ। एक जना विशेषज्ञले १० लाख ज्येष्ठ नागरिकको ख्याल गर्नुपर्छ। अरू विशेषज्ञले पनि ज्येष्ठ नागरिकको स्वास्थ्य जाँच गरिरहेको अवस्था छ। तर, बालबालिकालाई बालरोग विशेषज्ञले जाँच गरेजस्तै ज्येष्ठ नागरिकको लागि पनि विशेषज्ञता प्राप्त चिकित्सकले हेर्नुपर्छ। ज्येष्ठ नागरिक विशेषज्ञको संख्यामा वृद्धि गर्नुपर्ने आवश्यकता छ। ज्येष्ठ नागरिकको हेरविचार गर्न जेरियाट्रिक नर्सहरूको पनि आवश्यकता छ। यसका लागि सरकारले दरबन्दीको सिर्जना गर्नेतर्फ ध्यान दिनुपर्छ। दक्ष जनशक्तिको व्यवस्था भए मात्र ज्येष्ठ नागरिकको स्वास्थ्यसम्बन्धी हकको प्रत्याभूति हुन्छ। सरकारी कार्यक्रम योजना, नीति ज्येष्ठ नागरिकमैत्री बनाउनु पर्छ।  लेखक ज्येष्ठ नागरिकसम्बन्धी विशेषज्ञ चिकित्सक हुन्।"
पाँच सय र दुई सय पचास डलर देखाएर घुम्न जान थाले नेपाली,"काठमाडौं : युरोप, अमेरिका, जापान, कोरिया ,खाडीलगायत मुलुक घुम्न जाने यात्रुहरुले गृह मन्त्रालयले तोकेको नयाँ रकम लिएर यात्रा गर्न थालेका छन् । यस अघि पर्यटक भिसामा विदेश जाने नेपालीहरुले त्रिभुवन विमानस्थलस्थित अध्यागमन कार्यालयमा एक हजार अमेरिकी डलर साथमा देखाउनुपर्ने व्यवस्था थियो। गृह मन्त्रालयले बिहीबार अध्यागमन कार्याविधि संशोधन गर्दै सो रकमलाई घटाउने निर्णय गरेको थियो।अध्यागमन विभागले सो निर्णय कार्यान्वयनमा ल्याएको छ। त्रिभुवन अन्तराष्ट्रिय विमानस्थलस्थित अध्यागमन कार्यालयका प्रमुख सुशिल वैद्यले रकमको सीमा फेरिएको थाहा पाएका यात्रुहरुले सोही बमोजिमको रकम देखाउन थालेको बताए। वैद्यले अन्नपूर्णसँग भने, 'रकम घटेको थाहा नपाएका यात्रुहरुले एक हजार अमेरिकी डलर नै लिएका आउनु भएको छ। भर्खरै कार्यान्वयनमा आएकाले यात्रुहरु झुक्किनु सामान्य हो, 'उनले भने । गृह मन्त्रालयले पर्यटक प्रवेशाज्ञा (भिसा)मा युरोप, अमेरिका, जापान, कोरियालगायत विकसित मुलुक जाने यात्रुहरुले अध्यागमन कार्यालयमा पाँच सय अमेरिकी डलर सटही गरेको प्रमाण देखाउनले व्यवस्था गरेको छ। यस्तै, सार्क राष्ट्र, खाडी मुलुक र थाइल्याण्ड जाने नेपाली यात्रुहरुले दुई सय पचास अमेरिकी डलर सहटी गरेको प्रमाण त्रिअवीस्थित अध्यागमनको प्रस्थान कक्षमा पेस गर्नुपर्ने छ। गृह मन्त्रालयले बुधबार अध्यागमन कार्यविधि संशोधन गर्दै यस्तो व्यवस्था गरेको थियो । गन्तव्य मुलुकका संस्था वा खर्च व्यहोर्ने व्यक्तिले सबै व्यहोरा खुलेको पत्र अध्यागमनमा पेस गरे तोकिएको डलर समेत आवश्यक नपर्ने भएको छ।"
गोदावरी सनराइज सम्मेलन केन्द्र मा एमालेको चहलपहल (फोटोफिचर),"काठमाडौं : नेकपा (एमाले) को प्रथम विधान महाधिवेशनमा सहभागी हुन एमालेका नेता कार्यकर्ता ललितपुरको गोदावरीमा पुगेका छन्। शुक्रबारदेखि तीन दिनसम्म चल्ने विधान महाधिवेशनमा भाग लिने नेताहरु गोदावरी सनराइज सम्मेलन केन्द्रपुगेका हुन्। शुक्रबार दिउँसो सवा बाह्रबजे पार्टी अध्यक्ष एवम् पूर्वप्रधानमन्त्री केपी शर्मा ओलीले महाधिवेशन उद्घाटन गर्ने कार्यसूची छ। सभाहल बाहिर बस्ने अस्थायी आश्रयस्थल स्वागतद्धार निर्माण गरिएको छ भने महाधिवेशनको प्रवेशद्वार सातदोबाटो सडकदेखि नै झण्डा राखिएका छन्। प्रवेशमार्गमा रहेको ठैव, बाँडेगाँउ, टौखेललगायतका ठाँउमा स्वागतद्वार निर्माण गरिएको छ। विधान महाधिवेशनमा केन्द्रीय कमिटीका पदाधिकारी एवं सदस्य, केन्द्रीय निकायका पदाधिकारी एवं सदस्य, केन्द्रीय विभागबाट चुनिएका प्रतिनिधि, प्रदेश कमिटीका सदस्यहरु, जिल्ला कमिटीबाट चुनिएका सबै प्रतिनिधि, पार्टी सदस्य रहेका संघ र प्रदेशका सांसद, पार्टीको तर्फबाट निर्वाचित जिल्ला समन्वय समितिका प्रमुख र उपप्रमुख, पार्टी सदस्य रहेका स्थानीय पालिकाका प्रमुख र उपप्रमुख, जनसंगठन र पेशागत संगठनबाट चुनिएका प्रतिनिधि, प्रवासका संघ संगठनहरुबाट चुनिएका प्रतिनिधि र पार्टी केन्द्रबाट विधान वमोजिम मनोनित सदस्यहरु प्रतिनिधिका रुपमा रहने बताइएको छ। जबज अब नेपाली मार्क्सवाद एमाले जबजलाई समयानुकूल गर्दै एमालेको विधान महाधिवेशन आजदेखि पार्टीको नीति, विचार र संरचनाबारे टुंगो लगाउन एमालेको विधान महाधिवेशन हुन लागेको हो। पार्टीको विचार, सिद्धान्त, संरचना, कार्यनीति एवं रणनीतिबारे देशभरका प्रतिनिधिले दुई दिनसम्म छलफल गरी निचोड निकाल्ने छन्। तस्बिर : दीपेन श्रेष्ठ"
दसैंपछि विश्वासको मत लिने प्रदेश १ का मुख्यमन्त्री आचार्यको तयारी,"विराटनगर : प्रदेश १ का मुख्यमन्त्री भीम आचार्यले दसैंपछि विश्वासको मत लिने तयारी गरिरहेको पाइएको छ। विश्वासको मत लिने प्रयोजनका लागि प्रदेश १ सरकारले संसदको हिउँदै अधिवेशन भने असोज २२ गतेका लागि आह्वान गरेको छ । तर, असोज २६ गतेदेखि दसैं बिदा पर्ने भएकाले दसैं सकिएपछि मुख्यमन्त्री आचार्यले विश्वासको मत लिने प्रदेश १ का उद्योग, पर्यटन, वन तथा वातावरण मन्त्री लछुमन तिवारीले बताए । आचार्य गत भदौ १० गते प्रदेशको मुख्यमन्त्री बनेका हुन् । नेकपा (एमाले) विभाजनपछि मुख्यमन्त्री बनेका उनले पद जोगाउनलाई संसदबाट विश्वासको मत लिनुपर्ने हुन्छ । विश्वासको मत लिएर बहुमत जोगाउन नसकेमा उनी पदमुक्त हुने छन् । प्रदेश संसद सचिवालयमा दल विभाजनको पत्र भने भदौ २५ गते पुगेको थियो । दल विभाजनको एक महिनाभित्र विश्वासको मत लिने प्रक्रिया सुरु हुन्छ, 'मन्त्री तिवारीले भने, सरकारको तर्फबाट भने अधिवेशन आह्वान भएकै दिन अर्थात असोज २२ गते नै विश्वासको मत लिने प्रस्ताव जाने छ। तर विश्वासको मत कहिले लिने भन्ने मिति भने यकिन नभएको उनले बताए । तिवारीका अनुसार विश्वासको मत लिनका लागि सभामुखले समय तोक्ने छन् । सर्वदलीय छलफल भएर सभामुख प्रदीपकुमार भण्डारीले मुख्यमन्त्रीसँग परामर्श गरेपछि विश्वासको मत लिने मिति तोकिने उनको भनाइ छ । विश्वासको मत लिने प्रक्रिया भने असोज २२ बाटै सुरु हुने तिवारीले बताए । उनले भने, प्रक्रिया सुरु हुन अब केही दिन बाँकी भए पनि विश्वासको मत लिने मितिको टुंगो लाग्न बाँकी छ। संविधानले गरेको व्यवस्था अनुसार प्रस्ताव लगेपछि सभामुखले परामर्श गरेर समय तोक्नुहुने छ । दसैको मुखमा अधिवेशन आह्वान गरिएकाले दसैंपछि विश्वासको मत लिने तयारी भइरहेको एमालेका एक सांसदले बताए । सरकारले दसैंपछि विश्वासको मत लिने तयारी गरिरहेको बुझेपछि प्रतिपक्षी दलले भने त्यो मान्य नहुने बताइरहेका छन् । दसैंअघि नै मुख्यमन्त्रीले विश्वासको मत लिनुपर्ने माग प्रतिपक्षीको छ। प्रतिपक्षी दलमध्ये नेकपा (माओवादी केन्द्र) प्रदेश १ संसदीय दलका नेता इन्द्रबहादुर आङ्बोले असोज २२ गते प्रक्रिया सुरु हुने भएकाले दसैंअघि नै विश्वासको मत लिनुपर्ने बताए । सत्ता पक्षले दसैंपछि विश्वासको मत लिने तयारी गरेको पाइयो,' उनी भन्छन्, दसैंअघि नै मत लिने वातावरण बनाउन प्रदेश प्रमुख सोमनाथ अधिकारी प्यासीलाई आग्रह गरिएको छ । विपक्षी गठबन्धनले गत बुधबार प्रदेशका मुख्यमन्त्री प्यासीसँग भेटघाट र छलफल गरेको थियो । सभामुखलाई पनि दसैंअघि नै विश्वासको मत लिने मिति तोक्न आग्रह गरिने आङ्बोको भनाइ छ ।"
अपांगतामैत्री छैनन् वृद्धाश्रम,"काठमाडौं : जबसम्म समाजले अपांगता भएकालाई हेर्ने नजर परिवर्तन गर्दैन तबसम्म हामीमाथिको व्यवहार राम्रो हुँदैन, यो गुनासो र पीडासहितको आवाज हो, ६१ वर्षीय अपांगता भएका ज्येष्ठ नागरिक कृष्णहरि लामिछानेको। उनी दृष्टिविहीन (लोभिजन) हुन्। काठमाडौं मूलपानीको कागेश्वरी मनोहरा नगरपालिका६ का लामिछाने ११ वर्षको उमेरमा मात्रै दृष्टिविहीन भएका हुन्। जसले गर्दा उनले अपांगता हुँदा र नहुँदाको दुवै अनुभव संगाले। जबसम्म म देख्ने थिएँ तबसम्म मलाई कसैले केही भनेन। सबैले माया गर्थे, उनी भन्छन्, अपांगता भएपछि घरपरिवार, समाज, इष्टमित्र सबैले गर्ने व्यवहार परिवर्तन हुने रहेछ। जुन शब्दमा भनेर साध्य छैन। सहनुबाहेक विकल्प छैन। उनलाई सानो छँदा टाइफाइड भएको थियो रे। उनले आमाले भनेको कुरा सम्झिँदै भने, मलाई एक महिनासम्म ज्वरो आयो। विस्तारै आँखको ज्योति गुम्दै गयो रे। तर, अपरेसन गरेपछि अलिअलि देख्ने भएँ। उनी दाहिने आँखा देख्दैनन्। देब्रे आँखाले मात्रै अलिअलि देख्न सक्छन्। जे होस् उज्यालो र अँध्यारो भने छुट्याउन सक्छु। पेसाले उनी शिक्षक हुन्। भर्खरै शिक्षण पेसाबाट रिटाएर भएका उनी बुढेसकालमा अझै केकस्ता चुनौती सामना गर्नुपर्ने हो भन्नेमा उनी चिन्तित छन्। उनको परिवारमा ३ जना छोरी छन्। बुढेसकालमा कतिपय सामान्य ज्येष्ठ नागरिकलाई दुःख पाएको वृद्धाश्रममा गएको देख्दा अपांगता भएका ज्येष्ठ नागरिक दुःख, पीडा कस्तो होला ? कल्पनै गर्न नसकिने बताउँछन्, राष्ट्रिय अपांगता महासंघका अध्यक्ष मित्रलाल शर्मा। उनी भन्छन्, नेपालमा अपांगता भएकाहरू ज्येष्ठ नागरिकहरूको अवस्था कहाली लाग्दो छ। निर्माण भएका जति पनि वृद्धाश्रम छन् ती कुनै पनि अपांगमैत्री नभएको उनको भनाइ छ। उनी भन्छन्, ऐन कानुनमा ज्येष्ठ नागरिकको स्वास्थ्य उपचार निःशुल्क गर्ने भनिएको भए पनि व्यवहारमा लागू भएको देखिँदैन। यसले अपांगता भएका ज्येष्ठ नागरिकमा झनै समस्या देखिएको छ। त्यस्तै, अपांगता भएकै कारण स्कुले जीवनदेखि अहिलेसम्म अनेक चुनौती पार गर्दै आएका एक दृष्टिविहीन ज्येष्ठ नागरिक हुन्, सुरेन्द्र पराजुली। ताप्लेजुङको फक्ताङलुङ गाउँपालिका पापुङमा जन्मिएका सुरेन्द्र ६० वर्षका भए। उनी ४ वर्ष हुँदा आमाबुवा गुमाए। त्यसपछि उनी फुपूको माया पाएर हुर्के। तर, उनी ३ वर्षको उमेरमा दृष्टिविहीन भएका हुन्। कोदोबारीमा जाँदा कोदोको पातले आँखामा घोचेपछि म दृष्टिविहीन भएँ रे, दृष्टि गुमेको पल सम्झिँदै उनले भने, त्यसपछि कसैले झारफुक गरे, कसैले जडीबुटी लाइदिए रे, अनेकथरी गर्दागर्दै मेरो दुइटै आँखा बन्द भए। त्यसपछि आजसम्म यो संसार लागि अन्धकार भयो। आपांगता भएकै कारण समाजमा धेरैको टोकाइ सहनुपरेकोमा समाजप्रति उनको गुनासो छ। धेरैले मलाई कानो कानो भन्दै हिँड्थे। त्यतिबेला नराम्रो लाग्थ्यो। कहिलेकाहीँ कक्षामा पनि साथीहरूले अपांगता भएको बेन्चमा बसेर तिमीहरू पनि अपांगत भयौं है भन्दै साथीहरूले जिस्काउँथे, उनी भावुक भए। जसोतसो उनले बीएडसम्म पढाइ पूरा गरे र शिक्षक सेवामा नाम निकालेर शिक्षण पेसामा लागे। यसले पढाएका विद्यार्थी कस्ता होलान् भनेर धेरैले हेप्थे। तर, मैले पढाएका विद्यार्थी अहिले विदेशमा पनि अध्ययन गरिरहेका छन्, उनले गौरव साथ सुनाए। उनी ३० वर्ष ४ महिना पढाएर यही भदौ १० गते रिटाएर भए। तर, अब बुढेसकालमा कस्तो समस्या आउनेको उनको चिन्ताको विषय बनेको छ। उनको परिवारमा छोरा र छोरी छन्। उनीहरूलाई शिक्षादिक्षा दिन सकेको उनी खुसी छन्। ६० वर्षीय अपांगता भएका ज्येष्ठ नागरिक नन्दलाल महर्जनको पीडा पनि उस्तै छ। पाँगा कीर्तिपुर८ मा जन्मिएका महर्जन जन्मजातै दृष्टिविहीन हुन्। उनी एउटा आँखाले मात्रै अलिअलि देख्छन्। आँखा नदेखेपछि एक्लो भइँदोरहेछ। साथीभाइ नबन्ने रहेछन्, उनले सुनाए। अहिलेसम्म जेजस्तो भए पनि अब बाँकी बुढेसकाल कसरी कटाउने भन्ने उनलाई ठूलो चिन्ता छ। उनी पनि पेसाले शिक्षक नै हुन्। करिब ३० वर्ष पढाएर उनी रिटाएरसमेत भइसकेका छन्। यी ३ त केवल प्रतिनिधि पात्र मात्रै हुन्। देशभरि अपांगता भएका ज्येष्ठ नागरिकहरूको संख्या निकै ठूलो छ। उनीहरूका लागि सम्बन्धित निकाय बेलैमा ध्यान दिनुपर्ने उनीहरूको माग छ।"
एमाले अध्यक्ष ओली तामझामका साथ कार्यक्रम स्थल पुगे,"काठमाडौं : एमाले अध्यक्ष केपी शर्मा ओली कार्यक्रमस्थल पुगेका छन् । अध्यक्ष ओलीलाई सातदोबाटोबाट कार्यकर्ताहरुले स्कर्टिङ गर्दै गोदावरी पुर्याएका हुन्। विधान महाधिवेशनमा ६ हजार बढी नेताकार्यकर्ताहरु सहभागी हुने एमालेले जनाएको छ । सभाहल बाहिर बस्ने अस्थायी आश्रयस्थल स्वागद्वार निर्माण गरिएको छ भने महाधिवेशनको प्रवेशद्वार सातदोबाटो सडकदेखि नै झण्डा राखिएका छन् । प्रवेशमार्गमा रहेको ठैव, बाँडेगाँउ, टौखेललगायतका ठाउँमा स्वागतद्वार निर्माण गरिएको छ । विधान महाधिवेशनमा केन्द्रीय कमिटीका पदाधिकारी एवं सदस्य, केन्द्रीय निकायका पदाधिकारी एवं सदस्य, केन्द्रीय विभागबाट चुनिएका प्रतिनिधि, प्रदेश कमिटीका सदस्यहरु, जिल्ला कमिटीबाट चुनिएका सबै प्रतिनिधि, पार्टी सदस्य रहेका संघ र प्रदेशका सांसद, पार्टीको तर्फबाट निर्वाचित जिल्ला समन्वय समितिका प्रमुख र उपप्रमुख, पार्टी सदस्य रहेका स्थानीय पालिकाका प्रमुख र उपप्रमुख, जनसंगठन र पेशागत संगठनबाट चुनिएका प्रतिनिधि, प्रवासका संघ संगठनहरुबाट चुनिएका प्रतिनिधि र पार्टी केन्द्रबाट विधान वमोजिम मनोनित सदस्यहरु प्रतिनिधिका रुपमा रहने बताइएको छ । पार्टीको नीति, विचार र संरचनाबारे टुंगो लगाउन एमालेको विधान महाधिवेशन हुन लागेको हो। पार्टीको विचार, सिद्धान्त, संरचना, कार्यनीति एवं रणनीतिबारे देशभरका प्रतिनिधिले दुई दिनसम्म छलफल गरी निचोड निकाल्ने छन्।"
एमाले अध्यक्ष ओलीले गरे विधान महाधिवेशनको उद्घाटन,"काठमाडौं : नेकपा एमालेका अध्यक्ष केपी शर्मा ओलीले विधान महाधिवेशनको उद्घाटन गरेका छन् । ललितपुरको गोदावरीमा शुक्रबार अध्यक्ष ओलीले पानसमा बत्ती बालेर महाधिवेशनको उद्घाटन गरेका हुन् । अध्यक्ष ओलीलाई सातदोबाटोबाट कार्यकर्ताहरुले स्कर्टिङ गर्दै गोदावरी पुर्याएका थिए । विधान महाधिवेशनमा ६ हजार बढी नेताकार्यकर्ताहरु सहभागी हुने एमालेले जनाएको छ । सभाहल बाहिर बस्ने अस्थायी आश्रयस्थल स्वागतद्वार निर्माण गरिएको छ भने महाधिवेशनको प्रवेशद्वार सातदोबाटो सडकदेखि नै झण्डा राखिएका छन् । प्रवेशमार्गमा रहेको ठैव, बाँडेगाँउ, टौखेललगायतका ठाँउमा स्वागतद्वार निर्माण गरिएको छ । विधान महाधिवेशनमा केन्द्रीय कमिटीका पदाधिकारी एवं सदस्य, केन्द्रीय निकायका पदाधिकारी एवं सदस्य, केन्द्रीय विभागबाट चुनिएका प्रतिनिधि, प्रदेश कमिटीका सदस्यहरु, जिल्ला कमिटीबाट चुनिएका सबै प्रतिनिधि, पार्टी सदस्य रहेका संघ र प्रदेशका सांसद, पार्टीको तर्फबाट निर्वाचित जिल्ला समन्वय समितिका प्रमुख र उपप्रमुख, पार्टी सदस्य रहेका स्थानीय पालिकाका प्रमुख र उपप्रमुख, जनसंगठन र पेशागत संगठनबाट चुनिएका प्रतिनिधि, प्रवासका संघ संगठनहरुबाट चुनिएका प्रतिनिधि र पार्टी केन्द्रबाट विधान वमोजिम मनोनित सदस्यहरु प्रतिनिधिका रुपमा रहने बताइएको छ । पार्टीको नीति, विचार र संरचनाबारे टुंगो लगाउन एमालेको विधान महाधिवेशन हुन लागेको हो । पार्टीको विचार, सिद्धान्त, संरचना, कार्यनीति एवं रणनीतिबारे देशभरका प्रतिनिधिले दुई दिनसम्म छलफल गरी निचोड निकाल्ने छन् ।"
"पैसा आयो, खुसी हरायो","भक्तपुर : भक्तपुर दरबार क्षेत्र (भक्तपुर दरबार स्क्वाएर) नजिकै रामकृष्ण सुवालको घर छ। ८८ वर्षीय सुवालको दिन दरबार क्षेत्रमा घुमेर नै बित्छ। दिनभर मन्दिरको पेटीमा भेटिन्छन्। दरबार क्षेत्रमा घुम्न आउने कोही गफ गर्न चाहे विगतका अनुभव सुनाउँछन्। तर, यसरी आफ्ना कुरा सुनाउने र सुन्ने कमै मात्रै भेट्ने गरेको उनको अनुभव छ। सबै व्यस्त मात्रै देख्छु, बोल्ने फुर्सदसमेत कसैलाई हुँदैन रहेछ, उनले भने यहाँ घुम्न आउने पनि फोटो खिच्नमा नै व्यस्त हुन्छन्, हतारमा आउँछन्, फर्किएर जान्छन्। घरमा पनि आफूसँग परिवारका सदस्यको बोल्ने फुर्सद भएको देख्दैनन् उनी। दिनभर कार्यालयको काममा निस्कन्छन्, साँझमा भेला त हुन्छन्, तर, सबै मोबाइलमै व्यस्त। आआफ्ना मोबाइल बोकेर कोठामा पसेकासँग गफ नै हुँदैन, सुवालले सुनाए। उनी भन्छन्, छोराछोरीको कामले घरमा त पैसा आयो र खुसी हरायो। दिन कटाउन बाहिर निस्कँदा बोल्ने भेट्दैनन् उनी। रात कटाउने घरमा परिवारसँग सम्वाद हरायो। भन्छन्, आजकल त सञ्चोबिसञ्चो सोध्ने फुर्सादसमेत कसैलाई छैन। सुवालका घरमा छोरा बुहारी र नाति नातिना छन्। दिउँसो छोराबुहारी काममा र नातिनातिना विद्यालय जाँदा घर पनि सुनसान हुन्छ। सुवालले यस्तो अवस्था देख्न थालेको धेरै वर्ष भएको छैन। जब घर घरमा स्मार्ट फोन र इन्टरनेटको पहुँच पुग्यो, सबै यसमा हराउन थाले। इन्टरनेटले सबैलाई विश्वका कुनाकुना पुर्यायो र विश्वलाई एउटा गाउँ जस्तो बनायो। तर, आफ्नै परिवारबाट टाढा पुर्याएको महसुस युवाले भन्दा वृद्धवृद्धाले गर्दैछन्। पहिले त घर, चुल्होको काम सकेर बेलुका अगेनुको वरिपरि बसेर गफ हुन्थ्यो, भोलि के गर्ने ? आज दिनभर केके भयो ? सरसल्लाह हुन्थ्यो, सुख, दुःखका गफगाफ हुन्थ्यो, भक्तपुर ठिमीकी ७९ वर्षीया मझुमाया राजभण्डारी विगत सम्झन्छिन्। अहिले परिवारमा नै एकले अर्काको कुरा सुन्ने समय हरायो। सहर बढ्यो, गाउँ घट्यो। खेती गर्ने ठाउँमा घर बने। खेती किसानी गर्नेभन्दा पनि सहरमा बस्ने र कार्यालयको काम गर्नेमा धेरैको ध्यान गयो। यस्तो समय छिटो परिवर्तन भयो। तर, यसै समयमा ज्येष्ठ नागरिकलाई घुलमिल हुन समस्या भयो। समाज यस्तै बन्यो। आफ्नै उमेरका व्यक्ति छिमेकमा देखे मन कति खुसी हुन्छ, गफ मिल्छ, साथी बन्छन्। तर, अहिले यस्तो व्यक्ति पनि कमै भेटिन्छन्, सबै बाहिर निस्कँदैनन्, भक्तपुर कौसलटारकी ७४ वर्षीया पार्वता गौतम भन्छिन्। नातिनातिना खेलाएर दिन कटाउँ भनेर पनि नहुने रहेछ, सानैमा विद्यालय पुग्छन्, गौतम भन्छिन्, छतमा घुम्यो दिन कटायो, टीभी हेरेर पनि दिन रात कटाउनै मुस्किल। परिवारका सदस्य व्यस्त हुँदा ज्येष्ठ नागरिक फुर्सदिला छन्। उनीहरूको गफ सुन्ने, समस्या बुझ्ने साथी भेटिदैनन्।"
कांग्रेस महाधिवेशन : काठमाडौं महानगरमा रञ्जित र शाक्यको प्रतिष्पर्धा,"काठमाडौं : कांग्रेसको १४ औं महाधिवेशनअन्तर्गत काठमाडौं महानगरपालिकाको नेतृत्व शनिबार चयन हुँदै छ। नेतृत्वका लागि संस्थापन समूह र संस्थापनइतर समूहबीच प्रतिस्पर्धा हुने देखिएको छ। संस्थापन समूहबाट प्रगतिमान रञ्जित मैदानमा छन् भने संस्थापन इत्तर समूहबाट नीलकाजी शाक्य मैदानमा उत्रिदैं छन्। १५ वर्षसम्म काठमाडौं महानगरमा कांग्रेसले नयाँ नेतृत्व पाउन सकेको थिएन। यसपटक नयाँ नेतृत्वका लागि अधिवेशन हुन लागेको हो। कांग्रेसले ११ औं महाधिवेशनबाट निर्वाचित महानगर सभापति देवरत्न डंगोलको कार्यकाल पछिनै नयाँ नेतृत्व पाउन सकेको थिएन। १२ औं र १३औं मा पनि महाधिवेशनमा नेतृत्व आउन सकेको थिएन। काठमाडौं कांग्रेसमा संस्थापन समूहबाट उम्मेदवार बनेका रञ्जितलाई कांग्रेस भित्रको तेस्रो धारको नेतृत्व गर्दै आइरहेका नेता कृष्णप्रसाद सिटौला समूह नजिकैका भनेर चिन्ने गरिन्छ। उनलाई भिमसेन दास प्रधानको सहयोग छ। संस्थापनइतर समूहबाट उम्मेदवार बनेका शाक्यलाई नेता प्रकाशमान सिंह लगायत काठमाडौंका सभापति लगायतको सहयोग छ। काठमाडौंमा संस्थापन समूहबाट उम्मेदवार बनेका रञ्जितको पक्षमा सहमहामन्त्री डा प्रकाशशरण महत, केन्द्रीय सदस्यहरू ध्यानगोविन्द रञ्जित र अम्बिका बस्नेतसमेत माहौल बनाउन खटिएका छन्। उनलाई काठमाडौं जिल्ला सभापतिका दाबेदार उपेन्द्र कार्कीको समेत समर्थन छ। संस्थापन समूहबाट काठमाडौं महानगरका लागि उम्मेदवार बनेका रञ्जितले आफू काठमाडौं महानगरमा स्थापित पुराना नेता तथा नयाँ सहकर्मी सँगै मैदानमा उत्रिएको बताउँदै आगामी स्थानीय तहको निर्वाचनमा कांग्रेसको गतिलाई काठमाडौंमय बनाउने मुद्दा अघि सारेका छन्। नेपाल तरुण दलको काठमाडौं महानगरको संस्थापक सभापति रञ्जित पार्टीको क्षेत्र नम्बर ६ को पूर्वसचिवसमेत हुन्। उनी काठमाडौं कांग्रेसको आमन्त्रित सदस्य पनि भइसकेका छन्। संस्थापन इतर समूहबाट काठमाडौं महानगरको नेतृत्वका लागि मैदानमा उत्रिएका शाक्यले आफू सभापतिमा जितेपश्चात् महानगरका सबै वडामा कांग्रेसको नेतृत्व आउने दाबी गरेका छन्। कांग्रेस काठमाडौंमा बलियो भयो भने अन्त स्वतः बलियो हुने बताउँदै उनले भने, महानगरका गल्ली गल्ली कांग्रेसमय बनाउँछु। उनी हाल काठमाडौं महानगरपालिका वडा नम्बर २५ का निर्वाचित वडा अध्यक्ष हुन्। २०३६ सालको विद्यार्थी आन्दोलनदेखि सक्रिय राजनीतिमा जोडिएका शाक्य २०४४ सालमा पब्लिक युथ क्याम्पसको स्ववियू सभापति बनेका थिए। शाक्य नेपाल तरुण दलको संस्थापक केन्द्रीय सदस्य भएर पनि नेतृत्व लिइसकेका छन्।"
साता दिनमै उत्तर कोरियाले गर्यो दोस्रो क्षेप्यास्त्र परीक्षण,प्योङयाङ : उत्तर कोरियाले साता दिनमै दुई वटा क्षेप्यास्त्र परीक्षण गरेको छ। अन्तर्राष्ट्रिय सञ्चार माध्यमका अनुसार उत्तरले पहिलो क्षेप्यास्त्र परीक्षण गरेको दुई दिनपछि बिहीबार अर्को क्षेप्यास्त्र परीक्षण गरेको हो। यसले दक्षिण कोरियासँगको पछिल्लो सम्बन्ध सुधारको संवादलाई असर गर्न सक्ने विश्लेषकहरूले बताएका छन्। परीक्षण गरिएको क्षेप्यास्त्र नयाँ प्रविधियुक्त रहेको कोरियान सेन्ट्रल न्यूज एजेन्सीले जनाएको छ। सो क्षेप्यास्त्रमा उल्लेखनीय लडाई क्षमता रहेको दाबी गरिएको छ। यसअघि मंगलबार उत्तरले छोटो दुरीमा मार हान्न सक्ने क्षेप्यास्त्र परीक्षण गरेको थियो। सो गतिविधिको दक्षिण कोरियासहित जापान र अमेरिकाले भत्र्सना गरेका थिए। तर बिहीबारको परीक्षणको भने प्रतिक्रिया हालसम्म नदिएको अलजजिराले उल्लेख गरेको छ।
जनाति देखेकी देशकै जेठी आमा,"नुवाकोट : मुलुककै सबैभन्दा ज्येष्ठ नागरिक हुन्, बाटुली लामिछाने। उनी १ सय १९ वर्षकी भइन्। पहिचान भएमध्ये जेठी आमा हुन्। एक छोरा, चार नातिनी, पाँच पनाति, पाँच पनातिनी र एक जनाति छन्। उनी विश्वकै ज्येष्ठ नागरिक भएको भन्दै विश्व रेकर्डमा नाम लेखाउन पहल भइरहेको छ। उनले विसं १९९९ मा छोरा नेत्रप्रसादलाई जन्म दिइन्। त्यही वर्ष परदेश जाने भनेर श्रीमान् छविलाल लामिछाने घरबाट हिँडे। आजसम्म उनको अत्तोपत्तो छैन। छोराछोरी, नातिनातिनाको माया र सहारामा बाटुलीले जीवनका महŒवपूर्ण क्षण बिताइन्। परिवारकै सहारामा बाँकी जीवन पनि सुखसँग बित्ने उनी बताउँछिन्। म जन्मेकै वर्ष बुवा परदेश जान्छु भनेर हिँड्नुभएको रहेछ, नेत्रप्रसादले अन्नपूर्ण पोस्ट्सित भने, हामीले निकै खोज्यौं। तर, अझै पत्तो लागेको छैन। ढल्किँदो उमेरले बाटुली आमालाई सुन्न र बोल्नमा केही कठिनाइ हुँदै गएको छ। आफूसँग बोल्न खोज्ने नयाँ मान्छेलाई नमस्कार फर्काउँछिन्। विभिन्न संघसंस्था र सरकारी निकायका प्रतिनिधि सम्मान गर्न घरमा आइरहन्छन्। परिवारका सदस्यको सहारामा दोहोरो संवाद गर्ने गर्छिन्। नुवाकोटको ककनी निवासी बाटुली आमा केही दिनदेखि बिरामी रहेको नेत्रप्रसादले बताए। ज्वरो, रुघाखोकीका कारण उनलाई खान र बोल्न पनि अप्ठ्यारो भइरहेको छ। उनलाई दही, दूध, फलफूल मन पर्छ। पनाति श्याम ढुंगानाले परिवारका सबै सदस्य मिलेर बाटुली आमाको स्याहारसुहार गर्ने गरेको बताए। सदरमुकाम विदुरबाट ५० किलोमिटर पूर्वमा रहेको ककनी गाउँपालिका८ थानसिङ छापथोकमा बाटुली आमा बस्छिन्। विभिन्न सरकारी निकायले आमालाई सम्मान र पुरस्कार प्रदान गरेका छन्। उनको सम्मानमा सरकारले घर बनाइदिएको छ। राष्ट्रिय सम्मानसहित नगद तथा जिन्सी उपहार दिइएको थियो। बाटुलीको जन्म १९५९ चैत १० गते सिन्धुपाल्चोकको साबिक बाँसबारी गाविस१ गिरानचौरमा भएको थियो। उनकी आमा देवीकुमारी र पिता जयनारायण तिवारी हुन्। महिला बालबालिका तथा ज्येष्ठ नागरिक मन्त्रालय तथा बागमती प्रदेश सरकारबाट पुरस्कार तथा सम्मान गरिएको छ। उनी विश्वकै ज्येष्ठ नागरिक भएको दावी गर्दै विश्व रेकर्डका लागि गिनिज बुकमा नाम लेखाइदिन संघीय, प्रदेश तथा स्थानीय सरकारको समन्वयमा प्रक्रिया सुरु गरिएको छ। महिला मन्त्रालयले गिनिज वुक अफ द वल्र्डमा नाम लेखाउन अभियान नै सुरु गरिएको जानकारी दिएको छ। ककनी गाउँपालिकाले दुई वर्षदेखि मासिक १० हजार नगद र वागमती प्रदेशका कृषि राज्यमन्त्री बद्री मैनालीले मासिक ५ हजार नगद दिँदै आएका छन्। मैनालीकै पहलमा १० लाख रुपैयाँको लागतमा बाटुलीको घर निर्माण गरिएको थियो। मुलुककै ज्येष्ठ नागरिकलाई सहयोग गर्नु नेपाल र नेपालीकै सम्मान हो, मैनालीले भने। जेष्ठ नागरिकको सम्मानमा आफुहरूले कुनै कसर बाँकी नराख्ने ककनी गापाका अध्यक्ष मानवहादुर लामाले बताए।"
धौलागिरीको चुचुरोमा दुई नेपाली महिलाको पाइला,"बेनी : विश्वको सातौं अग्लो धौलागिरी हिमालमा शुक्रबार पहिलो पटक नेपाली महिलाको पाइला परेको छ। म्याग्दीको धवलागिरी ४ मा पर्ने धौलागिरी हिमालमा पूर्णीमा श्रेष्ठ र पासाङ लामू शेर्पा अकिताले सफल आरोहण गरेका हुन्। सफल आरोहणसँगै उनीहरुले धौलागिरीको चुचुरोमा पाइला टेक्ने दुई नेपाली महिलाको किर्तिमान बनाएका छन्। काठमाडौंको सेभेन समिट ट्रेकिङ कम्पनीमार्फत श्रेष्ठ र शेर्पा असोज २ गते मुस्ताङको मार्फा हुँदै पैदलमार्ग भएर धौलागिरी हिमाल आरोहणमा गरेका हुन्। पूर्णिमासहित आफ्नो कम्पनीका २० जनाले शुक्रबार बिहान ५ बजे धौलागिरिको सफल आरोहण गरेका सेभेन समिट ट्रेकिङका सञ्चालक मिङ्मा शेर्पाले जानकारी दिए। धौलागिरी हिमालमा नेपाली महिलाले पहिलो पटक आरोहण गरेका हुन्, उनले भने धौलागिरीमा यसअघि नेपाली महिलाले सफल आरोहण गरेको रेकर्ड छैन। श्रेष्ठसँगै गएकी माया शेर्पा लगायतले आरोहण गरे नगरेको पुष्टि हुन बाँकी रहेको शेर्पाले बताए। पत्रकारसमेत रहेकी गोरखा आरुघाटकी पूर्णिमाको टोलीले यसअघि गत बैशाख ३ गते म्याग्दीको अन्नपूर्ण गाउँपालिका४ नारच्याङस्थित आठ हजार ८१ मिटर अग्लो अन्नपूर्ण प्रथम हिमालको सफल आरोहण गरेर कीर्तिमान बनाएका थिए। शेर्पा (पथप्रर्दशक) पेम्बा शेर्पाको सहयोगमा श्रेष्ठले धौलागिरी आरोहण गरेकी हुन्। श्रेष्ठ कारोबार आर्थिक दैनिकमा कार्यरत पत्रकार छिन्। उनले यसअघि सन २०१८ मा सगरमाथा, २०१७ मा मनास्लु र २०१९ मा आमाडब्लम हिमालको आरोहण गरेकी थिइन्। श्रेष्ठले आधार शिविर जानुअघि बेनीमा पत्रकारहरुसँगको भेटघाटमा कोरोनाको दोस्रो लहर फैलिएपछि रोकिएको गत याममा गर्ने भनेको धौलागिरी आरोहण गर्ने लक्ष्य यसपाली पुरा गर्न लागेको बताएकी थिइन्।"
तथाकथित १४ इन्चीको टीभी,"अब म ९२ वर्षे वृद्ध हुँ। आफ्नो लामो जीवनतर्फ फर्केर हेर्दा वैज्ञानिक आविष्कारको शून्यता धेरै हेरिसकेको छु। अब त सञ्चार व्यवस्थामा कायापलट जस्तै भइसकेको छ। यो त्यस बखतको कुरा हो, जब म नेपाल बैंकको नायब महाप्रबन्धक पदमा कार्यरत थिएँ। अवकाश ग्रहण गर्ने अवधि १५ वर्ष जति बाँकी थियो। युरोपको मन्डन, पेरिस र जेनेभाको १५ दिनको अवलोकन भ्रमण गर्न बैंकबाट मौका प्राप्त भयो। त्यस बखत मेरो उमेर ५८ वर्ष पुगिसकेको र बैंक सेवाको अवधि ४० वर्ष भएको थियो। हाल मेरो उमेर ९२ वर्ष पुगिसक्यो। अतः यो ३४ वर्षअघिको कुरा हो। लन्डन, पेरिस र जेनेभाको अवलोकन भ्रमण पूरा गरेकाले काम थिएन। जहाज बदल्ने सिलसिलामा फ्रेङ्फ्रटमा केही घण्टा पर्खनु पथ्र्यो। त्यहाँ प्रदर्शनी कक्षहरू हेर्दै घुमफिर गर्दै समय बिताउन थालें। झट्ट एउटा कुरो सम्झना आयो। छोराहरूले १४ इन्चको टीभी किनेर ल्याउन भनेका थिए। त्यस बखतसम्म मैले टीभी भनेको प्रत्यक्ष देख्न पाएको थिइन। एउटा पसलको शोविन्डोमा टक्क अडिएँ। एउटा टीभीजस्तो लाग्ने वस्तु देखापर्नासाथ पसलभित्र पसिहालें। काउन्टरमा उभिएकी सेल्सगर्लसित सो वस्तुबारे सोधपुछ गर्न थालें। म कोरा मानिस भन्ने उसले बुझिहाली। उसले त्यो टीभी सेट हो भनी। १४ इन्चको टीभी सेट चाहिएको भन्दा उसले झ्वाट्ट भनी, यही १४ इन्चको टीभी सेट हो। देखाउनुहोस् भन्दा सो टीभी सेटको लाम्चो खालको बडी नापेर देखाई। जो १४ इन्च नै थियो। नाप्दा स्किन नाप्नुपर्ने रहेछ, जो ८ इन्चीभन्दा बढी थिएन। जुन कुरा मैले काठमाडौं आउँदा मात्र थाहा पाएँ। मलाई कोरा मानिस सम्झिने सेल्सगर्लले ठगिन्। एन्टेना र अरू त्यसको जडान गर्नुपर्ने सबै सामान लिई सो टीभी सेट उतिबेरै किनेको थिएँ। भयंकर ठगीमा परें भन्नुपर्यो। यो भेद काठमाडौं फर्किएपछि मात्र पर्दाफास भयो। विमानस्थलमा साथ ल्याएका सबै मालसामानको जाँचपास हुँदा अरू सबै मालसमानमा त साँझ नै क्लियरेन्स पाएँ। तर सो ठगिएको टीभीको क्लियरेन्स भने पाउन सकिनँ। किनभने सोझै भन्सारको दरबन्दी मूल्यांकन सूचीमा कुनै उल्लेख पाइएन। अतः सोबारे पछि निर्णय हुने गरी सो विमानस्थलको गोदाममै थन्कियो। छोरा विमल र उनको साथी विनोदलाई टीभी देखाएँ। विनोदले छक्क परे, के यही हो, १४ इन्चको टीभी ? उनले व्यंग्य गर्दै भने, यो १४ इन्चीको टीभी हुनै सक्दैन, बुबालाई पसलेले ठगेछ। विमलले पनि त्यसको समर्थन गर्यो। छानाबाट खसेझै भएँ। एकतर्फ भन्सारले रोकिदिएको, अर्कोतर्फ सोचेजस्तो सामान नभएको हुँदा जिल्ल परें। ठूलो झन्झटमा फसियो झैं लाग्यो। यथार्थ सो टीभीको मोनिटरिङ सेट रहेछ, जसको प्रयोग रिपेयरिस सपमा लिने गरिन्छ। इन्ची नाप्दा स्किन नाप्नुपर्ने, धोका खाइयो। सो टीभी सेट जे जस्तो भए पनि भूलसुधार गर्ने कुनै उपाय थिएन। भन्सारबाट कसरी छटाउन सकिन्छ, सोतर्फ ध्यान केन्द्रित भयो। भन्सारका हाकिमसम्म पुगेर अनुनयविनय गरेको केही काम लागेन। अतः टीभी भन्सारमा बुझाएको भर्पाई लिई अन्य मालसामानका साथ घर फर्कें। त्यसबखत म बैंक तर्फको प्रतिनिधित्व गर्दै राष्ट्रिय बिमा संस्थानको सञ्चालक सभाको सदस्य थिएँ। सञ्चालकमध्ये एकजना अर्थ मन्त्रालयको प्रतिनिधित्व गरी सहसचिवस्तरको सञ्चालक पनि त्यहाँ कार्यरत थिए। सबै सञ्चालक साथीले मेरो गल्ती थाहा पाउँदा म सबैका ख्यालठट्टाको साधन बन्न गएँ। अर्थ मन्त्रालयको सचिव साथीको मद्दतले बल्लतल्ल सो टीभीको डेलिभरी लिन सकियो। टीभी घर ल्याएँ। सो खबर घरछिमेकमा फैलियो। त्यसयता हाम्रो टोलको त के कुरा, सहरभरि नै टीभी देख्न नपाएका धेरै थिए। ठूलाबडा र सम्पन्न व्यक्तिहरूबाहेक देशभरि नै टीभी देख्नसम्म पनि पाएका व्यक्तिहरू सायद केही थिए। छरछिमेकहरू उत्सुकता साथ हेर्न आए। आफ्नो देशमा टीभीको कुनै च्यानल थिएन। विदेशी च्यानल र खास गरेर भारतीय दूरदर्शन को च्यानल हेर्न सकिन्थ्यो तर सो पनि त्यो मोनिटरिंङ सेटमा समात्न सकिएन। लामो तार तानेर घरको छतसम्म लगी एन्टेना जडान गर्नु पर्यो। तर प्रयास काम लागेन। एउटा कुरामा भने सो प्रयोगमा ल्याउन सकियो। त्यो थियो भिडियो सेटको रूपमा प्रयोग गरी क्यासेटहरूका माध्यमबाट फिल्महरू हेर्न र गीतहरू सुन्न सकिने। सधैं भाडामा बजारबाट २३ वटा क्यासेटहरू ल्याएर सुन्ने गथ्र्यौं। आलोपालो गरी फिल्महरू ल्याएर हेथ्र्यौं र गीतहरू सुन्ने गथ्यौं। छिमेकहरूको जमघट सधैं घरमा लाग्थ्यो। सो सेट सबैको मनोरञ्जनको साधनमै प्रयोगमा ल्याउन सकियो। टीभीको स्क्रिन सानो भएकाले फिल्मका दृष्यहरू पनि सोहीअनुसार सानोसानो देखापर्नु त स्वाभाविकै थियो। म अब ९२ वर्षे पाको वृद्ध हुँ। आफ्नो लामो जीवनतर्फ फर्केर हेर्दा वैज्ञानिक आविष्कारको शून्यता धेरै हेरिसकेको छु। जो अहिले सम्झँदा हाँस्यास्पद जस्तो लाग्छ। मेरो बाल्यकाल वीरगन्जमा बितेको थियो। प्रथमतः रेडियो देखें। बाबुलाल टिबेडवालाको धर्मशालास्थित व्यापारिक गद्दीमा जसको सामुन्ने अलखिया रोडमा मेरो घर छ। बडेमानको बक्साजस्तो देखिने सो रेडियो सेट मोटरमा प्रयोग हुने ब्याट्री र छत माथिसम्म तानिएको लामो एन्टेनाको भरमा सञ्चालन हुन्थ्यो। बेलुका जमघटमा म पनि सामेल हुन जान्थें। त्यस बखत दिल्लीबाट प्रसारण हुने हिन्दीमा न्युज सुन्थ्यौं। जसको वाचक हुन्थ्यो, देवकीनन्दन खत्री, जसको ध्वाँके मोटो स्वर सबैलाई मन पर्यो। सोलगत्तै पछि अंग्रेजी भाषामा समाचारवाचक थियो, नौ जेज डि मेलो। राणा शासनको जगजगी छँदाको कुरा हो। यसअधि सुनेको थिएँ, वीरगन्जको एउटा धनाढ्य हरिपद मैत्रले आफ्नो रेडियो भारतको रक्सौलमा कतै राखेको रहेछ, जो सधैं उनका परिवारहरू सुन्न जान्थे। सायद त्यस बखत नेपालको इलाकामा पब्लिकले रेडियो राख्ने मनाही थियो। जनताको आर्थिक विपन्नता पनि यसको मुख्य कारण हुनसक्छ। पछि बडेमानको ड्राई बेटी कनेक्ट गरी सुन्ने रेडियोे चलनचल्तीमा भयो। जो हाम्रो टोलस्थित रामनगिना रामको रेडियो पसलमा देखा पर्यो। जहाँ हामी केटाकेटी सधैं सुन्न जान्थ्यौं। २००९ सालसम्म पनि रेडियो राख्न पाएको थिइनँ। म नेपाल बैंक लिमिटेड, नेपालगन्जमा शाखा मेनेजर हुँदा त्यहाँका व्यापारीमार्फत लखनउबाट एउटा रेडियो सेट झिकाएँ। जो त्यही बडेमानको ड्राइसेट बेट्री कनेक्ट गरी सञ्चालन हुन्थ्यो। सानो ट्रान्जिस्टरको रूपमा रेडियो हेर्न पाएको त धेरै पछिको कुरा हो। जो सानो ब्याट्रीको सेलको माध्यमबाट सञ्चालन हुन्थ्यो। जब म नेपाल बैंक बुटवलमा क्षेत्रीय प्रबन्धकको हैसियतले २०२० सालतिर कार्यरत थिएँ। एउटा जमाना थियो, जब नेपालका पश्चिमी भागमा टेलिफोन जडान हुन सकेको थिएन। वायरलेस सेटबाट कुरा गर्दा आफूले भन्नुपर्ने कुरा भनिसकेपछि स्टप भन्न छटाउनु नहुने रहेछ। तब मात्र अर्कोतर्फ मेसेज रिसिभ गर्नेले जवाफ दिन मिल्थ्यो। म वायरलेस अफिसमा काठमाडौंस्थित बैंक हेड अफिससित कुरा गर्न जाँदा एकजना व्यापारीले अर्कोतर्फका छोरासित कुरा गर्दै थिए। त्यसैले त्यहाँ केहीबेर पर्खनु पर्यो। त्यो व्यापारीका छोराको नाम सायद वासुदेव रहेछ। उसले आफ्नो कुरा भनी सकेपछि स्टप भन्न बिर्सेछ। सोको लगत्तै जवाफ नपाउँदा रिसाएर ओ वासुदेव ! किन नबोलेको ? भनी ठूलो स्वरमा हप्काएर भन्न थाल्दा त्यहाँ उपस्थित सबै गलल्ल हाँस्न थाले। वायरलेस अपरेटरले आफ्नो कुरा भनिसकेपछि, स्टप भन्न किन छुटाएको भन्दा मात्र त्यो व्यापारी झसंग भयो। त्यो पनि एउटा जमाना थियो। अचेल मोबाइल सेटबाट अर्कोतर्फको व्यक्तिसित कुरा मात्र गर्ने कहाँ हो र ? अहिलेको त कुरै अर्को। म यो ६६६७ वर्ष अघिको कुरा लेख्दैछु। हेर्दै जाउँ, अरू बढी के के नयाँ आविष्कार हुँदै जाने हो। अब त सञ्चार व्यवस्थामा कायापलट जस्तै भइसकेको छ। अब प्रगति अनुमान गर्न सकिन्न। वल्र्ड इज बेस्ट वान कन्ट्री एन्ड अल अफ अस आर इट्स सिटिजन्स नामक विद्वान्को उक्ति चरितार्थ हुने हो कि ? वसुधैव कुटुम्बकम् को भावसँग यो मिल्दोजुल्दो छ। स्वर्गीय श्रेष्ठले यो लेख ९२ वर्षको उमेरमा लेखेका थिए।"
ज्येष्ठ नागरिक व्यवहारमा परिपक्व व्यक्ति हुन् : प्रधानमन्त्री देउवा,"काठमाडौं : प्रधानमन्त्री शेरबहादुर देउवाले ज्येष्ठ नागरिक अनुभव र व्यवहारमा परिपक्व व्यक्तित्व भएको बताएका छन्। एकतिसौँ अन्तर्राष्ट्रिय ज्येष्ठ नागरिक दिवसका अवसरमा सम्पूर्ण ज्येष्ठ नागरिकप्रति शुभकामना व्यक्त गर्दै उनले यस्तो बताएका हुन्। जीवनको लामो समय राष्ट्र सेवाको भूमिकामा रही प्राप्त हुने ज्ञान, सीप र अनुभवलाई मुलुकको सामाजिकआर्थिक रुपान्तरण एवं विकासका लागि परिचालन गर्दै नयाँ पुस्तामा समेत हस्तान्तरण गर्ने वातावरण सिर्जना गर्नेतर्फ सरकार अग्रसर रहेको उनले उल्लेख गरेका छन्। संयुक्त राष्ट्रसङ्घले दिवसका लागि यस वर्ष सबै उमेर समूहका लागि विद्युतीय प्रविधिको प्रयोगमा समानता नारा तय गरेको छ। यस अवस्थामा प्रधानमन्त्री देउवाले ज्येष्ठ नागरिकको हकहित संरक्षण र सम्वद्र्धनका क्षेत्रमा क्रियाशील निकायलाई कार्यक्रम सञ्चालन गर्दा ज्येष्ठ नागरिकलाई समेत प्रविधिमैत्री बनाउनेतर्फ ध्यान दिन आग्रह गरेका छन्। ज्येष्ठ नागरिकको सम्मान र सुरक्षालाई महत्व दिँदै नागरिक स्वास्थ्य बिमा, सामाजिक सुरक्षा भत्ता, सातवटै प्रदेशमा ज्येष्ठ नागरिक आरोग्य आश्रम निर्माण गर्ने, हरेक अस्पतालमा ज्येष्ठ नागरिक वार्ड सञ्चालन गर्ने र अन्य स्वास्थ्य संस्थामा पनि ज्येष्ठ नागरिकका सुविधा र उपकरणको स्तरोन्नति गर्ने प्रधानमन्त्री देउवाले प्रतिबद्धता व्यक्त गरेका छन्। सबै ज्येष्ठ नागरिकलाई निःशुल्क प्रिमियमसहितको बिमा गराउने, यातायात् सेवामा ज्येष्ठ नागरिकका लागि सिट आरक्षण र भाडा छुट जस्ता सुविधाको व्यवस्थालाई महसुस हुने गरी कार्यान्वयन गरिने उनले उल्लेख गरेका छन्। हाल कोभिड१९ को महामारीबाट विश्व आक्रान्त रहेको अवस्थामा समस्त ज्येष्ठ नागरिकलाई स्वास्थ्य सुरक्षाका मापदण्डको अवलम्बन गरी स्वस्थ्य रहन अनुरोध गर्दै प्रधानमन्त्री देउवाले ज्येष्ठ नागरिकलाई प्राथमिकताका साथ सेवा सुविधा प्रदान गरी उच्च सम्मान व्यक्त गर्न सम्बद्ध सबै सरोकारवाला निकायलाई आग्रह गरेका छन्। दिवसका अवसरमा उनले सामाजिक, सांस्कृतिक परम्पराअनुरुप परापूर्वकालदेखि कायम रहँदै आएको आफूभन्दा ठूलाको आदर, सत्कार, सम्मान र कदर गर्ने संस्कारलाई प्रवद्र्धन गर्न सबै नेपाली नागरिकलाई आग्रह गर्दै उनले शुभकामना व्यक्त गरेका छन्। रासस"
तमाम आमाबुवालाई हार्दिक शुभकामना,"भनिन्छ मातृदेवो भवः पितृदेवो भवः। अर्थात्, बुवाआमा देवतासमान हुन्। पूर्वीय संस्कार अंगालेको हाम्रोजस्तो देशमा अझ देख्न, छुन र अनुभूत गर्न सक्ने खास भगवान् मातापिता हुन्। जसले जन्माउँछन्, हुर्काउँछन्, पढाउँछन्, बढाउँछन् र जिन्दगीभरि पुग्ने सम्पत्तिको जन्मजात हकदार बनाइदिन्छन्। वास्तवमा उनीहरू इतिहासका साक्षी हुन्, सम्मानका हकदार हुन्। नेपालको सन्दर्भमा ज्येष्ठ नागरिकसम्बन्धी ऐन, २०६३ ले ६० वर्ष माथिका नागरिकलाई ज्येष्ठ नागरिक भनेको छ। यिनै उमेरसमूहका नागरिकले जीवनकालमा सँगालेका ज्ञान, सीप र अनुभव नयाँ पुस्ताका लागि मार्गदर्शन हुन्छन्। संयुक्त घरपरिवार प्रणालीमा चलेको हाम्रो समाजमा एउटै घरमा परिवारका धेरै सदस्य हुन्छन्। जहाँ ज्येष्ठ नागरिकहरूलाई उच्चसम्मान गरिन्छ। ज्येष्ठ नागरिककै सल्लाहमा परिवार चल्छ। उनीहरू पुज्य हुन्छन्। ज्येष्ठ नागरिकहरूलाई सम्पूर्ण भाषा, धर्म, संस्कृति र समुदायको अलौकिक तीर्थस्थल र मानव सभ्यताका प्रमाण एवं पुञ्जका रूपमा लिइन्छ। उनीहरूबाट लिन सक्ने ज्ञान अथाह हुन्छन्। तर, पछिल्ला दिनमा विकसित मुलुकका संस्कृति र मान्यताका प्रभावले नेपाली समाज र घरपरिवार अछुता छैनन्। वयस्क सदस्यहरू परिवारबाटै अलग भई छुट्टै बस्न रुचाउन थालेपछि संयुक्त परिवार विखण्डित हुन थालेका छन्। यस्तै संस्कार भित्रिँदा ज्येष्ठ नागरिकहरूसमेत एक्लो हुन थालेका छन्। परिवारमा अटाउने कतिपय बुवाआमा, हजुरबुवाहजुरआमा वृद्धाश्रम पुगेका छन्। घरबाट टाढा पारिँदैछन्। इतिहासको एउटा आश्रममा खुम्चँदैछन्। समाजमा विशिष्ट स्थान राख्ने ज्येष्ठ नागरिकका लागि मानव अधिकार पूर्ण रूपमा उपभोग गर्न नपाएको गुनासो बढ्दै छ। जुन यथार्थ हो पनि। नेपालको संविधानको धारा ४१ मा ज्येष्ठ नागरिकलाई राज्यबाट विशेष संरक्षण तथा सामाजिक सुरक्षाको हक हुनेछ भनी हक प्रत्याभूत गरिएको छ। पहिलोपटक नेपालको संविधानको मौलिक हकमा ज्येष्ठ नागरिकको हकलाई उल्लेख गर्दा ज्येष्ठ नागरिकका मानव अधिकार संरक्षणमा राज्यको सकारात्मक धारणा रहेको मान्न सकिन्छ। तर राज्यको विशेष संरक्षण तथा सामाजिक सुरक्षा भन्ने विषयमा स्पष्टता देखिँदैन। यसको कार्यान्वयनका लागि ज्येष्ठ नागरिकसम्बन्धी ऐन, २०६३, सामाजिक सुरक्षा ऐन, २०७५ र ज्येष्ठ नागरिकसम्बन्धी नियमावली, २०६५ छन्। ज्येष्ठ नागरिकसम्बन्धी ऐनले सामाजिक सुरक्षा गर्ने, उनीहरूमा रहेको ज्ञान, सीप, क्षमता र अनुभवको सदुपयोग गर्दै उनीहरूप्रति गर्ने श्रद्धालाई समेटेको छ। ऐन र नियमावलीले ज्येष्ठ नागरिकलाई धेरै सम्मान गरेको छ। तर, व्यवहारमा नभएको गुनासो उत्तिकै छ। नेपालको जनगणना २०६८ अनुसार ६० वर्ष वा सोभन्दा माथिका २१ लाख ५३ हजार ३ सय ३० जनसंख्या छन्। एक सय वर्ष र सो माथिका ३ हजार ५ सय ६६ नागरिक छन्। यो संख्याको बढोत्तरी बर्सेनि ३५ प्रतिशत छ। संयुक्त राष्ट्रसंघले ६० वर्षमा अवकाश लिने र त्यसपछिको उमेरलाई वृद्धका रूपमा मान्यता दिएको छ। विश्वका धेरै मुलुकले ज्येष्ठ नागरिकलाई उचित सम्मान दिएका छन्। वृद्ध अवस्थामा सुविधा दिएर घुम्न पठाउने, रमाइलो वातावरण बनाउने र स्वास्थ्य उपचारको सम्पूर्ण जिम्मा लिने गरेका छन्। तर, नेपालमा भने वृद्ध अवस्थामा पनि आफ्ना अधिकारका लागि लड्नु परेको छ। संविधानमा नै उल्लेख भएका र ऐनले दिएका अधिकार र सुविधाका लागि पनि आन्दोलन गर्नु परेको छ। ज्येष्ठ नागरिकसम्बन्धी ऐन, नियमावली, कार्यविधि बने पनि त्यसको प्रभावकारी कार्यान्वयन छैन। ऐन बनेको १५ वर्ष बित्यो। राज्यले उनीहरूप्रति दिनुपर्ने सेवा दिन ढिला भइसक्यो। अब ढिला गर्नु हुँदैन। ज्येष्ठ नागरिकको ज्येष्ठता कायमै राख्न सामाजिक रूपमा परिवारले आफ्नो भूमिका देखाउनुपर्छ। ज्येष्ठ नागरिक बोझ होइनन्, गौरव हुन्। भार होइनन्, हाम्रा भाग्य हुन्। अन्तर्राष्ट्रिय जेष्ठ नागरिक दिवसका अवसरमा सबै विशिष्ठ नागरिकलाई शुभकाना !"
"जोसिला जोशी, भन्छन् चिन्तन गरौं, चिन्ता नगरौं","उहाँको दैनिकी पहिला जस्तै छ ज्येष्ठ नागरिक प्रतिष्ठानले केही समयअघि ज्येष्ठ नागरिकप्रति विद्यार्थीको भावना कस्तो छ भन्ने विषयमा कार्यक्रम गरेको थियो। मलाई त्यहाँ शुभकामना मन्तव्य दिन भनिएको थियो। यसै सिलसिलामा मैले बेलायतका नामी कवि तथा नाटककार सेक्सपियरलाई सम्झिएँ। सेक्सपियरको नाटक एज यु लाइक इट (तपाईंलाई मन परेबमोजिम)ले मेरो मन अति नै छोएको छ। यसमा जीवन के हो भन्ने प्रश्न आउँछ। पात्रहरू संवाद गर्छन्। ज्येष्ठ नागरिकको जीवन शब्दचित्रमा उतार्छन्। सेक्सपियरले भन्नुभएको छ द वल्र्ड इज लाइक अ स्टेज। अर्थात्, संसार एउटा डबलीजस्तै हो। डबलीमा जति पनि मान्छे छन् उनीहरू आआफ्नो भूमिका निर्वाह गर्न आएका हुन्। जे काम गर्नुपर्ने हो त्यो सकेर आफ्नो ठाउँ फर्किनुपर्छ। डबलीमा भूमिका निर्वाह गरेर निस्किनु नै जीवन हो। हरेकले जीवनमा भूमिका सकियो भने फर्किएर जानुपर्छ। जीवन भनेकै डबलीभित्र पस्ने, भूमिका निर्वाह गरी निस्कने हो। तर, त्यसलाई टुक्राटुक्रा गरेर हेर्दा बालक, किशोर, जवानी हुँदै वृद्ध हुन्छन्। सेक्सपियरले जीवनलाई सात खण्डमा विभक्त गर्नुभएको छ। मान्छेले जसरी एउटा बालकका रूपमा जन्म लिएको हुन्छ, वृद्ध भएपछि ठीक बालकजस्तै हुन्छ भन्ने सन्देश दिनुभएको छ। उसको दाँत हुँदैन। कान भए पनि सुन्दैन। जिब्रोले स्वाद थाहा पाउँदैन। मान्छेले सात खण्डमा अभिनय गरेर जानुपर्छ। नेपाली साहित्यमा नाटककार बालकृष्ण सम मलाई असाध्यै मन पर्छ। उहाँको मुकुन्द इन्दिरा अत्यन्तै रोचक छ। उहाँले पनि जीवनलाई विभिन्न खण्डमा छुट्याउनुभएको छ। मुकुन्द इन्दिरामा भनेका छन् जब पुग्यो एक, भुइँमा खुटा टेक जब पुग्यो दुई, आ मेरो बुई  यसैगरी भनेका छन् जब पुग्यो चालीस मनमा कुरा हालिस् जब पुग्यो पचास पेटमा बतास जब पुग्यो साठी हातमा लाठी जब पुग्यो नब्बे हब्बे न कब्बे जब पुग्यो सय यमराजको भए यो कविताजस्तै सुनिन्छ। यसलाई सवाई भनिन्छ। उहाँले नाटकमा उमेर बढ्दै जाँदा विभिन्न भूमिका र परिस्थिति पार गर्नुपर्छ भन्ने सन्देश दिनुभएको छ। ००० जुरेली चरीको जीवनदर्शन सबैले मलाई १ सय २ वर्ष पुगिसक्दा पनि बलियो भन्ठानेका छन्। म ठूलो भइन्जेल आमाको दूध खान्थेँ। त्यसैले मेरो शरीर बलियो भएको हुन सक्छ। जेठो छोरो भएकाले अलिकति रुनेबित्तिकै आमाले दूध चुसाइहाल्नु हुन्थ्यो। आमाको दूध निकै पोसिलो हुन्छ। त्यसैले काम गरेको हुन सक्छ। म सधैंभरि गाईको ताजा दूध पनि एक मुठी खार्ने गर्थें। हाल कोरोनाले गर्दा टुटेको छ। अरू खाना सामान्य नै हो। दालभात, तरकारी, कहिलेकाहीँ मासु खाने हो। अरू ज्येष्ठ नागरिकलाई जीवनप्रति गुनासा होलान्। तर, म कहिल्यै गुनासो गर्दिनँ। चिन्तनमनन गर्नुपर्छ, चिन्ता गर्नु हुँदैन। भोलि के होला भनेर पीर लिनु हुँदैन। अरूले के भन्लान् ? चामल छ कि छैन ? यावत् कुराको चिन्ता लिनु हुँदैन। जिन्दगीलाई सरल ढंगमा अगाडि बढ्न दिनुपर्छ। मलाई जुरेली चरीको जीवनदर्शन खुब मन पर्छ। उसलाई भोलिको वास्ता छैन। कहाँ जाऊँ, के खाऊँ भन्ने तनाव छैन। जे पाइन्छ त्यसमै सन्तोष मान्नुपर्छ। सादा जीवन र उच्च विचार हुनुपर्छ। लोकगीत तथा लोकभाकाको अध्ययन रुचाउने भएकाले यसै सिलसिलामा मैले जुरेलीको गीत रचना गरेको थिएँ। के खायो, के लायो होला मेरो माया रेलीमाई जुरेली चरीले। मान्छे सधैं दौडधुप, लोभलालच, चिन्तामा हुन्छ। फलानाले यस्तो गयो उस्तो गयो भन्छ। मेरो केही भएन भन्छ। तर, चराले जस्तै आनन्दको जिन्दगी जिउन जान्नुपर्छ। जुरेलीले कहाँ चिन्ता लिन्छ ? प्रसिद्ध कवि जोन किड्सले जुरेलीबारे कविता लेख्नुभएको छ। तिमी जीवन्त छांै। तिमीलाई मृत्युवरण गर्न आमाले जन्माएको होइन। गीत गाउँदै आनन्द लिन्छौं भन्दै तारिफ गर्नुभएको छ। मलाई पनि जुरेली दर्शन मन पयो। नचाहिँदो चिन्ता किन लिने ? निस्फिक्री तनावमुक्त हुनुपर्छ। सन्तोषम् परम सुखम। असन्तुष्टि सदा दुखी। ००० उमेरले नदिएपछि के गर्ने ? राज्यले मलाई सबै कुरा दिएको छ। १० रुपैयाँ जाने हुलाक टिकट निकालिदिएको छ। २५ सय जाने चाँदीको सिक्का निकालिदिएको छ। सय र हजार जाने सिक्का पनि छ। तक्मा पनि उपलब्ध गराएको छ। योभन्दा बढी मलाई केही चाहिन्न। कहीँ असन्तोष र गुनासो छैन। स्वास्थ्य अलिकति बिग्रिएको हो। त्यसैले अस्पताल गएर आएको हुँ। म किस्ट अस्पताल जाने गरेको छु। मैले त्यहाँ अंगदान गर्ने घोषणा पनि गरेको छु। किस्ट अस्पतालले दैनिक रूपमा मेरो स्वास्थ्य स्थितिबारे बुभ्दै आएको छ। बेलाबेला अस्पतालमै बोलाउँछ। अस्पतालमा चिकित्साशास्त्र पढिरहेका भाइबहिनीले मेरो शरीरका बारेमा अध्ययन गर्न पनि चाहेका छन्। एक दिन मर्नु परिहाल्छ। धर्म, संस्कृतिलाई विश्वास गरे पनि मेरो फोक्सो, आँखा, मिर्गौला काम लाग्न सक्छ। खरानी हुनुभन्दा कसैलाई प्रत्यारोपण गरोस् भनेर अंगदान गर्ने निधो गरेँ। मेरो दिनचर्या सामान्य भइरहेको छ। पढ्न धेरै सक्दिनँ। पढ्दा, लेख्दा मुन्टोको नशा दुख्छ। तापनि कहिलेकाहीँ पढ्छु। उमेरले नदिएपछि के गर्ने ? बेलाबेला कार्यक्रममा पनि उपस्थित हुन्छु। ००० आउनेहरू सबैलाई भेट्नुहुन्छ : राधादेवी जोशी उहाँ (सत्यमोहन जोशी)को दैनिकी पहिला जस्तो थियो अहिले पनि उस्तै छ। उहाँलाई भेट्न आउनेको धेरै चाप हुन्थ्यो। अहिले पनि हुन्छ। आज पनि तीनचार समूह मान्छे बिहानैदेखि आइसके। कोही बिहान मुख नधुँदै आउँछन्। आउनेहरूलाई सबैलाई भेट्नुहुन्छ। जति बेला पनि फोन आउँछ। सबैसँग कुरा गर्नुुहुन्छ। उहाँ जहिल्यै व्यस्त भएकाले मचाहिँ बोल्नै पाउँदिनँ। सधंै व्यस्त हुँदा कहिलेकाहीँ दिक्क लाग्थ्यो। तर, उहाँको जीवनशैली जस्तो भए पनि त्यसमै रमाएँ। कहिल्यै झगडा परेन। एकले अर्कालाई सहयोग नै गरिरह्यौं। अहिले पनि राति १०११ बजेसम्म पढेर बस्नुहुन्छ। बिहान ४ बजे नै उठेर रेडियो बजाएर खबर सुन्नुहुन्छ। मैले पढाइ, लेखाइ जानिनँ। त्यसैले फुर्सदको समय सदुपयोग गर्दै जजंका (पूजाआजालाई आवश्यक सामग्री) बनाउन थालेँ। यो सबै धागोबाट बनाउने हो। पहिला नेपाली बोल्न आउँदैनथ्यो। उहाँलाई भेट्न आउनेहरूसँग नेपाली बोल्ने भएको छु। थाइराइडको अप्रेसन गरेकी छु। खुट्टामा समस्या छ। उभिन सक्दिनँ। केही समातेर मात्र एकछिन उभिन सक्छु। हिजो पनि झन्डै लडेँ। निल्न गाह्रो भएको छ। गुलियो मन पराउँछु। उहाँ एक दिन बिराएर खसीको मासु खान रुचाउनुहुन्छ। आजकल कोही भएन भने उहाँ भान्सामा पसेर पकाउनु पनि हुन्छ। तर, एक जना सघाउने बहिनी घरैमा बस्नुभएको छ। कोरोनाका बेला नआउनु भनेका थियाँै। त्यति बेला कहिलेकाहीँ उहाँले पकाउनु पनि हुन्थ्यो। घरमा एक जना नर्स हुनुहुन्थ्यो। उहाँलाई पनि नआउनु भनेकाले आउनुभएको छैन। उहाँ अरूलाई दुःख दिनु हुँदैन भन्नुहुन्छ। आमाहरूले हाम्रो विवाह पक्का गरिदिनुभएको थियो। त्यति बेला म १३ वर्षकी थिएँ। मेरो उमेर ९० सालमा १० वर्ष पूरा भएको थियो रे ! १४ वर्षमा छिन्नमस्ताबाट विवाह गरेर यहाँ आएकी हुँ। हाम्रो गुफाभन्दा अगाडि ईही गर्नुपर्छ। १७ वर्षमा गुफा राखेको थियो दिदीसँगै। गुफाबाट निस्कँदा उहाँले सिन्दुर राखेपछि हामी पहिलो पटक बोलेका थियौं। श्रीमान्श्रीमती धेरै बोलेको त्यो बेला राम्रो मान्दैनथे। त्यसैले कम बोल्थ्यौं। उसै पनि बोल्न लाज मान्थ्यौं। १९ वर्षमा हाम्रो पहिलो सन्तान छोरी जन्मिइन्। जब छोरी रोइन् तब मात्रै धेरै बोलचाल हुन थाल्यो। बच्चा रोए पनि कहिल्यै बोक्नुभएन। उहाँका भाइबहिनी, आमाले बच्चा हेर्न सघाउनु हुन्थ्यो। बच्चा रोयो लिन आऊ मात्रै भन्नुहुन्थ्यो। उहाँ खालि पढ्ने अनि बाहिर जाने मात्रै गर्नुहुन्थ्यो। घरमै लाइब्रेरी राखेर पढ्नुहुन्थ्यो। साथीहरूसँग कलेज जाने, यताउता जाने गर्नुहुन्थ्यो। खालि किताब हेर्ने। तस्बिरहरू : सुनिता डंगोल (१०२ वर्षीय संस्कृतिविद् जोशी र उनकी श्रीमती राधादेवीसँग ज्येष्ठ नागरिक दिवसका अवसरमा अन्नपूर्णकर्मी नितु घलेले गरेको कुराकानीमा आधारित)"
ज्येष्ठ नागरिकलाई प्रदान गरेको सुविधा प्रभावकारी कार्यान्वयन गर्न राष्ट्रपतिको आह्वान,"काठमाडौं : राष्ट्रपति विद्यादेवी भण्डारीले सरकारले ज्येष्ठ नागरिकलाई प्रदान गरेको सेवा र सुविधा प्रभावकारी कार्यान्वयन गर्न आह्वान गरेकी छन्। शुक्रबार अन्तर्राष्ट्रिय ज्येष्ठ नागरिक दिवसको अवसरमा शुभकामना दिँदै ज्येष्ठ नागरिक स्वास्थ्य बिमासामाजिक सुरक्षा भत्तालगायत विभिन्न सेवा र सुविधाहरूको व्यवस्था गरेकाले प्रभावकारी र सम्मानपूर्ण कार्यान्वयन गर्न आह्वान गरेकी हुन्। भण्डारीले ज्येष्ठ नागरिकबाट वर्तमान युवा पुस्ताले जीवनोपयोगी सिकाई ग्रहण गर्नसक्ने धारणा राखेकी छन्। जारी शुभकामना सन्देशमा भनिएको छ, ज्येष्ठ नागरिकहरू आफ्नो जीवनकालभरिका अनेकन उतारचढावसफलताअसफलता र संघर्षपूर्ण भोगाईबाट आर्जन गरिएका ज्ञान, सिप र अनुभवका पुञ्ज हुनुहुन्छ। उहाँहरूको जीवनबाट वर्तमान युवा पुस्ताले जीवनोपयोगी सिकाई ग्रहण गर्न सक्दछ। ज्येष्ठ नागरिकहरूको ज्ञान र अनुभवको पुस्तान्तरणका लागि अनुकूल परिस्थिति निर्माण गर्न परिवार समाज र राज्यको सामूहिक प्रयास आवश्यक पर्दछ। भण्डारीले ज्येष्ठ नागरिकको जीवनलाई मर्यादित र सुखमय बनाउन आह्वान गरेकी छन्, उनले भनेकी छन्,माया, ममता र करुणाका स्रोत रहेका ज्येष्ठ नागरिकहरूको संरक्षकत्व प्राप्त गरी बाजेबज्यैदेखि नातिनातिनासम्म सगोल परिवारमा रहने हाम्रो पूर्वीय संस्कृतिमा आधारित आदर्श परिवारको महत्त्व बुझ्न र बुझाउन आजको दिनले सबैलाई प्रेरणा प्रदान गर्ने अपेक्षासहित ज्येष्ठ नागरिकको जीवनलाई मर्यादित र सुखमय बनाउन सबैमा हार्दिक आह्वान गर्दछु। व्यक्तिको सरदर आयुमा भएको वृद्धिसँगै हाम्रो समाजमा पनि ज्येष्ठ नागरिकको जनसंख्या बढ्दै गएको शुभकामना सन्देशमा उल्लेख छ। उनले कोरोना महामारीविरुद्धको खोप कार्यक्रम सञ्चालन गर्दा नेपाल सरकारले ज्येष्ठ नागरिकलाई पहिलो प्राथमिकतामा राखेको बताएकी छन्। राष्ट्र संघले सबै उमेर समूहको लागि विद्युतीय प्रविधिको प्रयोगमा समानता भन्ने मूल विषय निर्धारण गरेको छ। तीव्र रूपमा विकसित भइरहेको विद्युतीय प्रविधिको माध्यमबाट ज्येष्ठ नागरिकको जीवनलाई सरल र सम्मानित बनाउन हामीले गर्ने थप मेहनतले मात्र अभियान सार्थक हुने बताइएको छ। संयुक्त राष्ट्रसंघले सन् १९९० को डिसेम्बर १४ मा अक्टोबर १ तारिखलाई अन्तर्राष्ट्रिय ज्येष्ठ नागरिक दिवसको रूपमा मनाउने प्रस्ताव पारित गरेपश्चात् सन् १९९१ देखि आजको दिन नेपालले पनि अन्तर्राष्ट्रिय ज्येष्ठ नागरिक दिवस मनाउँदै आएका छौं।"
प्रविधिसँग घुलमिल ज्येष्ठ पुस्ता,"काठमाडौं : विराटनगर मुनालपथकी ८१ वर्षीया मनमाया कोइरालासँग मोबाइल छ। छोराछोरी र नातिनातिनाहरूले फोन उठाउन सिकाएका छन्। घण्टी आएपछि मोबाइल फोन उठाउंँछिन्। तर, कसैलाई फोन गर्नुपर्यो भने डायल गर्न जान्दिनन्। उनले सामान्य शिक्षासमेत लिएकी छैनन्। त्यसैले अक्षर चिन्दिनन् तर पैसाको कारोबारमा भने खप्पिस छिन्। परिवारले राष्ट्रिय वाणिज्य बैंकमा खाता पनि खोलिदिएका छन्। वृद्धाभत्ता लिन बैंकमा खाता खोलिएको उनले बताइन्। आफूले केही जान्दिन। टाठोबाठो मान्छे नभए कागजात बनाउन सकिँदैन, उनले भनिन्, यसैले खाता खोल्न परिवारको सहायता लिएँ। उबेलामा घरकी एउटी छोरी, सबैकी प्यारी थिएँ। पढाउने चलन थिएन। ७ वर्षकै उमेरमा उनको विवाह भएको थियो। त्यसकारण घरव्यवहारमै सीमित भइन्। ५७ वर्षमा पति बिते, एकल जीवन बिताउनुपर्यो। त्यति बेला पतिले नागरिकता नबनाई दिएका कारण एकल भत्ता बुझ्न नपाएको उनले सुनाइन्। नागरिकता बनाउन गाउँका टाठाबाठाको सहायता लिएको बताउँछिन्। आफू निरक्षर भएपछि परनिर्भर हुनुपरेको उनको गुनासो छ। प्रौढ शिक्षा लिएपछि सामान्य अक्षर चिनेकी ७२ वर्षीया मोहनकुमारी बस्नेत भने केही हदसम्म मोबाइल चलाउन जान्छिन्। उनको घर अर्घाखाँची हो। हाल काठमाडौंमा बस्ने गरेकी छिन्। नातिहरूले उनको मोबाइलमा नेपाली अक्षरमा सम्पर्क नम्बर सेफ गरिदिएका छन्। नेपालीमा भएका सम्पर्क नम्बर हेरेर फोन गर्नसमेत सक्छिन्। तर, यसबाहेकका मोबाइल भित्रका अन्य काम भने गर्न नआउने बताउँछिन्। साधारण अक्षर चिन्ने भए पनि वृद्धाभत्ताका लागि बैंकमा खाता खोल्दा औंठाछापकै प्रयोग गरिन्। उनको खाताखोल्न बुहारीले सहयोग गरेकी थिइन। औंठाछापलाई एटीएम कार्ड नदिने भनेपछि हरेक त्रैमासमा बैंक नै धाउनुपर्ने उनले सुनाइन्। स्वास्थ्य बिमाको कार्ड उनले ३ वर्षअघि लिएकी थिइन्। उपचार गर्न अस्पताल जाँदा आवश्यक खर्च सोही कार्डबाट प्रयोग गर्ने गरेकी छन्। यसबाट राहत मिलेको उनले सुनाइन्। बिमा कार्ड थियो, तर मलाई सुविधा पाउने थाहा थिएन, उनले भनिन्, पछि बुहारीले भनेर उसैले सबै काम गरिदिई। आफूले नजानेपछि जानेकासँग सहयोग लिनैपर्यो। अधिकांश ज्येष्ठ नागरिक आधुनिक प्रविधिसँग परिचित छैनन्। तर, घुलमिल हुने प्रयत्न गरिरहेका छन्। केन्द्रीय तथ्यांक विभागले २०७८ मा ११ लाख १० हजार ज्येष्ठ नागरिक रहेको प्रक्षेपण गरेको छ। साक्षरभन्दा निरक्षरको दर बढी छ। विभागले २०६८ मा गरेको जनगणनाका आधारमा ६० वर्षदेखि ६४ वर्षसम्मका उमेर समूहको साक्षरदर २६२ प्रतिशत मात्रै छ। यस्तै, ६५ वर्षमाथिको साक्षरता दर २०८ प्रतिशत छ। यसबाहेक १० वर्ष अघिका उक्त उमेर समूहका व्यक्तिहरू अहिले ज्येष्ठ नागरिक बनिसकेका छन्। जनगणनालाई आधार मान्दा ज्येष्ठ नागरिकको औसत साक्षरतादर २३५ प्रतिशत देखिन्छ। बाँकी निरक्षर रहेको यसबाट पुष्टि हुन्छ। यसर्थ, निरक्षरको संख्या बढी भएकाले जतिसुकै नयाँ प्रविधि भित्रिए पनि उनीहरूले यसको सुविधा पाउन सकेका छैनन्। अहिले मोबाइल नहुने व्यक्ति कमै छन्। प्रायःज्येष्ठ नागरिकहरूले स्मार्ट फोनभन्दा साधारण मोबाइल प्रयोग गरेको पाइन्छ। विश्वले प्रविधिमा फड्को मारेको छ। नेपालमा पनि नयाँनयाँ प्रविधिका मोबाइल, कम्प्युटर लगायतका विद्युतीय सामग्रीहरू भित्रिएका छन्। ज्येष्ठ नागरिक भने आफ्ना पालामा त्यस्ता प्रविधि नभएकाले सामान्य रूपमै घुलमिल हुने कोसिसमा रहेको बताउँछन्।"
सञ्चारगृहका उत्पादन एकद्वार प्रणालीबाट,"काठमाडौं : सञ्चार उद्यमीहरूको संगठन मिडिया एलायन्स नेपालले सञ्चारगृहको उत्पादनलाई एकद्वार प्रणालीबाट एप्समार्फत आमसर्वसाधारणमा पुर्याउने भएको छ। बिहीबार राजधानीमा आयोजित कार्यक्रममा एलायन्सले एप्स ल्याउने तयारी भइरहेको जानकारी दिएको हो। सुरुमा एलायन्सका सदस्यहरूको छापा, टेलिभिजन, रेडियो र अनलाइनलाई एप्समा जोडेर मिडियालाई प्रभावकारी बनाउने तयारी भइरहेको अध्यक्ष भाष्करराज राजकर्णिकारले जानकारी दिए। उनका अनुसार एलायन्समा आबद्ध भएका सञ्चारगृहहरूको एप्सको परिकल्पना गरिएको हो। छापा, टेलिभिजन, रेडियो, अनलाइन सबैलाई एकद्वार प्रणालीबाट पाठक, स्रोता तथा दर्शकमाझ एप्समार्फत पुर्याइनेछ, अध्यक्ष राजकर्णिकारले भने एप्सलाई छिट्टै सार्वजनिक पनि गर्दै छौं। मिडियालाई ब्यावसायिकरण गर्न र टिकाउन रणनीति जरुरी भएको राजकर्णिकारले बताए। नेपालको समग्र सञ्चारमाध्यमहरू विज्ञापन राजश्वबाट मात्रै सञ्चालित छन्, उनले भने, कुनै पनि मिडिया ग्राहकको शुल्कबाट सञ्चालित भएका छैनन्। यसमा मात्र सीमित रहेर धान्न सकेका पनि छैनन्। मुलुकमा करिब १२ सय करोडको विज्ञापन बजार भए पनि निर्वाध रुपमा भित्रिएका सञ्चार गृहहरू ब्यावसायिक रुपमा सञ्चालन हुन नसकेको उनले बताए। कार्यक्रममा मिडिया एजुकेसन काउन्सिलका प्रोफेसर उज्ज्वल चौधरीले कोभिड महामारीको प्रभाव मिडियामा परेकाले राजश्व वृद्धिका लागि नयाँ रणनीति जरुरी भएको बताए। एप्समार्फत देखाइने समाचार सामग्रीको छनोट र प्राथमिकरण निष्पक्ष हुनुपर्नेमा सहभागीहरूले जोड दिएका थिए। चौधरीले मुटु दिवसलाई लक्षित गर्दै अन्नपूर्ण पोस्ट्ले मंगलबार प्रकाशन गरेको सामग्रीको प्रसंशा गरे। एप्समार्फत सबै मिडियामा आएका पृथक खालका समाचारलाई पालैपालो हाइलाइट गर्न सकिन्छ, उनले भने, मुटु दिवसमा अन्नपूर्ण पोस्ट्ले इन्फोग्राफीमार्फत प्रस्तुत गरेको सामग्री एकदम सुन्दर थियो। चौधरीले विश्वको अर्थतन्त्रमा सञ्चारको योगदान सबैभन्दा बढी हिस्सा अमेरिकामा भएको बताए। उनका अनुसार अमेरिकाको जीडीपीमा सञ्चारको हिस्सा ३३ प्रतिशत, बेलायतमा २७ प्रतिशत, भारतमा १३ प्रतिशत र नेपालमा ०३५ प्रतिशत रहेको छ। उक्त तथ्यांकलाई औंल्याउँदै एलायन्सका अध्यक्ष राजकर्णिकारले नेपालमा भएको करिब १२ सय करोडको विज्ञापन बजारलाई उकासेर तीन हजार करोडमाथि पुर्याउन जरुरी भएको बताए। सञ्चारमाध्यमहरूले अब नेपालको अर्थतन्त्रमा एक प्रतिशतसम्म योगदान पुर्याउने लक्ष्य राख्नुपर्छ, उनले भने।"
सम्पत्तिले सन्तान नै पराइ,"काठमाडौं : मानिसले जीवनभर दुःखसुख गरेर आफ्ना सन्तान हुर्काउँछन्। तर, बुढेसकाल लागेपछि तिनै छोराछोरीले अंशको लोभमा आमाबाबुलाई पराइ बनाइदिन्छन्। अंशबण्डा गरेर सम्पत्ति हस्तान्तरण गरेपछि ज्येष्ठ नागरिकको बिचल्ली हुने गरेको छ। जीवनभर खेती किसानी गरेर छोरालाई डाक्टर बनाए पनि बुढेसकालमा सडकको बास भएको पशुपति विकास क्षेत्रमा भेटिएका एक ज्येष्ठ पुरुषले गुनासो गरे। छोराहरूलाई आफूले दुःख गरेर हुर्काएको, तर जागिर खाए थालेपछि आफूलाई नै हेला गरेर पशुपति क्षेत्रमा आउन बाध्य बनाएको सिन्धुलीका एक ज्येष्ठ नागरिकले बताए। सम्पत्ति बाडेपछि छोराछोरा हेला गर्नेदेखि घरबाट निकालेर असहाय बनाउने प्रवृत्ति समाजमा बढेको छ। समाजमा व्यक्तिवादी विचारधारा हाबी हुँदै गएको र पँुजीवादी अर्थव्यवस्थाले बढावा पाएकाले पनि समाजमा यस्ता प्रवृत्ति बढ्दै गएको समाजशास्त्री सम्राट शर्माले बताए। पश्चिमा देशमा बुढाबूढी भएपछि त्यसको जिम्मेवारी सबै सरकारले लिने हुँदा छोराछोरीलाई अपनत्व पनि नहुने गरेको पाइन्छ। पूर्वीय चिन्तन र परम्परालाई अँगाल्दै हुर्किएकाहरूले समूहमा बस्नुपर्छ भन्ने सोच हुने र आमाबाबु, आफन्तलगायतका सम्बन्धमा धेरै अप्नत्व हुन्छ। तर, पनि हिजोआज ग्लोबलाइजेसनले गर्दा समाजमा पुनर्गठन हुने चरणमा यस्ता समस्या देखा पर्ने गरेका उनले बताए। मानवशास्त्री डाडम्बर चेम्जोङले राज्य नीति कानुन र पितृसतात्मक सोचको उपजका कारण नै ज्येष्ठ नागरिकको समस्या समाजमा विद्यमान रहेको जनाए। ज्ञान, सोच, सामाजिक, ऐतिहासिक तथा विगतको जनजीवनको विषय पुस्तान्तरण हुनुपर्नेमा सम्पत्ति हस्तान्तरण हुने प्रवृत्ति नै गलत भएको उनको विश्लेषण छ। छोराछोरी बराबर भने पनि सम्पत्ति छोरालाई मात्रै हस्तान्तरण गर्ने परम्परा सयौं वर्षदेखि चल्दै आएको उनले औंल्याए। सरकारी नीति पनि पनि सम्पत्तिमै केन्द्रित हुँदै आएको छ, उनले भने। हिजोका दिनमा पनि धेरैले घर छोडेर आमाबाबुलाई तीर्थ लैजाने प्रचलन थियो भने आज आमाबाबुलाई वृद्धाश्रम पुर्याइने प्रवृत्ति बढेको उनले बताए। ज्येष्ठ नागरिकको नाममा भएको सम्पत्ति हड्प्ने प्रयत्न गरे कानुनले त्यसलाई दण्डनीय अपराधका रूपमा लिएको अधिवक्ता चिरन्जिवी खतिवडाले बताए। ज्येष्ठ नागरिकको संरक्षण र सामाजिक सुरक्षा गर्ने सम्बन्धमा व्यवस्था गर्न बनेको ऐन, ज्येष्ठ नागरिकसम्बन्धी ऐन, २०६३ले ज्येष्ठ नागरिकको संरक्षण र सामाजिक सुरक्षा गर्ने, निजहरूमा रहेको ज्ञान, सीप, क्षमता र अनुभवको सदुपयोग गरी निजहरूप्रति श्रद्धा, आदर तथा सद्भावको अभिवृद्धि गर्ने सम्वन्धमा तत्काल व्यवस्था गर्न वाञ्छनीय भएको उल्लेख गरेको छ। ज्येष्ठ नागरिकलाई आर्थिक हैसियत तथा इज्जत आमदअनुसार पालनपोषण तथा हेरचाह गर्नु परिवारको प्रत्येक सदस्यको कर्तव्य हुने पनि ऐनमा जनाइएको छ। त्यसैगरी ज्येष्ठ नागरिकले आफ्नो अंश लिई परिवारबाट अलग बसेको वा बस्न चाहेको अवस्थामा बाहेक निजले चाहेको परिवारको सदस्यले आफ्नो साथमा राखी पालनपोषण गर्नुपर्ने ऐनमा उल्लेख गरिएको छ। ऐनमा कसैले ज्येष्ठ नागरिकको इच्छाविपरीत निजलाई परिवारबाट अलग राख्न वा अलग बस्न बाध्य गराउनु नहुने बताइएको छ। प्रत्येक छोराछोरीले आमाबाबुलाई एकासगोलमा बसेको वा कानुनबमोजिम भिन्न भइसकेको जेसुकै भए तापनि आर्थिक तथा समाजिक हैसियतअनुसार आवश्यक हेरचाह, स्याहार सम्भार, औषधोपचार वा रेखदेख गर्नुपर्नेछ, मुलुकी देवानी संहितामा भनिएको छ। यही ऐनमा अपुतालीसम्बन्धी व्यवस्था पनि छ। जसले नजिकबाट ज्येष्ठ नागरिकको स्याहार सम्भार हेरचाह गर्छ उसले नै अपुताली हक पाउँछ। मालपोत, भूमिसुधार कार्यालयमा ज्येष्ठ नागरिकले सम्पत्तिको हक हस्ताक्षरण गर्दा क्रस चेक गर्नुपर्छ। यावत् कानुन व्यवस्था हुँदा हुँदै पनि कार्यान्वयनमा समस्या हुँदा ज्येष्ठ नागरिकले दुःख पाइरहेका अवस्था छ। महिला, बालबालिका तथा ज्येष्ठ नागरिक मन्त्रालयका उपसचिव निराजन घिमिरेले राजीखुसीले सम्पत्ति हस्तान्तरण गरेपछि समस्या परेको भन्दै उजुरी आउने गरेको बताए। स्वइच्छाले दिएको विषय हुन्छ, सम्पत्ति पाएपछि आफनै सन्तान छोडिने गरेका छन्, उनले भने । ज्येष्ठ नागरिकसम्बन्धी कानुन व्यवस्थाकै कारण वृद्धावृद्धा समस्यामा पर्दै आएकाले सम्पत्ति हस्तान्तरणको कानुनी व्यवस्थामा परिवर्तन गर्नुपर्ने उनको भनाइ छ। उपसचिव घिमिरेले आफैं यस विषयमा अध्ययन गरेर मन्त्रालयलाई सुझाव पनि दिएका छन्। छोराछोरालाई सम्पत्ति हस्तान्तरण गर्दा एक भाग भने आफूले राख्न पाउने व्यवस्था गर्नुपर्ने उनको सुझावमा छ। उनले ज्येष्ठ नागरिक विषयमा प्राथमिकता पनि नपर्ने गरेको बताए। उनले ज्येष्ठ नागरिकको संरक्षण, सम्मान र अनुभव अन्तर पुस्ता हस्तान्तरण विषयलाई हुनुपर्ने बताए। मन्त्रीको संयोजकत्मक केन्द्रीय ज्येष्ठ नागरिक कल्याण समिति छ तर त्यो पनि सक्रिय हुन सकेको छैन। यो समितिलाई सक्रिय बनाएर प्रदेश, जिल्ला, स्थानीय तहस्तरमा संरचना विस्तार गर्न सकेमा ज्येष्ठ नागरिक क्षेत्र धेरै काम हुनेछ। बिमाको अनिवार्य र निःशुल्क व्यवस्था गरेमा ज्येष्ठ नागरिकको संरक्षण हुन्छ। बिमा अनिवार्य गर्नुपर्छ। सामाजिक सुरक्षा भत्ता न्यून रहेकाले स्वास्थ्य समस्या हुँदा उपचारमा बिमाले सहयोग गर्नेछ। हवाई यातायातमा छुट दिँदैनन् यातायातमा ज्येष्ठ नागरिकलाई ५० प्रतिशतको छुटको व्यवस्था छ। तर, हवाई यातायातमा यो छुट उनीहरूले पाउँदैनन्। मन्त्रालय सूचना अधिकारीसमेत रहेका घिमिरेले सार्वजनिक यातायात र हवाई सेवा सबै छुट दिने व्यवस्था राज्यको भएको बताए। उनी आफैंले समेत हवाई सेवा छुट नपाएको गुनासो गरे। कार्यान्वयनमा सरकार जिम्मेवार हुन नसकेको उनी स्वीकार गर्छन्।"
एमालेको विधान महाधिवेशन आजदेखि,"काठमाडौं : नेकपा (एमाले) को प्रथम विधान महाधिवेशन शुक्रबारदेखि तीन दिनसम्म ललितपुरको गोदावरीमा आयोजना हुँदैछ। महाधिवेशनको उद्घाटन शुक्रबार दिउँसो सवा बाह्रबजे पार्टी अध्यक्ष एवम् पूर्वप्रधानमन्त्री केपी शर्मा ओलीले गर्ने मूल व्यवस्थापन समितिका संयोजक तथा स्थायी कमिटी सदस्य रामबहादुर थापा बादलले जानकारी दिए। विधान महाधिवेशनमा केन्द्रीय कमिटीका पदाधिकारी एवं सदस्य, केन्द्रीय निकायका पदाधिकारी एवं सदस्य, केन्द्रीय विभागबाट चुनिएका प्रतिनिधि, प्रदेश कमिटीका सदस्यहरु, जिल्ला कमिटीबाट चुनिएका सबै प्रतिनिधि, पार्टी सदस्य रहेका संघ र प्रदेशका सांसद, पार्टीको तर्फबाट निर्वाचित जिल्ला समन्वय समितिका प्रमुख र उपप्रमुख, पार्टी सदस्य रहेका स्थानीय पालिकाका प्रमुख र उपप्रमुख, जनसंगठन र पेशागत संगठनबाट चुनिएका प्रतिनिधि, प्रवासका संघ संगठनहरुबाट चुनिएका प्रतिनिधि र पार्टी केन्द्रबाट विधान वमोजिम मनोनित सदस्यहरु प्रतिनिधिका रुपमा रहने बताइएको छ। पार्टीको नीति, विचार र संरचनाबारे टुंगो लगाउन एमालेको विधान महाधिवेशन हुन लागेको हो। पार्टीको विचार, सिद्धान्त, संरचना, कार्यनीति एवं रणनीतिबारे देशभरका प्रतिनिधिले दुई दिनसम्म छलफल गरी निचोड निकाल्ने छन्। महाधिवेशनमा अध्यक्ष ओलीको राजनीतिक प्रतिवेदन, महासचिव ईश्वर पोखरेलको संगठनात्मक प्रस्ताव र उपमहासचिव विष्णुप्रसाद पौडेलको विधान संशोधन प्रस्तावमा छलफल हुनेछ। तीनवटै प्रतिवेदनमा छलफलपछि विधानको टुंगो लाग्ने स्थायी समिति सदस्य सुवास नेम्बाङले जनाए। तीनवटै प्रतिवेदन केन्द्रीय कमिटी र स्थायी समितिबाट अनुमोदन भइसकेका छन्। अब विधान महाधिवेशनले टुंग्याउनेछ, नेम्बाङले भने। महाधिवेशनको दोस्रो दिन शनिबार समूह छलफल र समूह नेताबाट सुझावको प्रस्तुति गरिनेछ। तेस्रो दिन आइतबार दस्तावेज प्रस्तोताबाट समूह छलफलबाट आएका सुझाव एवं उठेका विषयलाई स्पष्ट पार्दै सारसंक्षेपीकरण गरिनेछ। जबज, मदन भण्डारी र मार्क्सवादको भरोसा जबज अब नेपाली मार्क्सवाद एमालेमा उपाध्यक्ष ३ कि ७ ? सत्यभन्दा ठूलो अदालत हुँदैन विधान महाधिवेशनका लागि गोदावरी सिगार्दै एमाले (फोटोफिचर) एमाले जबजलाई समयानुकूल गर्दै एमालेको विधान महाधिवेशन शुक्रबारदेखि, तयारी पुरा गोदावरी सनराइज सम्मेलन केन्द्र मा एमालेको चहलपहल (फोटोफिचर) महाधिवेशनले पाँच वर्षका लागि पार्टीको नीति तय गर्नेछ। प्रस्तावित विधानमा १ अध्यक्ष, ३ उपाध्यक्ष, १ महासचिव, २ उपमहासचिव र ७ सचिवसहित १४ सदस्यीय पदाधिकारीको प्रस्ताव गरिएको छ। केन्द्रीय कमिटीको असोज ८, ९ र १० गतेको बैठकमा उपाध्यक्षको संख्या बढाएर ७ पुर्याउनुपर्ने माग उठेको थियो। प्रस्तावित विधानमा ३५ सदस्यीय स्थायी समितिको प्रस्ताव छ। पोलिटब्युरो र वैकल्पिक सदस्यको व्यवस्था हटाइएको छ। अध्यक्षको नेतृत्वमा ७ सदस्यीय केन्द्रीय सचिवालय र पाँच सदस्यीय केन्द्रीय कार्यालयको प्रस्ताव गरिएको छ। विगतमा एमाले र माओवादीबीच पार्टी एकतापछि बनेको नेकपामा सचिवालयको संरचना बनाइएको थियो। विधान महाधिवेशनले कार्यकारी पदको हदबन्दी र ७० वर्षे उमेर हदका विषयमा पनि टुंगो लगाउनेछ। कार्यकारी पदमा दुई कार्यकालभन्दा बढी बस्न नपाउने व्यवस्था प्रस्तावित विधानमा छ। नेतृत्वको उमेरहद पनि नवौं महाधिवेशनबाटै ७० वर्ष कायम छ। यदि ७० वर्षे उमेरहदको प्रावधानलाई महाधिवेशनले पारित गरे नेतृत्वको लाइनमा रहेका धेरै नेताले ११ औं महाधिवशेनबाट बिदा पाउने छन्। जनताको बहुदलीय जनवाद (जबज) लाई नेपाली माक्र्सवादको मान्यता दिने विषय पनि महाधिवेशनको छलफलको विषय छ। जबजको विषयमा उपमहासचिव घनश्याम भुसालले फरक मत राख्दै आएका छन्। जबज नवीनतम वैज्ञानिक सिद्धान्तले नेपालीको सम्पूर्ण काममा समाजवाद स्थापना र कार्यान्वयनको चरणसम्म पनि मार्गदर्शन गरिरहने विधानमा उल्लेख छ। एमालेले गत २०७१ असारमा नवौं महाधिवेशन गरेको थियो।"
तथाकथित १४ इन्चीको टीभी,"अब म ९२ वर्षे वृद्ध हुँ। आफ्नो लामो जीवनतर्फ फर्केर हेर्दा वैज्ञानिक आविष्कारको शून्यता धेरै हेरिसकेको छु। अब त सञ्चार व्यवस्थामा कायापलट जस्तै भइसकेको छ। यो त्यस बखतको कुरा हो, जब म नेपाल बैंकको नायब महाप्रबन्धक पदमा कार्यरत थिएँ। अवकाश ग्रहण गर्ने अवधि १५ वर्ष जति बाँकी थियो। युरोपको मन्डन, पेरिस र जेनेभाको १५ दिनको अवलोकन भ्रमण गर्न बैंकबाट मौका प्राप्त भयो। त्यस बखत मेरो उमेर ५८ वर्ष पुगिसकेको र बैंक सेवाको अवधि ४० वर्ष भएको थियो। हाल मेरो उमेर ९२ वर्ष पुगिसक्यो। अतः यो ३४ वर्षअघिको कुरा हो। लन्डन, पेरिस र जेनेभाको अवलोकन भ्रमण पूरा गरेकाले काम थिएन। जहाज बदल्ने सिलसिलामा फ्रेङ्फ्रटमा केही घण्टा पर्खनु पथ्र्यो। त्यहाँ प्रदर्शनी कक्षहरू हेर्दै घुमफिर गर्दै समय बिताउन थालें। झट्ट एउटा कुरो सम्झना आयो। छोराहरूले १४ इन्चको टीभी किनेर ल्याउन भनेका थिए। त्यस बखतसम्म मैले टीभी भनेको प्रत्यक्ष देख्न पाएको थिइन। एउटा पसलको शोविन्डोमा टक्क अडिएँ। एउटा टीभीजस्तो लाग्ने वस्तु देखापर्नासाथ पसलभित्र पसिहालें। काउन्टरमा उभिएकी सेल्सगर्लसित सो वस्तुबारे सोधपुछ गर्न थालें। म कोरा मानिस भन्ने उसले बुझिहाली। उसले त्यो टीभी सेट हो भनी। १४ इन्चको टीभी सेट चाहिएको भन्दा उसले झ्वाट्ट भनी, यही १४ इन्चको टीभी सेट हो। देखाउनुहोस् भन्दा सो टीभी सेटको लाम्चो खालको बडी नापेर देखाई। जो १४ इन्च नै थियो। नाप्दा स्किन नाप्नुपर्ने रहेछ, जो ८ इन्चीभन्दा बढी थिएन। जुन कुरा मैले काठमाडौं आउँदा मात्र थाहा पाएँ। मलाई कोरा मानिस सम्झिने सेल्सगर्लले ठगिन्। एन्टेना र अरू त्यसको जडान गर्नुपर्ने सबै सामान लिई सो टीभी सेट उतिबेरै किनेको थिएँ। भयंकर ठगीमा परें भन्नुपर्यो। यो भेद काठमाडौं फर्किएपछि मात्र पर्दाफास भयो। विमानस्थलमा साथ ल्याएका सबै मालसामानको जाँचपास हुँदा अरू सबै मालसमानमा त साँझ नै क्लियरेन्स पाएँ। तर सो ठगिएको टीभीको क्लियरेन्स भने पाउन सकिनँ। किनभने सोझै भन्सारको दरबन्दी मूल्यांकन सूचीमा कुनै उल्लेख पाइएन। अतः सोबारे पछि निर्णय हुने गरी सो विमानस्थलको गोदाममै थन्कियो। छोरा विमल र उनको साथी विनोदलाई टीभी देखाएँ। विनोदले छक्क परे, के यही हो, १४ इन्चको टीभी ? उनले व्यंग्य गर्दै भने, यो १४ इन्चीको टीभी हुनै सक्दैन, बुबालाई पसलेले ठगेछ। विमलले पनि त्यसको समर्थन गर्यो। छानाबाट खसेझै भएँ। एकतर्फ भन्सारले रोकिदिएको, अर्कोतर्फ सोचेजस्तो सामान नभएको हुँदा जिल्ल परें। ठूलो झन्झटमा फसियो झैं लाग्यो। यथार्थ सो टीभीको मोनिटरिङ सेट रहेछ, जसको प्रयोग रिपेयरिस सपमा लिने गरिन्छ। इन्ची नाप्दा स्किन नाप्नुपर्ने, धोका खाइयो। सो टीभी सेट जे जस्तो भए पनि भूलसुधार गर्ने कुनै उपाय थिएन। भन्सारबाट कसरी छटाउन सकिन्छ, सोतर्फ ध्यान केन्द्रित भयो। भन्सारका हाकिमसम्म पुगेर अनुनयविनय गरेको केही काम लागेन। अतः टीभी भन्सारमा बुझाएको भर्पाई लिई अन्य मालसामानका साथ घर फर्कें। त्यसबखत म बैंक तर्फको प्रतिनिधित्व गर्दै राष्ट्रिय बिमा संस्थानको सञ्चालक सभाको सदस्य थिएँ। सञ्चालकमध्ये एकजना अर्थ मन्त्रालयको प्रतिनिधित्व गरी सहसचिवस्तरको सञ्चालक पनि त्यहाँ कार्यरत थिए। सबै सञ्चालक साथीले मेरो गल्ती थाहा पाउँदा म सबैका ख्यालठट्टाको साधन बन्न गएँ। अर्थ मन्त्रालयको सचिव साथीको मद्दतले बल्लतल्ल सो टीभीको डेलिभरी लिन सकियो। टीभी घर ल्याएँ। सो खबर घरछिमेकमा फैलियो। त्यसयता हाम्रो टोलको त के कुरा, सहरभरि नै टीभी देख्न नपाएका धेरै थिए। ठूलाबडा र सम्पन्न व्यक्तिहरूबाहेक देशभरि नै टीभी देख्नसम्म पनि पाएका व्यक्तिहरू सायद केही थिए। छरछिमेकहरू उत्सुकता साथ हेर्न आए। आफ्नो देशमा टीभीको कुनै च्यानल थिएन। विदेशी च्यानल र खास गरेर भारतीय दूरदर्शन को च्यानल हेर्न सकिन्थ्यो तर सो पनि त्यो मोनिटरिंङ सेटमा समात्न सकिएन। लामो तार तानेर घरको छतसम्म लगी एन्टेना जडान गर्नु पर्यो। तर प्रयास काम लागेन। एउटा कुरामा भने सो प्रयोगमा ल्याउन सकियो। त्यो थियो भिडियो सेटको रूपमा प्रयोग गरी क्यासेटहरूका माध्यमबाट फिल्महरू हेर्न र गीतहरू सुन्न सकिने। सधैं भाडामा बजारबाट २३ वटा क्यासेटहरू ल्याएर सुन्ने गथ्र्यौं। आलोपालो गरी फिल्महरू ल्याएर हेथ्र्यौं र गीतहरू सुन्ने गथ्यौं। छिमेकहरूको जमघट सधैं घरमा लाग्थ्यो। सो सेट सबैको मनोरञ्जनको साधनमै प्रयोगमा ल्याउन सकियो। टीभीको स्क्रिन सानो भएकाले फिल्मका दृष्यहरू पनि सोहीअनुसार सानोसानो देखापर्नु त स्वाभाविकै थियो। म अब ९२ वर्षे पाको वृद्ध हुँ। आफ्नो लामो जीवनतर्फ फर्केर हेर्दा वैज्ञानिक आविष्कारको शून्यता धेरै हेरिसकेको छु। जो अहिले सम्झँदा हाँस्यास्पद जस्तो लाग्छ। मेरो बाल्यकाल वीरगन्जमा बितेको थियो। प्रथमतः रेडियो देखें। बाबुलाल टिबेडवालाको धर्मशालास्थित व्यापारिक गद्दीमा जसको सामुन्ने अलखिया रोडमा मेरो घर छ। बडेमानको बक्साजस्तो देखिने सो रेडियो सेट मोटरमा प्रयोग हुने ब्याट्री र छत माथिसम्म तानिएको लामो एन्टेनाको भरमा सञ्चालन हुन्थ्यो। बेलुका जमघटमा म पनि सामेल हुन जान्थें। त्यस बखत दिल्लीबाट प्रसारण हुने हिन्दीमा न्युज सुन्थ्यौं। जसको वाचक हुन्थ्यो, देवकीनन्दन खत्री, जसको ध्वाँके मोटो स्वर सबैलाई मन पर्यो। सोलगत्तै पछि अंग्रेजी भाषामा समाचारवाचक थियो, नौ जेज डि मेलो। राणा शासनको जगजगी छँदाको कुरा हो। यसअधि सुनेको थिएँ, वीरगन्जको एउटा धनाढ्य हरिपद मैत्रले आफ्नो रेडियो भारतको रक्सौलमा कतै राखेको रहेछ, जो सधैं उनका परिवारहरू सुन्न जान्थे। सायद त्यस बखत नेपालको इलाकामा पब्लिकले रेडियो राख्ने मनाही थियो। जनताको आर्थिक विपन्नता पनि यसको मुख्य कारण हुनसक्छ। पछि बडेमानको ड्राई बेटी कनेक्ट गरी सुन्ने रेडियोे चलनचल्तीमा भयो। जो हाम्रो टोलस्थित रामनगिना रामको रेडियो पसलमा देखा पर्यो। जहाँ हामी केटाकेटी सधैं सुन्न जान्थ्यौं। २००९ सालसम्म पनि रेडियो राख्न पाएको थिइनँ। म नेपाल बैंक लिमिटेड, नेपालगन्जमा शाखा मेनेजर हुँदा त्यहाँका व्यापारीमार्फत लखनउबाट एउटा रेडियो सेट झिकाएँ। जो त्यही बडेमानको ड्राइसेट बेट्री कनेक्ट गरी सञ्चालन हुन्थ्यो। सानो ट्रान्जिस्टरको रूपमा रेडियो हेर्न पाएको त धेरै पछिको कुरा हो। जो सानो ब्याट्रीको सेलको माध्यमबाट सञ्चालन हुन्थ्यो। जब म नेपाल बैंक बुटवलमा क्षेत्रीय प्रबन्धकको हैसियतले २०२० सालतिर कार्यरत थिएँ। एउटा जमाना थियो, जब नेपालका पश्चिमी भागमा टेलिफोन जडान हुन सकेको थिएन। वायरलेस सेटबाट कुरा गर्दा आफूले भन्नुपर्ने कुरा भनिसकेपछि स्टप भन्न छटाउनु नहुने रहेछ। तब मात्र अर्कोतर्फ मेसेज रिसिभ गर्नेले जवाफ दिन मिल्थ्यो। म वायरलेस अफिसमा काठमाडौंस्थित बैंक हेड अफिससित कुरा गर्न जाँदा एकजना व्यापारीले अर्कोतर्फका छोरासित कुरा गर्दै थिए। त्यसैले त्यहाँ केहीबेर पर्खनु पर्यो। त्यो व्यापारीका छोराको नाम सायद वासुदेव रहेछ। उसले आफ्नो कुरा भनी सकेपछि स्टप भन्न बिर्सेछ। सोको लगत्तै जवाफ नपाउँदा रिसाएर ओ वासुदेव ! किन नबोलेको ? भनी ठूलो स्वरमा हप्काएर भन्न थाल्दा त्यहाँ उपस्थित सबै गलल्ल हाँस्न थाले। वायरलेस अपरेटरले आफ्नो कुरा भनिसकेपछि, स्टप भन्न किन छुटाएको भन्दा मात्र त्यो व्यापारी झसंग भयो। त्यो पनि एउटा जमाना थियो। अचेल मोबाइल सेटबाट अर्कोतर्फको व्यक्तिसित कुरा मात्र गर्ने कहाँ हो र ? अहिलेको त कुरै अर्को। म यो ६६६७ वर्ष अघिको कुरा लेख्दैछु। हेर्दै जाउँ, अरू बढी के के नयाँ आविष्कार हुँदै जाने हो। अब त सञ्चार व्यवस्थामा कायापलट जस्तै भइसकेको छ। अब प्रगति अनुमान गर्न सकिन्न। वल्र्ड इज बेस्ट वान कन्ट्री एन्ड अल अफ अस आर इट्स सिटिजन्स नामक विद्वान्को उक्ति चरितार्थ हुने हो कि ? वसुधैव कुटुम्बकम् को भावसँग यो मिल्दोजुल्दो छ। स्वर्गीय श्रेष्ठले यो लेख ९२ वर्षको उमेरमा लेखेका थिए।"
बोझ होइनन् वृद्धवृद्धा,"नेपाललगायत दक्षिण एसियाका ज्येष्ठ नागरिकले परिवारबाट स्याहारसुसार, माया र सम्मान पाएको देखिन्छ। सबैका घरमा प्रायः ज्येष्ठ नागरिक हुन्छन्। ज्येष्ठ नागरिकहरू भनेका विशिष्ट हुन्। पृथक् नजरले सम्मानभावका साथ हेर्नुपर्छ। पृथक् नजरले हेर्नुपर्छ भनेर वकालत गर्दा प्रतिप्रश्न सुन्नु पथ्र्यो। नीति निर्माण तहमा बसेकाहरूलाई पनि बुझाउनुपर्ने अवस्था थियो। तर अहिले सोचमा विस्तारै परिवर्तन भइरहेको छ। पहिले वृद्धवृद्धा भनिन्थ्यो। बूढाबूढीका रूपमा लिइन्थ्यो। यी शब्दहरूले ज्येष्ठ नागरिकहरूको अनुभव र विशिष्टतालाई सम्बोधन गरेको पाइएन। दयाको पात्रका चित्रण गर्न खोज्यो। अहिले पाका उमेरका व्यक्तिलाई ज्येष्ठ नागरिकका रूपमा चिनिन्छन्। शब्दावलीमा फरकपन आएको छ। ज्येष्ठ नागरिकका रूपमा सम्बोधन गर्नुको अर्थ राज्यप्रति नागरिकको रूपमा कर्तव्य हुन्छन्। राज्यसँग अधिकार पनि माग्न पाउने अधिकार हुन्छ। ज्येष्ठ नागरिकका रूपमा सम्बोधन गर्नु अग्रजप्रतिको सम्मान हो। यस वृद्धवृद्ध वा बूढाबूढी शब्दलाई परिवर्तन गरी ज्येष्ठ नागरिकका रूपमा सम्बोधन गर्न ज्येष्ठ नागरिक महासंघ नेपाल, ज्येष्ठ नागरिकको उपचारमा संलग्न चिकित्सक मात्र नभई प्रबुद्ध वर्गको पनि भूमिका उल्लेखनीय छ। ६० वर्ष नाघेका अग्रजहरूलाई ज्येष्ठ नागरिकको रूपमा व्यवहार गर्नुपर्ने राज्यको अवधारणा हो। ज्येष्ठ नागरिक ऐन, २०६३ अनुसार ६० वर्षमाथिका नागरिकलाई ज्येष्ठ नागरिक भनिन्छ। अग्रजप्रतिको सम्मान गर्ने संस्कार समाजसँगै राज्यले पनि महसुस गर्न थालेको छ। स्वास्थ्य सुरक्षासँगै सामाजिक सुरक्षा पनि माग गर्न थालिएको छ। विगतमा महिला, बालबालिका तथा समाज कल्याण मन्त्रालय थियो। अहिले महिला, बालबालिका तथा ज्येष्ठ नागरिक मन्त्रालयमा रूपान्तरण भएको छ। सरकारले ज्येष्ठ नागरिकको स्वास्थ्य सेवासम्बन्धी निर्देशिका पनि बनाएको छ। गत वर्ष संघ र प्रदेशमा गरी २४ वटा अस्पतालमा ज्येष्ठ नागरिक कक्ष (जेरियाट्रिक वार्ड) पनि सञ्चालनमा ल्याइएको छ। यो वर्ष विस्तार गरी ४९ वटा जेरियाट्रिक वार्ड सञ्चालनका लागि बजेट विनियोजन पनि भइसकेको छ। यी वार्डहरू कत्तिको प्रभावकारी भइरहेको छ ? यसबारे मूल्यांकन गर्नुपर्छ। ज्येष्ठ नागरिकको स्वास्थ्यसम्बन्धी रणनीति पनि बन्दैछ। यी सबै नीति तथा कार्यक्रमहरू सकारात्मक छन्। विकसित मुलुकहरूमा ६५ वर्षमाथिका व्यक्तिलाई ज्येष्ठ नागरिकका रूपमा लिइन्छ। नेपाललगायत विकासशील मुलुकमा भने ६० वर्ष माथिकालाई ज्येष्ठ नागरिक मानिन्छ। विकसित मुलुकको औसत आयु नै बढी छ। जस्तो जापानमा औसत आयु ८५ वर्ष छ। तर नेपालमा पुरुषको औसत आयु ७० वर्ष र महिलाको ७१ वर्ष रहेको छ। पूर्वीय दर्शनमा पितृ देवो भवः, मातृ देवो भवः भनेर अग्रजहरूलाई सम्मान गर्ने संस्कार छ। संयुक्त परिवारमा बस्ने चलन छ। छोराबुहारी, नातिनातिनासँगै बस्ने संस्कारले गर्दा समाजमा ज्येष्ठ नागरिकलाई सम्मान गर्नुपर्छ भन्ने सन्देश प्रवाह भइरहेको हुन्छ। हामी पनि ज्येष्ठ नागरिकको अवस्थाबाट गुज्रनु पर्छ भन्ने भाव सन्तानमा पनि पुगिरहेको हुन्छ। यसले अन्तरपुस्ताबीचको सम्बन्धलाई बलियो बनाइरहेको हुन्छ। अन्तरपुस्ताबीचको बलियो सम्बन्ध पश्चिमी मुलुकमा पाइँदैन। ज्येष्ठ नागरिक र युवापुस्ताबीच तादाम्य सम्बन्ध हुुँदैन। पारिवारिक सदस्यबीच आत्मीय र कसिलो सम्बन्ध नभएको देखिन्छ। फलस्वरूप, ज्येष्ठ नागरिकहरू सन्तानप्रति नभई राज्यप्रति आश्रित भएको पाइन्छ। यसरी हेर्दा हिसाबले हेर्दा नेपाललगायत दक्षिण एसियामा रहेका ज्येष्ठ नागरिकले परिवारबाट स्याहारसुसार एवं माया सम्मान पाएको देखिन्छ। तर, यो पारिवारिक सम्मान विस्तारै क्षयीकरणतर्फ गइरहेको छ। माया ममतामा ह्रासोन्मुख हुँदै गइरहेको छ। विश्वव्यापीकरण, भूमण्डलीकरण, रोजगारी, बसाइँसराइ लगायतका कारणले पनि अग्रजप्रतिको सम्मानजनक व्यवहारमा ह्रासोन्मुख भइरहेको छ। संयुक्त परिवारबाट एकल परिवारको अवधारणा पनि आइरहेको छ। जसका कारण ज्येष्ठ नागरिक एक्लो जीवन बिताउन पनि बाध्य छन्। अबको २० वर्षपछि ज्येष्ठ नागरिकको अवस्थामा फरकपना आउने अवस्था देखिँदै छ। ज्येष्ठ नागरिकको अवस्था र मनोविज्ञानलाई पनि फरकफरक रूपमा हेर्नुपर्ने हुन्छ। कतिपय ज्येष्ठ नागरिकलाई अब बूढो भइयो केही गर्न सकिँदैन भन्ने त्रासको मनोविज्ञान छ। यसमा पनि दुई वर्गमा विभाजन गर्न सकिन्छ। एउटा, सेवाबाट (जागिर)बाट सेवानिवृत्त भएका ज्येष्ठ नागरिक। जसले सरकारी वा निजी क्षेत्रमा आबद्ध भएर ऊर्जाशील उमेर बिताउनु भयो। अर्को ज्येष्ठ नागरिकहरू ग्रामीण भेगका हुनुहुन्छ। ती नागरिकको सेवा निवृत्त नै हुँदैन। ८० वर्षको उमेरमा पनि खेतबारीमा काम गरिरहेको पाइन्छ। शारीरिक रूपमा पनि अलि बलियो हुन्छ। गाउँघरतिर सामाजिक सम्बन्ध र सहयोगका कारण पनि मनोविज्ञान बलियो देखिन्छ। पाको उमेर भइसक्दा पनि मन बूढो भएको हुँदैन। शरीरले पनि साथ दिइरहेको हुन्छ। शारीरिक र मानसिकरूपमा पनि बलियो भएको हुनुका पछाडि परिवार र समाजले गरेको सम्मान हो। परिवार र समाजबाट सम्मान पाएका विशिष्ट नागरिकलाई मानसिक समस्या पनि खासै देखिँदैन। विशिष्ट व्यक्तिहरू बसोबास गर्ने समाज र प्रणालीको ठूलो भूमिका हुन्छ। नातिनातिना खेलाउँदै जीवन बिताउँदा हजुरबुबा, हजुरआमाहरू खुसी भएको पाइन्छ। संयुक्त परिवारमा बसेका विशिष्ट नागरिकहरू खुसी भएको पाइन्छ। तर, अहिले एकल परिवारको संरचना विकास भइरहँदा ज्येष्ठ नागरिकमा विविध समस्या पाइएको छ। रोग देखिने भनेकै पाको उमेरमा हो। उमेर बढ्दै जाँदा रोग प्रतिरोध क्षमता (इम्युनिटी) पनि कमजोर हुँदै जान्छ। रोगसँग लड्ने क्षमतामा खस्कँदा संक्रमणजन्य रोगको उच्च जोखिम हुन्छ। सामान्य संक्रमणलाई पनि सहजै परास्त गर्न ज्येष्ठ नागरिकलाई सकस पर्छ। कोरोना संक्रमण सबै उमेर समूहका भए। तर, मृत्युदर हेर्ने हो भने ६० वर्षभन्दा माथिका ज्येष्ठ नागरिकको उच्च छ। ज्येष्ठ नागरिकमा संक्रमण पछि हुने जटिलता हुने पनि पनि उच्च छ। छातीको संक्रमण हुने, निमोनिया, मुटुमा समस्या देखिने र थला पर्ने सम्भावना बढी हुन्छ। कोरोना संक्रमणपछि यो उमेरका नागरिकलाई भर्ना गरी भेन्टिलेटर वा सघन उपचार कक्षमा राख्नुपर्ने अवस्था बढी देखियो। ज्येष्ठ नागरिकलाई सर्ने र नसर्ने दुवै खालका रोगको जोखिम उच्च हुन्छ। संक्रमणको समस्या बढी हुन्छ। श्वासप्रश्वास, पिसाब, क्षयरोग, मुटु, मिर्गौला लगायतका समस्याले बढी सताउँछ। हड्डी कमजोर हुँदै जाने (अस्टिओपोरोसिस) सम्बन्धी समस्या पनि उत्तिकै हुन्छ। यसका साथै नसर्ने रोगको पनि जोखिम उच्च हुन्छ। उच्च रक्तचाप, दम, मधुमेह, क्यान्सरलगायतका समस्या बढी देखिन्छ। उमेर बढ्दै जाँदा यी रोगहरूले मुटु, फोक्सो, मिर्गौला, मस्तिष्कलगायतका अंगहरूलाई असर गर्न पुग्छन्। जसका कारण पक्षघात, हृदयाघात, मस्तिष्कघातलगायतका हुने गर्छ। उमेर ढल्दै जाँदा बिर्सने समस्या देखा पर्छ। यो समस्या विश्वव्यापी रूपमा बढ्दै गएको छ। मस्तिष्कमा कोषहरू हुन्छन्। विस्तारै विस्तारै कोषहरू सुक्दै जान्छन्। यस खालको रोगलाई अल्जाइमर्स भनिन्छ। डिमेन्सिया भनेको बिर्सने समस्या हो। डिमेन्सियाको प्रमुख कारण अल्जाइमर्स हो। यसका साथै उदासीनता (डिप्रेसन), आत्तिनेलगायतका समस्याहरू देखिन्छन्। यी समस्याले बढी नै दुःख दिइरहेको हुन्छ। कब्जियतको समस्या पनि हुन्छ। निद्रा नलाग्ने वा पातलो लाग्ने समस्या पनि हुन्छ। छोराबुहारीहरू ढिलोसम्म सुत्ने र ज्येष्ठ नागरिकहरू सबेरै उठिसक्ने हुन्छन्। सारा संसार सुतिरहेको बेला ज्येष्ठ नागरिक जाग्राम बसिरहनु भएको हुन्छ। एकल परिवारलाई संयुक्त परिवारमा फर्काउन पनि नसक्ने देखिएको छ। त्यो बेला दायित्व कसले लिने ? अवश्य पनि राज्यले लिनुपर्ने हुन्छ। अबको दुई दशकपछि ज्येष्ठ नागरिक हुनेको जिम्मेवारी राज्यका निकायहरूले लिनुपर्ने गरी तयारी गर्नुपर्ने अवस्था छ। ज्येष्ठ नागरिकमैत्री पूर्वाधारको विकास कसरी निर्माण गर्ने ? यसतर्फ राज्यले ध्यान दिनुपर्छ। स्वास्थ्य संस्थाका संरचना पनि ज्येष्ठ नागरिक मैत्री बनाउनु पर्छ। पूर्वाधारसँगै जनशक्तिमा पनि ध्यान दिनुपर्छ। अहिले नेपालमा तीन जना जेरियाट्रिक विशेषज्ञ छन्। तीन करोड जनसंख्याको १० प्रतिशत ज्येष्ठ नागरिकको संख्यालाई लिने हो भने पनि जनशक्ति न्यून छ। ३० लाख ज्येष्ठ नागरिकको स्वास्थ्य सुरक्षा हेर्ने जिम्मेवारी तीन जना विशेषज्ञको काँधमा छ। तीन जना विशेषज्ञ पनि काठमाडौंमा सीमित हुनुहुन्छ। एक जना विशेषज्ञले १० लाख ज्येष्ठ नागरिकको ख्याल गर्नुपर्छ। अरू विशेषज्ञले पनि ज्येष्ठ नागरिकको स्वास्थ्य जाँच गरिरहेको अवस्था छ। तर, बालबालिकालाई बालरोग विशेषज्ञले जाँच गरेजस्तै ज्येष्ठ नागरिकको लागि पनि विशेषज्ञता प्राप्त चिकित्सकले हेर्नुपर्छ। ज्येष्ठ नागरिक विशेषज्ञको संख्यामा वृद्धि गर्नुपर्ने आवश्यकता छ। ज्येष्ठ नागरिकको हेरविचार गर्न जेरियाट्रिक नर्सहरूको पनि आवश्यकता छ। यसका लागि सरकारले दरबन्दीको सिर्जना गर्नेतर्फ ध्यान दिनुपर्छ। दक्ष जनशक्तिको व्यवस्था भए मात्र ज्येष्ठ नागरिकको स्वास्थ्यसम्बन्धी हकको प्रत्याभूति हुन्छ। सरकारी कार्यक्रम योजना, नीति ज्येष्ठ नागरिकमैत्री बनाउनु पर्छ।  लेखक ज्येष्ठ नागरिकसम्बन्धी विशेषज्ञ चिकित्सक हुन्।"
बेनीमा तोरन्ल गोल्डकप सुरु,"बेनी : थकाली सेवा समितिको आयोजनामा म्याग्दीको बेनीमा शुक्रबारदेखि ११ औं केन्द्रीय तोरन्ल गोल्डकप अन्तर क्षेत्रीय तारो प्रतियोगिता सुरु भएको छ। थकाली सेवा समिति नेपालको बेनी क्षेत्रको आतिथ्यतामा तीन दिनसम्म सञ्चालन हुने प्रतियोगितामा देशका विभिन्न ठाउँबाट आउका १८ समूहका १२६ जना खेलाडीहरु सहभागी छन्। एक समूहमा एक जना वैकल्पिक सहित सात जनाले सहभागिता जनाउने यो प्रतियोगितामा प्रतिस्पर्धा गर्ने सबै थकाली समुदायका खेलाडीहरु हुन्। थकाली समुदायको पौराणिक तारो हान्ने खेलको संरक्षण, खेल पर्यटनको विकास र प्रर्वद्धन गर्ने उद्देश्यले आयोजित प्रतियोगिताको प्रतिनिधिसभा सदस्य प्रेमप्रसाद तुलाचनले उद्घाटन गरे। समितिले प्रत्येक तीनतीन वर्षमा तोरन्ल गोल्डकप आयोजना गर्दै आएको छ। २०७७ मा हुनुपर्ने प्रतियोगिता कोरोना भाइरसको जोखिमका कारण एक वर्षपछि धकेलिएको थकाली सेवा समितिका अध्यक्ष सोमप्रसाद तुलाचनले बताए। दसौंपटक सम्मको प्रतियोगिता चन्दा र सहयोग जुटाएर सञ्चालन गरेका थियौ, उनले भने, तोरन्ल गोल्डकप निरन्तर सञ्चालन गर्न यसपालि ५१ लाख रुपैयाँको अक्षयकोष बनाएका छौं। कोषमा निर्माण व्यवसायी महासंघका तत्कालीन अध्यक्ष स्वर्गीय शरदकुमार गौचनको नाममा उनकी श्रीमति आशाले दश लाख रुपैयाँ सहयोग गरेकी छिन्। प्रतियोगिताको बिजेताले सुनको पाँच तोलाको मेडल, रनिङ शिल्ड, कप र एक लाख रुपैयाँ नगद पुरस्कार पाउने छन्। दोस्रो, तेस्रो र सान्तवना हुनेले क्रमश: पचास हजार, पच्चिस हजार र दश हजार रुपैयाँ पुरस्कार पाउने थकाली सेवा समितिका महासचिब रबिन भट्टचनले जानकारी दिए। सर्वोकृष्ट धनुषकर, विशिष्ट धनुषकर, अनुसासीत टिम, जेष्ठ र कम उमेरका खेलाडीलाई समेत नगद तथा प्रमाणपत्र प्रदान गरिने उनले बताए। प्रथम पुरस्कारको सांसद तुलाचन, द्वितीयको जापानका बुद्धीप्रसाद शेरचन र तेस्रो पुरस्कार रमेश भट्टचनले प्रायोजन गरेका छन्। प्रतियोगिता उद्घाटन गर्दै प्रतिनिधिसभा सदस्य तुलाचनले थकाली समुदायको भाषा, कला, संस्कृति र संस्कारको संरक्षणमा जोड दिए। थकाली समुदायको बसोबास भएको ठाउँमा समाजघर लगायत भैतिक संरचनाहरु बनाएर अन्य सामाजिक काममा पनि सहयोग पुगेको छ, उनले भने, थकाली भाषा, फागुमा तारा खेल्दा गाउने गीत र मृत्युमा गरिने भाँक्री संस्कार हराएको छ। थकाली सेवा समिति अन्तरगतका क्षेत्रीय समितिहरुले लोपोन्मुख भाषा, संस्कृति र संस्कारको संरक्षणका लागि गम्भीर भएर सोच्न तथा सरकारको ध्यानाकर्षण हुनुपर्ने तुलाचनले बताए। मुस्ताङ उद्गम थलो भएका थकाली समुदायले तारो खेललाई मौलिक परम्परा मान्छन्। परापूर्व कालमा खेतीबाली लगाए र थन्काएपछि मनोरञ्जनका लागि तारो खेल्ने चलन थियो। तारो खेलमा बाँसको धनुषबाण र जरबुटाको तिर हुन्छ। करिब डेढ सय मिटर वारीपारी राखिएका दुई वटा फल्याकमा तिर हान्ने गरिन्छ। जुन समुहले धेरै पटक फल्याकमा तिर हान्छ उसैले प्रतियोगिता जित्ने गर्छ। फल्याकको बिचमा राखिने गोलो आकारको सानो भागमा तिर कोपेपछि खोल भएको मानिन्छ। प्रतियोगिताको उद्घाटन हुनुपुर्व थकाली समुदायको जातीय पहिचान झल्कने झाँकी र बाजागाजा सहित बेनी बजार परिक्रमा गरिएको थियो।"

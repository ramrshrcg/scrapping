शीर्षक,विवरण
जसपा : फुट्ला कि रहला ?,"महन्थ ठाकुरको सत्तारोहण उपलब्धिमूलकभन्दा पार्टीको हकमा हानिकारक हुन्छ विगत एक महिनाभन्दा बढी समयदेखि तमाम नेपालीहरूको लागि जसपा एउटा दुर्गको रूपमा देखा परेको छ। एउटा यस्तो सुरक्षा कवच जसको अभावमा कसैले पनि सरकारको बागडोर सम्हाल्न सक्दैन। कतिसम्म भने जसपाको समर्थन बिना लामो समयसम्म मुलुकलाई डोर्याउन पनि सकिँदैन। जसपा अर्थात् सिंगो तराईमधेसको एक मात्र ढुकढुकी ! गत वर्ष वैशाखमा नै यो ढुकढुकीले मूर्तरूप धारण गरेको थियो। रातारात संघीय समाजवादी पार्टी तथा राष्ट्रिय जनता पार्टीबीचको एकीकरणबाट तराई मधेसले वर्षौंदेखिको सपना बिहान ब्युँझ्दा पूरा भएको महसुस गरेको थियो। त्यसैले एक वर्षको अवधिमा नियतिले जनता समाजवादी पार्टीलाई यस्तो ठाउँमा ल्याई पुर्याएको छ जहाँ मधेस जनविद्रोहपश्चात् भएको पहिलो संविधानसभाको दृश्य मधेसी समाजको मानसपटलमा फन्को मार्न थालेको छ। समकालीन नेपालको परिदृश्यमा यो तथ्यको उजागर त्यतिबेला भयो जतिबेला प्रदेशन २ मा नेपाल पत्रकार महासंघको निर्वाचनमा प्रेस मञ्चको तर्फबाट उम्मेदवार बनेका राजेश कर्णको सम्पूर्ण प्यानलले विजय प्राप्त गर्यो। कतिसम्म भने प्रेस मञ्चले कसैसँग सहकार्य नगरी सिरहामा सबैलाई पराजित गरे। नेपाल पत्रकार महसंघ मुलुकका १३ हजार १ सय ८० पत्रकारको साझा संस्था हो, तर यसको निर्वाचन भने अप्रत्यक्ष रूपमा राजनीतिक दलका भ्रातृसंगठनहरू जस्तै हुने गरेको छ। जसपाभित्रको दुई धारमध्ये एउटा धाराले वर्तमान प्रधानमन्त्री केपी शर्मा ओलीसँग सहकार्यको गफ फलाकिरहँदा त्यही आधारमा संयोगवश निर्वाचनमा समीकरण निर्माण हुन पुग्यो। तर सुखद पक्ष के रह्यो भने दृश्योद्घाटित परिणाम जसपाको संगठित स्वरूपको पक्षमा देखियो। सिरहाको सन्देश महासंघको सबैभन्दा उदेकलाग्दो परिणाम सिरहाले दिएको छ। सिरहामा तमाम संघसंगठन कतिसम्म भने ओली पक्षधर प्रेस चौतारीसम्मको गठबन्धनलाई एक्लो प्रेस मञ्चले पराजित गरेर नौलो इतिहास निर्माण गरेको छ। वस्तुत: विभिन्न पत्रकार संघ पनि राजनीतिक दलको भगिनी संगठन भएकाले यसप्रकारको परिणामबाट के अनुमान गर्न सकिन्छ भने जसपा वास्तवमा मधेसी जनताको धुकधुकी नै हो जसले एकीकरणपश्चात् परिष्कृत रूपमा वर्तमान स्वरूप धारण गरेको छ। सिरहाले दिएको सन्देश जसपाको एकीकृत स्वरूपको परिणाम हो भन्ने कुरा कोट्याउँदा कुनै अतिशयोक्ति नहोला। हो, सिरहा एउटा यस्तो जिल्ला हो जसको आफ्नै प्रकारको मौलिकता छ। पहिचान छ। र, राष्ट्रिय रूपमा हैसियत पनि बनाएको छ जहाँबाट जनमतसंग्रहमा निर्दलीय पञ्चायती व्यवस्थाले मात्र होइन, २०६४ सालको मधेस जनविद्रोहमा अढाई सय वर्षको प्रौढ एकात्मक केन्द्रीकृत सामन्तवादी राज्यव्यवस्थाले सबैभन्दा ठूलो धक्का खाएको थियो। मधेस जनविद्रोहको ज्वालाले सिंगो मधेसलाई आफ्नो लपेटामा लिएपछि राज्य थर्कमान बन्यो र चाहँदा नचाहँदै संघीय शासन प्रणालीको उद्घोष गर्नु पर्यो। त्यसैले जसपाभित्र बिग्रह र विघटन चाहनेको लागि सिरहाको परिणाम सबैभन्दा ठूलो सबक हो। जसले गत वर्ष पार्टी फुटाउन गुपचुप अध्यादेश ल्याएका थिए तिनै व्यक्ति र उसको मातहतको संगठनको सहयोगमा जसपा तराईमधेसमा बलियो तथा भरपर्दो शक्तिको रूपमा रूपान्तरित भएको छ। वास्तवमा यसैलाई भन्छ राजनीति जहाँ कहिले कोही स्थायी दुश्मन र मित्र हुँदैन। जनता समाजवादी पार्टीलाई यस्तो ठाउँमा ल्याई पुर्याएको छ जहाँ मधेस जनविद्रोहपश्चात् भएको पहिलो संविधानसभाको दृश्य मधेसी समाजको मानसपटलमा फन्को मार्न थालेको छ। जसपा एकीकरणको आधार जसपा एकीकरणको सबैभन्दा ठूलो आधार तराईमधेसको परिष्कृत मनोविज्ञान हो। यसप्रकारको मनस्थितिको निर्माण मधेस जनविद्रोहको उत्पादन हो। कुनै पनि रियल मधेसी जसपा फुट्न भन्ने चाहँदैन। विभिन्न कारणवश अन्य पक्षमा लागे पनि मन र मस्तिष्क तराईमधेसतिरै हुन्छ। त्यसैले पञ्चायतकालमा तराईमधेसका एकमात्र नेता गजेन्द्रनारायण सिंह कहिल्यै पराजित भएनन् भने बहुदलीयकालमा उनको एकपटकको पराजयले एक शताब्दीसम्मको घाउ सप्तरीवासीले महसुस गरिरहेका छन्। अर्थात् समान सिद्धान्त र विचार भएको पार्टी देशी तथा विदेशी तŒवको व्यक्तिगत स्वार्थमा लतपतिएपछि टुक्राटुक्रामा विभाजित भएको अशुभ विगतलाई वर्तमान पुस्ताले पुनरावृत्ति गर्न चाहन्न। धेरै ऊहापोहपश्चात् गत वर्ष एकताको समाचार सम्प्रेषण हुँदा तराईमधेसको मुहारमा उज्यालो छाएको थियो। वैचारिक धारको हिसाबले पार्टीगत रूपमा फरक भए पनि धेरैले मधेसको उत्पीडनलाई एक स्वासमा स्वीकारेका थिए। वैशाखको मौसम भए पनि होलीको माहोलजस्तै थियो। सबैले एक अर्कासँग बधाई साटासाट गरिरहेका थिए। तर एक वर्ष नबित्दै प्रधानमन्त्री केपी शर्मा ओलीको संसद् विघटनको प्रश्नमा जसपा प्रारम्भमा एकीकृत देखिए पनि पछि अल्मलिए। यद्यपि पार्टीको निर्णय सर्वोपरि भएकाले सडकमा देखिए पनि आवाजमा भने भिन्नता प्रष्ट रूपमा दृष्टिगोचर भएको सुनिन्थ्यो। त्यो धार अझैसम्म ओलीसँग सहकार्य गर्न आतुर छ। यसले गर्दा पार्टीभित्र कुनै न कुनै रूपमा बिग्रह उत्पन्न भएको छ। एउटा धारले कुनै पनि हालतमा प्रम ओलीलाई समर्थन गर्नु हुन्न भन्ने सोचमा छ भने अर्को पक्ष यसरी नजिकिएका छन् कि सहकार्यबाहेक अर्को ठोस विकल्प नै देख्दैन। ओलीको तुरूप माधव नेपाल र प्रचण्डले जति गाली गरे पनि प्रधानमन्त्री ओली भने तासको सबैभन्दा प्रमुख मानिएको रङ खेल्न माहिर छन्। त्यसैले उनले वामदेव गौतमलाई प्रधानमन्त्री बनाउँदा बनाउँदै थाके भने अब महन्थ ठाकुरलाई प्रधानमन्त्री बनाउने तास खेल्दैछन्। यो खेल जसपाभित्र कति सुपाच्य होला भन्ने कुरा गर्भको विषय हो तर एउटा कुरा के प्रष्ट भएको छ भने दुवै धार अहिलेसम्म आफ्नो अडानमा छन्। कुनै प्रकारको सुलह भएको छैन। त्यसैले प्रधानमन्त्री ओली महन्थ ठाकुरका लागि सत्ता छोड्न राजी भएका छन् भने डा बाबुराम भट्टराई र उपेन्द्र यादवले सहर्ष स्वीकार गर्नुपर्छ। किनकि यसले उनीहरूको मूल सोचलाई सम्मान गर्दछ। प्रधानमन्त्री ओलीको बहिर्गमनसँगै जसपाभित्रको एउटा अध्याय समाप्त हुन्छ। तर प्रधानमन्त्री ओलीले जति सजिलो गरी यो तुरूप फालेका छन् त्यति सहज भने छैन। प्रधानमन्त्री भएर महन्थ ठाकुरले रेशमलाल चौधरीलाई रिहा गराउन सक्लान् तर त्योसँगसँगै थुप्रै यस्ता मुद्दाले टाउको खाने सक्ने सम्भावना पनि उत्तिकै छ। किनकि प्रधानमन्त्रीय पदको शपथले धेरै कुरासँग सरोकार राख्छ। त्यसले अप्ठ्यारो पार्ने सम्भावना पनि छ। तसर्थ मधेसको मुद्दाभन्दा प्रधानमन्त्री पद ठूलो हुन सक्दैन। यो प्रसंगलाई डा बाबुराम भट्टराईको प्रधानमन्त्रीत्वसँग जोडेर हेर्दा यसले सरल विकल्प दिन सक्ने देखिन्छ। एक जना पत्रकारले डा भट्टराईलाई त्यतिबेला प्रधानमन्त्री नबन्न आग्रह गरेका थिए। यसको पछाडि के कारण थियो भने डा भट्टराईको लोकप्रियता ८० प्रतिशत नाघिसकेको थियो। जुन प्रकारको उनको लोकप्रियता थियो त्यसप्रकारको समय, काल र परिस्थिति भने थिएन, जसले डा भट्टराईलाई होस्टेमा हैंसे गर्न सकोस्। आफ्नो अर्थमन्त्रीकालीन अवस्थामा डा भट्टराईले गरेका ऐतिहासिक कामको पुनरावृत्ति हुने अवस्था पनि थिएन। नभन्दै आफ्नो डेढवर्षे कार्यकालमा एउटा पनि पूर्ण बजेट प्रस्तुत नगरी सरकारबाट बाहिरिनुपर्ने दु:खद् अवस्थाको सिर्जना गरियो । नेपाली कांग्रेसले मात्र होइन एमालेले पनि हुँदै नभएको मनगढन्ते कुरा रचेर उनीमाथि जथाभावी आरोपहरू लगाइए। यद्यपि नेपालको इतिहासमा मधेसी समाजका लागि त्यो स्वर्णिमकाल थियो। संविधानसभाको भवनदेखि सिंहदरबारसम्म मधेसी समाजको बाहुल्य हेरेर अहंकारवादीहरू ईष्र्या गर्ने गर्थे। तर डा भट्टराईले नयाँनयाँ प्रयोगको अभ्यास गरे पनि त्यो कार्यकाल भने उनको हकमा त्यति सुखद हुन सकेन। त्यसैले अहिलेको विषम परिस्थितिमा ओलीको तुरूपलाई जवाफ दिनु छ भने सत्तारोहणको प्रश्नभन्दा मधेसको माग प्रमुख विषय हो, जसले निर्वाचनको लागि सशक्त पूवार्धार तयार पार्न सकोस् । जसरी ओली र देउवा चुनावका लागि तम्तयार भएर बसेका छन् ठीक त्यसरी जसपा पनि आफ्नो चारवटै मूलभूत माग सम्बोधन गर्न लगाएर जनताको बीचमा जाँदा रेशमलाल चौधरीको टावरिंग पर्सनालिटीले तराईमधेसमा बसोबास गरिरहेका थारू समुदायको आधाभन्दा बढी आवादीलाई खर्लप्पै खान सक्ने हैसियत राख्छ। यसले गर्दा आजसम्म थारूलाई जसरी मधेसीबाट अलगथलग पार्ने षड्यन्त्र हुँदै आएका छन् त्यसलाई बेजोड ढंगले जोड्ने प्रयासमा एउटा इँटा थपिनेछ। थारू र मधेसी एउटै सिक्काको दुइटा पाटा हुन् भन्ने कुरा स्वत: सिद्ध हुनेछ। सीकेको धक्का तराईमधेसका जनता विविध राजनीतिक दलसँग आबद्ध भए पनि मनोवैज्ञानिक रूपमा मधेसवादको महत्वलाई स्वीकारेका छन्। त्यसैले जसपाको मूल मुद्दा मधेसको माग नै हुनुपर्छ जसले उसको निर्वाचनीय अंकगणितलाई उत्कर्षमा पुर्याउन सकोस्। मागको सम्बोधनमा नै मधेसी समुदायको समर्थन आधारित भएकाले ओलीले जति खेल खेले पनि जसपाको सत्तारोहण उसका लागि अभिशाप हो। किनकि सत्तामा जानेले चुनाव जिते पनि पार्टी भने चुनाव हार्ने सम्भावना प्रबल हुन्छ। किनकि एउटा उदाउँदो शक्तिको रूपमा रहेका डा सीके राउतले त्यो फाइदा लिनबाट रत्तिभर चुक्दैनन्। नजिते पनि प्रचुर मात्रामा मत काट्ने हुनाले यसबाट अन्य पक्ष लाभान्वित हुने पक्का छ। जतिबेला प्रचण्डलाई सत्ताबाट हटाइयो त्यसलाई तत्कालीन माओवादीले पुँजीको रूपमा संग्रहीत गरी निरन्तरता दिएको भए उसको ग्राफ ओरालो लाग्नुभन्दा उक्लिने सम्भावना बढी थियो। उसको हविगत तल झर्ने थिएन बरु त्यसले अर्थमन्त्रीकालमा बाबुरामद्वारा गरिएको कार्यले माओवादीको ग्राफलाई बढाउने थियो। किनकि अर्थमन्त्रीकालीन बाबुराम प्रधानमन्त्रीकालीन बाबुरामभन्दा उम्दा थिए। महन्थ ठाकुरको सत्तारोहण उपलब्धिमूलकभन्दा पार्टीको हकमा हानिकारक हुन्छ। उदाहरणका लागि उपेन्द्र यादवले मन्त्री पद नखाएको भए सीके राउतको मुखबाट चु शब्द निस्कने थिएन। अहिले सीके राउत जहाँ गए पनि उपेन्द्र यादवलाई मात्र गाली गर्नुको अर्थ संविधान संशोधन नहुनु हो। यदि प्रधानमन्त्री ओलीले सम्झौता गरेअनुकूल कार्य गरेको भए आज उपेन्द्र यादवको ग्राफ उच्च हुन्थ्यो। उनी यस सरकारका सबैभन्दा विश्वासपात्र मन्त्रीको रूपमा हुन्थे। त्यसैले ओलीको आवाजमा जति चर्कोपना छ त्यसमा त्यतिकै विश्वसनीयताको अभाव छ। आफ्नो सत्ता स्वार्थका लागि उनले कसलाई के दिएका छैनन् र ? तर पाउनेहरूको संख्या अत्यन्तै न्यून छ। महन्थ ठाकुरलाई देखाएको लोभ वामदेवलाई प्रधानमन्त्री बनाउनुभन्दा रत्तिभर कम छैन। सत्ताको ललिपपभन्दा मुद्दाको विषय गरुंगो भएकाले अधिकांश व्यक्ति सुखको सपनामा विचरण गर्न थाल्छन् र अन्ततोगत्वा मूलकुरा बिर्सिन्छन्। तर महन्थ ठाकुर तथा राजेन्द्र महतोले उधारो होइन नगदमा कारोबारको कुरा गरेकाले सत्तारोहणभन्दा मागले प्राथमिकता पाए तराईमधेसको हकमा सुखद हुने थियो। जसपाको अविभाज्य स्वरूप बरकरार रहने थियो।"
बाईबाई २०७७,"दिन, हप्ता, महिना गर्दै यो एक वर्ष पनि बित्यो। तर बडो अप्ठेरोले बित्यो। पूरै साल दुखान्त रह्यो। अलिकति पनि सुखानुभूति भएन कसैलाई। सूर्य उसरी नै पूर्वबाट उदाइरह्यो दिनहुँको प्रभातसँगै, तर चिसो भइरह्यो घाम; कहिल्यै न्यानो महसुस भएन। कदाचित् तातो भयो भने त्यसले न्यानो दिनुको सट्टा बरु उत्पात पोल्यो घामको रापले। हावा बह्यो उसरी नै जसरी सिरिरी चल्थ्यो, तर विडम्बना ! त्यो हावाले पटक्कै शीतलता दिएन। दियो भने उल्टो कम्पन दियो सिरेटो भएर। आकाशमा ताराहरू नझिलमिलाएका होइनन् तर सबै मधुरो, तिनमा एकरत्ति चमक देखिएन। चन्द्रमा खुलेर मुस्काएको जस्तो लाग्नुपथ्र्यो, तर अहँ उसमा पनि कुनै आकर्षण भेटिएन। दूर देखिएको क्षितिज कति धमिलो ! यस्तोमा कहाँ हरियाली ? डाँडाकाँडा कतै केही देखिएन, हिमालयको हिउँसममेत छोपिएको देखियो। कतिसम्म भने बस्ती पूरै तुवाँलोले ढाकिरह्यो। कति रोमाञ्चक हुन्थ्यो बिहानको मिर्मिरसँगै देखिने सेताम्मे तुषारो ! तर उज्यालो नहुँदै क्षणभरमै बिलाउँथे ती। घाम लाग्नै नपाई शीतका थोपाहरू हराए, हरेक पातपातका डालीडालीमा डोबसमेत देखिएनन्। साँझमा, गोधुलिमा सूर्यास्त धूमिल बनाएर बादल पूरै रमाइरह्यो। बर्सात्को बेला आक्कलभुक्कल देखिने इन्द्रेणीको कुनै रङ देखिएन। साँच्चै भन्नुपर्दा, फिक्का फिक्का उजाड भइरह्यो प्रकृति। सधैँ धानका बालाहरू झुल्थे, लहलह। यो वर्ष पनि झुले झुल्न त, तर त्यो झुलाइमा किसानहरूको अनुहारमा खुशी होइन पीडा देखियो। मानौं, तिनै धानका बालाहरू उनीहरूका सुख खोस्न आएका हुन्। पौरखका औजारहरू सबैमा खिया लाग्यो। कोदालोहलो सबै कुना पसे, खुकुरीबञ्चरोहरू भुत्ते भए। कसैमा कसैको स्वचरित्र विद्यमान भएन। सकारात्मक सोचौं !! २०७८ ले नेपाली समाजमा अघिल्ला सम्पूर्ण विकृतिविसंगति त्यागोस्। हामी सबै पीरसन्तापबाट मुक्ति पाएर सुखको किनारा भेट्न सफल होऔं ! कर्मशील हातहरूमा कुनै उत्साह देखिएन, कुनै उमंग देखिएन। हातहरूमा कुनै हतारो थिएन, पाइलाहरू अघि बढ्ने चाहना रोकिएर सुस्तसुस्त चले। आँखाहरूमा कुनै चाहको चमक चम्किएन। समष्टिमा, प्रत्येकका मनमस्तिष्क शून्यशून्य रहे, त्यहाँ कुनै नौलो चिन्तन नौलो दर्शनको प्रादुर्भाव भएन। मठमन्दिरहरूमा बज्ने घण्टहरू बज्न छाडे, शंखको धुन सुनिन छाड्यो, साँझ आरतीको गुञ्जन गुञ्जिन छाड्यो। धर्मका अनुयायीहरूले नै मन्दिर जाने पाइलालाई अर्कै तर्फ मोड्न लागे। लाग्थ्यो देवीदेवताहरू सबै रिसाएका छन् मान्छेहरूसँग, कतै तिनका ध्यान भंग गरेको आरोप लागेर धार्मिकहरूले सरापको भागीदार बन्नुपर्ने पो हो कि ! साल २०७७ अनौठोकै रह्यो। सोच्नै नसकिने वातावरण बन्यो। समाजमा एक किसिमको अराजकता बढ्यो। जिन्दावादमा उठिरहेका हातहरू मुर्दावादमा उठेका देखिए। मुर्दावाद बोल्नेहरू चुप भए। को कस्ता हुन् ? को कस्ता हुन् ? मान्छेहरू कुनै स्थिरतामा कायम रहन सकेनन्। बजारमा नदेखिएरै तर भेडाबाख्राझैँ खरिदबिक्री भइरहे। वास्तवमै मान्छेले मान्छेको परिचयमा बाँच्नै सकेनन्। कसको कर्तव्य के हो ? कसको अधिकार के हो ? कुनै निश्चित चरित्रलाई कसैले अँगालेनन्। विश्वास के हो ? भरोसा के हो ? नैतिकता के हो ? इमानदारी के हो ? मान्छेले सबै बिर्सिए। मान्छेको अन्तरचेतमा रहने मायाप्रेम वा दया भन्ने शब्दले त मानौं शब्दकोषको पृष्ठ नै छाडेर पलायन भए। खोई के भयो मान्छेके समाजलाई ? सोध्न मन लाग्छ, चराहरूको समाजमा यस्तो हुन्छ कि हुन्न ? के बिघ्न अविश्वास बढ्यो एकअर्कामा ? एकआपसमै त्रस्त देखिए मान्छेहरू। डराइरहेका जस्ता आतंकित; मुटुको धड्कन बेस्कन चलिरहे जस्तो, फेरि अर्को क्षणमा सुस्तसुस्त चलिरहेजस्तो, एकदमै एब्नर्मल। शरीरको कुनै भागमा एकदमै दुखिरहे जस्तो, अनुहारमा मलिनता व्याप्त। एक प्रकारले, अन्यौलपूर्ण वातावरण छाइरह्यो। अचानक ! के भएको यो वर्ष ? समाज अस्तव्यस्तै भयो। कहीँकतै केही सहीसलामत रहेन। चित्रकारका चित्रहरूमा पोतिएका रङहरूमा कुनै सजीव आकृति देखिएन, हर चित्रहरू प्राण नभएको कुनै लासजस्तो, निर्जीव। सदैव मनमस्तिष्कलाई झंक्रित गराइराख्ने संगीतका धुनहरू सबै खल्लो सुनिए, मातृभूमिका गीतमा अंकित शब्दहरू सबै आडम्बरी लाग्न लागे, यस्तोमा गीत गाउने आवाजको के कुरा ? ती पनि कर्कश थिए। अब मुस्कुराउने मान्छेहरूको मुस्कान मात्रै के अछुतो रहन्थ्यो ? त्यसमा केवल अभिनयको आभास हुन्थ्यो, इशारमा षड्यन्त्रजस्तो भान पथ्र्यो। अर्थात्, मान्छेका हर चरित्र नै संदिग्ध लाग्थ्यो। यहाँनिर सबैभन्दा नोटिस गर्नुपर्ने विषय भनेको चाहिँ राजनीति थियो। राजनीति चलिरहेकै थियो। राजनीतिक विषयमा बहसविवाद भइरहन्छ, ०७७ मा पनि भएकै हो। तर गज्जब ! ०७७ को राजनीति सर्वथा जनतालाई अवाक् पारेर हेरेको हेयै पार्ने खालको थियो। हुँदाखाँदोका सरकार भंग गर्न खोजियो, जोडिन नपाउँदै पार्टीहरू फुटेको देखियो। सबैभन्दा रमाइलो त, कसैले सोच्दै नसोचेको राजनीतिक मुद्दाहरूलाई अदालतको फस्र्यौट गरेको पनि देखियो। के थियो राजनीतिक स्थिति ? अब त्यो राजनीतिले कुन मोड लिन्छ ? कसैले भन्न सक्ने स्थिति बनेन। त्यसो त, त्यसको निरन्तरता अझैसम्म उही हालतमा छ। हेर्नु छ, आँगनमै आइपुगेको आगामी नयाँ सालले कुन रूप लिएर आउने हो ! सकारात्मक सोचौं !! २०७८ ले नेपाली समाजमा अघिल्ला सम्पूर्ण विकृतिविसंगति त्यागोस्। नयाँ वर्ष शुभ रहोस् ! हामी सबै पीरसन्तापबाट मुक्ति पाएर सुखको किनारा भेट्न सफल होऔं ! मंगलमय शुभकामना !!"
न्याय क्षेत्रमा नयाँ कृति : सजाय निर्धारण र कार्यान्वयन,"अपराध या दण्डनीय कार्यमा कानुनले सजाय निर्धारण गरेको हुन्छ। कसैले कसुर गरेबापत त्यसको परिणाम पनि भोग्नुपर्छ भन्ने मान्यतामा कानुन निर्माण गरिएको हुन्छ। अपराधवापत कसुरदारले दण्डको भागीदार हुनुपर्छ। अपराध नियन्त्रण गर्ने र अपराधीलाई कानुनको दायरामा ल्याउने प्रमुख दायित्व राज्यका निकायको हो। यस कार्यका लागि न्यायाधीश, वकिल, सुरक्षाकर्मी, कर्मचारी, नागरिक सबैको उत्तिकै दायित्व छ। अपराध हुन नदिने, अपराधीलाई समात्ने, सजाय तोक्ने अन्तिम अभिभारा राज्यकै हुन आउँछ। सजाय निर्धारण अदालत वा न्यायिक निकायबाट हुने गर्छ। फौजदारी न्याय प्रणालीमा कसुर ठहर गर्ने र सजाय निर्धारण गर्ने दुई पाटा हुन्छन्। कसुर ठहर भइसकेपछि अभियुक्तलाई अपराधको मात्राअनुसार केकति सजाय ठेक्ने भनेर न्यायाधीश वा मुद्दा हेर्ने अधिकारीले कानुनको सीमाभित्र रहेर विवेकसम्मत तरिकाले कार्य गर्छ भन्ने मान्यता राखिन्छ। यसै परिप्रेक्षमा पुरानो मुलुकी ऐनलाई विस्थापन गरी नयाँ कानुन कार्यान्वयनमा ल्याइएको छ। विगतका अनुभव र अभ्यासका आधारमा नवीनतम व्यवस्थासहित नयाँ संहिताहरू लागू भएको अबस्था छ। नयाँ कानुनसँगै सजाय निर्धारणमा न्यायिक स्वविवेकीय अधिकारको दायरमा पनि बढोत्तरी आएको छ। यसका साथसाथ सजाय कार्यान्वयनमा पनि नयाँ कानुनी व्यवस्था प्रचलनमा ल्याइएको छ। यति भएर पनि सजाय निर्धारण एवं कार्यान्वयनका विषयमा सैद्धान्तिक अवधारणा, व्यावहारिक ज्ञान, अन्तर्राष्ट्रिय प्रचलन, विद्यमान कानुनी व्यवस्था, नजिर, वस्तुगत सन्दर्भसहितको बहुआयामिक विश्लेषणजस्ता विषयमा नयाँ लेख्य सामग्रीको अभाव खट्किएको थियो। कानुन र न्याय क्षेत्रमा अनुभवले खारिएका विज्ञ व्यक्तिले कृति लेखनका क्रममा त्रुटिरहित र गुणस्तरीय बनाउन पर्याप्त ध्यान पुर्याएको देखिन्छ। यही खाँचोलाई परिपूर्ति गर्न उच्च अदालतका न्यायाधीश महेश शर्मा पौडेलद्वारा लिखित सजाय निर्धारण र कार्यान्वयन पुस्तक बाहिर आएको छ। फौजदारी कसुर, कानुन तथा न्यायका सन्दर्भमा यो कृतिले खासगरी न्याय क्षेत्रसम्बद्ध सबै न्यायकर्मीका लागि आधारभूत ज्ञानको खुराक दिनेछ। न्यायाधीश, वकिल, कर्मचारी, कानुनका विद्यार्थी, सुरक्षाकर्मी मात्र नभई सबैखाले जिज्ञासु पाठकका लागि पनि पुस्तक लाभदायी हुने देखिन्छ। पौडेलको उक्त कृतिमा सजायको परिचय, मानवअधिकार र सजाय, सजाय निर्धारणसम्बन्धी सैद्धान्तिक पक्ष, नयाँ कानुनी आयाम, सजाय निर्धारणमा स्वविवेकीय अधिकार प्रयोगको व्यवस्थापन जस्ता थुप्रै विषय समेटिएको छ। सजायको सौदाबाजी, पुनस्र्थापकीय न्याय र सजाय, सजाय निर्धारणसम्बन्धी कार्यविधिगत व्यवस्था, सजाय कार्यान्वयन, कसुरदारको सुधार, कारागार व्यवस्थापन र सुधारका विषय पनि समावेश छन्। यसका अलवा सजाय निर्धारण र कार्यान्वयनसम्बन्धी सैद्धान्तिक अवधारणाबारे आवश्यक मात्रामा विश्लेषण गरिएको छ। विभिन्न कानुनमा छरिएर रहेका सजाय निर्धारण र कार्यान्वयनसम्बन्धी विषय एकीकृत रूपमा उल्लेखन गरिएको छ। यससँगसँगै अन्य मुलुकका अभ्यासको खोजी पनि गरिएको छ। विषयवस्तुसँग सान्दर्भिक सर्वोच्च अदालतबाट प्रतिपादित नजिरहरू पनि समावेश भएका कारण पुस्तकको ओज बढाएको छ। पुस्तक लेखनीका क्रममा विभिन्न विद्वान्ले लेखेका पुस्तकको सन्दर्भ सामग्री, मानवअधिकारसम्बन्धी दस्ताबेज, अन्य मुलुकका कानुन, अनुसनधानमूलक प्रतिवेदन पनि समावेश गरिएका कारण विश्वसनीयता बढाएको छ। पुस्तक लेखन आफैंमा कठिन र चुनौतीपूर्ण कार्य हो। सम्पूर्णरूपमा उत्कृष्ट भन्ने चिज केही हुँदैन। तर पनि कानुन र न्याय क्षेत्रमा अनुभवले खारिएका विज्ञ व्यक्तिले कृति लेखनका क्रममा त्रुटिरहित र गुणस्तरीय बनाउन पर्याप्त ध्यान पुर्याएको देखिन्छ। नयाँ शैलीको स्केच का कारण पुस्तकको बाहिरी साजसज्जासमेत आकर्षक बनेको छ। अतः पैरवी बुक हाउसले प्रकाशनमा ल्याएको सजाय निर्धारण र कार्यान्वयन पुस्तक विशेषगरी कानुन र न्याय क्षेत्रका सबैखाले पाठकका लागि नयाँ खुराक हुने अपेक्षा गर्न सकिन्छ। प्रस्तुति : यम विरही"
अस्पतालमा वास्तु र रङको प्रभाव,"डा राजकुमार सुवेदी जुन गतिले आबादी बढिरहेको छ। त्यसभन्दा पनि तेज गतिले रोग बढिरहेको छ। बिरामीको अवस्थाका हिसाबले अस्पताल, क्लिनिक, डायनोस्टिक सेन्टर, ट्रमा सेन्टर, मेडिकल स्टोर पनि तीव्र गतिले बढिरहेका छन्। हामीले विचार गर्नुपर्ने कुरा के छ भने वास्तुशास्त्रीय सिद्धान्त अनुसरण गर्दै व्यावसायिक सफलता बढाउँदै लैजान सकिन्छ। अस्पताल, क्लिनिकजस्ता स्वास्थ्य संस्था निर्माणका लागि भूमि चयन गर्दा राम्रोसँग सोाच विचार गर्नुपर्छ। बस स्ट्यान्ड, रेल्वे स्टेसन, एअरपोर्ट, नेसनल हाइवे, घना आबादी भएको ठाउँमा जमिन मिलेमा राम्रो हुन्छ। यातायातको सहज आवागमन एवं भूमिको अगाडि र छेउछाउमा खुला र पर्याप्त जमिन हुनु राम्रो हुन्छ। फोहोर थुपारेको भूमि, स्मसान, कब्रस्थान, ग्रेर्वयार्ड, नाला बग्ने खालको भूमिमा अस्पताल निर्माण गर्नु हँुदैन। बनाउनैपर्ने अवस्थामा भूमिशुद्धि र अन्य वैदिक शुद्धि गरेर मात्र अस्पताल बनाउनुपर्छ। अस्पतालको मुख पूर्व वा उत्तर फर्काएर बनाउनुपर्छ। आग्नेय अथवा वायव्य कोणमा मुख फर्काएर अस्पताल बनाउनु हुँदैन। अस्पतालको अगाडि र दायाँबायाँ सकेसम्म खुला स्थान हुुन आवश्यक छ। ढोकाबाट प्रवेश गर्ने बेलामा, आगाडि नै प्रत्यक्ष रूपमा बेडमा सुतेका बिरामी देखिने गरी ढोका राख्नु राम्रो हुँदैन। यसैगरी ढोकाको सामुन्ने डाक्टर बसेर बिरामी जाँच्ने खालको कोठा बनाउनु हुँदैन। इन्जेक्सन, मलमपट्टी कक्ष पनि ढोकाको ठीक अगाडि राख्नु हुँदैन। अस्पताललाई आवश्यक पर्ने जेनेरेटर, इन्भर्टर, विद्युतीय उपकरण, स्टेरिलाइजेशन, इन्जेक्सन, एक्सरे मेसिनलाई अस्पतालको आग्नेय कोणमा व्यवस्थित गर्नुपर्छ। त्यसैगरी अप्रेसन थिएटर, नसिर्ङ स्टाफ कोठासमेत आग्नेय कोणमा राख्नुपर्छ। ओपीडीको स्थापना भवनको वायव्य कोणमा, पूर्व वा दक्षिणमा गर्नुपर्छ। इन्डोर वार्ड वायव्य वा दक्षिणमा बनाउनुपर्छ। आपत्कालीन वार्डको निर्माण अस्पतालको वायव्य अथवा नैऋत्य कोणमा बनाउनुपर्छ। बिरामीलाई परीक्षण गर्ने बेला डाक्टरको मुख दक्षिणतर्फ हुन आवश्यक छ। सम्भव नभए पूर्व वा पश्चिमतर्फ पनि डाक्टरलाई फर्काउन सकिन्छ। विचार गर्नुपर्ने कुरा के छ भने बिरामीलाई परीक्षण गर्दा रोगीको मुख दक्षिणतर्फ नहोस् भन्ने हो। परीक्षण कोठामा प्रकाशको राम्रो प्रबन्ध भएको हुनुपर्छ। सकेसम्म सूर्यकै प्रकाश परीक्षण कक्षामा परेमा अति राम्रो हुन्छ। अप्रेसन थिएटरलाई पूर्व वा उत्तरतर्फ फर्काएर राख्नुपर्छ। अप्रेसन गर्ने समयमा मुख्य डाक्टरको मुख पूर्व वा उत्तरमा हुनुपर्छ। वास्तुसम्बन्धी नियम पालना गर्नाले अस्पतालमा धनात्मक ऊर्जा उत्पन्न भई छिटो रोग निको हुने र बिरामीलाई आराम, सुख शान्ति मिल्छ। अप्रेसन थिएटरलाई कसरी मिलाएर राख्नुपर्छ भने अप्रेसनको बेला रोगी नडराऊन्। अप्रेसनका लागि आएका बिरामीका आफन्त एवं नातेदारलाई बस्नका लागि बाहिरपट्टि प्रतीक्षालय बनाउनुपर्छ। टेलिभिजन ज्ञानवद्र्धक, धार्मिक पत्रिका र पिउने पानीको राम्रो व्यवस्था हुनुपर्छ। इशान कोणलाई खाली एवं सबैभन्दा हलुका राख्नु उचित हुन्छ। पूर्वको तुलनामा उत्तरमा बढी झ्याल राख्नुपर्छ। वार्डमा हावा एवं प्रकाशको समुचित व्यवस्था हुनुपर्छ साथै भ्यान्टिलेसन पूरा ध्यान दिई बनाउनुपर्छ। कार पार्किङस्थल अस्पतालको पूर्व वा उत्तरमा राख्न सकिन्छ। अस्पतालवरिपरि विभिन्न प्रकारका फलफूल र वृक्ष लगाउनुपर्छ। अन्धकार, घृणा, अहंकार, अस्वच्छता, अज्ञानता, लालच एवं फोहरका कारण मनुष्यको मस्तिष्कमा नकारात्मक ऊर्जा उत्पन्न हुन्छ। यसकारण अस्पताललाई सकारात्मक ऊर्जाले ओतप्रोत राख्नुपर्छ। अस्पतालमा मेडिकल स्टोर राखिन्छ भने त्यसको ढोका उत्तर वा पूर्वमा हुनुपर्छ। अस्पतालमा भएका बिरामीलाई उत्तर दिशामा राख्नुपर्छ। विकल्पमा पश्चिम वा वायव्य कोणमा पनि राख्न सकिन्छ। अस्पतालमा पिउने पानीको व्यवस्था इशानकोणमा हुनुपर्छ। अस्पतालको दक्षिणपश्चिम दिशातर्फ क्यास काउन्टर राख्नुपर्छ। आवतजावतका लागि ढोका उत्तर वा पूर्वतर्फ खुल्ने गरी बनाउनुपर्छ। शल्यचिकित्सा कक्ष अस्पतालको पश्चिम दिशामा बनाउनुपर्छ। अप्रेसन कक्षमा जुन रोगीको अप्रेसन गर्नु छ भने उसको शिर दक्षिण दिशामा हुनुपर्छ। अस्पतालको शौचालय दक्षिण वा पश्चिममा हुनुपर्छ। स्नानघर पूर्व वा उत्तर दिशामा बनाउनुपर्छ। अस्पतालका भित्ताहरूको रङ सफेद वा हल्का नीलो लगाउनुपर्छ। अस्पतालमा बिरामीको ओछ्याउने कपडा सेतो र ओढ्ने रङ गुलाबी एवं रातो हुनुपर्छ। किनभने बिरामीका लागि रातो रङ स्वास्थ्यवर्धक हुन्छ। रोग छिटो निको हुन्छ। अस्पतालको रङ वास्तुशास्त्रमा अस्पतालको सजावट एवं रङले हाम्रो मनमा प्रभाव पर्छ भन्ने विषयाम चर्चा भएको पाइन्छ। ऋषि, ज्योतिषी एवं वास्तुशास्त्रीले मनका भावलाई नौवटा रसमा वर्गीकरण गरी विभिन्न रङसँग सम्बन्ध जोडिएको पाइन्छ। अस्पतालको उच्च सजावटका लागि विभिन्न प्रकारका रङ आवश्यक हुन्छ। सूर्यको प्रकाशमा सात रङ मिसिएको हुन्छ। प्रकाशको परावर्तनसँगसँगै त्यहाँ भएका विभिन्न एवं विशिष्ट रङ, किरणद्वारा वातावरणमा फैलिएको हुन्छ। यस्ता रङ र तरंगले हाम्रो मानसिक स्थितिलाई विशेष प्रभाव पार्ने गर्छ। रङशास्त्रीहरूले भनेका छन् रातो एवं केशरीजस्तो पहेंलो रङले हाम्रो मनमा उत्तेजना पैदा गर्छ। सामान्य पहेंलो छिर्विरे रङले उत्साह एवं उल्लास बढाउँछ। नीलो वा हल्का खैरो रङले हाम्रो मनमा शान्ति र प्रसन्नता पैदा गर्छ। कालो रङले शोक र निराशा पैदा गर्छ। वास्तु र रङ रङ रस आश्रय मनोभाव हरियो, नीलो शृंगार सुन्दरी, सुसज्जित नारी उत्साह, उमंग सेतो हास्य आनन्द दृश्य हाँसो खैरो करुणा विरह दया, प्रसन्नता पहेंलो वीर योद्धाको चित्र दृढ निश्चय रातो रुद्र न्यायपूर्ण व्यवहार क्रोध कालो भय मृत्युपीडाको शंका भय, जडता गाढा पहेंलो अद्भुत आश्चर्यपूर्ण दृश्य जिज्ञासा प्रसन्नता नीलो वीभत्स मलिन विरक्ति बैजनी शान्त प्राकृतिक दृश्य मनमा सन्तोष अब अस्पतालमा कुन रङ कहाँ लगाउने भन्ने विषयमा चर्चा गरिन्छ भोजन बनाउने तथा खानेकुरा खाने कक्षमा, खेल (मानसिक उपचार) सम्बन्धी कक्षमा, दिनमा बस्ने कक्षमा एवं बैठक कोठामा रातो रङ लगाउनुपर्छ। अस्पतालको शयनकक्ष लबी एवं मानसिक (मनोरञ्जन) कक्षमा गुलाबी रङ लगाउनुपर्छ। त्यसले गर्दा अस्पतालका बिरामीलाई सदैव आनन्दको अनुभूति प्राप्त हुन्छ। भोजनकक्ष, रोग अध्ययन कक्ष, भगवान् कक्ष आदिमा पहेंलो, रातो र मिश्रित रङ लगाउनुपर्छ। यसबाट बिरामीका मनमा उमंग, उत्साह एवं हर्ष बढ्न जान्छ। अस्पतालको प्यासेज वा बाहिरी पर्खालमा सेतो वा हल्का पहेंलो वा हल्का नीलो रङ लगाउनु राम्रो हुन्छ। यसले गर्दा उत्साह एवं मनोबल बढ्न गई राम्रोसँग कार्य सम्पादन हुन्छ। बिरामीले पत्रिका पढ्ने ठाउँ, आगन्तुक बस्ने कक्ष र शयनकक्षमा हल्का पहेंलो रङ लगाउनुपर्छ। पहेंलो रङ प्रसन्नता र शान्ति दुवै प्रदान गर्ने रङ हो। अस्पतालको दक्षिणतर्पको शयनकक्ष, पूजाघरको बाहिरी वाल, धेरै चलखेल गर्ने खालको कोठामा गाढा नीलो रङ लगाउनुपर्छ। यसको प्रभावले बिरामीले रोग र अन्य तनाउबाट शीघ्र मुक्ति प्राप्त गर्न सक्छन्। शयनकक्ष एवं अस्पतालको प्रवेशद्वारमा जामुनी रङ लगाउनुपर्छ। अस्पतालका भित्ताको रङ सफेद वा हल्का नीलो लगाउनुपर्छ। अस्पतालमा बिरामीको ओछ्यान सेतो र ओढ्ने रङ गुलाबी एवं रातो हुनुपर्छ। किनभने बिरामीका लागि रातो रङ स्वास्थ्यवर्धक हुन्छ। उपचाररत बिरामीको रोगसमेत छिटो निको हुन्छ। यस्ता खालको रङको शक्तिले आत्मविश्वास बढाउने र मानसिक तनाउबाट मुक्ति दिने हुन्छ। त्यसैगरी बिरामीको खाना बन्ने कक्ष, स्नानकक्ष र दिनमा धेरै प्रयोग हुने कक्षा आदिमा हरियो रङ वा हल्का नीलो रङ लगाउनुपर्छ। यस्तो रङका प्रभावले मनमा आशा, हर्ष, उल्लास, परस्पर स्नेह, सौहार्दभाव एवं सुखसन्तोष प्राप्त हुन्छ। रङको मनुुस्य जीवनमा निकै ठूलो एवं विशिष्ट योगदान छ। विभिन्न ग्रहका दुष्प्रभाव तथा व्यापारव्यवसायमा समस्या हटाउन रङको महŒवपूर्ण भूमिका रहेको हुन्छ। अस्पतालमा रहेका बिरामी शीघ्र स्वास्थ्यलाभ गर्न र अस्पतालको उन्नतिका लागि रङ र वास्तुको महŒवपूर्ण भूमिका रहेको हुन्छ। अस्पतालको प्रवेशमार्गमा वृक्ष, खामा, कुवा, नलकुव, सेफ्टिट्यांकी, दूषित हावा निस्कने पाइप आदि हुनु हुँदैन र अस्पतालको मुख्य प्रवेश मार्गका भित्तामा कालो रङ लगाउनु हुँदैन। यस्ता वास्तुसम्बन्धी नियम पालना गर्नाले अस्पतालमा धनात्मक ऊर्जा उत्पन्न भई छिटो रोग निको हुने र बिरामीलाई आराम, सुख शान्ति मिल्छ। सबै प्रकारका बाधक तत्व निवारणार्थ मुख्य भवनको उचाइ अधिक हुनुपर्छ। ढोका एवं गेट राख्दा वास्तु नियम पालना गरी राख्नुपर्छ। उत्तर वा पूर्व दिशातर्फ अस्पतालको मुख्य गेट राख्नु उपयुक्त हुन्छ। गेट वा ढोकामा रातो वा पहेंलो रङ लगाउनुपर्छ। कालो र खैरो रङ गेटमा कहिल्यै लगाउनु हुँदैन।"
नेपाली क्रिकेट टोलीको घोषणा,"काठमाडौं : नेपाल क्रिकेट सङ्घ (क्यान)ले त्रिकोणात्मक टीट्वान्टी क्रिकेट सिरिजका लागि ज्ञानेन्द्र मल्लको कप्तानीमा १४ सदस्यीय नेपाली राष्ट्रिय टोलीको घोषणा गरेको छ। बन्द प्रशिक्षणमा रहेका २० खेलाडीबाट क्यानले १४ सदस्यीय नेपाली टोलीको घोषणा गरेको क्यानका महासचिव अशोकनाथ प्याकुरेलले जानकारी दिए। छनोट टोलीमा कप्तान मल्लसहित उपकप्तान दीपेन्द्र सिंह ऐरी, पारस खड्का, विनोद भण्डारी, सोमपाल कामी, करण केसी र सन्दीप लामिछाने छन्। त्यसैगरी अविनाश बोहरा, आरिफ शेख, आशिफ शेख, कुशल भुर्तेल, कुशल मल्ल, कमलसिंह ऐरी, सुशन भारी र शाहब आलम छनोट भएका छन्। नेपालले घरेलु मैदानमा नेदरल्यान्ड्स र मलेशियासँग त्रिकोणात्मक टीट्वान्टी सिरिज खेल्नेछ। सिरिज कीर्तिपुरस्थित त्रिवि क्रिकेट मैदानमा यही वैशाख ४ देखि ११ गतेसम्म हुनेछ। डबल राउण्ड रोबिनको आधारमा हुने सिरिजको शीर्ष दुई टोलीले उपाधिका लागि भिड्ने छन्।"
विराट गोल्डकप : संकटा क्लब सेमिफाइनलमा,विराटनगर : संकटा ब्वाइज स्पोर्टिङ क्लब विराटनगरमा जारी छैठौँ विराट गोल्डकप फुटबल प्रतियोगिताको सेमिफाइलनमा प्रवेश गरेको छ । सहिद रंगशालामा मंगलबार राति सम्पन्न अन्तिम क्वार्टरफाइनल खेलमा पाहुना टोली अफ्रिकन रुट्स एसोसिएसन क्यामरुनलाई १० गोल अन्तरले पाखा लगाउँदै आहारारा गोल्डकप विजेता संकटाले अन्तिम चारमा स्थान सुरक्षित गरेको हो । यसअघि पोखरामा सम्पन्न आहारारा गोल्डकपको फाइनलमा पनि भेट गरेका यी दुई टिममध्ये संकटाले टाइब्रेकरमा ४२ गोल अन्तरले रुट्सलाई पराजित गर्दै सिजनकै पहिलो उपाधि उचालेको थियो । संकटालाई निराश बनाउँदै आहारारा गोल्डकपमा उपाधिविहीन बनाएको बदला लिने अवसरबाट विराट गोल्डकपमा पनि क्यामरुन चुक्यो । दर्शकको मन जित्दै उत्कृष्ट खेल पस्किएको क्यामरुनले नतिजा भने विपक्षीलाई सुम्पियो । प्रतियोगिताको सेमिफाइनल समीकरण पूरा गर्ने क्रममा खेल संकटाको पक्षमा पुगेको हो । आहारारा गोल्डकपमा हार व्यहोरेको बदला लिने सपनालाई पूरा हुन नदिएको संकटाले विराट गोल्डकपको सेमिफाइनलमा अर्को विदेशी पाहुना टोली भारतको पञ्जाव पुलिस क्लबसँगको भेट पक्का गरेको छ । संकटा र पञ्जावबीच बिहीबार फाइनल यात्राका लागि प्रतिस्पर्धा हुने छ । यसअघि भएका खेलमा सहिद स्मारक ए डिभिजन लिग विजेता मछिन्द्रलाई २० गोल र गोरखा ब्वाइज क्लब रुपन्देहीलाई टाइब्रेकरमा ४२ गोल अन्तरले निराश बनाउँदै पञ्जाव सेमिफाइनलमा पुगेको हो । जितपछि संकटाका प्रशिक्षक सल्यान खड्गीले खेलाडीहरूले उत्कृष्ट प्रर्दशन गर्दा जित सम्भव भएको बताए । क्यामरुनका प्रशिक्षक सर्गेइ बोरीसले राम्रा अवसरको सदुपयोग हुन नसक्नु हारको मुख्य कारण बनेको बताए । बुधबार विराट गोल्डकपको पहिलो सेमिफाइन खेल हुँदै छ । फाइनल यात्राका लागि पहिलो प्रतिस्पर्धामा विभागीय टिम सशस्त्र प्रहरी बल (एपीएफ) र विराटनगर महानगरपालिका११ उत्रने छन् । पश्चिम बंगालको युनाइटेड फुटबल क्बललाई ३० र भारतको युनाइटेड सिक्किम फुटबल क्लबलाई २१ गोल अन्तरले पराजित गर्दै विराटनगर सेमिफाइनलमा प्रवेश गरेको टिम हो । एपीएफ चिरप्रतिद्धन्द्धी अर्को विभागीय टिम नेपाल पुलिस क्लबलाई २० गोल अन्तरले हराउँदै सेमिफाइनल पुगेको हो ।

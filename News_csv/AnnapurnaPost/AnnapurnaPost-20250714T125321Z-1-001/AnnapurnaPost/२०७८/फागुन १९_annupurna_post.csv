शीर्षक,विवरण
महाकाली सन्धिपछि एमसीसी सम्झौताले नयाँ चरणको राष्ट्रघात सुरु भयो : सीपी मैनाली,"काठमाडौं : नेकपा मालेका महासचिव सीपी मैनालीले एमसीसी सम्झौता नयाँ चरणको राष्ट्रघात भएको टिप्पणी गरेका छन्। बिहीबार राजधानीमा आयोजित साक्षात्कारमा नेता मैनालीले जनभावना विपरीत व्याख्यात्मक घोषणाका नाममा एमसीसी सम्झौता अनुमोदनले राष्ट्रघातको नयाँ चरणलाई अनुमोदन गरेको तर्क गरेका हुन्। अमेरिकाले एमसीसी सम्झौता कुनै पनि हालतमा संशोधन गर्न मन्जुर नभएको पटकपटक जानकारी दिँदै आएको र व्याख्यात्मक टिप्पणीको अन्तर्राष्ट्रिय अर्थ नभएकोले जनताको आँखामा हाल्ने छारो मात्र भएको मैनालीले जिकिर गरे। अन्तर्राष्ट्रिय कानुनअनुसार व्याख्यात्मक घोषणाको कुनै अर्थ नहुने उनको भनाइ छ। एमसीसी नेपालको हित विपरीत जाने, संविधानभन्दा माथि हुने दोष र प्रावधान सबै मुक्त भएको भनेर व्याख्यात्मक घोषणा अनुमोदन गरे पनि केही दोष नगएको दाबी गरे। महाकाली सन्धी गर्दा पनि ४बुँदे सकल्प गरेर त्यसको दोष हटाइयो भनिए पनि अहिलेसम्म कार्यान्वयन भएको छैन, नेता मैनालीले भने, नेपालको सार्वभौमसत्तामाथि असर गर्ने कुनै पनि दोषहरु हटाइएको छैन। जस्ताको तस्तै छ, जनताको आँखामा छारो मात्र हालिएको हो। विगतमा महाकालीलगायत धेरै राष्ट्रघाती काम भएको भन्दै मैनालीले एमसीसी सम्झौताले नयाँ चरणको राष्ट्रघात सुरु भएको बताए। एमसीसीविरुद्ध बृहत विरोधसभा यसैबीच एमसीसी सम्झौताविरुद्ध संयुक्त जनआन्दोलनले काठमाडौंमा बृहत विरोधसभा गर्ने भएको छ। काठमाडौंको इन्द्रचोकमा फागुन २३ गते साढे १ बजे हुने विरोध सभामा सहभागी हुन मैनालीले आह्वान गरे। संयुक्त जनआन्दोलनले एमसीसी सम्झौता खारेज नभएसम्म आन्दोलन जारी राख्ने पनि जनाएको छ।"
"राप्रपाका १३ निर्णय : ५३ केन्द्रीय सदस्य थप, राजतन्त्र फर्काउन आन्दोलन, आक्रामक चुनावी तयारी","काठमाडौं : राष्ट्रिय प्रजातन्त्र पार्टी (राप्रपा)को केन्द्रीय समितिको आकार बढाउने निर्णय भएको छ। विहीबार सम्पन्न केन्द्रीय कार्यसमिति बैठकले ५३ सदस्य थपेर १९९ सदस्यीय केन्द्रीय समितिमा २५१ पुर्याउने निर्णय गरेको हो। दुई दिने बैठकले विभिन्न प्रतिवेदन पारित गर्दै १३ वटा निर्णय गरेको प्रवक्ता मोहन श्रेष्ठले जानकारी दिए। निर्णयअनुसार राजसंस्था र हिन्दु राष्ट्र पुनर्स्थापनाका लागि जनसंघर्ष गर्न महामन्त्री डाधवलशम्शेर राणाको संयोजकत्वमा आन्दोलन तयारी समिति गठन गरेको छ। त्यसैगरी सिंगो पार्टीपंक्तिलाई स्थानीय तहको निर्वाचन तयारीमा परिचालन गर्ने, चुनावको आक्रामक रुपले तयारी गर्ने, समान विचार भएकाहरुसँग सहकार्य गर्ने निर्णय पनि गरेको छ। केन्द्रीय कार्यसमिति बैठकमा अध्यक्ष राजेन्द्र लिङ्देनसहित निवर्तमान अध्यक्षद्वय पशुपतिशमशेर जबरा, डाप्रकाशचन्द्र लोहनी, वरिष्ठ नेताहरू, पार्टीका पदाधिकारी, केन्द्रीय सदस्यहरु र प्रदेश कार्यसमितिका अध्यक्षहरुको सहभागिता थियो। निर्णयहरु: १ बैठकमा अध्यक्ष राजेन्द्र लिङ्देनले प्रस्तुत गर्नुभएको समसामयिक राजनीतिक परिस्थिति र भावी कार्ययोजना सम्बन्धि राजनीतिक प्रतिवेदन, सचिवालयका प्रमुख उपाध्यक्ष हेमजङ्ग गुरुङद्वारा प्रस्तुत सचिवालय सम्बन्धि प्रतिवेदन र महामन्त्री भुवन पाठकद्वारा प्रस्तुत स्थानीय तहको निर्वाचनको तयारी सम्बन्धि प्रतिवेदनलाइ पारित गरिएको छ । यसैगरी प्रदेश कार्य समितिका तर्फबाट प्रदेश अध्यक्षहरुबाट प्रस्तुत प्रतिवेदनहरु परिमार्जन सहित पारित गरिएको छ । २ पार्टीको बृहत्तर हितलाई मध्यनजर गर्दै केन्द्रीय कार्य समितिमा २५१ सदस्य नबढ्ने गरी केन्द्रीय कार्य समितिको सदस्य र आवश्यकता अनुसार विभागहरुको संख्या थप गर्ने निर्णय गरिएको छ । ३ निर्देशन समिति, कार्य सम्पादन समिति र सल्लाहकार समिति गठन गर्ने सम्बन्धमा पार्टीका वरिष्ठ नेता तथा पदाधिकारीहरुको परामर्शमा अध्यक्षले मनोनित गर्ने गरी केन्द्रीय कार्य समितिको वैठकले अधिकार प्रदान गर्ने निर्णय गरिएको छ । ४ संसदले पारित गरेको एमसीसी सम्बन्धि व्याख्यात्मक टिप्पणी एमसीसी संझौताको कानुनी अंग होइन भन्ने राप्रपाको निश्कर्ष रहेको छ । अतः एमसीसी यथास्थितिमा पारित गरिनुहुँदैन थियो भन्ने राप्रपाको पूर्ववत अडान कायम रहेको छ । ५ जिल्ला र सबै तहका विवादित वा निष्क्रिय कार्य समितिहरुका सम्बन्धमा आवश्यक निर्णय लिन उपाध्यक्ष ध्रुबबहादुर प्रधानको संयोजकत्वमा, महामन्त्री राजेन्द्र गुरुङ र केन्द्रीय सदस्य सिर्जना रानी वर्मा सदस्य रहेको समिति गठन गरिएको छ । उक्त समितिलाई २०७८ चैत्र ७ गतेभित्र कार्य सम्पन्न गर्ने समयसीमा दिइएको छ । ६ मताधिकार भएका तर प्रवासमा रहेका नेपालीलाई आगामी निर्वाचनमा मतदान गर्ने अधिकार तत्काल सुनिश्चित गर्न सरकारसँग माग गर्ने निर्णय गरिएको छ । ७ दुई देशबीचको आपसी समस्या समाधान गर्न एक देशले अर्को देशमा आक्रमण गर्ने कार्य अनुचित छ । रुसद्वारा छिमेकी युक्रेनमा जारी आक्रमणको राप्रपा निन्दा गर्दछ । ८ निर्वाचन आयोगले दल दर्ता गर्ने, दललाई निर्वाचन चिन्ह प्रदान गर्ने, आयोग आफैंले प्रदान गरेको चिन्ह प्रयोग गरेर पटकपटकका निर्वाचनमा सहभागी भइसकेको दललाई स्थानीय तहको निर्वाचनमा दलको निर्वाचन चिन्ह प्रयोग गर्नबाट वञ्चित गर्ने, ६ वटा दललाई मात्रै निर्वाचन चिन्ह दिने व्यवस्था सर्वसत्तावादी, विभेदकारी र अलोकतान्त्रिक छ । स्थानीय तह निर्वाचनको सन्दर्भमा राप्रपाको निर्वाचन चिन्ह प्राप्त गर्न पाउनुपर्ने अधिकारको रक्षाका लागि आयोगको ध्यानाकर्षण गराउँदै ज्ञापनपत्र दिने र दलको चुनाव चिन्हका लागि दबाब सिर्जना गर्न जनसंघर्ष गर्ने निर्णय गरिएको छ । ९ राजसंस्था र हिन्दुराष्ट्रको पुनःस्थापना, भ्रष्टाचार विरुद्ध र जनजीविकाको सवालमा जनसंघर्ष गर्न महामन्त्री डाधवलशम्शेर राणाको संयोजकत्वमा आन्दोलन तयारी समिति गठन गर्ने निर्णय गरिएको छ । १० आसन्न स्थानीय तहको निर्वाचनमा पार्टीले अत्यधिक सफलता हासिल गर्न स्थानीय तह निर्वाचन विशेष कार्ययोजना पारित गरिएको छ । जसअनुसार, क) पार्टीको संगठन सुदृढ र क्रियाशील तुल्याउने । ख) सबै स्थानीय तहमा उमेदवार खडा गर्ने । ग) पार्टीको नीति, विचार, सिद्धान्त र कार्ययोजना बारे आम जनतालाई जागरुक गराउन देशव्यापी घरदैलो, कोणसभा कार्यक्रम सञ्चालन गर्ने । घ) पार्टीको केन्द्रीय, प्रदेश र जिल्ला तहमा निर्वाचन केन्द्रीत प्रशिक्षण सञ्चालन गर्ने । ङ) जिल्ला कार्यसमिति र स्थानीय तह अन्तर्गतका समितिको सिफारिसमा चैतको पहिलो हप्ताभित्र उमेदवार छनौट गर्ने । च) देशव्यापी पार्टी प्रवेश गर्ने कार्यलाई प्रोत्साहित र निरन्तरता दिने । छ) पार्टीको सम्पूर्ण शक्ति स्थानीय तहको निर्वाचनमा परिचालन गर्ने । ११ सबै केन्द्र र प्रदेशका पदाधिकारी तथा सदस्यलाई १६५ वटै निर्वाचन क्षेत्र, सबै स्थानीय तह र वडासम्म स्थानीय तहको निर्वाचन तयारीका लागि एक हप्ता भित्र जिम्मेवारी तोक्ने साथै सम्बन्धित पदाधिकारी, सदस्यहरुसंग सम्पर्क गरि सचिवालयले पदाधिकारी र सदस्यहरु खटिने भूगोल तथा जिम्मेवारीको जानकारी दिनेछ । १२ महाधिवेशन पछिको पहिलो बैठकले पार्टीका भातृ संगठनहरुलाई १५ दिनभित्र ३ महिनामा महाधिवेशन सम्पन्न गर्ने गरि कार्ययोजना पेश गर्न दिएको निर्देशन कार्यान्वयन नभएको तथा अधिकांश संगठनहरुको संरचना समेत विभिन्न कारणले अपूर्ण रहेको सन्दर्भलाई समेत मध्यनजर गर्दै तत्काल संयोजित संगठन विभागलाई पदाधिकारीहरुको पूर्णता दिने, विघटन गरेर आयोजक समिति निर्माण वा सम्बन्धित संगठनहरुसंग समेत परामर्श गरि पदाधिकारी वा कार्यसम्पादन समितिको बैठकमा पेश गर्न निर्देशन दिने र भातृ संगठनहरुको महाधिवेशनको तयारीलाई स्थानीय तहको निर्वाचन तयारीका रुपमा उपयोग गर्ने निर्णय गरिएको छ । १३ बैठकले समान विचार भएकाहरुसंग एकता, मोर्चा वा सहकार्यका लागि भइरहेका प्रयासको समिक्षा गर्दै जारी वार्तालाई निरन्तरता दिने, संवाद शुरु नभएका व्यक्ति, समुह र दलसँग एकता, मोर्चा वा सहकार्यको लागि आव्हान गरेको छ ।"
"केन्द्रीय समितिमा श्रेष्ठ समूहले उठाउँदैछ यी एजेण्डा, पार्टी फुट्नेनफुट्ने प्रचण्डमा निर्भर","काठमाडौं: नेकपा माओवादी केन्द्रको केन्द्रीय समितिमा असन्तुष्ट नारायणकाजी श्रेष्ठ समूहले अमेरिकी अनुदान सहायता एमसीसी सम्झौता अनुमोदनको विषय जोडदाररुपमा उठाउने भएको छ। माओवादी केन्द्रीय समितिको बैठक भोलि (शुक्रबार)देखि राष्ट्रिय सभा गृहमा विहान ११ बजेदेखि सुरु हुँदैछ। केन्द्रीय समितिलाई पूर्णता, पदाधिकारी चयन, संगठन विस्तार, निर्वाचन तयारी एजेण्डामा बस्न लागेको बैठकमा श्रेष्ठ समूहले भने आठौं महाधिवेशनको निर्णयविपरीत व्याख्यात्मक घोषणासहित अनुमोदन गरिएको एमसीसी सम्झौताविरुद्ध लिखित प्रस्ताव राख्ने तयारी गरेको हो। श्रेष्ठ समूहका नेता पूर्वस्थायी समिति सदस्य गिरिराजमणि पोखरेलले एमसीसी अनुमोदनको विषयमा गम्भीरताका साथ छलफल हुने बताए। विपक्षमा जाने निर्णय गरिसकेपछि व्याख्यात्मक घोषणाका नाममा उधारोरुपमा पास गरेकोमा हाम्रो विमति छ। यही कुरा केन्द्रीय समितिमा उठाउँछौं। अध्यक्षले के एजेण्डा लिएर आउनुहुन्छ, बाँकी कुरा (पार्टी एकताबद्ध रहनेनरहने) त्यसमा निर्भर हुन्छ, उनले अन्नपूर्णसँग भने। कार्यकर्ता कसैको दास होइन। आलोचनात्मक चेत छ। के ठीक बेठिक भन्ने कार्यकर्ताले निर्णय गर्छन्। एमसीसी अनुमोदनले कार्यकर्तामा चरम निराशा छ। एमसीसी अझै पनि फिर्ता हुनसक्छ। नेपाली जनताले चाहे भने भंग हुन सक्छ पोखरेलले एमसीसी अनुमोदनका विषयमा देशभरबाट आएका केन्द्रीय सदस्यसँग छलफल र परामर्श भइरहेको बताए। नेतृत्व र अरु साथीहरुसँग सरसल्लाह भेटघाट भइरहेको छ। हिजो र आज अध्यक्षले कमरेड प्रकाशसँग भेट्नुभएको छ। सत्ता गठबन्धनको बैठकमा बालुवाटार लानुभएको छ। मिलेर जाउ भन्ने उहाँको प्रस्ताव छ। हाम्रा कुरा हामी केन्द्रीय समितिमा राख्छौं, उनले भने। बैठकमा सहभागी हुन आएका केन्द्रीय सदस्यहरुले एमसीसीमा असन्तुष्टि जनाए पनि पार्टीमै संघर्ष गर्नुपर्ने धारणा राखेको पोखरेलले बताए। साथीहरुले राष्ट्रियताको सवालमा यस्तो अपेक्षा गरेका थिएनौं। पार्टीभित्र बसेर अन्तरसंघर्ष गर्नुपर्छ भन्ने सुझाव छ, उनले भने, एमसीसीमा पार्टीले उधारो सहमति भयो। केन्द्रीय समितिमा यो कुरा उठ्छ। माओवादीभित्र नारायणकाजीको त्यो आक्रामक मुभ, जसले प्रचण्डलाई झस्कायो पोखरेलले पार्टी छोडिहाल्ने निष्कर्षमा पुगेको भन्ने कुरामा सत्यता नभएको पनि स्पष्ट पारे। विप्लवले भेट्ने, अरु नेताले पनि सम्पर्क गर्दा त्यस्तो हल्ला चलेछ। एमसीसीले उत्पन्न विषम परिस्थितिमा देशभक्तहरु एकताबद्ध मिलेर जाउ भन्ने हो, उनले भने, पार्टी नै छोड्ने निष्कर्षमा पुगिएको छैन। नेता श्रेष्ठले पनि सामाजिक सञ्जालमार्फत् पार्टीभित्र देखिएको मतभेद र अन्तर्विरोधलाई अतिरञ्जित ढंगले नबुझ्न अपील गरेका छन्। प्रचण्डसँग छलफल चलिरहेको र अन्य नेतृत्वदायी नेतासँग पनि छलफल भइरहेको उनले प्रष्टीकरण दिएका छन्। श्रेष्ठनिकट केन्द्रीय सदस्य प्रकाश पोखरेलले पार्टीको आन्तरिक राजनीति र राष्ट्रिताको एजेण्डा मुख्यरुपमा राख्ने बताए। अहिलेको वैचारिक धरातलमा पार्टीलाई रुपान्तरण गरेर समाजवादको नेतृत्वमा पुग्न नसकिने भन्दै उनले नेतृत्वबाटै संरचनागत सुधार हुनुपर्ने आफूहरुको अडान रहेको उनको भनाइ छ। कार्यकर्ता कसैको दास होइन। आलोचनात्मक चेत छ। के ठीक बेठिक भन्ने कार्यकर्ताले निर्णय गर्छन्। एमसीसी अनुमोदनले कार्यकर्तामा चरम निराशा छ। एमसीसी अझै पनि फिर्ता हुनसक्छ। नेपाली जनताले चाहे भने भंग हुन सक्छ, उनले भने। पोखरेलले एमसीसी छलफलको एजेण्डा अध्यक्षले नल्याए आफूहरुले लिखितरुपमा राख्ने चेतावनी दिए। नैतिक हिसाबले अध्यक्षले महाधिवेशनको निर्णय उल्लंघन गर्नुभयो। केन्द्रीय कमिटीबाहेक अरुले त्यो निर्णय काट्न सक्दैन। तर अध्यक्षले छलेर, ढाट्दै केन्द्रीय समिति टारेर एमसीसी पास गराउनुभयो। त्यसको विरुद्धमा लिखित प्रस्ताव आउँछ, उनले भने। पार्टीको मतभेद्, आएका विचार सम्मान र सम्बोधन गर्ने दायित्व अध्यक्षको भन्दै उनले त्यसमा नै पार्टी भविष्य निर्भर रहेको बताए। भन्दाभन्दै जुन निर्णय गरियो, एकदम ठूलो भूल हो। पटकपटक एमसीसीको विपक्षमा निर्णय गर्ने भनियो। अन्तिममा पक्षमा गयो। यो राष्ट्रघाती निर्णय हो। यसले मलाई एकदमै पीडा भयो।' श्रेष्ठ समूहका एजेण्डा केन्द्रीय समितिमा श्रेष्ठ समूहले एमसीसीलाई बटमलाइन बनाउँदा एमसीसी अनुमोदन र अध्यक्ष प्रचण्डको अभिव्यक्तिले पछिल्ला दिनमा नारायणकाजीमा असन्तुष्टि चुलिएको छ। सञ्चारमाध्यममा आएका उनका धारणा हेर्दा थुप्रै असन्तुष्टि देखिन्छन्। जुन केन्द्रीय समितिमा उठ्नेछ। पार्टी वैचारिकसांस्कृतिकरुपमा स्खलन हुँदै गइरहेको छ। क्रान्तिकारी कम्युनिस्ट पार्टी बन्छ कि बन्दैन? चिन्ता त्यहाँ हो। बन्दैन भने त अनैतिक भइन्छ। कम्युनिस्ट भन्दै के भनेर जाने भन्ने हो? श्रेष्ठ भन्छन्, राष्ट्रियताको एजेण्डामा नेतृत्व लिँदै आएको कम्युनिस्ट पार्टी देशभक्त अडानमा चुक्ने भएपछि समस्या हुने भयो त्यसले पनि पिरोलेको छ। राष्ट्रियताको सवालमा आफूलाई निकै गम्भीर बनाएको उनले बताउने गरेका छन्। भन्दाभन्दै जुन निर्णय गरियो, एकदम ठूलो भूल हो। पटकपटक एमसीसीको विपक्षमा निर्णय गर्ने भनियो। अन्तिममा पक्षमा गयो। यो राष्ट्रघाती निर्णय हो। यसले मलाई एकदमै पीडा भयो। कसरी सच्याउने भनेर गम्भीर छलफल आफैँसँग र पार्टीका साथीहरुसँग भइराखेको छ, उनी भन्छन्, समग्र देशको व्यवस्था र आन्दोलनको अवस्थामा अब के गर्न सकिन्छ भनेर उपाय मैले पनि सोचिरहेको छु। कार्यकर्तालाई काखापाखा गरिएको, व्यक्तिवाद र गुटगत हाबी भएकोमा पनि उनको असन्तुष्टि छ। वैचारिक अस्पष्टताले सामाजवादमा पुग्न सकिँदैन। पार्टीलाई विधि पद्धति र संस्थागत ढंगले चलाउने कुरा भएन। पार्टी नै भ्रष्टीकरण र अनियमिततामा संलग्न भयो। दलाल पुँजीवादीसँग सम्बन्ध बढाउने र सर्वहारा वर्गसँग सम्पर्क कमजोर बनाउने काम भयो। यी कुरामा गुणात्मक रुपान्तरण नगरेसम्म यथास्थितिमा अघि बढ्न नसकिने उनको अडान छ। नेताहरु एमसीसीका साथै यी विषय पनि केन्द्रीय समितिमा उठाउने बताउँछन्।"
कैलाली कांग्रेसको सभापतिमा भट्ट विजयी,काठमाडौं: नेपाली कांग्रेस कैलालीको जिल्ला सभापतिमा नारायणदत्त भट्ट विजयी भएका छन्। पहिलो चरणमा सबैभन्दा बढी मत ल्याएका प्रकाशबहादुर बमलाई २६३ मतले पराजित गर्दै भट्ट जिल्ला सभापतिमा विजयी भएका हुन्। दोस्रो चरणको निर्वाचनमा भट्टले एक हजार ३५९ मत ल्याएका थिए भने उनका प्रतिस्पर्धी बमले एक हजार ९६ मत पाए। पहिलो चरणमा कसैले पनि ५० प्रतिशत मत कटाउन नसकेपछि आज दोस्रो चरणको मतदान भएको थियो। आज भएको मतदानमा दुई हजार ४६७ मत खसेको थियो। पहिलो चरणको मतगणनामा सभापतिका उम्मेदवार बमले सबैभन्दा बढी मत पाएका थिए। बमले एक हजार १६९ मत पाउँदा सभापतिका अर्का उम्मेदवार भट्टले एक हजार ७२ र रामबहादुर कलेलले १९७ मत प्राप्त गरेका थिए। पहिलो चरणमा पहिलो भएका बम र दोस्रो भएका भट्टबीच सभापतिका लागि फेरि मतदान भएको थियो। दोस्रो चरणमा इतर पक्षले पनि बमलाई सघाउने निर्णय गरेको थियो। तर भट्ट संस्थापन पक्षको आधिकारिक उम्मेदवार भएर चुनाव लडेका थिए।
गोरखाका भोटेलामा समुदायले मनायो ग्याल्बो ल्होसार,"गोरखाः २१४९औँ ग्याल्बो ल्होसारको पहिलो दिन बिहीबार गोरखाका भोटेलामा समुदायले हर्षोल्लासका साथ मनाएका छन्। गोरुवर्ग समाप्त भई बाघ बर्गको सुरु भएको पहिलो दिनको उपलक्ष्यमा एक आपसमा खुसीयाली साँटासाँट गरेर मनाइएको गोरखा छेकम्पारका निमा लामाले जानकारी दिए। ल्होसार पन्द्र दिनसम्म मनाइन्छ। आज पहिलो दिन बुबाआमा, धार्मिक गुरु र ठूलाबडाबाट आशिर्वाद थापेर मनाइन्छ, उनले भने। मान्यजनलाई खाता चढाएर उनीहरुबाट आशिर्वाद थाप्ने परम्परा रहेको उनले बताए। त्यस्तै पुरानो वर्षको विदाइ र नयाँ वर्ष शुभ रहोस् भनेर भगवानसँग प्रार्थना गरेर मनाइएको सामागाउँका मिङ्मार लामाले बताए । त्यस्तै दोस्रो दिन छिमेकी, आफन्तजनसित भेटघाट गर्ने, खुसीयालाी साँट्ने, मिठोचोखो खाने गरेर मनाइन्छ। यसरी नै पन्द्रदिनसम्म साँस्कृतिक कार्यक्रम तथा विभिन्न कार्यक्रमहरु गरी ग्याल्बो ल्होसार मनाइने उनले बताए। ग्याल्बो ल्होसार गोरखाको चुमनुब्री गाउँपालिकाको सामागाउँ, साम्दो, ल्हो, स्याला, स्यो, हिनाङ, ल्ही, नाम्रुङ, प्रोक, क्वाक, छाक, बुर, बिही, क्य्राक, लोक्पा, चुम्लिङ, सिप्चेत, चुम्चेत, छेकम्पार, जोङ, लामागाउँ, बुर्जी, लार, फुर्पे, पाङ्दुन, छुले, निले लगायतका गाउँमा धुमधामले मनाइन्छ।"
यसरी बन्दैछ बञ्चरेडाँडामा अवस्थित ल्याण्डफिल साडट (फोटो फिचर),काठमाडौं: धादिङ र नुवाकोटको सीमाना बञ्चरेडाँडामा निर्माण भइरहेको ल्याण्डफिल साडटको निर्माण अन्तिम चरणमा पुगेको छ। सहरी विकास मन्त्रालयले एक महिनभित्रै ल्याण्डफिल साइट सञ्चाल गर्ने तयारी गरेको छ। सहरी विकास मन्त्री रामकुमारी झाँक्रीले बिहीबार निर्माणस्थलको निरीक्षण गर्दै छिटोभन्दा छिटो सञ्चालमा ल्याउने तयारी भइरहेको बताइन्। उनले चैत १६ गतेदेखि सञ्चालको तयारी भइरहेको बताइन्। अन्नपूर्णकर्मी सरोज बैजुले खिचेका तस्बिरहरु हेर्नुस्:
जनकपुरधाममा साहित्य महोत्सव,"जनकपुरधाम: मिथिला, मैथिली, मधेस र मधेसको संस्कार, संस्कृति र साहित्य बुझाउने, देशभरि फैलाउने जनकपुर साहित्य महोत्सव बिहीबार जनकपुरधाममा जानकी मन्दिर प्रांगणमा उदघाटन भएको छ। देशभरिका मानिसलाई जनकपुरमा आमन्त्रण गरेर यहाँको कला, संस्कृति, लोकभाका सुनाउने, बोलाउने र जनकपुर चिनाउने उद्देश्यले जनकपुर साहित्य महोत्सवको आयोजना गरिएको हो। मिथिला फाउण्डेशन नेपालको आयोजन, नविल बैंकको प्रायोजनमा सुरु भएको तीन दिने जनकपुर साहित्य महोत्सव तेस्रो संस्करणको मधेस प्रदेशका मुख्यमन्त्री मो लालबाबु राउतले उद्घाटन गरेका मधेस प्रदेशका मुख्यमन्त्री लालबाबु राउतले उद्दघाटन गरेका छन्। उनले भाषा, साहित्य, संस्कृति चिनाउने एउटा महत्वपूर्ण स्थल साहित्य महोत्सव भएको बताए। जनकपुरको भूमि परापूर्वकालदेखि नै विद्वता, विदुषि, विद्वान भएको स्थानको नामले गौरवाञ्चित हुने ठाउँ हो, उनले भने। मिथिला र मधेसको गाथाबारे चर्चा गर्दै मुख्यमन्त्री राउतले ज्ञानको अलौकिक केन्द्र विद्यापतिको स्थल भूमि अलौकिक र पारम्परिक रिति संस्कृतिले भरिपूर्ण छ। यहाँको रिति संस्कृति, परम्परा आफैँमा उत्कृष्ठ र पहिचानपादी सामर्थ्यको छ। जसलाई उजार गर्न यहाँको सभामा स्थल, साहित्य स्थल महोत्सव हो मुख्यमन्त्री राउतले भने। राजनीति, साहित्य, चिन्तन, भाषा र अध्यात्ममा चर्चा गरिने महोत्सवान प्राचीन उद्गमस्थल मिथिलानगरी जनकपुरधामको साहित्य, यहाँको संस्कृति विरासत, कला र जनकपुरलाई देशैभर चिनाउने मानिससँग जोड्ने सेतुको रुपमा जनकपुर साहित्य महोत्सव भूमिका खेल्ने प्रदेशसभा सदस्य परमेश्वर साहले बताए। उनले भने, 'फरकफरक विचारका व्यक्तिहरुलाई छलफलको अवसरबाट जनकपुरको पर्यटन प्रवर्द्धनका साथै यसले मधेस र मिथिलाको खानकी पस्कन महत्वपूर्ण भूमिका निर्वाह गर्छ।' तीन दिने महोत्सवमा १२ वटा सत्र समावेश गरिएको छ। पहिलो दिन माई जनकपुरधाम विषयमा विद्यार्थीहरुबीच वक्तृत्वकला प्रतियोगिता, झरीझरी नाच र मधेस साहित्य र म सत्रमा साहित्यकार तथा लेखक खगेन्द्र संग्रौला सहभागी भए। ततपश्चात साँझ कुटुम्बको सांस्कृतिक प्रस्तुती जानकी मन्दिरमा हुँदैछ।"
"अनुसन्धान प्रभावित पार्ने प्रयास, प्रहरी भन्छ हुलबाट प्रभावित हुँदैनौं","काठमाडौं: उमेर नपुगेकी किशोरीमाथि जबर्जस्ती करणीको अभियोगमा नायक पल शाह न्यायिक हिरासतमा छन्। जिल्ला प्रहरी कार्यालय तनहुँ र नवलपरासीमा छुट्टाछुट्टै मुद्दा दर्ता भएको छ। तनहुँमा प्रहरी अनुसन्धान जारी छ। शाहको मुद्दामा जनमत विभाजित छ। समर्थकको केही समूह पलको पक्षमा तनहुँ प्रहरी परिसरमा अनुसन्धानमै असर पर्नेगरी नाराबाजी र हुलहुज्जत गर्नमा लागिपरेको छ। कसुर गरे सजायँ र नगरे सफाइको कानुनी व्ययवस्था हुँदाहुँदै समर्थकहरु भने शाह नियन्त्रणमा परेदेखि तनहुँ पुगेका छन्। समर्थकलाई पछ्याएका छन् युट्युब पत्रकारिता गर्नेहरुले। पत्रकारिता भनेर उनीहरुले जनमत विभाजित पार्ने, अनुसन्धान प्रभावित पार्ने खालले सामग्री उत्पादन गरिरहेका छन् । एकपक्ष रुपमा पलका समर्थकको आक्रोश र पीडित पक्षको दोहोलो काड्ने गरी प्रसारित भइरहेका सामग्रीले न्याय सम्पादनको प्रक्रिया पूरा नहुँदै समाजले स्वघोषित फैसला सुनाउने अवस्था सिर्जना भएको छ। युट्युबर र सामाजिक अभियन्ताका नाममा उनको बचाउमा अभियान नै छेडिएको छ। उनलाई पछ्याउँदै काठमाडौंको अनामनगरमा पल शाहलाई न्याय दे अभियान नै चल्यो। उनीहरूले पल शाहलाई रिहा गर, दुर्गेश थापा मुर्दावाद जस्ता नारा लगाएका थिए। एकातिर अभियुक्तको पक्षमा अभियान र अर्कोतिर पीडितलाई कमजोर पार्न खोजेको आक्रोशले समाज विभाजित भइरहँदा अनुसन्धान पक्ष प्रभावित हुन्छ कि चिन्ता पनि छ। अधिवक्ता ऋषिराम शर्मा विचाराधीन विषयमा अनुसन्धान प्रभावित गर्ने खालका गतिविधि गर्न नहुने बताउँछन्। उनले भने, मुद्दा प्रभावित हुने गरी हुलहुज्जत गरेमा अवहेलनासम्म हुन्छ। न्याय प्रक्रियालाई प्रभाव पार्ने गरी मिडिया ट्रायल गर्न मिल्दैन। यसले अनुसन्धान तहकिकात विधि पद्धती, मूल्य, मान्यता, निष्पक्षता हुँदैन। काम नै गर्न पाउँदैन। स्वतन्त्र ढंगले काम गर्न दिनुपर्छ। बाहिर किन बोल्नुपर्यो? यो न्यायीक मूल्य र मान्यता विपरीत हुन्छ। अनुसन्धान गरिरहेको नेपाल प्रहरीले बाहिर भइरहेका गतिविधिलाई नजरअन्दाज गरेर अघि बढेको बताउँछ। केन्द्रीय प्रहरी प्रवक्ता एसएसपी विष्णुकुमार केसी अनुसन्धान भइरहेको विषयमा मुद्दा प्रभावित गर्ने गरी क्रियाकलाप गरेको ठहर भएमा कानुनबमोजिम कारबाही हुने गरिने बताउँछन्। उनले भने, पल शाहमाथि अनुसन्धान भइरहेको छ। प्रहरी कार्यालयभित्र जानलाई कडाई गरिएको छ, अनुमति दिइएको छैन। बाहिरको हुलबाट हामी प्रभावित हुँदैनौं। जिल्ला प्रहरी कार्यालय तनहुँका प्रवक्ता युवराज खड्काले आफूहरु अनुसन्धानबाट विचलित नहुने बताए। उनले कोही कसैले अनुसन्धान प्रभावित पार्न नसक्ने प्रस्ट्याए। पल शाहमाथि अनुसन्धान भइरहेको छ। प्रहरी कार्यालयभित्र जानलाई कडाई गरिएको छ, अनुमति दिइएको छैन। बाहिरको हुलबाट हामी प्रभावित हुँदैनौं प्रहरी प्रवक्ता' के छ कानुन? अपराध संहिता २०७४ को दफा ७० मा झुट्टा अफवाह फैलाउन नहुने प्रावधान छ। कसैले सार्वजनिक शान्ति भंग गर्ने, हुलदंगा गर्ने वा नेपालको सार्वभौमसत्ता, भौगोलिक वा प्रादेशिक अखण्डता वा विभिन्न जात, जाति वा सम्प्रदायबीचको सुमधुर सम्बन्धलाई खलल पार्ने नियतले कसैलाई उक्साउने गरी नभएनगरेको अफवाह फैलाउन, प्रचार प्रसार गर्न वा नारा जुलुस गर्न नहुने उल्लेख छ । दफा ७० को उपदफा (१) मा यस्तो कसूर गर्ने वा गराउने व्यक्तिलाई एक वर्षसम्म कैद वा १० हजार रुपैयाँसम्म जरिवाना वा दुवै सजाय हुने व्यवस्था छ । पल शाहको पक्षबाट बहस गरिरहेका अधिवक्ता बीबी विष्ट स्वयं बाहिरको हुलहुज्जतबाट परेशान छन्। उनी कुनै पनि भीडभाड नगर्न, कानून बर्जित कुनै कुरा नगर्न आग्रह गरिरहेका छन्। तर सामाजिक सञ्जालका न्यायाधीश र सामाजिक अभियन्ता एकपक्षीय र्यारेटिभ स्थापित गर्न उद्धत छन्। पीडितको गोपनीयताको प्रश्न केही सञ्चारमाध्यमले पीडितको नाम नै खुलाएर समाचार प्रकाशन प्रसारण गरिरहेका छन् । जुन अपराध पीडित संरक्षण ऐन र बालबालिका सम्बन्धी संरक्षण ऐनविरुद्ध छ। अपराध पीडित संरक्षण ऐनको दफा ६ र बालबालिका सम्बन्धी संरक्षण ऐनको दफा ७८ मा गोपनीयता कायम सम्बन्धी व्यवस्था छ। दुबै ऐनको दफा ६ र ७८ मा अनुसन्धान अधिकारीसम्मले नाबालिगको गोपनियता कायम राख्नुपर्ने व्यवस्था छ। कानुनमा स्पष्ट व्यवस्था हुँदा हुँदै अभियुक्तको पक्ष लिने नाममा पीडितको गोपनियता हनन् हुने र थप पीडा दिने कार्यमा संलग्नमाथि माथिका ऐन आकर्षित हुने देखिन्छ। लबालिकासम्बन्धी ऐनको दफा ११ मै पनि कसैले पनि बालबालिकाको चरित्रमा आघात पार्ने वा निजलाई लाज, ग्लानी वा अपहेलना हुने किसिमको निजको व्यक्तिगत सूचना, विवरण, फोटो, भिडियोको सिर्जना, सूचना संकलन, प्रकाशन, मुद्रण, प्रदर्शन, बिक्री वितरण वा कुनै पनि माध्यमबाट प्रवाह गर्न वा गराउन नहुने उल्लेख छ। कानुनमा स्पष्ट व्यवस्था हुँदा हुँदै अभियुक्तको पक्ष लिने नाममा पीडितको गोपनियता हनन् हुने र थप पीडा दिने कार्यमा संलग्नमाथि माथिका ऐन आकर्षित हुने देखिन्छ। त्यसमाथि पीडितको गोपनीयताको हकमा अदालतले नजिर नै प्रतिपादन गरिसकेको छ। पीडितको नाम खुलाएको भन्दै जिल्ला अदालत सुर्खेतले बलात्कृत राउटे युवतीको पहिचान खुलाएर समाचार प्रकाशन गर्ने पत्रकारलाई पाँच महिना कैद र पाँच हजार जरिवाना सजाय सुनाएको नजिर केही महिनाअघि मात्रै प्रतिपादन भएको हो। नेपालको संविधानको धारा २८ मा गोपनीयताको हकको व्यवस्था छ । जसमा कुनै पनि व्यक्तिको जीउ, आवास, सम्पत्ति, लिखत, तथ्यांक, पत्राचार र चरित्रसम्बन्धी विषयको गोपनीयता कानूनबमोजिम बाहेक अनतिक्रम्य हुने उल्लेख छ। यसविपरीत अहिले पीडितको चरित्रमाथि पनि प्रश्न उठाइएकाले कानुनी कारवाहीको आधार बन्न सक्छ। अभियुक्त शाहले विवाहको प्रलोभन देखाएर नाबालिगमाथि विभिन्न ठाउँमा पटक पटक जबर्जस्ती करणी गरेको भन्दै पीडित परिवारले एक साताअघि तनहुँ प्रहरीमा उजुरी दिएका थिए। उजुरीको चार दिनपछि शाहले आत्मसमर्पण गरेका थिए। मुलुकी अपराध संहिताअन्तर्गत १८ वर्ष उमेर नपुगेकी किशोरीसँग सहमतिमै यौन सम्बन्ध राखेमा पनि जबर्जस्तीकरणी नै मानिन्छ। उक्त कसुरमा बढीमा १२ वर्षसम्म कैद सजाय हुने व्यवस्था छ। यहीँ कानुनमा टेकेर प्रहरीले अनुसन्धान गरिरहेका बेला तनहुँ प्रहरी परिसर र सामाजिक सञ्जालमा भइरहेको हुलहुज्जत र अनुसन्धान प्रभावित पार्ने बहसलाई सम्बन्धित विद्यमान कानुनले नियन्त्रण गर्न जरुरी छ र अनुसन्धानलाई निष्पक्ष रुपमा निष्कर्षमा पुर्याई यथोचित न्याय दिनुपर्ने फौजदारी अपराध अनुसन्धान विज्ञको सुझाव छ।"
स्थानीय निर्वाचनका लागि सरकारबाट ८ अर्ब ११ करोड बजेट सुनिश्चितता,"काठमाडौंः निर्वाचन आयोगले स्थानीय तहको निर्वाचनका लागि सरकारबाट ८ अर्ब ११ करोड बजेट सुनिश्चितता भएको जनाएको छ। आयोगले नियमित पत्रकार सम्मेलनमा आगामी वैशाख ३० गतेको स्थानीय तहको निर्वाचनमा अर्थ मन्त्रालयबाट ८ अर्ब ११ करोड बजेटको सुनिश्चितता प्राप्त भएको जानकारी दिएको हो। फागुन २० देखि २६ गतेसम्म सञ्चालन मतदाता नामावली अद्यावधिक गर्न सकिने आयोगले जनाएको छ। सो समयसम्म मतदाता परीचयपत्रमा त्रुटि सच्याउन निवेदन दिने, कुनै मतदाताको नाम एकभन्दा बढी स्थानमा समावेश भएकोमा एक स्थानमा मात्र कायम गर्न निवेदन दिने, मृत्यु भएका वा नागरिकता त्याग गरेका मतदाताको नाम मतदाता नामावलीबाट हटाउनको लागि सूचना दिन सकिने छ।"
राप्रपा नेपालको विद्यार्थी संगठनको अध्यक्षमा बम,काठमाडौं : राप्रपा नेपालनिकट विद्यार्थी संगठनको अध्यक्षमा कमल बम रजवार नियुक्त भएका छन्। अध्यक्ष कमल थापाले राप्रपा नेपाल ब्युँताएको दुई हप्तापछि 'राष्ट्रिय प्रजातान्त्रिक विद्यार्थी संगठन नेपाल'को बिहीबार घोषणासभा गरेर नेतृत्वको जिम्मेवारी बमलाई दिएका हुन्। बमलाई निवर्तमान अध्यक्ष महेशबहादुर सिंह र कार्यवाहक अध्यक्ष शशी भण्डारीले नेतृत्व हस्तान्तरण गरेका थिए। विद्यार्थीका हकहितमा संगठनलाई देशभर थप सक्रिय बनाउने र संगठन विस्तार गर्ने अध्यक्ष बमले बताए।
"थप १०५ जनामा कोरोना संक्रमण, ३ को मृत्यु","काठमाडौं : पछिल्लो २४ घन्टामा थप १०५ जनामा कोरोना भाइरस (कोभिड१९) संक्रमण देखिएको छ। ४९२४ नमूना परीक्षणमा १०५ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पीसीआरबाट ७० जना र एन्टिजेन विधिबाट ३५ जनामा संक्रमण देखिएको हो। सोही अवधिमा कोरोनाबाट थप ३ जनाको मृत्यु भएको छ। ३२० जना कोरोनामुक्त भएको मन्त्रालयले जनाएको छ। यस्तै, हाल कोराना सक्रिय संक्रमितको संख्या ७५१७ रहेको छ। थप १ लाख २४ हजार ७८८ जनाले कोरोनाविरुद्धको खोप लगाएको मन्त्रालयले जनाएको छ।"
"आइसीसी लिग२ का लागि नेपाली टोली घोषणा, तयारी गर्न श्रीलंका जाने","काठमाडौं: नेपाल क्रिकेट संघ (क्यान)ले आइसीसी विश्वकप लिग२ का लागि १६ सदस्यीय टोलीको घोषणा गरेको छ। युएईमा हुने लिग खेलका लागि सन्दीप लामिछानेको कप्तानीमा टोली घोषणा गरिएको हो। टोलीमा ज्ञानेन्द्र मल्ल, दिपेन्द्र सिंह ऐरी, कुशल भुर्तेल,आरिफ शेख, आसिफ शेख, कमल सिंह ऐरी, विवेक यादव, सागर ढकाल, पवन सर्राफ, करण केसी, विनोद भण्डारी, रोहित कुमार पौडेल, सोमपाल कामी, बिक्रम सोब,भिम शार्की रहेका छन्। युएई जानुअघि नेपाली टोलीले श्रीलंकाका एक साता बढी तयारी गर्ने संघले जनाएको छ। नेपाली क्रिकेट टोली आगामी शनिबार श्रीलंका प्रस्थान गर्ने बताइएको छ। श्रीलंकामा रहँदा ४ वटा तयारी खेल खेल्ने बताइएको छ। क्यानका अनुसार श्रीलंकाको फस्ट क्लास टोलीसँग तयारी खेल खेल्ने छ। तयारी खेलपछि नेपाली टोली श्रीलंकाबाट १४ मार्चमा युएई पुग्ने क्यानले बताएको छ।"
"पेट्रोल, डिजेल र मट्टितेलको मूल्य एकैपटक ५ रुपैँयाले वृद्वि","काठमाडौं: नेपाल आयल निगमले पेट्रोलियम पदार्थको मूल्य एकैपटक ५ रुपैयाँले वृद्धि गरेको छ। निगमको बिहीबार बसेको बैठकले आज राति १२ बजेदेखि लागू हुनेगरी पेट्रोलियम पदार्थको मूल्य बढाएको हो। नयाँ मूल्यअनुसार प्रतिलिटर पेट्रोलको मूल्य १५० रूपैँया पुगेको छ। त्यस्तै डिजेल र मट्टितेलको मूल्य प्रतिलिटर १३३ रुपैँया पुगेको छ। एलपी ग्यास र हवाई इन्धनको मूल्य भने यथावत राखेको निगमले जनाएको छ। इन्डियन आयल कर्पोरेसनले पेट्रोलियम पदार्थको मूल्य बढाएर पठाएपछि निगमले पेट्रोलियम पदार्थको मूल्य वृद्धि गरेको जनाएको छ। निगमका अनुसार ५५ रूपैयाँ मूल्य बढे पनि पेट्रोलमा ११ रूपैँया २८ पैसा, डिजेलमा ११ रूपैँया ७८ पैसा घाटा रहेको छ। तर मट्टितेलमा भने १९ रूपैँया ५१ पैसा फाइदा रहेको निगमले जनाएको छ।"
राजनीतिको अन्तर्विरोध,"चार्ल्स डार्विनको एक विश्वविख्यात सिद्धान्त छ, सर्भाइवल अफ द फिटेस्ट। यस शब्दावलीको प्रयोग सन् १८६४ मा प्रसिद्ध दार्शनिक हरबर्ट स्पेनरले डार्विनको चर्चित पुस्तक अन द ओरिजिन अफ स्पिसिज पढेपछि आफ्नो पुस्तक प्रिन्सिपल अफ बायोलोजी मा प्रथम पटक गरेका हुन्। डार्विनले क्रमिक विकासको सिद्धान्तको प्रतिपादन गरेका थिए। उनले प्राणी विकासका सिद्धान्तलाई सबैभन्दा पहिले प्रामाणिक रूपमा व्याख्या गरेको मानिन्छ। सर्भाइवल अफ द फिटेस्ट सिद्धान्तलाई संस्कृतमा बेग्लै प्रकारले भनिएको मान्यता छ, दैवो दुर्बल घातक: अर्थात् भगवान् पनि दुर्बल वा कमजोरलाई नै मार्दछ। र स्वस्थतम् कि उत्तरजीविता अर्थात् जो स्वस्थ छ उही बाँच्छ पनि भन्ने गरिन्छ। स्मरणीय कुरा के छ भने, हाम्रो स्वास्थ्यमा यो सिद्धान्त लागू हुन्छ। विश्वले सामना गरिरहेको कोभिड महामारीदेखि अन्य सरुवा रोग तथा विभिन्न समयमा मानव सभ्यता तथा अस्तित्वमाथि नै आएका महामारी, महाविपत्ति, प्रलय र स्वास्थ्य संकटका कारण भएका लाखौं, करोडौंको संख्यामा मानिसको मृत्यु गराउने प्राणघातक रोगहरूको सामना गर्दै सक्षमहरू अघि बढेको इतिहासले प्रमाणित गर्दछ। त्यति मात्रै होइन, राजनीतिसमेत यही सिद्धान्तमा आधारित हुन्छ। चाणक्यका चार नीति थिए साम, दाम, दण्ड र भेद। प्राचीन समयमा यी चार नीति प्रयोग गरेर राजा बन्थे र राजाका लागि राज्य बनाइन्थ्यो। शासनगर्न अथवा राजा बन्न राज्य बनाइने इतिहास प्राय: सबै मुलुकहरूको प्रारम्भिक यथार्थ हो। राज्य या देशहरू यसरी नै बनाइए। जनताका लागि राज्य बन्न थालेको धेरै समय भएको छैन। यथार्थ के हो भने, जनताका निम्ति राज्य या देश चाहिने र जनता नै शासक या राज्य प्रमुख, त्यो राज्यको नीति निर्माणकर्ता एवं प्रमुख अधिकारवाला रहने व्यवस्थाको परिणाम नै लोकतन्त्र हो। त्यसैले लोकतन्त्रमा जननिर्वाचित संस्था (संसद्) ले राज्यको सार्वभौमिकता र सार्वभौमसत्ताको प्रयोग तथा राष्ट्रिय अखण्डताको रक्षा गर्छ। संवैधानिक व्यवस्थाबमोजिम राज्यको प्रमुख कार्यकारी अर्थात् कार्यपालिका (सरकार) संसद्बाट गठन हुन्छ र सरकार संसद्प्रति उत्तरदायी हुन्छ। राज्यको अर्काे महत्त्वपूर्ण अंग न्यायपालिका निर्माण र गठनमा समेत संसदको प्रत्यक्षअप्रत्यक्ष भूमिका रहन्छ। किनभने सरकारको न्यायपरिषद्ले न्यायाधीश छान्दा संसदीय सुनुवाइबाट अनुमोदन गर्नुपर्ने व्यवस्था छ। त्यस्तै कुनै न्यायाधीशलाई पदमुक्त गर्नु पर्दा संसद्मा उक्त न्यायाधीशविरुद्ध महाअभियोग लगाएर पद मुक्त गर्न सकिने व्यवस्था छ। जनप्रतिनिधिमूलक संस्थाद्वारा संविधान निर्माण, ऐन कानुन निर्माण तथा संविधानको संशोधनसमेत गरिने हुदा राज्य निर्माणमा जनताको प्रत्यक्ष भूमिका रहन्छ। त्यसैले लोकतन्त्र एक मात्र यस्तो व्यवस्था हो, जुन व्यवस्थामा जनताका लागि राज्य (सत्ता) निर्माण गरिएको हुन्छ। राजनीतिक दल निर्माण तथा प्रजातन्त्र प्राप्तिका सात दशकभन्दा लामो इतिहास भएता पनि न्यायका लागि अझै निर्धक्क बन्ने अवस्था छैन। लोकतन्त्रमा जनताको अथाह, असीमित र प्रमुख अधिकार रहने भएता पनि त्यस अधिकारलाई उनीहरूले कसरी सदुपयोग गर्छन् भन्ने सवाल भने जनताको चेतनास्तर, शिक्षा, राजनीतिक जागरण, इच्छा शक्ति र योग्यतामा निर्भर रहने गर्छ। लोकतन्त्रको सबैभन्दा महत्त्वपूर्ण उपलब्धि बालिक मताधिकार हो। नागरिकले आवधिक निर्वाचनमा मतदान गर्नु अर्थात् भोट हाल्नु उसको अधिकार, कर्तव्य र दायित्व हो। त्यति नै महत्त्वपूर्ण जिम्मेवारी आफ्नो मताधिकारको दुरुपयोग हुन नदिनु पनि हो। लोकतन्त्रमा मतदाता अर्थात् नागरिकले आफ्नो अधिकार, कर्तव्य र दायित्व बुझिदिने हो भने, असल जनप्रतिनिधि चुनिएर आउने सुनिश्चित हुन्छ। त्यही नै राष्ट्र निर्माण, नागरिक अधिकारको ग्यारेन्टी, समानता, न्याय, संविधानको पूर्ण कार्यान्वयन, समृद्धि तथा सबै समस्याहरूको निर्मम समाधान आदिको मुख्य आधार हो। कमजोर लोकतन्त्रवादी तथा गैरलोकतन्त्रवादी शक्तिहरू हाबी भएका नेपालजस्ता मुलुकहरूमा जिम्मेवार मतदाता निर्माण गर्नेभन्दा अफवाह फैलाएर, घृणा जागृत गराएर, पैसाको लोभ देखाएर, डर, धाक र धम्की देखाएर, अनेक प्रकारले मतदातालाई प्रभावमा पारिन्छ। जसरी पनि जित्ने प्रचलनको बिगबिगी रहने हुँदा राजनीतिक परिवर्तनसँगै नागरिक चेतना र मताधिकारको अधिकार एवं त्यसको विशिष्ट महत्त्वबारे कहिल्यै कही बताइएन। आश्चर्यको सवाल त यो छ कि, सहरका शिक्षित, सभ्य र सम्पन्न ठानिनेहरू नै आफ्नो अमूल्य मताधिकारको दुरुपयोग गरिरहेका हुन्छन्। दूरदराजका अशिक्षित, भोका, पीडित जनतालाई विभिन्न प्रकारले प्रभावमा पार्ने घृणित र आपराधिक कार्य भएका छन्। समृद्ध लोकतन्त्रवादी मुलुकहरूमा मताधिकारको दुरुपयोगलाई अपराध र अनैतिक कार्य मानिन्छ। नेपालमा राजनीतिक दल निर्माण तथा प्रजातन्त्र प्राप्तिका सात दशकभन्दा लामो इतिहास भएता पनि लोकतन्त्र, नागरिक स्वतन्त्रता, मानवाधिकार, समानता र न्यायका लागि अझै निर्धक्क बन्ने अवस्था छैन। त्यसका विशेष कारण तथा आधारहरू छन्। पहिलो तथा प्रमुख कारण हो, राजनीतिक अन्तर्विरोध। दोस्रो कारण हो, राजनीतिक नेतृत्वको दलालीकरण एवं भ्रष्टीकरण र तेस्रो कारण हो, नागरिक असभ्यता। समाजवादको मृगतृष्णा आर्थिक विपन्नता र कमजोर राजनीतिक चेतना भएका मुलुकमा बढी बिक्री हुने सपना र काल्पनिक लक्ष्य बन्ने गरेको छ समाजवाद। समाजवादको परिकल्पना थोमस मोर (सन् १४७८१५७५) ले प्रथम पटक गरेका थिए। उनले बेग्लै राजनीतिक व्यवस्थाको कल्पना र तात्कालीक निरंकुश शासनको विरोध गरेका थिए। उन्नाइसौं शताब्दीका तीन समाजवादीहरू सेन्ट साइमन, चाल्र्स फुरिये र रबर्ट ओवेन थिए। उनीहरूको सिद्धान्त र लाखौं वर्षदेखि चलाइएको भनिएको आदिम साम्यवादको अध्ययन र विश्लेषणसमेत गर्दै सन् १८४८ फेब्रुअरीमा कार्ल माक्र्स र फ्रेडरिक एंगेल्सद्वारा कम्युनिस्ट घोषणापत्र (द कम्युनिस्ट मेनिफेस्टो) प्रकाशित गर्दै समाजवादको पुरानो मान्यतालाई काल्पनिक समाजवाद घोषित गरी समाजवादको नयाँ मान्यता अघि सारेका हुन्। समाजवादका दुई मान्यता अद्यापि जीवित छन्, एक लोकतान्त्रिक समाजवाद र दोस्रो हो, माक्र्सीय समाजवाद। माक्र्सीय समाजवादलाई कतिपय वैज्ञानिक समाजवाद भन्ने गर्छन्। वैज्ञानिक समाजवाद एक विशाल भ्रम र राजनीतिक अज्ञानता हो। कार्ल माक्र्स स्वयंले समाजवादलाई वैज्ञानिक कहिल्यै, कतै भनेनन्। उनले साम्यवादको परिकल्पना र व्याख्यासमेत गरेको भएता पनि त्यो असम्भव, काल्पनिक, माक्र्सको पण्डित्याईंबाहेक अन्य नरहेको प्रष्ट भइसकेको छ। पार्टीको नाममा समाजवादी शब्द जोड्ने तथा पार्टीको उद्देश्य र लक्ष्यमा समाजवाद राख्ने प्रचलनको होडबाजी चलेकै छ। नेपालको संविधानको प्रस्तावनामा नेपाल समाजवाद उन्मुख राष्ट्र भन्ने शब्द राखिदिएर भ्रम सिर्जना गरिएको छ। कस्तो समाजवाद, त्यसको आधारहरू के हुन्, कुनै आधार बिना संविधानमा समाजवाद शब्द राखिएको छ। जुन देशमा स्वास्थ्य र शिक्षाजस्तो संवेदनशील क्षेत्रमा निजी क्षेत्रको नाममा दलालीकरण तथा माफियातन्त्र हावी गराइएको छ, कथित कम्युनिस्ट पार्टीका नेताहरू अवैध र अकूत सम्पत्तिको मालिक बनेका छन्। कम्युनिस्ट पार्टीका प्रभावशाली नेता र तिनका आसेपासेका अनियमितता, भ्रष्टाचार, दलालीकरण, भड्किलो जीवनशैली र राजनीति गरेका भरमा आश्चर्यजनक ढंगबाट छोटो समयमा नै उनीहरूले जोडेका सम्पत्ति आदिले उनीहरूका कम्युनिस्ट एवं समाजवादी दल र सिद्धान्तको धजिया उडाइरहेका छन्। मुलुकका भोका नाङ्गा, अशिक्षित र कमजोर जनतालाई समाजवादको दिवास्वप्ना देखाई राजनीतिक स्वार्थपूर्ति गरिँदै आएको छ। वास्तवमा समाजवाद काल्पनिक राजनीतिक र आर्थिक व्यवस्था मात्रै हो। ज्ञातव्य रहोस्, एउटा यस्तो आर्थिक व्यवस्था जहाँ देशको सम्पूर्ण अर्थतन्त्रको स्वामित्व पूर्णतया सरकारमा निहित रहने आर्थिक राजनीतिक व्यवस्था जसलाई समाजवाद (सोसलिज्म) भनिन्छ। स्वामित्व भन्नाले वस्तुको उत्पादन, नियन्त्रण र व्यवस्थापन आदि भन्ने बुझिन्छ। प्रमुख अन्तर्विरोधहरू राष्ट्रवादी मुखुण्डो : राष्ट्रवाद निरपेक्ष हुनै सक्दैन। राष्ट्रवादले कुनै एक जाति, धर्म, भाषा, समाज, भूगोल आदिको पक्षपोषण गर्छ, अर्थात् राष्ट्रवाद ती पक्षहरूसग सापेक्षतामा आधारित रहन्छ। देश प्रेम, राष्ट्रभक्ति र राष्ट्रवाद फरक कुरा हुन्। राष्ट्र भक्ति महान् सवाल हो। मैले बोल्ने भाषा, मैले आस्था राख्ने धर्म, मेरो जातिसमुदाय, म जन्मेको भूगोलक्षेत्र, मेरो सामाजिकसांस्कृतिक धरोहर महान् र विशेष तर अन्यको नीच हो भन्ने मान्यता मानवता विरोधी छ। आफ्नो पहिचानप्रति सम्मान पाउन अन्यको पहिचान र यथार्थको सम्मान गर्न जरुरी हुन्छ। विश्वका कुनै जाति, कुनै धार्मिक सम्प्रदाय, कुनै भाषा, कुनै मान्यता, रङ विशेष तथा विशिष्ट र अन्य नीच, कमजोर, सानो, कम विशेष हुनै सक्दैन। सबै मानव विशेष हुन्। यो मान्यता स्थापित गर्न नसक्नु आजको विश्वको समान समस्या हो। हाम्रोजस्तो जात विशेषमा आधारित सामाजिक, राजनीतिक र आर्थिक अवस्था निर्धारण गरिने असभ्य समाज र मुलुकमा यो चेतनाको विकास गर्न जरुरी छ। राष्ट्रवादको नाममा एकल जातिवादी राज्यसत्ता स्वीकार्य हुँदैन। नेपालको संविधानको प्रस्तावनामा नेपाल समाजवाद उन्मुख राष्ट्र भन्ने शब्द राखिदिएर भ्रम सिर्जना गरिएको छ। कस्तो समाजवाद, त्यसको आधारहरू के हुन्, कुनै आधार बिना संविधानमा समाजवाद शब्द राखिएको छ। अमेरिकी आर्थिक सहयोग मिलेनियम च्यालेन्ज कर्पाेरेसन (एमसीसी) एक विकास सहयोगका कारण नेपालका राजनीतिक दलहरूबीच देखिएको विभाजन र झगडाले हाम्रा दलहरूको हैसियत प्रष्ट्याएको छ। विशेषत: कम्युनिस्ट पार्टीका जड आदर्शवाद र उनीहरूलाई प्रयोग गर्ने स्वार्थ राष्ट्रको चाहना एवं उनीहरूमा मौलाएको राष्ट्रवादी भ्रमका कारण मुलुकलाई क्षति पुर्याउने निश्चित छ। सरकारमा बस्न राजनीतिक लज्जाको सीमा नाघ्ने तर देशको इज्जतको सरोकार समेत नराखी स्वार्थ शक्ति राष्ट्रको हितमा काम गर्ने दल र तिनका नेतालाई चिन्न अब ढिला नगरौं। वर्ण व्यवस्थाका आधार : शास्त्रीय कम्युनिस्टहरूले भन्ने गरेको जस्तो वर्ग संघर्षको इतिहास हिन्दु धार्मिक राजनीतिका कारण उत्पन्न भएको वर्ण अर्थात् जात व्यवस्थाको कारण र आधार होइन। वर्ण व्यवस्थामा जात जन्मको आधारमा निर्धारण हुन्छ, न कि वर्गका आधारमा। अर्थात् जात जन्मको आधारमा हुने भएकाले शिक्षित र सम्पन्न हँुदैमा जात बदलिँदैन। यो कुरा गीतालगायत धार्मिक ग्रन्थहरूमा स्पष्ट लेखिएका छन्। यो यथार्थको विपरीत मान्यता राख्ने राजनीतिक अन्तर्विरोध हामीकहाँ जीवितै छ। यो भ्रमबाट शिघ्रातिशीघ्र मुक्त हुन जरुरी छ। साथै हिन्दू धार्मिक राजनीति को उपज जात व्यवस्था भएकाले यो ब्राह्मण धर्मको समस्या हो, अन्य धर्मभित्र छूत, अछूत र जन्मका आधारमा उच, नीच हुँदैन। लोकतन्त्र विरुद्धको भ्रम : नेपालको राजनीतिक परिवर्तनमा सबै जातजाति, समुदाय, लिंग र क्षेत्रको अमूल्य योगदान रहिआएको छ। मूलत: चार राजनीतिक शक्ति छन्। एक: आदिवासी जनजाति समुदाय, दोस्रो: दलित समुदाय, तेस्रो: आर्य खस समुदाय र तेस्रो हो मधेसी समुदाय। यी चार राजनीतिक शक्तिको समुदायगत जनसंख्याको आधारमा पूर्ण समानुपातिक प्रतिनिधित्वको संवैधानिक ग्यारेन्टी गर्नुपर्छ।"
स्थानान्तरणको माग गर्दै माइतीघरमा प्रदर्शन,"काठमाडौंः विराटनगरस्थित नोबेल मेडिकल कलेजका विद्यार्थीहरुले माइतीघरमा प्रदर्शन गरेका छन् । उनीहरुले कलेजले आफूहरुलाई 'टर्चर' दिएको भन्दै स्थानान्तरणको मागसहित आन्दोलनमा उत्रिएका हुन् । पटकपटक चिकित्सा शिक्षा आयोग, काठमाडौं विश्वविद्यालयको ध्यानाकर्षण गराउँदा पनि स्थानान्तरण नगरिएको भन्दै दबाबस्वरुप प्रदर्शन गरेका हुन् । विद्यार्थीले आफूहरूलाई सुरक्षा खतरा रहेको बताएका छन् । एमबीबीएस प्रथम वर्षमा अध्ययनरत १० विद्यार्थीले कलेज प्रशासनबाट अभिभावक र आफूहरुमाथि सुरक्षा खतरा रहेको भन्दै स्थानान्तरणको माग गरेका हुन् । एक पीडित विद्यार्थीले भने,'पटकपटक सरोकारवाला पक्षलाई ध्यानाकर्षण गराउँदा पनि सुनुवाइ भएन । बाध्य भएर आन्दोलनमा उत्रिएका छौं ।' आन्दोलन गरेका विद्यार्थी र अभिभावकलाई नेता बन्न खोज्ने भन्दै उल्टै कलेजबाट धम्की आइरहेको छ । यसरी असुरक्षित भएर पढ्न सक्दैनौं, हामीलाई अन्तै सारियोस् ।' गत माघ ७ गते स्थानान्तरणका लागि विद्यार्थीले शिक्षा मन्त्रालयमा निवेदन दिएका थिए । लगत्तै आयोगमा पनि निवेदन दिएका थिए । गत पुस पहिलो सातादेखि नोबेलमा एमबीबीएस प्रथम वर्षको कक्षा सञ्चालन भइरहेको छ ।"
"गगन र बाबुरामलाई रावलको जवाफ : सदनमा चिच्याउँदैमा राष्ट्रघात पखालिन्न, को को आउने हो म तयार छु","काठमाडौं : नेकपा एमालेका नेता डा भीमबहादुर रावलले एमसीसी अनुमोदन गर्नेलाई इतिहासले राष्ट्रिय गद्धार अंकित गर्ने बताएका छन् । एमाले अछामकाठमाडौं सम्पर्क मञ्चको ११औं सम्मेलनलाई सम्बोधन गर्दै रावलले संसदमा चिच्याएर अनुमोदन गर्दैमा राष्ट्रघात नछोपिने र इतिहासले मूल्यांकन गर्ने बताए । रावलले संसदमा बहस कहाँ गर्ने भनेर प्रश्न गर्ने कांग्रेस महामन्त्री गगन थापा र एमसीसी सम्झौता नेपालले नै छनोट गरेको हो भन्ने जसपा संघीय परिषद अध्यक्ष डा बाबुराम भट्टराईको अभिव्यक्तिको जवाफ पनि दिए । संसदमा जसरी छलफल नगरी चिच्याएर सत्ता गठबन्धनले अनुमोदन गरिएको छ, यसले नेपालको स्वाधीनता र निर्णय गर्ने क्षमतामा गम्भीर आघात पुगेको छ । यसमा संलग्नलाई इतिहासले राष्ट्रिय गद्धार भनेर अंकित गर्नेछ, उनले भने । रावलले एमसीसी सम्झौताको बहसमा को को आउने हो आउ भनेर चुनौती दिए । अर्थमन्त्री, परराष्ट्रमन्त्री, महामन्त्री, को को छन् ? आउनुस् । म उहाँहरुलाई यो सम्झौता कहाँ कहाँ राष्ट्रघात छ भनेर देखाइदिन्छु, गगन थापालाई जवाफ दिँदै रावलले भने, उहाँ(गगन)ले अमेरिकी कानुन कहाँ छ, हावादारी कुरा गर्ने भन्नुभयो । म उहाँलाई पढेर सुनाउँछु । कहाँ लेखेको छ भन्ने कांग्रेस महामन्त्री र प्रधानमन्त्री सबैलाई सुनाउँछु । रावलले एमसीसी नेपालले नै छनोट गरेको भन्ने बाबुरामलाई पनि जवाफ फर्काए । सम्झौता नेपालले छनोट गरेको होइन । एमसीसीका ११ जना कर्मचारीले प्रतिवेदन बनाएका हुन्, उनले भने । पूर्वप्रधानमन्त्रीजस्तो पोर्टफोलियो नाघेर एमसीसीलाई पत्र लेखेकोमा प्रचण्डको आलोचना गर्दै रावलले व्याख्यात्मक घोषणा ठगात्मक घोषणाबाहेक केही नभएको उनको भनाइ छ ।"
धनुषामा एक महिनाको अवधिमा ९ बालविवाह रोकियो,"ढल्केवर(धनुषा) : धनुषामा एक महिनाको अवधिमा ९ वटा बालविवाह रोकिएको छ । माघ १२ गतेदेखि फागुन १५ गतेसम्ममा जिल्लाभित्र ९ वटा बालविवाह रोकिएको धनुषा प्रहरीले जनाएको छ । गोप्य सूचनाको आधारमा बाल बालिकाको अभिभावक, न्यायिक समिति, नागरिक समाज, विभिन्न महिला समूहलगायत तथा संघसंस्थासँगको समन्वयमा प्रहरीले ९ वटा बालविवाह रोकेको धनुषा प्रहरी प्रवक्ता एवं डीएसपी जितेन्द्र बस्नेतले जानकारी दिए । उनका अनुसार एक महिनाको अवधिमा उमेर नपुगेका धनुषाको विदेह नगरपालिकामा तीन र शहिदनगर नगरपालिकामा,धनुषाधाम नगरपालिका, लक्ष्मीनिया गाउँपालिका, सबैला नगरपालिका, क्षीरेश्वरनाथ नगरपालिका, जनकपुरधाम उपमहानगरपालिकामा एकएक गरी ९ वटा बालविवाह रोकिएको हो । धनुषालगायत मधेशमा बढ्दै गएको बाल विवाहका घटना रोक्न प्रहरी प्रशासनले आफ्नो सक्रियता बढाएको छ । जिल्लामा सामुदायप्रहरी साझेदारी कार्यक्रमअन्तर्गत पछिल्लो समय गाउँगाउँमा सचेतना अभियान चलाउँदै आएको डीएसपी बस्नेत बताउँछन् । समाजमा समाजिक तथा परम्परागत कुरीतिको रुपमा जडा गाडेको बालविवाह न्यूनीकरणमा जनचेतनाको अभाव भएको महिला अधिकारकर्मी वीणा कडारीको बुझाइ छ । मुलुकी अपराध संहिता, २०७४ मा बालविवाहको कसुर गर्ने गराउने व्यक्तिलाई तीन वर्षसम्म कैद र ३० हजार रुपैयाँसम्म जरिवाना हुनसक्ने कानूनी व्यवस्था छ ।"
"चुनावी गठबन्धनको सख्त विरोधमा शेखर, एक्लै प्रतिस्पर्धामा उभिनुपर्छ","काठमाडौं: नेपाली कांग्रेसका केन्द्रीय डा शेखर कोइरालाले चुनावी गठबन्धनको विरोध गरेका छन् । आसन्न स्थानीय तह निर्वाचनमा पार्टीले नेकपा माओवादी केन्द्र र एकीकृत समाजवादीसँग चुनावी गठबन्धन गर्ने तयारी गरिरहेका बेला शेखरले कानुन व्यवसायीकै चुनावम गठबन्धनको विपक्षमा उभिएका छन् । उनले नेपाल बार एसोसिएसनको आसन्न निर्वाचनमा सत्ता गठबन्धनका दलहरु माओवादी केन्द्र र एकीकृत समाजवादीनिकट कानुन व्यवसायी संगठनसँग तालमेल गर्न नहुने अडान लिएका हुन् । कांग्रेसनिकट कानुन व्यवसायीको संस्था डेमोक्रेटिक लयर्स एसोसिएसन (डीएलए)ले सत्ता गठबन्धनका अन्य दलनिकट संगठनसँग तालमेल नगरी एक्लै प्रतिस्पर्धामा जानुपर्ने उनको जोड छ । विधिको शासन स्थापना गर्न डीएलएको महत्वपूर्ण भूमिका छ । यो लोकतान्त्रिक व्यवसायीहरुको पेशागत र बौद्धिक संगठन हो, उनले भनेका छन्, नेवाएको निर्वाचनमा डीएलए एक्लै प्रतिस्पर्धामा उभिनुपर्छ । अन्य पार्टीनिकट संगठनसँग गठबन्धन वा तालमेल गरिनु हुँदैन । यसो गरिए डीएलएको पेशागत मर्म र मर्यादामा आँच आउने शेखरको तर्क छ । कांग्रेसभित्र शेखर समूहले कुनै पनि निर्वाचनमा गठबन्धन गर्न नहुने र कांग्रेस एक्लै लड्नुपर्ने धारणा राख्दै आएको छ ।"
दुबईको भिसा लगाएर नयाँ दिल्ली हिँडेकी प्रमिलालाई विमानस्थलबाट फर्काइयो,"काठमाडौं: भिजिट भिसामा विदेश हिँडेका १६ जना नेपालीलाई त्रिअबि अध्यागमन कार्यालयले फिर्ता पठाएको छ। भिजिट भिसामा दुबई, साउदी अरेबिया र कतार हिँडेकाहरुलाई प्रस्थान अनुमति नदिइएको हो। तीमध्ये अष्ट्रेलिया र भारत जाने व्यक्तिसमेत रहेको अध्यागमन कार्यालयले जनाएको छ। नवलपरासीका सन्तोष पराजुली अष्ट्रेलियाका जान भनी त्रिभुवन अन्तर्राष्ट्रिय विमानस्थल आए पनि उनले भिसा पेश गर्न नसकेको अध्यागमन स्रोतले बतायो। त्यस्तै बर्दियाकी प्रमिला सुनारको गतिविधि शंकास्पद लागेर प्रस्थान अनुमति नदिइएको स्रोतले बतायो। उनी दुबईको भिसा लगाएर नयाँ दिल्ली प्रस्थान गर्न लागेपछि शंकास्पद लागेको स्रोतले बतायो। त्यस्तै दुबई हिँडेका बाराका जानुका नेपाल पंगेनी, रुपन्देहीका अंकिता गुप्ता, तेह्रथुमका हेमबहादुर आले, रामेछापका कमल प्रसाद कँडेल, काठमाडौंका इभा कँडेल, साउदी हिँडेका सर्लाहीका जितेन्द्रप्रसाद कुश्वाहा, कपिलवस्तुका अतरजहा मुसलमान, कतार हिँडेका सम्झाना कार्की राई रहेका छन्। त्यस्तै दुबई हिँडेका रामेछापका गीता कँडेल, निशा कँडेल र पर्साका प्रज्ञा मैनालीले आफैँ जान इच्छुक नभएपछि फिर्ता पठाइएको अध्यागमन स्रोतले बतायो।"
एनसेलले ल्यायो अल टाइम डेटा प्याक,"काठमाडौं : एनसेल आजियाटा लिमिटेडले नयाँ अल टाइम डेटा प्याक ल्याएको छ । नयाँ प्याक मंगलबारबाट सञ्चालनमा आइसकेको छ । यसका साथै नन्स्टप यूट्युब अफरअन्तर्गतको एक अल टाइम डेटा प्याकको भोलुम उही शुल्कमा दोब्बर प्रदान गरेको छ । नयाँ अल टाइम डेटा प्याकमा ७ दिनको समयसीमा रहेको ५ जीबी अल टाइम डेटा ग्राहकले करसहित मात्र १२५ मा सुचारु गर्न सक्छन् । त्यस्तै , नन्स्टप यूट्युब प्याकअन्तर्गत ग्राहकले करसहित मात्र १४७ मा ७ दिनको समयसिमा रहेको ४ जीबी अल टाइम डेटा, भाइबर म्यासेजिङ्का लागि छुट्टै ५०० एमबी डेटा र यूट्युबमा नन्स्टप पहुँच पाउँछन् । पहिला ग्राहकले यस यूट्युब प्याकमा यही मुल्यमा २ जीबी अल टाइम डेटा पाउँदै आएका थिए अब यो भोलुम बढेर ४ जीबी भएको छ । ग्राहकले एष्ट्रिक्स १७१२३ ह्यास डायल गरी नयाँ ५ जीबी अल टाइम डेटा प्याक सुचारु गर्न सक्छन् । त्यस्तै ग्राहकले ननस्टप यूट्युबसँग बन्डल गरिएको ४ जीबी अल टाइम डेटा र ५०० एमबी भाइबर म्यासेजिङ् डेटा बण्डल पनि एष्ट्रिक्स१७१२३ह्यास डायल गरी प्राप्त निर्देशन अनुसार सुचारु गर्न सक्छन् । ग्राहकले एनसेलको एप तथा वेबसाइटमार्फत पनि यी प्याकहरु खरिद गर्न सक्छन् । यी प्याकहरु सुचारु भएको दिनबाट ७ दिनको लागि मान्य रहनेछ । डेटा प्याकअन्तर्गत नयाँ अल टाइम डेटा प्याक र नन्स्टप युट्युब प्याकमा पुरानै मुल्यमा दोब्बर अल टाइम डेटासहित भाइबर म्यासेजिङ्का लागि छुट्टै डेटाले ग्राहकलाई थप मुल्य प्रदान गर्दै कुनैपनि समय सम्पर्कमा रहि रहन मद्दत गर्ने विश्वास एनसेलले लिएको छ ।"
अन्तर्राष्ट्रिय समुदायले तालिबानसँग काम गर्नुपर्ने,"वासिङटन डिसी : विभिन्न अन्तर्राष्ट्रिय समुदायले तालिबान सरकारसँग काम गर्नुपर्ने संयुक्त राष्ट्रसंघले जनाएको छ । अफगानिस्तानका लागि संयुक्त राष्ट्रसंघका विशेष दूतले सो कुरा बताएका हुन्। उनले यस विषयमा भनेका छन्, 'हुन त विश्व समुदायलाई तालिबानसँग काम गर्न, उनीहरुसँग व्यवहार गर्न मन छैन होला तर पनि यो बाध्यता हो कि विश्वले तालिबानसँग काम गर्नुपर्ने अवस्था छ।' संयुक्त राष्ट्रसंघीय विशेष दूत डेबोरा लियोन्सले भने, 'अहिले यहाँका नागरिक निकै अप्ठेरोमा परेका छन्, अब विश्व समुदायले ती नागरिकका लागि पनि तालिबान सरकारसँग काम गर्नु जरुरी छ ' संयुक्त राष्ट्रसंघको सुरक्षा परिषदमा अफगानिस्तानका बारेमा जानकारी गराउँदै उनले सो कुरा बताएका हुन्। उनले अहिले विश्व समुदाय तालिबानबाट टाढा रहेको तर पनि यस्तो अवस्थामा यहाँका नागरिकले भने दुःख पाएको भन्दै तर अब त्यहाँका नागरिकका लागि पनि तालिबानहरुसँग सहकार्य गर्नुपर्ने अवस्था आएको बताए। अफगानिस्तानमा तालिबान शासन आएपछि यहाँका नागरिकलाई ठूलो मानवीय सहायताको खाँचो परेको जानकारी पनि उनले सो अवसरमा दिएका थिए।"
भीम रावलको चुनौती: चीनले सीमा मिचेको हो भने वार्ता किन नगरेको? डर लाग्छ भने मलाई पठाउ,"काठमाडौं : नेकपा एमाले नेता डा भीमबहादुर रावलले लिम्पियाधुरा, लिपुलेक र कालापानीमा भारतीय हस्तक्षेप ढाकछोप गर्न सरकारले चीनले सीमा मिचेको भनेर प्रचार गरेको आशंका गरेका छन्। चीनले सीमा मिचेको हो किन वार्ता नगरेको भनेर उनले प्रश्न गरेका छन् । एमाले अछामकाठमाडौं सम्पर्क मञ्चको ११औं सम्मेलनलाई सम्बोधन गर्दै रावलले चीनसँग वार्ता गर्न डराएको हो भने आफूलाई प्रतिनिधिका रुपमा पठाउन चुनौती दिए । कर्णालीमा कांग्रेसका मुख्यमन्त्रीले चीनले सीमा मिचेको भनेका छन् । यदि चीनले सीमा मिचेको छ भने कांग्रेसकै मुख्यमन्त्री छन् । कांग्रेसकै परराष्ट्रमन्त्री छन् । सभापति देउवाजी आफैं प्रधानमन्त्री छन् । चीनसँग वार्ता कसले रोक्यो ? नेपाली जनतालाई जवाफ चाहिन्छ, उनले भने । रावलले थपे, चीनसँग वार्ता गर्न डर लाग्छ भने सरकारले निर्णय गरेर मलाई विशेष प्रतिनिधि बनाएर पठाउनुस् । म गएर कुरा गर्छु । चिनियाँ प्रधानमन्त्रीसँग नेपाली जनताको तर्फबाट वार्ता गर्छु । तर वार्ता नगर्ने र सीमा मिच्यो भनेर प्रचारमात्रै गरिरहने हो भने यो भारतीय हस्तक्षेप ढाकछोप गर्ने षडयन्त्र हुने उनको भनाइ छ । होइन यो गर्नुहुन्न भने कर्णाली प्रदेशमा सीमा मिचेको भनेर तपाईहरुले गरेको प्रचार लिम्पियाधुरा, लिपुलेक र कालापानीमा भारतीय हस्तक्षेप ढाकछोप गर्ने षडयन्त्र हो । याद गर्नुस्, रावलले चेतावनी दिए । उनले कालापानीमा भारतीय सेना आउँदा सुदूरपश्चिम घर भएका प्रधानमन्त्री देउवा, उनका परराष्ट्र मन्त्री कहाँ छन् भनेर प्रश्नसमेत गरे ।"
दराज र आइएमई पेसँग आइएमइ पे डेसम्बन्धी सम्झौता,"काठमाडौं : नेपालको अग्रणी अनलाइन बजार दराज र आइएमई पेसँग सम्झौता साझेदारी भएको छ । दराज नेपालका डिजिटल पेमेन्ट एण्ड पार्टनरसीप प्रमुख अरुण फुयाँल र आइएमई पेका सहायक महाप्रबन्धक प्रमोदमान सिंह बस्न्यातले सम्झौतामा हस्ताक्षर गरेका हुन् । आइएमइ पेसँग साझेदारी गरी आइएमई पे डे घोषणा गर्न पाएकोमा उत्साहित भएको नेपालका डिजिटल पेमेन्ट एण्ड पार्टनरसीप प्रमुख अरुण फुयाँलले बताए। उनले भने,' साझेदारीको मुख्य उद्देश्य भने ग्राहकहरूलाई किनमेल गर्न डिजिटल प्लेटफर्म रोज्नका लागि थप कारणहरू प्रदान गर्नुको साथै नेपाली इकमर्स इकोसिस्टमलाई नयाँ उचाइमा पुर्याउन मद्दत गर्नु हो।' हरेक आइतबार आइएमई पे डे सुरु हुने घोषणा गरेको छ । यससँगै दराज र आइएमइ पे प्रयोगकर्ताहरूले आफ्नो आइएमई पे वालेट मार्फत दराजमा भुक्तानी गर्दा हरेक आइतबार १० (अधिकतम रु ३५०) सम्मको अतिरिक्त छुट पाउनेछन्। साथै दराजका ग्राहकहरूले आफ्नो आइएमइ पे भिसा कार्डमार्फत भुक्तानी गर्दा हरेक आइतबार १० प्रतशत (अधिकतम ५००) सम्मको अतिरिक्त छुट पाउनेछन्। ग्राहकहरूले आइएमइ पे वालेट वा आइएमइ पे भिसा कार्ड भौचरहरू दराज एप वा वेबसाइटमार्फत सङ्कलन गर्नुपर्ने हुन्छ।"
"निर्वाचनमा कांग्रेस एक्लै लड्न तयार छ, तालमेलबारे पार्टीका सबै तहबाट राय लिन्छौं : नेता सिंह","काठमाडौं: नेपाली कांग्रेसका नेता प्रकाशमान सिंहले आसन्न स्थानीय तहको निर्वाचनमा चुनावी तालमेलका लागि पार्टीले सातवटै तहका कार्यसमितिको सल्लाहअनुसार निर्णय लिने बताएका छन् । काभ्रेको धुलिखेलमा बिहीबार आयोजित पत्रकार सम्मेलनमा नेता सिंहले चुनावी तालमेलका बारेमा निर्णय गर्नका लागि सबै तहका कार्यसमितिसँग राय लिइने बताएका हुन् । कांग्रेसले केन्द्रीय कार्यसमिति, सातवटै प्रदेश कार्यसमिति, ७७ जिल्ला कार्यसमिति, १६५ संघीय निर्वाचन क्षेत्र कार्यसमिति, ३३० प्रदेश निर्वाचन क्षेत्र कार्यसमिति, ७५३ पालिका कार्यसमिति, ६ हजार ७४३ वडा कार्यसमितिको भावनाअनुसार के गर्दा राम्रो हुन्छ ? पार्टीको हित हुनेगरी, संविधान जोगाउन, संघीयतालाई संस्थागत गर्न, विकास निर्माणका कार्य अगाडि बढाउन र सुशासनलाई सर्वोपरी हितमा राखेर कदम अगाडि बढाउँछ, उनले भने । उनले १४औँ महाधिवेशनबाट पार्टी नयाँ ऊर्जा उत्पन्न भएको जिकिर गर्दै कांग्रेस एक्लै पनि चुनाव लड्न तयार भएको बताए । कांग्रेसको भर्खरै महाधिवेशन सम्पन्न भएको छ, सिंहले भने, अर्गनाइजेसनमा उर्जा पैदा भएको छ । उर्जाअनुसार कांग्रेस एक्लै लड्नलाई पनि तयार छ । प्रतिगमन रोक्न पाँच दलीय गठबन्धन बनेको र गठबन्धन सरकारले संविधानको भावना र मर्मअनुरुप सरकारले स्थानीय तहको निर्वाचन मिति तोकेको उनको भनाइ छ ।"
सिरियामा मानवीय सहायताको खाँचो तत्कालै रहेको संयुक्त राष्ट्रसंघको भनाइ,"वासिङटन डिसी : संयुक्त राष्ट्रसंघले सिरियाको उत्तरपश्चिमी क्षेत्रका लाखौँ नागरिकलाई मानवीय सहायताको तत्कालै खाँचो परेको जनाएको छ । संयुक्त राष्ट्रसंघका मानवीय सहायतासम्बन्धी एजेन्सीका प्रमुख मार्टिन गिरिफिथले सो कुरा बताएका हुन्। उनले अहिले नै सिरियामा कम्तीमा पनि एक करोड ४६ लाख मानिसहरु मानवीय सहायताको पर्खाइमा रहेको बताएका छन्। त्यस्तै संयुक्त राष्ट्रसंघका महासचिव एन्टोनियो गुटर्रेसका प्रवक्ताले सो विषयमा जानकारी गराएका छन्। उनले सिरियामा अहिलेसम्म आन्तरिक रुपमा अर्थात् देशभित्रै विस्थापित भएकाहरुको संख्या ६९ लाख रहेको छ । उनीहरुमध्ये सबैलाई खाद्यान्न औषधिदेखि बाससम्मको आवश्यकता रहेको पनि उनले बताएका छन्। उक्त संस्थाले आगामी महिनादेखि नै कतिपय स्थानमा खाद्यान्नकै अभाव हुन थाल्ने पनि स्पष्ट गरेको छ। सिरियाली ती क्षेत्रका मानिसलाई अहिले खाना, औषधि तथा अन्य आधारभूत तथा अत्यावश्यकताका सामग्रीहरुको खाँचो रहेको संयुक्त राष्ट्रसंघीय प्रवक्ताले बताए। यस अघिदेखि नै संयुक्त राष्ट्रसंघका मानवीय सहायतासम्बन्धी निकायका अधिकारीहरुले सिरियाको उत्तरपश्चिमी क्षेत्रमा बसोबास गरिरहेका ३४ लाख नागरिकमध्ये ९० प्रतिशतलाई मानवीय सहायताको खाँचो रहेको बताउँदै आएका थिए । ती नागरिकहरु सिरियामा करिब एक दशकको समयमा द्वन्द्वको चपेटामा परेका छन् । जसका कारणले अहिले आएर आर्थिक संकट थपिएको छ । उनीहरु खाना र बासकै समस्यामा परेका बताइएको छ । सिरियाका अधिकांश क्षेत्रहरु द्वन्द्वग्रस्त क्षेत्रमा परेका छन् । ती क्षेत्रमा अहिले पनि सरकारले सहायता सामग्री पुर्याउन सकिरहेको छैन । संयुक्त राष्ट्रसंघका अधिकारीहरुले पछिल्लो समयमा त्यहाँ कोभिडको पनि समस्या उत्पन्न भएको छ । सिरियामा सन् २०११ देखि नै यहाँका राष्ट्रपतिका विरुद्धमा जनआन्दोलन चर्किएको थियो । सिरिया लामो समयदेखि हिंसा जारी छ । यहाँ गृहयुद्ध सुरु भएकाले लाखौँ नागरिक यस हिंसाका कारण विस्थापित पनि हुन पुगेका छन् । साथै यहाँका कम्तीमा पनि चार लाख नागरिकले ज्यान गुमाउनु परेको बताइएको छ । रासस"
रसियाका ९ हजार सैनिक मारिएको युक्रेनको दावी,"बेलायत : रसियाका ९ हजार सैनिक मारिएको युक्रेनले दावी गरेको छ। युद्धमा दुवै देशले सैनिक मारेको दावी गर्दै आएका छन्। बुधबार रसियाको रक्षा मन्त्रालयले युक्रेनसँगको युद्धमा ४९८ सैनिक मारिएको र १५९८ जना घाइते भएको जनाएको थियो। सैनिकतर्फको क्षतिमा युक्रेन र रसियाले फरक फरक तथ्यांक सार्वजनिक गरेका छन्। संयुक्त राष्ट्रसंघका अनुसार बुधबारसम्म २२७ युक्रेनी नागरिकको मृत्यु र ५२५ जना घाइते भएका छन्। संयुक्त राष्ट्रसंघका अनुसार रूसी सेनाले युक्रेनको महत्त्वपूर्ण सहर खेरसन समेत कब्जा गरेको छ। मस्कोले युक्रेनको टुक्रिएको क्षेत्र डोनेस्क र लुहान्स्कलाई स्वतन्त्र राज्यको रूपमा मान्यता दिएको तीन दिनपछि रुसी सेनाले फेब्रुअरी २४ मा युक्रेनमा सैन्य कारबाही सुरु गरेको थियो। बेलायत, अमेरिका, क्यानडा र युरोपेली संघलगायत धेरै देशले युक्रेनमा रुसको सैन्य कारबाहीको निन्दा गरेका छन् र मस्कोमाथि प्रतिबन्ध लगाएका छन्। यी देशहरूले युक्रेनलाई रुससँग लड्न सैन्य सहयोग गर्ने वाचा पनि गरेका छन्। युक्रेनमा रुसले आक्रमण गरेपछि त्यहाँबाट करिब १० लाख मानिस पलायन भएका छन्। संयुक्त राष्ट्र संघका अनुसार रुसी हमलाको कारण अहिलेसम्म १० लाख मानिस युक्रेनबाट छिमेकी मुलुकमा पलायन हुन बाध्य भएका हुन्।"
रुसी सेनाद्वारा युक्रेनको खेरसन सहर कब्जा,"खेरसन : रूसी सेनाले युक्रेनको रणनीतिक रूपमा महत्त्वपूर्ण सहर खेरसन कब्जा गरेको न्यु योर्क टाइम्सले युक्रेनी अधिकारीहरूलाई उद्धृत गर्दै उल्लख गरेको छ। 'सहर घेरिएको छ', खेरसनका मेयर इगोर कोलिखाएभले सो कुरा जनाएको युक्रेन मिडिया आउटलेट द किभ इन्डिपेन्डेन्टले बताएको छ। दक्षिणी क्षेत्रीय राजधानीको स्थिति रूसी सेना सहरमा प्रवेश गरेपछि तनाबपूर्ण रहेको कोलिखाएभले बताए। क्रिमियन प्रायद्वीपको उत्तरपश्चिममा रहेको ३ लाख मानिसहरूको सहर खेरसनको पतन महत्त्वपूर्ण छ किनभने यसले रुसीहरूलाई युक्रेनको दक्षिणी तटीय क्षेत्रलाई नियन्त्रण गर्न र ओडेसा सहरतिर पश्चिमतर्फ जान बाटो खुल्ने छ। बुधबार युक्रेनमा सर्वसाधारणको हताहतीको घटना बढेको छ। संयुक्त राष्ट्र संघले २२७ नागरिक मारिएको बताएको छ । एन वाइ टि का अनुसार, युक्रेन सरकारले सुरुमा नागरिकको मृत्युको संख्या २ हजारभन्दा बढी उल्लेख गरेको थियो तर युक्रेनको आपतकालीन सेवा एजेन्सीले पछि त्यो संख्यालाई 'अनुमानित' भन्दै कति मानिसहरू अझै पनि आगलागीमा परेका र भग्नावशेषमा हराइरहेका कारण यकिन तथ्याङ्क बाहिर नआइसकेको जनाएको छ। मस्कोले युक्रेनको टुक्रिएको क्षेत्र डोनेस्क र लुहान्स्कलाई स्वतन्त्र राज्यको रूपमा मान्यता दिएको तीन दिनपछि रुसी सेनाले फेब्रुअरी २४ मा युक्रेनमा सैन्य कारबाही सुरु गरेको थियो। बेलायत, अमेरिका, क्यानडा र युरोपेली संघलगायत धेरै देशले युक्रेनमा रुसको सैन्य कारबाहीको निन्दा गरेका छन् र मस्कोमाथि प्रतिबन्ध लगाएका छन्। यी देशहरूले युक्रेनलाई रुससँग लड्न सैन्य सहयोग गर्ने वाचा पनि गरेका छन्। राजदूत नियुक्तबारे सत्ता गठबन्धनमा छलफल युक्रेन रुस युद्ध : सात दिनमा १० लाख मानिस विस्थापित सिरियामा मानवीय सहायताको खाँचो तत्कालै रहेको संयुक्त राष्ट्रसंघको भनाइ"
पारा ओलम्पिकमा रसिया र बेलारुसमाथि प्रतिबन्ध,काठमाडौं: चीनको बेइजिङमा हुने शीतकालीन पारा ओलम्पिक २०२२ का प्रतिस्पर्धाबाट रसिया र बेलारुसलाई प्रतिबन्ध लगाइएको छ। रसिया र युक्रेन द्वन्द्वका कारण उनीहरुको सहभागितामा प्रतिबन्धन लगाएको अन्तर्राष्ट्रिय पारालिम्पिक समितिले जनाएको छ। बेइजिङ पारालिम्पिकको उद्घाटन शुक्रवार हुँदैछ भने प्रतिस्पर्धाहरू शनिबारबाट हुनेछन्। यसअघि फिपाले पनि रसियाको फुटबल टोलीलाई निलम्बित गरेको थियो।
मोरङमा शंकास्पद वस्तु भेटियो,मोरङ : मोरङमा शंकास्पद वस्तु भेटिएको छ। कोशी लोकमार्गअन्तर्गत बुढीगंगा गाउँपालिका ३ मा शंकास्पद वस्तु भेटिएको प्रहरीले जनाएको छ। प्रेसर कुकरलाई रातो कपडाले बाँधेको अवस्थामा शंकास्पद बस्तु फेला परेको मोरङ प्रहरी प्रमुख एसपी जनार्दन जिसीले जानकारी दिए। प्रिमियर वायर उद्योग अगाडि उक्त वस्तु भेटिएको हो। पश्चिमी सडकमा शंकास्पद वस्तु भेटिएपछि सवारी साधनलाई पूर्वी सडकतर्फ डाइभर्ट गरिएको छ। प्रहरीको निगरानी रहेको घटनास्थलमा नेपाली सेनाको टोली बम डिस्पोजल टोली आउँदै गरेको एसपी जीसीले बताए।
"कांग्रेस र माओवादीबाट निर्वाचित वडाध्यक्षले त्यागे पार्टी, एमसीसीमा प्रचण्डले आत्मसमर्पण गरे, देउवाले पेले","काठमाडौं : अमेरिकी अनुदान सहायता एमसीसी सम्झौता संसदबाट अनुमोदन गरेकोमा असन्तुष्टि जनाउँदै सत्तारुढ दलका दुई वडाध्यक्षले पार्टी परित्याग गरेका छन्। एमसीसीमा पार्टी नेतृत्वले आत्मसमर्पण गरेको र जनमतविपरीत पेलेर अनुमोदन गरेको भन्दै सिन्धुपाल्चोकको बाह्रबिसे नगरपालिका वडा नम्बर २ मा कांग्रेसबाट निर्वाचित वडाध्यक्ष बमबहादुर तामाङ र कञ्चनपुरको शुक्लाफाँटा नगरपालिका वडा नम्बर ८ मा माओवादी केन्द्रबाट निर्वाचित वडाध्यक्ष बहादुरसिंह महराले पार्टी परित्याग गरेका हुन्। कांग्रेसबाट निर्वाचित तामाङले 'लोकतान्त्रिक पार्टीले आम जनचाहनाविपरीत एमसीसी पास गर्ने, आम कार्यकर्ताहरुले भनेको कुनै पनि कुराको सुनुवाई नगर्ने, पेलेर लैजान खोज्ने, विधि विधानभन्दा व्यक्तिवादी सोच बढी हाबी हुनेजस्ता अलोकतान्त्रिक क्रियाकलाप टुलुटुलु हेरेर बस्नुभन्दा पार्टीबाट विद्रोह गर्न अन्तरआत्मले भनेको उल्लेख गरेका छन्। अन्तरमनको निर्देशन, पार्टीका शुभेच्छुक, आम मतदाताको सल्लाहबमोजिम आफूले ३२ वर्षमा माया गरेको, रगत पसिना बगाएको कांग्रेस पार्टी परित्याग गर्न बाध्य भएको उनको भनाइ छ। त्यसैगरी माओवादी केन्द्रबाट निर्वाचित वडाध्यक्ष महराले दलाल सत्ता र त्यसका हिमायतीहरुले षडयन्त्रपूर्वक राष्ट्रघाती एमसीसी सम्झौता पारित गरेको र यसले नेपाललाई अमेरिकी साम्राज्यवादको नवउपनिवेशमा घोषित रुपले समाहित गरेको आरोप लगाउँदै यसमा पार्टी र त्यसको मूल नेतृत्व प्रचण्डले आत्मसमर्पण गरेर पारित गर्न मुख्य भूमिका खेलेकाले परित्याग गरेको उल्लेख गरेका छन्। यसले हामीजस्ता इमान्दार कार्यकर्तालाई लज्जित बनाएको छ। यो राजनीतिक प्रतिक्रान्ति मात्रै नभएर जघन्य खालको राष्ट्रघाती कदम हो। त्यसैले म यस्तो खाले राष्ट्रिय आत्मसमर्पणवादको सति जान नसक्ने भएकोले आजकै मितिदेखि सो पार्टीको सुप प्रदेश सम्मेलन प्रतिनिधिसहित सम्पूर्ण जिम्मेवारीबाट राजीनामासहित पार्टी परित्याग गरेको घोषणा गर्दछु, महराले विज्ञप्तिमा भनेका छन्।"
बाँसगढी औद्योगिक महोत्सव : अटोमोबाइलदेखि थारु परिकारसम्म,"गुलरिया : बर्दियाको बाँसगढी नगरपालिकामा वाईवाई पाँचौ बाँसगढी औद्योगिक कृषि पर्यटन व्यापार मेलाअन्तर्गत बर्दिया महोत्सवमा सुरु भएको छ। महोत्सवमा अटोमोबाइल, कृषि, पर्यटनलगायत थारु परिकारसहितको सय वटा स्टलहरु राखिएका छन्। कृषि पर्यटन, उद्योग व्यापार तथा संस्कृतिको पहिचान, विकास र समृद्धिमा हामी सबैको अभियान भन्ने उद्देश्य लिएर बर्दिया महोत्सव सुरु गरिएको हो ।बाँसगढी बजारमा संचालित मेलामा राष्ट्रिय कलाकारहरुको प्रस्तुति रहनेछ बाँसगढी उद्योग बाणिज्य संघ बर्दियाको मुख्य आयोजना रहेको महोत्सवको बाँसगढी नगरपालिका संरक्षक छ । सीजी ग्रुपद्वारा संचालित वाईवाई चाउचाउको प्रायोजन रहेको बर्दिया महोत्सवमा केन्द्र तथा प्रदेश उद्योग बाणिज्य महासंघ र बर्दियाका ८ वटै पालिका तथा पालिकाअन्तर्गतका उद्योग बाणिज्य संघहरुको ऐक्यवद्धता छ । महोत्सवमा कृषि उद्योग र पर्यटनलाई प्रमुख महत्व दिइएको उद्योग बाणिज्य संघ बाँसगढीका अध्यक्ष रामसिंह थारुले बताए । सोमबारदेखि संचालनमा आएको महोत्सव फागुन २६ गते सम्म चल्नेछ । पर्यटकीय सम्भावना बोकेको जिल्लामा बर्दिया राष्ट्रिय निकुञ्ज, कृष्णसार, बढैया ताललगायत बाँसगढीको ओम केदारेश्वर धाम पर्यटकीय गन्तव्यको रुपमा परिचित छन्। पर्यटकीय गन्तव्यहरुको प्रर्बद्धनका लागि पनि बर्दिया महोत्सवलाई सेतुका रुपमा लिइएको छ । बर्दियाको कृषि उपजको बजारीकरणलाई पनि मेलाले मद्दत पुग्ने आयोजकको विश्वास लिएको छ। मेला अवधिभर ४ करोड रुपैयाँको कारोबार हुने अनुमान लिएको छ। अध्यक्ष सिंहले ८० लाख रुपैयाँ आय र १० लाख रुपैयाँ बचत गर्ने महोत्सवको लक्ष्य रहेको बताए। बचतबाट उद्योग बाणिज्य संघ बाँसगढीको सुविधा सम्पन्न हल निर्माण गर्ने योजना बनाइएको छ। महोत्सवमा स्थानीय कृषि उत्पादन, घरेलु हस्तकलाका सामग्रीहरु, स्थानीय थारु परिकार भेषभूषा, स्थानीय थारु संस्कृतिलगायत बाल उद्यान महोत्सवका प्रमुख आर्कषण छन् । उनले सबैलाई मेला अवलोकन गरी स्थानीय व्यवसायीहरुको मनोवल वृद्धिगर्न अनुरोध गरेका छन् । महोत्सव १ लाख जनाले अवलोकन गर्ने अनुमान छ । बर्दिया महोत्सवले जिल्लाको व्यवसायिक क्षेत्रमा देखिएको व्यापार मन्दी हटाउन सहयोग पुग्ने बाँसगढी नगरपालिकाका नगरप्रमुख शालिकराम अधिकारीले बताए । मेलाको माध्यमबाट आर्थिक क्रियाकलापमा सुधार हुने विश्वास लिएको उनले बताए। उनले भने,' स्थानीय उत्पादनलाई बजारीकरण गर्दै उपभोक्ताबीच पहिचानसँगै उपभोग गराउन मेलाले प्रेरणा दिने आश लिएका छौं।' स्थानीय व्यापार प्रर्बद्धनका लागि संचालित महोत्सवलाई सबैले सहयोग गरी सफल बनाउनु पर्ने नगरप्रमुख अधिकारीको भनाइ छ । बाँसगढीलगायत छिमेकी जिल्लाका स्थानीयको मेलामा भीड लागेको छ। बाँसगढी नगरपालिका वडा नम्बर ८ दांगपुर निवासी नोखबहादुर डाँगीले मेलाले किसानलाई फाइदा पुगेको बताए।"
"अधिवेशन स्थलमा विवाद, सिरहा कांग्रेस निर्वाचन अन्यौलमा","सिरहा : नेपाली कांग्रेस जिल्ला कार्य समिति सिरहाको निर्वाचन अन्यौलमा परेको छ। केन्द्रीय कार्य समितिले फाल्गुन २० गते अधिवेशनको मिति तोकेको भएपनि अधिवेशन स्थलको विषयमा विवाद उत्पन्न भएपछि अन्यौल देखिएको हो । सदरमुकाम सिरहा कि गोलबजार ? विषयमा विवाद सुरु भएको हो । यहाँ वडा, पालिका, प्रदेश र क्षेत्रीय समितिको अधिवेशनसम्म सदरमुकाम सिरहाको जिल्ला समन्वय समितिको गेष्ट हाउसमा निर्वाचन कार्यालय थियो । त्यहीबाट निर्वाचन अधिकृत संजीव लामाले अधिवेशन प्रक्रिया पूरा गराएका थिए। महाधिवेशनसम्ममा जिल्ला अधिवेशन सम्पन्न हुन नसकेपछि पटक पटक म्याद सारिएको थियो । पछिल्लो समय जिल्ला अधिवेशन गराउन आएका अधिकृत लामाले निर्वाचन गराउन तोकिएको कार्यालयमा पुगेकै छैन् । कुनै प्रक्रिया सुरु गरेको छैन् । सभापति रामचन्द्र यादवकै इसारामा होटल होटलमै बसेर छलफल चलाउने गरेको आरोप छ । मतदाता नामावली प्रकाशन, उम्मेदवारी दर्ता प्रक्रिया केही पनि सूचना निकालेका छैन् । जिल्ला सभापति रामचन्द्र यादवका अनुसार जिल्ला कार्य समितिको निर्णय गरी गोलबजार निर्वाचन स्थल तय भएको छ । केही साथीले विमती जनाएपछि निर्वाचन प्रक्रियामा बाधा पुगेको छ । हामीले निर्वाचन अधिकृतलाई निर्वाचन गराउने जिम्मा सुम्एिका छौ,'उनले भने,'अब के हुन्छ हेरौँ ।' कार्य समितिको बैठकमा आफ्नो पक्षका नेताहरुलाई मात्रै बोलाएर निर्णय गरेको जिल्ला सचिव पंचलाल महतोले बताए । के निर्णय गरेको होहोइन हामीलाई कुनै जानकारी छैन्,उनले भने,म लगायत १२ जना जिल्ला सदस्य बैठकमै नबोलाई निर्णय गरेको सुनिएको छ ।सभापति रामचन्द्र यादव बलमिचाइँ गरिरहेको उनले बताए । सिरहाको विवादको विषयमा केन्द्रीय निर्वाचन समितिमा लेखेर पठाएको निर्वाचन अधिकृत लामाले बताए । केन्द्रबाट निर्देशन आएअनुसार गरिने उनले सुनाए । सिरहामा सभापतिका लागि रामसुन्दर चौधरी र रामचन्द्र यादवले प्यानल बनाएर उम्मेदवारी दिने तयारी गरेको छ । उनीहरुले कांग्रेस क्षेत्रीय प्रतिनिधिहरु मत मागिरहेका छन् । तर, निर्वाचन हुने नहुने टुङ्गो भने छैन।"
महोत्तरी कांग्रेस सभापतिमा त्रिपक्षीय भिडन्त,"जनकपुरधाम : नेपाली कांग्रेसको महोत्तरी सभापतिका लागि त्रिपक्षीय भिडन्त हुने भएको छ । महोत्तरी सभापतिका पदका लागि बुधबार तीनजनाले उम्मेदवारी दर्ता गराएका छन् । जिल्ला सभापति पदमा नेपाली कांग्रेसका नेता नागेश्वर यादव, बजरंग नेपाली र सुशिल यादवले उम्मेदवारी दर्ता गराएका हुन् । महोत्तरी सभापतिका तीन उम्मेदवारबीच प्रतिस्पर्धा हुने भएपनि पहिलो चरणमै मत परिणम आउने आंकलन गरिएको छ । सभापतिमा तीनै उम्मेदवारबीच कडा प्रतिष्पर्धा हुने देखिएको छ । यद्यपी सभापति शेरबहादुर देउवा पक्षका जिल्ला सभापति पदका उम्मेदवार नागेश्वर यादव पहिलो चरणमै निर्वाचित हुने सम्भावना रहेको पुराना कांग्रेसीजनको भनाइ छ । नागेश्वरको पक्षमा ३ जना क्षेत्रीय सभापति, जिल्लाको ४ मध्ये ३ केन्द्रीय सदस्य र शेखर कोइराला पक्षका नेताहरु साथ दिएपछि अन्य दुई उम्मेदवारको तुलनामा नागेश्वर बलिया देखिएको नेताहरुको आंकलन छ । यादवलाई महोत्तरीको ४ निर्वाचन क्षेत्रमध्ये ३ क्षेत्रीय सभापति महेश झा, राजकरण साह र राघवेन्द्र झाको साथले बलियो बनाएको छ । महोत्तरीमा चार केन्द्रीय सदस्यमध्ये कल्याण गुरुङ्ग, नगिना यादव र प्रदेश सांसद समेत रहेकी केन्द्रीय सदस्य मञ्जु यादवले नागेश्वरलाई नै साथ दिएका छन् । यादवलाई शेखर कोइला पक्षका रामचन्द्र तिवारी, पूर्व केन्द्रीय सदस्य किरण यादवको समेत साथ छ। महोत्तरीमा कांग्रेसबाट निर्वाचित ३ मेयरमध्ये लोहारपट्टीका मेयर शैलेन्द्र यादव र बलवाका मेयर विनोद यादवले समेत जिल्ला सभापतिमा नागेश्वरलाई साथ दिंदा पहिलो चरणमै नागेश्वर निर्वाचित हुने सम्भावना उच्च रहेको समर्थकहरुको दावी छ । अर्का सभापतिका उम्मेदवार सुशिल यादवको पक्षमा पटकपटक महोत्तरीको जिल्ला सभापति रहेका महेन्द्र कुमार राय, औरही नगरपालिकाका मेयर सुशिल कुमार यादव, कांग्रेसका प्रभावशाली नेता नरेन्द्र यादवले साथ दिइरहेका छन् । यसैगरी बजरंग नेपालीको पक्षमा रामचन्द्र तिवारीसहितका पक्षले आआफ्ना तर्क गर्दै जित्ने सम्भावना रहेको दावी गरेका छन् ।"
ऊर्जा दिने ऊर्जा व्यापार,"सबैलाई दिगो, भरपर्दो, सर्वसुलभ, गुणस्तरीय र स्वच्छ ऊर्जा उपलब्ध गराउने कुरामा नेपाल सरकारले प्राथमिकता दिएको देखिन्छ। विद्युत् क्षेत्रको समग्र विकास गरी देशलाई आत्मनिर्भर बन्न सक्छ। देशभित्र खपत हुने ऊर्जाका अन्य स्रोतहरूलाई विद्युतीय ऊर्जाले विस्थापित गरी व्यापार घाटा कम गर्न सकिन्छ। उत्पादित विद्युत् ऊर्जाको आन्तरिक तथा बाह्य बजार विस्तार गर्न तथा जनतामा विद्युत् ऊर्जाको पहुँच बढाउँदै यसको उपयोगबाट देशको सम्पूर्ण ऊर्जाको माग पूरा गर्न सकिन्छ। यस आर्थिक वर्षमा ऊर्जा क्षेत्रमा करिब २७१०७७ मेगावाट विद्युत् उत्पादन भई राष्ट्रिय प्रसारण लाइनमा आबद्ध भएको छ। राष्ट्रिय गौरवको माथिल्लो तामाकोसी जलविद्युत् आयोजना सम्पन्न भई दुईवटा युनिट सफलतापूर्वक परीक्षण गरिएको छ। यहाँबाट उत्पादन भएको र बाँकी युनिटहरू परीक्षणको क्रममा छन्। विद्युत्को आन्तरिक खपतका साथै बाह्य व्यापारका लागि राष्ट्रिय तथा अन्तरदेशीय प्रसारण लाइनहरूको निर्माण तथा विस्तार भइरहेको छ। नेपालमा नै प्रथम टनेल बोरिङ प्रविधिको प्रयोगबाट भेरी बबई डाइभर्सन बहुउद्देश्यीय आयोजनाको सुरुङ निर्माणको कार्य सम्पन्न भएको देखिन्छ।निजी क्षेत्रबाट ९ जलविद्युत् आयोजना गरी जम्मा ११९०७७ मेगावाट र राष्ट्रिय गौरवको माथिल्लो तामाकोसी जलविद्युत् आयोजनाको पहिलो र दोस्रो युनिट सफल परीक्षण भई जम्मा १५२ मेगावाट उत्पादन भएको छ। यो गत आर्थिक वर्षमा ऊर्जा क्षेत्रमा २७१०७७ मेगावाट विद्युत् राष्ट्रिय प्रसारण लाइनमा जडान भयो। बूढीगण्डकी जलाशययुक्त जलविद्युत् आयोजनाको डुबान क्षेत्रको गोरखा र धादिङ जिल्लातर्फको गरी हालसम्म कुल ४८ हजार ७ सय ८४ रोपनी (८४ प्रतिशत) जग्गाको मुआब्जाबापत रु ३३ अर्ब ८८ करोड ८३ लाख वितरण भएको छ। करिब ४१९ प्रसारण लाइन (६६ केभीभन्दा बढी) निर्माण भएको छ। विद्युत् क्षेत्रमा बाह्य सहयोग एवं व्यापारका लागि भारत, चीन, बंगलादेशजस्ता छिमेकी देशलगायत अन्य देशहरूसँग समेत समझदारी एवं अन्तर्देशीय प्रसारण लाइनहरूको निर्माण तथा विस्तारजस्ता महत्त्वपूर्ण कार्यहरू भएका देखिन्छन्। हरेक ऊर्जा बस्ती, हरेक घर, ऊर्जा घर, शिक्षा र स्वास्थ्यको लागि उज्यालो विशेष कार्यक्रम, एक प्रदेश, एक मेगा प्रोजेक्ट कार्यक्रम, नेपालको पानी जनताको लगानी र घरघरमा विद्युतीय चुल्हो प्रयोगको कार्यक्रमजस्ता कार्यक्रम ल्याइएका छन्। यस्ता कार्यक्रममार्फत विद्युत् उत्पादनमा स्वदेशी र विदेशी लगानीलाई प्रोत्साहन दिएको देखिन्छ। सौर्य ऊर्जा, नवीकरणीय ऊर्जा र वैकल्पिक ऊर्जा प्रवद्र्धनमा जोड दिनुका साथै विद्युतीय चुल्होेको प्रयोगमा समेत प्रोत्साहन दिएको छ। सरकारले ऊर्जालाई लक्षित गरी विभिन्न नारा र योजना ल्याएको छ। काम र योजनाका सम्झौता पनि सगै भएका छन्। सौर्य, नवीकरणीय र वैकल्पिक ऊर्जा प्रवद्र्धनमा फड्को मारेको छ। १८ घण्टे लोडसेडिङको कालो दिनबाट नेपाल उज्यालो युगमा प्रवेश गरिसकेको छ। अहिले हामी विद्युत् बेच्ने चरणमा प्रवेश गरेका छौैं। नेपाल सरकारले आगामी आर्थिक वर्षमा राष्ट्रिय विद्युत् प्रणालीको जडित क्षमता १ हजार ३ सय ८६ मेगावाटबाट विद्युत् जडित क्षमता ३ हजार मेगावाट पुर्याउने लक्ष्य राखेको छ। हाल नेपालभर ६६ केभीभन्दा बढी क्षमताको ४ हजार २ सय ५१ सर्किट किलोमिटर प्रसारण लाइन निर्माण भएको छ। द्विपक्षीय संयन्त्रसम्बन्धी सहमतिहरू न्यु बुटवलगोरखपुर ४०० केभी अन्तरदेशीय प्रसारण लाइनअन्तर्गत नेपालभारत सीमादेखि भारतको गोरखपुरसम्म (भारतीय खण्ड) को प्रसारण लाइन निर्माणको लागि नेपाल विद्युत् प्राधिकरण र भारतको पावर ग्रिड कर्पोरेसन अफ इन्डियाको संयुक्त स्वामित्वमा छ। यसरी भारतमा कम्पनी स्थापना गर्न र सो कम्पनीमा ५० प्रतिशत सेयर पुँजी लगानी गर्न नेपाल विद्युत् प्राधिकरणलाई नेपाल सरकार, मन्त्रिपरिषद्बाट मिति २०७८ साउन १९ मा स्वीकृति प्रदान गरेको। नेपालबंगलादेशबीच जोइन्ट वर्किङ ग्रुप (सहसचिवस्तर) र जोइन्ट स्ट्रिङ कमिटेड (सचिवस्तर)को तेस्रो बैठक भदौ २८२९, २०७८ मा भर्चुअल माध्यमबाट सम्पन्न भयो। २०७६ असोज २७ र २८ गते संयुक्त निर्देशक समितिको बैठकमा भारतको बैंगलोरमा भएको थियो। यसअघि प्राधिकरणले देवीघाट र त्रिशूली जलविद्युत् आयोजनाको कुल ३९ मेगावाट मात्रै निर्यात गर्ने अनुमति पाएको थियो। निर्यातको अवसर नपाउँदा प्राधिकरणले गत मनसुनमा झन्डै रु ५ अर्बबराबरको बिजुली खेर गएको बताएको छ। २०७६ सालमा भारतको बैंगलोरमा भएको बैठकमा पहिलो अन्तरदेशीय ढल्केबर मुजफ्फपुर अन्तरदेशीय प्रसारण लाइनको क्षमता वृद्धि, भारतीय ग्रिड प्रयोग गरी नेपाल र बंगलादेशबीच विद्युत् आदानप्रदानलगायत ९ वटा विषयमा छलफल भएको थियो। सप्तकोसी उच्च बाँध र सुनकोसी स्टोरेज कम डाइभर्सन आयोजना सप्तकोसी नदीका सातवटा शाखा नदीहरू : सुनकोसी, अरुण, तामाकोसी, इन्द्रावती, लिखु, दूधकोसी र तमोर हुन। यी नदीहरूमध्ये सुनकोसी, अरुण र तामाकोसी नदीहरूको उद्गमस्थल तिब्बत हो भने बाँकी चार नदीहरूको उद्गमस्थल नेपाल हो। सप्तकोसी नदी भारतको कुर्सेला भन्ने स्थानमा गंगा नदीमा गई समाहित हुन्छ। विगतका अध्ययनहरूलाई हेर्ने हो भने सन् १९४६ देखि १९५५ मा भारत सरकारबाट सप्तकोसी उच्च बाँध आयोजनाको अध्ययनका लागि स्थलगत सर्भेक्षण भएको थियो। यस सर्भेक्षणको आधारमा सन् १९८१ मा भारत सरकारद्वारा आयोजनाको सम्भाव्यता अध्ययन प्रतिवेदनसमेत तयार पारिएको थियो। उक्त प्रतिवेदनअनुसार सप्तकोसी उच्च बाँधबाट नेपाल र भारत दुवै देशलाई सिँचाइ, विद्युत् र बाढी नियन्त्रणबाट फाइदाहरू प्राप्त हुन सक्ने कुरा उल्लेख छ। त्यसैगरी सन् १९८५ मा जाइकाको सहयोगमा नेपाल सरकारले कोसी नदी बेसिनको जलस्रोत विकाससम्बन्धी गुरुयोजना तयार गर्दा समेत यस योजनाको साथै सुनकोसी स्टोरेज कम डाइभर्सन आयोजनालाई पनि प्राथमिकता दिई विकास गर्न सिफारिस गरिएको थियो। फलस्वरूप सन् १९९१ मा नेपालका तत्कालीन सम्माननीय प्रधानमन्त्रीज्यूको भारत भ्रमणको अवसरमा यस आयोजनाको प्राविधिक विवरणहरूलाई अन्तिम स्वरूप दिन संयुक्त रूपमा स्थलगत सर्भेक्षण गरी विस्तृत आयोजना प्रतिवेदन तयार गर्ने सहमति भएको थियो। त्यसका आधारमा आयोजनाको स्थलगत सर्वेक्षण कार्यको कार्यविधि तथा आयोजनाबाट प्राप्त हुने विभिन्न लाभहरूको मूल्यांकन गर्ने सिद्धान्तहरू तयार गरी तिनलाई अन्तिम स्वरूप दिन नेपालभारत संयुक्त विशेषज्ञ टोलीको गठन भएको थियो। आयोजनाको प्रारम्भिक प्रतिवेदन नेपाली पक्षबाट तयार भई दुवै देशका सरकारहरूबाट स्वीकृत भएको हो। यो प्रारम्भिक प्रतिवेदनलाई आयोजनाहरूको अध्ययन कार्यको लागि मार्गदर्शकको रूपमा लिइएको छ। सप्तकोसी उच्च बाँध बहुउद्देश्यीय आयोजना तथा सुनकोसी स्टोरेज कम डाइभर्सन आयोजना नेपाल सरकारको ऊर्जा, जलस्रोत तथा सिँचाइ मन्त्रालय, विद्युत् विकास विभागअन्तरगत रही उल्लेखित आयोजनाहरूको विस्तृत सम्भाव्यता अध्ययन प्रतिवेदन (डीपीआर) तयार गर्ने उद्देश्यको लागि स्थापना भएको कार्यालय हो। सप्तकोसी उच्च बाँध बहुउद्देशीय आयोजनाको अध्ययन गर्दा दुवै देशका आवश्यकताहरूलाई ध्यानमा राखी जलविद्युत् उत्पादन, सिँचाइ विकास, बाढी नियन्त्रण र व्यवस्थापन र सप्तकोसी नदीमा जलमार्गको व्यवस्था जस्ता उद्देश्यहरू प्राप्त गर्न अन्वेषण गर्नेछ। साथै आयोजनाको अध्ययन गर्दा कोसी नदीबेसिनको माथिल्लो तटमा रहेका उच्च प्राथमिकता प्राप्त जलस्रोत आयोजनाहरूको विकासलाई नकारात्मक असर नपर्ने गरी गरिनेछ। जलविद्युत् क्षमतासम्बन्धी अध्ययन भारतको केन्द्रीय विद्युत् प्राधिकरण (केविप्रा) लाई प्रारम्भिक शक्ति परीक्षण तथा जडान क्षमतासम्बन्धी अध्ययनका लागि तथांक उपलब्ध गराएको छ। नेपाल विद्युत् प्राधिकरण र भारतको केन्द्रीय विद्युत् प्राधिकरणबाट विद्युत् प्रणाली अध्ययनका लागि प्रस्ताव प्राप्त भएको छ। नेपाल विद्युत् प्राधिकरण (नेविप्रा) बाट प्राप्त भएको विद्युत् प्रणाली अध्ययनको प्रस्ताव राय प्रतिक्रियाका लागि भारतको केन्द्रीय विद्युत् प्राधिकरण (नेविप्रा) मा पठाइएको छ। १७१८ फेब्रुअरी २०१६ विराटनगरमा नेपाल विद्युत् प्राधिकरण, केन्द्रीय विद्युत् प्राधिकरण भारत, विद्युत् विकास विभाग र यस आयोजनाका प्रतिनिधिबीच सम्पन्न भएको बैठकबाट जलविद्युत्सम्बन्धी अध्ययनको क्षेत्राधिकारमा सहमति भएको छ। नेपाल विद्युत् प्राधिकरण (नेविप्रा)बाट प्राप्त भएको विद्युत् प्रणाली अध्ययनको आर्थिक प्रस्ताव राय बुँदागत रूपमा हेर्दा विभिन्न संघीय कार्यक्रमहरू सञ्चालनका लागि आवश्यक संख्यामा संरचना तथा जनशक्तिको अभाव भएको प्रष्ट हुन्छ। केही महत्त्वपूर्ण कार्यक्रम (बृहत् सिँचाइ प्रणालीहरूको मर्मत सम्भार तथा पुनस्र्थापना, विद्युतीकरण) का लागि न्यून बजेटका कारण लक्ष्यअनुसार कार्यान्वयन तथा सञ्चालन हुन नसकेको देखिन्छ। प्रसारण लाइन निर्माणमा स्थानीय अवरोधअधिक मुआब्जाक्षतिपूर्ति मागले प्रसारण लाइन निर्माणमा ढिलाइजस्ता समस्याहरू अझै छन्। तर पनि स्थानीय सरोकारवालाहरूसँग अधिकतम रूपमा समन्वय गर्दै उपलब्ध स्रोतसाधनको प्राथमिकताको आधारमा उपयोग गरी आंशिक रूपमा कार्य भइरहेको छ। संगठन तथा जनशक्ति पुनर्संरचनाका लागि अर्थ मन्त्रालय र संघीय मामिला तथा सामान्य प्रशासन मन्त्रालयको सहयोग र समन्वयमा ऊर्जा मन्त्रालयले आफ्ना लक्ष्य हासिल गर्दै अघि बढेमा आगामी दिनमा नेपालले ऊर्जा व्यापारमा नेपालले फड्को मार्नेमा दुई मत देखिन्न।"
आन्तरिक रेमिट्यान्सको सीमा घट्यो,"काठमाडौं : नेपाल राष्ट्र बैंकले देशभित्रकै एक व्यक्तिबाट अर्को व्यक्तिमा पठाउने रकमको सीमा घटाएको छ। विप्रेषण कम्पनीमार्फत विदेशबाट रेमिट्यान्स भित्र्याउने प्रमुख काम भएको भन्दै आन्तरिक रेमिट्यान्समा कडाइ गरेको हो। अब देशभित्र एक ठाउँबाट अर्को ठाउँमा रकम पठाउँदा दिनमा अधिकतम २५ हजार रुपैयाँसम्म मात्र कारोबार गर्न पाइनेछ। यसअघि एक लाख रुपैयाँसम्म कारोबार गर्न पाइने व्यवस्था थियो। केन्द्रीय बैंकले विदेशबाट आफन्त (बेनिफिसियरी)लाई पठाएको रेमिट्यान्स नगदमै भुक्तानी गर्न सकिने सीमा भने यथावत् छ। मुलुकभित्रै बैंकको शाखा विस्तार, क्यूआर कोड, वालेट, खल्तीलगायतका डिजिटल कारोबारबाट रकम स्थानान्तरण गर्न पाउने भएकाले रेमिट्यान्स कम्पनीमार्फत गर्ने कारोबार सीमा घटाएको हो। राष्ट्र बैंक भुक्तानी प्रणाली व्यवस्थापन विभागले बुधबार भुक्तानी प्रणालीसम्बन्धी एकीकृत निर्देशक २०७८ मा संशोधन गर्दै विप्रेषण कम्पनीहरूको आन्तरिक भुक्तानीको सीमा घटाउन निर्देशन दिएको हो। विप्रेषण कम्पनीको मुख्य काम विदेशी मुद्रा भित्र्याउने र उनीहरूको आफन्तलाई बाँड्ने मात्रै भएकाले देशभित्रको कारोबारमा सीमा घटाएको राष्ट्र बैंक भुक्तानी प्रणाली व्यवस्थापन विभागका कार्यकारी निर्देशक गुरुप्रसाद पौडेल बताउँछन्। हिजो कारोबारका विकल्प थिएनन्। त्यसैले विप्रेषण कम्पनीमार्फत मुलुकभित्र रकम आदानप्रदान गर्नुपर्ने बाध्यता थियो, उनले भने, तर अहिले आम सर्वसाधारणको पहुँचमा बैंक पुगेको छ। क्यूआर कोड, वालेट, कनेक्ट आईपीएस लगायतका डिजिटल भुक्तानीका माध्यमले सहज बनाएको छ। भुक्तानीका विविध विकल्प आएकाले देशभित्र पैसा पठाउन विप्रेषण कम्पनीबाट भन्दा अन्यबाट गर्न राष्ट्र बैंकले प्राथमिकता दिएको छ। नेपालमा ५४ वटा विप्रेषण कम्पनी सञ्चालनमा छन्।"
युक्रेन रुस युद्ध : सात दिनमा १० लाख मानिस विस्थापित,"वासिङटन डिसी : युक्रेनमा रुसले आक्रमण गरेपछि त्यहाँबाट करिब १० लाख मानिस पलायन भएका छन्। संयुक्त राष्ट्रका अनुसार हमलाको रुसी हमलाको कारण अहिलेसम्म १० लाख मानिस युक्रेनबाट छिमेकी मुलुकमा पलायन हुन बाध्य भएका हुन्। यी मानिस रुसले खुला रुपमा नै युक्रेनमा हमला गरेपछि पछिल्लो सात दिनभित्र पलायन भएका हुन्। रुसले अघिल्लो बिहीबार युक्रेनमा हमला गरेको थियो। रुस युक्रेन युद्धबाट निस्कने शरणार्थी समस्या सन् २०१५ मा युरोपमा भएको शरणार्थी संकटभन्दा ठूलो हुन सक्ने बीबीसी समाचारमा उल्लेख छ। त्यस समय सिरिया, इराकजस्ता युद्धग्रस्त देशबाट ठूलो संख्यामा मानिसहरु शरण लिन युरोपतिर लागेका थिए । युरोपमा सन् २०१५ मा १३ लाख मानिस विस्थापित हुनुपरेको थियो। युक्रेनमा एक साताभित्रै यो संख्या नाघेको छ। यस युद्धका कारण मुलुकमा नै करिब १२ करोड मानिसको आन्तरिक विस्थापन अर्थात् एक ठाउँबाट अर्को ठाउँमा विस्थापन हुने आशंका राष्ट्रसंघले व्यक्त गरेको छ ।"
सुखको तराजुमा दुःखको मानो,"मानिस प्रगति पथमा लम्किँदै शिखर चुम्न चाहन्छ। असीमित इच्छा र उच्च जीवनशैलीको चाहनाले चाहेर होस् वा नचाहेर स्वार्थी बन्दै जान्छ। यही स्वार्थरूपी भावनाले ईर्ष्यारूपी विष वृक्षलाई हुर्काउँदै लान्छ। जो स्वार्थी हुन्छन्, ती ईर्ष्यालु पनि हुन्छन्। उनीहरू अरूको प्रगति र खुसी देख्न सक्दैनन्। ईर्ष्याको रापमा क्रोध र विश्वासघातको जन्म हुन्छ। म र मेरोले स्थान लिइरहँदा हामी र हाम्रो भन्ने भाव विस्थापित हुन पुग्छ। सर्वे भवन्तु सुखिन सर्वे सन्तु निरामय भन्ने भावना कुण्ठित हुन्छ। स्वार्थ भनेको आफूले लिन मात्र खोज्नु हो। कसैलाई केही दिँदा पनि केही प्राप्त गर्नकै लागि मात्र दिन्छ। स्वार्थमा आधारित कुनै पनि सम्बन्ध दिगो हुँदैन। जब प्रयोजन सकिन्छ, सम्बन्ध पनि समाप्त हुन्छ। मानिस आखिर जतिसुकै नै सुन्दर भए पनि प्रशंसा उसको गुण र स्वभावकै हुने हो। स्वार्थी मानिसमा घमण्डले पनि बास लिएको हुन्छ। घमण्डले केही समयसम्म ठूलो त बनाउला तर महान् भने कहिल्यै पनि बनाउन सक्दैन। संसार बदल्ने सपना देख्नेहरूले पहिला आफूलाई बदल्न सक्नुपर्छ। स्वार्थले मानिसलाई विक्षिप्त बनाउँछ। विक्षिप्त मनहरूले बिग्रह ल्याउँछ। विवेकी निस्वार्थी सन्तुलित मनहरूले मात्र सुन्दर संसारको चित्र कोर्न सक्छन्। स्वार्थमा निहित सपनाहरूले कसै न कसैलाई चोट पुर्याएकै हुन्छ। तसर्थ स्वार्थ किन र केका लागि भन्ने महत्वपूर्ण हुन्छ। सुख त आफैंभित्र छ। देख्न र महसुस गर्न सक्नुपर्छ। सुख त ईर्ष्या र जलनमा होइन, सद्भाव र सम्मानमा छ। आफूले पाउनु मात्र खुसी र सुख होइन। त्याग र समर्पणमा पनि हुन्छ सुख। कसैका लागि जिउन सक्नुको खुसीले मानिसलाई आनन्दित बनाउँछ। आफूभित्रको वास्तविक सुख नदेख्नेहरू कुहिरोको कागसरी भौंतारिनु पर्छ। यसो त स्वार्थ र ईर्ष्या मानिसका जन्मजात गुण हुन् भन्दा फरक नपर्ला। इच्छा र चाहनाहरूले नै मानिसलाई प्रगतिशील पनि बनाएको छ। प्रगतिशीलका साथै मानिस संवेदनशील र सामाजिक प्राणी पनि हो। तथापि बाँच्न संघर्ष गरिरहँदा सामाजिक मूल्य, मान्यता र सद्भावबाट टाढिएर स्वार्थी बन्नु गलत हो। मानव जीवनका दुई पाटा सुख र दुःखमध्ये मानिस सुखका लागि स्वार्थी बन्ने गरेको देखिन्छ। ईर्ष्या र स्वार्थमा प्राप्त गरेका वैभवता तथा सुखहरू यथार्थमा भ्रम मात्र हुन्। यही भ्रममा यस्ता स्वार्थी व्यक्तिहरू बाँचिरहेका हुन्छन्। कुनै मानिस धन, सम्पत्ति, भौतिक सम्पन्नता, वैभवता, ऐश्वर्यता प्राप्त हुँदैमा ऊ सुखी हुँदैन। उसका असीमित चाहना र ईर्ष्यारूपी स्वभावले आफूलाई अरूसँग दाँज्न पुग्छ। यसरी आफूलाई अरूसँग सुखको तराजुमा जोखिँदा दुःखी नै पाउँछ। आफूलाई अरूभन्दा सुखी र खुसी देख्न चाहने मानिसको स्वभावले ईर्ष्या र स्वार्थ जन्माउँछ। शक्ति र दम्भको खेल सुरु हुन थाल्छ। यही स्वभावले मानिस आक्रान्त बन्दै समस्या र पीडामा डुब्छ। आजको वर्तमान समाज यसरी नै छट्पटिरहेको छ। आजको समाजमा मानिसको व्यवहार हेर्दा लाग्छ कि मानिसभन्दा खराब प्राणी अर्को छैन। रंग फेर्ने खालका छन् अहिलेका मानिस। स्वार्थपूर्तिका लागि पटकपटक रंग फेरिदिन्छन्। ईर्ष्याको तापमा मित्रतालाई जलाउँछन्। कसैको काखमा बसेर उसैको गला रेट्न पनि पछि पर्दैनन्। किनकि उसलाई अरूभन्दा धनी शक्तिशाली एवं वैभवशाली जो बन्नु छ। सुखी हुने बहानामा दुःखको सागरमा डुुबेको हेक्का पाउँदैनन्। स्वार्थमा गाँसिएको सुख र ईर्ष्यामा देखाएको माया अस्थायी हुन्। यस्तो सुख केही क्षणको न्यानो मात्र हो भन्ने बिर्सिएका छन्। सुख त आफैंभित्र छ। देख्न र महसुस गर्न सक्नुपर्छ। सुख त ईर्ष्या र जलनमा होइन, सद्भाव र सम्मानमा छ। आफूले पाउनु मात्र खुसी र सुख होइन। त्याग र समर्पणमा पनि हुन्छ सुख। कसैका लागि जिउन सक्नुको खुसीले मानिसलाई आनन्दित बनाउँछ। आफूभित्रको वास्तविक सुख नदेख्नेहरू कुहिरोको कागसरी भौंतारिनु पर्छ। मानिसलाई स्वार्थी बनाउने विभिन्न पक्षमध्येको एउटा पक्ष हो ईर्ष्या। मानिस किन ईर्ष्यालु हुन्छ त ? मानिस स्वभावैले आफूलाई अरूसँग दाँज्न चाहन्छ। हरेक मानिसको क्षमता एउटै स्तरमा हँुदैन भन्ने कुरालाई आत्मसात् गर्न चाहँदैन। जीवनमा केही गुमाएका र गुमाउने डरले पनि मानिसलाई ईर्ष्यालु बनाइरहेको हुन्छ। आफूले संगत गरेका हरेक व्यक्ति असल मित्र छन् भन्ने हँुदैन। मित्रताबाट पुग्न गएको चोटलाई बदलारूपी भावनाले पनि ईर्ष्यालु बन्नमा सहयोग पुर्याइरहेको हुन्छ। ईर्ष्या एक किसिमको मानसिक रोग पनि हो। आफूलाई अरूभन्दा सफल र विशिष्ट बनाउने चाहना बोकेका महत्वाकांक्षी व्यक्तिहरू पनि ईर्ष्यालु हुन्छन्। आफू सुखी हुन अरूको सुख खोस्न पर्दैन। आफ्ना इच्छा र चाहनाहरूलाई आफ्नै इच्छाशक्ति र मिहिनेतले प्राप्त गर्न सकिन्छ। स्वार्थ र ईर्ष्याले ठडाएको महल दीर्घकालीन हुँदैन। कसैको कुभलोका लागि चालिएका पाइलाहरू कतै खाडलमा भासिन सक्छन्। जीवन सुन्दर छ। असल एवं निस्वार्थरूपी भावनाले आत्मसन्तुष्टि प्राप्त हुन्छ। जहाँ कुनै द्वेष, ईर्ष्या र बदलाजस्ता दानवरूपी तत्वहरूको उपस्थिति रहँदैन। संसारमा केही कुरा सत्य र निश्चित छ भने त्यो प्राणीको मृत्यु हो। मानिस त्यसको अपवाद हुन सक्ने भएन। भौतिक जीवनको समयावधि यकिन गर्न सकिँदैन तथापि मृत्यु हुन्छ भन्ने स्पष्ट छ। अस्थायी जीवनमा पनि मानिस किन सौहार्दपूर्ण सम्बन्धमा रहन सक्दैनन् ? किन स्वार्थी बन्दै गइरहेका छन् ? किन पूर्वाग्रही बन्छन् ? किन ईर्ष्यालु र कपटी छन् ? बाँच्नका लागि संघर्ष गर्छ। पहिला आफू बाँच्न चाहन्छ। पहिला आफू अनि अरू भन्ने सोचको जन्म त्यहीँबाट सुरु हुन्छ। मृत्यु निश्चित छ भन्दैमा सबै छोडेर निराश जीवन व्यतित गर्न भन्न खोजिएको पनि होइन। तथापि स्वार्थको सीमा भने हुनु आवश्यक छ। आफू सुखी हुन अरूको सुख खोस्न पर्दैन। खुट्टा तान्नेहरू खुट्टामुनि नै रहने हुन्। माथि रहन त हात तान्न पुग्नु पर्छ। आफूभित्रको वास्तविक सुख नदेख्नेहरू कुहिरोको काग सरी भौंतारिनु पर्छ। स्वार्थी मानिसहरू आफ्नै मनमस्तिष्कलाई खेलौना बनाएर खेल्छन्। सत्यलाई असत्यको पर्दाले छेक्न खोज्छन्। सूर्यलाई हत्केलाले के छेकिन्थ्यो, आखिर सत्य, सत्य नै हो। स्वार्थ र ईर्ष्यामा खुसी देख्नेहरू सज्जनको रूपमा झुटको सहारामा जिइरहेका हुन्छन्। एउटा स्वार्थी व्यक्तिले अरूलाई छल्ने नाममा आफैंलाई छलिरहेको हुन्छ। आफैंलाई ठगिरहेको हुन्छ। मानिसको रूपरंग र अनुहार हेरेर उसको स्वभाव र उद्देश्य यकिन गर्न सहज छैन। दुनियाँलाई मानिस मित्रतामा भन्दा स्वार्थको सहारामा चलाउन लागिपरेका छन्। सद्भाव, विश्वास र भरोसाको गला रेटिँदै छ। सद्भाव र मायामा पनि स्वार्थको गन्ध आउँछ। मायाले चल्ने संसारलाई ईर्ष्या र स्वार्थको चाबीले घडीको सुईंलाई उल्टो घुमाउन थालिएको छ। संसार पूरै स्वार्थले भरिँदा आफूले आफैंलाई विश्वास गर्न नसकिने अवस्थाको सिर्जना हुन्छ। ईर्ष्या र स्वार्थमा मानिस अरूलांई दुःख दिने नाममा आफैं दुःखी भइरहेको छ। स्वार्थमा जिउनु जिउँदै मृत्यु समान हो। निस्वार्थी भावनाले नै मानिसलाई मृत्युपर्यन्त पनि जीवित राख्छ। जीवन सुन्दर छ। असल एवं निस्वार्थरूपी भावनाले आत्मसन्तुष्टि प्राप्त हुन्छ। जहाँ कुनै द्वेष, ईर्ष्या र बदलाजस्ता दानवरूपी तत्वहरूको उपस्थिति रहँदैन। त्यो आत्मसन्तुष्टि नै परमआनन्द हो। स्वार्थ कति उचित र अनुचित छ भन्ने विषयमा विभिन्न तर्क नभएका भने होइनन्। कुनै एक सीमासम्म स्वार्थ आवश्यक पनि छ। सीमित स्वार्थ नभई कुनै पनि क्षेत्रको विकास सम्भव पनि हुँदैन । स्वार्थले नै मानिसमा परिवर्तन, समृद्धि, विकासको भावना बीजारोपण गराउँछ। सकारात्मक सोचले जन्मिएको स्वार्थले अहित होइन, समग्र समाजको हित गर्छ। आफ्नो स्वार्थलाई समाज र देशको स्वार्थसँग जोडेर अगाडि बढ्नुपर्छ। मभन्दा हामी भन्ने भावनाको विकास हुन जरुरी छ। आफ्नो अधिकारको प्रयोग गर्दा अरूको हक र अधिकारप्रति सचेत हुनुपर्छ। आफ्नो भलाइका लागि अरूलाई घात गर्नु पाप हो। अपराध हो। धन सम्पत्ति वैभव ऐश्वर्य जीवनको केही अंश भए पनि सबै थोक भने होइन। स्वार्थरूपी ईर्ष्याले कहिले पहिलो बनाउँदैन। खुट्टा तान्नेहरू खुट्टामुनि नै रहने हुन्। माथि रहन त हात तान्न पुग्नुपर्छ। बलियो प्रतिद्वन्द्वीसँगको जितमा गर्व हुन्छ। प्रतिद्वन्द्वीलाई पनि आफू समान बनाएर प्रतिस्पर्धामा उत्रनु वीरता हो। स्वार्थ र जालझेलमा गरिएको प्रतिस्पर्धा कायरता हो। वास्तविक सुख सन्तुष्टि र आनन्दको अर्थ र मर्म बुझेर समग्र मानव प्राणीको भलाइका लागि आफ्नो कार्य गर्नु सार्थक जीवन हो।"
रत्नराज्य क्याम्पसमा 'नेपाल' भाषा पढाइने,"काठमाडौं : काठमाडौं महानगरपालिकाले रत्नराज्यलक्ष्मी क्याम्पसलाई आगामी पाँच वर्षका लागि स्नातकोत्तर तहमा नेपाल भाषा पठनपाठन गर्न आर्थिक सहगोग गरेको छ । बुधबार कामपाका प्रमुख विद्यासुन्दर शाक्य र क्याम्पस प्रमुख प्रा डा जीवनधर ज्ञवालीले यस विषयको सम्झौतापत्रमा हस्ताक्षर गरे। हस्ताक्षरपछि प्रमुख शाक्यले क्याम्पस प्रमुख ज्ञवालीलाई चालु शैक्षिक सत्रका लागि १५ लाखको चेक हस्तान्तरण गरे। गएको कात्तिक १६ गते बसेको कामपाको ७० औँ कार्यपालिका बैठकले त्रिभुवन विश्वविद्यालयअन्तर्गत रत्नराज्यलक्ष्मी क्याम्पसको स्नातकोत्तर तहमा नेपाल भाषा अध्यापन गराउन वार्षिक १५ लाख उपलब्ध गराउने निर्णयअनुरुप बुधबार उक्त रकम उपलब्ध गराएको हो । 'आधारभूत तहमा नेपाल भाषा पढाउन थालेपछि आकर्षण बढेको देखेपछि यसलाई माथिल्लो तहसम्म पुर्याउन हामीले लगानी गरेका हौँ', प्रमुख शाक्यले भने। नेपाल भाषा स्नातक तह सञ्चालन गर्न त्रिभुवन विश्वविद्यालयमा विद्यार्थीले माग गर्दै आएका छन् । 'विगत केही वर्ष सञ्चालन भएका कक्षापछि विद्यार्थी नभएपछि कार्यक्रम रोकियो, तीन वर्षअघि २५ विद्यार्थीले अध्ययन गर्न पाउनुपर्ने माग राख्नै निवेदन दिएका थिए', क्याम्पस प्रमुख ज्ञवालीले भने। अहिले उपलब्ध गराएको रकम भवनको भौतिक संरचना निर्माण गर्ने, दुई शिक्षकलाई तलब दिने, पुस्तकालय निर्माण गर्ने र प्रशासकीय काम गर्ने प्रयोजनमा खर्च गर्नुपर्नेछ ।"
सुरु भयो मिथिलाको महाकुम्भ माध्यमा परिक्रमा,"जनकपुरधाम : मिथिलाञ्चलको बहुचर्चित सांस्कृतिक उत्सव १५ दिवसीय मिथिला मध्यमा परिक्रमा बिहीबारबाट विधिवतरुपमा सुरु भएको छ । यसलाई मिथिलाको 'महाकुम्भ' पनि भनिन्छ । फाल्गुन औंसीको दिनदेखि विधिवत रुपमा सुरु हुने यस परिक्रमामा लाखौं भक्तजनहरु सहभागी हुने गर्छन् । १५ दिनसम्म १५ वटा धार्मिक तिर्थस्थलहरुमा विश्राम गर्दै फागु पूर्णिमाको दिन परिक्रमा जनकपुर आइपुग्छ । त्यसको भोलीपल्ट होली मनाइन्छ । धनुषाको ठेरा कचुरी गाउँमा रहेको मिथिला बिहारी मन्दिरबाट मिथिला बिहारीको डोला बोकेर लाखौं भक्तजनहरु सहभागी भएका छन्। त्यहाँ डोलाको भव्य स्वागत गर्दै किशोरीजीको डोलासँगै जानकी मन्दिर दर्शन पछि जनकपुरको दक्षिणी ढोकामा रहेको परिक्रमाको पहिलो पडाव हनुमान गढी पुगेको छ । परिक्रमाको दोस्रो दिन रामसीताको डोलासहित यात्रुहरु भारतको कल्याणेश्वर स्थान पुग्ने गर्दछन् । कञ्चनवनमा इच्छावती गंगा र वीरजा गंगाको संगमस्थल रहेको र त्यहाँ रामसीताले होली उत्सव मनाएको स्मरणमा होली समारोहको आयोजना गरि परिक्रमा यात्रीहरुले होली खेल्ने गर्छन् । त्यहाँ महादेवको मन्दिरमा पूजा अर्चना गरी राति विश्राम गरिन्छ । तेस्रो दिन भारतकै गिरिजास्थान पुग्ने यात्रीहरु चौथो दिन महोत्तरीको मटिहानी पुग्छन् । मटिहानीमा रामसीताको विवाहको बेला मटकोर विधि भएको धार्मिक ग्रन्थहरुमा उल्लेखित छ । मटिहानीबाट डोला जलेश्वर पुग्दछ । जलेश्वरनाथको दर्शन पछि पञ्चमी तिथिमा परिक्रमा यात्री मडै गाउँ पुग्ने गर्दछन् । मडै गाउँमा माण्डप ऋषिको आश्रम रहेको धार्मिक ग्रन्थमा उल्लेखित छ । त्यहाँबाट धु्रवकुण्ड हुँदै डोला कञ्चनवन पुग्छ । कञ्चनवनमा इच्छावती गंगा र वीरजा गंगाको संगमस्थल रहेको र त्यहाँ रामसीताले होली उत्सव मनाएको स्मरणमा होली समारोहको आयोजना गरि परिक्रमा यात्रीहरुले होली खेल्ने गर्छन् । त्यसपछिको पडाव पर्वता हुन्छ । पर्वताबाट धनुषाधाम पुग्ने गरेका यात्रुहरुले धनुषाधाममा रामसीताको स्वयम्बरको बेला रामले शिवको धनुष भाँचेको टुक्रा झरेको अवशेष भएको मन्दिरको दर्शन गर्ने गर्छन् । दशमी तिथीमा सतोषर भन्ने स्थानमा यात्रीहरु बास बसेर क्रमशः औरही, करुणा हुँदै कल्याणेश्वर भएर विशौल पुगि विश्राम गर्छन् । फागु पूर्णिमाको दिन डोला जनकपुर पुगेर यहाँ अन्तरगृह परिक्रमा गरी समापन हुनेछ ।"
भारतीय विद्यार्थीहरूलाई कुटपिट गरी युक्रेन फिर्ता पठाइएको बेलारूसी राजदूतको दाबी,"बेलारुस : पोल्याण्डसँगको सीमामा तैनाथ सुरक्षाकर्मीले करिब १०० भारतीय विद्यार्थीलाई कुटपिट गरी युक्रेन फिर्ता पठाएको बेलारुसले दाबी गरेको छ। यी विद्यार्थीलाई रोमानियाको शरणार्थी शिविरमा स्थान दिइएको बताएको छ। संयुक्त राष्ट्रसङ्घका लागि बेलारुसका राजदूत भ्यालेन्टिन रिबाकोभले बुधबार संयुक्त राष्ट्रसङ्घको महासभालाई सम्बोधन गर्दै उक्त जानकारी दिएका हुन्। रिबाकोभले भने, 'पोल्याण्डका सीमा सुरक्षाकर्मीले फेब्रुअरी २६ मा करिब १०० भारतीय विद्यार्थीको समूहलाई कुटपिट गरे र युक्रेन फिर्ता पठाए। जसलाई रोमानियाको शरणार्थी शिविरमा राखिएको छ।' संयुक्त राष्ट्रसंघका लागि युक्रेनका राजदूत सर्गेई किसलित्स्याले रुसी आक्रमणबाट एक भारतीय विद्यार्थीको मृत्यु भएको र एक चिनियाँ नागरिक घाइते भएको बताएका छन्। किसलित्स्याले भने, 'युक्रेनले यी दुर्घटनाहरूमा गहिरो दुःख व्यक्त गर्दछ। हामी भारतमा ती विद्यार्थीको पीडित परिवारप्रति गहिरो समवेदना व्यक्त गर्दछौं।' विदेश सचिव हर्षवर्धन श्रृङ्लाले मंगलबार करिब ८ हजार भारतीय (अधिकांश विद्यार्थी) युक्रेनमा फसेका बताए। भारतले युक्रेनका छिमेकी देश रोमानिया, हंगेरी र पोल्याण्डबाट आफ्ना नागरिकलाई विशेष उडानमार्फत सुरक्षित निकाल्ने प्रयास गरिरहेको छ। बीबीसी"
आत्मनिर्भर अर्थतन्त्रको निर्माणमा गरेर समृद्धिको यात्रामा अगाडि बढौं : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले राष्ट्रिय स्वाधीनताको रक्षा र सुदृढ गर्दै आत्मनिर्भर अर्थतन्त्रको निर्माणमा एकजुट हुन आव्हान गरेका छन्। ग्याल्बो ल्होसारको शुभकामना दिँदै उनले समृद्धिको यात्रातर्फ अगाडि बढ्नुपर्ने अहिलेको आवश्यकता भएको बताएका हुन्। शुभकामना सन्देशमा भनिएको छ,बलिदानबाट प्राप्त यिनै उपलब्धिको रक्षा गर्दै देशमा राष्ट्रिय स्वाधीन अर्थतन्त्रको निर्माण गरी समृद्धिको यात्रातर्फ अगाडि बढ्नु पर्ने अहिलेको आवश्यकता हो। यसबाट मात्र संविधानले व्यवस्था गरेको समाजवादी लक्ष्य हासिल गर्न सकिन्छ। पराधिन र परनिर्भर अर्थतन्त्रले कुनै पनि देशको समृद्धि भएको विश्व इतिहास छैन। ग्याल्पो ल्होसार नेपाली राष्ट्रिय संस्कृतिको अभिन्न अङ्ग : राष्ट्रपति भण्डारी नेपाल जातीय, भाषिक, धार्मिक एवं सांस्कृतिक विविधताले सम्पन्न मुलुक : प्रधानमन्त्री ग्याल्पो ल्होसारको शुभकामना दिँदै ओलीले भने, बहुसांस्कृतिक विशेषता हाम्रो मौलिक पूँजी प्रचण्डले समुदायहरुको मौलिक पहिचान देशका अमूल्य सम्पत्ति भएको बताएका छन्। देशका विभिन्न समुदायका आआफ्ना मौलिक सांस्कृतिक पहिचान छन्। समुदायहरुको मौलिक पहिचान देशका अमूल्य सम्पत्ति हुन्। हिमाली भेगमा बसोबास गर्ने शेर्पा समुदायको पनि यो आफ्नो बेग्लै मौलिक सांस्कृतिक पर्व हो। सन्देशमा भनिएको छ, नेपाली जनताको बलिदानीपूर्ण संघर्षबाट नै नागरिकले आफ्ना जातीय, सांस्कृतिक, अधिकार र पहिचान प्रत्याभूत गर्न पाएका छन्। उनले पर्वले नेपालीहरुमा आपसी हित र मेलमिलापको भावना जागृत गराउँदै देशको समृद्धिमा अग्रसर बन्न प्रेरणा प्राप्त होस् भन्ने कामना गरेका छन्।"
राजदूत नियुक्तबारे सत्ता गठबन्धनमा छलफल,"काठमाडौं : सत्ता गठबन्धनको बैठकमा विभिन्न देशमा रिक्त राजदूत नियक्त गर्नेबारे छलफल भएको छ। बिहीबार बिहान बालुवाटारमा बसेको सत्ता गठबन्धनको बैठकमा राजदूत नियुक्ति, स्थानीय तहको निर्वाचन, संसद्को गतिरोध, नयाँ मन्त्री चयनबारे छलफल भएको बालुवाटार स्रोतले जनाएको छ। बैठकले प्रमुख प्रतिपक्षी दल नेकपा एमालेलाई प्रतिनिधि सभामा जारी अवरोध हटाउन आग्रह गरेको छ। संसदीय काम कारबाहीलाई प्रभावकारी बनाउन जारी गतिरोध अन्त्य गर्नुपर्ने बैठकको निष्कर्ष निकालेको छ। अमेरिकी सहयोग परियोजना मिलेनियम च्यालेन्ज कर्पोरेसन (एमसीसी) संसदबाट अनुमोदन भएपछि बसेको पहिलोपटक गठबन्धनको बैठकमा प्रधानमन्त्री शेरबहादुर देउवाले सबै पार्टीका नेताहरुलाई धन्यवाद दिएका छन्। एमसीसी अनुमोदन भएपछि पाँचदलीय सत्ता गठबन्धनबाट जनमोर्चा बाहिरिएको छ। यसैगरी उद्योग, वाणिज्य तथा आपूर्ति मन्त्रालय र रक्षा मन्त्रालयको जिम्मेवारी प्रधानमन्त्रीले सम्हाल्दै आएकाले चाडै नयाँ मन्त्री नियुक्त गर्न सहमत भएका छन्।"
लागुऔषध गाजासहित युवक पक्राउ,धनुषा : धनुषाबाट प्रहरीले लागुऔषध गाजासहित एकयुवकलाई पक्राउ गरेको छ । पक्राउ पर्नेमा धनुषाको सवैला नगरपालिका९ कुसमाहा सतोषर बस्ने ३० वर्षीय लालबाबु कापर रहेको जिल्ला प्रहरी कार्यालय धनुषाले जनाएको छ । विशेष सूचनाको अधारमा इलाका प्रहरी कार्यालय सवैलाबाट खटिएको प्रहरी टोलीले उनलाई घरनजिकै कालो प्लास्टिक लिएर हिँडडुल गरिरहेको अवस्थामा नियन्त्रणमा लिएको हो। चेकजाँच गर्दा गाजासहित पक्राउ परेको धनुषाका प्रहरी प्रवक्ता एवं डीएसपी जितेन्द्र बस्नेतले जानकारी दिए । उनका अनुसार पक्राउ परेका कापरको साथबाट ६ सय ग्राम गाजा बरामद भएको हो । कापरमाथि लागऔषध नियन्त्रण ऐन अनुसार पहिलो पटक दिन १० दिनको म्याद थप गरी अनुसन्धान गरिरहेको डीएसपी बस्नेतले बताए ।
प्रमुख प्रशासकीय अधिकृत अधिकारीलाई काम गर्नबाट नरोक्नू : उच्च अदालत,"जनकपुरधाम : धनुषाको हंसपुर नगरपालिकाको प्रमुख प्रशासकीय अधिकृत केशव अधिकारीलाई नगरपालिकाको कामकाज गर्नबाट नरोक्न उच्च अदालत जनकपुरले आदेश दिएको छ । प्रमुख प्रशासकीय अधिकृत अधिकारीलाई मेयरले कामकाज गर्नबाट रोक लगाएपछि त्यसको विरुद्धमा उनी अदालत पुगेका थिए। उच्च अदालतका न्यायाधीश धीरबहादुर चन्दको एकल इजलासले प्रमुख अधिकारीलाई कामकाज गर्नबाट नरोक्न तथा जबरजस्ती रमाना नदिन आदेश दिएको हो। उनलाई नगरपालिकाको प्रमुख प्रशासकिय अधिकृत पदमा बहाल रहेको बेला संघीय मामिला तथा सामान्य प्रशासन मन्त्रालयको २०७८ फागुन १० को पत्रबाट मुख्यमन्त्री तथा मन्त्रिपरिषद्को कार्यालय वा अन्तर्गत सरुवा गरेको थियो । प्रशासकीय अधिकृत अधिकारीले नगरपालिकाको प्रशासन, योजना र जिन्सी शाखामा रहेका कर्मचारीको जिम्मेवारी परिवर्तन गरेपछि हंसपुरका मेयर मण्डलले खाता रोक्का गर्न बैंकलाई पत्राचार गरेका थिए । मेयर मण्डलले करारका कर्मचारीलाई शाखा प्रमुख बनाएका थिए । मण्डलले नगरपालिकाको सबै खाता रोक्का गरेपछि अधिकारीले उच्च अदालतमा दायरको रिटमा न्यायाधीश हरिप्रसाद बगाले र रमेश ढकालको संयुक्त इजलासले बैंक खाता सञ्चालन गर्न अन्तरिम आदेश दिएको थियो । शाखा प्रमुखको काम सन्तोषजनक नभएपछि जिम्मेवारीबाट हटाएर निजामती कर्मचारीलाई शाखा प्रमुख बनाएपछि मेयरअधिकृतबीच विवाद चर्केको हो । मेयर मण्डलले यसअघि प्रशासकीय अधिकृत अधिकारीलाई हाजरी गर्नसमेत रोकेका थिए । यसअघि हंसपुर नगरपालिकाका मेयर रामज्ञान मण्डलले कात्तिक ७ गते नगरपालिकाको बैंक खाता रोकेका थिए । मण्डलले नगरपालिकाको सबै खाता रोक्का गरेपछि अधिकारीले उच्च अदालतमा दायरको रिटमा न्यायाधीश हरिप्रसाद बगाले र रमेश ढकालको संयुक्त इजलासले बैंक खाता सञ्चालन गर्न अन्तरिम आदेश दिएको थियो । उच्च अदालतले निवेदनमा माग बमोजिम निषेधाज्ञाको आदेश किन जारी हुनु नपर्ने हो ? यसमा के कसो भएको हो ? आदेश जारी हुनु नपर्ने आधार र कारण भए सो समेत खुलाई १५ दिन भित्र लिखित जवाफ पेश गर्न आदेश दिएको छ । अधिकारीलाई सरुवा गर्दै निमित्त प्रशासकिय अधिकृत रुपमा राम भजन यादवलाई कामकाज गर्न भनिएको थियो । तर अदालतले पुनः अधिकारीलाई नै प्रशासकीय अधिकृतको रुपमा कामकाज गर्न आदेश दिएको छ ।"
"सत्ता गठबन्धनको बैठक बालुवाटारमा, एमसीसीमा असन्तुष्ट नारायणकाजीसमेत सहभागी","काठमाडौं : सत्ता गठबन्धनको बैठक बालुवाटारमा जारी रहेको छ। बिहीबार बिहान बालुवाटारमा सत्ता गठबन्धनको बैठक जारी रहेको हो। बालुवाटार स्रोतका अनुसार स्थानीय तहको निर्वाचन, संसद्को गतिरोध, नयाँ मन्त्री चयन, महाभियोग प्रकरण मुख्य एजेण्डा रहेका छन्। एमसीसी अनुमोदनपछि नागरिक दुई भागमा विभाजन भएकाले सिर्जना भएको भ्रम निवारण कसरी गर्ने भन्नेबारेमा पनि छलफल केन्द्रीत रहेको छ। हाल उद्योग, वाणिज्य तथा आपूर्ति मन्त्रालय र रक्षा मन्त्रालयको जिम्मेवारी प्रधानमन्त्रीले सम्हाल्दै आएका छन्। सत्तारुढ दलका सांसदले अप्रत्याशित तवरले प्रधानन्यायाधीश चोलेन्द्रशमशेर जबराविरुद्ध महाभियोग प्रस्ताव संसद्मा दर्ता गरेका छन्। तर, प्रस्ताव पारित गर्न चाहिने दुईतिहाइ बहुमत पुर्याउन सत्तारुढ गठबन्धनलाई हम्मेहम्मे पर्ने देखिन्छ। किनकि, एमाले जबराविरुद्ध महाभियोगको विपक्षमा देखिएको छ। एमालेबाहेक दल मिल्दा पनि दुईतिहाइ पुग्दैन। सत्तारुढ दलले प्रधानन्यायाधीशविरुद्ध महाभियोग प्रस्ताव दर्ता गरेकामा एमालेले चर्को असन्तुष्टि जनाएको छ। तर, उसले तत्काल चार न्यायाधीश र सभामुखविरुद्ध कदम नचाल्ने देखिएको छ। बालुवाटारमा भइरहेको छलफलमा प्रधानमन्त्री शेरबहादुर देउवासहित कांग्रेस, नेकपा माओवादी केन्द्र, नेकपा एकीकृत समाजवादी, जनता समाजवादी पार्टीका शीर्ष नेताहरु सहभागी छन्। गठबन्धनको बैठकमा राजनीतिक समन्वय समितिका संयोजक रामचन्द्र पौडेल देखि एमसीसीमा असन्तुष्ट जनाउँदै आएका माओवादी केन्द्रका नेता नारायणकाजी श्रेष्ठसमेत सहभागी रहेका छन्। प्रचण्डले पार्टी नारायणकाजीको नामै किटेर राष्ट्रवादको नारा लाउँदैमा सबै नेता कार्यकर्ताले साथ नदिने र महाकाली सन्धिमा वामदेव गौतमले जसरी पार्टी छोडेर गए आफूले नरोक्ने अभिव्यक्ति दिएपछि असन्तसष्ट बनेका छन्।"
रुसविरुद्ध युद्ध लड्दै युक्रेनका खेलाडी,"पेरिस : युक्रेनका चर्चित खेलाडीहरू रुसविरुद्धको लडाइमा सक्रिय सहभागी भएका छन् । विश्व बक्सिङ च्याम्पियन, फुटबल स्टार, धेरै प्रतियोगितामा जित हासिल गरेका चर्चित तथा सक्रिय खेलाडीहरू रुसविरुद्धको लडाइमा सहभागी भएका हुन । बक्सिङ विश्व च्याम्पियन तथा किभका मेयर भिताली क्लीट्चकोले हतियार लिएर आफू पनि लडाइमा उत्रिन तयार रहेको बताए। 'मैले धेरै हतियारहरू चलाउन जानेको छु, त्यो सीप र ज्ञानलाई म देशको रक्षाका लागि प्रयोग गर्न तयार छु', उनले भने। अर्का पुराना खेलाडी ५० वर्षीय भलाडिमिरले पनि आफू स्वयंसेवी भएर देशका लागि लड्ने अठोट व्यक्त गरे।"
समय चिन्नु पर्छ,"हामीले समय र परिस्थिति बुझेर मात्रै बोल्ने र निर्णय गर्नुपर्छ। नत्र सही निर्णयको पनि गलत परिणाम आउन सक्छ।अकबर बादशाहले सपनामा आफ्नो एउटा दाँत छोडेर सबै दाँत झरेको देखे। धेरै विचार गरेर उनले दुई, चारजना ज्योतिषीलाई दरबारमा बोलाए र सपना सुनाएर। त्यसको फल नडराई भन्न आदेश दिए। बादशाहको त्यस्तो सपनाको कुरा सुनेर एकैचोटि सबैले भनिदिए सरकार ! हजुर अब बाँचिबक्सिन्न ! अब जिउने आशा छाडे हुन्छ। केही पूजापाठ गराई दानदक्षिणा र गरिबहरूलाई केही धनसम्पत्ति दान दिए परिवारको भने भलो हुन सक्छ। ती ज्योतिषीहरूको यस्तो रुखो कुरो सुनेर बादशाह अकबर कोधित हुँदै ज्योतिषीहरूलाई हात्तीको खुट्टाले किचेर मार्न आदेश दिए । उनीहरूलाई हात्तीको खुट्टाले कुल्चीकुल्ची मारियो । रुष्ट बादशाहले वीरबललाई बोलाउन पठाए। केही बेरपछि वीरबल दरबारमा बादशाहसामु उपस्थित भएर बिन्ती गरे महाराज ! हजुरले यस सेवकलाई किन सम्झिबक्सियो। आज्ञा दिनुहोस्, मैले हजुरको के सेवा गर्न सक्छु ? वीरबलको यति नम्र र आफूमाथि यस्तो श्रद्धा देखेर उनको रिस साम्य भयो। उनले वीरबलसित भने, वीरबल। मैले राति एउटा नराम्रो सपना देखें। त्यो के भने मेरा एउटा दाँत छोडेर अरू सबै दाँत झरेका थिए। ज्योतिषीहरूले यसको अर्थ नराम्रो निकाले। तिम्रो विचारमा यस सपनाको अर्थ के हुन। सक्छ ? बादशाहको कुरा सुनेर वीरबलले भने, महाराज ! यस सपनाले सरकारको दीर्घजीवी आयु सरकारको परिवारभन्दा धेरै लामो रहेछ भन्ने देखाउँछ। वीरबलको मुखबाट सपनाको यस्तो फल सुन्न पाएर बादशाह अकबर खुसी भएर। वीरबललाई एउटा मत्ता हात्ती इनाममा दिए। यस्तो बुद्धिमत्तापूर्ण उत्तरले वीरबलले हात्ती पाए भने ज्योतिषीहरूले भनेको अप्रिय सत्यले गर्दा हात्तीको कुल्चाइबाट मर्नुपर्यो। नैतिक शिक्षा : हामीले समय र परिस्थिति बुझेर मात्रै बोल्ने र निर्णय गर्नुपर्छ। नत्र सही निर्णयको पनि गलत परिणाम आउन सक्छ।"
विश्वकै सबैभन्दा लामो मुक्तिनाथ केवलकार : ड्रोनमार्फत सर्वेक्षण हुँदै,"जोमसोम : विश्वकै सबैभन्दा लामो दुरीको मुक्तिनाथ केवलकार परियोजना द्रुत गतिमा सर्वेक्षण भइरहेको छ। केवलकार कम्पनी मुक्तिनाथ दर्शन प्रालिले म्याग्दी, पर्वत, कास्की जिल्लामा सर्वेक्षण सकेर अहिले मुस्ताङमा थप सर्वेक्षण थालेको हो। झन्डै ५५ अर्ब लगानी रहने मुक्तिनाथ केवलकार परियोजनाको आन्तरिक तयारी ३ वर्षअघिदेखि सुरु गरिएको थियो। अहिले मुक्तिनाथ केवलकार प्रालि र जिओ इन्फो इन्जिनीयरिङ कल्सन्टेन्सीले सयुक्त रुपमा सर्वेक्षण गरिरहेको प्रालिका वरिष्ठ जनसम्पर्क अधिकृत नविनकुमार शाहीले जानकारी दिए। घना वनक्षेत्र, उच्च पहाड, खोंच, नदी किनार र केवलकार प्वाइन्ट राख्ने सर्वेक्षणका लागि अहिले ड्रोन क्यामेरामार्फत फोटो र भिडियो खिच्ने र फिल्ड सर्वेक्षणको काम भइरहेको उनले बताए। पहिले सर्वे गरिएका अध्ययन र सवेक्षणमा परिवर्तन हुन सक्ने भएकाले त्यसमा देखिएका अस्पष्टतालाई पहिचान गर्ने गरी पछिल्लो अत्याधुनिक प्रविधिमार्फत सर्वेक्षण गरिएको वरिष्ठ जनसम्पर्क अधिकृत शाहीको भनाइ छ। उनले केही हप्ताभित्रै थप सर्वेक्षणको काम सकिने बताए। दुई वर्षअिघि विदेशबाट झिकाइएको प्लेनबाट केवलकारको हवाइमार्गबाट लाइडर सर्वे भएको थियो। कोभिडका कारण केही समय अन्य काम रोकिन पुगेको उनले जनाए। लगानी बोर्डले मुक्तिनाथ केवलकार परियोजनालाई २०७५ साल साउन १ गते विस्तृत परियोजना प्रतिवेदनडिपिआर र वातावरण प्रतिवेदन मूल्याङ्कन (इआइए) गर्ने अनुमती प्रदान गरेको थियो। त्यसपछि अष्ट्रेलियन कम्पनी एएएम गु्रपले विशेष विमानबाट केवलकार परियोजनाको लाइट डिटेक्सन एवं रेजिङ (लाइडर) सर्वे र विभिन्न अध्ययन पूरा गरी डिपिआरसमेत तयार गरिएको हो। तर इआइएको अनुमति चालुवर्षको कार्तिक महिनामा वन तथा वातावरण मन्त्रालयले सहमति दिएको र त्यसको पनि प्रक्रिया अघि बढाइने वरिष्ठ जनसम्पर्क अधिकृत शाहीले उल्लेख गरे। परियोजनाको डिपिआर प्रतिवेदन गत वर्षको कार्तिकमा लगानी बोर्डमा बुझाइएको थियो। मुक्तिनाथ दर्शन प्रालिले केवलकारका लागि चाहिने १९ वटा स्टेशनको प्रालिका अध्यक्ष अरुणकुमार सुवेदी, इआइ कल्सटेन्सी (नेस)का प्रतिनिधिले फिल्ड भिजिट गरी परियोजनाको स्कोपिङ र टोर अधि बढाइ त्यसको ड्राफ आइभिएसमा पेश गरिएको थियो। उनीहरुले अन्नपूर्ण सर्वेक्षणक्षेत्र आयोजना(एक्याप) र स्थानीयबासीको राय सल्लाह लिएका थिए।डिपिआर भइसकेको छ। थप सर्वेक्षण भइरहेको छ', वरिष्ठ जनसम्पर्क अधिकृत शाहीले भने, अब इआइए प्रक्रिया पनि चाँडै सुरु हुन्छ। त्यसपछि सरकारसँग आयोजना विकास (पीडिए) सम्झौता हुन्छ। मुक्तिनाथ केवल परियोजनाको सबै काम सकिएपछि पीडिए, वित्तीय व्यवस्थापन र निर्माण सम्झौता गरी बैशाखमै केवलकारको शिलन्यास गर्ने कम्पनीको लक्ष्य रहेको उनले बताए। तर इआइएका लागि स्थानीय तहले गर्ने सहजताका आधारमा कति समय लाग्न सक्ने त्यसमा निर्भर रहने र यसको बाटो खुलेमा ६ महिनामा सक्ने उनको भनाइ छ। यसका लागि स्थानीय स्तरमा नागरिक सुनुवाई गर्नुपर्ने र जनसमर्थन चाहिने बताए। केवलकार कम्पनीले इआइए सकिनेबित्तिकै संरचना निर्माणको काम थाल्ने उनको भनाइ छ। विश्वकै लामो केवलकार परियोजनाका लागि ४५ अर्ब वित्तीय लगानी हुने र १० अर्ब कम्पनीको लगानी रहने वरिष्ठ जनसम्पर्क अधिकृत नविककुमार शाहीले जानकारी दिए। झन्डै ८० दशमलव १५ किलोमिटर लामो केवलकार ४३ महिनामा सम्पन्न गर्ने कम्पनीको लक्ष्य छ। यसका लागि जग्गा व्यवस्थापन गर्न सरकारले पास गर्नुपर्ने उनको भनाइ छ। केवलकारको कुल १९ वटा स्टेशनमा ७ सय ७० वटा यात्रु चढ्ने गोन्जाला हुने उनले उल्लेख गरे। केवलकारको ८ वटा अनिवार्य स्टेसन हुनेछ भने ५ वटा स्टेशनमा आवश्यक परेमा उक्लिने र ओर्लिन पाउने छन्। यस्तै केवलकारको ११ वटा स्टेशनमा बाँस बसेर जान पाइने छ। केवलकार सञ्चालनमा आएमा वार्षिक ३५ लाख पर्यटकले यात्रा गर्ने कम्पनीको अनुमान छ। गण्डकी प्रदेशकै पर्यटकीय लाइफलाइन मानिएको मुक्तिनाथ केवलकारले ४ जिल्लाको ६ वटा स्थानीय तहकोक्षेत्र तय गर्नेछ। कास्की, पर्वत, म्याग्दीमा समान एकएक स्थानीय तह र मुस्ताङमा ३ वटा स्थानीय हुँदै बिरेठाँटीमा सुरु गरिएको केवलकारको यात्रा अन्तिम स्टेशन मुक्तिनाथमा पुगेर टुङ्गिने छ।"
अन्तर्राष्ट्रिय अदालतले युक्रेनमा रुसी गतिविधिबारे अनुसन्धान गर्दै,"वासिङटन डिसी : अन्तर्राष्ट्रिय फौजदारी अदालत (आईसीसी)ले युक्रेनमा रूसी गतिविधिहरूको बारेमा अनुसन्धान सुरु गरेको छ। युक्रेनमा रूसी गतिविधिको बारेमा अनुसन्धान सुरु गरिएको आईसीसी अभियोजक करीम खानले जानकारी दिए। आईसीसी अभियोजक खान भन्छन्, 'युक्रेनका परिस्थितिको प्रारम्भिक अनुसन्धानमा, मेरो कार्यालयले अन्तर्राष्ट्रिय फौजदारी अदालतको क्षेत्राधिकारभित्र अपराधहरू भएका छन् भनी विश्वास गर्ने पर्याप्त आधार रहेको फेला पारेको छ। हामीले सम्भावित केसहरू पहिचान गरेका छौं जुन स्वीकार गरिनेछ।' युक्रेनको राजधानीतर्फ अघि बढिरहेको रुसी सेनाको लस्कर कहिले पुग्ला किभमा? रुसयुक्रेन तनाव : ३०२ जना नेपालीले युक्रेन छोडे रुसले गर्यो युक्रेनको अर्को सहरमा मिसाइल प्रहार : आवाशीय क्षेत्र निशानामा युक्रेनमाथि रुसले गरेको आक्रमण अनुचित : डाराजन भट्टराई रुसविरुद्ध युद्ध लड्दै युक्रेनका खेलाडी सक्रिय अनुसन्धानको साथ तुरुन्तै अगाडि बढ्ने आफ्ना निर्णयको बारेमा केही क्षण अघि आईसीसी अध्यक्षलाई सूचित गरेको बताए। प्रमाण सङ्कलनमा काम अब सुरु भएको खानले विज्ञप्तिमा उल्लेख गरेका छन्। आईसीसीले संगठनको मुख्य उद्देश्यमा ध्यान केन्द्रित गर्नेछ। अदालतको क्षेत्राधिकार अन्तर्गत अपराधहरूको लागि जवाफदेहिता सुनिश्चित गर्नेछ। गत हप्ता, डोनेट्स्क र लुहान्स्ककाले युक्रेनी सेनाद्वारा जारी आक्रमणबाट आफूलाई बचाउन सहयोगको अनुरोध गरेपछि रुसले विशेष अपरेशन सुरु गरेको जनाइएको छ । हाल पश्चिमी देशहरूले रुसी सैन्य कारबाहीको कडा निन्दा गरेका छन् र मस्कोमाथि प्रतिबन्धको दबाब बढाएका छन्।"
"ग्याल्पो ल्होसारको शुभकामना दिँदै ओलीले भने, बहुसांस्कृतिक विशेषता हाम्रो मौलिक पूँजी","काठमाडौं : नेकपा एमाले अध्यक्ष केपी शर्मा ओलीले नेपालका बहुसांस्कृतिक विशेषताहरु हाम्रो मौलिक पूँजीको रुपमा रहेको उल्लेख गरेका छन्। ग्याल्पो ल्होसारको अवसरमा शुभकामना दिँदै ओलीले शेर्पा समुदायको रीति, परम्परा र संस्कृतिको संरक्षण र सम्बर्द्धन गर्दै अघि बढ्न पर्वले प्रेरणा प्रदान गर्ने विश्वास व्यक्त गरेका हुन्। उनले संविधानले विविध भाषा तथा संस्कृति सम्बन्धि विषयलाई मौलिक हकको रुपमा सुनिश्चित गरेको बताएका छन्।एकता र सहिष्णुताको यस विशेषतालाई हामीले समृद्ध देश निर्माणमा सदुपयोग गर्नुपर्दछ। विभिन्न संस्कृतिमा आधारित यस्ता पर्वहरु हाम्रो राष्ट्रिय एकता, पारस्परिक सामाजिक सद्भाव र सहिष्णताका मौलिक आधारहरु हुन्। हाम्रो संविधानले विविध भाषा तथा संस्कृति सम्बन्धि विषयलाई मौलिक हकको रुपमा सुनिश्चित गरेको छ। पूर्वप्रधानमन्त्री ओलीले शुभकामना सन्देशमा भनेका छन्, विभिन्न समुदायका धार्मिक तथा सांस्कृतिक आस्थालाई सम्मान गर्दै नेपालमा विभिन्न भाषा, लिपि, धर्म, संस्कृति, सभ्यता र सांस्कृतिक सम्पदाको संरक्षण हुँदै आएको छ। समृद्ध नेपाल, सुखी नेपालीको साझा राष्ट्रिय आकाङ्क्षा प्राप्तिको अभियानमा गोलबन्द हुन अध्यक्ष ओलीले आग्रह गरेका छन्। एमाले ऐतिहासिक जनआन्दोलनबाट स्थापित संघीय लोकतन्त्रिक गणतन्त्रको सम्बर्द्धन गर्दै सामाजिक न्याय, समानता, राष्ट्रिय एकता, राष्ट्रिय अखण्डता, स्वाधीनता र देशभक्तिलाई केन्द्रमा राखेर समृद्ध मुलुक निर्माणमा अग्रसर भएको सन्देशमा उल्लेख छ। ग्याल्पो ल्होसार नेपाली राष्ट्रिय संस्कृतिको अभिन्न अङ्ग : राष्ट्रपति भण्डारी नेपाल जातीय, भाषिक, धार्मिक एवं सांस्कृतिक विविधताले सम्पन्न मुलुक : प्रधानमन्त्री समृद्ध नेपाल, सुखी नेपालीको साझा राष्ट्रिय आकाङ्क्षा प्राप्तिको अभियानमा गोलबन्द हुन अध्यक्ष ओलीले आग्रह गरेका छन्। समृद्ध नेपाल, सुखी नेपाली हामी नेपालीहरुको साझा राष्ट्रिय आकाक्षा हो र नेकपा (एमाले)ले यसलाई आफ्नो गन्तव्य बनाएको छ। यस उद्देश्यलाई प्राप्त गर्न स्पष्ट दूरदष्टि, तदनुसारका नीति र कार्यक्रमहरु एवं ती नीति र कार्यक्रमहरुलाई कार्यान्वयन गर्न क्षेत्रगत कार्ययोजना र आवधिक लक्ष्यहरु सहित नेकपा (एमाले) अघि बढिरहेको छ।शुभकामना सन्देशमार्फत ओलीले भनेका छन्, समृद्ध नेपाल, सुखी नेपालीको साझा राष्ट्रिय आकाङ्क्षा प्राप्तिको अभियानमा गोलबन्द हुन म यस सुखद् अवसरमा सबैमा हार्दिक आग्रह गर्दछु।"
रुसी सेनाले किभका जनतालाई सुरक्षित रूपमा बाहिर निस्कन दिने,"किभ : युक्रेनमा रुसले आक्रमण गरेको आज आठौं दिन हो। युक्रेनले रुसले बालबालिकालाई आक्रमणको सिकार बनाएको आरोप लगाएको छ। यसैबीच, रूसी अधिकारीहरूले रूसी सेनाले किभमा बस्ने मानिसहरूलाई सहर छोडेर सुरक्षित भासिल्किएभ जान अनुमति दिने बताएको दावी गरेका छन्। यो प्रस्ताव सेनाले किभका जनतालाई दिने राज्य मिडियामा घोषणा गर्दै, मस्कोको रक्षा मन्त्रालयका प्रवक्ता मेजर जनरल इगोर कोनाशेन्कोभले भने। रोसिया २४ मा टेलिकास्ट गरिएको भिडियोमा इगोरले भनेका छन्, 'रूसी सेनाले मानिसहरूलाई सहरबाट बाहिर निक्लन कुनै कठिनाइको सामना गर्न पर्ने छैन।' रूसले किभमा बस्ने मानिसहरूलाई सुरक्षित स्थानान्तरणको कुरा गरेको दोस्रो पटक हो। सोमबार, मेजर जनरलले घोषणा वासिल्किएभ जाने बाटो पूर्ण रूपमा सुरक्षित र जनताका लागि खुला भएको बताएका थिए। तर विगत सात दिनदेखि निरन्तर रुसी आक्रमणको बीचमा भासिल्किएभ आफैं युद्धको चपेटामा छ। युक्रेनको राजधानीतर्फ अघि बढिरहेको रुसी सेनाको लस्कर कहिले पुग्ला किभमा? खार्किभ कब्जा गर्न रुसी युद्ध सुरु : हवाई आक्रमण गर्दै रुसले गर्यो युक्रेनको अर्को सहरमा मिसाइल प्रहार : आवाशीय क्षेत्र निशानामा रुसविरुद्ध युद्ध लड्दै युक्रेनका खेलाडी अन्तर्राष्ट्रिय अदालतले युक्रेनमा रुसी गतिविधिबारे अनुसन्धान गर्दै"
जोकोभिचले प्रशिक्षक हटाए,"लन्डन : पूर्व विश्व नम्बर एक टेनिस स्टार नोभाक जोकोभिचले प्रशिक्षक मारियन वाजदालाई हटाएका छन्। विगत लामो समयदेखि प्रशिक्षकको भूमिका निर्वाह गर्दै आएका वाजदासँग जोकोभिच अलग भएका हुन्। लामो समय शीर्ष वरीयतामा रहेका ३४ वर्षीय जोकोभिचलाई सोमबार मात्रै रुसी खेलाडी डेनियल मेदभेदेभले पछि पारेका थिए। उनले तीन सय ६१ हप्ता शीर्ष वरीयता कब्जा गरेका थिए। उनी पछिल्लो दुई वर्षमा पहिलो पटक दोस्रो वरीयतामा झरेका हुन्। उनले लगातार सात सिजन शीर्ष स्थानमा बिताएका थिए। २० पटकका ग्रान्डस्लाम विजेता जोकोभिच सन् २००६ मा पहिलो पटक वाजदासँग जोडिएका थिए। त्यसपछि सन् २०१७ मा जोकोभिच स्लोभाकियाका वाजदासँग केही समय अलग भएका थिए। सन् २०२१ को अन्त्यमा जोकोभिच र वाजदाबीच अलग हुने सहमति भएको थियो। यही वर्ष जोकोभिचले तीन ग्रान्डस्लामको उपाधि जितेका थिए। उनले अस्ट्रेलियन ओपन, फ्रेन्च ओपन र विम्बल्डनको उपाधि जितेका थिए। जोकोभिचलाई निखार्न वाजदाले १५ वर्षभन्दा लामो समय महत्वपूर्ण भूमिका निर्वाह गरेका थिए। गत महिना अस्ट्रेलियन ओपन खेल्न मेलबर्न पुगेका जोकोभिचलाई कोरोना खोप नलगाएको भन्दै अस्ट्रेलियाले डिपोट गरेको थियो। जसका कारण वर्षको पहिलो ग्रान्डस्लाम अस्ट्रेलियन ओपन गुमाएका थिए। मारियन वाजदासँग मैले आफ्नो खेल जीवनमा सबैभन्दा महत्वपूर्ण र यादगार पल बिताएको छु। उनकै प्रशिक्षणमा मैले स्वर्णिम उपलब्धीहरू पनि हात पारेको छु, जोकोभिचले भनेका छन्, उनी निकै प्रेरणादायी प्रशिक्षक हुन्। विगत १५ वर्षदेखिको निरन्तर साथ र सहयोगका लागि सँधै आभारी रहने छु। हामीले व्यवसायिक साझेदारीमा मात्रै पूर्णविराम लगाएका हौं। हामीबीचको प्रगाढ सम्बन्ध सदैव रहिरहने छ। गत महिना अस्ट्रेलियन ओपन खेल्न मेलबर्न पुगेका जोकोभिचलाई कोरोना खोप नलगाएको भन्दै अस्ट्रेलियाले डिपोट गरेको थियो। जसका कारण वर्षको पहिलो ग्रान्डस्लाम अस्ट्रेलियन ओपन गुमाएका थिए। जोकोभिच र स्विट्जरल्यान्डका रोजर फेडेररको अनुपस्थितिको फाइदा उठाउँदै स्पेनका राफेल नाडालले कीर्तिमानी २१औं ग्रान्डस्लामको उपाधि जितेका थिए। नाडालपछि जोकोभिच र फेडेररले २० वटा ग्रान्डस्लामको उपाधि जितेका छन्। जोकोभिचले यो वर्ष जम्मा एउटा प्रतियोगिता मात्रै खेलेका छन्। गत साता दुबई च्याम्पियनसिपको उनी क्वार्टरफाइनलबाटै बाहिरिएका थिए। उनलाई चेक रिपब्लिकका जिरी वेस्लीले अन्तिम आठको भिडन्तमा स्तब्ध पारेका थिए। उनले कोरोनाविरुद्धको खोप लगाउनुभन्दा प्रतियोगिता त्याग्न आफू तयार रहेको बताउँदै आए छन्। दुई साताअघि बीबीसीसँग विशेष कुराकानी गर्दै जोकोभिचले कोरोनाविरुद्धको खोपलाई बाध्य पारिए आफू प्रतियोगिताहरू छोड्न तयार रहेको बताएका थिए। उनले खोप र प्रतियोगिता फरक कुरा भएकाले त्यसलाई एउटै नजरले हेर्न नहुने दाबी गर्दै आएका छन्। उनले आफू कोरोना खोप विरोधी भने नरहेको स्पष्ट पारेका छन्। म खोप विरोधी होइन र यसको विरोध पनि गर्दिनँ, उनले भनेका छन्, तर आफ्नो शरीरमा के लगाउने र के नलगाउने भन्ने स्वतन्त्रता हरेक मानिसलाई हुन्छ। मैले यही स्वतन्त्रताको मात्रै वकालत गर्दै आएको हुँ। जोकोभिचले केही प्रतियोगितामा सहभागी हुन अनिवार्य खोप लगाउनु पर्ने नियम परिवर्तन हुनेमा भने विश्वस्त रहेको बताए। म अझै धेरै वर्ष टेनिस खेल्न चाहन्छु। त्यसैले विस्तारै टेनिसमा खोप अनिवार्यको नियम परिवर्तन हुनेछ भन्ने विश्वास लिएको छु, जोकोभिचले भनेका थिए।"
गोरखाका १२४ विद्यार्थीले पाए शैक्षिक सामग्रीसहित छात्रवृत्ति,"गोरखा : कार्यालय सञ्चालन खर्च शून्य रहेको गोरखा जिल्ला स्वास्थ्य तथा शैक्षिक विकास स्किम (गडहेड्स) नामक एक सामाजिक संस्थाले १२४ जना विद्यार्थीलाई छात्रवृत्ति वितरण गरिएको छ । जिल्लाभरका १४ विद्यालयका १२४ जना विद्यार्थीलाई नगद तथा शैक्षिक सामग्री र विद्यालय पोशाक वितरण गरिएको संस्थाका अध्यक्ष लक्ष्मण आचार्यले जानकारी दिए । प्रत्येक विद्यार्थीलाई चारहजार रुपैयाँ बराबरको विद्यालय पोशाक, जुत्ता, झोला, कलम, कापी, जोमेट्रीबक्स, क्याल्कुलेटर प्रदान गरिएको अध्यक्ष आचार्यले बताए । सदरमुकामको शक्ति माविका १० जना, महेन्द्रज्योति माविका २४ जना, बालमन्दिर माविका १५जना, नवज्योति माविका पाँचजना, रत्नलक्ष्मी माविका पाँचजना र गोरखकाली आधारभूत विद्यालयका ५ जनालाई चारहजार रुपैयाँ बराबरको शैक्षिक सामग्री प्रदान गरिएको संस्थाकी सचिव सरिता अर्यालले जानकारी दिइन् । बुधबार बिहान बालमन्दिर माविमा आयोजित एक कार्यक्रमका बीच शैक्षिक सामग्री र पोशाक वितरण गरिएको हो । हिमालय मावि बारपाकका पाँचजनालाई पनि सोही परिमाणको शैक्षिक सामग्री प्रदान गरिएको छ । द्रव्य शाह क्याम्पसका पाँचजनालाई जनही १२ हजार रुपैयाँका दरले र महेन्द्रज्योति माविका चार जनालाई भने सातहजार रुपैयाँका दरले नगद छात्रवृत्ति प्रदान गरिएको उनले बताइन् । सदरमुकामकै मनकामना बहिरा माविका छ जनालाई सोही परियोजनाअन्तर्गतको छात्रवृत्ति वितरण गर्ने कार्यक्रम रहेको छ भने सूर्यज्योति मावि ताकुकोटका पाँचजना, ज्ञानज्योति मावि लप्सीबोटका १० जना, संसरी महेन्द्र मावि गाँखुका १० जना, शान्ति मावि बगुवाको पाँचजना र दुल्लभ मावि घ्याम्पेशालका पाँचजनालाई पनि छात्रवृत्ति वितरण गर्ने कार्यक्रम रहेको अर्यालले बताइन् । संस्थाका अध्यक्ष लक्ष्मणबाबु आचार्यको अध्यक्षतामा सम्पन्न छात्रवृत्ति वितरण कार्यक्रममा सो संस्थाका पूर्वअध्यक्ष पुरुषोत्तम अर्याललगायतले शुभकामना मन्तव्य व्यक्त गरेका थिए । बर्सेनि ठूलो परिमाणमा शैक्षिक तथा सरसफाइसम्बन्धी कार्यक्रम गर्दै आएको सो संस्थाले कार्यालय सञ्चालन तथा कर्मचारी शीर्षकमा शून्य प्रतिशत खर्च गर्ने गरेको अध्यक्ष आचार्यले जानकारी दिए ।"
भिजिट भिसामा थप कडाइ,"काठमाडौं : भिजिट भिसामा तपाईं खाडी मुलुक र मलेसिया जाँदै हुनुहुन्छ। त्यसो हो भने तपाईंको बैंक खातामा ५ लाख नगद चाहिने भएको छ। यस्तै वार्षिक आम्दानी १० लाख हुनुपर्नेछ। भिजिट भिसा दुरुपयोग गर्दै तस्करले श्रम गन्तव्य मुलुकमा पुर्याएका नेपाली कामदार अलपत्र परेपछि सरकारले थप कडाइ गर्न लागेको हो। भिजिट भिसा र सोबाट सिर्जित समस्या तथा समाधानका उपायहरू सम्बन्धमा सिफारिस गर्न सरकारले गत माघ ११ गते कार्यदल बनाएको थियो। उक्त कार्यदलले बुधबार गृहमन्त्री बालकृष्ण खाणलाई आफ्नो अध्ययन प्रतिवेदन बुझाएको छ। चप्पल लगाएर पनि भिजिटका नाममा विदेशमा गई बिचल्ली पर्ने गरेको देखिएकाले यस्तो प्रावधान राखिएको गृह मन्त्रालयका प्रवक्ता एवं कार्यदल संयोजक फणीन्द्रमणि पोखरेलले बताए। जतिसक्दो छिटो कार्यविधि बनाएर भिजिटमा जानेमाथि कडाइ हुन्छ, प्रवक्ता पोखरेलले भने। संस्कृति, पर्यटन तथा नागरिक उड्डयन मन्त्रालय, अध्यागमन विभाग र श्रम, रोजगार तथा सामाजिक सुरक्षा मन्त्रालयले छिट्टै कार्यविधि बनाउने भएका छन्। भिजिट भिसामा खाडी मुलुक र मलेसिया जान अध्यागमन विभागबाट पूर्वस्वीकृति लिनुपर्ने प्रावधानसमेत राखिएको छ। वैदेशिक रोजगारमा श्रमस्वीकृति लिने प्रक्रिया झन्झटिलो भएकाले सेटिङमा भिजिटमा पठाएर गन्तव्य मुलुकमा श्रममा लगाउने गरिएको थियो। वैदेशिक रोजगार व्यवसायीले भिजिट एवं कुनै तरिकाबाट पठाएको पाइएमा उनीहरूको इजाजत खोसिने भएको छ। अनुमति नलिई भिजिट भिसामा वा अन्य तरिकाले विदेश पठाएको पाइएमा त्यस्ता संस्था र सञ्चालकलाई वैदेशिक रोजगार ऐन २०६४ को दफा ४४ बमोजिम कारबाही गर्न कार्यदलले सुझाएको छ। भिजिट भिसा व्यवस्थित गर्न यस्तो मापदण्ड ल्याएका हौं, पोखरेलले भने, मानव तस्करले उनीहरूलाई प्रयोग गरी नगद देखाउन पनि सक्छन्, चनाखो हुनुपर्छ। पैसा नभएको व्यक्ति भिजिटमा जानु उचित नहुने भएकाले कडाइ गरिएको उनले बताए। बैंक खातामा ५ लाख नगद चाहिने वार्षिक आम्दानी १० लाख हुनुपर्ने होटल बुकिङ र हवाई टिकट दुईतर्फी आवश्यक विदेश यात्राको अभिलेख भएकालाई कडाइ नगरिने अंग्रेजी वा गन्तव्य मुलुकको भाषा जाने सहजै भिसा स्थानीय तह तथा सामी परियोजनामार्फत वैदेशिक रोजगारबारे जनचेतना फैलाएर तस्करी रोक्न सकिने प्रतिवेदनमा उल्लेख छ। भिजिटमा गएर श्रम गर्नु उचित हुँदैन। स्थानीय तह र सामी परियोजनामार्फत भन्न सक्नुपर्छ, उनले भने। खाडी मुलुक र मलेसियामा टुर प्याकेजमा पठाउँदा ट्राभल एजेन्सीले फर्काउने प्रतिबद्धता लिनुपर्ने भएको छ। विदेश यात्राको अभिलेख भएकालाई भने कुनै कडाइ नगरिने भएको छ। न्यूनतम २ वर्षभन्दा बढी समय विदेशमा बसेका र अंग्रेजी वा गन्तव्य मुलुकको भाषा भएकाले भने सहजै भिसा पाउनेछन्। होटल बुकिङ भएको हुनुपर्ने र हवाई टिकटसमेत दुई तर्फी हुनुपर्ने व्यवस्था गरिएको छ। भिजिट भिसासम्बन्धी मौजुदा मापदण्ड तथा कार्यविधिलाई परिमार्जन गरी लागू गर्ने जनाइएको छ। श्रम स्वीकृति प्रक्रियामा रहेका जटिलता सुधार गरी अधिकतम सरलीकृत, पारदर्शी र छिटो बनाउन पनि भनिएको छ। भिजिट भिसामा पठाउँदा सहजीकरण गर्ने व्यक्तिसंस्थालाई कानुनी दायरामा ल्याई जिम्मेबार बनाउन कार्यदलको सुझाव छ। अध्यागमन विभागले शंकास्पद भ्रमण रद्द गरी अफलोड गर्दै आएको छ। माघ यता २ सयभन्दा बढी व्यक्तिलाई फर्काइएको छ। कार्यदलमा संस्कृति मन्त्रालयका सहसचिव बुद्धिसागर लामिछाने, श्रम मन्त्रालयका सहसचिव शेषनारायण पौडेल, परराष्ट्र मन्त्रालयका सहसचिव हरिषचन्द्र पौडेल, प्रहरी वरिष्ठ उपरीक्षक भीमप्रसाद ढकाल, अध्यागमन विभागका उपसचिव प्रकाशचन्द्र अधिकारी, र वैदेशिक रोजगार बोर्डका उपसचिव दीनबन्धु सुवेदी सदस्य थिए। बल्ल सुरु भयो क्यूआरकोडसहितको डिजिटल भिसा भिजिट भिसामा परिवार भेट्न भन्दै खाडी हिँडेका ५ महिलासहित १९ जनालाई अध्यागमनले रोक्यो श्रीलंका र भारत जाने भन्दै भिजिट भिसामा दुबई जाने प्रयास, अध्यागमनले आठजनालाई फर्कायो भिसाको दुरुपयोग गर्दै एप्समार्फत चिनियाँको भारतीयसँग अवैध कारोवार, उपत्यकाबाट ११८ जना पक्राउ बिजिनेस भिसामा कम्बोडिया हिँडेका ६ जनालाई फर्काइयो परिवार भेट्ने बाहनामा भिजिट भिसामा साउदी र कतार छिर्ने प्रयास पासपोर्ट र भिसाबिना जहाजमा प्रवेश गरेको घटनामा गृहले थाल्यो छानविन भिटिज भिसामा दुबई जान लागेका सातजनालाई फर्कायो भिजिट भिसामा कडा शर्त: पूर्वस्वीकृति अनिवार्य, फर्किने सुनिश्चितता, अंग्रेजीमा दख्खल भिजिट भिसामा विदेश जान दश लाख आम्दानी र पाँच लाख बचत अनिवार्य"
ग्याल्पो ल्होसार नेपाली राष्ट्रिय संस्कृतिको अभिन्न अङ्ग : राष्ट्रपति भण्डारी,"काठमाडौं : राष्ट्रपति विद्यादेवी भण्डारीले ग्याल्पो ल्होसारले न्यायपूर्णसभ्यसुसंस्कृत र प्रगतिशील समाज निर्माणमा अग्रसर हुन प्रेरणा मिलोस् भन्ने कामना गरेकी छन्। शेर्पा समुदायको महान् पर्व ग्याल्पो ल्होसारको अवसरमा उनले स्वदेश तथा विदेशमा रहेका दिदीबहिनी तथा दाजुभाइहरूमा सुख, शान्ति र समृद्धिको लागि शुभकामना व्यक्त गरेकी हुन्। विविधता बीचको एकता नै नेपालको विशिष्ट पहिचान भएको राष्ट्रपति भण्डारीको भनाई छ। हाम्रो देश नेपाल जसरी भौगोलिक र प्राकृतिक रूपमा विविधतायुक्त रहेको छत्यसैगरी सामाजिक र सांस्कृतिक विविधताले समेत सुसज्जित छ। विविधता बीचको एकता नै नेपालको विशिष्ट पहिचान हो, जसले हाम्रो राष्ट्रिय सामर्थ्यलाई अझ बलियो बनाउन मद्दत गरिरहेको छ, शुभकामना सन्देशमा भनिएको छ। नेपालको हिमाली क्षेत्रमा बसोबास गर्ने शेर्पा समुदाय लगायत महायान बौद्ध परम्परामा चन्द्रमास गणना गरी फागुन शुक्लपक्ष प्रतिपदा तिथिका दिन नयाँ वर्ष सुरु हुने विश्वाससहित ग्याल्पो ल्होसार मनाइन्छ। हिमाली भेगमा बसोबास गर्ने शेर्पा समुदायले मनाउने ग्याल्पो ल्होसार नेपाली राष्ट्रिय संस्कृतिको अभिन्न अङ्ग भएको बताइन्। शुभकामना सन्देशमा भनिएको छ, यस्ता पर्वहरूको माध्यमबाट सबै नेपालीबीच आपसी एकता, सद्भाव र बन्धुत्वको भावना अभिवृद्धि हुन गई हाम्रो बृहत् राष्ट्रिय एकतालाई थप सुदृढ गर्न सघाउ पुग्नेछ भन्ने कुरामा म विश्वस्त छु। शुभकामना सन्देशमा पारिवारिक एवं सामाजिक मेलमिलाप अभिवृद्धि गर्ने अवसरका रूपमा यस पर्वलाई लिइने उल्लेख छ। नेपालको हिमाली क्षेत्रमा बसोबास गर्ने शेर्पा समुदाय लगायत महायान बौद्ध परम्परामा चन्द्रमास गणना गरी फागुन शुक्लपक्ष प्रतिपदा तिथिका दिन नयाँ वर्ष सुरु हुने विश्वाससहित ग्याल्पो ल्होसार मनाइन्छ। यस पर्वको अवसरमा शेर्पा समुदायले आफ्नो गाउँघर, टोलमा रहेका बाटोघाटो तथा पानीका मूलहरूको सरसरफाई गर्ने, नौ प्रकारको अन्न मिसाइएको परिकार गुथुक र खाप्से खाने तथा आपसमा शुभकामना आदानप्रदान गर्दै नयाँ वर्षको स्वागत गर्ने परम्परा रहेको छ।"
कसरी जोगाउने वन्यजन्तु ?,"काठमाडौं : २०७७७८ मा ३ सय ३३ वन्यजन्तुको मृत्यु अप्राकृतिक तवरले भएको छ। यो भनेको सडक दुर्घटना, चोरीसिकारी, नहरमा डुबेर, तारजाली, कुकुरको आक्रमणमा मरेकाको संख्या हो। प्रत्येक वर्ष यसरी सयौं वन्यजन्तु मरिरहेको राष्ट्रिय निकुञ्ज तथा वन्यजन्तु संरक्षण विभागको तथ्यांकले देखाउँछ। अघिल्लो आर्थिक वर्ष दुर्घटनामा १ सय ३०, चोरीसिकारीमा ३१, नहरमा डुबेर २०, तारजालीमा परी १४, कुकुरको आक्रमणमा १ सय ६ वटा मरे। कारण नखुलेको १३ र अरू नै कारणबाट १९ वटा मरेको विभागको तथ्यांक छ। दुर्घटनामा सबैभन्दा धेरै ४३ वटा चित्तल मरे। बँदेल १६, दुम्सी ९, अजिंगर ४, मलसाप्रो ५, नीर बिरालो ७ वटा दुर्घटनामा बिते। बाघ, गैंडा, अर्नालगायत अन्य एकभन्दा बढी संख्यामा मृत्यु भएको विभागले जनाएको छ। सुनसरी र बर्दियामा दुईवटा हात्ती मरे। चोरीसिकारीमा पनि सबैभन्दा चित्तल नै ११ वटा परे। बँदेल ७, गैंडा ४, बाघ १, जरायो ३, झारल २, नाउर, दुम्सी, नीलगाईको संख्या एकएक छ। यो तथ्यांक राष्ट्रिय निकुञ्जको मातहतमा आएको ठाउँको सूचनाको आधारमा तय गरिएको हो। स्थिति डरलाग्दो छ। साना जनावरको क्षति र मृत्यु यहाँ उल्लेख छैन, वन तथा वातावरण मन्त्रालयका प्राविधिकतर्फका सहसचिव वेदप्रसाद ढकाल भन्छन्। वन्यजन्तु मृत्युको संख्या बढिरहेजस्तो देखिने बताउँछन्, विभागका महानिर्देशक डा रामचन्द्र कँडेल। यसका पछाडि विभिन्न कारण रहेको महानिर्देशक कँडेलको भनाइ छ। पूर्वाधारको संख्या बढेको छ। मानिसको जनसंख्या बढ्दो छ। सवारी साधनको संख्या उस्तै बढेको छ, महानिर्देशक कँडेल भन्छन्, वन्यजन्तुको संख्या पनि बढेको छ। उनीहरूको वासस्थान विनाश भएको छ। मान्छेको अतिक्रमण उत्तिकै छ। जमिनको प्रयोग बढिरहेको छ। त्यसैले वन्यजन्तुका लागि जोखिम बढिरहेको छ। वनस्पति विभागका महानिर्देशक डा बुद्धि पौडेल तथ्यांकमा देखिएको संख्या अत्यन्त कम्ती भएको बताउँछन्। यो संख्याभन्दा धेरै पनि मरेको हुन सक्छ, महानिर्देशक डा पौडेल भन्छन्, कतिपय अवस्थामा प्रशासनले पनि मृत्युका बारेमा बाहिर ल्याउँदैन। डा पौडेलका अनुसार लाङटाङमा १८ देखि २० वटा रेड पान्डा मर्थे तर यो वर्ष ४० वटा मरे। भन्छन्, यसले समस्या थप्न सक्छ। जहाँ पेट्रोलिङ हुँदैन त्यहाँ उनीहरूको मृत्यु धेरै भएको देखिएको छ। हिउँ चितुवा, मस्क डियर (सानो खालको मृग)को तथ्यांक पनि निकाल्न समस्या छ। यिनीहरू अत्यन्त लोपोन्मुख जनावरहरू हुन्। मन्त्रालयका सहसचिव ढकालका अनुसार समीक्षा अवधिमा निकुञ्जगत हिसाबमा हेर्दा सबैभन्दा धेरै दुर्घटना बर्दिया राष्ट्रिय निकुञ्जमा भएको देखिन्छ। त्यहाँ ४९ वन्यजन्तु दुर्घटनामा बिते। चोरीसिकारीमा १० वटा परे। दोस्रो धेरै दुर्घटना हुनेमा बाँके राष्ट्रिय निकुञ्ज पर्छ। त्यहाँ ४४ वटाको मृत्यु भयो। चोरीसिकारीमा ५ वटा परे। चितवन राष्ट्रिय निकुञ्जमा दुर्घटनामा १५ र चोरीसिकारीमा १२ वटा परे। पर्सा राष्ट्रिय निकुञ्जमा दुर्घटनामा ११ वटा बिते। शुक्लाफाँटा राष्ट्रिय निकुञ्जमा ९, कोसी वन्यजन्तु आरक्ष, लाङटाङ राष्ट्रिय निकुञ्जमा एकएक वन्यजन्तुको मृत्यु भयो। ढोरपाटन सिकार आरक्ष क्षेत्रमा तीन वन्यजन्तुको चोरी भयो। विभागका अनुसार २ सय ४० वटाको मृत्यु भने प्राकृतिक रूपमा भएको छ। यो भनेको बिरामी भएर वा उमेर पुगेर मरेको संख्या हो। कतिपयको मृत्यु कसरी भयो भन्ने खुल्दैन। त्यसलाई पनि अप्राकृतिक मानिएको छ। पोस्टमार्टमका क्रममा कारण नखुलेकाहरूलाई पनि यसमै अन्य कारणका रूपमा वर्गीकरण गरिएको विभागका अधिकारी बताउँछन्। सरकारले सबै वन्यजन्तुलाई सुरक्षितको सूचीमा राखेको छ। कुनै पनि मार्न पाइन्न। राष्ट्रिय वन्यजन्तु अपराध नियन्त्रण समन्वय समितिले यसलाई गम्भीर रूपमा लिएको छ। समितिको हालै बसेको सातौं बैठक यही विषयमा केन्द्रित भएको थियो। ०७६७७ मा ५ सय ९१ वन्यजन्तु मरेकामा ४ सय ३७ वटाको कारण प्राकृतिक थियो। सडक दुर्घटनामा १ सय ८, चोरीसिकारीमा १६ वटा परे। ३० वटाको मृत्युको कारण खुलेन। ०७५७६ मा ४ सय ९५ वन्यजन्तुको मृत्यु भयो। सडक दुर्घटनामा १ सय १९, चोरीसिकारीमा र तीनवटा परे। २ सय ६१ वटाको कारण खुलेको देखिँदैन। उक्त वर्ष २ सय ३५ वटाले अप्राकृतिक मृत्युवरण गरे। ०७४७५ मा ३ सय ९१ मध्ये दुर्घटनामा १ सय २४ वटा मरे। कुकुरहुँडारचिलको टोकाइबाट ४८, चितुवाको टोकाइबाट ४४, बाढीघोलमा डुबेर २७, एकापसमा जुधेर २१, उपचारका क्रममा १३, संक्रमणबाट १०, बाघको आक्रमणबाट ८, मानव वन्यजन्तु द्वन्द्वका कारणले ६, नहरमा डुबेर ६ र प्राकृतिक कारणले ५७ वटाको मृत्यु भएको थियो। चितवनको भरतपुर महानगरपालिकामा हालै सडक विस्तारका क्रममा बनाइएको नालीछेउ खाल्डोमा फसेर मरेको अन्दाजी १२ वर्षको भाले गैंडा। तस्बिर : अनिल ढकाल वन्यजन्तु विज्ञ डा कञ्चन थापाका अनुसार कतिपय अवस्थामा ठूला बिपद्का घटनामा पनि वन्यजन्तुको धेरै मृत्यु भएको छ। पहिला प्राकृतिक प्रकोपका घटनामा उनीहरू आफंै सुरक्षित ठाउँमा जान्छन् भन्ने बुझाइ थियो। तर, चितवनलगायत ठाउँमा बाढी आउँदा धेरै जनावर बगेका थिए। जुन तथ्यांकमा छैन। त्यस्तो अवस्थामा पनि तथ्यांकमा प्राकृतिक मृत्यु भएको उल्लेख गरिएको हुन्छ, डा थापा भन्छन्, कतिपय अवस्थामा कसरी मरेको थाहै हुन्न। शरीर कुहिएको हुन्छ। प्राकृतिक मृत्यु भनेर लेखिन्छ। यस्तो अवस्थामा मानवीय अवरोध वा गोली लागेरै मरेको भए पनि कारण पत्ता लगाउन समस्या हुने डा थापा बताउँछन्। उनका अनुसार राष्ट्रिय निकुन्जभित्रको कोर क्षेत्रबाट बाटो हुन्छ। जहाँ वन्यजन्तुको ओहोरदोहोर हुन्छ। निकुञ्जका करिडोर र बफर जोनतिर थुप्रै जनावर मारिएका छन्। त्यस्ता ठाउँमा पनि धेरै अप्राकृतिक मृत्यु भएको देखिन्छ, उनी भन्छन्, सरकारले सबै वन्यजन्तुलाई सुरक्षितको सूचीमा राखेको छ। कुनै पनि मार्न पाइन्न। एउटा मर्यो भने त्यसको असरले एकोलोजिकल ब्यालेन्स बिग्रिन्छ। नम्बर त घट्ने नै भयो। ढकालका अनुसार ठूला प्रजातिका वन्यजन्तुको मृत्युलाई गम्भीर क्षति मानिन्छ। दुर्लभ वन्यजन्तु मरे त्यसको उक्त ठाउँको पहिचान र सौन्दर्य नै लोप हुने सम्भावना हुने उनी बताउँछन्। बाघ मर्यो भने झनै ठूलो क्षति हुन्छ, विभागका पूर्वप्रवक्तासमेत रहेका ढकाल भन्छन्, समग्र इकोसिस्टमलाई व्यवस्थापन गर्ने जिम्मा बाघको हुन्छ। उसलाई इकोसिस्टम इन्जिनियर पनि भनिन्छ। ढकालका अनुसार बाघ अत्यन्तै बाठो जनावर हो। उसले मानवीय क्रियाकलाप हुने क्षेत्र रोज्दैन। बलिया, सक्रिया बाघ बाहिर खासै आउँदैनन्, ढकाल भन्छन्, जंगलको कोर क्षेत्रमा बस्ने भएकाले बाघको अप्राकृतिक मृत्यु कमै हुन्छ। उनीहरू मान्छेलाई देख्नै चाहँदैनन्। तर, कमजोर, बुढो, बिरामी, घाइते बाघहरू बलियासँग जुध्न नसकेपछि कोरक्षेत्रबाट बाहिर निस्कन्छन्। त्यस्ता बाघहरू बस्तीतिर छिर्ने गर्छन्। ती प्रायः हरूवा बाघ हुन्छन्। त्यस्ताको चोरीसिकारी हुने संभावना पनि हुन्छ। राष्ट्रिय प्रकृति संरक्षण कोषको टोलीले बुधबार बिहान नियन्त्रणमा लिएको बाघ। तस्बिर सौजन्य : सूर्य घर्ती मगर मानिसले बनाएको संरचनामा परेर पनि धेरै वन्यजन्तुको मृत्यु भएको उनको भनाइ छ। ठूला जनावरले आक्रमण गर्ने क्रममा ज्यान जोगाउन तारबाहिर भाग्न पुगेका जनावर ठूलो संख्यामा बित्ने गर्छन्। बाहिर पुगेपछि, सिकारी तथा कुकुरले मार्ने गरेका छन्। उनका अनुसार पूर्वबाट पश्चिमसम्म २ सय ५० किलोमिटर क्षेत्रमा वन्यजन्तुको ओहोरदोहोर हुन्छ। त्यस्ता क्षेत्रमा उनीहरूको अप्राकृतिक मृत्यु बढी भएको छ। त्यसैले वन्यजन्तुमैत्री पूर्वाधार बनाउने विषयमा छलफल भएको छ। मन्त्रालयले वन्यजन्तुमैत्री पूर्वाधार निर्देशिका दुईतीन महिनाअघि मन्त्रिपरिषद्मा लगिएको जनाइएको छ। वन्यजन्तु मृत्युको संख्या बढिरहेजस्तो देखिन्छ। यसका पछाडि विभिन्न कारण छन्। जसले जोखिम बढिरहेको छ । डा रामचन्द्र कँडेल  महानिर्देशक, राष्ट्रिय निकुञ्ज तथा वन्यजन्तु संरक्षण विभाग पहिला प्राकृतिक प्रकोपका घटनामा आफैं सुरक्षित ठाउँमा जान्छन् भन्ने थियो। तर, चितवनलगायत ठाउँमा बाढी आउँदा धेरै जनावर बगेका थिए। जुन तथ्यांकमा छैन ।  डा कञ्चन थापा, वन्यजन्तु विज्ञ जनावरका लागि वातावरणमैत्री पूर्वाधार बनाउन मन्त्रालयले अन्य सरोकारवाला निकायसँग समन्वयको पहल थालेको हो। चितवनको रामनगरमा वन्यजन्तुमैत्री पूर्वाधार निर्माणको एउटा सुरुवात भएको छ । नारायण बुटवलको बाटोमा पनि पाइलटिङको काम भइरहेको ढकालको भनाइ छ। जनावरहरू भनेको एउटै पनि मासिनु हुन्न। त्यसैले समन्वय जरुरी छ, उनी भन्छन्, स्थानीय, प्रदेश र केन्द्रीय सरकार सबैको भूमिका उत्तिकै आवश्यक छ। विश्व वन्यजन्तु दिवस आज प्रत्येक वर्ष मार्च ३ मा विश्व वन्यजन्तु दिवस मनाइँदै आएको छ। यस वर्षको नारा छ, पारिस्थितिकीय प्रणाली पुनःस्थापनाका लागि प्रमुख प्रजातिहरूको पुनः प्राप्ति। यो दिवस सन् १९७३ देखि मनाउन थालिएको हो। नेपालमा अरू देशमा नपाइने कतिपय दुर्लभ वन्यजन्तु पाइन्छन्। त्यस्ता प्रजातिको संरक्षण गर्न जनचेतना आवश्यक रहेको विज्ञ बताउँछन्। वन्यजन्तुमैत्री पूर्वाधारको खाँचो वन्यजन्तुमैत्री पूर्वाधार बनाउनुपर्ने बताउँछन्, राष्ट्रिय निकुन्ज तथा वन्यजन्तु संरक्षण विभागका महानिर्देशक डा रामचन्द्र कँडेल। भन्छन्, उनीहरूको सहज आवागमनको ग्यारेन्टी गर्नुपर्छ। वन्यजन्तुमैत्री पूर्वाधार निर्देशिकाको विषयमा टड्कारो रूपमा कुरा उठेको महानिर्देशक डा कँडेल सुनाउँछन्। यस विषयमा चारपाँच वर्षदेखि छलफल चलिरहेको छ, उनी भन्छन्, कानुनी आधार मात्रै नबनेको हो। तर, काम धेरै भएको छ। अलिक बलियो खालको संरक्षण प्रणाली व्यवस्थापन गर्नुपर्ने बताउँछन् वनस्पति विभागका महानिर्देशक डा बुद्धि पौडेल। चितुवा लोप हुन्छ जस्तो देखिन्छ। पासोमा पारेर धेरै मारिएका छन्, महानिर्देशक डा पौडेल भन्छन्, २० पटक प्रयास गर्दा मात्रै एउटा शिकार समात्छन्। एकपटक मारेपछि त्यो खाना उनीहरूले पटकपटक खाने, लुकाउने, घिसार्ने गर्छन्। त्यसमा विष हाल्दिने गरेको देखिएको छ। त्यसले अन्य वन्यजन्तु पनि मर्ने प्रचुर सम्भावना रहेको उनी बताउँछन्। कति जनावर राख्न सकिन्छ भन्ने व्यवस्थापनमा भर पर्ने उनको भनाइ छ। धेरै जनावर एकै ठाउँमा राख्दा त्यसको समस्या हुन्छ। स्वास्थ्य नराम्रो हुन्छ। बच्चा जन्माउन सक्दैन। संख्या पुनः घट्न थाल्छ। उनीहरूका लागि उचित घाँस, पानीलगायत वासस्थानको व्यवस्थापन हुनुपर्छ, उनी भन्छन्, तर, नेपालमा कति वन्यजन्तु व्यवस्थापन गर्न सकिन्छ भन्ने अध्ययन भएको छैन। अनुमान मात्रै छ। चितवनमा मात्रै ७ सय गैंडा व्यवस्थापन गर्न सकिन्छ भन्ने छ। नेपालमा हिउँचितुवा ४ सय, बाघ साढे २ सय पुर्याउने लक्ष्य छ। तर, त्योभन्दा बढी भए के गर्ने भनेर अध्ययन भएको छैन। उनका अनुसार केही वन्यजन्तुको संख्या एकदमै धेरै भइसकेको छ। वासस्थान, व्यवस्थापन राम्रो हुने, चोरीसिकारी नहुने हो भने बाघको संख्या चार वर्षमा दोब्बर हुन सक्ने उनी बताउँछन्। अत्यन्त धेरै संख्याले पनि समस्या निम्त्याउन सक्छ। एकदमै घट्दै गए पनि त्यसको असर उत्तिकै हुन्छ, उनी भन्छन्।"
सभामुखएमाले झनै टकराव,"काठमाडौं : प्रमुख प्रतिपक्षी एमाले र सभामुखबीच झनै टकरावको स्थिति देखिएको छ। एमसीसी अनुमोदनपछि एमालेले मंगलबार १२ बुँदे धारणा सार्वजनिक गर्ने क्रममा सभामुखको चर्को आलोचना गर्यो। त्यसमा लगाइएका आरोप पुष्टि गर्न सभामुख अग्निप्रसाद सापकोटाको सचिवालयले चुनौती दिएको छ। देशको जिम्मेवार राजनीतिक दलको लेटरहेडमा उहाँ (सभामुख)ले बोल्दै नबोलेको विषयमा काल्पनिक कथ्य बनाई सोही विषयलाई जोडेर गलत भाष्य निर्माण गर्न खोजिएकोप्रति सचिवालयको गम्भीर ध्यानाकर्षण भएको छ, सापकोटाका प्रेस विज्ञ श्रीधर न्यौपानेले बुधबार निकालेको प्रेस नोटमा लेखिएको छ, लोकतन्त्र र संवैधानिक सर्वोच्चताको पक्षमा उभिनुभएका सम्माननीय सभामुखलाई जोडेर गरिएको प्रचार राजनैतिक पूर्वाग्रहबाट प्रेरित देखिन्छ। एमाले अध्यक्ष केपी शर्मा ओलीले संसद्मा जारी अवरोधलाई अनदेखा गर्दै बलमिच्याइँ गर्ने सभामुखको व्यवहार झनै आपत्तिजनक रहेको भन्दै प्रेस वक्तव्य निकालेका थिए। सभामुखले संविधान, प्रतिनिधिसभा नियमावली र कानुनले तोकेको परिधिभित्र रही संवैधानिक दायित्व र जिम्मेवारी निर्वाह गर्दै आएको प्रेस नोटमा उल्लेख छ। कपोलकल्पित एवं भ्रमपूर्ण विषयको उठान र दुस्प्रचार खेदजनक छ। उहाँले बोलेको भनेर प्रचार गरिएका विषयको पुष्टि गर्न सम्बन्धित पक्षको ध्यानाकर्षण गराउँछौं, न्यौपानेले लेखेका छन्। एमाले अध्यक्ष केपी शर्मा ओलीले संसद्मा जारी अवरोधलाई अनदेखा गर्दै बलमिच्याइँ गर्ने सभामुखको व्यवहार झनै आपत्तिजनक रहेको भन्दै प्रेस वक्तव्य निकालेका थिए। सरकारले दिएको बिजनेस सदनमा प्रस्तुत नगर्नेजस्ता पदीय दायित्व प्रतिकूल व्यवहार गर्दै आउनुभएका सभामुखले कुनै एमसीसीसम्बन्धी प्रस्ताव टेबल गर्नुपरेमा आत्महत्या गर्छु भन्नेजस्ता आवेगपूर्ण अभिव्यक्ति दिनुभयो। षड्यन्त्रको पटकथा तयार भएपछि भने सभामुख भनेको अम्पायर हो भन्नेजस्ता शब्दावली प्रयोगमा ओर्लिनुभयो, अध्यक्ष ओलीले वक्तव्यमा भनेका थिए, यसले उहाँको यो व्यवहार पदीय कर्तव्यको पालनाभन्दा पनि दलविशेषको आज्ञापालन गर्ने देखिन्छ। उहाँ नै दलहरूले कारबाही गरेका अनुशासनहीन सांसदलाई जोगाएर दल विभाजनको मतियार बन्नुभयो। ओलीले एमसीसीबारे धारणा सार्वजनिक गर्ने क्रममा सभामुखले राजीनामा दिनुपर्ने बताएका थिए। राजीनामा नदिए महाभियोग लगाउन सकिने ओलीको भनाइ थियो। ओलीद्वारा मंगलबार चर्को आलोचना ती आरोप पुष्टि गर्न सभामुखद्वारा चुनौती एमाले नेता भन्छन्, सभामुखले भेदभाव गरेकै कारण संसद्मा अवरोध पार्टीले कारबाही गरेका सांसद्लाई सभामुखले पदमुक्त नगरेकामा एमालेले प्रतिनिधिसभा बैठकमा विरोध जनाउँदै आएको छ। यो क्रम संसद्मा सात महिनादेखि चलिरहेको छ। सभामुख र सत्तापक्ष आफ्ना मागप्रति गम्भीर नभएको एमाले संसदीय दलका उपनेता सुवास नेम्बाङको भनाइ छ। सत्तापक्ष र सभामुख हामीले उठाएका विषयहरूप्रति गम्भीर बन्नुभएन। संसद्को रेफ्री भनेको सभामुख हो। फाउल छुट्ट्याउने रेफ्रीले हाम्रै पोष्टमा गोल हानिदिएपछि यो अवस्था सिर्जना भएको हो। महाभियोग हाल्ने साथीहरूलाई यसको फिटिक्कै चिन्ता छैन। त्यसैले कसैसँग कुरा नै गर्नुभएको छैन, नेता नेम्बाङ भन्छन्, महाभियोग पास हुन दुईतिहाइ बहुमत चाहिन्छ। तर, उहाँहरू सुटुक्क हामीले थाहा पाउँछौं कि जस्तो गरेर छापामार शैलीमा महाभियोग दर्ता गरेर अहिलेसम्म हामीसँग कुरा गर्नुभएको छैन। नेम्बाङका अनुसार संसद् नचल्नु सत्तापक्षलाई भयंकर चिन्ता हुन्छ। तर, तपाईंहरूले देखिराख्नुभएको छ। प्रमुख प्रतिपक्ष वेलमा गएको विषय सत्तापक्षको लागि गम्भीर विषय नै बनेन। उहाँहरूले आनन्द मानिरहनु भएको छ, उनी भन्छन्। एमाले प्रमुख सचेतक विशाल भट्टराई सभामुखले भेदभाव गरेकै कारण संसद्को अवरोध हट्न नसकेको बताउँछन्। आफूहरूलाई अरू पार्टीसरहको व्यवहार नगरिएको नेता भट्टराईको भनाइ छ। माग पूरा नभएसम्म आन्दोलन जारी हुनेछ, उनी भन्छन्। संसदीय मामलाका जानकार एवं प्रतिनिधिसभा सदस्य लक्ष्मणलाल कर्ण एमसीसीको विषय सकिएकाले अब सरकारले संसद् खुलाउन तदारुकता देखाउनुपर्ने बताउँछन्। एमालेले मुख्य आरोप नै सभामुखलाई लगाएको छ अर्थात् झगडा सभामुखसँग छ। त्यसकारण सत्तारुढ गठबन्धन, प्रधानमन्त्री, कानुनमन्त्री जोजो सम्बन्धित छन् उनीहरू लागेर छिटोभन्दा छिटो बैठक बसाएर संसद् खुलाउनुपर्छ, सांसद कर्ण भन्छन्। नेकपाकालमा पनि ओली सापकोटालाई सभामुख बनाउन तत्पर देखिएका थिएनन्। अर्का अध्यक्ष पुष्पकमल दाहालसहित सचिवालयका बहुसंख्यक नेता सापकोटाका पक्षमा उभिएपछि ओली पछि हट्न बाध्य भएका थिए। सरकारका प्रतिनिधि र प्रधानमन्त्री यो विषयमा गम्भीर भएर लाग्ने हो भने समस्या समाधान हुने उनको तर्क छ। विगतमा यस्ता अबरोध धेरै भएका हुन्, तर सरकारले गम्भीर भएर लाग्यो भने समाधान भएका उदाहरण छन् पनि, उनी भन्छन्, वार्ता गरेर जति सक्दो चाँडो समस्या समाधान गर्नुपर्छ। वाद प्रतिवाद गर्नुभन्दा सरकार हल गर्न लाग्नुपर्छ। नेपालका जतिसुकै अठ्यारोमा पनि अन्तिम नेता मिल्छ, यो लोकतान्त्रिक अभ्यास हो। संसद् लामो समय बन्द हुँदा जनताका आवाज कुण्ठित हुने उनको भनाइ छ। विधेयकहरू पास भइरहेका छैनन्, यो देशका लागि राम्रो होइन। यसले संसदीय व्यवस्थाप्रति नै आक्रोश बढ्छ, नाकारात्मक भावना आउँछ, उनी भन्छन्। त्यसपछि बढ्यो विवाद केन्द्रीय कमिटीको साउन २५ गतेको बैठकले माधवकुमार नेपालसहित १४ नेतालाई सांसद र पार्टीबाट कारबाही गर्ने निर्णय गरेको भट्टराईले बताए। संसद् अधिवेशन साउन ३२ गते अन्त्य भयो। त्यससम्बन्धी संसद् सचिवालयलाई भदौ १ गते दिइएको नेता भट्टराईले उल्लेख गरे। संसद् चालू रहेको भए सभामुखले बैठक बसेका बेला कारबाहीको पत्र पढेर सुनाउने नियम छ। संसद् नचलेको अवस्थामा सभामुखकहाँ पत्र पुगेको १५ दिनभित्र संसद् सचिवालयमा कारबाहीबारे सूचना प्रकाशन गर्ने व्यवस्था छ। तर, सभामुख सापकोटाले यी सांसद कारबाही सूचना टाँस गरेनन्। कारबाही गरेका सांसद जोगाएर दल विभाजनको मतियार बने सभामुख : ओली सभामुखलाई एमालेको चेतावनी : संसदबाट निष्कासन गर्नुनपरोस् सभामुखको राजीनामा माग गर्दै एमालेले गर्यो संसद अवरुद्ध सभामुख सापकोटालाई जोडेर गरिएको प्रचार राजनैतिक पूर्वाग्रहबाट प्रेरित : सचिवालय बरु प्रतिनिधिसभा अधिवेशन अन्त्य गरेर केन्द्रीय समिति वा संसदीय दलमध्ये एकमा २० प्रतिशत संख्या पुर्याए पार्टी फुटाउन सकिने अध्यादेश ल्याइयो। त्यसपछि नेपालले २३ सांसद लिएर एमाले फुटाए। त्यही कारण एमालेले सभामुख नै एमाले विभाजनको कारक भएको आरोप लगाउँदै आएको छ। सभामुखले कारबाहीको सूचना टाँस गर्नुपर्ने कि त राजीनामा दिनुपर्ने माग एमालेको छ। एमालेले कार्यव्यवस्था परामर्श समिति बैठकसमेत बहिस्कार गर्दै आएको छ। एमसीसी अनुमोदन हुँदा पनि उसले वेलबाट विरोध जनाइरहेको थियो। एमसीसीका विषयमा विवाद चुलिएपछि सभामुख मौनजस्तै थिए। उनले राष्ट्रिय सहमति वा संसद् सुचारु भए मात्रै संसद् सञ्चालन गर्ने सन्देश प्रवाह गरेका थिए। उनले संसद् बैठक सार्दै आएका थिए। प्रधानमन्त्री शेरबहादुर देउवाले ओलीसँग संवाद थालेपछि सत्तारुढ गठबन्धनभित्र खैलाबैला मच्चियो। त्यो कदमले सभामुख र १४ सांसद डेन्जर जोनमा परे। तब एमालेको अवरोधबीच नै सभामुखले एमसीसी टेबल गर्न दिए। कांग्रेसएमाले सहकार्यको अवस्था देखिएपछि भने व्याख्यात्मक घोषणासहित एमसीसी अनुमोदन भयो। विगतमा विपक्षमा माओवादी केन्द्र र एकीकृत समाजवादीकै साथ देउवाले पाए। यससँगै सभामुखको खड्गो टरेको विश्लेषण हुन थालेको छ। त्यसो त नेकपाकालमा पनि ओली सापकोटालाई सभामुख बनाउन तत्पर देखिएका थिएनन्। अर्का अध्यक्ष पुष्पकमल दाहालसहित सचिवालयका बहुसंख्यक नेता सापकोटाका पक्षमा उभिएपछि ओली पछि हट्न बाध्य भएका थिए।"
"नेपाल जातीय, भाषिक, धार्मिक एवं सांस्कृतिक विविधताले सम्पन्न मुलुक : प्रधानमन्त्री","काठमाडौं : प्रधानमन्त्री शेरबहादुर देउवाले धार्मिक एवं सांस्कृतिक पर्व र परम्परालाई संरक्षण एवं सम्वर्द्धनका लागि सरकार सदैव क्रियाशील रहेको बताएका छन्। ग्याल्बो ल्होसार अर्थात् नयाँ वर्ष २१४९ क्षुफोताक्लोका उपलक्ष्यमा शुभकामना व्यक्त गर्दै उनले मुलुकको एकता र समृद्धिका लागि एकजुट भएर अघि बढ्न सबैलाई प्रेरणा प्रदान गरोस् भन्ने कामना गरेका हुन्। देउवाले पर्वले नेपालीबीच आपसी सद्भाव र भाइचारा अभिवृद्धिमा मद्दत पुर्याइ राष्ट्रिय एकतामा थप बल पुर्याउने विश्वास लिएका छन्। हरेक जातजातिका आआफ्ना विशिष्ट रीतिरिवाज, चाडपर्व र संस्कृति भए पनि सबै जाति र धर्म मान्ने सम्प्रदायले यो विविधतालाई सम्मान गर्नु नेपालीको मौलिक एवं विशिष्ट पहिचान भएको उनको भनाई छ। देउवाले नेपाल जातीय, भाषिक, धार्मिक एवं सांस्कृतिक विविधताले सम्पन्न मुलुक भएको उल्लेख गरेका छन्। कांग्रेस सभापतिसमेत रहेका प्रधानमन्त्री देउवाले सरकारले सन् २००७ सेप्टेम्बर १३ मा आदिवासीको अधिकारसम्बन्धी अन्तर्राष्ट्रिय श्रम सङ्गठनको प्रावधानलाई अनुमोदन गरिसकेको र सोअनुसार महासन्धि कार्यान्वयनमा प्रतिबद्ध रहेको बताएका छन्। ग्याल्बो ल्होसार नेपाली बौद्धमार्गी एवं हिमाली आदिवासी शेर्पा समुदायले प्राचीनकालदेखि नै मनाउँदै आएका छन्। ग्याल्पो ल्होसार नेपाली राष्ट्रिय संस्कृतिको अभिन्न अङ्ग : राष्ट्रपति भण्डारी"

शीर्षक,विवरण
टीकामा सुनसान प्रायः बनेको काठमाडौंमा चहलपहल बढ्यो,"बडादसैं (विजयादशमी) मा सुनसान प्रायः बनेको काठमाडौंमा दसैंको टीकासँगै चहलपहल बढेको छ। दसैंको टीकाको दोस्रो दिन आज पनि आफन्त तथा मान्यजनबाट टीका र जमरा लगाई आशीर्वाद लिने क्रम जारी रहेको छ। विजयादशमीको टीकाको दिनदेखि कोजाग्रत पूर्णिमासम्म दसैंको टीका लगाउने चलन छ। काठमाडौं उपत्यकामा पनि दसैंको टीका लगाउन आफन्त तथा मान्यजनकहाँ पुग्ने सर्वसाधरणको आवतजावत बाक्लो रुपमा देखिएको छ। यो पटकको दसैंमा विगतका वर्षभन्दा केही बढी सङ्ख्यामा सवारी साधन सञ्चालन भएकाले पनि सर्वसाधरणलाई राहत भएको छ । उपत्यकामा पातलो सङ्ख्यामा भए पनि खाद्यान्न, दूध तथा तरकारीका पसल खुलेका छन्। तुलनात्मक रुपमा आज सडकमा सवारी साधन बाक्लो सङ्ख्यामा चलेका देखिन्छन्। महानगरीय ट्राफिक प्रहरी महाशाखाका अनुसार आज पनि काठमाडौं उपत्यकामा दसैंको टीका र आशीर्वाद थाप्न जानेको चहलपहल बाक्लै छ। टीकाको पहिलो दिनभन्दा आज केही बढी सवारी साधन चलेका छन्। सवारीको चहलपहल बढे पनि सडकमा जामको चाप भने नरहेको ट्राफिक प्रहरीको भनाइ छ। ट्राफिक बत्तीका कारण पनि ट्राफिक व्यवस्थापनमा सहज भएको प्रहरीले जनाएको छ। उपत्यकामा आज अपराह्नसम्म कुनै अप्रिय घटना नभएको र सडकमा सवारी साधन निर्बाध रुपमा सञ्चालन भइरहेका प्रहरीले जनाएको छ।"
"१ सय ४७ जनामा कोरोना संक्रमण, १ को मृत्यु",काठमाडौं : १ हजार ७७३ नमूना परीक्षणमा १ सय ४७ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा १ हजार ४ सय ४६ नमूनाको पीसीआर र ३२७ नमूनाको एन्टिजेन विधिबाट परीक्षण गरिएको थियो। जसमध्ये पीसीआर विधिबाट १३६ र एन्टिजेन विधिबाट ११ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पछिल्लो २४ घन्टामा कोरोनाबाट थप १ जनाको मृत्यु भएको छ। योसँगै नेपालमा कोरोनाबाट मृत्यु हुनेको संख्या ११ हजार २७८ पुगेको हो। मन्त्रालयका अनुसार शनिबार थप ८ सय ४५ जना कोरोनामुक्त भएका छन्। कोरोनाका सक्रिय संक्रमितको संख्या १२ हजार ५९८ पुगेको छ। मन्त्रालयका अनुसार संक्रमित ३०७ जनाको भेन्टिलेटरमा र ९७ जनाको आइसीयूमा उपचार भइरहेको छ।
दसैंमा अचल बलि दिइने तीर्थस्थल गलाफु शिवालय,"गण्डकी : सुन्दा अचम्म लाग्न सक्छ, तनहुँको शुक्ला गण्डकी नगरपालिका१ स्थित गलाफु शिवालय मन्दिर दसैंमा अचल बलि दिइने तीर्थस्थल हो। दसैंमा विभिन्न शक्तिपीठमा गरिने घटस्थापना फूलपाती, महाअष्टमी, महानवमी, कालरात्रि आदि सबै संस्कृतिलाई प्राचीनकालदेखि निरन्तरता दिँदै आइए पनि अन्य शक्तिपीठमा जस्तो यहाँ बोका, पाठा राँगाको बलि दिइँदैन। दसैंमा अन्य शक्तिपीठमा गरिने बोका, पाठा, राँगा आदिको बलिको विकल्पमा अचल बलि दिइने गरिएको मन्दिरका पुजारी एवं मिलन प्रगति टोल विकास संस्थाका अध्यक्ष पृथ्वीराज मल्ल ठकुरीले जानकारी दिए। उनका अनुसार दसैंको महाअष्टमी तथा महानवमीमा यहाँ नरिवल, कुविन्डो, उखु, घिरौँला आदिको बलि दिइन्छ। मन्दिरमा कालरात्रिको पनि विशेष पूजा गरिन्छ। गलाफु मन्दिरलाई आफैँ उत्पत्ति भएका देवताको मन्दिरका रुपमा लिइन्छ। किंवदन्तीअनुसार २०१७ साल चैत २१ गते मध्यरातमा यहाँ शिला फेला परे। चक्र स्वरुपमा रहेका शिलालाई शिव पाञ्चायनका रुपमा पूजा गर्ने गरिएको छ। अध्यक्ष ठकुरीका अनुसार तत्कालीन समयमा थप्रेक निवासी दुर्गादेवी गुरुङलाई समयसमयमा देवी चढ्ने गरेको र यहाँ शक्तिपीठ रहेको सपना आदिमा सङ्केत मिल्ने गरेछ। २०१७ साल चैत २१ गते मध्यरातामा अकास्मात चक्र स्वरुपमा कँुदिएका शिला फेला परेपछि तिनै शिला स्थापना गरी २०१८ सालको वैशाख ६ मा सानो मन्दिर निर्माण गरिएको हो। शिलालाई शिव पाञ्चायनका रुपमा पूजा गर्ने गरिन्छ। पछि विभिन्न समयमा मन्दिरको जीर्णोद्धार हुँदै गएकामा २०५० सालमा तत्कालीन पुजारी लालबहादुर मल्ल ठकुरी लगायतको सक्रियतामा अहिलेको स्वरुपमा मन्दिर बनेको हो। मन्दिरको पूजा व्यवस्थापनाका लागि अन्य कुनै स्रोत नरहेको जानकारी दिँदै उनले पूजा सञ्चालनका लागि तत्कालीन सहायक मन्त्री नरबहादुर गुरुङले २०३७ सालमा गुठी संस्थानबाट मासिक ३० रुपैयाँका दरले वर्षको ३६० रुपैयाँ उपलब्ध गराउने व्यवस्था गर्नुभएको बताए। विस २०४६ पछि संस्थानबाट उक्त रकम वृद्धि गरी मासिक २०० रुपैयाँका दरले वार्षिक दुई हजार ४०० रुपैयाँ उपलब्ध हुँदै आएको थियो। स्थानीयको पहलसँगै गत वर्षबाट उक्त रकम वृद्धि गरी वार्षिक ३० हजार रुपैयाँ प्राप्त हुन थालेको मल्ले जानकारी दिए। मन्दिरको ऐतिहासिकतालाई दृष्टिगत गर्दै पछिल्लो समयमा स्थानीय सरकारले पनि चासो दिन थालेको छ। शुक्लागण्डकी नगरपालिका १ बाट मन्दिरको संरक्षण र विकासका लागि गत वर्ष एक लाख रुपैयाँ उपलब्ध गराइएकामा उक्त रकमबाट पर्यटन ट्रष्ट भवन निर्माण गरिएको मल्लले जानकारी दिए। भूकम्पले ठाउँठाउँमा बिग्रे, भत्केका कारण मन्दिर मर्मत गर्नुपर्ने भएको छ, छानाका ढुङ्गा पनि फुट्ने र खलबलिने भएका छन्, उनले भने, विसं २०२२ मा पुराण लगाउँदा निर्माण गरिएको पाटी पनि जीर्ण बनेकाले तत्कालै मर्मत गर्नुपर्ने देखिएको छ। शुक्लागण्डकी नगरपालिका१ भित्र रहेका गलाफु मन्दिरसहित थप्रेक कोट आदि धार्मिक एवं सांस्कृतिकस्थलको संरक्षणलाई वडाले प्राथमिकतामा राखेको वडाध्यक्ष रवीचन्द्र पौडेलले बताए। गलाफु मन्दिर आसपासमा बस्ती पनि सानो रहेका कारण अपेक्षित विकास गर्न नसकिएको बताउँदै उनले वडाभित्रका धार्मिक एवं सांस्कृतिकस्थलको संरक्षण र विकासका लागि थप्रेक कोट पर्यटन विकास समिति गठन गरी त्यसैमार्फत आवश्यक काम अघि बढाउने सोच राखिएको बताए। वडाध्यक्ष पौडेलका अनुसार यस क्षेत्रबाट धौलागिरि हिमालदेखि लमजुङ गोरखासम्मका हिमाल हुँदै पर्यटकीय नगरी पोखरा, तनहुँको सदरमुकाम दमौली आदिलाई एकसाथ नियाल्न सकिन्छ। धार्मिकरूपमा यहाँका विभिन्नस्थलको आफ्नै विशिष्टता भएको जानकारी दिँदै उनले धार्मिक आस्था र विश्वासका थप्रेक कोट, गलाफु शिवालय, माइको थान आदि र यहाँबाट देखिने हिमाली तथा पहाडी दृश्यले जो कोहीलाई लोभ्याउने गरेको बताए। थप्रेकमा रहेका ठूलाठूला गह्रा, पोखरी पनि यहाँका पहिचान हुन्। धार्मिकस्थलको प्रवद्र्धन र विकाससँगै काठेपीपल, सिलिङ्गे, पोखरी थोक, अर्चलेलगायतका स्थान दृश्यावलोकनका लागि आकर्षक गन्तव्यको प्रवद्र्धन गर्नुपर्ने देखिएको यहाँका स्थानीयवासी बताउँछन्। शुक्लागण्डकी नगपालिका१ का धार्मिक पर्यटकीयस्थललाई पर्यटकीयरुपमा उपयोग गर्नुपर्ने अमरज्योति आधारभूत विद्यालयका पूर्वप्रधानाध्यापक पुष्पराज शर्मा पौडेलले बताए। गलाफु, थप्रेक कोट जस्ता स्थलका साथै वडाका पर्यटकीय गन्तव्यलाई पर्यटन बजारमा पुर्याउन सकेमा यस क्षेत्रको समृद्धि र विकासमा टेवा पुग्ने विश्वास लिएको उनले बताए।"
अमेरिकी अधिकारी दक्षिण पूर्वी एसियाको भ्रमणमा,"वासिङटन : अमेरिकी अधिकारीले दक्षिण पूर्वी एसियाको भ्रमण गर्ने भएका छन्। म्यानमार संकटबारे छलफल गर्न अमेरिकी अधिकारीले आगामी हप्ता दक्षिण पूर्वी एसियाली मुलुकको भ्रमण गर्ने बताएका छन्। अमेरिकी राज्य विभाग, विभागको अन्तर्राष्ट्रिय विकास विभाग र अन्य एजेन्सीका अधिकारीहरुले संयुक्त रुपमा भ्रमण गर्न लागेको बताइएको छ। सो कार्यक्रमअन्र्तगत अमेरिकी अधिकारीहरुले दक्षिण पूर्वी मुलुक थाइल्याण्ड, सिंगापुर, जापान र इन्डोनसियाको भ्रमण गर्ने क्याडो न्युजमा समाचार छ। क्योडो न्युजकाअनुसार अमेरिकी अधिकारीहरुले म्यानमारको अवस्था र त्यहाँको संकटबारे बुझ्न दक्षिण पूर्वी मुलुकहरुसँग भेट्ने छन्। भ्रमण कार्यक्रम आइतबारदेखि शुक्रबारसम्मको लागि तय गरिएको छ। भेटमा अधिकारीहरुले म्यानमार र प्रशान्त क्षेत्रको चुनौतीबारे समेत छलफल गर्ने बताइएको छ।"
साफ च्याम्पियनसिपको उपाधि जित्ने नेपालको सपनामा भारत बाधक,माले : साफ च्याम्पियनसिपको उपाधि जित्ने नेपालको सपनामा भारत बाधक बनेको छ । भारतले ३० ले फाइनल जित्दै आठौँ पटक उपाधि जितेको छ । तिनै गोल खेलको दोस्रो हाफमा भएका हुन् । भारतका लागि खेलको ४९औं मिनेटमा कप्तान सुनिल क्षेत्रीले पहिलो गोल गरे । त्यस्तै ५०औं मिनेटमा सुरेश सिंहले गरे भने तेस्रो गोल खेलको ९१औँ मिनेटमा साहल अब्दुल समदले गरे । पानी परेर खेल्न असहज भएको खेलको पहिलो हाफमा दुबै टिमले गोलरहित बराबरी खेलेका थिए । २८ वर्षको साफ च्याम्पियनसिप इतिहासमा नेपाल पहिलोपटक फाइनल पुगेको हो । भारतले भने यसअघि ७औं पटक उपाधि उचालिसकेको थियो ।
सुदूरपश्चिम प्रदेशमा आज सार्वजनिक बिदा,सुदूरपश्चिम प्रदेशका सरकारी कार्यालय आज पनि खुलेका छैनन्। प्रदेश सरकारले आज सार्वजनिक बिदा दिएकाले यहाँका कार्यालय आज पनि बन्द रहेका छन्। सङ्घीय सरकारले यो वर्ष फूलपातीदेखि एकादशीसम्म जम्मा पाँच दिन दसैँ बिदा दिएको थियो। त्यसमा सुदूरपश्चिम प्रदेश सरकारले असोज ३१ गते दसैंकै अवसरमा थप एक दिन बिदा दिएको हो। आन्तरिक मामिला तथा कानून मन्त्रालयका प्रवक्ता मोहनराज जोशीका अनुसार दसैंका लागि भनेर २०७८ वैशाख १९ गते बसेको मन्त्रिपरिषद्को बैठकले प्रदेशभर आज पनि बिदा दिने निर्णय गरेको थियो। बैठकले सार्वजनिक बिदासम्बन्धी सूचना प्रदेशको आन्तरिक मामिला तथा कानून मन्त्रालयले प्रदेश राजपत्रमा प्रकाशन गरिसकेको छ। रासस
साफ च्याम्पियनसिप फाइनल : पहिलो हाफ गोलरहित बराबरी,माले : नेपाल र भारतबीच भइरहेको साफ चयाम्पियनसिप फाइनलको हाफ टाइम गोलरहित बराबरीमा सकिएको छ । माल्दिभ्सको मालेस्थित राष्ट्रिय फुटबल रंगशालमा भइरहेको खेलमा दुबै टिमले गोल गर्ने अवसर सिर्जना गरे पनि सदूपयोग गर्न सकेनन् । पानी परिरहेका कारण खेलाडीलाई मुश्किल परेको देखिएको छ । नेपाल पहिलो पटक साफ च्याम्पियनसिपको फाइनलमा पुगेको हो । भारत भने ७ पटकको विजेता हो ।
भारतीय उच्च सैनिक टोली आउँदै,"काठमाडौं : भारतको नयाँ दिल्लीस्थित नेशनल डिफेन्स कलेजमा डिफेन्स कोर्ष गरिरहेका भारतीय सैनिक अधिकारीहरुको टोली नेपाल आउँदै छन् । भारतीय जलसेनाका वरिष्ठ सैनिक अधिकारी धिरेन भिगको नेतृत्वमा ३९ सदस्यिय टोली आइतबार काठमाडौ आउँदै छ । सो टोली कार्तिक ६ गते सम्म नेपालमा रहने सैनिक जनसम्पर्क निर्देशनालयले जनाएको छ । नेपाल बसाइका क्रममा उनीहरुले प्रधानमन्त्री शेरबहादुर देउवा, रक्षामन्त्री मिनेन्द्र रिजाल, अर्थमन्त्री जनार्दन शर्मा र परराष्ट्रमन्त्री नारायण खडकासँग भेट गर्ने कार्यक्रम छ । टोलीले जंगी अड्डा भद्रकाली, पोखरास्थित मध्यकमाण्ड हेडक्वाटर, शिवपुरी स्थित कमाण्ड तथा स्टाफ कलेजको अध्ययन भ्रमण गर्ने छ । उक्त टोली धार्मिक एवं पर्यटकीय क्षेत्रमा समेत जाने छ । उक्त टोलीले पशुपतिनाथ मन्दिर, मुक्तिनाथ मन्दिर, नाम्चे स्थित होटल एभरेष्ट भ्यु र चन्द्रागिरीको भ्रमण गर्ने नेपाली सेनाले जनाएको छ । कमाण्ड तथा स्टाफ कलेज गर्ने क्रममा भारतीय र नेपाली सैनिक अधिकारीहरु एक अर्को मुलुक भ्रमण गर्ने परम्परा छ । सोही परम्परा अनुशार भारतीय टोली काठमाडौ आएको हो ।"
दुर्घटनामा मोटरसाइकलमा सवार तीन जनाको मृत्यु,राजविराज : सप्तरीमा शनिबार भएको छुट्टाछुट्टै दुर्घटनामा तीन जना मोटरसाइकलमा सवार युवकको मृत्यु भएको छ। सप्तरीको खडक नगरपालिका४ अमहास्थित पूर्वपश्चिम राजमार्गमा भएको दुर्घटनामा बा ५६ प २५१५ नम्बरको मोटरसाइकल सवार झापा शिवसतासी नगरपालिका६ बस्ने २२ वर्षीय विवेक सापकोटा र स ५ प ८४३४ नम्बरको मोटरसाइकल सवार झापा भद्रपुर नगरपालिका४ बस्ने २१ वर्षीय दयाराम सिंह राजवंशीको मृत्यु भएको सप्तरी प्रहरीले जनाएको छ। पश्चिमबाट पूर्वतर्फ जाँदै गरेको बा ५६ प २५१५ नम्बरको मोटरसाइकल र विपरित दिशाबाट आउँदै गरेको स ५ प ८४३४ नम्बरको मोटरसाइकल एकआपसमा ठोक्किएर दुबै मोटरसाइकल सवार ११ युवकको मृत्यु भएको हो। स ५ प ८४३४ नम्बरको मोटरसाइकलमा सवार महोत्तरीको मटिहानी नगरपालिका७ बस्ने ३५ वर्षीय चन्दनकुमार साह गम्भीर घाइते भएका छन्। घाइतेलाई उपचारको लागि विराटनगरतर्फ पठाइएको जिल्ला प्रहरी कार्यालय सप्तरीका डिएसपी माधवप्रसाद काफ्लेले बताए। यसैगरी शम्भुनाथ नगरपालिका८ मिलन चौकस्थित पूर्वपश्चिम राजमार्गमा भएको दुर्घटनामा स२ प ३३३३ नम्बरको मोटरसाइकल पछाडि सवार सप्तरीको बलान बिहुल गाउँपालिका६ रौतहटका ४० वर्षीय प्रमोद मण्डलको मृत्यु भएको सप्तरी प्रहरीले जनाएको छ। पश्चिमबाट पूर्वतर्फ जाँदै गरेको उक्त मोटरसाइकललाई ना५ ख ९००० नम्बरको यात्रीवाहक बसले पछाडिबाट ठक्कर दिएको थियो। बसको ठक्करले गम्भीर घाइते मण्डललाई सप्तऋषि अस्पताल लहानमा उपचार हुन नसकेपछि थप उपचारको लागि न्युरो अस्पताल बिराटनगर पठाइएको थियो। उपचारको क्रममा मण्डलको मृत्यु भएको डिएसपी काफ्लेले बताए। मोटरसाइकल चालक बलान बिहुल गाउँपालिका६ रौतहटका ३२ वर्षीय अमरनाथ यादव घाइते भएका छन्। दुर्घटनाग्रस्त बस र चालक चितवनको माडी नगरपालिका४ का ३७ वर्षीय सुरेश रिमाललाई प्रहरीले नियन्त्रणमा लिएको छ।
साफ फाइनलमा नेपाल र भारत आमनेसामने : नेपालले इतिहास रच्ला त ?,"काठमाडौं : साफ च्याम्पियनसिप फुटबलले दक्षिण एसियाली राष्ट्रमा विशेष अर्थ राख्दछ। यो फुटबलका लागि यस क्षेत्रको सर्वाधिक ठूलो प्रतियोगिता पनि हो। सन् १९९३ मा सार्क गोल्डको नामबाट सुरु भएको च्याम्पियनसिपले २८ वर्ष पार गरिसकेको छ। दक्षिण एसियाली फुटबल (साफ) को आयोजनामा हुँदै आएको च्याम्पियनसिपमा नेपालले भने अहिलेसम्म उपाधि जित्न सकेको छैन। माल्दिभ्समा जारी १३औं संस्करणमा भने नेपालका सामु इतिहास रच्ने अवसर आएको छ। साफ च्याम्पियनसिपको इतिहासमा पहिलो पटक फाइनल पुगेको नेपालले आज राति माल्दिभ्सको राजधानी मालेमा भारतविरुद्ध उपाधिका लागि खेल्दैछ। तर, भारतविरुद्ध मैदान उत्रँदा नेपाललाई स्वभाविक रुपमा दबाबमा हुनेछ। साफ च्याम्पियनसिपको इतिहासमा भारतले छुट्टै इतिहास बनाएको छ। साफका हरेक संस्करणमा दबदबा बनाएको भारतले कीर्तिमानी सात पटक उपाधि जितिसकेको छ। साफ च्याम्पियनसिपमा नेपालको अहिलेसम्मकै सबैभन्दा राम्रो प्रदर्शन तेस्रो स्थान हासिल गर्नु हो। सन् १९९३ को पहिलो संस्करणमा नेपालले तेस्रो स्थान हासिल गरेको थियो। राउन्ड रोबिनको आधारमा भएको प्रतियोगितामा भारत र श्रीलंकापछि नेपाल तेस्रो स्थानमा रहेको थियो। २८ वर्षको खडेरी तोड्दै नेपालले यस पटक फाइनलमा स्थान बनाइसकेको छ। अब नेपालले अर्को सुनौलो इतिहास रच्न एक खुड्किलो बाँकी छ। त्यसका लागि आज साँझ भारतको चुनौतीलाई पन्छाउनु पर्नेछ। नेपालले भारतलाई हराउन सकेमा पहिलो पटक साफ च्याम्पियनसिपको उपाधि जित्नेछ। जुन नेपाली फुटबलका लागि पनि ऐतिहासिक दिन सावित हुनेछ। भारतविरुद्ध नेपालले अहिलेसम्म २२ खेल खेलेको छ। जसमा भारतले एकपक्षीय नतिजा निकालेको छ। नेपालविरुद्ध भारतले १५ खेल जितेको छ भने नेपालले दुई खेल जित्दा पाँच खेल बराबरी गरेको छ। नेपाली टोलीका कप्तान एवं गोलरक्षक किरण चेम्जोङले भारतविरुद्ध गोर्खाली शैलीमा खेलेर जित निकाल्ने बताएका छन्। हाम्रा लागि शनिबार ठूलो दिन हो। त्यो दिन हामी जितका लागि सबैथोक दिने छौं। हामी गोर्खाली जसरी खेल्ने छौं, कप्तान किरणले भने, भारत बलियो टोली हो भन्ने हामीलाई थाहा छ। तर, हामी सबैले मेहनत गर्ने हो भने भारतलाई हराउन कठिन छैन। नेपाली टोलीका सहायक प्रशिक्षक किरण श्रेष्ठले भारतलाई पराजित गर्न निकै गाहारो भए पनि एउटा संकल्प लिएर खेल्ने हो भने ऐतिहासिक सफलता हासिल गर्न सक्ने बताए। भारतसँग हामीले ठूलो खेल खेल्दै छौं। त्यो खेल हाम्रा लागि पक्कै पनि सहज छैन, सहायक प्रशिक्षक श्रेष्ठले शुक्रबार प्रिम्याच कन्फरेन्समा भनेका थिए, तर, हामी मानसिक रुपमा तयार छौं। हामी फाइनल खेलकै लागि केन्द्रित छौं। एउटा संकल्पका साथ नतिजा निकाल्ने लक्ष्यसहित मैदान उत्रने छौं। तर, भारतको चुनौती पन्छाएर इतिहास बनाउनु नेपाललाई पक्कै पनि सहज छैन। दक्षिण एसियाली फुटबलमा नेपालको प्रमुख प्रतिद्वन्दी भारत रहदै आएको छ। लिग चरणको भेटमा समेत नेपाल भारतसँगै पराजित भएको थियो। सुरुवाती दुई खेलमा जित निकालेको नेपाल तेस्रो खेलमा भारतसँग १० ले पराजित भएको थियो। नेपाल त्यस हारको बदला समेत लिन चाहन्छ। त्यसका लागि भारतविरुद्धको विगत भुलेर फाइनल खेल्नुपर्नेछ। हामी विगतलाई हेर्दैनौं। विगतमा जे भयो भयो। हामीले शनिबार हुने फाइनल खेललाई मात्र सोचेका छौं, कप्तान किरण भन्छन्। तर, दुर्भाग्य नेपाललाई फाइनलसम्म डोर्याएका मुख्य प्रशिक्षक अब्दुल्लाह अलमुताइमरी र स्ट्राइकर अञ्जन विष्ट भने नेपाली टोलीमा हुने छैनन्। दुई पहेंलो कार्ड पाएका कारण अलमुताइरी र अञ्जनले फाइनल खेल गुमाउने भएका हुन्। यसैगरी मिडफिल्डर पुजन उपरकोटीले पनि खेल्ने सम्भावना कम छ। चोटका कारण उनले फाइनल खेल्ने सम्भावना कम रहेको जनाइएको छ। अञ्जनको प्रतिबन्ध स्वभाविक भए पनि मुख्य प्रशिक्षक अलमुताइरीको प्रतिबन्ध भने विवादमा परेको छ। प्रतियोगिताको लिग चरणका दौरान दुई फरक खेलमा पहेंलो कार्ड पाएको भन्दै साफले उनीमाथि प्रतिबन्ध लगाएको हो। साफ आफैले तयार पारेको प्रतियोगिताको नियमावली अनुसार फरक खेलमा पहेंलो कार्ड पाएमा खेलाडीले अर्को खेल खेल्न नपाउने उल्लेख छ। खेलका क्रममा रातो कार्ड पाएमा भने अफिसियलले पनि अर्को खेल गुमाउने नियमावलीमा उल्लेख छ। अलमुताइरीले लिग चरणमा श्रीलंका र बंगलादेशविरुद्धको खेलका क्रममा पहेंलो कार्ड पाएका थिए। जसलाई लिएर अलमुताइरीले आक्रोस जनाएका छन्। अलमुताइरीले साफले आफूमाथि अन्यायपूर्ण निर्णय गरेको बताएका छन्। साफले आफ्नो नियमावलीविपरित फाइनल खेलका लागि आफूलाई प्रतिबन्ध लगाउने निर्णय गरेको भन्दै भर्चुअल पत्रकार सम्मेलनमार्फत असन्तुष्टि पोखेका हुन्। साफले ममाथि अन्याय गर्यो। व्यक्तिगत रिसइवी साँध्न आफ्नै नियमावली विपरीत साफले कारवाही गरेको हो, मुख्य प्रशिक्षक अलमुताइरीले भने, यो कारवाही व्यक्तिगत रुपमा मलाई मात्र नभएर नेपाली राष्ट्रिय टोलीको प्रशिक्षकमाथि हो। नेपाली फुटबलमाथिको कारवाही हो। उनले नियमावलीमै नभएको कारण देखाउँदै आफूलाई कारवाही गरेकोमा उनले दुःख पनि ब्यक्त गरे। साफको निर्णयले मलाई निकै दुख लागेको छ। साफले ममाथि किन निशाना साँधेको हो ?, उनले प्रश्न गर्दै भने, मलाई किन यस्तो व्यवहार गरियो। मैले बुझ्न सकेको छैन। साफले गरेको अन्यायविरुद्ध आफू कोर्ट अफ आर्बिट्रेसन इन स्पोर्ट्स (कास)मा समेत जाने उनले बताएका छन्। यो निर्णय सही भएन। मुख्य खेल खेलाउने एउटा प्रशिक्षकको सपना चकनाचुर भयो, उनले भने, भारतका प्रशिक्षक प्रतिबन्धमा परेपछि मलाई पनि कारवाही गरिएको हो। यो सरासर अन्यायपूर्ण निर्णय हो। यसैगरी भारतका प्रशिक्षक इगोर स्टिमाचले पनि फाइनलमा प्रतिबन्ध भोगेका छन्। स्टिमाचले माल्दिभ्सविरुद्ध भएको खेलमा दुई पहेंलोसहित रातो कार्ड नै पाएका थिए। त्यसैले भारत पनि मुख्य प्रशिक्षकबिना नै मैदान उत्रने छ।"
महिला टी२० क्रिकेटका लागि २४ खेलाडी बन्द प्रशिक्षणमा,"काठमाडौं : नेपाल क्रिकेट संघ (क्यान) ले राष्ट्रिय महिला क्रिकेट टोलीको अन्तिम चरणको बन्द प्रशिक्षणका लागि २४ खेलाडी छनोट गरेको छ। आईसीसी महिला टी२० विश्वकपको एसियाली छनोटका लागि क्यानले शनिबार अन्तिम चरणको प्रशिक्षणका लागि २४ खेलाडी छनोट गरिएको जनाएको छ। क्यानले छनोट गरेको टोलीमा कप्तान रुबिना क्षेत्री, काजोल श्रेष्ठ, इन्दु बर्मा, अप्सरी बेगम, रोमा थापा, सबनम राई, संगीता राई, सरस्वती चौधरी छन्। यसैगरी अनुराधा चौधरी, अश्मिना कर्माचार्य, कञ्चन श्रेष्ठ, सरस्वती जीएम, रेवती धामी, लक्ष्मी साउद, कविता जोशी, कविता कुँवर, डली भट्ट, बिन्दु रावल, ममता चौधरी, सीता रानामगर, ज्योति पाण्डे, ईश्वरी विष्ट, करुणा भण्डारी र सरिता मगर छन्। क्यानले महिला टोलीको अन्तिम चरणको बन्द प्रशिक्षण कार्तिक ३ गतेबाट काठमाडौंमा सुरु गर्ने जनाएको छ। संयुक्त अरब इमिरेट्स (यूएई) मा आयोजना हुने एसियाली छनोट आगामी नोभम्बरमा हुनेछ। एसियाली छनोटका खेल आगामी मंसिर ७ देखि १२ गतेसम्म मलेसियामा सञ्चालन हुनेछ। छनोट प्रतियोगितामा शीर्ष स्थानमा रहने टोलीले ग्लोबल छनोटमा स्थान बनाउने छ। नेपालले खेल्ने एसियाली छनोटमा भुटान, चीन, हङकङ, कुवेत, मलेसिया, म्यानमार र यूएईले प्रतिस्पर्धा गर्नेछन्।"
न्याय खोज्दै माइतीघर पुगेकी रूबी खान अस्पतालमा (फोटो फिचर),"काठमाडौं : न्यायको खोजीमा नेपालगन्जबाट २० दिन हिँडेर काठमाडौं आएका ११ महिला सहितको १४ जना न्यायको आवाज सुनाउन माइतीघर मण्डलामा पुगेका थिए। न्याय माग्दै नेपालगन्जबाट काठमाडौं आएकी रूबी खान प्रहरी हिरासतबाट मुक्त भए पनि अनशनमा छिन्। अहिलेसम्म उनले केही खाएकी छैनन्। घटनाको निष्पक्ष छानविन र दोषीलाई कारवाही हुनुपर्ने माग लिएर रूबीकै नेतृत्वमा शान्तिपूर्ण आन्दोलनको शुरूवात भएको थियो। यता सर्वोच्चले रूबी खानलाई हिरासतबाट छाड्ने आदेश दिएको हो। रुबी खान आठ दिनदेखि माइतीघरमा आमरन अनशनमा छिन्। अनशनमा बसेकी उनको स्वास्थ्य अवस्था कमजोर भएकोले माइतीघरबाट नै टिचिङ अस्पताल लगिएको छ। नागरिक आन्दोलनकर्मीको सहयोगमा उनलाई अस्पताल लगिएको हो। बाँकेको नेवाजी गाउँकी नन्कुन्नी धोबी आफ्नै घरमा मृत फेला परेको घटनामा चित्तबुझ्दो अनुसन्धान नभएको र नजिकैको परस्पुर गाउँकी एकल महिला निर्मला कुर्मी हराएको विषयमा राम्ररी खोजी नभएको दुईवटा विषय सुनाउन उनीहरू केन्द्र सरकारको दैलो ताकेर नेपालगन्जबाट हिँडेर बुधबार साँझ काठमाडौं आइपुगेका थिए। उनीहरुले बाँकेमै पटकपटक आन्दोलन गरे। दोषी पत्ता लगाउन, सजाय दिन भन्दै हारगुहार गरे। उनीहरुको आवाज न त प्रहरी प्रशासनले सुन्यो न त जिल्लामा सम्बन्धित निकायले बुझ्यो। कहिले प्रहरी कार्यालयमा ज्ञापनपत्र बुझाए त कहिले सिठियो कार्यालयमा आन्दोलन गरे।"
"साफ च्याम्पियनसिपको फाइनल खेल सुरु, यी हुन् भारतविरुद्ध पहिलो रोजाइका खेलाडी","माले : नेपाल र भारतबीच साफ चयाम्पियनसिप २०२१ को फाइनल खेल सुरु भएको छ । माल्दिभ्सको राजधानी मालेस्थित राष्ट्रिय फुटबल रंगशालामा खेल सुरु भएको हो । नेपालले ४५१ लाइनअपमा खेलेको छ । नेपालका लागि पहिलो रोजाइमा गोलकिपर तथा कप्तान किरणकुमार लिम्बु रहेका छन् । त्यस्तै पहिलो रोजाइमा डिफेन्डरका रूपमा अनन्त तामाङ र दीनेश राजवंशीले सेन्टर डिफेन्स तथा विंगब्याकमा गौतम श्रेष्ठ र सुमन अर्याल रहेका छन् । मिडफिल्डमा पुजन उपरकोटी, तेज तामाङ र रोहित चन्द रहेका छन् । आक्रमणमा सुजल श्रेष्ठ, नवयुग श्रेष्ठ र सुमन लामा रहेका छन् । अन्जन विष्ट भने दोहोरो पहेँलो कार्ड पाएका कारण मैदान बाहिर रहेका छन् । त्यस्तै मुख्य प्रशिक्षक अब्दुल्लाह अलमुताइरी पनि दर्शकदिर्घामा मात्र रहनेछन् । उनलाई साफले दोहोरो पहेँलो कार्ड पाएको भन्दै फाइनलमा प्रतिबन्ध गरेको हो।"
राँगोको मार हान्न तीन लाख रुपैयाँ !,"बेनी : म्याग्दीको रघुगंगा गाउँपालिका२ भगवती कोतमा तीन लाख रुपैयाँ कबोलेर एक व्यक्तिले राँगोको मार हानेका छन्। ऐतिहासिक भगवती कोतमा बडादसैंको नवमीका दिन बली चढाइने सरकारी राँगो जसले बढी रकम तिर्छ उसैलाई मार हान्न दिने चलन छ। यस वर्ष बढीबढाउ गर्दा सबैभन्दा बढी कबोलेका बयरी डिलका आर्यन खड्काले सरकारी राँगो मार हानेका भगवती कोत पूजा व्यवस्थाप समितिका अध्यक्ष देबेन्द्रबहादुर मल्लले बताए। स्थानीयबासी समेत रहेका गण्डकी प्रदेश सांसद् विनोद केसी, जिल्ला समन्वय समिति प्रमुख देबेन्द्र केसी, वडा अध्यक्ष रिम कटुवाल लगायत अगुवाहरुको उपस्थितिमा सरकारी राँगो मार हान्ने इच्छुकहरुबीच अष्टमीको साँझ बढीबढाउ गर्न लगाइएको थियो। भगवती मन्दिरमा भक्तजनहरूको भीड। आँटेको र चाहेको पुरा हुने भएपछि हरेक वर्ष बढीबढाउमा भाग लिनेहरु बढ्दै गएका छन्, पूजा व्यवस्थापन समितिका अध्यक्ष मल्लले भने, बढीबढाउका क्रममा सरकारी मार हान्ने रकम बढ्दै गएको छ। खड्काले अष्टमीकै साँझ रकम बुझाएर नवमीका दिन मार हानेका थिए। उनलाई गाउँलेले टाउकोमा फेटा गुथाएर बाजागाजासहित सम्मान गरेका थिए। यसअघि २०७६ को नवमीमा दुई लाख ८८ हजार कबोलेर सरकारी राँगोको मार हानेका थिए। मार हान्नेले तिर्ने रकम पूजा व्यवस्थापनमा खर्च गरेर बचेमा कोषमा राख्ने गरिएको छ। म्याग्दीको प्रमुख शक्तिपीठ भगवती कोतमा मार हान्नेलाई स्थानीयले प्रतिष्ठित मान्ने गर्छन्। युवाहरुले आफ्नो पहिचान बनाउन र समाजमा स्थापित हुनका लागि भगवती कोतको सरकारी मार हान्न लाखौँ तिर्न तयार भएका हुन्। मार हान्ने व्यक्तिको मनोकाक्षा समेत पुरा हुने जनविश्वास छ। कोरोना भाइरसको महामारीका कारण २०७७ को बडादसैंमा औपचारिक पुजाआजा गरिएको भगवती कोतमा यस वर्षको दसैँमा भक्तजनको भीड लागेको थियो। पुरातत्व विभागले हालै ६९ लाख रुपैयाँ खर्चेर भगवती कोतको पुननिर्माण गरेको थियो।"
ड्रोन आक्रमण : मृतकका आफन्तलाई अमेरिकाले क्षतिपूर्ति दिने,काबुल : ड्रोन आक्रमणमा परी ज्यान गुमाउनेहरुका आफन्तलाई अमेरिकी सरकारले क्षतिपूर्ति दिने भएको छ। गत अगष्टमा अफगानिस्तानको राजधानी काबुलमा भएको ड्रोन आक्रमणमा ज्यान गुमाउनेका आफन्तलाई सरकारले आर्थिक क्षतिपूर्ति दिने भएको हो। अमेरिकी रक्षा सचिव र अन्य निकायबीच बिहीबार बसेको बैठकले सो निर्णय गरेको अमेरिकी सेनाको कार्यालयले जनाएको छ। क्षतिपूर्ति कति र कहिलेदेखि वितरण गर्ने भन्नेबारे विवरण भने उल्लेख नगरिएको बीबीसीले जनाएको छ। गत अगष्टमा काबुल विमानस्थलनजिकै अमेरिकी सेनाले ड्रोन आक्रमण गरेको थियो। सो आक्रमणमा परी १० अफगान नागरिकको ज्यान गएको थियो। अफगानिस्तानबाट अमेरिकी सेना निकासीको अघिल्लो दिन सो हमला भएको थियो। तालिबानविरोधी समूह आइएसकेलाई लक्षित गरी अमेरिकी सेनाले गरेको सो हमलामा परी अन्जानमा नागरिकको ज्यान गएको अमेरिकाले स्पष्ट पारेको थियो।
अमेरिकी युद्धपोतलाई आफूले लखेटेको रुसको दाबी,"मस्को : रुसको रक्षा मन्त्रालयले आफूले अमेरिकी युद्धपोतलाई लखेटेको दाबी गरेको छ। चीन र रुसबीच जारी सैन्य अभ्यासलाई बाधा पुर्याउन आएको अमेरिकी युद्धपोतलाई शुक्रबार आफुले लखेटेको दाबी रुसले गरेको हो। प्रशान्त क्षेत्रमा रुस र चिनियाँ नौसेनाबीच संयुक्त सैन्य अभ्यास चलेको थियो। सो सैन्य अभ्यासका क्रममा रुसी समुद्र क्षेत्र नजिकै दुईवटा अमेरिकी युद्धपोत आइपुगेको रुसले जनाएको छ। आफूहरुको सैन्य अभ्यासको बेला पछ्याउँदै आएको सो अमेरिकी युद्धपोतलाई आफूले लखेटेको दाबी रुसले गरेको हो। चेतावनीका बाबजुद अमेरिकी युद्धपोतले हाम्रो समुद्री सीमा पार गर्दै थियो रुसको रक्षा मन्त्रालयले विज्ञप्तीमार्फत भनेको छ, ६० मिटरको दुरीमा रहेको अमेरिकी युद्धपोतलाई हामीले टाढैबाट लखेट्न सफल भएका छौं। यद्यपि, अमेरिकाले भने यस सम्बन्धमा कुनैपनि प्रतिक्रिया नजनाएको बताइएको छ। अमेरिका र अन्य पश्चिमा मुलुकसँग रुसको शीत युद्ध जारी रहेको बताइएको छ।"
अलमुताइरीको आक्रोश साफ चाहन्छ भने सिधै भारतलाई उपाधि दिए भयो (भिडियो),"काठमाडौं : नेपाली फुटबल टोलीका मुख्य प्रशिक्षक अब्दुल्लाह अलमुताइरी दक्षिण एसियाली फुटबल महासंघ (साफ)को प्रतिबन्धप्रति आक्रोश पोखेका छन्। प्रतिबन्धपछि आयोजित भर्चुअल प्रत्रकार सम्मेलनमा साफले चाहे सिधै भारतलाई उपाधि दिन चुनौती दिएका हुन्। अलमुताइरीले आफ्नै नियमको उल्लंघन गर्दै अन्यायपूर्ण निर्णय गर्ने साफबाट के अपेक्षा गर्ने भन्ने प्रश्न गरे। साफले नियम मान्नुपर्छ। मलाई लाग्छ साफले एकपक्षीय निर्णय गरेको छ। किन मेरा लागि आफ्नै नियमको सम्मान गरेन, उनले भने, खेल मैदानभित्र खेल्ने हो, मैदानबाहिर होइन। साफ चाहन्छ भने सिधै भारतलाई उपाधि दिए भयो। भारतका प्रशिक्षकले रातो कार्ड पाए भनेर मलाई कारवाही गर्नु उचित भएन। उनले आफूमाथिको कारबाही व्यक्तिगत मात्र नभएर नेपाली राष्ट्रिय टोलीको प्रशिक्षकमाथि र नेपाली फुटबलमाथिको कारबाही भएको समेत बताए। उनले नियमावलीमै नभएको कारण देखाउँदै आफूलाई कारबाही गरेकोमा उनले दु:ख पनि ब्यक्त गरे। साफको निर्णयले मलाई निकै दु:ख लागेको छ। साफले ममाथि किन निशाना साँधेको हो ?, उनले प्रश्न गर्दै भने, मलाई किन यस्तो व्यवहार गरियो। मैले बुझ्न सकेको छैन। साफले गरेको अन्यायविरुद्ध आफू कोर्ट अफ आर्बिट्रेसन इन स्पोर्ट्स (कास)मा समेत जाने उनले बताए। यो निर्णय सही भएन। मुख्य खेल खेलाउने एउटा प्रशिक्षकको सपना चकनाचुर भयो, उनले भने, भारतका प्रशिक्षक प्रतिबन्धमा परेपछि मलाई पनि कारबाही गरिएको हो। यो सरासर अन्यायपूर्ण निर्णय हो। प्रतियोगिताको लिग चरणका दौरान दुई फरक खेलमा पहेंलो कार्ड पाएको भन्दै साफले उनीमाथि प्रतिबन्ध लगाएको हो। साफले तयार पारेको प्रतियोगिताको नियमावली अनुसार फरक खेलमा पहेंलो कार्ड पाएमा खेलाडीले अर्को खेल खेल्न नपाउने उल्लेख छ। खेलका क्रममा रातो कार्ड पाएमा भने अफिसियलले पनि अर्को खेल गुमाउने नियमावलीमा उल्लेख छ। तर, साफले अलमुताइरीले दुई फरक खेलमा पहेंलो कार्ड पाएको कारण देखाउँदै फाइनलमा प्रतिबन्ध गरेको हो। उनले आफू मैदानभित्र नभए पनि टोलीले उपाधिका लागि उत्कृष्ट खेल खेल्ने बताए। म त्यहाँ भए पनि नभए पनि टोलीले उपाधिका लागि खेल्नेछ, उनले भने। अलमुताइरीले साफको नियमावली राख्दै साफको निर्णय न्यायसंगत नभएको बताएका थिए। अखिल नेपाल फुटबल संघ (एन्फा) ले यसबारे साफको निर्णयका विषयमा पत्राचार पनि गरिसकेको जनाइएको छ। एन्फाले प्रतियोगिता नियमावली अनुसार अलमुताइरीलाई प्रतिबन्ध लगाउनु उचित नभएको भन्दै साफलाई पत्राचार गरेको एन्फा स्रोतले जनाएको छ। तर, यस बारे साफले अहिलेसम्म कुनै धारणा सार्वजनिक गरेको छैन। साफ च्याम्पियनसिपको उापधिका लागि नेपालले शनिबार राति भारतको सामना गर्दैछ। माल्दिभ्सको राजधानी मालेमा हुने फाइनल खेल राति ८:४५ बजे सुरु हुनेछ। नेपाल साफ च्याम्पियनसिपको फाइनलमा साफ च्याम्पियनसिप : फाइनलमा नेपालको प्रतिद्वन्द्वी भारत साफ च्याम्पियनसिप : फाइनलका लागि नेपाल पहिलोपटक मैदान उत्रदै, भारतलाई हराउन कति सहज ? नेपाललाई अर्को झड्का : मुख्य प्रशिक्षक अलमुताइरीलाई फाइनलमा प्रतिबन्ध प्रतिबन्धपछि मुख्य प्रशिक्षक अल्मुताइरीको प्रतिक्रिया : यो निष्पक्ष भएन"
आजदेखि देशभर वर्षाको सम्भावना,"काठमाडौं : नेपालमा शनिबारदेखि वर्षाको सम्भावना रहेको मौसम पूर्वानुमान महाशाखाले जनाएको छ । भारतको आन्ध्र प्रदेश तथा ओडिसाको तटीय क्षेत्र आसपास रहेको न्यून चापीय प्रणाली र विकसित हुँदै गरेको पश्चिमी वायु प्रणालीको संयुक्त प्रभावले मौसममा बदली हुन लागेको हो । महाशाखाका अनुसार शनिबार अपराह्नदेखि देशभर सामान्यदेखि पूर्ण बदली भई धेरैजसो स्थानहरुमा हल्कादेखि मध्यम र केही स्थानहरूमा मेघगर्जनचट्याङहावाहुरीसहित भारी वर्षाको समेत सम्भावना छ । साथै उच्च पहाडी तथा हिमाली भूभागहरूमा हिमपातको पनि सम्भावना छ । काठमाडौं उपत्यकामा दिउँसोदेखि क्षणिक रुपमा घाम ओझेलमा पर्नाका साथै खण्डित रुपमा कुहिरो देख्न सकिन्छ । महाशाखाले जारी गरेको आगामी तीन दिनको मौसम पूर्वानुमान बुलेटिनमा हाल प्रदेश नं १, प्रदेश नं २, बाग्मती, गण्डकी र लुम्बिनी प्रदेशमा आंशिकदेखि सामान्य बदली रही अन्य भूभागमा आंशिक बदली रहेको छ । प्रदेश नं १, २ र बाग्मती प्रदेशका एकदुई स्थानमा मेघगर्जनचट्याङहावाहुरीसहित हल्का वर्षाको सम्भावना छ । रातिको समयमा पनि सोही मौसमी प्रणाली कायम रहनेछ । आइतबार देशभर आंशिकदेखि सामान्य बदली रही प्रदेश नं १, २, वाग्मती प्रदेश, गण्डकी प्रदेश, लुम्बिनी प्रदेश र सुदूरपश्चिम प्रदेशका थोरै स्थानहरुका साथै कर्णाली प्रदेशका एकदुई स्थानमा मेघगर्जनचट्याङहावाहुरीसहित भारी हल्कादेखि मध्यम वर्षाको सम्भावना छ । आज काठमाडौँको अधिकतम तापक्रम ३१ दशमलव ८ र न्यूनतम तापक्रम १८ दशमलव ४ डिग्री सेल्सियस छ ।"
एक मिनेटको फरकमा भारतले गर्यो २ गोल,माले : साफ च्याम्पियनसिपको फाइनलमा नेपाल २० ले पछि परेको छ । भारतले एक मिनेटका फरकमा २ गोल गरेको हो । भारतका लागि सुनिल क्षेत्रीले पहिलो गोल गरे । उनले खेलको ४९औं मिनेटमा गोल गरेका हुन् । त्यस्तै अर्को गोल सुरेश सिंहले ५०औं मिनेटमा गरे । पानी परेका कारण असहज भएको मैदानमा भारतले छोटो समयमै गोल गर्दै आठौँ पटक साफको उपाधि होडमा अघि पुगेको हो ।
जनकपुरमा रावण वध गरियो,महोत्तरी : जनकपुरमा ५२ फिट लम्बाई भएको रावणको मूर्ती निर्माण गरी रावण वध कार्यक्रम सम्पन्न गरिएको छ। शुक्रबार साँझ विजया दशमीको अवसर पारेर स्थानीय धनुषसागर र गंगासागर तलाउको बीचमा रावण वध कार्यक्रम सम्पन्न गरिएको हो। राममन्दिरका पुजारी राम गिरीले धनुषमार्फत रावणको पुतला उपर वाण प्रहार गरी रावण वध गरिएको हो। सो क्रममा दर्शक एवम् भक्तजनहरुको अत्यधिक मात्रामा भीड लागेको थियो। भीडलाई नियन्त्रण गर्नका लागि आवश्यक मात्रामा सुरक्षाव्यवस्थाको प्रबन्ध गरिएको जिल्ला प्रहरी कार्यालय धनुषाले जनाएको छ। त्रेता युगमा दशमीकै दिन भगवान रामले असुरी प्रवृत्तिका रावणलाई वध गरी धर्म स्थापना गरेको पौराणिक धार्मिक ग्रन्थ रामायणमा उल्लेख छ। सोही आधारमा सीता माताको जन्मस्थल जनकपुरधाममा विजयादशमीका दिन रामवण वध गर्दै आइएको छ।
यामलाई ताकमकोतको छेलोमा पहलमानको उपाधी,"बेनी : म्याग्दीको धवलागिरी ७ स्थित ऐतिहासिक ताकमकोतमा भएको छेलो फाल्ने प्रतियोगितामा मालिका१ निस्कोटका याम परियार विजयी भएका छन्। आठ दशमलव पाँच किलोग्राम तौल फलामको छेलोलाई सहभागी मध्य सबैभन्दा टाढा फालेका ३९ वर्षीय यामलाई आयोजकले पहलमान घोषणा गरेका थिए। प्रतियोगितामा ताकम र आसपासका गाउँका २२ जना युवाहरुले सहभागिता जनाएका थिए। पश्चिम म्याग्दीको महत्वपूर्ण शक्तिपिठ मानिने ताकमकोतको छेलो प्रतियोगितामा विजयी हुनेलाई सो क्षेत्रमा पहलमान मान्ने गरिन्छ। हरेक वर्ष महानवमी पर्वको अवसरमा छेलो फाल्ने प्रतियोगिता आयोजना गरेर पहलमान पहिचान गर्ने चलन रहेको पुजा व्यवस्थापन समितिका अध्यक्ष समेत रहेका वडा अध्यक्ष कलानिधी सुवेदीले बताए। यामले पछिल्लो १६ वर्षयता मालिका गाउँपालिकामा आयोजना हुने छेलो फाल्ने प्रतियोगिताको उपाधीमा कब्जा जमाउदै आएका छन्। ताकमकोतको प्रतियोगितामा सहभागिता जनाएको पहिलो पटकमै यामले सफलता हात पारेका हुन्। निरन्तरको अभ्यास, शारिरिक व्यायाम र स्वच्छ खानपानले उपाधी जिताउन सहयोग गरेको यामले बताए। यसअघि विस २०७० देखि ७६ सम्म सात वटा उपाधी जितेका ताकमका अशोक केसीले यसपाली भने सहभागिता जनाएनन्। म्याग्दीको प्रमुख शक्तिपिठ ताकमकोतमा जगन्नाथ, अन्नपूर्ण, दुर्गा लगायत देवी देवताको मुर्ती रहेका यहाँ नवदुर्गा, जेष्ठी पुर्णीमा, मंसिर पुर्णीमा, चैत्राष्टमी पर्वका अवसरमा विशेष मेला लाग्ने गर्छ। विस १२४६ देखि १५४५ सम्म बगाले थापाको र १५४६ देखि १८८२ सम्म मल्ल राजाले कोत घरको रुपमासमेत प्रयोग भएको उक्त मन्दिरमा ऐतिहासिक महत्वका तोप, तरबार, खुँडा, खुकुरी, ढाल लगायतका हातहतियार छन्। जगन्नाथ अन्नपूर्ण मन्दिरमा पुजाआजा र भाकल गरेमा मनोकाक्षा पुरा हुने विश्वास छ। यस वर्षको दसैंको नवमीका दिन करिब पाँच हजार जनाले ताकमकोतमा पूजाआजा गरेका पुजा व्यवस्थापन समितिका सदस्य तेजिन्द्र थापाले बताए।"
नेपाललाई अर्को झड्का : मुख्य प्रशिक्षक अलमुताइरीलाई फाइनलमा प्रतिबन्ध,"काठमाडौं : नेपाली राष्ट्रिय फुटबल टोलीका प्रशिक्षक अब्दुल्लाह अलमुताइरीले भारतविरुद्धको साफ च्याम्पियनसिपको फाइनल खेल गुमाउने भएका छन्। प्रतियोगिताको लिग चरणका दौरान दुई फरक खेलमा पहेंलो कार्ड पाएको भन्दै साफले उनीमाथि प्रतिबन्ध लगाएको हो। दक्षिण एसियाली फुटबल (साफ) ले तयार पारेको प्रतियोगिताको नियमावली अनुसार फरक खेलमा पहेंलो कार्ड पाएमा खेलाडीले अर्को खेल खेल्न नपाउने उल्लेख छ। खेलका क्रममा रातो कार्ड पाएमा भने अफिसियलले पनि अर्को खेल गुमाउने नियमावलीमा उल्लेख छ। तर, साफले अलमुताइरीले दुई फरक खेलमा पहेंलो कार्ड पाएको कारण देखाउँदै फाइनलमा प्रतिबन्ध गरेको हो। अखिल नेपाल फुटबल संघ (एन्फा) ले यसबारे साफको निर्णयका विषयमा पत्राचार पनि गरिसकेको जनाइएको छ। एन्फाले प्रतियोगिता नियमावली अनुसार अलमुताइरीलाई प्रतिबन्ध लगाउनु उचित नभएको भन्दै साफलाई पत्राचार गरेको एन्फा स्रोतले जनाएको छ। तर, यस बारे साफले अहिलेसम्म कुनै धारणा सार्वजनिक गरेको छैन। साफको नयाँ नियमकै कारण अलमुताइरीले फाइनलअघि शुक्रबार भएको प्रिम्याच कन्फरेन्समा अनुपस्थित भएको बुझिएको छ। खराब मौसमका कारण भर्चुअल रुपमा आयोजना गरिएको प्रिम्याच कन्फरेन्समा अलमुताइरीका स्थानमा सहायक प्रशिक्षक किरण श्रेष्ठले नेपाली टोलीको रणनीति र योजनाका बारेमा बोकेका थिए। एसियाली फुटबल महासंघ (एएफसी) को अनुशासन नियमावलीमा कुनैपनि व्यक्तिले कुनै पनि प्रतियोगिताका दौरान दुई खेलमा पहेंलो कार्ड भएमा अर्को खेल गुमाउने उल्लेख छ। सो नियमावलीमा प्रतियोगिताका आयोजकले आफ्नै नियम बनाएमा त्यसलाई परिवर्तन गर्न सकिने उल्लेख छ। साफको नियमावलीमा भने अफिसियललाई दुई फरक खेलको पहेंलो कार्ड पाएमा प्रतिबन्ध लगाउन सकिने भन्ने उल्लेख गरिएको छैन। प्रमुख प्रशिक्षक अलमुताइरीले लिग चरणमा श्रीलंका र बंगलादेशविरुद्धको खेलका क्रममा पहेंलो कार्ड पाएका थिए। यसअघि प्रतियोगिताको यसै नियम अनुसार नेपालका स्ट्राइकर अञ्जन विष्टले पनि फाइनल खेल गुमाउने भएका छन्। यसैगरी भारतका प्रशिक्षक इगोर स्टिमाचले फाइनलमा प्रतिबन्ध भोगेका छन्। स्टिमाचले माल्दिभ्सविरुद्ध भएको खेलमा दुई पहेंलोसहित रातो कार्ड नै पाएका थिए। स्टिमाचसँगै अलमुताइरीलाई पनि प्रतिबन्ध गरेकाले नेपाल र भारतले मुख्य प्रशिक्षकबिना नै फाइनल खेल खेल्नुपर्ने भएको छ। भारतीय प्रशिक्षक स्टिमाच र नेपाली समकक्षी अलमुताइरी दुवैले खेल दौरान बेन्च मात्र होइन, टोलीको ड्रेसिङ रुममा पनि जान पाउने छैनन्।"
सर्पको टोकाईबाट झाँक्रीको मृत्यु,"ताप्लेजुङ : फुङलिङ९ हाङदेवाका २५ वर्षीय कृष्णबहादुर घतानीको सर्पको टोकाईबाट मृत्यु भएको छ। भाइरल झाँक्री नामले परिचित उनलाई गएराति घरमै सर्पले टोकेको थियो। जिल्ला अस्पतालमा उपचारका क्रममा शनिबार बिहान मृत्यु भएको ताप्लेजुङ प्रहरी प्रमुख डीएसपी बालनरसिंह राणाले जानकारी दिए। सर्पले डस्नासाथ घतानीलाई झाँक्रीकोमा लगिएको थियो। त्यहाँ झारफुक गर्दा अवस्था झन गम्भीर भएपछि मात्रै अस्पताल लगिएको मृतकका छिमेकी संविधानसभा सदस्य संचपाल मादेनले बताए। धामीको भर पर्दा अस्पताल लैजान ढिला भयो, उनले भने, दसैंको टीकाको दिन भएकाले एम्बुलेन्स पनि समयमा पाइएन। मृतक घतानी आफैं पनि घरमा थान स्थापना गरेर झारफुक गर्थे।"
मुस्ताङको एक यस्तो गाउँ; जहाँ सामूहिक दसैं टिका लगाइन्छ,"जोमसोम : मुस्ताङको ५ स्थानीय तहमा ९६ वटा गाउँ छन्। उपल्लो मुस्ताङमा गुरुङ, बिष्ट र लोहा समुदायको बस्ती छ। तल्लो मुस्ताङमा थकाली, गुरुङ र केही दलित समुदायको बस्ती छ। सबै गाउँहरुमा मुखिया प्रथा कायम छ। उत्तरी चीनको स्वशासित क्षेत्र तिब्बतसँग सीमाना जोडिएको मुस्ताङमा अधिकांश आदिबासी जनजाति समुदायले बौद्ध धर्म मान्ने गर्छन्। उनीहरु सबैको जातीय परम्परा अनुसारको धर्म संस्कृति, सभ्यता र मौलिक पर्वको विशेषता छ। उपल्लो मुताङका जनजाति समुदायले यार्तुङ, तिजी, धज्याङ लगायतका चाडपर्व बौद्ध परम्परा अनुसार मनाउने गर्छन्। तल्लो मुस्ताङका थकालीले फागु पूर्णिमा अर्थात तोरन्ल्ह पर्व हर्ष उल्लासका साथ मनाउने गर्छन्। मुस्ताङका १३ प्रतिशत दलित समुदायले पनि जनजाति समुदायले मनाउने चाड पर्व अनुसरण गर्दै आइरहेका छन्। यद्यपि यो समुदायले हिन्दूहरुको महान् पर्व बडादसैँ पर्व पनि मनाउने गर्छन्। मुस्ताङमा बडादसैँले खासै महत्व राख्दैन। तर सामान्य रूपमा भने मनाउने गर्छन्। मुस्ताङको ९६ वटा गाउँमध्ये घरपझोङ५ ठिनी गाउँ यस्तो गाउँ हो जहाँ दसैँमा सदियौँदेखि टीका लगाउने चलन छ। मुस्ताङका दलित समुदाय बाहेक अन्य गाउँका जनजातिले दसैँ पर्वमा टीका लगाउँदैनन्। तर ठिनी गाउँको कोतघरमा बर्सेनि सामूहिक टीका लगाउने प्रचलन अझै जिवितै छ। ठिनी गाउँका ज्येष्ठ नागरिकहरुले कोतघरमा आउने व्यक्तिलाई टीका लगाएर आर्शिवाद दिने चलन रहेको ठिनी थकाली होम स्टेकी सचिव जुमा थकालीले जानकारी दिईन्। उनका अनुसार ठिनी कोतघरमा जोमसोम, स्याङ र ठिनी लगायतकाले टिका लगाउन आउने गरेको बताइन्। मुस्ताङको ठिनीमा राजा थर्कोचेनको पालादेखि नै कोतघरमा सामूहिक दसैँ टीका लगाउने चलन रहेको छ। मुस्ताङको ठिनी कोतघरमा यसपटक २ सय भन्दा बढीले दसैँ टीका र ज्येष्ठ नागरिकबाट आर्शिवाद ग्रहण गरेका छन्। बर्सेनि दसैँमा कोतघरमा सामूहिक टीका लगाउने चलन रहेपनि कोरोना कहरका कारण अघिल्लो वर्ष लगाइएको थिएन। यस वर्ष भने कोरोना संक्रमण अलि कम भएपछि सामूहिक टीका लगाइएको हो। मुस्ताङमा दसैँ पर्वमा पशु बलिदिने चलन छैन। बरु दसैँ पर्वमा देशभरका शक्तिपीठमा पशु बलि दिने चलन रहेकाले शान्तिको कामना गर्दे दीप प्रज्वलन र पूजापाठ गर्ने चलन छ। मुस्ताङका अधिकांश गाउँमा दसैँ पर्व मनाउने प्रचलन नरहेपनि पछिल्लो समय मिठो खाने, राम्रो लगाउने र आपसमा रमाईलो गर्ने चलन बढेको छ।"
चेन्नईलाई आईपीएल उपाधि,"दुबई : चेन्नई सुपर किङ्सले इन्डियन प्रिमियर लिग (आईपीएल) टीट्वेन्टी क्रिकेटको उपाधि जितेको छ। दुबईमा शुक्रबार राति भएको फाइनलमा कोलकाता नाइट राइडर्सलाई २७ रनले पराजित गर्दै चेन्नईले उपाधि जितेको हो। चेन्नईले दिएको एक सय ९३ रनको लक्ष्य पछ्याएको कोलकाताले निर्धारित २० ओभरमा नौ विकेट गुमाएर एक सय ६५ रन मात्र बनाउन सक्यो। कोलकाताका लागि प्रारम्भिक ब्याट्सम्यान शुबमन गिल र वेङ्कटेस ऐयरले अर्धशतकीय पालि खेले पनि टोलीलाई उपाधि दिलाउन सकेनन्। गिलले ५१ र ऐयरले ५० रनको पालि खेले। यस्तै शिभम् मावीले २० र लोकी फर्गुसनले १८ रन बनाउँदा अन्य ब्याट्सम्यानले दोहोरो अंकमा रन बनाउन सकेनन्। कोलाकाताका दिनेश कार्तिकले नौ, कप्तान इयोन मोर्गनले चार, राहुल त्रिपाठीले दुई, सुनील नारिनले दुई रन जोड्दा नितिश राना र सकिब अल हसन शून्य रनमा आउट भए। चेन्नईका सार्दुल ठाकुरले तीन विकेट लिए। यस्तै रवीन्द्र जडेजा र जोस हेजलउडले दुईदुई तथा दीपक चहर र ड्वान ब्राभोले एकएक विकेट हात पारे। यसअघि टस हारेर पहिले ब्याटिङ गरेको चेन्नईले निर्धारित २० ओभरमा तीन विकेट गुमाएर एक सय ९२ रनको योगफल खडा गरेको थियो। चेन्नईका लागि फाप डु प्लेसिसले ८६ रनको अर्धशतकीय पालि खेले। पालिको ओपनिङ गरेका डु प्लेसिसले ५९ बलमा तीन छक्का र सात चौका हिर्काए। यस्तै मोइन अलीले अविजित ३७ रन जोड्दा रुतुराज गायकवाडले ३२ र रोबिन उथप्पाले ३१ रनको योगदान दिए। कोलकाताका सुनील नारिनले दुई तथा शिबम् माभीले एक विकेट लिए। यससँगै चेन्नईले चौथो पटक आईपीएलको उपाधि जित्न सफल भएको छ। कोलकाताको भने तेस्रो पटक उपाधि जित्ने सपना अधुरो बनेको छ। चौथो पटक उपाधि विजेता चेन्नईले २० करोड भारु र उपविजेता कोलकताले १२ करोड ५० लाख भारु पुरस्कार पाएका छन्। यसअघि चेन्नईले सन् २०१० मा मुम्बई इन्डियन्सलाई २२ रनले पराजित गर्दै पहिलो पटक उपाधि जितेको थियो। सन् २०११ मा चेन्नईले बेंग्लोरलाई ५८ रनले पराजित गर्दै लगातार उपाधि जितेको थियो। २०१८ मा हैदराबादलाई आठ विकेटले पराजित गर्दै चेन्नई तेस्रो पटक च्याम्पियन बनेको थियो। चेन्नई सन् २००८, २०१२, २०१३, २०१५ र सन् २०१९ मा उपविजेता बनेको थियो। लिगमा दोस्रो स्थानमा रहँदै चेन्नईले क्वालिफायर खेलेको थियो। क्वालिफायरमा चेन्नईले शीर्षस्थानको दिल्ली क्यापिटल्सलाई चार विकेटले पराजित गर्दै फाइनलमा स्थान बनाएको थियो। कोलकताले अन्तिम चारमा रहेर एलिमिनेटर खेलेको थियो। एलिमिनेटरमा कोलकताले रोयल च्यालेन्जर्स बेंग्लोरलाई चार विकेटले पराजित गर्दै दोस्रो क्वालिफायरमा स्थान बनाएको थियो। दोस्रो क्वालिफायरमा दिल्लीलाई तीन विकेटले पराजित गर्दै कोलकताले तेस्रो पटक फाइनलमा स्थान बनाएको थियो।"
प्रतिबन्धपछि मुख्य प्रशिक्षक अल्मुताइरीको प्रतिक्रिया : यो निष्पक्ष भएन,"काठमाडौं : दक्षिण एसियाली खेलकुद संघ (साफ)ले साफ च्याम्पियनसिपको फाइनलमा प्रतिबन्ध लगाएपछि नेपाली फुटबल टीमका मुख्य प्रशिक्षक अब्दुल्लाह अलमुताइरीले निष्पक्ष नभएको प्रतिक्रिया दिएका छन्। शनिबार बिहान आफूलाई फाइनल खेलमा प्रतिबन्ध लगाएपछि उनले सामाजिक सञ्जाल फेसबुक मार्फत् असन्तुष्टि जनाएका हुन्। यो निष्पक्ष भएन, यो न्यायसंगत भएन, साफले जारी गरेको नियमका बुँदासमेत राख्दै उनले लेखेका छन्, हामीले नियमको पालना गर्नुपर्छ। अलमुताइरीले दुई खेलमा पहेँलो कार्ड पाएको भन्दै साफले फाइनल खेलमा प्रतिबन्ध लगाएको पत्राचार गरेको थियो। तर आफूले नै बनाएको नियमविपरीत रहेको भन्दै एन्फाले समेत असन्तुष्टि जनाएको बताइएको छ। यस विषयमा अखिल नेपाल फुटबल संघ (एन्फा) ले शनिबार पत्रकार सम्मेलन गर्ने जनाइएको छ। यसअघि एन्फाले अलमुताइरीलाई प्रतिबन्ध लगाउनु उचित नभएको भन्दै साफलाई पत्राचार गरेको स्रोतले जनाएको छ। तर, यस बारे साफले अहिलेसम्म कुनै धारणा सार्वजनिक गरेको छैन। नेपाल साफ च्याम्पियनसिपको फाइनलमा साफ च्याम्पियनसिप : फाइनलमा नेपालको प्रतिद्वन्द्वी भारत साफ च्याम्पियनसिप : फाइनलका लागि नेपाल पहिलोपटक मैदान उत्रदै, भारतलाई हराउन कति सहज ? नेपाललाई अर्को झड्का : मुख्य प्रशिक्षक अलमुताइरीलाई फाइनलमा प्रतिबन्ध"
सांसदको हत्यामा आतंकवादीको संलग्न ः बेलायती प्रहरी,बेलायत : आतंकवादी समुहले बेलायतमा एक सांसदको हत्या गरेको छ । बेलायत प्रहरीले सत्तारुढ कन्जरभेटिभ पार्टीका सांसद सर डेभिड एम्सको हत्या आतंकवादीले गरेको बताएको छ । छुरा प्रहारबाट मारिएका सांसद डेभिड बेलायती प्रधानमन्त्री बोरिस जोन्सनको कन्जरभेटिभ पार्टीका सदस्य हुन्। प्रधानमन्त्री जोन्सनले घटनाको भत्सर्ना गरेका छन् । उनले डेभिड इमान्दार र आफु निकटका व्यक्ति भएको बताए । बेलायत प्रहरीेले सांसद डेभिडको हत्या प्रकरणमा एक जनालाई पक्राउ गरेको छ । पक्राउ परेका व्यक्ति २५ वर्षीय बेलायती नागरिक हुन् । के उदेश्यले उनले घटना गराएका हुन भन्ने बारे अनुसन्धान सुरु भएको छ । घटनामा अन्य व्यक्तिहरुको संलग्नताबारे प्रहरीले थप अनुसन्धान सुरु गरेको छ । प्रहरीले सांसद डेभिडको हत्या इस्लामिक उग्रवादीले गराएको हुन सक्ने दावी गरेको छ । आफ्ना मतदाताहरुसँग छलफल गर्ने क्रममा उनी माथि गएराती छुरा प्रहार भएको थियो । छुरा प्रहारबाट उनको घटनास्थलमै मृत्यु भएको अन्तर्राष्ट्रिय संचारमाध्यमहरुले जनाएका छन ।
पाटन दरबारमा गथु प्याखा (फोटोफिचर),"काठमाडौं : पाटन दरबारमा गथु प्याखा (नवदुर्गा नाच) सम्पन्न भएको छ। विजया दशमीको राति देखाइने गथु प्याखा पाटन दरबारमा सम्पन्न भएको हो। गथु प्याखा पाटन दरबारको मनमानेश्वरी (पुरानो तलेजु) लाई भैरव, काली र बाराहीले फूलमाला चढाएर हर्षोल्लासका साथ बधाई दिने गरिन्छ। विजय भएको उपलक्ष्यमा देखाइने गथु प्याखा १३ देवगन (नर्तक) द्वारा प्रस्तुत नृत्य हो। यो हेर्न वरपरी विभिन्न वर्गहरू भेला हुन्छन्। पाटन दरबारका लिच्छवी राजा मानदेवका इष्टदेवता मनमानेश्वरी देवी र ठेचोको नवदुर्गाबीच मितको सम्बन्ध रहेको विश्वास छ। सोही कारण पायो र मनमानेश्वरी देवी ठेचोका नवदुर्गा लिई स्वागत गर्न आउने गरेका छन्। शुक्रबार राति प्रस्तुत गथु प्याखालाई विकेश शाक्यले क्यामेरामा कैद गरेका छन्।"
ट्याङकरले कारलाई ठक्कर दिँदा ३ जनाको मृत्यु,"वीरगन्ज : वीरगन्ज पथलैया सडकखण्ड अन्तर्गत बाराको भोलहीमा ट्याङकरले कारलाई ठक्कर दिँदा ३ जनाको मृत्यु भएको छ। बाराको जितपुरसिमरा उपमहानगरपालिका २३ भोलहीमा शुक्रबार राति ११ बजे पथलैयाबाट वीरगन्ज आउँदै गरेको ना ३ ख ७५९४ नम्बरको ट्याङकरले विपरीत दिशाबाट आउँदै गरेको बी आर ०६ सी क्यु ४१४१ नम्बरको कारलाई ठक्कर दिएको हो। मृत्यु हुनेहरुमा कारका चालक भारत बिहारको मोतीहारीका ३४ वर्षीय राजन सर्राफ, कारमा सवार २५ वर्षीय सुरज प्रसाद र २७ वर्षीय कृत सिंह रहेको जिल्ला प्रहरी कार्यालय बाराका प्रहरी निरीक्षक सुरेन्द्र यादवले जानकारी दिए। कार चालक राजनलाई उपचारका लागि वीरगन्ज ल्याउने क्रममा बाटोमै तथा सुरज प्रसाद र कृत सिंहको भने वीरगन्ज स्थित बयोधा अस्पतालमा उपचारका क्रममा मृत्यु भएको हो। मृतक मध्येका सुरज प्रसाद र कृत सिंहको भने ठेगाना खुल्न नसकेको यादवले बताए। ट्याङकरका चालक भने फरार रहेको र उनको खोजी भइरहेको प्रहरी निरीक्षक यादवले जानकारी दिए।"
तलेजुको वाहन सेतो घोडाको जात्रा सम्पन्न,"भादगाउँ : धार्मिक तथा सांस्कृतिक महत्वको तलेजुको वाहनका रुपमा पुजिने सेतो घोडाको जात्रा गए राति सम्पन्न भएको छ। यो जात्रा प्रत्येक वर्ष बडादसैँ र एकादशीको मध्यरातको समयमा आयोजना गरिने परम्परा छ। जात्रामा तलेजु भवानीलाई तलेजुका मूल नाइके, आचाजु, जोशी, राजोपाध्यायबाट तान्त्रिक विधिअनुसार कालरात्रि पूजा, टीका साइतको पूजा विर्सजन गरेपछि सेतो घोडा जात्रा हुने परम्परा छ। जात्रा हुनुअघि सेतो घोडालाई एउटा भेडा बलि दिइन्छ। घोडालाई तलेजुको मूलचोकबाट बाहिर ल्याइसकेपछि भक्तपुर नगरको तल्लो दरबार क्षेत्रबाट खौमा, इटाछें, भार्वाचो, वंशगोपाल, भुजीकोखा, नारायणचोकका साथै माथिल्लो दरबारक्षेत्रको खिछें, चोछें, भोलाछें, थालाछें, गोलमढी, सुकुलढोका र टौमढी घुमाई जात्रा सम्पन्न गरिने गरिन्छ। जात्रामा दरबार स्क्वायरमा रहेको पशुपतिनाथलाई घोडानाच देखाउन तीनपटक दगुराउने गरिन्छ। यसैगरी भक्तपुरको तलेजुमा बडादसैँको मध्यरातमा मनाइने पायःद्यो (खड्ग) जात्रा पनि गए राति सम्पन्न भएको छ । तलेजु भवानीको साक्षात्रुप मानिने पायःद्योलाई रातो कपडाले बेराएर युद्ध कवच पहिर्याएर जात्रा मनाइने गरिन्छ । बडादसैँको राति तलेजुको आँगनको खँकुथि कोठाबाट तान्त्रिक विधिपूर्वक पूजा गरिएका बलिपात्र, शस्त्र, अस्त्रसहित तलेजुको प्रतीरुप पायः द्यो तलेजुका मूल आचाजु र पुरोहितले राजोपाद्यायलाई खड्ग हस्तान्तरण गरेपछि जात्रा प्रारम्भ हुन्छ । जात्रामा राजोपाध्यायले पायःद्योलाई आफ्नो काँधमा बोकेर तलेजु मूलचोकबाट बेकोचोक पुर्याएपछि सर्वसाधारणका लागि पूजा र दर्शन गर्न दिइन्छ । जात्रा चन्द्रमासको तिथि र गतिका आधारमा आयोजना गरिन्छ।"
"अफगानिस्तान विष्फोट : मारिनेको संख्या ३५ पुग्यो, ६८ घाइते",कान्दहर : अफगानिस्तानको कान्दहर सहरस्थित एक शिया मस्जिदमा भएको विष्फोटमा मारिनेको संख्या ३५ पुगेको छ । रोयटर्सका अनुसार शुक्रबार भएको सो विष्फोटमा ६८ जना घाइते भएका छन् । कान्दाहार सहरस्थित बिबी फतेमीह मस्जिदमा शुक्रबार विष्फोट भएको हो । बिबी फातिमा मस्जिद शिया उपासकहरुको सबैभन्दा ठूलो मस्जिद हो। मस्जिदमा शुक्रबारको नमाज पढिरहेका बेला विष्फोट भएको थियो । उक्त आक्रमण कसले गरायो भन्ने बारे अझै केही खुलेको छैन । तर केही दिनअघि भएको त्यस्तै किसिको विष्फोटको जिम्मा इस्लामिक स्टेटले लिएको थियो। यस किसिमको विष्फोटले शिया अल्पसंख्यकमा त्रास पैदा गरेको रोयटर्सले जनाएको छ।
"साफ च्याम्पियनसिप : फाइनलका लागि नेपाल पहिलोपटक मैदान उत्रदै, भारतलाई हराउन कति सहज ?","काठमाडौं : नेपाल पहिलोपटक साफ च्याम्पियनसिपको फाइनलका लागि शनिबार (आज) मैदान उत्रदैछ। माल्दिभ्सको मालेस्थित राष्ट्रिय फुटबल रंगशालामा राति ८:४५ बजे भारतविरुद्ध नेपाल मैदान उत्रन लागेको हो। २८ वर्ष लामो साफ च्याम्पियनसिप फुटबलको इतिहासमा नेपाल पहिलोपटक उपाधि होडमा पुगेको हो। खेल प्रदर्शनका आधारमा सधैँ दाबेदार रहे पनि नेपाल सेमिफाइनल भन्दा माथि कहिल्यै पुग्न सकेको थिएन। यसपटक नेपालले उपाधि जित्दै दाबेदार मात्र हैन हकदार हुन सक्ने अवसर पाएको छ। यद्यपि ७ पटकको च्याम्पियन भारत बलियो प्रतिद्वन्द्वी रहेको छ। भारतलाई हराउन कति सहज ? खेल हो जे पनि हुन सक्छ। भारत साफ च्याम्पियनसिपको ७ पटकको विजेता हो। यसर्थ पनि ऊ बलियो प्रतिद्वन्द्वी हो। भारतको खेल प्रदर्शन हेर्दा नेपालभन्दा चुस्त खेलिरहेको हुन्छ। सन् १९८५ देखि हालसम्मको इतिहास हेर्दा भारतले नेपालमाथि दबदबा कायम गरेको देखिन्छ। उसले १५ पटक नेपालमाथि जित हात पारेको छ। नेपालले भने दुई पटक मात्र जित हात पारेको छ। त्यस्तै ५ खेल बराबरीमा सकिएका छन्। साफ च्याम्पियनसिप अन्तर्गत नेपाल र भारत ७ पटक भिडिसेकेका छन्। जसमा एकपटक नेपालले जित हात पारेको छ। सन् २०१३ मा घरेलु मैदानमा नेपालले भारतमाथि २१ गोलको जित हात पारेको थियो। केही दिनअघिको राउन्ड रोबिनको खेलमा पनि भारत १० ले विजयी भएको थियो। यस हिसाबमा हेर्दा भारत बलियो मानसिकतामा हुनेछ। तर त्यसअघि नेपालमै भएका दुई मैत्रीपूर्ण खेलमा भारत एक खेलमा मात्र विजयी भएको थियो भने एक खेल ११ गोलको बराबरीमा सकिएको थियो। भारतले नेपालमाथि अधिकांश जित हात पारे पनि नेपालसँगको खेल सहज नहुने बताउँदै आएको छ। नेपाललाई उसले सधैं बलियो प्रतिद्वन्द्वी रहेको बताउँदै आएको छ। पछिल्ला खेलहरू हेर्दा भारतका लागि कप्तान सुनिल क्षेत्री खास हतियार हुन्। उनी नेपालका लागि घातक हुन सक्छन्। अन्जन विष्ट मैदान बाहिर नेपालका मिडफिल्डर अन्जन विष्ट आज मैदान बाहिर हुनेछन्। दोहोरो पहेँलो कार्डका कारण उनी मैदान उत्रन पाउने छैनन्। यसले नेपाललाई असर गर्ने पक्का छ। फाइनलमा पुर्याउन उनले नै पेनाल्टीमार्फत बंगलादेशविरुद्ध गोल गरेका थिए। त्यस्तै त्यसअघिका खेलमा पनि उनले उत्कृष्ट प्रदर्शन गर्दै आइरहेका छन्। पछिल्ला खेलमा मनिष डाँगी, आयुष घलान, सुमन लामालगायतले पनि राम्रो प्रदर्शन गरिरहेका छन्। अन्जनको अभाव खड्किन नदिन उनीहरू हतियार हुन सक्छन्। नेपालका लागि कप्तान किरण चेम्जोङ, रोहित चन्द नेतृत्वको नेपाली रक्षापंक्ति बलियो छ। त्यो त नेपालको मुख्य रक्षा हतियार हो। त्यसो त भारतले दुई पहेँलो कार्ड खाएका रक्षापंक्तिका सुभासिस घोष र चोटका कारण अग्रपंक्तिका फारुख चौधरीलाई पनि फाइनलमा गुमाइसकेको छ। कप्तान किरणको साफ उपाधि दिलाउने सपना साफ च्याम्पियनसिप तयारी गर्ने बेला कप्तान किरण चेम्जोङले आफ्नो कार्यकालमा साफ च्याम्पियन जिताउने सपना रहेको बताएका थिए। उनी त्यो सपना साकार गर्ने विन्दु नजिक छन्। यो सपना उनको मात्र नभएर सम्पूर्ण खेलाडी र खेलप्रेमी सबैले देखेका छन्। खेल हो, एकजनाले मात्र राम्रो खेलेर हुँदैन, त्यसैले सबै खेलाडीले सपना साकार पार्न उत्कृष्ट प्रदर्शन गर्न जरुरी छ। नेपाललाई भाग्यको साथ ! उत्कृष्ट खेल बिना कुनै पनि खेल जित्न सकिन्न। यद्यपि कतिपय खेलमा भने उत्कृष्ट प्रदर्शन गरे पनि जित हात पार्न कठिन हुन्छ। समूह चरणको अन्तिम खेलमा बंगादेशका गोलकिपरले रातो कार्ड खानु नेपालका लागि शुभ रह्यो। सुरुवातमै एक गोल खाएको नेपालले थुप्रै गोल गर्ने अवसर पाएपनि गोल फर्काउन नसकिरहेको बेला गोलकिपरले रातो कार्ड खाएपछि बंगलादेशलाई ब्याड लक भयो ! त्यसपछि नेपालले अन्तिम समयमा पेनाल्टी पायो। जसकारण नेपालले ११ को बराबरी नतिजा निकाल्दै नेपाल पहिलोपटक साफ च्याम्पियनसिपको फाइनलमा पुग्यो।"
एक मिनेटको फरकमा भारतले गर्यो २ गोल,माले : साफ च्याम्पियनसिपको फाइनलमा नेपाल २० ले पछि परेको छ । भारतले एक मिनेटका फरकमा २ गोल गरेको हो । भारतका लागि सुनिल क्षेत्रीले पहिलो गोल गरे । उनले खेलको ४९औं मिनेटमा गोल गरेका हुन् । त्यस्तै अर्को गोल सुरेश सिंहले ५०औं मिनेटमा गरे । पानी परेका कारण असहज भएको मैदानमा भारतले छोटो समयमै गोल गर्दै आठौँ पटक साफको उपाधि होडमा अघि पुगेको हो ।
अलमुताइरीको आक्रोश साफ चाहन्छ भने सिधै भारतलाई उपाधि दिए भयो (भिडियो),"काठमाडौं : नेपाली फुटबल टोलीका मुख्य प्रशिक्षक अब्दुल्लाह अलमुताइरी दक्षिण एसियाली फुटबल महासंघ (साफ)को प्रतिबन्धप्रति आक्रोश पोखेका छन्। प्रतिबन्धपछि आयोजित भर्चुअल प्रत्रकार सम्मेलनमा साफले चाहे सिधै भारतलाई उपाधि दिन चुनौती दिएका हुन्। अलमुताइरीले आफ्नै नियमको उल्लंघन गर्दै अन्यायपूर्ण निर्णय गर्ने साफबाट के अपेक्षा गर्ने भन्ने प्रश्न गरे। साफले नियम मान्नुपर्छ। मलाई लाग्छ साफले एकपक्षीय निर्णय गरेको छ। किन मेरा लागि आफ्नै नियमको सम्मान गरेन, उनले भने, खेल मैदानभित्र खेल्ने हो, मैदानबाहिर होइन। साफ चाहन्छ भने सिधै भारतलाई उपाधि दिए भयो। भारतका प्रशिक्षकले रातो कार्ड पाए भनेर मलाई कारवाही गर्नु उचित भएन। उनले आफूमाथिको कारबाही व्यक्तिगत मात्र नभएर नेपाली राष्ट्रिय टोलीको प्रशिक्षकमाथि र नेपाली फुटबलमाथिको कारबाही भएको समेत बताए। उनले नियमावलीमै नभएको कारण देखाउँदै आफूलाई कारबाही गरेकोमा उनले दु:ख पनि ब्यक्त गरे। साफको निर्णयले मलाई निकै दु:ख लागेको छ। साफले ममाथि किन निशाना साँधेको हो ?, उनले प्रश्न गर्दै भने, मलाई किन यस्तो व्यवहार गरियो। मैले बुझ्न सकेको छैन। साफले गरेको अन्यायविरुद्ध आफू कोर्ट अफ आर्बिट्रेसन इन स्पोर्ट्स (कास)मा समेत जाने उनले बताए। यो निर्णय सही भएन। मुख्य खेल खेलाउने एउटा प्रशिक्षकको सपना चकनाचुर भयो, उनले भने, भारतका प्रशिक्षक प्रतिबन्धमा परेपछि मलाई पनि कारबाही गरिएको हो। यो सरासर अन्यायपूर्ण निर्णय हो। प्रतियोगिताको लिग चरणका दौरान दुई फरक खेलमा पहेंलो कार्ड पाएको भन्दै साफले उनीमाथि प्रतिबन्ध लगाएको हो। साफले तयार पारेको प्रतियोगिताको नियमावली अनुसार फरक खेलमा पहेंलो कार्ड पाएमा खेलाडीले अर्को खेल खेल्न नपाउने उल्लेख छ। खेलका क्रममा रातो कार्ड पाएमा भने अफिसियलले पनि अर्को खेल गुमाउने नियमावलीमा उल्लेख छ। तर, साफले अलमुताइरीले दुई फरक खेलमा पहेंलो कार्ड पाएको कारण देखाउँदै फाइनलमा प्रतिबन्ध गरेको हो। उनले आफू मैदानभित्र नभए पनि टोलीले उपाधिका लागि उत्कृष्ट खेल खेल्ने बताए। म त्यहाँ भए पनि नभए पनि टोलीले उपाधिका लागि खेल्नेछ, उनले भने। अलमुताइरीले साफको नियमावली राख्दै साफको निर्णय न्यायसंगत नभएको बताएका थिए। अखिल नेपाल फुटबल संघ (एन्फा) ले यसबारे साफको निर्णयका विषयमा पत्राचार पनि गरिसकेको जनाइएको छ। एन्फाले प्रतियोगिता नियमावली अनुसार अलमुताइरीलाई प्रतिबन्ध लगाउनु उचित नभएको भन्दै साफलाई पत्राचार गरेको एन्फा स्रोतले जनाएको छ। तर, यस बारे साफले अहिलेसम्म कुनै धारणा सार्वजनिक गरेको छैन। साफ च्याम्पियनसिपको उापधिका लागि नेपालले शनिबार राति भारतको सामना गर्दैछ। माल्दिभ्सको राजधानी मालेमा हुने फाइनल खेल राति ८:४५ बजे सुरु हुनेछ। नेपाल साफ च्याम्पियनसिपको फाइनलमा साफ च्याम्पियनसिप : फाइनलमा नेपालको प्रतिद्वन्द्वी भारत साफ च्याम्पियनसिप : फाइनलका लागि नेपाल पहिलोपटक मैदान उत्रदै, भारतलाई हराउन कति सहज ? नेपाललाई अर्को झड्का : मुख्य प्रशिक्षक अलमुताइरीलाई फाइनलमा प्रतिबन्ध प्रतिबन्धपछि मुख्य प्रशिक्षक अल्मुताइरीको प्रतिक्रिया : यो निष्पक्ष भएन"
महिला टी२० क्रिकेटका लागि २४ खेलाडी बन्द प्रशिक्षणमा,"काठमाडौं : नेपाल क्रिकेट संघ (क्यान) ले राष्ट्रिय महिला क्रिकेट टोलीको अन्तिम चरणको बन्द प्रशिक्षणका लागि २४ खेलाडी छनोट गरेको छ। आईसीसी महिला टी२० विश्वकपको एसियाली छनोटका लागि क्यानले शनिबार अन्तिम चरणको प्रशिक्षणका लागि २४ खेलाडी छनोट गरिएको जनाएको छ। क्यानले छनोट गरेको टोलीमा कप्तान रुबिना क्षेत्री, काजोल श्रेष्ठ, इन्दु बर्मा, अप्सरी बेगम, रोमा थापा, सबनम राई, संगीता राई, सरस्वती चौधरी छन्। यसैगरी अनुराधा चौधरी, अश्मिना कर्माचार्य, कञ्चन श्रेष्ठ, सरस्वती जीएम, रेवती धामी, लक्ष्मी साउद, कविता जोशी, कविता कुँवर, डली भट्ट, बिन्दु रावल, ममता चौधरी, सीता रानामगर, ज्योति पाण्डे, ईश्वरी विष्ट, करुणा भण्डारी र सरिता मगर छन्। क्यानले महिला टोलीको अन्तिम चरणको बन्द प्रशिक्षण कार्तिक ३ गतेबाट काठमाडौंमा सुरु गर्ने जनाएको छ। संयुक्त अरब इमिरेट्स (यूएई) मा आयोजना हुने एसियाली छनोट आगामी नोभम्बरमा हुनेछ। एसियाली छनोटका खेल आगामी मंसिर ७ देखि १२ गतेसम्म मलेसियामा सञ्चालन हुनेछ। छनोट प्रतियोगितामा शीर्ष स्थानमा रहने टोलीले ग्लोबल छनोटमा स्थान बनाउने छ। नेपालले खेल्ने एसियाली छनोटमा भुटान, चीन, हङकङ, कुवेत, मलेसिया, म्यानमार र यूएईले प्रतिस्पर्धा गर्नेछन्।"
साफ च्याम्पियनसिप फाइनल : पहिलो हाफ गोलरहित बराबरी,माले : नेपाल र भारतबीच भइरहेको साफ चयाम्पियनसिप फाइनलको हाफ टाइम गोलरहित बराबरीमा सकिएको छ । माल्दिभ्सको मालेस्थित राष्ट्रिय फुटबल रंगशालमा भइरहेको खेलमा दुबै टिमले गोल गर्ने अवसर सिर्जना गरे पनि सदूपयोग गर्न सकेनन् । पानी परिरहेका कारण खेलाडीलाई मुश्किल परेको देखिएको छ । नेपाल पहिलो पटक साफ च्याम्पियनसिपको फाइनलमा पुगेको हो । भारत भने ७ पटकको विजेता हो ।
नेपाललाई अर्को झड्का : मुख्य प्रशिक्षक अलमुताइरीलाई फाइनलमा प्रतिबन्ध,"काठमाडौं : नेपाली राष्ट्रिय फुटबल टोलीका प्रशिक्षक अब्दुल्लाह अलमुताइरीले भारतविरुद्धको साफ च्याम्पियनसिपको फाइनल खेल गुमाउने भएका छन्। प्रतियोगिताको लिग चरणका दौरान दुई फरक खेलमा पहेंलो कार्ड पाएको भन्दै साफले उनीमाथि प्रतिबन्ध लगाएको हो। दक्षिण एसियाली फुटबल (साफ) ले तयार पारेको प्रतियोगिताको नियमावली अनुसार फरक खेलमा पहेंलो कार्ड पाएमा खेलाडीले अर्को खेल खेल्न नपाउने उल्लेख छ। खेलका क्रममा रातो कार्ड पाएमा भने अफिसियलले पनि अर्को खेल गुमाउने नियमावलीमा उल्लेख छ। तर, साफले अलमुताइरीले दुई फरक खेलमा पहेंलो कार्ड पाएको कारण देखाउँदै फाइनलमा प्रतिबन्ध गरेको हो। अखिल नेपाल फुटबल संघ (एन्फा) ले यसबारे साफको निर्णयका विषयमा पत्राचार पनि गरिसकेको जनाइएको छ। एन्फाले प्रतियोगिता नियमावली अनुसार अलमुताइरीलाई प्रतिबन्ध लगाउनु उचित नभएको भन्दै साफलाई पत्राचार गरेको एन्फा स्रोतले जनाएको छ। तर, यस बारे साफले अहिलेसम्म कुनै धारणा सार्वजनिक गरेको छैन। साफको नयाँ नियमकै कारण अलमुताइरीले फाइनलअघि शुक्रबार भएको प्रिम्याच कन्फरेन्समा अनुपस्थित भएको बुझिएको छ। खराब मौसमका कारण भर्चुअल रुपमा आयोजना गरिएको प्रिम्याच कन्फरेन्समा अलमुताइरीका स्थानमा सहायक प्रशिक्षक किरण श्रेष्ठले नेपाली टोलीको रणनीति र योजनाका बारेमा बोकेका थिए। एसियाली फुटबल महासंघ (एएफसी) को अनुशासन नियमावलीमा कुनैपनि व्यक्तिले कुनै पनि प्रतियोगिताका दौरान दुई खेलमा पहेंलो कार्ड भएमा अर्को खेल गुमाउने उल्लेख छ। सो नियमावलीमा प्रतियोगिताका आयोजकले आफ्नै नियम बनाएमा त्यसलाई परिवर्तन गर्न सकिने उल्लेख छ। साफको नियमावलीमा भने अफिसियललाई दुई फरक खेलको पहेंलो कार्ड पाएमा प्रतिबन्ध लगाउन सकिने भन्ने उल्लेख गरिएको छैन। प्रमुख प्रशिक्षक अलमुताइरीले लिग चरणमा श्रीलंका र बंगलादेशविरुद्धको खेलका क्रममा पहेंलो कार्ड पाएका थिए। यसअघि प्रतियोगिताको यसै नियम अनुसार नेपालका स्ट्राइकर अञ्जन विष्टले पनि फाइनल खेल गुमाउने भएका छन्। यसैगरी भारतका प्रशिक्षक इगोर स्टिमाचले फाइनलमा प्रतिबन्ध भोगेका छन्। स्टिमाचले माल्दिभ्सविरुद्ध भएको खेलमा दुई पहेंलोसहित रातो कार्ड नै पाएका थिए। स्टिमाचसँगै अलमुताइरीलाई पनि प्रतिबन्ध गरेकाले नेपाल र भारतले मुख्य प्रशिक्षकबिना नै फाइनल खेल खेल्नुपर्ने भएको छ। भारतीय प्रशिक्षक स्टिमाच र नेपाली समकक्षी अलमुताइरी दुवैले खेल दौरान बेन्च मात्र होइन, टोलीको ड्रेसिङ रुममा पनि जान पाउने छैनन्।"
साफ च्याम्पियनसिपको उपाधि जित्ने नेपालको सपनामा भारत बाधक,माले : साफ च्याम्पियनसिपको उपाधि जित्ने नेपालको सपनामा भारत बाधक बनेको छ । भारतले ३० ले फाइनल जित्दै आठौँ पटक उपाधि जितेको छ । तिनै गोल खेलको दोस्रो हाफमा भएका हुन् । भारतका लागि खेलको ४९औं मिनेटमा कप्तान सुनिल क्षेत्रीले पहिलो गोल गरे । त्यस्तै ५०औं मिनेटमा सुरेश सिंहले गरे भने तेस्रो गोल खेलको ९१औँ मिनेटमा साहल अब्दुल समदले गरे । पानी परेर खेल्न असहज भएको खेलको पहिलो हाफमा दुबै टिमले गोलरहित बराबरी खेलेका थिए । २८ वर्षको साफ च्याम्पियनसिप इतिहासमा नेपाल पहिलोपटक फाइनल पुगेको हो । भारतले भने यसअघि ७औं पटक उपाधि उचालिसकेको थियो ।
प्रतिबन्धपछि मुख्य प्रशिक्षक अल्मुताइरीको प्रतिक्रिया : यो निष्पक्ष भएन,"काठमाडौं : दक्षिण एसियाली खेलकुद संघ (साफ)ले साफ च्याम्पियनसिपको फाइनलमा प्रतिबन्ध लगाएपछि नेपाली फुटबल टीमका मुख्य प्रशिक्षक अब्दुल्लाह अलमुताइरीले निष्पक्ष नभएको प्रतिक्रिया दिएका छन्। शनिबार बिहान आफूलाई फाइनल खेलमा प्रतिबन्ध लगाएपछि उनले सामाजिक सञ्जाल फेसबुक मार्फत् असन्तुष्टि जनाएका हुन्। यो निष्पक्ष भएन, यो न्यायसंगत भएन, साफले जारी गरेको नियमका बुँदासमेत राख्दै उनले लेखेका छन्, हामीले नियमको पालना गर्नुपर्छ। अलमुताइरीले दुई खेलमा पहेँलो कार्ड पाएको भन्दै साफले फाइनल खेलमा प्रतिबन्ध लगाएको पत्राचार गरेको थियो। तर आफूले नै बनाएको नियमविपरीत रहेको भन्दै एन्फाले समेत असन्तुष्टि जनाएको बताइएको छ। यस विषयमा अखिल नेपाल फुटबल संघ (एन्फा) ले शनिबार पत्रकार सम्मेलन गर्ने जनाइएको छ। यसअघि एन्फाले अलमुताइरीलाई प्रतिबन्ध लगाउनु उचित नभएको भन्दै साफलाई पत्राचार गरेको स्रोतले जनाएको छ। तर, यस बारे साफले अहिलेसम्म कुनै धारणा सार्वजनिक गरेको छैन। नेपाल साफ च्याम्पियनसिपको फाइनलमा साफ च्याम्पियनसिप : फाइनलमा नेपालको प्रतिद्वन्द्वी भारत साफ च्याम्पियनसिप : फाइनलका लागि नेपाल पहिलोपटक मैदान उत्रदै, भारतलाई हराउन कति सहज ? नेपाललाई अर्को झड्का : मुख्य प्रशिक्षक अलमुताइरीलाई फाइनलमा प्रतिबन्ध"
साफ फाइनलमा नेपाल र भारत आमनेसामने : नेपालले इतिहास रच्ला त ?,"काठमाडौं : साफ च्याम्पियनसिप फुटबलले दक्षिण एसियाली राष्ट्रमा विशेष अर्थ राख्दछ। यो फुटबलका लागि यस क्षेत्रको सर्वाधिक ठूलो प्रतियोगिता पनि हो। सन् १९९३ मा सार्क गोल्डको नामबाट सुरु भएको च्याम्पियनसिपले २८ वर्ष पार गरिसकेको छ। दक्षिण एसियाली फुटबल (साफ) को आयोजनामा हुँदै आएको च्याम्पियनसिपमा नेपालले भने अहिलेसम्म उपाधि जित्न सकेको छैन। माल्दिभ्समा जारी १३औं संस्करणमा भने नेपालका सामु इतिहास रच्ने अवसर आएको छ। साफ च्याम्पियनसिपको इतिहासमा पहिलो पटक फाइनल पुगेको नेपालले आज राति माल्दिभ्सको राजधानी मालेमा भारतविरुद्ध उपाधिका लागि खेल्दैछ। तर, भारतविरुद्ध मैदान उत्रँदा नेपाललाई स्वभाविक रुपमा दबाबमा हुनेछ। साफ च्याम्पियनसिपको इतिहासमा भारतले छुट्टै इतिहास बनाएको छ। साफका हरेक संस्करणमा दबदबा बनाएको भारतले कीर्तिमानी सात पटक उपाधि जितिसकेको छ। साफ च्याम्पियनसिपमा नेपालको अहिलेसम्मकै सबैभन्दा राम्रो प्रदर्शन तेस्रो स्थान हासिल गर्नु हो। सन् १९९३ को पहिलो संस्करणमा नेपालले तेस्रो स्थान हासिल गरेको थियो। राउन्ड रोबिनको आधारमा भएको प्रतियोगितामा भारत र श्रीलंकापछि नेपाल तेस्रो स्थानमा रहेको थियो। २८ वर्षको खडेरी तोड्दै नेपालले यस पटक फाइनलमा स्थान बनाइसकेको छ। अब नेपालले अर्को सुनौलो इतिहास रच्न एक खुड्किलो बाँकी छ। त्यसका लागि आज साँझ भारतको चुनौतीलाई पन्छाउनु पर्नेछ। नेपालले भारतलाई हराउन सकेमा पहिलो पटक साफ च्याम्पियनसिपको उपाधि जित्नेछ। जुन नेपाली फुटबलका लागि पनि ऐतिहासिक दिन सावित हुनेछ। भारतविरुद्ध नेपालले अहिलेसम्म २२ खेल खेलेको छ। जसमा भारतले एकपक्षीय नतिजा निकालेको छ। नेपालविरुद्ध भारतले १५ खेल जितेको छ भने नेपालले दुई खेल जित्दा पाँच खेल बराबरी गरेको छ। नेपाली टोलीका कप्तान एवं गोलरक्षक किरण चेम्जोङले भारतविरुद्ध गोर्खाली शैलीमा खेलेर जित निकाल्ने बताएका छन्। हाम्रा लागि शनिबार ठूलो दिन हो। त्यो दिन हामी जितका लागि सबैथोक दिने छौं। हामी गोर्खाली जसरी खेल्ने छौं, कप्तान किरणले भने, भारत बलियो टोली हो भन्ने हामीलाई थाहा छ। तर, हामी सबैले मेहनत गर्ने हो भने भारतलाई हराउन कठिन छैन। नेपाली टोलीका सहायक प्रशिक्षक किरण श्रेष्ठले भारतलाई पराजित गर्न निकै गाहारो भए पनि एउटा संकल्प लिएर खेल्ने हो भने ऐतिहासिक सफलता हासिल गर्न सक्ने बताए। भारतसँग हामीले ठूलो खेल खेल्दै छौं। त्यो खेल हाम्रा लागि पक्कै पनि सहज छैन, सहायक प्रशिक्षक श्रेष्ठले शुक्रबार प्रिम्याच कन्फरेन्समा भनेका थिए, तर, हामी मानसिक रुपमा तयार छौं। हामी फाइनल खेलकै लागि केन्द्रित छौं। एउटा संकल्पका साथ नतिजा निकाल्ने लक्ष्यसहित मैदान उत्रने छौं। तर, भारतको चुनौती पन्छाएर इतिहास बनाउनु नेपाललाई पक्कै पनि सहज छैन। दक्षिण एसियाली फुटबलमा नेपालको प्रमुख प्रतिद्वन्दी भारत रहदै आएको छ। लिग चरणको भेटमा समेत नेपाल भारतसँगै पराजित भएको थियो। सुरुवाती दुई खेलमा जित निकालेको नेपाल तेस्रो खेलमा भारतसँग १० ले पराजित भएको थियो। नेपाल त्यस हारको बदला समेत लिन चाहन्छ। त्यसका लागि भारतविरुद्धको विगत भुलेर फाइनल खेल्नुपर्नेछ। हामी विगतलाई हेर्दैनौं। विगतमा जे भयो भयो। हामीले शनिबार हुने फाइनल खेललाई मात्र सोचेका छौं, कप्तान किरण भन्छन्। तर, दुर्भाग्य नेपाललाई फाइनलसम्म डोर्याएका मुख्य प्रशिक्षक अब्दुल्लाह अलमुताइमरी र स्ट्राइकर अञ्जन विष्ट भने नेपाली टोलीमा हुने छैनन्। दुई पहेंलो कार्ड पाएका कारण अलमुताइरी र अञ्जनले फाइनल खेल गुमाउने भएका हुन्। यसैगरी मिडफिल्डर पुजन उपरकोटीले पनि खेल्ने सम्भावना कम छ। चोटका कारण उनले फाइनल खेल्ने सम्भावना कम रहेको जनाइएको छ। अञ्जनको प्रतिबन्ध स्वभाविक भए पनि मुख्य प्रशिक्षक अलमुताइरीको प्रतिबन्ध भने विवादमा परेको छ। प्रतियोगिताको लिग चरणका दौरान दुई फरक खेलमा पहेंलो कार्ड पाएको भन्दै साफले उनीमाथि प्रतिबन्ध लगाएको हो। साफ आफैले तयार पारेको प्रतियोगिताको नियमावली अनुसार फरक खेलमा पहेंलो कार्ड पाएमा खेलाडीले अर्को खेल खेल्न नपाउने उल्लेख छ। खेलका क्रममा रातो कार्ड पाएमा भने अफिसियलले पनि अर्को खेल गुमाउने नियमावलीमा उल्लेख छ। अलमुताइरीले लिग चरणमा श्रीलंका र बंगलादेशविरुद्धको खेलका क्रममा पहेंलो कार्ड पाएका थिए। जसलाई लिएर अलमुताइरीले आक्रोस जनाएका छन्। अलमुताइरीले साफले आफूमाथि अन्यायपूर्ण निर्णय गरेको बताएका छन्। साफले आफ्नो नियमावलीविपरित फाइनल खेलका लागि आफूलाई प्रतिबन्ध लगाउने निर्णय गरेको भन्दै भर्चुअल पत्रकार सम्मेलनमार्फत असन्तुष्टि पोखेका हुन्। साफले ममाथि अन्याय गर्यो। व्यक्तिगत रिसइवी साँध्न आफ्नै नियमावली विपरीत साफले कारवाही गरेको हो, मुख्य प्रशिक्षक अलमुताइरीले भने, यो कारवाही व्यक्तिगत रुपमा मलाई मात्र नभएर नेपाली राष्ट्रिय टोलीको प्रशिक्षकमाथि हो। नेपाली फुटबलमाथिको कारवाही हो। उनले नियमावलीमै नभएको कारण देखाउँदै आफूलाई कारवाही गरेकोमा उनले दुःख पनि ब्यक्त गरे। साफको निर्णयले मलाई निकै दुख लागेको छ। साफले ममाथि किन निशाना साँधेको हो ?, उनले प्रश्न गर्दै भने, मलाई किन यस्तो व्यवहार गरियो। मैले बुझ्न सकेको छैन। साफले गरेको अन्यायविरुद्ध आफू कोर्ट अफ आर्बिट्रेसन इन स्पोर्ट्स (कास)मा समेत जाने उनले बताएका छन्। यो निर्णय सही भएन। मुख्य खेल खेलाउने एउटा प्रशिक्षकको सपना चकनाचुर भयो, उनले भने, भारतका प्रशिक्षक प्रतिबन्धमा परेपछि मलाई पनि कारवाही गरिएको हो। यो सरासर अन्यायपूर्ण निर्णय हो। यसैगरी भारतका प्रशिक्षक इगोर स्टिमाचले पनि फाइनलमा प्रतिबन्ध भोगेका छन्। स्टिमाचले माल्दिभ्सविरुद्ध भएको खेलमा दुई पहेंलोसहित रातो कार्ड नै पाएका थिए। त्यसैले भारत पनि मुख्य प्रशिक्षकबिना नै मैदान उत्रने छ।"
"साफ च्याम्पियनसिपको फाइनल खेल सुरु, यी हुन् भारतविरुद्ध पहिलो रोजाइका खेलाडी","माले : नेपाल र भारतबीच साफ चयाम्पियनसिप २०२१ को फाइनल खेल सुरु भएको छ । माल्दिभ्सको राजधानी मालेस्थित राष्ट्रिय फुटबल रंगशालामा खेल सुरु भएको हो । नेपालले ४५१ लाइनअपमा खेलेको छ । नेपालका लागि पहिलो रोजाइमा गोलकिपर तथा कप्तान किरणकुमार लिम्बु रहेका छन् । त्यस्तै पहिलो रोजाइमा डिफेन्डरका रूपमा अनन्त तामाङ र दीनेश राजवंशीले सेन्टर डिफेन्स तथा विंगब्याकमा गौतम श्रेष्ठ र सुमन अर्याल रहेका छन् । मिडफिल्डमा पुजन उपरकोटी, तेज तामाङ र रोहित चन्द रहेका छन् । आक्रमणमा सुजल श्रेष्ठ, नवयुग श्रेष्ठ र सुमन लामा रहेका छन् । अन्जन विष्ट भने दोहोरो पहेँलो कार्ड पाएका कारण मैदान बाहिर रहेका छन् । त्यस्तै मुख्य प्रशिक्षक अब्दुल्लाह अलमुताइरी पनि दर्शकदिर्घामा मात्र रहनेछन् । उनलाई साफले दोहोरो पहेँलो कार्ड पाएको भन्दै फाइनलमा प्रतिबन्ध गरेको हो।"
"साफ च्याम्पियनसिप : फाइनलका लागि नेपाल पहिलोपटक मैदान उत्रदै, भारतलाई हराउन कति सहज ?","काठमाडौं : नेपाल पहिलोपटक साफ च्याम्पियनसिपको फाइनलका लागि शनिबार (आज) मैदान उत्रदैछ। माल्दिभ्सको मालेस्थित राष्ट्रिय फुटबल रंगशालामा राति ८:४५ बजे भारतविरुद्ध नेपाल मैदान उत्रन लागेको हो। २८ वर्ष लामो साफ च्याम्पियनसिप फुटबलको इतिहासमा नेपाल पहिलोपटक उपाधि होडमा पुगेको हो। खेल प्रदर्शनका आधारमा सधैँ दाबेदार रहे पनि नेपाल सेमिफाइनल भन्दा माथि कहिल्यै पुग्न सकेको थिएन। यसपटक नेपालले उपाधि जित्दै दाबेदार मात्र हैन हकदार हुन सक्ने अवसर पाएको छ। यद्यपि ७ पटकको च्याम्पियन भारत बलियो प्रतिद्वन्द्वी रहेको छ। भारतलाई हराउन कति सहज ? खेल हो जे पनि हुन सक्छ। भारत साफ च्याम्पियनसिपको ७ पटकको विजेता हो। यसर्थ पनि ऊ बलियो प्रतिद्वन्द्वी हो। भारतको खेल प्रदर्शन हेर्दा नेपालभन्दा चुस्त खेलिरहेको हुन्छ। सन् १९८५ देखि हालसम्मको इतिहास हेर्दा भारतले नेपालमाथि दबदबा कायम गरेको देखिन्छ। उसले १५ पटक नेपालमाथि जित हात पारेको छ। नेपालले भने दुई पटक मात्र जित हात पारेको छ। त्यस्तै ५ खेल बराबरीमा सकिएका छन्। साफ च्याम्पियनसिप अन्तर्गत नेपाल र भारत ७ पटक भिडिसेकेका छन्। जसमा एकपटक नेपालले जित हात पारेको छ। सन् २०१३ मा घरेलु मैदानमा नेपालले भारतमाथि २१ गोलको जित हात पारेको थियो। केही दिनअघिको राउन्ड रोबिनको खेलमा पनि भारत १० ले विजयी भएको थियो। यस हिसाबमा हेर्दा भारत बलियो मानसिकतामा हुनेछ। तर त्यसअघि नेपालमै भएका दुई मैत्रीपूर्ण खेलमा भारत एक खेलमा मात्र विजयी भएको थियो भने एक खेल ११ गोलको बराबरीमा सकिएको थियो। भारतले नेपालमाथि अधिकांश जित हात पारे पनि नेपालसँगको खेल सहज नहुने बताउँदै आएको छ। नेपाललाई उसले सधैं बलियो प्रतिद्वन्द्वी रहेको बताउँदै आएको छ। पछिल्ला खेलहरू हेर्दा भारतका लागि कप्तान सुनिल क्षेत्री खास हतियार हुन्। उनी नेपालका लागि घातक हुन सक्छन्। अन्जन विष्ट मैदान बाहिर नेपालका मिडफिल्डर अन्जन विष्ट आज मैदान बाहिर हुनेछन्। दोहोरो पहेँलो कार्डका कारण उनी मैदान उत्रन पाउने छैनन्। यसले नेपाललाई असर गर्ने पक्का छ। फाइनलमा पुर्याउन उनले नै पेनाल्टीमार्फत बंगलादेशविरुद्ध गोल गरेका थिए। त्यस्तै त्यसअघिका खेलमा पनि उनले उत्कृष्ट प्रदर्शन गर्दै आइरहेका छन्। पछिल्ला खेलमा मनिष डाँगी, आयुष घलान, सुमन लामालगायतले पनि राम्रो प्रदर्शन गरिरहेका छन्। अन्जनको अभाव खड्किन नदिन उनीहरू हतियार हुन सक्छन्। नेपालका लागि कप्तान किरण चेम्जोङ, रोहित चन्द नेतृत्वको नेपाली रक्षापंक्ति बलियो छ। त्यो त नेपालको मुख्य रक्षा हतियार हो। त्यसो त भारतले दुई पहेँलो कार्ड खाएका रक्षापंक्तिका सुभासिस घोष र चोटका कारण अग्रपंक्तिका फारुख चौधरीलाई पनि फाइनलमा गुमाइसकेको छ। कप्तान किरणको साफ उपाधि दिलाउने सपना साफ च्याम्पियनसिप तयारी गर्ने बेला कप्तान किरण चेम्जोङले आफ्नो कार्यकालमा साफ च्याम्पियन जिताउने सपना रहेको बताएका थिए। उनी त्यो सपना साकार गर्ने विन्दु नजिक छन्। यो सपना उनको मात्र नभएर सम्पूर्ण खेलाडी र खेलप्रेमी सबैले देखेका छन्। खेल हो, एकजनाले मात्र राम्रो खेलेर हुँदैन, त्यसैले सबै खेलाडीले सपना साकार पार्न उत्कृष्ट प्रदर्शन गर्न जरुरी छ। नेपाललाई भाग्यको साथ ! उत्कृष्ट खेल बिना कुनै पनि खेल जित्न सकिन्न। यद्यपि कतिपय खेलमा भने उत्कृष्ट प्रदर्शन गरे पनि जित हात पार्न कठिन हुन्छ। समूह चरणको अन्तिम खेलमा बंगादेशका गोलकिपरले रातो कार्ड खानु नेपालका लागि शुभ रह्यो। सुरुवातमै एक गोल खाएको नेपालले थुप्रै गोल गर्ने अवसर पाएपनि गोल फर्काउन नसकिरहेको बेला गोलकिपरले रातो कार्ड खाएपछि बंगलादेशलाई ब्याड लक भयो ! त्यसपछि नेपालले अन्तिम समयमा पेनाल्टी पायो। जसकारण नेपालले ११ को बराबरी नतिजा निकाल्दै नेपाल पहिलोपटक साफ च्याम्पियनसिपको फाइनलमा पुग्यो।"
चेन्नईलाई आईपीएल उपाधि,"दुबई : चेन्नई सुपर किङ्सले इन्डियन प्रिमियर लिग (आईपीएल) टीट्वेन्टी क्रिकेटको उपाधि जितेको छ। दुबईमा शुक्रबार राति भएको फाइनलमा कोलकाता नाइट राइडर्सलाई २७ रनले पराजित गर्दै चेन्नईले उपाधि जितेको हो। चेन्नईले दिएको एक सय ९३ रनको लक्ष्य पछ्याएको कोलकाताले निर्धारित २० ओभरमा नौ विकेट गुमाएर एक सय ६५ रन मात्र बनाउन सक्यो। कोलकाताका लागि प्रारम्भिक ब्याट्सम्यान शुबमन गिल र वेङ्कटेस ऐयरले अर्धशतकीय पालि खेले पनि टोलीलाई उपाधि दिलाउन सकेनन्। गिलले ५१ र ऐयरले ५० रनको पालि खेले। यस्तै शिभम् मावीले २० र लोकी फर्गुसनले १८ रन बनाउँदा अन्य ब्याट्सम्यानले दोहोरो अंकमा रन बनाउन सकेनन्। कोलाकाताका दिनेश कार्तिकले नौ, कप्तान इयोन मोर्गनले चार, राहुल त्रिपाठीले दुई, सुनील नारिनले दुई रन जोड्दा नितिश राना र सकिब अल हसन शून्य रनमा आउट भए। चेन्नईका सार्दुल ठाकुरले तीन विकेट लिए। यस्तै रवीन्द्र जडेजा र जोस हेजलउडले दुईदुई तथा दीपक चहर र ड्वान ब्राभोले एकएक विकेट हात पारे। यसअघि टस हारेर पहिले ब्याटिङ गरेको चेन्नईले निर्धारित २० ओभरमा तीन विकेट गुमाएर एक सय ९२ रनको योगफल खडा गरेको थियो। चेन्नईका लागि फाप डु प्लेसिसले ८६ रनको अर्धशतकीय पालि खेले। पालिको ओपनिङ गरेका डु प्लेसिसले ५९ बलमा तीन छक्का र सात चौका हिर्काए। यस्तै मोइन अलीले अविजित ३७ रन जोड्दा रुतुराज गायकवाडले ३२ र रोबिन उथप्पाले ३१ रनको योगदान दिए। कोलकाताका सुनील नारिनले दुई तथा शिबम् माभीले एक विकेट लिए। यससँगै चेन्नईले चौथो पटक आईपीएलको उपाधि जित्न सफल भएको छ। कोलकाताको भने तेस्रो पटक उपाधि जित्ने सपना अधुरो बनेको छ। चौथो पटक उपाधि विजेता चेन्नईले २० करोड भारु र उपविजेता कोलकताले १२ करोड ५० लाख भारु पुरस्कार पाएका छन्। यसअघि चेन्नईले सन् २०१० मा मुम्बई इन्डियन्सलाई २२ रनले पराजित गर्दै पहिलो पटक उपाधि जितेको थियो। सन् २०११ मा चेन्नईले बेंग्लोरलाई ५८ रनले पराजित गर्दै लगातार उपाधि जितेको थियो। २०१८ मा हैदराबादलाई आठ विकेटले पराजित गर्दै चेन्नई तेस्रो पटक च्याम्पियन बनेको थियो। चेन्नई सन् २००८, २०१२, २०१३, २०१५ र सन् २०१९ मा उपविजेता बनेको थियो। लिगमा दोस्रो स्थानमा रहँदै चेन्नईले क्वालिफायर खेलेको थियो। क्वालिफायरमा चेन्नईले शीर्षस्थानको दिल्ली क्यापिटल्सलाई चार विकेटले पराजित गर्दै फाइनलमा स्थान बनाएको थियो। कोलकताले अन्तिम चारमा रहेर एलिमिनेटर खेलेको थियो। एलिमिनेटरमा कोलकताले रोयल च्यालेन्जर्स बेंग्लोरलाई चार विकेटले पराजित गर्दै दोस्रो क्वालिफायरमा स्थान बनाएको थियो। दोस्रो क्वालिफायरमा दिल्लीलाई तीन विकेटले पराजित गर्दै कोलकताले तेस्रो पटक फाइनलमा स्थान बनाएको थियो।"

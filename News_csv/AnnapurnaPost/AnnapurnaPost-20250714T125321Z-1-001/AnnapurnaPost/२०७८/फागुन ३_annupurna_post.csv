शीर्षक,विवरण
सोनमा गाँउपालिकाको कार्यालय दिनभरि नै तनावग्रस्त,"महोत्तरी : ग्याँस चुल्हाेँ वितरणमा विभेद गरिएको भन्दै स्थानीयहरुले महोत्तरीको सोनमा गाँउपालिका कार्यालय दिनभरि नै घेराउ गरेका छन्। गाँउपालिकाको कार्यालयले ग्याँस चुल्हो वितरणमा विभेद गरेको भन्दै स्थानीयले मंगलबार दिनभरि नै नाराबाजी गरेका थिए। जसको कारण कार्यालय परिसर तनावग्रस्त रहेको थियो। काम गराउन आएका सेवाग्राहीहरु रित्तै हात फर्किएका थिए। घेराउ गर्नका पुगेका वृद्धवृद्धा, महिला, युवाहरुले वितरण गरिएको सामग्रीको बिवरण पारदर्शीरुपमा सार्वजानिक गर्नुपर्ने माग राखेका थिए। गाँउपालिकाका अध्यक्ष राजकुमार यादवले ग्याँस चुल्हाँ, चापाकल, घाँस काट्ने मेसिन कार्यकर्तामुखीरुपले वितरण गरेको स्थानीय शैलेन्द्रकुमार यादवले आरोप लगाए। चुनाव नजिकमा आएको समयमा अध्यक्ष यादवले मनपर्दीरुपमा सो सामग्रीहरु वितरण गरेकोे यादवले बताए। उनले भने, गाउँपालिका कार्यालयले पारदर्शीरुपमा सो सम्बन्धमा स्पष्ट धारणा बाहिर ल्याउनुपर्छ। तत्काल माग सम्बोधन नभए गाँउपालिकाको विरोधमा आन्दोलनको कार्यक्रम निरन्तररुपमा अगाडि बढ्नेछ। यसअघि अध्यक्ष यादवले बारम्बार पालिकाको तर्फबाट सम्बोधन गर्ने प्रयास गर्दा स्थानीयहरु हुटिङ्ग गर्दा परिस्थिती अझ विग्रिएको प्रहरी चौकी रघुनाथपुरका असई दिपेन्द्र जयसवालले बताए। बिवाद साम्य गर्ने क्रममा केही समय स्थिती तनावग्रस्त भएको जयसवालले जानकारी दिए। चालु आर्थिक वर्षको ३० लाख बजेटमार्फत पालिकाभरिका लोपोन्मुख, दलित समुदायलाई ग्याँस चुल्हो वितरण गरिएको गाँउपालिकाका अध्यक्ष राजकुमार यादवले बताएको छ। अध्यक्ष यादवले भने, पालिकाबाट वितरण भएको सामग्रीमा कुनै किसिमको भेदभाव गरिएको छैन्। वडा वडाबाट संकलित तथ्यांकको आधारमा नै सामग्री घरघरमा गई वितरण भएको हो। प्रति घरपरिवारलाई १ थानका दरले ३ सय ४० वटा ग्याँस चुल्हो वितरण गरिएको प्रमुख यादवले जानकारी दिएका छन्।"
"बोलेरो जीप दुर्घटनामा एकको मृत्यु, ६ जना घाइते",दैलेख : दैलेखको महाबु गाउँपालिका४ फागुमा बोलेरो जिप दुर्घटना भएको छ। दैलेख सदरमुकाम नारायण नगरपालिकादेखि महाबु गाउँपालिकाको काशिकाँधतर्फ जाँदै गरेको जीप दुर्घटना हुँदा एकजनाको घटनास्थलमै मृत्यु भएको छ भने अन्य ६ जना घाइते भएका छन्। बागमती प्रदेश ०१०२६ च ५२६४ नम्बरको बोलेरो मंलगबार साँझ करिब साढे ६ बजेतिर दुर्घटना भएको दैलेख प्रहरी प्रमुख डीएसपी भुवनेश्वरप्रसाद साहले बताए । डीएसपी साहका अनुसार दुर्घटनामा परि मृत्यु हुनेमा महाबु गाउँपालिका५ का ४० वर्षीय रामबहादुर हमाल रहेका छन्। हमाल शिव आधारभूत विद्यालय गढि गाउँका प्रधानाध्यापक हुन्। घाइते अन्य ६ जनाको उपचारका लागि जिल्ला सदरमुकामस्थित दैलेख अस्पतालमा ल्याईएको छ। बोलेरो जीप अनियन्त्रित भई सडकबाट एक सय मिटर तल खसेको प्रहरीले जनाएको छ।
"विश्वकप छनोटका लागि नेपाली टोलीको घोषणा, गुल्सन झा समेटिए","काठमाडौं : नेपाल क्रिकेट संघ (क्यान)ले आईसीसी टी२० विश्वकप छनोट खेल्ने अन्तिम १४ सदस्यीय टोलीको घोषणा गरेको छ । क्यानका मुख्य प्रशिक्षक पुबुदु दसानायकेले मंगलबार क्रिकेटर गुल्सन झालाई समेट्दै अन्तिम १४ को टुंगो लगाएका हुन् । गुल्सनले करण केसीको ठाउँ पाएका हुन् । केसीको स्वास्थ्यमा समस्या देखिएको छ । चार देशीय टी२० शृंखला खेल्न नेपाल ओमानमा छ । टिममा परेसँगै गुल्सन पनि ओमान जानेछन् । शुक्रबारबाट सुरु हुने विश्वकप छनोटका लागि अन्तिम १४ मा सन्दीप लामिछाने, शरद भेषावकर, ज्ञानेन्द्र मल्ल, दीपेन्द्रसिंह ऐरी, कुशल भुर्तेल, आरिफ सेख, आसिफ सेख, अविनाश बोहरा, जितेन्द्रकुमार मुखिया, कमलसिंह ऐरी, विवेककुमार यादव, लोकेश बम, सागर ढकाल र गुल्सनकुमार झा रहेका छन् । त्यसैगरी कुशल मल्ल, सहाब आलम र प्रदीप ऐरी रिजर्व सूचीमा परेका छन् । नेपालले शुक्रबार आयोजक ओमानसँग भिड्दैछ । ८ टोली सहभागी ग्लोबल छनोटमा फाइनलमा पुग्ने दुई टोलीले अष्ट्रेलियामा हुने टी२० विश्वकप खेल्न पाउनेछन् ।"
हायात होटलमा झण्डै एक अर्बमा कारोवार भइरहेको युरेनियम पदार्थसहित ८ जना पक्राउ,"काठमाडौं : प्रहरीले काठमाडौंको बौद्धस्थित हायात रिजेन्सी होटल परिसरबाट युरेनियम पदार्थसहित ८ जनालाई नियन्त्रणमा लिएको छ । युरेनियमको संकलन, भण्डारण तथा विक्री वितरण भइरहेको भन्ने विशेष सूचनाका आधारमा प्रहरी प्रधान कार्यालयबाट सादा पोशाकमा परिचालित र प्रहरी बृत्त बौद्धबाट खटिएको संयुक्त टोलीले सोमबार साँझ हायात होटलमा ३५ करोडमा करोवार हुन थालेको युरोनियमसहित ८ जनालाई नियन्त्रणमा लिएको हो । टोलीले हायातमा पार्किङ गरी राखेको अवस्थाको बा ५ च ८२०९ नं को कारभित्रबाट दुई किलो ८ सय ग्राम तौल भएको युरोनियम पदार्थसहित सिन्धुपाल्चोक घर भई कपन बस्ने ३४ वर्षीय भुपेन्द्र खड्का र ललितपुर निवासी ६० वर्षीय नवराज महतलाई फेला पारेको थियो । उनीहरुमाथि सोधपुछ गर्दा युरोनियम पदार्थ भारतबाट ल्याएको र प्रति किलो ३५ करोडमा बिक्री गर्न लागेको खुलेको प्रहरीले जनाएको छ । प्रति किलो ३५ करोडका दरले उक्त युरोनियमको मूल्य ९८ करोड हुन आउँछ । सोधपुछपछि प्रहरी युरोनियम कारोवारमा संलग्न अन्य ६ जनालाई पनि नियन्त्रणमा लियो । जसमा सिन्धुपाल्चोक घर भई महाँकाल बस्ने ४० वर्षीय रामकृष्ण लामिछाने, सिराहा घर भई ठमेल बस्ने ४० वर्षीय गोपिलाल दास, ५५ वर्षीय जिवछ नारायण यादव, महोत्तरी घर भई गोकर्णेश्वर, शिवचोक बस्ने ३८ वर्षीय सुरेन्द्रप्रसाद चौधरी, महोत्तरी एकाडाराका ४४ वर्षीय राजु ठाकुर र भारतको बिहारस्थित गया चनादहोता घर भएका ६३ वर्षीय उपेन्द्र कुमार मिश्र रहेका छन् । उनीहरुमाथि रेडियोधर्मी पदार्थ (उपयोग तथा नियमन) ऐनअन्तर्गत मुद्दा चलाउन जिल्ला अदालतबाट सात दिनको म्याद थप अनुमति लिएर प्रहरी वृत्त बौद्धले थप अनुसन्धान भरिरहेको काठमाडौं प्रहरी प्रवक्ता एसपी दिनेशराज मैनालीले जानकारी दिए ।"
बाबुरामको छनोटदेखि ओलीको अनुमोदनसम्म देखाउँदै एमसीसीमा कांग्रेसको विस्तृत धारणा (पूर्णपाठ),"काठमाडौं : नेपाली कांग्रेसले मिलेनियम च्यालेन्ज कर्पोरेसन (एमसीसी) अनुदान सहायता सम्झौतामा आफ्नो विस्तृत धारणा सार्वजनिक गरेको छ । एमसीसी संसदबाट पारित गरेर लागु गर्ने पक्षमा रहँदै आएको कांग्रेसको मंगलबार बसेको केन्द्रीय कार्यसम्पादन समिति बैठकले जनमानसमा फैलिएको भ्रम चिरेर यसलाई विकासमा कार्यान्वयन गर्नुपर्ने निष्कर्ष निकालेको छ । एमसीसीअन्तर्गत प्राप्त हुने अनुदान सहयोग नेपालले प्राथमिकता निर्धारण गरेको सडक, विद्युत ट्रान्समिसनलाई जस्ता क्षेत्रमा उपयोग हुने र ३०५ किलो मिटर सडकको स्तरोन्नतिका साथै ४०० केभी क्षमताको ३१२ किलोमिटर लामो विद्युत प्रसारण लाइन बन्ने कांग्रेसको धारणा छ । 'यो सहयोग निशुल्क रुपमा नेपालको आर्थिक विकासमा केन्द्रित सहयोग हो । यो कुनै सैन्य प्रयोजनका लागि प्रयोग हुन सक्दैन भन्ने सुस्पट व्यवस्था छ । यो परियोजना नेपालको संविधान र कानून अनुरुप छ । परियोजनाको व्यवस्थापन, रेखदेख एवं कार्यान्वयन नेपालको विकास समिति ऐन अन्तर्गन स्थापित एमसीए नेपालको जिम्मेवारी भित्रै रहने छ,' कांग्रेसको धारणा छ । कांग्रेसले एमसीसी माओवादीका बाबुराम भट्टराई प्रधानमन्त्री भएको बेला अघि बढेको र त्यसपछिका सबै सरकार यसमा संलग्न रहेको पनि स्मरण गराएको छ । वैदेशिक सहायताजस्तो विषयमा राष्ट्रवादको राजनीति नगर्न र कुटनीतिक सम्बन्धमा खलल पुग्ने र वैदेशिक सहायता नै बन्द हुने खालको राजनीति नगरी एमसीसी कार्यान्वयन गराउनमा सहयोग गर्न कांग्रेसले सबै दलहरुलाई आग्रहसमेत गरेको छ । '२०६८ सालमा तत्कालीन नेकपा माओवादीको नेतृत्वको सरकारको पालामा नेपाल एमसिसी थ्रेसहोल्ड कार्यक्रममा छनोट भएको, त्यसपछिका सबै सरकारहरूले विभिन्न प्रक्रिया पूरा गर्दै तत्कालीन नेकपा नेतृत्वमा रहेको केपी शर्मा ओलीको सरकारको मिति २०७५ माघ २५ गतेको मन्त्रिपरिषद्को बैठकबाट निर्णय गरी २०७६ असार ३० गते अनुमोदनको लागि संसदमा दर्ता गरेको मिलेनियम च्यालेन्ज कम्प्याक्ट अनुदान सहायता सम्झौतालाई प्रतिनिधि सभामा यथाशिघ्र प्रस्तुत गरी अनुमोदन गर्नुपर्दछ,' कांग्रेसको निष्कर्ष छ । १२ बुँदामा कांग्रेसको धारणा: १ नेपाल आर्थिक विकासको जुन चरणमा छ, पूर्वाधारको व्यापक विकासको आवश्यकता छ । यसको लागि अपार स्रोत(पूँजी) परिचालन गर्नुपर्नेछ । नेपाली कांग्रेस यस्तो आवश्यकता आफैले पूर्ती गर्नसक्ने अवस्थामा देश पुग्नुपर्छ भन्ने ठान्दछ र नेपाललाई त्यस अबस्थामा पुर्याउन दृढ संकल्पित छ । तर, हामी यसमा पनि प्रष्ट छौं की आजको अवस्थामा नेपालको आर्थिक र विशेष गरी पूर्वाधार विकासको आवश्यकता र त्यस्तो विकासका लागि आवश्यक पर्ने पूँजीको बीच ठूलो अन्तर छ । यो धरातलीय यथार्थतालाई आत्मसात गर्दै यस्तो अन्तरलाई आवश्यक पर्ने वित्तिय सहयोग र साहयताको मुख्य मध्येको एक माध्यम अन्तराष्ट्रिय सहयोग तथा सहायता हो भन्नेमा नेपाली कांग्रेस स्पष्ट छ । यसरी प्राप्त हुने सहयोग र सहायतामा हाम्रो प्रयास र प्राथमिकता ऋण भन्दा अनुदान सहयोगका लागि रहनुपर्छ भन्ने नेपाली कांग्रेस ठान्दछ । यसरी दुईपक्षीय वा बहुपक्षिय सहयोग र सहायताबाट प्राप्त हुने सहयोग अनुदानलाई नेपालले आफ्नो प्राथमिकता अनुसार फाइदा हुने क्षेत्रमा उच्चतम प्रयोग हुने गरी छनौटी गरी स्विकार गर्नु पर्छ भन्ने विषयमा नेपाली कांग्रेस स्पष्ट छ । २ नेपालले आफ्ना छिमेकी राष्ट्रहरु, अन्य मित्र राष्ट्रहरु तथा शक्ति राष्ट्रहरूसँग असल र नजिकको सम्बन्ध राख्ने हो । नेपाल जस्तो भूपरिवेष्ठित र अल्पविकासित राष्ट्रकालागि अन्तराष्ट्रिय सम्बन्ध यसै पनि संवेदनशिल विषय हो, त्यसमथि पछिल्लो समय शक्तिराष्ट्रहरु बीच विकसित भुराजनीतिक प्रतिस्पर्धाले नेपालको अन्तराष्ट्रिय व्यवहार र सम्बन्ध झन् जटिल, संवेदनशिल र महत्वपूर्ण हुंदै जाने निश्चित भएकोले, स्पष्ट र एकरुपको परराष्ट्र नीति तथा अन्तराष्ट्रिय व्यवहारको सुनिश्चितताका लागि, राष्ट्रिय हितलाई सर्वोपरी ठानि सबै राजनीतिक दलहरुविच न्यूनतम साझा धारणा वाञ्छनीय हुन्छ । ३ यस्तो अवस्थामा नेपालले आफूलाई सबै मित्र तथा शक्तिराष्ट्रहरुसंग समान हैसियतको सम्बन्ध कायम राख्नुको विकल्प छैन । शक्तिराष्ट्रहरुबीच हुने प्रतिस्पर्धाको उर्जालाई सहि ढङ्गले उपयोग गर्न सके हामी जस्ता राष्ट्रहरुले सम्बन्धित सबै मित्र वा शक्तिराष्ट्रहरुबाट फाईदा उठाउन सक्छ भन्नेमा विश्वका उदाहरणहरु धेरै छन् । नेपालले पनि सबै मित्र वा शक्तिराष्ट्रहरुसंग समान र सम्मानपूर्ण सम्बन्ध राख्दै आफ्नो राष्ट्रिय हित अनुकुल सहयोग र सहायता प्राप्त गर्ने प्रयत्न गर्नु पर्दछ भन्ने धारणा नेपाली कांग्रेसको हो । त्यसैले अन्तराष्ट्रिय सम्बन्धसंग जोडिएका विषयहरुलाई आन्तरिक राजनीतिमा क्षणिक लाभ वा हानीको विषय बनाईनु हुन्न भन्नेमा हाम्रो दृढ विस्वास तथा सङ्कल्प छ । ४ आर्थिक कुटनीति नेपालको अन्तराष्ट्रिय सम्बन्ध र परराष्ट्र नीतिको महत्वपूर्ण आयाम हो । नेपाली कांग्रेस सबै मित्र राष्ट्रहरूसंग सुमधुर सम्बन्ध कायम राख्दै, राष्ट्रिय आवश्यकता, विकास र सम्मुन्तीको राष्ट्रिय स्वार्थलाई मध्येनजर गर्दै नेपालको विकास प्रकृयालाई गति प्रदान गर्न सबै मित्रराष्ट्रसंग सम्मानपूर्ण ढङ्गबाट सहयोग जुटाउनुपर्छ र सहकार्य गर्नुपर्छ भन्ने विषयमा नीतिगत रुपमा स्पष्ट छ । नेपाली कांग्रेस यो विषयमा जति स्पष्ट छ, त्यसैगरी नेपालको संविधान, सयुंक्त राष्ट्रसंघको बडापत्र, असंलग्नता र पञ्चशीलको सिद्धान्त, अन्तराष्ट्रिय कानूनका आधारमा राष्ट्रको सर्वोपरी हितलाई ध्यानमा राखि नेपालले स्वतन्त्र परराष्ट्र नीति संचालन गर्नुपर्छ, कुनै पनि देश विरुद्ध नेपाल कहिल्यै प्रयोग हुनेछैन, कुनै पनि शैन्य गठबन्धनमा नेपाल कहिल्यै संलग्न नहुने कुरामा पनि उत्तिकै प्रष्ट छ। कुनै पनि त्यस्तो अन्तराष्ट्रिय सहयोग, सहायता र सहकार्य हुँदै गर्दा सदैव नेपालको राष्ट्रिय हित केन्द्रविन्दुमा रहनुपर्दछ। ५ आर्थिक कुटनीति मार्फत पूर्वाधार विकासमा स्रोत जुटाउने विषय निरन्तरको राजनीतिक प्रक्रिया हो । नेपाली कांग्रेस मित्रराष्ट्रबाट प्राप्त हुने वा प्राप्त भएका सहयोग र सहायतालाई माथी उल्लेखित नीतिगत मान्यताको आलोकमा हेर्छ। यसै अनुरुप नेपालको पूर्वाधार विकासका लागि नै नेपाल सरकारले मिलेनियम च्यालेन्ज कर्पोरेसन () अनुदान सहायताका लागि सम्झौता प्रक्रिया अगाडी वढाएको हो भन्ने नेपाली कांग्रेस ठान्दछ । एमसिसी सम्झौता प्रक्रिया तालिका मिति, काम, प्रधानमन्त्री २०६८ ०६९ एमसिसि सँग समन्वय गर्नका लागि वैदेशिक सहायता समन्वय महाशाखाका प्रमुखलाई सम्पर्क अधिकृत नियुक्त नेपाल एमसिसी थ्रेसहोल्ड कार्यक्रममा छनोट भएको जानकारी पत्र प्रधानमन्त्री बाबुराम भट्टराई अर्थमन्त्री वर्षमान पुन २०६९०७०   को लागि नेपाली अर्थशास्त्रीको समुह गठन मन्त्रीपरिषद अध्यक्ष खिलराज रेग्मी अर्थमन्त्री शंकरप्रसाद कोइराला २०७०७२ एमसिसीले नेपाललाई कम्प्याक्टका लागि छनोट गरेको जानकारी प्राप्त पुर्व सचिब श्री कृष्ण ज्ञवालीलाई कम्प्याक्ट कार्यक्रम तयारीका लागि राष्ट्रिय संयोजक र तत्कालीन अर्थमन्त्रीको संयोजकतोमा निर्देशक समिति गठन सम्भावित आयोजनाबारे अध्ययन गर्नका लागि प्राविधिक अनुदान सहायता स्वीकार गर्नेसम्बन्धी सम्झौता प्रधानमन्त्री शुसील कोइराला अर्थमन्त्री डा रामशरंण महत २०७२०७३ कम्प्याक्टको मस्यौदा तयार गर्ने र सम्भावित आयोजनाबरे अध्ययन गर्नका लागि प्राविधिक अनुदान सहायता स्वीकार गर्ने सम्बन्धी सम्झौता    () वाट कम्प्याक्ट कार्यक्रम तयारीका लागि करीव १ अर्ब १३ करोड रुपैया वरावरको सहायता (१०७५ मिलियन अमेरिकी डलर) प्राप्त गर्ने।    () को सहयोगमा संचालन हुने कम्प्याक्ट कार्यक्रम तयार गर्ने कार्यको लागि राष्ट्रिय संयोजकमा सूर्यप्रसाद आचार्यलाई नियुक्त गर्न प्रधानमन्त्री केपी शर्मा ओली अर्थमन्त्री बिष्णु पौडेल २०७३०७४    () बाट अनुदान सहायता प्राप्त गर्न वार्ता टोली गठन गर्ने। प्रधानमन्त्री पुष्पकमल दाहाल अर्थमन्त्री कृष्ण बहादुर महरा २०७४ सहायता स्वीकार गर्ने विषयमा मन्त्रिपरिषद् मा प्रस्ताव पेश र स्वीकृति सम्झौतामा हस्ताक्षर गर्न तत्कालीन अर्थमन्त्री समेतको टोलीलाई अख्तियारी दिने मन्त्रिपरिषद्को निर्णय मिलेनियम च्यालेञ्ज कम्प्याक्ट( )मा हस्ताक्षर प्रधानमन्त्री शेर बहादुर देउवा अर्थमन्त्री ज्ञानेन्द्रबहादुर कार्की यसरी २०६८ सालमा तत्कालिन नेकपा माओवादीका नेता बाबुराम भट्टराई नेतृत्वको गठबन्धन सरकारदेखि शुरु भएको एमसिसी सम्झौता प्रकृयामा नेपालका सवैजसो दलहरू र नेतृत्व प्रत्यक्ष रुपमा सहभागी भएका छन। स्मरण रहोस् तत्कालिन माओवादी नेतृत्वको बाबुराम भट्टराई प्रधानमन्त्री रहेको सरकारमा माओवादी नेता नारायणकाजी श्रेष्ठ परराष्ट्रमन्त्री हुनुहुन्थ्यो भने नेकपा (एमाले) नेतृत्वको केपी शर्मा ओली प्रधानमन्त्री रहेको २०७३०७४ को सरकारमा उपप्रधानमन्त्रीहरू एमाले नेता भिम रावल, राष्ट्रिय प्रजातन्त्र पार्टीका नेता कमल थापा, राष्ट्रिय जनमोर्चा पार्टीका नेता चित्रबहादुर केसी, नेकपा मालेका नेता सिपी मैनाली हुनुहुन्थ्यो र नेकपा (माओवादी केन्द्र) का श्री अग्नि प्रसाद सापकोटा, राप्रपा नेता दिपक वोहोरा मन्त्री हुनुहुन्थ्यो । ६ २०७४ को निर्वाचन पश्चात नेपाल कम्युनिस्ट पार्टीको नेतृत्वमा सरकार बन्यो । केपी शर्मा ओली नेतृत्वको त्यस सरकारले २०७५ को वैशाखमा एमसिसीबाट प्राप्त अनुदानलाई निर्धारित लक्ष्य हासिल गर्ने गरी संचालन र कार्यान्वयन गर्नका लागि एमसिएनेपाल () को गठन गरेको हो । विकास समिति ऐन, २०१३ अनुसार विसं २०७५ वैशाख ५ गते नेपाल राजपत्रमा सूचना प्रकाशित गरी एमसिएनेपाल गठन भएको हो । यसका साथै सम्झौतामा हस्ताक्षर भएको २ वर्षपछि २०७६ असोज १२ मा परियोजना कार्यान्वयन सम्झौता() मा हस्ताक्षर पनि नेकपाको सरकारले नै गरेको हो। ७ नेकपा नेतृत्वमा रहेको केपी शर्मा ओलीको सरकारको मिति २०७५ माघ २५ गतेको मन्त्रिपरिषद्को वैठकले मिलेनियम च्यालेन्ज कम्प्याक्ट अनुमोदनका लागि संसदमा पेश गर्ने देहाय बमोजिमको निर्णय गरेको र २०७६ असार ३० गते अनुमोदनको लागि संसदमा दर्ता गरेको विषय पनि यहाँ स्मरण गर्न आवश्यक छ। सम्वत् २०७५ साल माघ २५ गते शुक्रबार बसेको मन्त्रिपरिषद् बैठकका निर्णय अर्थ मन्त्रालय: नेपाल सरकार र संयुक्त राज्य अमेरिकाको मिलेनियम च्यालेन्ज कर्पोरेशन () बीच सम्पन्न मिलेनियम च्यालेन्ज कम्प्याक्ट अनुमोदनका लागि संघीय संसदमा पेश गर्ने । ""अनुमोदन भएपश्चात सम्बन्धित दातृ पक्षलाई जानकारी गराउने।"" नेकपा नेतृत्वको उक्त सरकार तत्कालिन नेकपा एमाले र तत्कालिन माओवादी केन्द्र मिलेर वनेको नेकपा र जसपा लगायतका दलहरूको सरकार हो। मन्त्रिपरिषदबाट संसदमा अनुमोदनका लागि पेश गर्ने उक्त निर्णयमा सरकारमा सहभागी कसैको पनि विमति देखिएन। ८ नेपाली कांग्रेस प्रारम्भदेखि नै प्रष्ट थियो ''संयुक्त राष्ट्र संघीय महासभाले सन् २००० मा भोक, रोग, अशिक्षा लगायत चरम गरिवी हटाउने, वातावरण तथा पर्यावरणीय संरक्षण, लैगिक समानता तथा महिला सशक्तीकरण, जनताको जीवनस्तरमा सुधार तथा पूर्वाधारको विकास जस्ता सहस्राब्दी लक्ष्यहरु (  ) को घोषणा गरेको थियो । विश्वका १८९ राष्ट्रले हस्ताक्षर गरेपछि यो विश्व अभियान कार्यान्वयनमा आयो । सन् २०१५ भित्र सहस्राब्दी लक्ष्य हासिल गर्ने यस विश्व अभियानलाई सहयोग गर्न अमेरिका लगायत विकसित मुलुकहरुबाट विकासोन्मुख तथा अल्पविकसित मुलुकहरुतर्फ आर्थिक सहायता बढाउने प्रतिबद्धता व्यक्त भयो । विश्वको यही प्रतिबद्धतालाई सहयोग गर्ने उद्देश्यका साथ अमेरिकाले सन् २००४ मा एमसीसी   _ सम्बन्धी कानून पारित गरी न्यून आय भएका मुलुकहरुमा आर्थिक वृद्धि, गरिवी निवारण एवं संस्थागत क्षमता विकासका लागि द्विपक्षीय आर्थिक सहायता प्रदान गर्न एमसीसी संस्था स्थापना गर्यो । सहस्राब्दी लक्ष्यको पन्ध्र बर्षे अवधि समाप्त भए पछि सन् २०१६ मा संयुक्त राष्ट्र संघले पारित गरेको दिगो आर्थिक विकासका लक्ष्यहरु (  ) पूरा गर्न पनि धनी मुलुकहरुबाट न्यून आय भएका मुलुकहरुलाई आर्थिक सहयोग गरी विकास साझेदारी गर्नको लागि अनुरोध गरिएको थियो । अमेरिकाले एमसीसी स्थापना गरी आर्थिक सहयोग वृद्धि गर्ने घोषणा गरिसकेको सन्दर्भमा विश्वका विभिन्न भागबाट निम्न आय भएका करिव सय मुलुकहरुले सो सहयोगको लागि निवेदन दिएका थिए । जसमध्ये सन् २०१७ सम्म विभिन्न मापदण्डका आधारमा योग्य ठानिएका नेपाल लगायत ४६ मुलुकहरुलाई एमसीसी सहयोग प्रदान गर्ने निर्णय भएको थियो । एमसीसी अन्तर्गत प्राप्त हुने अनुदान सहयोग नेपालले प्राथमिकता निर्धारण गरेको सडक, विद्युत ट्रान्समिसनलाई जस्ता क्षेत्रमा उपयोग हुनेछ । ३०५ किलो मिटर सडकको स्तर उन्नत्तोरका साथै ४०० केभी क्षमताको ३१२ किलोमिटर लामो विद्युत प्रसारण लाईन सामेल छ । यो सहयोग निशुल्क रुपमा नेपालको आर्थिक विकासमा केन्द्रित सहयोग हो । यो कुनै सैन्य प्रयोजनका लागि प्रयोग हुन सक्दैन भन्ने सुस्पट व्यवस्था छ । यो परियोजना नेपालको संविधान र कानून अनुरुप छ । परियोजनाको व्यवस्थापन, रेखदेख एवं कार्यान्वयन नेपालको विकास समिति ऐन अन्तर्गन स्थापित एमसीए नेपालको जिम्मेवारी भित्रै रहने छ । सो संस्थाको सञ्चालक समितिको अध्यक्ष नेपालको अर्थ सचिव रहनेछन् । जसमा अन्य मन्त्रालय एवं सरकारी संस्था तथा गैर सरकारी संस्थाको समेत प्रतिनिधित्व रहन्छ । परियोजनाको बौद्धिक सम्पत्ति सम्बन्धी अधिकार एमसीएनेपालकै रहनेछ र लेखा परीक्षण पनि नेपालको महालेखा परीक्षकको अधिकार क्षेत्रभित्र रहनेछ । प्रसारण लाइनको भूमि पनि कार्यान्वयन अवधिमा तथा तत्पश्चात पनि नेपाल सरकारको स्वामित्वमा रहनेछ । एमसीसी सहयोग चीनको बीआरआई कार्यक्रमको विपक्षमा रहने भन्ने आलोचना पनि विल्कुलै असत्य हो । सो अमेरिकी सहयोग कुनै पनि मुलुकको आर्थिक सहयोगको विरुद्धमा रहने छैन ।'' एमसिसी अनुदान सहायताका सन्दर्भमा यसरी शुरुवात देखी नै कांग्रेसको जुन औपचारिक र स्पष्ट धारणा थियो प्रतिपक्षमा हुँदा पनि त्यही धारणामा कुनै फेरवदल आएन । वैदेशिक सहायता अन्तर्गतको यो अनुदान परियोजना नेपाल आफैले छनोट गरेको हो र देशको पूर्वाधार विकासका लागि आवश्यक छ। यो अनुदान सहायत नेपालको संविधान, कानून, परराष्ट्र नीति, आर्थिक कुटनीति र राष्ट्रिय हित अनुकुल भएकोले नेपाली कांग्रेसले एमसिसी सम्झौतालाई कार्यान्वयनमा ल्याउन अबरोध नहोस् भनि संसदबाट अनुमोदनका लागि आफ्नो प्रष्ट समर्थन रहेको धारणा सहित मिति २०७६ पौष ११ मा देहाय बमोजिमको निर्णय गरेको पुन:स्मरण गराउँछौं । मुलुकको आर्थिक समृद्धिका लागि नेपाली कांग्रेसको नेतृत्वमा रहेको सरकारले हालसम्मकै सबै भन्दा ठूलो अनुदान सहयोग सम्बन्धी अमेरिकी सरकारसँग गरेको सम्झौता मिलेनिमय च्यालेन्ज कर्पोरेसन (एमसिसी) लाई यो या त्यो बहानामा अवरुद्ध बनाउन खोजिएको घटनालाई गम्भीरतापूर्वक लिंदै यो बैठक सम्झौतालाई संसदमा यथाशिघ्र पेश गर्न सरकार समक्ष माग गर्दछ । सम्झौतालाई संसदबाट अनुमोदन गर्न नेपाली कांग्रेसको प्रष्ट समर्थन रहने निर्णय यो बैठक गर्दछ। ९ माथि प्रस्तुत तथ्य तथा विवरणले वर्तमान नेपाली राजनीतिका सबै महत्वपूर्ण राजनीतिक दल तथा नेताहरु एमसिसी सम्झौताको प्रक्रियामा प्रत्यक्ष रुपमा संलग्न छन् । त्यती मात्र नभएर यसरी प्रक्रियामा संलग्न सबै राजनीतिक दल र नेता एमसिसी अनुदान सहायता हो र आमेरिकी सरकारले एमसिसि मार्फत ४० भन्दा बढि राष्ट्रमा यस प्रकारको सहयोग गरेकोमा हामी स्वयंको छनोटको परियोजनामा नेपालमा एमसिसी अन्तर्गतको अनुदान सहायता प्राप्त भएको र त्यसलाई संसदबाट अनुमोदन गराउने निर्णय पनि यस प्रक्रियामा संलग्न हामी सबै राजनीतिक दलको हो भन्ने कुरा पनि स्पष्ट छ । १० एक दशक भन्दा लामो सम्झौता प्रकृयामा प्रत्यक्ष रुपमा संलग्न भएर, अन्त्यमा अनुमोदन गर्ने समयमा एमसिसी सम्झौताको राजनीतिक अपनत्व लिन हिचकिचाउनु र द्वेध चरित्र देखाउनु नेपाली राजनीतिको विडम्बना हो । सम्झौताका हस्ताक्षर र संसदमा प्रस्तुत हुनु पूर्व प्रसस्त समय र माध्यम हुँदा पनि त्यसको प्रयोग नगरी अन्तिम समयमा अपनत्व स्विकार नगर्नुले राजनीतिक नियत र जवाफदेहितामा नै प्रश्न उठ्ने कांग्रेस ठान्दछ । ११ अन्तर्राष्ट्रिय सम्बन्धका दृष्टिकोणमा यत्रो लामो प्रक्रिया र सम्झौता हस्ताक्षर समेत भैसकको अवस्थामा यथासिघ्र सम्झौता कार्यान्वयन नगर्दा देशको अन्तराष्ट्र छवि र विश्वसनियतामा प्रश्न उठ्ने छ, उठिसकको छ । एमसिसी अन्तर्गत नेपाललाई प्राप्त साहयता अनुदान हो । नेपालले आफ्नो विकासको आकांक्षालाई पुरा गर्न ठूला पूर्वाधार तथा विकासका परियोजनाहरु सञ्चालन गर्न अपुग हुन वित्तिय स्रोत अनुदान साहयताबाट जुटाउनु हितकारी तथा राष्ट्रय स्वार्थ अनुरुप हुन्छ । यस्तोमा अनुदान अन्तर्गत आएको एमसिसी साहयतालाई अस्विकार गर्दा भविष्यमा अनुदान सहायता जुटाउन मुस्किल पर्ने जोखिम सिर्जना हुने देखिन्छ । नीतिगत रुपमा के नेपाललाई अब अनुदान सहयोग आवश्यक नै नपर्ने हो भन्ने प्रश्नको उत्तर दिने जिम्मेवारी एमसिसी सहायताको अपनत्व स्विकार नगर्ने राजनीतिक दलको काँधमा जानेछ। १२ एमसिसी अनुदान सम्झौताका सन्दर्भमा सघन छलफलल गरी आम जनसमुदायबाट उठेका प्रश्नहरूको समाधान सार्वभौम संसदबाटै खोज्नुपर्दछ। एमसिसी सम्झौताको लामो प्रकृयामा संलग्न दलहरूले जिम्मेवारी पूर्वक संसदभित्र एक ठाँउमा उभिएर यसको आवश्यकता र महत्वको वारेमा बुझाउन सक्नुपर्छ र नेपालको पूर्वाधार विकासको लागि आवश्यक भएर नै आफुले सुविचारित ढङ्गले यो प्रक्रियालाई अगाडि वढाएको कुरा जनतालाई सुसुचित गर्नुपर्छ। संसदबाटै संकल्प र सहमति गरेर एमसिसी सम्झौता राष्ट्रिय हित अनुकुल छ भन्ने कुरामा आम जनतालाई आश्वस्त बनाउँदै यसको कार्यान्वयन प्रकृयामा लैजानुपर्दर्छ। त्यसैले, क) एमसिसी सम्झौता प्रक्रियका विभिन्न कालखण्डमा प्रत्यक्ष सहभागी भएका राजनीतिक दल तथा नेताहरूले अहिले सम्झौता कार्यान्वयनको अवस्थामा आएर, व्यक्तिगत र पार्टीगत राजनीतिक स्वार्थका लागि यस सम्झौतालाई देखाएर सम्झौताको विषयलाई आन्तरिक राजनीतिमा खपतको विषय बनाउनु हुँदैन भन्ने कांग्रेस ठान्दछ। व्यक्तिगत र पार्टीगत राजनीतिक स्वार्थका लागि राष्ट्रिय सरोकारका विषयमा सरकारमा हुँदा एउटा र प्रतिपक्षमा हुँदा अर्को धारणा राख्ने प्रवृत्ति गलत छ, यसले राष्ट्रिय हित, परराष्ट्र नीति, हाम्रो अन्तराष्ट्रिय प्रतिवद्धता र कुटनीतिक शाखलाई नै कमजोर वनाउछ भन्ने कांग्रेसको स्पष्ट धारणा छ। ख) एमसिसी सम्झौतालाई संघीय संसदमा अनुमोदनका लागि प्रस्तुत गर्नु सरकारको राजनीतिक कर्तव्य हो । हाल सरकारको नेतृत्व गर्ने नेपाली कांग्रेस र गठनबन्धनमा रहेका सबै राजनीतिक दलहरु एमसिसी प्रकृयाको विभिन्न कालखण्डमा प्रत्यक्ष संलग्न भएको र पछिल्लो सरकारले सुरुवात गरेको प्रकृयालाई अघि बढाउने जिम्मेवारी रहेका कारण एमसिसी सम्झौतालाई संघीय संसदमा अनुमोदनका लागि सरकारले अबिलम्ब प्रस्तुत गर्नुपर्दछ । ग) राष्ट्रिय हित,अन्तराष्ट्रिय सम्बन्ध, आर्थिक कुटनीति र पूर्वाधार विकाससंग जोडिएको यो संवेदनशील विषय तथा आम चासो र सरोकारको विषय जनप्रतिनिधि संस्था सार्वभौम संसदमा प्रस्तुत र छलफल गराउन सभामुखले कुनै पनि वहानामा रोक्न, आलटाल र अबरोध गर्न मिल्दैन । यो संवेदनशीलतालाई बुझेर तत्कल यो विषयलाई संसदको एजेण्डा बनाउनु सभामुखको जिम्मेवारी हो । घ) मिति २०७५ माघ २५ गतेको तत्कालिन नेकपा अध्यक्ष केपी शर्मा ओली नेतृत्वको सरकारको मन्त्रीपरिषदको निर्णयबाट, २०७६ असार ३० गते अनुमोदनको लागि संसदमा दर्ता गराएको एमसिसी सम्झौताका सम्बन्धमा हालको प्रमूख प्रतिपक्ष दल नेकपा (एमाले) आफ्नै अध्यक्षको नेतृत्वको सरकारले दर्ता गरेको सम्झौताको विषयमा स्पष्ट हुनुपर्दछ र तत्कालिन प्रतिवद्धता अनुरुप अनुमोदनका लागि अगाडी वढाउने कुरामा नेकपा (एमाले) तत्पर रहन्छ र समर्थन गर्छ भन्नेमा नेपाली कांग्रेस विश्वस्त छ । ङ) तत्कालिन नेकपा नेतृत्वको आफ्नै सरकारले संसदमा दर्ता गरेको र सम्झौताको विभिन्न प्रकृयामा सहभागि भएका नेकपा माओवादी केन्द्र, नेकपा एकीकृत समाजवादी र जनता समाजवादी पार्टी लगायतका राजनीतिक दलहरूले संसदमा एमसीसी सम्झौता अनुमोदन गर्ने विषयमा सकारात्मक र जिम्मेवार ढङ्गबाट प्रस्तुत हुनुपर्छ भन्ने अपेक्षा नेपाली कांग्रेस राख्दछ । च) एमसिसी सम्झौतामा सन्दर्भमा तथ्यहिन ढङ्गबाट भएका बहसले आम जनतालाई भ्रमित र यो विषयलाई अतिरञ्जित बनाउँदै गएको छ । यसले नेपाली समाज र राजनीतिलाई अनावश्यक भुराजनीतिक ध्रुविकरणतर्फ धकेल्न लागेकोमा नेपाली कांग्रेस चिन्ता व्यक्त गर्दै यस संवेदनशील विषयमा ऐतिहासिक तथ्य र प्रकृयामा टेकेर, बुझेर आफ्नो धारणा बनाउन र वहकाउमा नलाग्न आम जनसमुदाय, सचेत नागरिक समाज र संचार जगतमा नेपाली कांग्रेस हार्दिक अपील गर्दछ ।"
एमाले अध्यक्ष ओली भेट्न जर्मन राजदूत बालकोटमा,"काठमाडौं : नेकपा एमालेका अध्यक्ष केपी शर्मा ओली र नेपालका लागि जर्मनीका राजदूत डा थोमस प्रिन्जबीच भेटवार्ता भएको छ । पूर्वप्रधानमन्त्री ओली भेट्न राजदूत प्रिन्ज मंगलबार दिउँसो भक्तपुरको बालकोटस्थित ओली निवास पुगेका थिए । भेटमा द्विपक्षीय सम्बन्ध, समसामयिक राजनीतिक तथा अन्य विषयमा छलफल भएको काठमाडौंस्थित जर्मन दूतावासले जनाएको छ । अमेरिकी सहायता परियोजना एमसीसी निर्णायक मोडमा पुगेका बेला जर्मन राजदूतको भेटवार्तालाई महत्वका साथ हेरिएको छ । यसअघि अमेरिकी राजदूत र्याण्डी बेरी ओली भेट्न बालकोट पुगेका थिए । सरकारले भोलि सदनमा एमसीसी टेबल गर्ने तयारी गरेको छ । एमसीसीमा एमालेको पोजिसन भोलिको संसद बैठकमा के हुन्छ भन्ने चासोको विषय बनेको छ ।"
महाभियोगले न्याय क्षेत्रको विकृतिको समाधान हुँदैन : राप्रपा,"काठमाडौं : राष्ट्रिय प्रजातन्त्र पार्टी (राप्रपा)ले प्रधानन्यायाधीश चोलेन्द्र शम्शेर जबरामाथिको महाभियोग समाधान नभएको बताएको छ । महाभियोगले विकृति विसंगति समाधान हुने राप्रपाको ठहर छ । केन्द्रीय कार्यालय धुम्बाराहीमा बसेको केन्द्रीय पदाधिकारी बैठकले राणामाथिको महाभियोग अदालतमा राजनीतिक दबाब, प्रभाव, हस्तक्षेप र भागवण्डाको विगतको क्रियाकलापको दुष्परिणाम र त्यसकै निरन्तरता भएको निष्कर्ष निकालेको छ । 'महाअभियोग न्याय क्षेत्रमा रहेको हालको विकृति विसंगतिको समाधान होइन । यसको मूल दोष प्रणालीमा छ, प्रणालीमा आमूल सुधार नभएसम्म यस्तो अवस्था आइरहनेछ,' प्रवक्ता मोहन श्रेष्ठद्वारा जारी विज्ञप्तिमा भनिएको छ । राप्रपाले आफू महाभियोगको पक्षविपक्षको खेलमा समावेश नहुने पनि स्पष्ट पारेको छ । अदालतको मर्यादा विपरीत न्यायाधीशहरुले इतिहासमै पहिलोपटक हड्ताल गर्ने, कानुन व्यवसायीले निरन्तर आन्दोलन गर्ने, राजनीतिक दलले न्यायालयलाई दबाब र प्रभावमा पार्ने अवस्थाले न्यायालयलाई कमजोर बनाउनु चिन्ताजनक स्थिति भएको राप्रपाको निष्कर्ष छ ।"
"खोपमा अनियमितता नभएको छानविन समितिको निष्कर्ष, औंल्यायो चार कमजोरी","काठमाडौं : कोभिड १९ संक्रमणविरुद्धको खोपमा अनियमितता नभएको सरकारी छानविन समितिले निष्कर्ष निकालेको छ । स्वास्थ्य तथा जनसंख्या मन्त्रालयका १२औं तहका विशेषज्ञ डा गुणराज लोहनीको संयोजकत्वमा गठित समितिले खोप अनियमितता नभएको निष्कर्ष निकालेको हो । समितिले सोमबार स्वास्थ्यमन्त्री विरोध खतिवडालाई प्रतिवेदन बुझाएको थियो । मन्त्रालयबाट अन्नपूर्णलाई प्राप्त प्रतिवेदनमा पैसा लिई खोप लगाइएको, धेरै मौज्दात राख्ने र उचित भण्डारको अभावले प्रयोग नमिल्ने खोप धेरै भएका, अभियान सञ्चालन गर्ने सम्बन्धमा लापरवाही गर्ने निकायको सम्बन्धमा सत्यतथ्य छानविन गरी कारवाही सिफारिस गर्न अधिकारसम्पन्न समिति गठन गरी जिम्मेवारी दिने प्रतिवेदनमा उल्लेख छ । प्रतिवेदनमा स्वास्थ्य सेवा विभाग अन्तर्गतको व्यवस्थापन महाशाखा, प्रदेश स्वास्थ्य आपूर्ति व्यवस्था केन्द्र र स्वास्थ्य कार्यालयहरुले खोप प्राप्ति र निकासीको अनिवार्य अभिलेख राख्ने व्यवस्था गर्न सुझाव दिइएको छ । यस्तै सबै खोप भण्डारमा रेफ्रिरेजेटरको अगाडिको भागमा खोपको नाम, मौज्दात, म्याद गुज्रिने मितिसहितको विवरण स्पष्ट देखिनेगरी राख्नुपर्ने व्यवस्था मिलाउनुपर्ने उल्लेख छ । कोभिड १९ विरुद्धको खोप कार्यक्रममा तीन तहको सरकारबीच प्रभावकारी समन्वयको अभाव रहेको प्रतिवेदनले औल्याएको छ । स्वास्थ्य मन्त्रालयका सचिव डा रोशन पोखरेलले संसदीय समितिमा २४ लाख मात्रा खोपको रेकर्ड नभेटिएको जानकारी गराएका थिए । स्वास्थ्यकै सचिवले खोप हराएको तथ्य बाहिर ल्याएपछि चौतर्फी आलोचना भएको थियो । एमालेको भ्रातृ संगठन युवा संघले मन्त्री खतिवडाविरुद्ध अख्तियार दुरुपयोग अनुसन्धान आयोगमा उजुरी दिएको थियो । चौतर्फी प्रश्नको घेरामा परेका मन्त्री खतिवडाले खोप हराएकोबारे वास्तविकता बाहिर ल्याउन छानविन समिति गठन गरेका थिए ।"
कुखुराको मासु खाने की नखाने ! के भन्छन् विज्ञ?,"काठमाडौँ : मानिसमा संक्रमण हुनसक्ने लक्षणसहितको बर्डफ्लू भेटिएपछि कुखुराको मासु खान मिल्छ या मिल्दैन प्रश्न उठेको छ। तर चिकित्सकहरुले कुखुराको मासु खाँदा केही फरक नपर्ने बरु सचेतता अपनाउनुपर्ने औंल्याएका छन्। सरुवा रोग विशेषज्ञ डा।शेरबहादुर पुनले कुखुराको मासु पकाएर खाँदा केही जोखिम नहुने बताए। उनले भने, ७० डिग्रि देखि माथि पुगेपछि भाइरस मर्छ। ७० डिग्री देखि माथि उम्लिएपछि भाइरस नष्ट हुन्छ। मज्जाले खान मिल्छ। खानै नमिल्ने भन्ने हुँदैन। डा पुन यो भाइरस मानिसबाट मानिसमा सहजै नसर्ने देखिएको भएता पनि पंक्षीको प्रत्यक्ष सम्पर्कमा आउनेहरु भने उच्च जोखिममा पर्ने बताउँछन्। गत फागुन १ गते काठमाडौँको गोकर्णेश्वर नगरपालिका३ मा बर्डफ्लू भेटिएको थियो। मुख्यतः काठमाडौँ, चीतवन र मोरङमा कुखुरामा बर्डफ्लू देखिएको छ। नेपालमा पहिलो पटक सन् २०१९ मा २१ वर्षीय युवकको मृत्यु एच फाइब एन वान बर्डफ्लूको कारणले भएको थियो। ७० डिग्रि देखि माथि पुगेपछि भाइरस मर्छ। ७० डिग्री देखि माथि उम्लिएपछि भाइरस नष्ट हुन्छ। मज्जाले खान मिल्छ। खानै नमिल्ने भन्ने हुँदैन। काठमाडौँसहित चितवनमा केही दिनअघि वर्डफ्लू देखिएपछि स्वास्थ्य मन्त्रालयले सचेत रहन आग्रह गरेको छ। स्वास्थ्य मन्त्रालयको नियमित प्रेस व्रिफीङमा सहप्रवक्ता डा समीरकुमार अधिकारीले भनेका थिए, काठमाडौंको गोकर्णेश्वर नगरपालिका३, चितवनको राप्ती नगरपालिका६ स्थित कृषि फार्ममा पालिएका कुखुराको नमूना केन्द्रीय पशुपंक्षी रोग अन्वेषण प्रयोगशाला त्रिपुरेश्वरमा परीक्षण गर्दा (एचपीएआईसव टाइफ एचफाइभएन वान एभिएन इन्फ्लुन्जा) बर्डफ्लू पुष्टि भएको छ।' प्रभावित क्षेत्रमा सो रोगको नियन्त्रण गर्ने कार्य भइरहेको छ। एभिएन इन्फ्लुन्जा भाइरसको संक्रमण खास गरी पंक्षीहरुमा हुने हुन्छ। तर, हाल पुष्टि भएको एच फाइभ एन वानले मानिसहरुलाई पनि संक्रमण गराउन सक्छ, उनले भने, यसको लक्षण स्वास प्रस्वासमा समस्या हुने हुन्छ। मानिसहरुमा बर्डफ्लू भए नभएको प्रयोगशालामा गएर मात्र पुष्टि गर्न सकिन्छ। चिकित्सकहरुका अनुसार बर्डफ्लू भनेको पंक्षीहरूमा देखिने एक प्रकारको रोग हो। यो रोगको जीवाणु इन्फ्लुएन्जा भाइरस हो। स्वस्थ व्यक्तिमा बर्डफ्लूको संक्रमण कसरी हुन्छ? स्वास्थ्य मन्त्रालयले तयार पारेको समाग्रीमा भनिएको छ,पंक्षीमा बर्डफ्लू लगाउने जीवाणु इन्फ्लु एन्जा भाइरस (एचपीएआईसव टाइफ एचफाइभएन वान एभिएन इन्फ्लुन्जा)ले मानव स्वास्थ्यमा पनि असर पुयाउँछ। भाइरस व्यक्तिव्यक्ति बीचमा सर्दैन तर संक्रमित पंक्षीद्वारा भने व्यक्तिमा सर्न सक्छ। बर्डफ्लू संक्रमित व्यक्तिमा देखिने लक्षण ज्वरो आउने सास फेर्न गाह्रो हुने थकान महसुस हुने घाँटी, पेट र मांशपेशी दुख्ने खोकी लाग्ने बान्ता हुनु पखाला लाग्नु निमोनिया हुनु वर्डफ्लू रोकथाम र नियन्त्रण कसरी गर्ने ? पक्षीहरु पालिएको खोर सँधै सफा राख्ने र समयसमयमा निसंक्रमण गर्ने खोरहरु सफा गर्दा आफ्नो व्यक्तिगत सुरक्षाका निम्ति मास्क, बुट र पञ्जा लगाउने खोर सफा गरिसकेपछि वा पक्षीहरुको सम्पर्कमा पुगेपछि साबुनपानीले मिचिमिचि हात धुने। संक्रमण भएको खण्डमा चिकित्सक वा स्वास्थ्यकर्मीसँग सम्पर्क गर्ने संक्रमित व्यक्तिले हाच्छ्युँ गर्दा कुहिना, रुमाल वा टिस्यु पेपरको प्रयोग गर्ने र प्रयोग गरिएको टिस्यु पेपरलाई उचित स्थानमा व्यवस्थापन गर्ने संक्रमित व्यक्ति आइसोलेसनमा बस्ने जथाभावी र जतिबेला पनि आफ्नो आँखा, नाक र मुख नछुने"
ठगी आरोपमा अधिवक्ता पक्राउ,"पोखरा : मुद्दा जिताइदिन्छु भन्दै ठगी गरेको आरोपमा पोखराका अधिवक्ता कमल अर्याल पक्राउ परेका छन्। कास्की प्रहरीले आफूकहाँ परेको उजुरीको आधारमा कास्की जिल्ला अदालतबाट पक्राउ अनुमति लिई अर्याललाई नियन्त्रणमा लिएको हो। बार एसोसिएसन कास्कीका पूर्वअध्यक्षसमेत रहेका अर्याललाई मंगलबार पक्राउ गरेको जिल्ला प्रहरी कार्यालय कास्कीका प्रवक्ता डिएसपी सुन्दर तिवारीले पुष्टि गरे। थप अनुसन्धान अघि बढाएको जानकारी पनि तिवारीले दिएका छन्। कास्की घान्द्रुकका व्यक्तिको भैंसी हराएको सम्बन्धी मुद्दा न्यायाधीशसँगको सेटिङमा जिताइदिन्छु भन्दै अधिवक्ता अर्यालले ठगी गरेको उजुरी कास्की प्रहरीमा परेको थियो। सोमबार परियारले उजुरी दिएका हुन्। मुद्दाको फैसला आएपछि अर्यालले जिताइदिएँ भन्दै ५ हजार रुपैयाँ लिएको उजुरीमा छ। सुरुमै सेवा शुल्क भनेर ५ हजार रुपैयाँ अर्यालले लिएका थिए। कास्कीको अन्नपूर्ण गाउँपालिका १० का रामबहादुर परियारले अधिवक्ता अर्याल विरुद्ध उजुरी दिएका थिए। अर्यालले मुद्दा जितियो भनेकोमा फैसलाको पूर्णपाठ आउँदा हारेको थाहा पाएपछि परियारले ठगीमा उजुरी गरेका हुन्। फैसलाको पूर्णपाठको फोटोकपी शुल्कमात्रै लिनुपर्ने राजस्व २ हजार रुपैयाँ बुझाउनुपर्ने भन्दै मागेका थिए। परियारले आफ्नो भैंसी दाङसिङको एउटा फर्ममा पुगेको भन्दै लगेका थिए। तर फर्मधनीले फिर्ता लगेपछि अन्नपूर्ण गाउँपालिकाको न्यायिक समितिमा उजुरी गरे। त्यहाँ मुद्दा हारेपछि उनी जिल्ला अदालत आइपुगेका हुन्। पोहोर जेठमा भैंसीका दुईवटा पाडा लेकको गोठमा छाडेकामा हराएको र ती पछि दाङसिङको एउटा फर्ममा भेटिएको परियारको दाबी छ। तर फर्मधनीले ती भैंसी परियारको नभई आफनै भएको भनी फिर्ता लगेका थिए। त्यसपछि परियारले फर्म सञ्चालकविरुद्ध न्यायिक समितिमा उजुरी गरे। समितिको फैसला उनको विपक्षमा आएपछि अदालत गुहार्न आइपुगेका हुन्। कास्की अदालतमा एक महिनाअघि उनी उक्त मुद्दा हारे। हारेको मुद्दा पनि जितेको भन्दै वकिल अर्यालले पैसा असुलेपछि रामबहादुर परियार उजुरी लिएर प्रहरीकहाँ पुगे। उजुरीसहितका प्रमाण पुग्ने कागजातका आधारमा अर्याललाई पक्रने अनुमति पुर्जी अदालतले दिएको थियो। ठगी, आपराधिक विश्वासघात तथा लाभ कसूरमा अधिवक्ता अर्याललाई पक्रन अदालतले प्रहरीलाई अनुमति दिएको हो। मुलुकी फौजदारी कार्यविधि संहिता २०७४ को दफा ९ को ३ बमोजिम पक्राउका लागि अनुमति पाउन सम्बन्धित काजगत सक्कलैसहित प्रहरी अदालत पुगेको थियो। त्यसै अनुसार अदालतले अनुमति दिएपछि अर्याललाई नियन्त्रणमा लिई प्रहरीले जिल्ला प्रहरी कार्यालयको हिरासतमा राखेको छ।"
प्रदेश दिवसको अवसरमा बुधबार गण्डकीमा सार्वजनिक विदा,"पोखरा : गण्डकी प्रदेश सरकारले प्रदेश दिवसको अवसरमा फागुन ४ गते प्रदेशभर सार्वजनिक विदा घोषणा गरेको छ। प्रदेश मन्त्रिपरिषदको मंगलबारको बैठकले उक्त निर्णय गरेको मुख्यमन्त्री कृष्णचन्द्र नेपाली पोखरेलको सचिवालयले सार्वजनिक गरेको छ। २०७४ साल फागुन ४ गते एमाले नेता पृथ्वीसुब्बा गुरुङ नेतृत्वको सरकार गण्डकीमा गठन भएको थियो। प्रदेश सरकार गठन भएको दिनलाई नै सरकारले प्रदेश दिवस मनाउँदै आएको छ। गुरुङ सरकार २०७८ जेठ २९ गते ढलेपछि कांग्रेस नेता कृष्णचन्द्र नेपाली पोखरेल नेतृत्वमा सरकार बनेको छ। गण्डकी प्रदेश सभाको पहिलो बैठक २०७४ माघ २२ गते बसेको थियो। त्यस दिनलाई प्रदेश सभा दिवस मनाउने गरिएको छ। प्रदेश सभाले २०७५ साल असार १८ गते पोखरालाई प्रदेश राजधानी तोकेको थियो। २२ गते प्रदेशको नाम गण्डकी नामकरण गरेको थियो। राजधानी तोक्दा सर्वसम्मत निर्णय गर्न प्रदेश सभा सफल भए पनि नामकरणमा उक्त दिन बैठकमा उपस्थित ५६ मध्ये २ जनाले मात्रै गण्डकीको विपक्षमा मत दिएका थिए। जनता समाजवादी पार्टीका २ सांसदबाहेक बाँकी एमाले, कांग्रेस, माओवादी, जनमोर्चा र एकजना स्वतन्त्रसमेत गण्डकीको पक्षमा उभिएका हुन्।"
चामलसँग पिठो साट्ने काइदा,"गएको आर्थिक वर्षको ६ महिनामा नेपालले जति वस्तु निर्यात गरेको थियो, त्यसको दाँजोमा चालू वर्ष ९५६१ प्रतिशत धेरै मात्रा निर्यात गरेको छ। तर, आश्चर्यलाग्दो कुरा के छ भने त्यसमा आफ्नै उत्पादनको मात्रा कम छ। त्यसैले निर्यात वृद्धिको खबर पूरापूर खुसी हुनुपर्ने खबर होइन। जुन वस्तु निर्यात गरिन्छ, त्यसको कच्चा पदार्थ भने आयातीत नै छ। अझ कच्चा पदार्थ किन्न अमेरिकी डलर खर्चनुपर्छ भने निर्यात भारतमा हुन्छ र भारु भित्रिन्छ। डलरमा किनेर भारुमा बेच्नु भनेको चामलसँग पिठो साटेजस्तै काइदा हो। डलर विश्वव्यापी अन्तर्राष्ट्रिय मुद्रा हो भने भारु भारतसँगको व्यापारमा बाहेक काम लाग्दैन। नेपालबाट अत्यधिक निर्यातको वस्तुमा परेको छ, पाम आयल। जसको कच्चा पदार्थ तेस्रो मुलुकबाट भित्रिन्छ र बिक्री हुन्छ भारतमा। भटमासको तेलको हालत पनि उही हो। निर्यातमा यी दुई वस्तुको मात्रा ५६४६ प्रतिशत छ। जब कुल निर्यातको त्यतिका हिस्सा त्यस्ता वस्तुले ओगटेका छन् भने खुसी हुने कसरी ? यी वस्तुको निर्यात व्यापार दीर्घकालीक र टिकाउ हुने खाले होइनन्। भारतमा पाम तेल आयातको भन्सार धेरै र नेपालमा थोरै हुनाले मात्रै अहिले नेपालमा पामआयत प्रशोधन भएर भारत जान सकेको हो। जुन दिन भारतले भन्सार घटाइदिन्छ, त्यसपछि नेपाली उत्पादन हिस्स पर्ने नै छ। कच्चा पदार्थ अन्तबाट ल्याउनै नहुने पनि होइन तर त्यसमा हामीले कति मूल्य अभिवृद्धि गर्न सक्छौं भन्ने मुख्य कुरा हो। निर्यातभन्दा आयात धेरै गर्ने मुलुक हो हाम्रो। त्यसैले त व्यापार घाटा चर्काे छ। निर्यातयोग्य वस्तुकै कच्चा पदार्थ आयात भइरहन्छ भने व्यापार घाटा कम गर्न झन् मुस्किल हुने नै भयो। चालू आवको ६ महिनामा नेपालले निर्यात गरेका सामानको भन्दा आयात गरेका सामान ८ खर्ब ८० अर्ब ४९ करोड रुपैयाँ धेरैका थिए। भन्सार विभागको तथ्यांकले त्यसै भन्छ। जुन बितेको आवको दाँजोमा ४६६४ प्रतिशतले बढी हो। खाँटी स्वदेशी वस्तुकै उत्पादन वृद्धि गर्ने र निर्यात गर्ने नगरी मुलुकले व्यापार घाटाबाट मुक्ति पाउँदैन। हामीले सबैभन्दा धेरै मूल्यको आयात गर्ने वस्तुमध्ये एक हो, पेट्रोलियम पदार्थ, जसको तत्काल स्वदेशमै उत्पादन सम्भव नहोला। तर अरू थुप्रै त्यस्ता वस्तु छन्, जसको उत्पादन र निर्यात सम्भव छ। हाम्रो गाउँघरका खेतबारी बाँझै छन् तर भटमास आयात गर्नु परेको छ। भटमास मात्रै किन हामी मकै आयात गर्छाैं, आलु, प्याज, गोलभेंडा, बेसार आदि आदि थुप्रै चिज आयात गर्छाैं। अझ भारतबाट मात्रै होइन, हाम्रो भान्छामा सधैं चाहिने यस्ता थुपै्र चिज हामीले विदेशकै प्रयोग गरिरहेका छौं। दक्षिण अमेरिकी देशहरू अर्जेन्टिना र ब्राजिलबाट मकै आउँछ। अमेरिकाबाट चामल आउँछ। कोरियाबाट लसुन आउँछ। रुसबाट धनियाँ आउँछ। कृषि उपजकै आयात खर्बमा छ। त्यसो त खाद्यवस्तुको आयात गर्नु भनेको क्रयशक्ति वृद्धि हुनुसँग जोडेर सकारात्मक रूपमा लिने पनि गरिन्छ। तर कृषिभूमि हुँदाहुँदै त्यसो गर्नुलाई सकारात्मक लिन सकिन्न। हामीसँग भएको खेतीयोग्य भूमिको सही सदुपयोग नहुनु, कृषिमैत्री नीति नियम नहुनु, बजारीकरणको वातावरण बन्न नसक्नुलगायत कारण कृषिवस्तुको आयात भइरहेको छ। कुल गार्हस्थ्य उत्पादनमा उल्लेख्य योगदान दिने कृषिमा सरकारी लगानी केवल ३३ प्रतिशतमात्रै छ। यसले नै देखाउँछ कृषिमा सरकारको प्राथमिकता। आयात प्रतिस्थापनको अचुक उपाय नै कृषिमैत्री नीति नियम र वातावरण बनाउनु र सरकारी लगानी वृद्धि गर्नु हो। बेलामा किसानले बिउ पाउने, मल पाउने, खेतबारीमा सिँचाइको सुविधा र बजारको सुनिश्चितता भइदिने हो भने कृषिमा हामी आयातमा भर पर्नु पर्दैन। बरु निर्यातै गर्न सक्छौं। निर्यातमा आयातीत वस्तुकै भर"
मुस्ताङको सेताम्मे हिउँमा चौथो राष्ट्रिय स्की च्याम्पियनसीप,"जोमसोम : हिमाली जिल्ला मुस्ताङको वारागुङ मुक्तिक्षेत्र१ रानीपौवाको सेताम्मे हिउँमा चौथो राष्ट्रिय स्की च्याम्पियनसीप२०२२ सम्पन्न भएको छ। नेपाल स्की एशोसियसनको आयोजनामा स्की च्याम्पियनसीप सम्पन्न भएको हो। स्की एशोसियनले सन् २०१७ देखि वर्षेनी राष्ट्रिय स्की च्याम्पियनसीप आयोजना गर्दैआईरहेको छ। कोरोना कहरका कारण स्की एशोसियनले त्यसपछि लगातार दुई वर्ष च्याम्पियनसीप सञ्चालन गर्न सकेको थिएन। कोरोना जोखिम न्युनिकरण हुँदै गईरहेको र नागरिकले कोरोना विरुद्ध खोप लगाईसकेकाले स्की एशोसियसनले यसवर्ष मुस्ताङमा चौथो राष्ट्रिय स्की च्याम्पियनसीप आयोजना गरेको हो। मुक्तिनाथको सेताम्मे हिउँमा स्की खेलाडीलाई तालिम अभ्यास तथा च्याम्पियनसीप मार्फत प्रतिस्पार्धा गराईएको हो। पर्यटनको विकास र स्की खेलको प्रर्वद्धन गरी दक्ष खेलाडी उत्पादन गर्ने उद्देश्यले च्याम्पियनसीप तथा अभ्यास गरिएको थियो। मुस्ताङमा गत शुक्रबारदेखि लगातार ४ दिनसम्म खेलाडीहरुलाई अभ्यास गराईएको थियो भने मंगलबार स्की अल्पाईन तर्फ पुरुष र महिलाबीच अलगअलग प्रतिस्पर्धा गराईएको थियो। चौथो राष्ट्रिय स्की च्याम्पियनसीप अन्तर्गत मंगलबार भएको अल्पाईन स्की पुरुषतर्फ काठमाण्डौँका साहसराम श्रेष्ठ च्याम्पियन बने। धनगढीका दिनेश कुमार बोहरा दोश्रो र सोलुखम्बुका छिरिङ तेन्जिन गुरुङ तेश्रो भए। यस्तै अल्पाईन स्की महिलातर्फ नुवाकोटकी संगिता लामा पहिलो हुँदै च्याम्पियन बनीन्। ललितपुरकी देबोटा तिमाल्सिना दोश्रो र धनकुटाकी लक्ष्मी राई तेश्रो भईन्। प्रतियोगिताका पुरुष र महिला खेलाडीहरुलाई नेपाल ओलम्पिक कमिटीका उपाध्यक्ष चतुरानन्दराज बैध, नेपाल स्की एशोसियनका कोषाध्यक्ष जितेन्द्र श्रेष्ठ, वारागुङ मुक्तिक्षेत्र गाउँपालिकाकी उपाध्यक्ष ढिकी गुरुङ र पर्यटन व्यवसायी सुरज गुरुङ लगायतले विजेता खेलाडीलाई खाँदा र प्रमाणपत्रले सम्मान गरेका थिए। चौथो राष्ट्रिय स्की च्याम्पियनसीपमा सिनियर र जुनियर गरी ३१ जना खेलाडीको सहभागी रहेको थियो। स्की अभ्यासमा भने मुक्तिनाथ केही स्थानीयले स्की अभ्यासमा भाग लिएका थिए। स्की एशोसियनले च्याम्पियनसीप र तालिम सञ्चालनका लागि ४ जना प्रशिक्षक र दुई जना अफिसियलको ब्यवस्थापन गरेको थियो। मुक्तिनाथमा लगातार ५ दिन सम्म सञ्चालन भएको स्कीमा स्थानीय बासिन्दाहरुले स्की खेल अवलोकन गरेका थिए। मुस्ताङमा स्की खेलको भविष्य उज्वल रहेको नेपाल स्की एशोसियनका महासचिव बिजय श्रेष्ठले बताए। स्की खेल हिउँसंग सम्बन्धित खेल रहेकाले एशोसियनले वर्षेनी स्की च्याम्पियनसीप गर्दै आईरहेको उनले उल्लेख गरे। मुस्ताङको मुक्तिनाथक्षेत्रमा झन्डै दुईसय मिटरको दुरीमा अल्पाईन स्की खेलाईएको थियो भने त्यसका साथमा क्रस कन्टी स्कीको अभ्यास गराइएको थियो। नेपाल स्की एशोसियसनले स्कीमा सहभागी सिनियर खेलाडीलाई आउँदो फेब्रुअरी २२ तारिखमा च्याम्पियनसीपका लागि एक प्रशिक्षक र ४ जना खेलाडीलाई लेवनान पठाउने तैयारी स्की एशोसियसनले गरेको छ। मुस्ताङमा स्की खेलको प्रर्वद्धन र विकास गर्न सके यहाँको बेमौसमे ब्यापार घाटा पूर्ती गर्न सकिने अनुमान गरिएको छ। हिउँदयाममा अत्यधिक चिसो र हिमपात हुने हुँदा मुस्ताङको पर्यटन ठप्प हुने गर्छ। मुक्तिनाथमा स्की पूर्वाधार निर्माण हुन सकेमा यहाँको हिउँदै पर्यटकले गति लिनसक्ने छ। हिमालको नामले चिनिएको नेपालमा हिउसँग खेलिने खेलको थुप्रै सम्भावना भएपनि यसको विकासमा सरकारले कुनै चाँसो दिन नसक्दा स्की खेलपछि पर्न पुगेको हो।"
जनअपेक्षा अनुसार विकास : मुख्यमन्त्री केसी,"दाङ : लुम्बिनी प्रदेश सरकारले चौथो स्थापना दिवस मनाएको छ। मंगलबार प्रदेशको स्थायी राजधानी राप्ती उपत्यका दाङमा स्थापना दिवस मनाएको हो। चौथो स्थापना दिवसको अवसरमा प्रदेशमा मंगलबार सार्वजनिक विदासमेत दिइएको थियो। विगत दुई वर्षदेखि प्रदेश स्थापना दिवस स्थायी राजधानी दाङमा मनाउँदै आइएको छ। प्रदेशको स्थायी राजधानी दाङको राप्ती उपत्यकामा विशेष कार्यक्रम गरी सरकारले स्थापना दिवस मनाएको हो। स्थापना दिवसमा मुख्यमन्त्री कुलप्रसाद केसीले प्रदेशलाई जनअपेक्षा अनुसार समृद्ध बनाउ अधिकतम प्रयास गरेको बताए। उनले पछिल्लो वर्ष सबै हिसाबले उपलब्धी मुलक वर्ष बनेको बताए। आगामी वर्षको सरकारका काम कार्यलाई प्रभावकारी बनाउनको लागि अझै प्रदेश सरकारले गति प्रदान गरी अगाडि बढाउने बताए। मुख्यमन्त्री केसीले लुम्बिनी प्रदेशले जनताको आकांक्षाहरुलाई पूरा गर्नका लागि सरकार निरन्तर लागेको बताउँदै त्यसका लागि राजनीतिक एकता र सहकार्यको आवश्यक रहेको बताए। लुम्बिनी प्रदेश सरकारको ३ वर्ष राजनीतिक हिसावल एकल जस्तो भएपनि पछिल्लो एक वर्ष नयाँ राजनीतिक सहकार्यको आधारमा सरकार निर्माण र सञ्चालन भएको बताए। उनले सरकारले प्रदेशबासीको गास, बास, कपास, शिक्षा स्वास्थ्य लगायत सबैपक्षको सुधारका गर्नका लागि निरन्तर प्रतिवद्ध रहेको बताए । प्रदेश सरकारले स्थापना दिवसको अवसरमा प्रदेशमा रहीँ विभिन्न क्षेत्रमा सेवा गर्दै आएका ५७ जनालाई विभिन्न पदकबाट सम्मानित गरेको छ।"
तेह्रथुममा 'तिमी कस्को?',"तेह्रथुम : सुदूरपूर्वी जिल्ला तेह्रथुममा चलचित्रहरु छायांकन हुने क्रम बढ्दो छ। जसले गर्दा यस क्षेत्रको पर्यटन प्रर्वद्धनमासमेत टेवा पुगेको छ। भर्खरै मात्र जिल्लाको पर्यटकीय क्षेत्रमा नेपाली कथानक चलचित्र तिमी कस्को? को छायांकन भएको छ। गत माघ १९ देखि सुरु भएको छायांकन कार्य अन्तिम चरणमा पुगिसकेको छ। चलचित्र 'तिमी कस्को?' तेह्रथुमको पर्यटकीयस्थल तिनजुरे, बसन्तपुर बजार, लालीगुराँस नगरपालिकाको काँडे, सुजेपु तिनछाँगे झरना, चोःलुङ पार्क लगायत विभिन्न स्थानहरूमा छायांकन भएको छ। तेह्रथुममा ८० प्रतिशत र काठमाडौं लगायतका स्थानमा २० प्रतिशत छायांकन हुने भनिएको यो चलचित्र स्थानीय क्षेत्रको पर्यटन र स्थानीय कलाकारको प्रवद्र्धन गरिने चलचित्रका निर्माता तथा निर्देशक जिवन श्रेष्ठले बताऐ। गुमनाममा रहेका पर्यटकीय स्थलहरुको प्रचार प्रसार हुदा यहि क्षेत्रको समृद्धी हुन्छ उनले भने। यस चलचित्रमा नायक प्रदीप गिरी, अर्जुन थापा, टेकेन्द्र न्यौपाने, स्वहन प्रतापसँगै हर्षिका श्रेष्ठ, रिया श्रेष्ठ र प्रीतिका शर्मालगायत कलाकारको अभिनय रहेको छ। तेह्रथुमको पर्यटन प्रवर्द्धन गर्ने प्रमुख उद्देश्यसहित लालिगुराँस नगरपालिका क्षेत्रमा छायांकन गरिएको चलचित्रमा स्थानीय जनजीवनलाई चलचित्रमा समेटेर स्थानीय कलाकारलाई प्राथमिकता दिइएको छ। पर्यटकिय क्षेत्रमा छायांकन गर्न पाउदा कलाकारहरुसमेत उत्साहित भएको काठमाडौँ देखि आएका कलाकार प्रदिप गिरीले बताए। यो ठाँउमा आउन पाउँदा अत्यन्तै खुशी लागेको छ उनले भने जीवनमा पहिलोपटक प्रत्यक्ष हिँउ खेल्न पाउँदा स्वर्गिय आनन्द प्राप्त भएको छ। देव महर्जनको द्वन्द्व निर्देशनमा निर्माण हुने यस चलचित्रको अन्य कलाकारहरूमा लक्ष्मीनाथ तिम्सिना, टिआर सेनेहाङ, चन्दा कुरूम्बाङ, रविकिरण लिम्बू, तिला पोखरेल, अमृत बास्तोला, शिखा लिम्बू, दिलकुमार लिम्बूलगायत छन्। बाल कलाकारमा सेक्फुङ लिम्बू, सेमी लिम्बू, सुम्जिरी पाक्साँवा, जोसेफ शंखर छन्। चलचित्रमा आकाश अकुले संगीत दिएका छन्। कल्पेस ओझिलको शब्दमा सचिन राई र अन्नु चौधरीले स्वर दिएका छन्। सुरेन लिम्बू र प्रकाश पाक्साँवाको छायांकनमा भएको चलचित्रको कथा जीवन श्रेष्ठले लेखेका हुन्। चलचत्रिमा अर्जुन थापाको पटकथा र संवाद रहेको छ भने गायित्री पाण्डेको श्रृंगार रहेछ। यो क्षेत्रमा कार्य गर्नु पाउँदा आनन्द तथा सन्तुष्ट महसुश गरेको कलाकार अर्जुन थापाले बताए। चलचित्रको च्यारेटी सोबाट संकलित रकमको २५ प्रतिशत लालिगुराँस नगरपालिका९ सोल्मा काडेका मृगौला पीडित सुमन लिम्बूको उपचारमा सहयोग गरिने निर्देशक श्रेष्ठले बताए। २४ वर्षीय मृगौला पीडित लिम्बू घोपा क्याम्प धरानमा उपचाररत छन्। चलचित्रको नयाँ वर्ष २०७९ को पहिलो दिनमा रिलिज गरिने तयारी रहेको निर्माण पक्षले जनाएको छ। १सम्बन्धीत फोटोहरु पनि छन्।"
९ वर्षदेखि वेपत्ता छोरो खोजिदिन आमाको गुहार,"धनकुटा : मलेसिया गएको छोरा सम्र्पकबिहीन भएपछि खोजि गरिदिन उनका परिवारले सरकारसक्षम अनुरोध गरेका छन् । वैदेशिक रोजगारीको सिलसिलामा ९ वर्ष अघि मलेसिया पुगेका धनकुटा नगरपालिका वडा नं २ लामीघरका ३७ वर्षीय हर्कबहादुर राई अहिले परिवारको सम्पर्कमा छैनन् । परिवारसँग सम्पर्क नभएपछि उनका आमा सुचिम्मा राई १० वर्षीय नातिनी युनिषा राईलाई साथमा लिएर छोराको खोजिमा पहल गरिदिन भन्दै मंगलबार सदरमुकाम आइपुगेकी छन्। उनले छोराको खोजि गरिदिन धनकुटा नगरपालिका अन्र्तगतको आप्रवासी स्रोत केन्द्रमा निवेदन समेत दिएकी छन् । स्रोत केन्द्रकी सूचना अधिकृत मञ्जु राईको अनुसार परिवारसँग हर्कबहादुरको सक्कल नागरिकताबाहेक अन्य केहि कागजात छैन । नागरिकतामा पासपोर्ट नम्बर रहेको कारण खोजि गर्न केहि सहज भएको उनले बताइन् । 'पासपोर्ट नम्बरको आधारमा हर्कबहादुरले २०६९ साल वैशाख १३ गतेको श्रमस्वीकृतिमा म्यानपावर कम्पनी हेभन ओभरसिज प्रालिमार्फत मलेसियाको      मा गएको देखिन्छ । हामीले सेन्टर फर माइग्रेसन तथा रिलेसन (सिएमआइआर) को सहजीकरणमा वैदेशिक रोजगार वोर्डमा डकुमेन्ट पठाएका छौं,' उनले भनिन्, वैदेशिक रोजगार वोर्डले मलेसियामा रहेको राजदूतावाससँग समन्वयको काम गर्छ । केहि दिनपछि हर्कबहादुरको विषयमा वास्तविक कुरा थाहा हुन्छ। हर्कबहादुरको दुई छोरा र एक छोरी छन् । उनीहरुको भरणपोषण उनका बाजे गंगाबहादुर राई र बोजु सुचिम्मा राईले गर्दै आइरहेका छन् । दुई छोराहरु १९ वर्षीय विक्रम राई र १६ वर्षीय विवेक राई अहिले ज्यालामजदुरीको काम गर्न नाताले काका पर्ने मानबहादुर राईको साथमा पोखरामा छन् । छोरी युनिषा राई भने घरमै बाजेबज्यैसँग छन् । राईकी आमाको अनुसार मलेसिया पुगेको डेढ वर्षसम्म हर्कबहादुर परिवारसँग सम्पर्कमा थिए । वैशाखमा मलेसिया गएका थिए । कात्तिकमा छोरी युनिषा राईको जन्म भएको थियो । अहिले युनिषा १० वर्षकी भइसकेकी छिन् । उनी गाउँकै धर्मोदय आधारभूत माध्यमिक विद्यालयको कक्षा ३ मा अध्ययनरत पढ्छिन् । बुवाको नागरिकता देखाउँदै युनिषाले बुवा फोटो र नागरिकताबाहेक अन्य केही नदेखेको बताइन् । युनिषा ३ वर्षको हुँदा उनकी आमा निशा राईले आत्महत्या गरेकी थिइन् ।"
यती ब्रुअरीकाे यती ब्लण्ड प्रिमियम क्राफ्ट बियर सार्वजनिक,"काठमाडाैै : यती ब्रुअरीले नयाँ बियर यती ब्लण्ड सार्वजनिक गरेको छ। स्पिरिट अफ द माउन्टेन्सु स्लोगन बोकेको यस नौलो उत्पादन एक प्रिमियम क्राफ्ट बियर हो। बियर उत्साहीहरूलाई लक्षित गरिएको यती ब्लण्ड बियरले हिमाली आभास झल्काउने र नेपालको क्राफ्ट बियर उद्योगमा नौलो फड्को ल्याउने कम्पनीको उदेश्य रहेको छ। कम्पनीका अनुसार यो क्राफ्ट बियर उत्कृष्ट हप्स, माल्टेड जौं, यिस्ट र प्राकृतिक हिमाली पानीबाट तयार परिएको हाे। यति ब्लण्ड प्रिमियम क्राफ्ट बियरमा अल्कोहलको मात्रा ५२ प्रतिशत रहेको छ। यती ब्लण्ड प्रिमियम क्राफ्ट बियर, पुल (अफ क्यापसहित ३३० मिलिलिटर र ६५० मिलिलिटरको बोतलमा उपलब्ध छन् जसको आकर्षक मूल्य क्रमशः १८० र ३५० रुपैयाँ रहेको कम्पनीले जनाएको छ।"
सभामुखले बोलाए कार्यव्यवस्था परामर्श समिति बैठक,काठमाडौं : सभामुख अग्निप्रसाद सापकोटाले कार्यव्यवस्था तथा परामर्श समितिको बैठक बोलाएका छन् । बुधबार दिउँसो १ बजे बस्ने प्रतिनिधिसभा बैठकअगाडि कार्यव्यवस्था समितिको बैठक बस्ने भएको हो । संसद सचिवालयकाअनुसार सभामुख सापकोटाले भोलि विहान ११:३० बजे नयाँ बानेश्वरस्थित संसद भवनको शंकर हलमा बैठक बोलाएका हुन् । संसदमा प्रतिनिधित्व गर्ने दलका प्रमुख सचेतक सहभागी हुने बैठकले प्रतिनिधिसभाको एजेण्डा तय गर्नेछ । यसअघि प्रधानमन्त्री शेरबहादुर देउवाले कार्यव्यवस्था परामर्श समिति बैठक बोलाउन र एमसीसी टेबल गर्न सभामुख सापकोटालाई टेलिफोन गरेर आग्रह गरेका थिए । कांग्रेस संसदीय दलको बैठकमा देउवाले भोलिको बैठकमा एमसीसी टेबल हुने विश्वास लिएका थिए । कार्यव्यवस्था समितिको बैठकमा एमसीसी टेबल गर्ने विषयमा छलफल हुने बताइएको छ ।
"कांग्रेसका भ्रातृ संगठनको कार्यसमिति भंग, संशोधित विधान पारित","काठमाडौं : नेपाली कांग्रेसले महाधिवेशन गर्न नसकी अवधि समाप्त भएका सबै भ्रातृ संस्थाहरूको वर्तमान कार्यसमिति भंग गरेको छ । केन्द्रीय कार्यसम्पादन समिति बैठकले महाधिवेशन गर्न नसकेका भातृसंस्थाहरु भंग गर्ने निर्णय गरेको पार्टीका प्रवक्ता डाप्रकाशशरण महतले बताए । नेपाल विद्यार्थी संघ, नेपाल तरुण दल, नेपाल महिला संघ, नेपाल मुस्लिम संघ लगायत कार्यसमिति भंग गर्ने निर्णय गरेको हो । बैठकले भातृ एवं शुभेच्छुक संस्थाहरूको संशोधित विधान पारित गरेको छ । नेविसंघका अध्यक्ष राजीव ढुंगाना र तरुण दलका अध्यक्ष जितजंग बस्नेत कांग्रेस केन्द्रीय सदस्य भइसकेका छन् ।"
गाउँपालिका अध्यक्षकी अनमी छोरी र सूचना अधिकृत गरीबको सूचीमा,दार्चुला : दुहुँ गाउँपालिका अध्यक्ष पुलेन्द्रबहादुर कार्कीकी छोरी र ब्याँस गाउँपालिका सूचना प्रविधि अधिकृत गरिबको सूचीमा समेटिएका छन्। काँग्रेस दार्चुलाका सचिवसमेत रहेका पालिका अध्यक्ष कार्कीका २७ वर्षीया छोरी साबित्री कार्कीको नाम गरिबको सूचीमा भेटिएको हो। सोही गाउँपालिकामा कराररको रुपमा उनी हिकिलास्थित स्वास्थ्य केन्द्रमा अनमीको रुपमा कार्यरत छन् भने उनका श्रीमान प्रहरीमा रहेका छन्। साबित्रीले गरिब घर परिवारको सूची संकलनमा आफूलाई सामान्य गरिबमा राख्न लगाएको भेटिएको हो। तर उनको आर्थिक अवस्था भने त्यस्तो छैन। यस विषयमा उनका बुवासमेत रहेका गाउँपालिका अध्यक्ष कार्कीले डाटा सँकलनको क्रममा सुपरिवेक्षक र गणकहरुका साथै छोरीले पनि त्रुटी गरेको भन्दै सो त्रुटी गाउँपालिका कार्यसमितिको बैठक बसी सच्याउने अन्नपूर्णलाई जानकारी दिए। यस्तै दार्चुलाकै ब्याँस गाउँपालिकाका सूचना प्रविधि अधिकृत शिवराज बडू अति गरिबको सूचीमा रहेका छन्। परिवार पहिचान सर्वेक्षणमा आधारित गरिब घर परिवारको सूची संकलन गर्दा वडा नं ६ का बासिन्दा बडू अति गरिबमा परेका हुन्। ब्याँस गाउँपालिका एक कर्मचारीका अनुसार अधिकृत बडूले आफ्नो नाम हटाउनका लागि निवेदन पेश गरिसकेको छन्
एमसीसी संसदको कार्यसूचीमा थप्नुपर्छ : कांग्रेस,"काठमाडौंः नेपाली कांग्रेसले मिलेनियम च्यालेन्ज कर्पोरेसन (एमसीसी) अनुमोदन गर्न आग्रह गरेको छ । केन्द्रीय कार्यसम्पादन समितिको बैठकका निर्णय सार्वजनिक गर्दै पार्टी प्रवक्ता डा प्रकाशशरण महतले एमसीसी अनुमोदनको बाटोमा लैजान आग्रह गरेको बताए । उनले भने, नियोजित प्रचारबाजी भइरहेको छ । एमसीसी देशको हितमा छ । अब प्रक्रिया अघि बढाउनुपर्छ । सभामुखज्यूले पनि संसदमा टेबल गर्ने प्रतिबद्धता जनउनुभएको छ । उनले भोलि बस्ने प्रतिनिधिसभा बैठकमा एमसीसी टेबल हुने बताए । एमसीसी संसदको कार्यसूचीमा रहनुपर्ने र नभए थपिनुपर्ने उनको भनाइ छ । एमसीसीमा कहिलै बेमेल नभएको भन्दै पास गर्नुपर्नेमा उनले जोड दिए । संसद सचिवालयले सार्वजनिक गरेको भोलिको बैठकको सम्भावित कार्यसूचीमा भने एमसीसी राखिएको छैन । सभामुख अग्निप्रसाद सापकोटाले बैठकअघि कार्यव्यवस्था परामर्श समितिको बैठक बोलाएका छन् । उक्त बैठकमा एमसीसीलाई एजेण्डाका रुपमा लैजाने निर्णय हुने बताइएको छ ।"
कानून मन्त्री बडू र अस्ट्रेलियन राजदूतबीच शिष्टाचार भेट,"काठमाडौं : कानून, न्याय तथा संसदीय मामिला मन्त्री दिलेन्द्रप्रसाद बडू र नेपालका लागि अस्ट्रेलियन राजदूत फेलिसिटी भोल्कबीच शिष्टाचार भेटवार्ता भएको छ। कानून, न्याय तथा संसदीय मामिला मन्त्रालयमा मंगलबार भएको भेटमा मन्त्री बडू र राजदूत भोल्कबीच नेपाल र अस्ट्रेलियाको दुईपक्षीय मैत्रीपूर्ण सम्बन्ध अझै प्रगाढ बनाउने लगायत विविध समसामयिक विषयमा छलफल भएको छ। भेटवार्ताको क्रममा मन्त्री बडूले नेपालको विकासका लागि अस्ट्रेलियाले विविध क्षेत्रमा गरिरहेको सहयोग र कोभिड१९ महामारी नियन्त्रण गर्न स्वाथ्य क्षेत्रमा गरेको सहयोगका लागि धन्यवाद दिए। उनले न्यायमा नागरिकको सहज पहुँच, नेतृत्व विकास, स्वच्छ ऊर्जा, संघीयताको सुदृढीकरण र विकासका विविध सवालमा अस्ट्रेलियाले हासिल गरेको अनुभव नेपालका लागिसमेत उपयोगी हुने बताए। कानून मन्त्री बडूले नेपाल र अस्ट्रेलियाबीच सरकार र सरकारबीच मात्र नभई सामाजिकरुपमा समेत बलियो सम्बन्ध रहेको उल्लेख गर्नुहुँदै नेपाली विद्यार्थीहरुको प्रमुख गन्तव्यका रुपमा रहेको अस्ट्रेलियामा पढ्नपाठन सहज हुने व्यवस्थाका लागि राजदूत भोल्कको ध्यानाकर्षण गराए। जवाफमा नेपालका लागि अस्ट्रेलियन राजदूत भोल्कले नेपाल पुरानो मित्र राष्ट्र भएकाले विगतदेखि नै स्वास्थ्य, शिक्षा, ऊर्जा, जलस्रोत, सामुदायिक वन र विकास पूर्वाधारदेखि समुदायस्तरमा महिलाहरुको नेतृत्व विकास, महिला हिंसा अन्त्यलगायत विभिन्न कार्यक्रम गरिरहेको र आगामी दिनमा सहयोगको क्षेत्र बढाएर सहकार्य गर्न तयार रहेको बताए। राजदूत भोल्कले न्यायक्षेत्रका साझा मुद्दा पहिचान गरी आपसी सहयोग अभिबृद्धि गर्न र अस्ट्रेलियामा नेपाली विद्यार्थीलाई अध्ययनका लागि थप सहज वातावरण बनाउन पहल गर्ने प्रतिबद्धता व्यक्त गरे। भेटमा परराष्ट्र मन्त्रालय र कानून न्याय तथा संसदीय मामिला मन्त्रालयका प्रतिनिधिहरुकोसमेत उपस्थिति रहेको थियो।"
"थप ६८० जनामा कोरोना संक्रमण, १८ सय ३५ डिस्चार्ज","काठमाडौं : नेपालमा पछिल्लो समय कोरोना संक्रमण दर घट्दै गइरहेको छ। संक्रमण दर घटेसँगै निको हुनेको संख्या बढेको छ। पछिल्लो २४ घन्टामा कोभिड१९ बाट थप ६८० जनामा संक्रमण देखिएको छ। स्वास्थ्य तथा जनसंख्या मन्त्रालयले मंगलबार पछिल्लो २४ घन्टाको कोभिड १९ विवरण सार्वजनिक गर्ने क्रममा सोको जानकारी गराएको हो। यस्तै, सोही अवधिमा कोरोनाबाट दुईजनाले ज्यान गुमाएका छन्। मन्त्रालयका अनुसार ७ हजार ९५ नमूना परीक्षण गराउँदा सो संख्यामा संक्रमण देखिएको हो। यस्तै, मंगलबार थप १८३५ जना कोरोनामुक्त भएका छन्। योसहित नेपालमा कोरोनाबाट निको हुनेको संख्या ९लाख ४२ हजार ७३७ पुगेको छ। पछिल्लो २४ घन्टामा ४३ हजार ८८१ जनाले कोरोनाविरुद्धको खोप लगाएका छन्। हाल कोरोना सक्रिय संक्रमितको संख्या १९ हजार ४०० रहेको छ। मन्त्रालयका अनुसार १७४ जनाको आइसीयूमा र ३३ जनाको भेन्टिलेटरमा उपचार भइरहेको छ।"
दुबईमा नेपाली नर्सको दुर्घटनामा मृत्यु,यूएई : यूनाईटेड अरब ईमिरेट्स (यूएई) दुबईमा कार्यरत एक नेपाली नर्सको सडक दुर्घट्नामा मृत्यु भएको छ। पोखरा घर भई हाल यूएईको रस अल खेमाहमा कार्यरत जेनिसा गुरुङको मंगलबार बिहान मृत्यु भएको हो। बिहान काममा जाने क्रममा तीब्र गतिमा रहेको गुरुङ चढेको गाडी अनियन्त्रित भई दुर्घट्ना हुँदा गुरुङको घटनास्थलमै मृत्यु भएको जनाईएको छ। गुरुङको शब स्थानीय साकार अस्पतालमा राखिएको छ। दुर्घट्नामा अर्की एक नेपाली नर्स र पाकिस्तानी ड्राइभर सामान्य घाईते भएका छन्।
ज्याेती फर्किएका जरबहादुरकाे खुसी,"चितवन : सबै दाँत झरेर थोता भएका, चाउरी परेका गाला। आँखा देख्ने कल्पना नै नगरेका ७४ वर्षीय जरबहादर चेपाङको खुसीको सिमा थिएन। छर्लङ आँखा देखेपछि उनी दंग थिए। आँखाको ज्योती फर्किएकोमा भरतपुरको आँखा अस्पतालमा खुसीले रमाउँदै थिए। आँखाको ज्योती गुमेपछि एकवर्षदेखि छामेर हिँड्थे। आँखा ठप्प बन्द भएपछि खानबस्नै समस्या थियो। उनी ओछ्यानबाट टाढा जान सक्थेनन्। नातीनातिनीको सहारामा दिन कटाउँदै आएका थिए। अब आफ्ै हिड्न सक्ने भएका छन्। आँखा बिग्रेपछि जिन्दगी गयो भनेको अहिले त छ्याङ्ग देख्ने भो,जरबहादुरले भने, अब जिन्दगी फर्किएको छ। आँखा देखेपछि आफ्नो सिप फर्किएकोमा खुसी छन्। आँखा नदेख्दा जिन्दगी नै सकिएको ठानेका थिए। उनले डोको, नाम्लो, नाङ्लो बुन्थे। त्यसैको कमाइले पालिन्थे। आँखा नदेख्दा मेरो सिप मर्छ भन्ने लागेको थियो, हातमा कालो चस्मा लिएका उनले मुस्कुराउदैँ भने, फेसर आफ्नै सिप गरेर खान सक्छु। मोतियाविन्दु भएर उनको दुवै आँखाले देख्दैनथे। आर्थिक अवस्था कमजोर भएर उनी अस्पताल आउन सकेका थिएनन्। विहिबार भरतपुर आँखा अस्पतालमा उनको दाहिने पट्टीको आँखाको शल्यक्रिया गरिएको हो। अस्पतालले उनको निःशुल्क उपचार गरेको हो। एक महिनापछि दाहिने आँखाको शल्यक्रिया गरिदैँछ। पैसा नभएर आँखा नगुमोस भनेर थाहा पाएपछि उपचार गराएका हौँ आँखा अस्पतालले संचालन गरेको आँखा बैंकको संयोजक छाँया श्रेष्ठले भनिन् आँखा देख्ने भएपछि उनले जुन खुसी पाए त्यहीँ नै हाम्रो सफलता हो।"
सोलुखुम्बुमा सकेट बम भेटियो,सोलुखुम्बु : सोलुखुम्बुको सोलुदूधकुण्ड नगरपालिका२ बेनीस्थित फेरामा सकेट बम भेटिएको छ । स्थानीयले बारीमा काम गर्ने क्रममा बम फेला पारेपछि प्रशासनलाई खबर गरेका थिए। बम फेला पारिएको क्षेत्रका स्थानीयलाई सुरक्षित स्थानमा सारिएको प्रशासनले जनाएको छ । बम डिस्पोजनका लागि ओखलढुङ्गाबाट डिस्पोजल टोली आइपुगेको सोलुखुम्बुका प्रमुख जिल्ला अधिकारी गणेश विक्रम शाहीले जानकारी दिए । निक्कै पुरानो जस्तो देखिने उक्त बम द्वन्द्वकालीन समयमा लुकाइएको हुनसक्ने प्रहरीको अनुमान छ । केही समयमा बम डिस्पोजन टोलीले डिस्पोज गर्ने प्रहरीले जनाएको छ ।
"संसद भवन वरपर दोब्बर सुरक्षाकर्मी परिचालन, निषेधित क्षेत्र तोडे तत्काल पक्राउ","काठमाडौं : गृह मन्त्रालयले अमेरिकी सहायता परियोजना मिलेनियम च्यालेन्ज कर्पोरेसन (एमसीसी) को विरोधमा हुने सम्भावित प्रदर्शनलाई लक्षित गर्दै थप सुरक्षा सतर्कता बढाएको छ । सरकारले भोलिको प्रतिनिधिसभा बैठकमा एमसीसी टेबल गर्ने तयारी गरेपछि गृह मन्त्रालयले उपत्यकाका तीनवटै जिल्ला र विशेष गरी नयाँ बानेश्वर स्थित संसद् भवन वरपरको क्षेत्रमा सुरक्षा सर्तकता बढाएको हो । एमसीसीको विरोधमा संसद् भवन अगाडि दिनहुँ जसो मसाल जुलुस निकालेर प्रदर्शनहरु भइरहेका छन् । नयाँ बानेश्वरस्थित संसद् भवन वरपर आजैदेखि सुरक्षाकर्मीको संख्या दोब्बर बनाइएको स्रोतले बताएको छ । गृह मन्त्रालयका प्रवक्ता फणिन्द्रमणि पोखरेलले प्रभावकारी ढंगले सुरक्षाको बन्दोबस्ती मिलाइएको बताए । प्रवक्ता पोखरेलले अन्नपूर्णसँग भने, तोकिएको निषेधित क्षेत्र तोड्ने अधिकार कसैको छैन । निषेधित क्षेत्र उल्लंघन गर्ने र सार्वजनिक सम्पत्तिको तोडफोड भए कारवाही हुन्छ । संभावित विरोध प्रदर्शनबाट उत्पन्न हुन सक्ने परिस्थतिबारे छलफल गर्न मंगलबार तीनवटै जिल्लाका सुरक्षा समितिको औपचारिकअनौपचारिक बैठकसमेत बसेका छन् । भोलिको प्रतिनिधिसभा बैठकमा एमसीसी टेबल हुने भएपछि नयाँ बानेश्वर र त्यस आसपासको सुरक्षा व्यवस्था कडा पारिएको छ । गृह मन्त्रालयले समेत तीनवटै जिल्लाका प्रमुख जिल्ला अधिकारीलाई जोखिम पहिचान गरी सोही बमोजिम मजबुत सुरक्षा प्रबन्ध मिलाउन निर्देशन दिएको छ । प्रहरी प्रवक्ता विष्णुकुमार केसीले संवेदनशील क्षेत्रको पहिचान गरी सोही बमोजिम सुरक्षा सर्तकता अपनाइएको बताए । प्रवक्ता केसीले अन्नपूर्णसँग भने, घोषित कार्यक्रमहरु अहिलेसम्म आएको छैन । अन्य नारा, जुलुसलगायतका विरोध प्रदर्शन र त्यसको जोखिमबारे हामी सचेत छौ । अन्य दिनको तुलनामा संसद् भवन वरपरका संवेदनशील स्थानमा सुरक्षाकर्मीको संख्या बढाइने उनको भनाइ छ । गृह मन्त्रालयले संसद भवन आसपास विरोध र जुलुस हुन सक्ने भन्दै त्यसतर्फ सचेत रहन तीनवटै सुरक्षा निकायलाई निर्देशन दिएको छ । संसद भवन वरपरको सुरक्षा अवस्थालाई थप मजबुत बनाउन भक्तपुर र ललितपुरबाट समेत सुरक्षाकर्मी झिकाइने प्रबन्ध मिलाइएको प्रहरीका एक अधिकारीले अन्नपूर्णलाई बताए । एमसीसी अनुमोदन गर्नेबारे राजनीतिक दलहरु विभाजित हुँदा सडक प्रदर्शन हुने सम्भावना बढेर गएको छ । गृहले नेपाल प्रहरी, सशस्त्र प्रहरी बल र राष्ट्रिय अनुसन्धान विभागका सुरक्षाकर्मीलाई हाई अलर्टमा राखेको स्रोतले बताएको छ ।"
त्रिभुवन विमानस्थल छिर्न टिकटको प्रिन्टेड वा डिजिटल कपी अनिवार्य,"काठमाडौं : त्रिभुवन अन्तर्राष्ट्रिय विमानस्थलको आन्तरिक टर्मिनलमा अब प्रिन्टेड टिकट देखाउनुपर्ने भएको छ । विमानस्थलको सुरक्षा मजबुत गराउने उद्देश्यले मंगलबारबाट लागू हुनेगरी यात्रुलाई पूर्ण विवरणसहितको टिकटको प्रिन्टेड कपी वा डिजिटल कपी अनिवार्य गरिएको हो । नेपाल नागरीक उड्डयान प्राधिकरणले मंगलबार जारी गरेको विज्ञप्तिमा भनिएको छ, त्रिभुवन विमानस्थलको आन्तरिक उडानबाट यात्रा गर्न आउने कतिपय यात्रु महानुभावहरुले टिकटको पीएनआर कोड मात्र देखाउने गरेको र उक्त कोडमा यात्रुको पहिचान नखुल्ने भएकाले सुरक्षा संवेदनसिलतालाई मध्येनजर राखी मिति २०७८।११।०७ गते देखि लागू हुने गरी काठमाडौंबाट अन्यन्त्र यात्रा गर्नु पर्दा विमानस्थल प्रवेश गर्नु पूर्व अनिवार्य रुपमा पूर्ण विवरणसहितको टिकटको प्रिन्टेड कपी वा डिजिटल कपी देखाउन हुन साथै टिकटमा उल्लेख भएको रिपोर्टिङ समयमा अनिवार्यरुपमा विमानस्थल प्रवेश गरिसक्न त्रिअविनका अनुरोध गर्दछ।'"
स्वास्थ्य मन्त्री खतिवडालाई बर्खास्त गर्न एमालेको माग,"काठमाडौं : नेकपा एमालेले कोरोना खोपमा अनियमितता गरेको आरोप लगाउँदै स्वास्थ्य तथा जनसंख्यामन्त्री विरोध खतिवडाको राजीनामा मागेको छ । कोभिडविरुद्ध पहिलो खोप किनेर लगाएको मन्त्री खतिवडाको दाबी झुटो भएको भन्दै राजीनामा मागेको हो । एमालेको स्वास्थ्य तथा जनसंख्या विभाग प्रमुख योगेश भट्टराईले मंगलबार विज्ञप्ति जारी गरेर मन्त्री पदबाट बर्खास्त गर्न प्रधानमन्त्रीलाई ध्यानाकर्षण गराएका छन् । विज्ञप्तिमा भनिएको छ, कोभिड१९ को रोकथाम र नियन्त्रणका लागि नेपाल सरकारले अनुदानबाट प्राप्त गरेका र खरिद गरेका खोपहरुमध्ये २४ लाख खोप हराएको तथ्य ढाकछोप गर्न सरकारका तर्फबाट प्रयासहरु भइरहेका छन् । यसै सन्दर्भमा स्वास्थ्यमन्त्री खतिवडाले खोपहरु नहराएको दावी गर्दै तत्कालीन प्रधानमन्त्री केपी शर्मा ओली नेतृत्वको सरकारका बेलामा आफू स्वयंले कोभिडविरुद्धको पहिलो खोप पाँच हजार रुपैयाँमा किनेर लगाएको भनी दिएको अभिव्यक्तिप्रति हाम्रो गम्भीर ध्यानाकर्षण भएको छ । खोप किनेर लगाएको भन्ने स्वास्थ्यमन्त्री खतिवडाको उक्त भनाइ सरासर झुटो र अफवाहपूर्ण छ । सिभिल अस्पताल, बानेश्वरमा उहाँले पहिलो मात्रा खोप २०७७ फागुन १९ गते लगाएको अभिलेख सुरक्षित छ । तत्कालीन सरकारले ०७७ फागुन १९ देखि २१ सम्म संघीय संसद्का सदस्यहरुलाई सिभिल अस्पतालमा निःशुल्क खोप उपलब्ध गराएको बेला सिभिल अस्पतालको रजिष्टर ख मा क्रसं ४८ मा दर्ता गरेर खोप लगाउनुका साथै हस्ताक्षरसमेत गरेको भट्टराईले स्मरण गराएका छन् । 'उक्त अभिलेखमा ६२ बर्षका खतिवडाले ब्याच नम्बर ४१२०००४ को कोभिसिल्ड खोप लगाएको स्पष्ट छ, विज्ञप्तिमा उल्लेख छ ।"
राहुघाटमा तुँदीका दुई आयोजना,"बेनी : मध्य म्याग्दीको रघुगंगा गाउँपालिका भएर बग्ने राहुघाट नदीमा एकैसाथ दुई वटा जलबिद्युत आयोजना निर्माण सुरु भएको छ। तुँदी पावर कम्पनीले ३५५ मेगावाट क्षमताको मंगले राहुघाट र ४८५ मेगावाट क्षमताको अपर (माथिल्लो) राहुघाट जलबिद्युत आयोजना निर्माण गर्न लागेको हो। आयोजनाका आवासीय इञ्जिनियर प्रकाश तिमिल्सीनाले दुई वटै आयोजनाको पहुँचमार्ग सकेर सुरुङ खन्ने काम थालिएको बताए। मौवाफाँटदेखि बन्दिघाटसम्म सडक र दुई वटा बेलिब्रिज बनाएर आयोजना निर्माण स्थललाई पहुँचमार्गसँग जोडेका छौ, उनले भने सुरुङ निर्माण थालिसकेको दुई वटै आयोजनाको विद्युतगृह र बाँधको काम सुरु गर्ने तयारीमा छौं। पाँच हजार पाँच सय मिटर मध्य दुईवटा अडिटबाट ५२० मिटर सुरुङ खनिसकिएको राहुघाट मंगलेको थप तीन वटा अडिटबाट सुरुङ खन्ने तयारी भएको छ। अपर राहुघाटको पाँच किलोमिटर मध्य दुई वटा अडितबाट २३१ मिटर सुरुङ निर्माण सकिएको छ। बन्दीमा बाँध निर्माणाधिन रहेको राहुघाट मंगले जलबिद्युत आयोजनाको चिमखोलाको मलाङमा बिद्युतगृह बनाउन जग्गा ब्यवस्थापनको काम भैरहेको छ। दग्नामको अजिंगर भिरदेखि बन्दीसम्म ७ किलोमिटर पहुँचमार्ग खनेको यस आयोजनाले चिमखोला स्थित बगरखोला माथि ३० मिटर लामो बेलिब्रिज निर्माण गरेपछि आवतजावत सहज भएको छ। घ्याँसीखर्कमा अर्को बेलिब्रिज बनाउने तयारी गरेको आयोजनाका प्रतिनिधि उपेन्द्र गौतमले बताए। पाँच अरब ९२ करोड रुपैयाँ लागत अनुमान गरिएको मंगले राहुघाटको आउटलेट देखि ३५० मिटर तल पानी बिद्युतगृहमा खसालेर बिद्युत उत्पादन गरिनेछ। राहुघाट मंगलेकोको बिद्युतगृहबाट निस्कने र बगरखोलाको पानी मिसाएर मलाङमै बाँध र राहुघाट जलबिद्युत आयोजनाको बाँधदेखि ५०० मिटर माथि बिद्युतगृह बनाउने गरी अर्को माथिल्लो राहुघाट जलबिद्युत आयोजनाको पनि निर्माण सुरु भएको हो। बिद्युतगृह र अडिट निर्माण स्थल पुग्ने पहुँचमार्ग निर्माण भएको छ। बिद्युतगृह निर्माण स्थल नजिकै राहुघाट नदीमाथि ६९ मिटर लामो बेलिब्रिज निर्माण भएको छ। आयोजना निर्माणमा आवश्यक बिस्फोटक पदार्थको भण्डारण र सुरक्षाका लागि रघुगंगा७ चिमखोलामा नेपाली सेनाको क्याम्प तथा प्रहरीको चौकी स्थापना भएको छ। उत्पादीत बिद्युत केन्दीय प्रशारण लाइनमा जोड्न रघुगंगा३ अम्बाङमा बन्न लगेको राहुघाट सबस्टेशन देखि चिमखोलासम्म २०० केभी क्षमताको १३ किलोमिटर दुरीको प्रशारण लाइन बनाउन वातावरणीय परीक्षणको प्रक्रियामा रहेको छ। राहुघाट नदीको सहायक ठूलोखोलामा संयुक्त उर्जा प्रालिले २१३ मेगावाट क्षमताको ठूलोखोला जलबिद्युत आयोजना निर्माण थालेको रघुगंगा गाउँपालिकाका अध्यक्ष भबबहादुर भण्डारीले जानकारी दिए। राहुघाट नदीमै नेपाल बिद्युत प्राधिकरणको सहायक कम्पनी रघुगंगा हाइड्रो लिमिटेडले ४० मेगावाट क्षमताको राहुघाट जलबिद्युत आयोजना निर्माण गरिरहेको छ। राहुघाटको ३५ प्रतिशत पूर्वाधार निर्माण सकिएको छ।"
संसदको सम्भावित कार्यसूचीमा परेन एमसीसी,"काठमाडौंः संघीय संसद सचिवालयले बुधबारको प्रतिनिधिसभाको बैठकको सम्भावित कार्यसूची सार्वजनिक गरेको छ । सम्भावित कार्यसूचीमा अमेरिकी सहायता परियोजना एमसीसी भने राखिएको छैन । सरकारले एमसीसी भोलिको बैठकमा टेबल गर्ने तयारी भए पनि कार्यसूचीमा भने यो एजेण्डा छैन । कार्यसूचीमा प्रतिवेदन पेश र शोक प्रस्तावमात्रै उल्लेख छ । कार्यसूचीअनुसार भोलिको बैठकमा प्रधानमन्त्री शेरबहादुर देउवाले थारु आयोगको तेस्रो वार्षिक प्रतिवेदन आर्थिक वर्ष २०७७०७८ पेश गर्नेछन् । यस्तै,सभामुखले शोक प्रस्तावहरु प्रस्तुत गर्नेछन् । नेपाली कांग्रेसका संविधानसभा सदस्य जगतबहादुर ताजपुरियाको निधनमा शोक प्रकट गर्ने कार्यसूची छ । यस्तै, नेकपा एकीकृत समाजवादीका लक्ष्मीदास मानन्धर र दुमन सिंह चापाको निधनप्रति श्रद्धाञ्जली प्रकट गर्ने कार्यसूची छ । यसैबीच बैठकको एजेण्डा तय गर्न भोलि विहान साढे ११ बजे सभामुख अग्निप्रसाद सापकोटाले कार्यव्यवस्था तथा परामर्श समितिको बैठक बोलाएका छन् । बैठकमा एमसीसीलाई एजेण्डा बनाउने विषयमा छलफल हुनेछ ।"
एमसीसीबारे छलफल गर्न माओवादी केन्द्रले बोलायो संसदीय दलको बैठक,काठमाडौँ : नेकपा माओवादी केन्द्रले अमेरिकी सहयोग परियोजन (एमसीसी)बारे छलफल गर्न संसदीय दलको बैठक डाकेको छ। बुधबार बिहान १० बजे बोलाइएको सचेतक रेखा शर्माले अन्नपूर्णलाई जानकारी दिइन्। संसदीय दलको बैठकमा भएको निर्णयअनुसार कार्यव्यवस्था परामर्श समितिको बैठकमा पार्टीको धारणा राख्ने उनले बताए। प्रतिनिधिसभा कार्यव्यवस्था परामर्श समितिको बैठक बिहान ११ः३० बजे बोलाइएको छ।
काठमाडौं उपत्यकामा थपिए २०९ जना कोरोना संक्रमित,"काठमाडौं : मुलुकभर ६८० जनामा कोरोना संक्रमण पुष्टि हुँदा काठमाडौं उपत्यकामा मात्रै २०९ जना संक्रमित थपिएका छन्। उपत्यकामा पछिल्लो २४ घन्टामा सो संख्यामा संक्रमण देखिएको मन्त्रालयले जनाएको हो। स्वास्थ्य तथा जनसंख्या मन्त्रालयका अनुसार काठमाडौंमा १७०, ललितपुरमा २४ र भक्तपुरमा १५ संक्रमित थपिएका हुन्। योसँगै हाल उपत्यकामा ७ हजार ९०५ सक्रिय संक्रमित रहेको मन्त्रालयले जनाएको छ। त्यसमध्ये काठमाडौंमा मात्रै ४ हजार १८८, ललितपुरमा २ हजार ६०४ र भक्तपुरमा एक हजार ११३ जना सक्रिय संक्रमित छन्। हालसम्म कोरोनाबाट काठमाडौंमा २२ सय ९७ जना,भक्तपुरमा ४४८ जना र ललितपुरमा ७४४ जनाले ज्यान गुमाइसकेका छन्। पछिल्लो २४ घन्टामा मुलुकभर कोभिड१९ बाट थप ६८० जना संक्रमित भएका छन्। स्वास्थ्य तथा जनसंख्या मन्त्रालयले मंगलबार पछिल्लो २४ घन्टाको कोभिड १९ विवरण सार्वजनिक गर्ने क्रममा सोको जानकारी गराएको हो। यस्तै, सोही अवधिमा कोरोनाबाट दुईजनाले ज्यान गुमाएका छन्। मन्त्रालयका अनुसार ७ हजार ९५ नमूना परीक्षण गराउँदा सो संख्यामा संक्रमण देखिएको हो। यस्तै, मंगलबार थप १८३५ जना कोरोनामुक्त भएका छन्। योसहित नेपालमा कोरोनाबाट निको हुनेको संख्या ९लाख ४२ हजार ७३७ पुगेको छ। पछिल्लो २४ घन्टामा ४३ हजार ८८१ जनाले कोरोनाविरुद्धको खोप लगाएका छन्। हाल कोरोना सक्रिय संक्रमितको संख्या १९ हजार ४०० रहेको छ। मन्त्रालयका अनुसार १७४ जनाको आइसीयूमा र ३३ जनाको भेन्टिलेटरमा उपचार भइरहेको छ।"
धोबिघाटमा स्कुटीलाई ठक्कर दिएर फरार भारतीय कार १० मिनेटमै समातियो,"काठमाडौं : प्रहरीले स्कुटीलाई ठक्कर दिएर फरार भारतीय गाडीलाई १० मिनेटमै समातेको छ । सोमबार राती १० बजेर ५५ मिनेटमा ललितपुर धोबिघाटस्थित सडक खण्डमा स्कुटीलाई ठक्कर दिएर बीआर ०५ एएन ५९२० नम्बरको भारतीय कार फरार भएको थियो । लगत्तै खबर महानगरीय प्रहरी कार्यालय रानीपोखरी पुग्यो । रानीपोखरीको कन्ट्रोल रुमले कारको हुलिया महानगरीय प्रहरी परिसर काठमाडौंअन्तर्गतको वृत्त, विभाग र कन्ट्रोल रुम भेइकल्स (सीआरभी)लाई जानकारी गरायो । काठमाडौं प्रहरीले ललितपुरबाट भित्रिन सक्ने सम्भावित नाकाहरुमा चेक प्वाइन्ट राखे । ठाउँ ठाउँमा जाँच गर्ने क्रममा कीर्तिपुर वृत्तबाट खटिएको सीआरभी टोलीले ११ बजेर पाँच मिनेट अर्थात फरार भएको १० मिनेटमा नियन्त्रणमा लियो । कारलाई भारत बिहारको चम्पारण निवासी २८ वर्षीय जोबैर अहमद चलाइरहेका थिए । उनलाईसमेत नियन्त्रणमा लिएर ललितपुर परिसरलाई बुझाइएको काठमाडौंका प्रहरी प्रवक्ता एसपी दिनेश मैनालीले बताए । भारतीय नागरिक अहमदमाथि पनि 'हिट एण्ड रन' केसमा थप अनुसन्धान भइरहेको ललितपुरका एसपी सिद्धिविक्रम शाहले जानकारी दिए । उनकाअनुसार स्कुटीमा सवार चालकको ललितपुरको स्टार अस्पतालमा उपचार भइरहेको छ । उनको अवस्था गम्भीर छ ।"
विनोद चौधरीविरुद्ध सर्वोच्चमा मुद्दा दर्ता,"काठमाडौं : नेपाली कांग्रेसका केन्द्रीय सदस्य विनोद चौधरीविरुद्ध सर्वोच्च अदालतमा मुद्दा दायर भएको छ । चौधरी विधान विपरीत मधेसी कोटाबाट १४औं महाधिवेशनमा केन्द्रीय सदस्य निर्वाचित भएको भन्दै कांग्रेस नेता डा सुभाषचन्द्र यादवले रिट निवेदन दर्ता गराएका हुन् । उनको रिट निवेदनमा सर्वोच्च प्रशासनले फागुन ८ गतेलाई पेशी तोकेको छ । कांग्रेसका निवर्तमान कोषाध्यक्ष सीतादेवी यादवका छोरा रहेका यादवले चौधरीसँगै प्रतिस्पर्धा गरेका थिए । पाँच जनाको मधेसी कोटामा उनी छठौं भएका थिए । कांग्रेसको विधानले १० वर्ष निरन्तर कांग्रेसको क्रियाशील सदस्य भएको महाधिवेशन प्रतिनिधिमात्र केन्द्रीय सदस्य उम्मेदवार हुन पाउने उल्लेख गरेको भन्दै यादवले चौधरीको उक्त अवधि नपुग्ने जिकिर रिट निवेदनमा गरेका छन् । केन्द्रीय निर्वाचन समिति, निर्वाचन आयोगले आफ्नो कुरा नसुनेपछि अदालत जान बाध्य भएको यादवले बताए । 'हाम्रो संशोधित विधानमा या त जुन पदमा समायोजन (अर्को पार्टीबाट आएको) भएको हो त्यहीँ पदमा लड्न पाउने भन्ने हो । होइन भने १० वर्ष क्रियाशील भएको हुनुपर्यो । त्यो चौधरीजीको हकमा पुग्दैन,' उनले भने । १० वर्षे प्रावधानका कारण अरु सदस्यले पनि प्रतिस्पर्धा गर्न नपाएको तर पैसा र उच्च ओहदाकोलाई विधान नलाग्ने हो भन्दै उनले रिट निवेदनमा प्रश्न गरेका छन् । यादवले यसअघि केन्द्रीय निर्वाचन समितिमा उजुरी दिएका थिए । तर समितिले खारेज गर्दै चौधरीलाई नै मान्यता दिएको थियो । त्यसपछि उनी उजुरी लिएर निर्वाचन आयोग पुगे । आयोगले कांग्रेसलाई सोध्यो । कांग्रेसले पार्टीको निर्वाचन समितिले सदर गरेको भन्दै चौधरीको पद वैधानिक भएको जवाफ दियो । पार्टी र निर्वाचन आयोगबाट विधान मिच्नेगरी निर्णय आएको भन्दै आफू अदालत पुगेको उनको भनाइ छ । कांग्रेसलाई विधानअनुसार हिँडाउन आफू अदालत गएको यादवले बताए । 'विनोद चौधरीको क्रियाशीलता १० वर्ष पुगेको हो भने मलाई भन्नु केही छैन । तर मलाई त्यस्तो लाग्दैन । के हो वास्तविकता भनेर बुझ्न अदालत गएको हुँ,' उनले भने ।"
भोलि एमसीसी संसदमा टेबल हुने,काठमाडौं : अमेरिकी मिलेनियम च्यालेन्ज कर्पोरेसन (एमसीसी) बुधबार बस्ने प्रतिनिधिसभा बैठकमा टेबल हुने भएको छ । प्रधानमन्त्री शेरबहादुर देउवाले सभामुख अग्निप्रसाद सापकोटालाई कार्यव्यवस्था परामर्श समितिको बैठक बोलाएर एमसीसी टेबल गर्ने तयारी गर्न आग्रह गरेका छन् । प्रधानमन्त्री देउवाले सभामुख सापकोटालाई टेलिफोन गरी एमसीसी टेबल गर्न आग्रह गरेका हुन् । प्रधानमन्त्री देउवाले भोलिको संसद बैठकमा एमसीसी टेबल हुने र त्यसको लागि आफूले सभामुख सापकोटासँग कुरा गरिसकेको जानकारी मंगलबारको कांग्रेस संसदीय दलमा गराएका छन् । प्रधानमन्त्री देउवाले आज बिहानै नेकपा माओवादी केन्द्रका अध्यक्ष पुष्पकमल दाहाल र नेकपा एकीकृत समाजवादी पार्टीका अध्यक्ष माधव नेपालाई बालुवाटार बोलाइ एमसीसी अनुमोदन गर्ने वातावरण बनाउन आग्रह गरेका थिए । कांग्रेसले राष्ट्रिय हितमा भएकाले एमसीसी अनुमोदन गर्ने निर्णय गरिसकेको छ । बुधबारको बैठकमा पेस गर्नुपर्ने कांग्रेसको निर्णय छ । नेपाली कांग्रेसका पूर्वमहामन्त्री डा शशांक कोइरालाले पनि बुधबार बोलाइएको प्रतिनिधिसभाको बैठकमा एमसीसी पेस हुन सक्ने बताएका छन् । एमसीसी टेबुल गर्न राष्ट्रिय सहमतिको शर्त राख्दै आएका सभामुख सापकोटासमेत सोमबारको सर्वदलीय बैठकपछि सकारात्मक देखिएका छन् । एमसीसीमा दलहरु नै निर्णायक भन्दै सापकाटोले आफू अम्पायरको भूमिकामा रहेको भन्दै एमसीसी अगाडि बढाउने संकेत गरेका छन् । यद्यपि एमालेले सभामुखको कार्यशैलीमाथि प्रश्न उठाउँदै संसदमा अवरोध गर्दै आएको छ । एमसीसी टेबल हुन दिने कि नदिने भन्ने एमालेले स्पष्ट धारणा सार्वजनिक गरेको छैन । एमाले अध्यक्ष केपी ओलीले सोमबारको संसदीय दलको बैठकमा एमसीसीमा एमाले पर्ख र हेरको रणनीतिमा रहेको बताएका थिए ।
"अल्का अस्पतालका १६ वर्ष, आइभिएफमा हप्तादिन नि:शुल्क ओपिडी","ललितपुर : ललितपुरको जावलाखेलमा रहेको अल्का अस्पताल मंगलबारदेखि १६ वर्षमा प्रवेश गरेको छ। बिरामीहरुको उपचार राख्न हामी ख्याल गर्छौ भन्ने स्लोगनसहित कुमार थापाले अल्का अस्पताल २०६२ साल फागुन ३ गतेदेखि संचालनमा ल्याएका थिए। स्वास्थ्य मन्त्रालयले १४ वर्षअघि अल्का अस्पताललाई संचालनका लागि अनुमति दिएको थियो। हाल अल्का अस्पतालमा सय शैया छ। १६ वर्ष पुग्दा हामी निकै खुसी छौं, अस्पतालका संचालक तथा अध्यक्ष कुमार थापाले भने, हामीलाई विश्वास गरेर यहाँसम्म पुर्याइदिनु भएकोमा सबैलाई धन्यवाद दिन चाहन्छौं। अध्यक्ष थापाले सेवाग्राहीले अस्पताल प्रति गरेको विश्वासका साथै अस्पतालका चिकित्सक र कर्मचारीहरुको लगावलाई आफूले सधै सम्झिरहने बताए। सेवाग्राहीहरुलाई सहज र सरल रुपमा उपचार दिन अल्का अस्पतालले अझ सेवा थप र विस्तार गर्न लागेको अस्पतालकी कार्यकारी निर्देशक बिद्या थापा श्रेष्ठले बताए। अस्पतालले केही समय अघि अल्का आइभिएफ सेन्टर र डाइबेटिज सेन्टरको स्तरउन्नती गरेको थियो। अल्का अस्पतालले उपचारमा भित्रिएका नयाँ नयाँ प्रविधिहरु भित्र्याएर विरामीहरुलाई सेवा दिदैँ आइरहेको छ। अस्पतालमा सुविधा सम्पन्न एनआइसियु कक्ष रहेको छ। यसका साथै टेष्ट ट्यु्व बेबी सेवा, प्रसुति तथा महिला रोग सेवा, डाइबेटिज, बालरोग, मुटु रोग, तथा यसका सम्पूर्ण परीक्षण पनि अस्पतालमा हुदैँ आएको छ। नशा सम्बन्धि, बाथ रोग सम्बन्धि, यौन तथा छालारोग सम्बन्धि, ग्यास्ट्रोलोजि, रेडियोलोजी, आखाँ, नाक, कान घाँटी, दाँत रोग, युरोलोजिष्ट,कलेजोरोग, एनेस्थेसिया विशेषज्ञहरुबाट अस्पतालले विरामीहरुलाई सेवा दिने सेवामा पनि अल्का अगाडि छ। १६औं वर्षमा प्रवेश गरेको उपलक्ष्यमा अस्पतालले यस वर्ष पनि विगतका वर्षहरु जस्तै रक्तदान कार्यक्रम पनि आयोजना गरेको छ। वार्षिकोत्सवको अवसरमा अस्पतालले आइभिएफमा फागुन ३ गतेदेखि १० गतेसम्म शनिबार बाहेक ओपिडी निःशुल्क गरेको छ। आइभिएफ टेष्टमा २० प्रतिशत छुट तथा आइभिएफ र आइयुआइमा विशेष सहुलियत दिइने अल्का अस्पतालले जनाएको हो।"
समाजवादीले बोलायो स्थायी कमिटी बैठक,काठमाडौँ : नेकपा एकीकृत समाजवादीले फागुन ७ गते स्थायी कमिटीको बैठक बोलाएको छ। समसामयीक विषयमा छलफल गर्न बैठक डाकिएको एमाले नेता जीवनराम श्रेष्ठले अन्नपूर्णलाई जानकारी दिए।
"कांग्रेस सांसदलाई डा महतले भने, एमसीसी राष्ट्रिय हितमा छ, अमेरिकी सेना आउँदैन","काठमाडौं : पूर्व अर्थमन्त्री एवम् कांग्रेसका नेता डा रामशरण महतले एमसीसी राष्ट्रहितमा रहेकाले पारित गर्नुपर्ने धारणा राखेका छन्। महतले एमसीसी पारित हुँदा रोजगारी बढ्ने, आर्थिक गतिविधि र लगानी बढ्ने धारणा राखे। संसदीय दलका नेता शेरबहादुर देउवाको आग्रहमा प्रतिनिधि सभाका सांसद नरहेका महत संसदीय दलको बैठकमा सहभागी भएर एमसीसीबारे सांसदलाई जानकारी गराएका हुन्। महतले एमसीसीको विरुद्धमा भ्रम सिर्जना गरेर सम्बन्ध बिगार्न नहुने पनि दाबी गरे। उनले भने, यो राष्ट्रको हितमा छ। राष्ट्रको हित विपरीत हामीले निर्णय गर्नु हुँदैन। बौद्धिक सम्पत्ति र लेखापरीक्षणको अधिकार नेपालसँगै रहेको उनको दाबी छ। एमसीसीले दिएको फागुन १६ गते भित्रै नेपालमा अनुमोदन गराउनुपर्ने उनको भनाई छ। उनले एमसीसी इन्डो प्यासिफिक रणनीतिको अंग नभएको स्पष्ट पारे। उनले इण्डो प्यासिफिक र एमसीसी फरक भएकाले दुईबीच कुनै सम्बन्ध नभएको प्रस्ट्याए। उनले एमसीसी सम्झौता पछि सैन्य सम्झौता हुन्छ, अमेरिकी सेना आउँछ भन्नु गलत भएका जानकारी गराए। उनले भने,एमसीसी राष्ट्रको हितमा छ। अमेरिकी सेना आउँछ भन्ने कुरा गलत कुरा हो। इन्डो प्यासेफिक रणनीति पनि होइन, कानूनविपरीत पनि छैन। एमसीसी कुनै देशको विरुद्धमा नभएको स्पष्ट पार्दै भने, एमसीसी बीआरआईको विरुद्ध होइन। चीनको विरुद्ध पनि होइन। यो नेपालको विकासका निम्ति आवश्यक परियोजनाको विषय हो। कांग्रेस संसदीय दलको बैठकबाट बाहिरिँदै पत्रकारहरुसँग पनि महतले एमसीसी अनुमोदन नभए अमेरिकासँगको सम्बन्ध बिग्रन सक्ने बताए। एमसीसी विकासे परियोजना भएकाले यसमा राजनीति गर्न नहुने समेत उनको भनाइ थियो। पूर्व अर्थमन्त्रीसमेत रहेका महतले एमसीसी अनुमोदन हुन नसके अमेरिकासँग अविश्वास बढछ जसले नेपाललाई फाइदा नगर्ने बताए। कांग्रेस सभापति एवम् संसदीय दलका नेता शेरबहादुर देउवाले एमसीसी जसरीपनि पास गर्नुपर्ने धारणा राखेका छन्। बैठकलाई सम्बोधन गर्दै प्रधानमन्त्री देउवाले भने, विकास परियोजना हो। एमसीसीको बारेमा धेरै भ्रम छर्नुपर्दैन। पास गर्नुपर्छ। प्रधानमन्त्री देउवाले मंगलबार बिहान नेकपा (माओवादी केन्द्र) का अध्यक्ष पुष्पकमल दाहाल 'प्रचण्ड' र नेकपा एकीकृत समाजवादीका अध्यक्ष माधवकुमार नेपालसँग बुधबार बस्ने प्रतिनिधि सभाको बैठकमा एमसीसी टेबल गर्नुपर्ने धारणा राखेका थिए। त्यसमा प्रचण्ड र नेपाल करिबकरिब सहमत भएका छन्।"
कांग्रेस संसदीय बैठक : महाभियोग प्रस्ताव पारित गर्न आह्वान गर्ने निर्णय,"काठमाडौँ : नेपाली कांग्रेसको संसदीय दलको बैठक प्रधानन्यायाधीश चोलेन्द्र शमशेर जबरामाथि लगाइएको महाभियोग प्रस्ताव पारित गर्न आह्वान गर्ने निर्णय गरेको छ। कांग्रेसका महामन्त्री गगन थापाले बैठकले महाभियोग प्रस्ताव सम्वन्धनमा अन्य राजनीतिक दलहरुसँग छलफल गर्ने बैठकले निर्णय गरेको बताए। प्रधानन्यायाधीश जबरामाथि ९८ जना सांसदले संसदमा महाभियोग प्रस्ताव दर्ता गराएका थिए। उस्तै एमसीसी संसदमा टेबुल गर्न माग गर्ने निर्णय गरेको बताए। उनले भने, एमसीसी संसदमा अनुमोदन गर्ने प्रकृया अघि बढाउन आग्रह गर्ने निर्णय गरेको छ। एमसीसीमा कांग्रेसले द्वैध चरित्र देखाउँदैन। यो प्रस्ताव यसअघि संसदमा एमालेले टेबुल गरेको थियो।"
मेक्सिकोमा भ्यालेन्टाइन्स डेमा ६६१ जोडीले गरे सामूहिक विवाह,"मेक्सिको : प्रेम दिवसको रूपमा मनाउने गरिएको भ्यालेन्टाइन्स डेका अवसरमा मेक्सिकोमा सयौँ प्रेमीप्रेमिकाले विवाह गरेका छन्। मेक्सिकोमा सोमबार आयोजना गरिएको सामूहिक विवाह कार्यक्रममा ६६१ जोडीले विवाह गरेको समाचारमा जनाइएको छ। विवाह गर्नेमा ७४ वर्षीय फ्रान्सिस्को काल्भो र ६७ वर्षीया रोसाल्बा सिल्भाको जोडी पनि रहेको छ। उनीहरुको भेटघाट पाँच वर्षअगाडि भएको थियो। वैवाहिक कार्यक्रममा सहभागीहरूले वैवाहिक कार्यक्रम निकै रोमाञ्चक र पारिवारिक देखिएको अनुभव सुनाएका थिए। 'मेरो परिवारका दुई दिदीले यस्तै कार्यक्रम मार्फत यसअघि नै विवाह गर्नु भएको हो, उहाँहरु अहिले खुशी नै हुनुहुन्छ, त्यसैले मैले पनि यही तरिका अपनाएँ,' विवाह गरेका ४९ वर्षीय एक व्यक्तिले भने। धेरै जनाको विवाह भएकाले व्यवस्थापनमा केही कठिनाइ भने भएको आयोजकहरूले बताएका छन्। उनीहरूलाई कार्यक्रमस्थलमै विवाह दर्ता प्रमाणपत्र प्रदान पनि गरिएको थियो। 'एकै ठाउँमा एकैचोटी ६६१ जोडिको विवाह गर्दा चुनौती र कठिनाइ त अवश्य भयो,' व्यवस्थापनमा खटिएकी एक महिलाले भनिन्।"
संसदबाट एमसीसी पारित गर्ने कांग्रेसको निर्णय,"काठमाडौं : नेपाली कांग्रेस संसदीय दलको बैठकले एमसीसी पारित गर्नुपर्ने निर्णय गरेको छ। मंगलबार बिहान संघीय संसद भवनको ल्होत्से हलमा बसेको संसदीय दलको बैठकले एमसीसी संसदमा टेबल गरेर पारित गर्ने निर्णय गरेको हो। बैठकले एमसीसी सम्झौता संसद् बैठकमा टेबुल गर्न सरकारलाई आग्रह गर्ने र एमसीसीको सम्झौताको पक्षमा मतदान गर्ने निर्णय गरेको हो। बैठकपछि कांग्रेस महामन्त्री गगन थापाले ओली सरकारको नेतृत्व रहँदा पनि एमसीसी संसदमा टेबल गर्नुपर्ने धारणा राखेको स्मरण गराए। एमसिसी संसदमा पेश गर्ने निर्णय केपी ओली सरकार को हो। त्यो निर्णयको स्वामित्व लिँदै अहिलेको सरकारले प्रक्रिया अगाडि बढाएर संसदबाट पारित गर्ने निर्णय भएको छ । उनले भने, संसद एमसीसी सदनमा प्रस्तुत गरेपछि एमाले, माओवादी केन्द्र, एकीकृत समाजवादी पनि एमसीसीको पक्षमा आउँछ भन्ने कुराको बैठकले विश्वास लिएको छ। उनले देउवा सरकारले नाफा घाटा जे भएपनि कर्तव्य पूरा गर्ने बताए। उनले भने, सम्भवत: भोलिको संसद् बैठकमा एमसीसी पेस हुने प्रधानमन्त्री देउवाले विश्वास लिनुभएको छ। थापाले प्रधानमन्त्रीले सभामुखलाई एमसीसी टेबल गर्न भनिसकेको जानकारी दिए। थापाले महाअभियोग प्रस्ताव र एमसीसी प्रस्ताव पारित गराउन आवश्यक दुईतिहाइ मत पुर्याउन संसद्मा प्रतिनिधित्व गर्ने सबै राजनीतिक दलहरूसँग कांग्रेसले छलफल गर्ने जानकारी दिए। प्रधानन्यायाधीश चोलेन्द्र शम्शेर जबरालाई सत्ता गठबन्धनले संसदमा महाभियोग दर्ता गराएको छ। कानूनमन्त्री दिलेन्द्रप्रसाद बडूले बुधबारको संसद बैठकमा एमसीसी टेबल हुने बताए। उनले भने, सम्भवत: भोलिको सदनमा एमसीसी पेस हुन्छ। बैठकमा पूर्व अर्थमन्त्री एवम् कांग्रेसका नेता डा रामशरण महतले एमसीसी राष्ट्रहितमा रहेकाले अनुमोदन गर्नुपर्ने धारणा राखेका थिए। महतले एमसीसी पारित हुँदा रोजगारी बढ्ने, आर्थिक गतिविधि र लगानी बढ्ने धारणा राखेका हुन्। महतले एमसीसीको विरुद्धमा भ्रम सिर्जना गरेर सम्बन्ध बिगार्न नहुने पनि दाबी गरे। उनले भने, यो राष्ट्रको हितमा छ। राष्ट्रको हित विपरीत हामीले निर्णय गर्नु हुँदैन। एमसीसीले दिएको फागुन १६ गते भित्रै नेपालमा अनुमोदन गराउनुपर्ने उनको भनाई छ।"
प्रेमिल सौराहा,"चितवन : प्रेम दिवसमा संधै चहलपहल हुने सौराहामा यसपटक पर्यटकको चाप कम थियो। कोभिडको जोखिम कायमै रहेका कारण सौराहामा पर्यटकहरूको चहलपहल खासै देखिएन। विगत दुई वर्षदेखि थलिएको यहाँको व्यवसायलाई उकास्न व्यवसायीले यसपटक सौराहालाई प्रेमिल बनाए। बेलुनले पर्यटकीय नगरी सौराहा झकिझकाउ पारियो। पर्यटकलाई आकर्षित गर्न व्यवसायीले प्रेम दिवसलाई लक्षित गरेर विभिन्न प्याकेज ल्याए। हरेक पटक प्रेम दिवसमा खाना महोत्सव हुन्थ्यो। कोभिडका कारण लगातार दुई वर्ष खाना महोत्सव हुन पाएन। यस पटक भने सौराहाका व्यवसायीले फरक तरिका अपनाएका छन्। पर्यटनलाई चलायमान बनाउन सौराहलाई बेलुनले सिंगारिएको छ। हरेक वर्ष खाना महोत्सव गथ्यौं। कोभिडले महोत्सव आयोजना गर्न नपाएपछि केही फरक काम गरौं भनेर बेलुनमय बनाएका हौं, रेवान सौराहाका अध्यक्ष नरेश गिरीले भने, सौराहा खुला छ भनेर प्रेममय सन्देश दिन खोजेका हौं। रेस्टुरेन्ट एन्ड बार एसोसिएसन रेवानले सौराहालाई चलायमान बनाउन नयाँ कार्यक्रम ल्याएको हो। लामो समय सुनसान रहेको सौराहामा अहिले बेग्लै रौनकता थपिएको छ। कार्यक्रम संयोजक अम्बिका भट्टले विगतका वर्षमाझैं यस वर्ष पनि भ्यालेन्टाइन डेका माध्यमबाट सौराहामा रौनक बढाउन खोजिएको बताइन्। ठूला कार्यक्रम नगरे पनि सौराहमा पर्यटक आकर्षित गर्न यो प्रयास गरिएको हो, उनले भनिन्। प्रेम दिवसका अवसरमा सौराहाको घण्टाघर चोकदेखि राप्ती किनारसम्म सजिसजाउ गरिएको थियो। जनजातिको झाँकीसहित साँस्कृतिक कार्यक्रम आयोजना गरिएको थियो। यस्ता कार्यक्रमले पर्यटन क्षेत्र उकास्न टेवा पुग्छ भन्ने लागेको छ, पर्यटन व्यवसायी रामकुमार अर्यालले भने।"
"विराटनगरमा चुनावी सरगर्मी बढ्दै, प्रमुख पार्टीमा नै बढी आकांक्षी","विराटनगर : प्रदेश १को एक मात्र महानगरपालिका विराटनगर महानगरपालिमा चुनावी सरगर्मी बढ्दै गएको छ। स्थानीय तहको निर्वाचनको मिति घोषणा संगै प्रमुख दलहरुमा प्रमुख र उपप्रमुखका आकांक्षीहरु धेरै भएका छन्। कांग्रेसले गत वर्षको निर्वाचनमा प्रमुख र उपप्रमुख पदमा सानदार विजय प्राप्त गरेपछि कांग्रेसमा यस पटक धेरै आकांक्षी भएका हुन्। आकांक्षीहरुले वडा र टोलस्तरमा बिहान तदातालाई भेट्न घुम्न थालेका छन्। कतिपय पार्टीले पार्टीका सम्पर्क कार्यालयसमेत खोल्न थालेका छन्। नेपाली कांग्रेसका भिम पराजुली प्रमुख र उपप्रमुखमा ईन्दीरा कार्की निर्वाचित भएको विराटनगर महानगरपालिकामा कांग्रेस, नेकपा एमाले, जनता समाजवादी पार्टी र नेकपा एकीकृत समाजवादी)का आकांक्षी भएका छन्। यद्यपी कांग्रेसले हाल उम्मेदवारको कुनै मापढण्ड तोकेको छैन। कांग्रेसका उपसभापति नागेश कोईरालाले पार्टी भित्र राम्रो काम गरेका र लोकप्रिय भएकालाई उम्मेदवार बनाउने योजना रहेको बताए। कांग्रेसमा विराटनगर महानगरपालिकाका वर्तमान मेयर भीम पराजुली, कांग्रेसका मोरङ उपसभापति नागेश कोइराला र विराटनगर नगरसभापति दीपक चापागाईं, रञ्जित झा, अरुण गुप्ताले टिकटमा दाबेदारी प्रस्तुत गरेका हुन्। केन्द्रीय सदस्य अमृत अर्याल र डिला सङ्ग्रौलाले पनि मेयरमा उठ्ने इच्छा देखाएका छन्। विराटनगरका मेयर तथा नेपाली कांग्रेसका केन्द्रीय सदस्य पराजुलीले यसअघि नै आफू मेयरको दाबेदार रहेको र पार्टीले टिकट दिए पुन उम्मेदवार बन्ने सार्वजनिक कार्यक्रममा नै इक्छा व्यक्ति गरेका छन्। कांग्रेसका मोरङ उपसभापति नागेश कोइराला आफू एक सय १० प्रतिशत मेयरको उम्मेदार बन्ने बताए। तरुणदलको १३ वर्ष सभापतिसंगै कांग्रेसको ५ वर्ष कोषध्यक्षसंगै ५ वर्ष सचिव भएर उपसभापति भएको अवस्थामा आफै नै प्रमुख दावेदार भएको उनले दावी गरे। कति त्याग गर्ने उनले भनेअब मेरो पालो हो। कार्यकर्ताले पनि आफूलाई नै चाहेकाले टिकट पाउने बताए। नगर सभापति दीपक चापागाईं नगर सभापति मेयरको उम्मेदवार बन्ने परम्परा कांग्रेसमा भएकाले आफ्नो विकल्प नभएको उनले बताए। ईनरुवा, धरान र विराटनगर महानगरपालिमासमेत नगर सभापतिले नै मेयरको टिकट पाए उनले भनेयसपटक म नगर अध्यक्ष भएकाले आफू नै प्रमुख दावेदार हुँ। उनले केन्द्रीय सदस्य र मन्त्री बन्ने लाईनमा रहेका पनि आकांक्षी देखाउने गरेको बताउदै उनले भनेउहाँहरु संघीय र प्रदेशको राजनीतिमा जानुहुन्छ। नेकपा एमालेका अध्यक्ष ऋीसिकेश पोखरेलले इक्छा देखाउदैँमा टिकट नपाउने बताए। जनताले रुचाएको जनभावना र प्रतिस्पर्धी हेरेर जित्नेलाई पार्टीले मेयरको उम्मेदवार बनाउने बताए। यद्यपी एमालेबाट बाबुराम कार्की र सागर थापाले मेयरको आकांक्षीकोरुपमा अघि बढेका छन्। आकांक्षा देखाएर टिकट पाउने परम्परामा एमाले अब छैन उनले भनेजनभावना अनुसार टिकट पाउने छ। नेकपा (एकीकृत समाजवादी)ले हालसम्म उम्मेदार बनाउने कुनै मापढण्ड नबनाएको जनाएको छ। सो पार्टीबाट महानगर ईन्चार्ज महेश रेग्मी र जिल्लाका प्रवक्ता वासिम आलमको चर्चा रहेको छ। वासिम निरन्तररुपमा महानगरभित्र विपन्न वर्गलाई खाना खुवाउने र न्यानो लुगा वितरण लगायता जनलक्षित कार्यक्रम गर्ने काम गरिहेका युवाहरु लोकप्रिय भएकाले उनको प्रवल दावेदारी रहेको छ। त्यस्तै जसपामा पनि आधा दर्जन आकांक्षी देखिएका छन्। गत वर्षको निर्वाचनमा जसपाका उम्मेदवार उमेश यादवले अध्यधिक मत ल्याएर पनि बदरका कारण पराजय भोगेको थियो। यस पटक पनि प्रवल दावेदारी प्रस्तुत गरेका छन्। उनले निरन्तररुपमा टोलटोलमा घरदैलो गर्दे आएका छन्। त्यसैगरी जसपाबाट नगर अध्यक्ष अमरेन्द्र यादवले पनि मेयरमा आकांक्षा देखाएका छन्। यादवद्वयसंगै भरत दहाल र भुराज रायले पनि मेयरमा इक्छा देखाएको जसपाले जनाएको छ। जसपाका जिल्ला अध्यक्ष राजकुमार यादवले हालसम्म केन्द्रीय कमिटीले कुनै सर्कुलर नपठाएकाले उम्मेदवार बनाउने बारे कुनै बहस पार्टी भित्र नचलेको बताए। नेकपा माओवादी केन्द्रले समाजमा लोकप्रिय भएको र जित्न सकिनेलाई उम्मेदवार बनाउने जनाएको छ। सो पार्टीमा भोगेन्द्र यादव प्रवल दाबेदारकोरुपमा रहेका छन्। प्रदेश सचिव सुशिल उप्रेतीले यादवसंगै नम्रता न्योपाने र नविन पौडेलले पनि उम्मेदवार बन्ने ईक्छा देखाएको जानकारी दिए। गत वर्षको निर्वाचनमा यादव एक महिनाभन्दा बढी चुनावी प्रचार गरिसकेपछि जसपासंग चुनावी तालमेल हुँदा पछि हटेका थिए।"
अख्तियारको प्रवक्तामा भण्डारी,"काठमाडौं : अख्तियार दुरुपयोग अनुसन्धान आयोगको प्रवक्ताको जिम्मेवारी सहसचिव श्यामप्रसाद भण्डारीलाई दिइएको छ। आयोगले मंगलार उनलाई प्रवक्ताको जिम्मेवारी दिएको हो। आयोगले मंगलबार विज्ञप्ति जारी गर्दै भण्डारीलाई प्रवक्ताको जिम्मेवारी दिएको जानकारी गराएको हो। 'अख्तियार दुरुपयोग अनुसन्धान आयोगको प्रवक्ताको जिम्मेवारीमा यस आयोगका सहसचिव श्याम प्रसाद भण्डारीलाई आजैका मितिदेखि तोकिएको व्यहोरा सम्बन्धित सबैमा जानकारीका लागि अनुरोध छ,'अख्तियारले विज्ञप्तिमा भनेको छ ।"
भारतमा कोरोना संक्रमण घट्यो : पछिल्लो २४ घण्टामा २७ हजार सङ्क्रमित,नयाँ दिल्ली : भारतमा कोरोना भाइरसबाट दैनिक सङ्क्रमितहरुको सङ्ख्या दिनप्रति दिन घट्दै गइरहेको छ। सरकारी अधिकारीले मङ्गलबार बिहान दिएको जानकारी अनुसार पछिल्लो २४ घण्टामा २७ हजार ४०९ जना नयाँ सङ्क्रमित फेला परेका हुन्। सोही अवधिमा सङ्क्रमणमुक्त भएकाहरुको सङ्ख्या भने ८२ हजार ८१७ रहेको छ। एकै अवधिमा कोरोनाभाइरसबाट नयाँ सङ्क्रमित भएकाहरुको सङ्ख्याभन्दा सङ्क्रमणमुक्त भएकाहरुको सङ्ख्या धेरै रहेकाले सक्रिय सङ्क्रमितहरुको सङ्ख्या घट्दै गएको छ। अधिकारीहरुका अनुसार भारतमा अहिले कोरोनाभाइरसबाट सङ्क्रमितको सङ्ख्या चार लाख २३ हजार १२७ रहेको छ। अहिलेसम्म सङ्क्रमणमुक्त भएकाहरुको सङ्ख्या भने चार करोड १७ लाख ६० हजार ४५८ रहेको संघीय स्वास्थ्य मन्त्रालयले जनाएको छ। कोरोनाभाइरसका कारण भारतमा पछिल्लो एक दिनमा ३४७ जनाको मृत्यु भएको पनि मन्त्रालयका अधिकारीहरुले जनाएका छन्।
सुबिसुको सुपर रफ्तार अफर,"काठमाडौँ : नेपालको सूचना तथा संचार क्षेत्रमा अग्रणी केबल टेलिभिजन, इन्टरनेट र नेटवर्क सेवा प्रदायक कम्पनी सुबिसु केबलनेट लिमिटेडले सेवाग्राहीको निम्ति सुपर रफ्तार अफर ल्याएको छ। यस अफर अन्तर्गत सेवाग्राहीले ६५० एमबीपिएस सम्मको उच्च गतिको इन्टरनेटको लाभ उठाउन सक्ने कम्पनीले जनाएको छ। इन्टरनेटको बढ्दो माग र उच्चस्तरीय सेवालाई पूर्णरुप दिन कम्पनीले यस अफर ल्याइएको जनाएको हो। आफनो आवश्यक्ता अनुरुप सेवाग्राहीले उच्च गतिको इन्टरनेट सेवा अब न्युनतम मुल्यमा प्राप्त गर्नेछन्। ६५० एमबीपिएसको इन्टरनेटको साथमा ४ वटा क्लीयर टिभी सब्सकृप्सनको वार्षिक सेवा मात्र रु १७७० प्रति महिनामा प्राप्त गर्ने र सर्त तथा नियमहरु लागु हुने कम्पनीले जनाएको हो।"
चिठ्ठा पर्यो भन्दै ठगी गर्ने गिरोह सक्रिय : सचेत रहन प्रहरीको अनुरोध,"काठमाडौं : पछिल्लो समय रकम चिठ्ठा पर्यो भन्दै ठगी गर्ने गिरोह सक्रिय रहेकोले सचेत रहन प्रहरीले अनुरोध गरेको छ। विद्युतीय कारोबारमार्फत ठगी बढेकोले सचेत रहन प्रहरी प्रधान कार्यालय, साइबर ब्यूरो, भोटाहिटी काठमाडौंले अनुरोध गरेको हो। 'पछिल्लो समयमा विद्युतीय आर्थिक कारोबार बढिरहेको अवस्थामा केही समयदेखि केही व्यक्ति, अपराधिक समुहले प्रविधिको दुरुपयोग गरी सामाजिक सञ्जाल ह्वाट्सएप, भाइबर, इमो लगायतका विभिन्न समाजिक सञ्जालमार्फत भिडियो, अडियो तथा म्यासेज गरी मोबाइल बैंकिङ प्रयोगकर्ताको नाम तथा पासवर्ड माग्ने, नक्कली वेवसाइड बनाइ ग्राहकहरुको गोप्य सुचना लिने तथा तपाईंलाई यति रकम चिठ्ठा परेको छ र उक्त चिठ्ठा परेबापत ट्याक्स भर्नुपर्ने भएकोले बैङ्क तथा अनलाईन पेमेन्ट गेटवेमा पैसा जम्मा गर्न लगाई ठगी गर्ने प्रवृत्ति बढिरहेको पाइएको हुँदा यस्ता भ्रामक कुरामा विश्वास नगर्नु हुन साथै कुनै पनि माध्यमबाट आफ्नो गोप्य पासवर्ड, ओटीपी कोड वा संवेदनशील विषयको जानकारी कोही कसैलाई पनि नदिई प्रविधिको दुरुपयोगबाट बच्न तथा ठगी हुनबाट सतर्कता अपनाउन साइबर ब्यूरो अनुरोध गर्दछ', साइबर ब्यूरोले निकालेको विज्ञप्तिमा उल्लेख छ। नेपाल राष्ट्र बैंक भुक्तानी प्रणाली विभाग र विदेशी विनिमय ब्यवस्थापन विभागद्वारा समय समयमा विद्युतीय माध्यमबाट वित्तीय कारोबार गर्दा हुन सक्ने जोखिमका सम्बन्धमा सर्वसाधारणका लागि जारी भएका सूचना समेतबाट जानकारी लिनु हुन अनुरोध गरेका छन्।"
कांग्रेस कार्यसम्पादन समिति बैठक सुरु,"काठमाडौं : नेपाली कांग्रेसको केन्द्रीय कार्यसम्पादन समिति बैठक सुरु भएको छ । केन्द्रीय कार्यालय सानेपामा सुरु भएको बैठकमा सभापति एवं प्रधानमन्त्री शेरबहादुर देउवासहितका नेताहरु सहभागी छन् । बैठकले भ्रातृ संगठनहरुको संशोधित विधान पारित गर्ने, भ्रातृ तथा शुभेच्छुक संस्थाको अधिवेशन गराउने, १६ जिल्लाको अधिवेशन, वडा तथा पालिका अधिवेशनको तयारी, स्थानीय तहको निर्वाचनको तयारी, प्रधानन्यायाधीशमाथिको महाभियोग, एमसीसीलगायत विषयमा निर्णय गर्नेछन् । कांग्रेस कार्यसम्पादन समिति बैठक बिहीबारदेखि चलिरहेको छ । कार्यसम्पादनको निर्णयपछि त्यसलाई अनुमोदन गर्न केन्द्रीय समिति बैठक बस्नेछ ।"
नेपाल लाइफको नेपाल लाइफ आइइन्स्योर जीवन बीमा योजना,"काठमाडौँ : नेपाल लाइफ इन्स्योरेन्स कम्पनी लिमिटेडले न्यून लगानीमा अधिकतम जोखिम बहन गर्ने नेपाल लाइफ आइइन्स्योर जीवन बीमा योजना ल्याएको छ। बजारको माग र आवश्यकतालाई मध्यनजर गरी सबैमा जीवन बीमाको पहुँच पुर्याउने उद्देश्यका साथ विभिन्न विशेषताहरु रहेका जीवन बीमा योजनाहरु ल्याउने गरेको छ। यसै सन्दर्भमा नेपाल लाइफले नेपाल लाइफ आइइन्स्योर जीवन बीमा योजना ल्याएको जनाएको छ। के छन् विशेषता ? नेपाल लाइफ आइइन्स्योर जीवन बीमा योजना मुनाफामा सरिक नहुने म्यादी जीवन बीमा योजना हो। १८ वर्षदेखि ६० वर्ष उमेर समुहका व्यक्ति यो जीवन योजनामा सामेल हुन सक्नेछन्। न्यूनतम ५ वर्षदेखि अधिकतम २५ वर्षसम्मको बीमा अवधि लिन सकिने आइइन्स्योर जीवन बीमामा बीमा समाप्ति अधिकतम उमेर भने ६५ वर्ष कायम गरिएको छ। आफ्नो आम्दामी वा सुविधाका आधारमा वार्षिक, अर्धवार्षिक, त्रैमासिक , मासिक र एकमुष्ठ तरिकाले बीमा शुल्क भुक्तानी गर्न सकिने कम्पनीले जनाएको छ। कम्पनीका अनुसार न्यूनतम बीमांक रकम एक लाख रुपैयाँदेखि अधिकतम बीमांक रकम एक करोड रुपैयाँसम्मको बीमा गर्न सकिने छ। यस्ता छन् योजनामा समावेश भएका सुविधाहरु बीमा शुल्क तिर्ने तरिका अनुसार छुट वा थप शुल्कको व्यवस्था गरिएको छ। जस अनुसार वार्षिक बीमा शुल्क भुक्तानी तरिका छनौट गर्दा १ प्रतिशत छुट, अर्ध वार्षिक बीमा शुल्क भुक्तानी तरिका छनौट गर्दा छैन, त्रैमासिक बीमा शुल्क भुक्तानी तरिका छनौट गर्दा ३ प्रतिशत थप र मासिक बीमा शुल्क भुक्तानी तरिका छनौट गदा ६ प्रतिशत थप शुल्क लाग्नेछ। त्यसैगरी बीमांकको आधारमा समेत छुटको व्यवस्था गरिएको छ। २५ लाख रुपैयाँसम्मको बीमांकमा छुटको व्यवस्था छैन भने २५ लाख रुपैयाँभन्दा माथि बीमांकको बीमा शुल्कमा १ प्रतिशत छुटको व्यवस्था गरिएको कम्पनीको भनाइ छ। समर्पण तथा कर्जा सुविधा वार्षिक ३ किस्ता बीमाशुल्क भुक्तानी गर्नुको साथै बीमा प्रारम्भ मिति बाट ३ वर्ष पूरा भए पश्चात समर्पण मूल्य प्राप्त गर्न सकिनेछ। तर यस जीवन बीमा योजनामा कर्जा सुविधा उपलब्ध छैन। दुर्घटना मृत्यु लाभ सुविधा : (ऐच्छिक) १८ वर्षदेखिका बीमितले अतिरिक्त बीमाशुल्क तिरेर बीमांक रकम बराबर अधिकतम एक करोड रुपैयाँसम्मको दुर्घटना मृत्यु लाभ ऐच्छिक सुविधा लिन सक्नेछन्। बीमांक रकम भुक्तानी पाउने अवस्था : पूर्णअवधि भुक्तानी : बीमालेख चालु रही बीमा अवधि भुक्तानी पश्चातसम्म बीमित जीवित रहेमा बीमितले भुक्तानी गरेको बीमा शुल्क बराबरको रकम (ऐच्छिक सुविधा लिनेको हकमा ऐच्छिक सुविधा बापत तिरेको रकम बाहेक) बीमितलाई फिर्ता दिइने छ। मृत्यु दाबी भुक्तानी : बीमालेख चालु भएको एक वर्ष भित्र दुर्घटना बाहेक अन्य जुनसुकै कारणबाट (बीमालेख अन्तर्गत नपर्ने जोखिमहरु बाहेक) बीमितको मृत्यु भएमा बीमीतले भुक्तानी गरेको बीमा शुल्क रकम मात्र फिर्ता दिइने छ। बीमालेख चालु भएको एक वर्ष भित्र दुर्घटनाको कारणबाट (बीमालेख अन्तर्गत नपर्ने जोखिमहरु बाहेक) बीमितको मृत्यु भएमा बीमांक रकम भुक्तानी दिइने छ। बीमालेख चालु भएको एक वर्ष पश्चात बीमा अवधि भित्र जुनसुकै कारणबाट (बीमालेख अन्तर्गत नपर्ने जोखिमहरु बाहेक) बीमितको मृत्यु भएमा बीमांक रकम भुक्तानी दिइने छ। यदि दुर्घटना मृत्यु लाभ सुविधा लिएको बीमालेखमा बीमितको दुर्घटनाको कारणबाट मृत्यु भएमा बीमालेखमा उल्लेख भएको बीमांक रकम तथा दुर्घटना मृत्यु लाभ सुविधा बापतकोे बीमांक रकम एकमुष्ट भुक्तानी दिइनेछ।"
"सेयर बजारमा हरियाली, ५३ अंकले बढ्यो नेप्से, ३ अर्ब बढीको कारोबार","काठमाडौं : सेयर कारोबारको तेस्रो दिन मंगलबार नेप्से परिसूचक दोहोरो अंकले बढेको छ। यसदिन नेप्से ५३३० अंकले वृद्धि भएर २७ सय ५४२८ विन्दुमा बन्द भएको हो। यस्तै सेन्सेटिभ इण्डेक्स पनि दोहोरो अंकले बढेको छ। सेन्सेटिभ इण्डेक्स १०८३ अंकले बढेर ५२२१३ पुगेको छ। यसदिन २२४ कम्पनीको ६३ लाख ४३ हजार २२८ कित्ता सेयर ३ अर्ब २३ करोड ३३ लाख १८ हजार ६१४ रुपैयाँमा खरिदबिक्री भयो। यसदिन कारोबारमा आएका १३ वटै समूहको सूचक बढेको छ। जलविद्युत समूहको सूचक सर्वाचिक ४३२ प्रतिशतले बढेको छ। यस्तै अन्य समूहको सूचक ३३८ प्रतिशतले बढ्दा वित्तको २८५, लघुवित्तको २८२, लगानीको २४९,विकास बैंकको २७१ प्रतिशतले सेयर मूल्य बढेको हो। यस्तै निर्जीव विमाको १४९, जीवन विमाको १२५, व्यापारको १३५ र होटल तथा पर्यटनको १६३ प्रतिशतले मूल्य बढेको छ। यसदिन एउटा मात्रै कम्पनीको सेयर सकारात्मक सर्किट लेभलमा कारोबार भयो। न्यादी हाइड्रोपावरको सेयर मूल्य १० प्रतिशतले बढेको हो। तेह्रथुम पावर कम्पनीको ८७० प्रतिशत र हिमालय उर्जा विकास कम्पनीको ७७५ प्रतिशतले सेयर मूल्य बढेको हो। यसदिन कारोबार रकमका आधारमा हिमालयन डिस्टिलेरी अग्रस्थानमा रह्यो। सो कम्पनीको २२ करोड ७७ लाख बढी मूल्यमा सेयर खरिदबिक्री भयो। यस्तै नेसनल हाइड्रो पावरको १८ करोड बढीको सेयर कारोबार गर्न सफल भयो।"
घरमै फेला परे फरार अभियुक्तहरु,राजविराज : घरमै बसे पनि लामो समयदेखि फरार सूचीमा रहेका दुई जना अभियुक्तलाई सप्तरी प्रहरीले पक्राउ गरी जेल चलान गरेको छ। फरार अभियुक्तहरुको खोजीमा रहेको सप्तरी प्रहरीले बोक्सीको आरोप लगाएर फरार रहेका र सवारी ज्यान मुद्दामा फरार रहेका अभियुक्तलाई पक्राउ गरेको जनाएको छ। कथित बोक्सीको आरोप लगाउदैँ ०६६ वैशाख ६ गते कुटपिट गर्ने अभियुक्त सप्तरीको राजगढ गाउँपालिका२ का रामबिलास यादव १२ वर्षपछि पक्राउ परेका हुन्। घटनाका बेला रामविलासको उमेर २५ वर्षको थियो। खोजतलासको क्रममा यादवलाई उनकै गाउँघरमा फेला पारी पक्राउ गरिएको सप्तरीका डिएसपी माधवप्रसाद काफ्लेले बताए। सप्तरी प्रहरीका अनुसार राजगढ गाउँपालिका२ की ४० वर्षीया सरस्वतीदेवी खंगको उजुरीमा कथित बोक्सीको आरोप लगाउने अभियुक्त यादवलाई सप्तरी जिल्ला अदालतले २०६७ माघ १८ गते ३ महिना कैद सजाय र १० हजार रुपियाँ जरिवाना ठहर हुने फैसला गरेको थियो। तत्कालिन पुनरावेदन अदालत राजबिराजको इजलाशले २०७१ मङ्सिर २९ गते सो फैसला सदर गरेको थियो। यसैगरी सवारी ज्यान मुद्दामा फरार रहेका अभियुक्त राजविराज नगरपालिका६ का ३३ वर्षीय ललनकुमार देवसमेत पक्राउ परेका छन्। जिल्ला अदालतबाट कैद तथा जरिवाना ठहर भई फरार रहेका अभियुक्तलाई खोजतलाशका क्रममा उनकै घरमा फेला पारिएको प्रहरीले जनाएको छ। अमरेन्द्रकुमार झाको जाहेरीमा सप्तरी जिल्ला अदालतले ०७४ असार ५ गते देवलाई ५ महिना कैद र २ हजार रुपियाँ जरिवाना गर्ने फैसला गरेको थियो। डिएसपी काफ्लेका अनुसार पक्राउ परेका दुबै अभियुक्तलाई सप्तरी जिल्ला अदालतको आदेशअनुसार कैद भुक्तानको लागि राजविराज कारागार पठाइएको छ। प्रदेश प्रहरी कार्यालयको तथ्यांकअनुसार ६ महिनाको अवधिमा ९५२ जना फरार अभियुक्त पक्राउ परेका छन्। आर्थिक वर्षको पहिलो ६ महिनाको अवधिमा ९५२ जना पक्राउ पर्दा ३६५ वर्ष २ महिना ३ दिन कैद तथा ३ करोड ७९ लाख ६६ हजार ७१४ रुपियाँ जरिवाना असुल भएको मधेस प्रदेश प्रहरी कार्यालयका प्रवक्ता एवम सूचना अधिकारी तुलबहादुर अधिकारीले जानकारी दिए।
शर्माको निधनबाट नेपाली साहित्यले एक कुशल साधक गुमायो : राष्ट्रपति,"काठमाडौं : राष्ट्रपति विद्यादेवी भण्डारीले अग्रणी साहित्यकार डा तारानाथ शर्माको निधनप्रति दुःख व्यक्त गरेकी छन्। राष्ट्रपति भण्डारीले शर्माको निधनबाट नेपाली साहित्यले एक कुशल साधक गुमाएको बताएकी छन्। सामाजिक सञ्जाल ट्विटरमार्फत राष्ट्रपति भण्डारीले भनेकी छन्,'प्रखर समालोचक एवम् नेपाली भाषामा झर्रोवादी आन्दोलनका अग्रणी डा तारानाथ शर्माको निधनबाट नेपाली साहित्यले एक कुशल साधक गुमाएको छ । आफ्ना दर्जनौं कृतिका माध्यमबाट उहाँ हामीबीच अमर रहनुहुनेछ । दिवङ्गत शर्माप्रति हार्दिक श्रद्धाञ्जलि तथा शोकाकुल परिवारमा गहिरो समवेदना व्यक्त गर्दछु ।' मंगलबार बिहान आफ्नै निवासमा शर्माको निधन भएको थियो। प्रख्यात समालोचक तारानाथ शर्माको निधन"
मधेश सरकारको चार वर्ष : महिला सशक्तिकरण र पूर्वाधार विकास प्राथमिकतामा,"मनिका झा जनकपुरधाम : मधेश प्रदेश सरकारले स्थापनाको चार वर्ष पुगेको अवसरमा आफ्ना उपलब्धीहरु सार्वजनिक गरेको छ । मंगलबार मुख्यमन्त्री लालबाबु राउतले पत्रकार सम्मेलनको आयोजना गरि चार वर्षको अवधिमा सरकारले गरेका काम, कारवाहीको विषयमा जानकारी गराएका हुन् । कर्मचारी अभाव, संघ सरकारको पूर्वाग्रह र सीमित स्रोत साधनबाट हामीले प्रदेशवासीका लागि सक्दो उपलब्धीमूलक कामहरु गर्ने प्रयास गरेका छौं, मुख्यमन्त्री राउतले भने, मधेश आन्दोलनको जगमा स्थापित प्रदेशको नामाकरण मधेश प्रदेश राखेका छौं भने राजधानी जनकपुर तोकिएको छ यो ठूलो उपलब्धी हो । मुख्यमन्त्री राउतले महिला सशक्तिकरण र भौतिक पूर्वाधारलाई विशेष प्राथमिकतामा राखेर सरकारले कामकाज सञ्चालन गरेको बताए । यस अवधिमा सरकारले गरेका कामहरुमा कही कतै नियम विपरित वा अपारदर्शी देखिएको छ भने अख्तियारलगायत जुनसुकै निकायलाई छानविन प्रक्रिया अघि बढाउन राउतले आग्रह गरे । चार वर्षको अवधिमा प्रदेशका ८ जिल्लामा २२४ किलोमिटर सडक कालोपत्रे र २३७ किलोमिटर ढलान निर्माण गरेको सरकारले ६४ वटै निर्वाचन क्षेत्रमा ५ किलोमिटर सडक कालोपत्रे गर्नका लागि बोलपत्र सूचना प्रकाशन भई सकेको राउतले जानकारी गराए । त्यसैगरी यस अवधिमा २२५ किलोमिटर माटो सडक, ९३७ किलोमिटर ग्राभेल सडक निर्माण भएको छ भने २९२ कल्भर्ट र ३२ वटा पुल निर्माणको काम सकिएको जनाइएको छ । सिंचाईतर्फ ३४ हेडबक्स निर्माण गरिएको, १७४ किमि कच्ची नहर निर्माण, २९ किमि पक्की नगर निर्माण र ७८ किमि तटबन्द निर्माण भएको उपलब्धीमा उल्लेख छ । ८०७४ हेक्टर खेतीयोग्य जग्गा संरक्षण, ५३ किमि बस्ती संरक्षण र २६ किमि घाट निर्माण गरिएको छ । महिला सशक्तिकरणका लागि छोरीहरुको सुरक्षा, शिक्षातर्फ मुख्यमन्त्री बेटी पढाउ,बेटी बचाउ अभियानअन्तर्गत हाल सम्म ५ हजार ६ सय ६६ जना छोरीहरुको नाममा बीस वर्षपछि तीन लाख पाउने गरी छोरी शिक्षा मुद्दती बचत खाता खोलेर प्रदेश सरकारबाट रकम जम्मा भएको मुख्यमन्त्री राउतले बताए । छोरीहरुलाई विद्यालयमा पहुँच पुर्याउन र प्रोत्साहित गर्ने उद्देश्यले जम्मा ७७९ वटा सामुदायिक विद्यालयहरुमा ३७,३५४ थान साईकल खरिद गरी वितरण गरिएको जनाइएको छ । त्यसैगरी सामुदायिक विद्यालयमा अध्ययन गरि एसईई परीक्षामा उत्कृष्ट अंक प्राप्त गर्न सफल सबै जिल्लाका उत्कृष्ट २८ जना छात्रालाई जनही प्रथम, द्धितीय र तृतीयगरी क्रमशः २५ हजार, २० हजार र १५ हजार रुपैंयाका दरले रकम प्रदान गरिएको छ । मुख्यमन्त्री स्वच्छता अभियानअन्तर्गत २७ वटा पोखरीको सौन्दर्यीकरण, ६० वटा सार्वजनिक शौचालय निर्माण, जनकपुरको उत्तरी भेग र सिरहा जिल्लामा २० वटा ईनार निर्माण, सय वटा सामुदायिक विद्यालयहरु लगायत अन्य सार्वजनिक स्थलहरुमा खानेपानी सुविधा पुर्याउन डेढ सय वटा ह्यान्ड पम्प जडान गरिएको प्रगति विवरणमा उल्लेख छ ।"
२१ किलो चाँदीका गरगहनासहित पक्राउ,"दैलेख : दैलेख प्रहरीले २१ किलो चाँदीका गरगहनासहित ५५ लाख ४० हजार एक सय ३९ मूल्य बराबरको सामग्री बरामद गरेको छ। कर्णाली प्रदेशको राजधानी वीरेन्द्रनगर सुर्खेतबाट दैलेख आउँदै गरेको भे १ च ३२१३ नम्बरको डबल क्याप बोलेरोमा अवैध सामान ल्याईदैँछ भन्ने सूचनाका आधारमा प्रहरीले उक्त मूल्य बराबरको सामग्री बरामद गरेको हो। दैलेख प्रहरी प्रमुख भुवनेश्वरप्रसाद साहका अनुसार चाँदीका गहनालगायतका सामग्रीसहित गाडीमा सवार साबिकको नारायणपुर गाविस९ कैलाली घर भई हाल दाङको तुल्सीपुर उपमहानगरपालिका१७ बस्ने डम्बरप्रसाद ढुंगाना र चालक टिकापुर नगरपालिका९ कैलाली घर भई हाल बिरेन्द्रनगर नगरपालिका४ एरिचोक सुर्खेत बस्ने २६ वर्षीय दिपक पाण्डे पक्राउ परेका छन्। गाडी ल्याईएको अन्दाजी २४ लाख ७६ हजार ६ सय ५० रुपैयाँ बराबरको २१७२५ किलोग्राम चाँदीका गहनाहरु पोते, पत्थरहरु र गहना राख्न प्रयोग हुने डिम्बाहरु अन्दाजी एक लाख ६३ हजार ४ सय ८९ रुपैयाँ मुल्य बराबरको सामग्री बरामद गरिएको डीएसपी साहले बताए। डीएसपी साहका अनुसार २९ लाख मुल्य बराबरको भे १ ज ३२१३ नम्बरको डवल क्याप बोलेरो गाडीसमेत नियन्त्रणमा लिईएको प्रहरीले जनाइको छ। बरामद भएका चाँदीका गरगहना लगाएतका सामग्रीसहित गाडीलाई आवश्यक कारवाहीका लागि राजश्व अनुसन्धान कार्यालय कोहलपुर बाँके पठाईएको डीएसपी साहले जानकारी दिए।"
अहंकारको फल,"जंगलमा एउटा घमण्डी सिंह बस्थ्यो। उसको डरले जंगली जनावर भागीभागी हिँड्थे। तै पनि कतिपय लुकिछिपी हिँडे पनि सिंहको आहार बन्थे। एक दिन सिंह बाख्रो खाएर ओडारमा भर्खर सुतेको मात्र थियो एउटा लामखुट्टेले कानमा भुनभुन गर्न थाल्यो। संसारकै राजा हुँ जस्तो गर्दै आएको सिंहलाई जाबो लामखुट्टेले निद्रा बिथोलेको मन परेन। तर, यतिबेला ऊ कसैसँग झगडा गर्ने मुडमा थिएन। नाथे लामखुट्टेसँग झगडा गरेर के इज्जत फाल्नु जस्तो लागिरहेको थियो। त्यसैले वास्ता नगरेजस्तो गरी बिस्तारै भन्यो चुप लागन यार ! निद्रा लागेको छ, सुत्न चाहन्छु। सुतेकाको निद्रा बिथोल्नु पाप हो भन्ने थाहा छैन ? तर, लामखुट्टले भने नसुनेजस्तो गरी आफ्नो काम जारी राख्यो। सिंहलाई लामुखुट्टेले आफ्नो आदेश नटेरेको जस्तो लाग्यो र कट्किँदै भन्यो ओ ! भनेको सुन्दैनस्। मलाई कडा निद्रा लागेको छ, बिथोल्ने काम नगर भनेको होइन ? भुँनभुँन गर्न तत्काल बन्द गर्छस् कि ठेगान लगाइदिऊँ ? सिंहको व्यवहार लामखुट्टेलाई मन परेन। उसले विनम्रतापूर्वक भन्यो रिसानी माफ पाऊँ महाराज ! मेरो कारण निद्रा बिथोलिन पुगेकोमा तर यो कुरा मीठो तरिकाले सम्झाउन पनि त सक्नुहुन्थ्यो नि, यति बढी रिसाउन पर्छ त ? रिसले आफैंलाई खान्छ भन्छन्। होश गर्नुहोस् नै महाराज ! पछि पछुताउनुपर्ला। लामखुट्टेले ठीकै कुरा गरेको भए पनि सिंहले पचाउन सकेन र रिसले चुर हुँदै भन्यो तँ को होस् ! मलाई अर्ती दिने। आफ्नो अर्ती आफैंसँग राख। ज्यानको माया छ भने तुरुन्त गइहाल। सिंहको कुरा लामखुट्टेले पनि पचाउन सकेन। उसले आफ्नो समूहको बैठक बोलायो र सिंहको धम्की सुनायो। यो कुरा उसको समूहले पनि पचाउन सकेन र सिंह समक्ष गएर भने महाराज ! घमण्डले सीमा नाघे जस्तो छ। तपाईंलाई लागेको होला मभन्दा ठूलो कोही छैन। जे पनि गर्न सक्छु। जे गर्दा पनि हुन्छ। त्यसो हो भने बुझ्नोस् त्यो तपाईंको भ्रम हो। समयभन्दा शक्तिशाली कोही पनि हुँदैन। जस्तोसुकै मैहँु भन्नेलाई पनि समयले कुनै पनि बेला उसको हैसियत देखाएकै हुन्छ। हामी झगडा चाहँदैनौ त्यसैले सम्झाउन आएका हौं। भलाई यसैमा छ कि विगतलाई बिर्सेर बानी र व्यवहारलाई सुधार्नुहोला। होइन भने हामी पनि बिर्सन बाध्य हुनेछौ कि तपाईं जंगलको राजा हुनुहुन्छ भनेर। लामखुट्टेहरूको कुरा सुनेर सिंह मुर्मुरियो। लामखुट्टेले चुनौती दिएको सहन सकेन र मेघ गर्जेझैं गर्जदै भन्यो अनावश्यक बकबक गरी किन काल खोज्दै छस्। म ठेगान लगाऊँ ? लामुखुट्टेहरू पनि के कम थिए र। एकैसाथ खनिए। सिंहले सकेसम्म धपाउने प्रयास गर्यो तर केही लागेन र त्यो ठाउँ छाडेर अन्यत्रै लाग्यो तर लामखुट्टे न हुन् के बाँकी राख्थे र सिंह जता जान्थ्यो उनीहरू पनि त्यतै लाग्थे। यसरी कतै पनि सुरक्षित हुने ठाउँ नपाएपछि सिंहले हार मान्दै भन्यो हे वन्य बन्धु ! मलाई माफ गर। तिमीहरूलाई पनि बुझें, तिमीहरूको क्षमतालाई पनि बुझें। संसारमा कोही पनि ठूलो र सानो भन्ने हुँदो रहेनछ। नैतिक शिक्षा : अहंकार राख्नु हुँदैन। सबै आफ्नो ठाउँमा शक्तिशाली हुन्छन्।"
प्रेमको प्रतीक शालीनदी,"फागुन महिना। शालीनदी परिसर। टङ टङ घण्टको आवाज। भजन कीर्तनको सुमधुर धुन। ध्यानमा मग्न भक्तजनहरू। चिलिम समाइरहेका बाबाजी। मन्दिर परिसरमा श्रीस्वस्थानी माताको व्रतकथा पढिरहेका पण्डितहरू। पूजा गरिरहेका भक्तजन र भक्तजनको निधारमा टीका टाँसिरहेका पुरोहितहरू। चराचुरुंगीको कलाङमल्याङ आवाज। नदी सुसाएको मीठो धुन। स्वस्थानी व्रत समापन हुनै लागेको छ। सबै आआफ्नै ध्यानमा मग्न छन्। घट्दै गएको चिसोले मुटु अलिक कम कमाएको छ। जाडोको प्रवाह नगरी एक हुल महिला कुण्डमा डुबुल्की मारे। जल उठाएर शिरमा अर्पण गरे। उनीहरूले मनमनै मन्त्र उच्चारण गरिरहेका थिए। केही मागिरहेका थिए। मागे पूरा हुने विश्वास छ सायद उनीहरूमा। छेउमै रहेका धाराहरूमा नुहाएर चोखो बने। चिसो पानीमा डुबुल्की मार्ने श्रद्धालु भक्तजन हेर्ने जो कोहीलाई लाग्ने गथ्र्यो, हरेकको भगवान््मा आस्था हुन्छ। भगवान््प्रतिको आस्था, विश्वास र महिमाभन्दा ठूलो सन्तुष्टि केही छैन। श्रीस्वस्थानी माताप्रतिको लगाव, विश्वास र शालीनदीको ऐतिहासिक महत्त्व विशेष छ, हिन्दू धर्मावलम्बीका लागि। यसैक्रममा देखा परिन् एक ध्यानमग्न युवती। जो हातमा धूपबत्ती लिएर माधवनारायण भगवान््को अघि झुकिरहेकी थिइन्। केही युवकयुवती स्वस्थानी माताको मन्दिरमा लाइनबद्ध थिए। अनि केही आमाबुवा भजनकीर्तनमा रमाइरहेका थिए। मन्दिर परिसरमा रहेको हवन कुण्डमा बालेको आगोनजिकै बसिरहेका बाबाजीहरू महादेवको प्रसादस्वरूप गाँजा तान्न व्यस्त देखिन्थे। हिन्दूधर्ममा स्वस्थानी व्रतकथाको बेग्लै महत्त्व छ। स्वस्थानी माताको व्रत राखी, एक महिनाभर एक छाक खाएर, पूजा गरेर शालीनदीमा स्नान गरेको खण्डमा पुण्य मिल्ने, मनोकांक्षा पूरा हुने विश्वास गरिन्छ। भीडभाड नगरौं, माक्स लगाएर मात्र मन्दिरमा दर्शन गरौं। तपाईंसँग माक्स छैन भने आयोजकले निःशुल्क वितरण गरिरहेको छ। माधवनारायण मन्दिर परिसरमा सबैभन्दा बढी सुनिएको आवाज हो यो। माक्स नलगाउनेहरूलाई मन्दिर प्रवेश गर्न दिइँदैनथियो। गेटबाट भित्र छिर्दाछिर्दै माथिल्लो भागमा नेपाल प्रहरीको सुरक्षा डेस्क पनि देख्न सकिन्छ। भक्तजनको सुरक्षाका लागी प्रहरी खटिएका छन्। माधवनारायण मन्दिर व्यवस्थापन समितिले निकै ध्यान दिएर काम गरिरहेको थियो। काठमाडौं उपत्यकाको उत्तरपूर्वमा रहेको प्राचीन नगर साँखुस्थित शालीनदी आफैंमा ऐतिहासिक, धार्मिक र पौराणिक महत्त्व रहेको स्थान हो। जहाँ हिन्दू धर्मका तेत्तीसकोटी देवताको बास छ भन्ने किंवदन्ती छ। प्रत्येक वर्ष पौष शुक्ल पूर्णिमादेखि माघ शुक्ल पूर्णिमासम्म हरेक घरमा श्रीस्वस्थानी परमेश्वरीको पूजाआजा हुने गर्छ। स्वस्थानी व्रतको अवसरमा शालीनदी परिसरमा पुग्ने भक्तजनको भीडभाड हुन्छ। स्वस्थानी व्रत आरम्भ भएपछि एक न एक पटक शालीनदीमा स्नान गरेमा मनोकांक्षा पूरा हुने र जीवनभर गरिएका पाप कर्मको नास हुने विश्वास गरिन्छ। विशेष त हिन्दूधर्ममा स्वस्थानी व्रतकथाको बेग्लै महत्त्व छ। स्वस्थानी माताको व्रत राखी, एक महिनाभर एक छाक खाएर, पूजा गरेर शालीनदीमा स्नान गरेको खण्डमा पुण्य मिल्ने, मनोकांक्षा पूरा हुने विश्वास गरिन्छ। सत्ययुगमा हिमालयपुत्री पार्वतीले महादेव स्वामी पाउन विष्णु भगवान्को सल्लाहअनुसार एक महिनासम्म निराहार व्रत बसेर श्रीस्वस्थानी माताको पूजा गर्दा मनोकांक्षा पूरा भएको किंवदन्ती छ। मनोकांक्षा पूरा भएपछि पार्वतीले लोककल्याणका लागि व्रतको प्रचारप्रसार गराई गरिबदुःखीको उद्धार गरेको उल्लेख छ। ३१ अध्याय रहेको श्रीस्वस्थानी व्रतकथाको १२औं अध्यायमा श्रीस्वस्थानी माताको महिमाबारे वर्णन गरिएको छ। व्रत बसी कथा श्रवण गरेमा रोगव्याधी नास हुने, दुःख हरण हुने र मनले चिताएको पुग्ने बताइएको छ। यसका लागि कथामा गोमा ब्राह्मणी, नवराज, चन्द्रावती, पार्वती, सतीदेवीलगायत पात्रको कथा वर्णन गरिएको छ। स्वस्थानी व्रत अवधिभर पशुपति, गौरीघाट, गणेशमन्दिर, शालीनदी तथा अन्य सतीदेवीको अंग पतन भएको स्थानमा पूजाआजा गरेमा मोक्ष मिल्ने धार्मिक विश्वास छ। यसले पनि यी स्थानहरूमा भक्तजनको ठूलो घुइँचो हुने गर्छ। सिन्धुलीको खाल्डेबाट चन्द्रा कार्कीको टोली मकर नुहाउन हिँडेको चार दिन भइसक्यो। एक दिनअघि पनौतीको मेलामा गएर स्नान गरिन्। बिहीबार शालीनदी परिसरमा पुगेकी थिइन्। उनीसँगै आएकी रमा कार्की पनि चन्द्रासँगै शालीनदीमा डुबुल्की मारिन्। चन्द्रा भन्दै थिइन्, माघ महिनामा मकर स्नान गरेमा पुण्य मिल्छ भन्छन्। अहिलेसम्म राम्रै भइरहेको छ। मकर स्नानले रोग लाग्दैन, चिसो काट्छ र दुःखपीडाबाट मुक्ति मिल्छ भन्ने सुनेबुझेकी छु। हरेक वर्ष मकर स्नान गर्ने गर्छु। ठमेलबाट गएकी सविता श्रेष्ठ पनि शालीनदीमा नुहाएर कुण्डबाट बाहिर निस्कँदै थिइन्। उनी पनि हरेक वर्षको माघ महिनामा शालीनदी पुगेर चिसोपानीमा नुहाउने गर्छिन्। श्रीमान्सँगै मन्दिर आएकी उनी छोराहरूको राम्रो होस् भन्ने सोचेर यहाँ आएकी हुन्। भन्छिन्, छोराछोरी विदेशमा छन्। माधवनारायणको पूजा गरी स्वस्थानी माताको व्रत गरेमा सन्तानलाई सुख हुन्छ भन्छन्। मन्दिर परिसरमा रहेको शालीनदीलाई थुनेर जलकुण्ड बनाइएको छ। जहाँ भक्तजनहरू नुहाउने गर्छन्। नदीमा साबुन र स्याम्फु प्रयोग गर्न पाइँदैन। बगिरहेको नदी सफा र स्वच्छ रहेको देखिन्छ। नदीका छेउमा लस्करै व्यवस्थित रूपमा धाराहरू निर्माण गरिएको छ। जहाँ तातोपानी आउने गर्छ। मन्दिर व्यवस्थापन समितिका अध्यक्ष मिजेन्द्रकाजी श्रेष्ठका अनुसार गत वर्षको तुलनामा यस वर्ष कोरोनाका कारण भक्तजनको घुइँचो निकै कम छ। अघिल्लो वर्ष यही समयमा १६ लाख भक्तजनले दर्शन गरेको थिए। भन्छन्, मन्दिरमा दर्शनका लागि सबै खालका स्वास्थ्य मापदण्ड पालना गरे गराएका छौं। पूर्ण खोप लगाएका मात्रै मन्दिरमा दर्शन गर्न जान पाउँछन्। खोप कार्ड गेटमै हेर्ने गरिन्छ। मन्दिरको व्यवस्थापनमा खटिएका तथा व्रत बसेका सबैजना पूर्ण खोप लगाएका छन्। माक्सबिना मन्दिर प्रवेश निषेध छ। माक्स नभएकालाई नेपाल प्रहरीको सहयोगमा समितिले निःशुल्क वितरण गर्दै आएको छ। परम्परालाई जोगाउँदै धार्मिक पर्यटन विकास गर्न लागि परेको देखिन्छन्। माधवनारायण र स्वस्थानी माताको मन्दिर प्राङ्गण हिन्दूहरूको पवित्र तीर्थस्थल हो। श्रेष्ठका अनुसार माधवनारायणको पूजा गरी स्वस्थानी माताको व्रत बस्दा सन्तान नहुनेलाई प्राप्ति र हुनेलाई सन्तान सुख हुन्छ भन्ने जनविश्वास छ। परम्परागत रूपमा चलेको विश्वास र भरोसा आजसम्म यथावत छ। यहाँ पूजा गरेर आमाबुवा बनें, मनोकांक्षा पूरा भयो भन्दै आउने पनि प्रशस्तै छन्। एक महिनासम्म निकै कडा नियम पालना गर्दै गरिने माधवनारायणको पूजाआजा र श्रीस्वस्थानी माताको व्रत सबैका लागि फलदायी हुने जनविश्वास छ। माधवनारायणको पूजा गरी स्वस्थानी माताको व्रत बस्दा सन्तान नहुनेलाई प्राप्ति र हुनेलाई सन्तान सुख हुन्छ भन्ने जनविश्वास छ। परम्परागत रूपमा चलेको विश्वास र भरोसा आजसम्म यथावत् छ। यसपटक व्रत लिनेहरू १ सय २५ जना छन्। श्रेष्ठ भन्छन्, अहिले माधवनारायण भगवान् प्रदेश यात्रामा हुनुहुन्छ। देवताको मूर्तिलाई वोकेर व्रतालुहरूले खाली खुट्टा बाजागाजासहित प्रदेश यात्रामा लैजाने गर्छन्। पशुपति, गुह्येश्वरी, पनौती, फर्पिङको शेषनारायण। मन्दिरका पण्डित र व्रतालुसहित यस पटकको प्रदेश यात्रामा १ सय ३० भन्दा बढी मानिस संलग्न भएका थिए। मन्दिरको सत्तलमा लस्करै बसेका पण्डितहरू हातमा रातो टीकाको थाली बोकेका छन्। भक्तालुहरूलाई कलात्मक पाराको टीका लगाइदिँदै आशिष दिन्छन्। यसैक्रममा भेटिए सिन्धुपाल्चोकको मुरारी सत्याल। ६० वर्षका सत्याल अहिले थलीमा स्थायी रूपमा बसोबास गर्छन्। वरिपरिका ठाउँहरूमा कर्मकाण्ड चलाउँछन्। सामुन्नेमा देखा परिन् एक युवती। जो शिर झुकाएर टीका र प्रसाद ग्रहण गरिरहेकी थिइन्। मुरारीले आशिष दिए, मनले आँटेको पुगोस्। सबैतिर कीर्ति फैलियोस्। मनले आँटेको पुग्छ भन्ने विश्वासमा मन्दिर पुगेका उनीहरू सायद भविष्यका कुनै सपना सोचिरहेका थिए। उनी पनि पवित्र मनले आशिष दिन्छन्। प्रेममा परिरहेका मायालु जोडी हुन् या भर्खर विवाहबन्धनमा बाँधिएका दम्पती हुन्। यस्तै, सन्तानको हात समाउँदै भगवान्को दर्शन गर्न पुगेका आमाबुवा। हरेकको अनुहारमा आनन्द भाव देखिन्छ। मुस्कुराउँदै भगवान्प्रति शिर झुकाउँदै हिँड्छन्। समितिका सदस्य मधु थापा स्वस्थानी माताको मन्दिर परिसरमा विभिन्न ठाउँबाट आएका बाबाजीको समूहसँगै भेटिए। उनीहरूको समूह अखण्ड धुनी वरपर बसेर आगो तापिरहेको थियो। यो अखण्ड धुनी १२ महिनै निरन्तर बलिरहन्छ। छेउमै थिए, भारतको मोतीहारीबाट आएका एक सन्त। उनीसँगै चारजनाको समूह मकर स्नानका लागि साँखु पुगेको थियो। आश्रममा भने स्थायी रूपमा चारजना बाबाजी छन्। मन्दिर परिसरमा लहरै बाबाजीहरूको समाधिस्थल पनि राखिएको थियो। थापाका अनुसार स्वस्थानी माताको मन्दिर तीन सय वर्ष पुरानो मन्दिर हो। माधवनारायणको पूजा करिब सात सय वर्षअघिदेखि सुरु भएको मानिन्छ। मन्दिर सञ्चालनका लागि गौशाला पनि सञ्चालनमा छ। जहाँ आधा दर्जन गाई पालिएका छन्। बाहिरबाट आउने आगन्तुकका लागि खाने बस्ने व्यवस्था छ। मन्दिरको आम्दानीबाटै आगन्तुकका लागि भान्सा तयार गरिन्छ। थापा भन्छन्, जगत् जननी अनि देवताका पनि देवता श्रीस्वस्थानी माताले सबैको कल्याण गर्नुहुन्छ। त्यसैले हरेक वर्ष यहाँ श्रीस्वस्थानी माताको पूजा तथा व्रत बस्ने गरिन्छ। व्रतकथामा समावेश भएको शालीनदीको दर्शनका लागी हरेक वर्ष लाखौं भक्तजन मन्दिरपरिसर पुग्ने गरेका छन्। शिवजी पाउन हिमालयपुत्री पार्वतीले व्रत बसेको ठाउँको रूपमा शालीनदी पौराणिक रूपमै महत्त्व बोकेको मन्दिर हो। शालीनदी परिसरमा २०४८ सालदेखि स्वस्थानी भन्ने र सुनाउने प्रचलन सुरु गरिएको थापा बताउँछन्। यहाँ १२ महिना पूजा हुन्छ। माघ महिनामा विशेष मेला लाग्छ। हरेक दिन सूर्यभजन हुन्छ। थलीकै हेमन्त भुजेल पनि अखण्ड धुनी परिसरमै भेटिए। कामको व्यस्तताले थकित भएको समयमा मोक्ष प्राप्त गर्न उनी हरेक साँझ र बिहान स्वस्थानी माताको मन्दिर पुग्छन्। नेपाल प्रहरीको सहायता कक्ष नजिकैको गेटबाट भित्र पसेपछि मूर्तिहरूको छेउ एक व्यक्ति स्वस्थानी व्रत कथा वाचन गरिरहेका थिए। उनी हुन्, दिवाकर चौलागार्इं। सिन्धुपाल्चोकका ७० वर्षीय दिवाकर ६ वर्षदेखि यही मन्दिरमा आश्रय लिइरहेका छन्। उनलाई मन्दिर परिसर निकै रमाइलो लाग्छ। उनी दिनभर कथा पढिरहन्छन्। सुन्नका लागि व्रतालुहरू झुम्मिने गर्छन्। उनले स्वस्थानी पढ्न सुरु गरेको ४० वर्ष बढी भयो। स्वस्थानी कथा निकै मन पर्छ। भगवान्को सेवा गर्न उनी घरबार छाडेर मन्दिरमा बस्ने निर्णय गरेका हुन्। भगवान्को कृपाले सुन्दर जीवन पाएको ठान्ने दिवाकर भगवान्ले नै पार लगाउनुहुन्छ भन्नेमा विश्वस्त देखिए। सत्ययुगमा हिमालयपुत्री पार्वतीले महादेव स्वामी पाउन विष्णु भगवान्को सल्लाहअनुसार एक महिनासम्म निराहार व्रत बसेर श्रीस्वस्थानी माताको पूजा गर्दा मनोकांक्षा पूरा भएको किंवदन्ती छ। साँखुनजिकै नवराजको दरबार पनि छ। गोमा ब्राह्मणीको दरबार र सत्तल पनि नजिकै छ। वरुणपुरमा चन्द्रावतीको माइती गाउँ पनि रहेको बताउँदै स्वस्थानी कथामा भनिएजस्तै अप्सराहरू नुहाउने नदी शालीनदी भएको विश्वास उनी दिलाउँदै थिए। भन्छन्, नवराज, चन्द्रावती, शिवभक्त, गोमा पार्वती, सतीदेवी सबै नेपालको यही ठाउँमा जन्मिएका हुन्। यसैले पनि यो मन्दिर परिसर विशेष छ। पवित्र मनले यहाँ आएर जे माग्यो त्यही पुग्छ। माधवनारायण मन्दिर व्यवस्थापन समितिका सल्लाहकार लक्ष्मीनारायण श्रेष्ठका अनुसार शालीनदी परिसर हिन्दूधर्मको पवित्र तीर्थस्थल हो। श्री स्वस्थानी माताको सके व्रत नै बस्दा, नसके दर्शन मात्रै गर्दा पनि पुण्य मिल्छ भन्ने परम्परा छ। भनिन्छ, १३ सय वर्षदेखि नै शालीनदी प्रचलित छ। यही साँखुमा नवराजको दरबार छ भनिन्छ। अहिले अवशेष मात्रै छ। हामीले पत्ता लगाउन सकेका भने छैनांै। अप्सराले नुहाउने नदीको रूपमा व्रतकथामा शालीनदी चित्रण गरिएको छ। अप्सराले नुहाउने बेला नदीको पानी नै सेतो दूधजस्तो हुन्छ पनि भनिन्छ। चन्द्रावती रानीले स्वस्थानी माताको अपमान गर्दा उनलाई निकै हानि भएको र कुँजो भएपछि माताकै पूजाले ठीक भएको भन्ने कथा छ। यसले पनि स्वस्थानी माताको अपमान गर्न हुन्न भनिन्छ। समितिले मन्दिर परिसरमा ढुंगा बिछ्याउने, पुल बनाउने, माधवनारायणको मन्दिर पुनर्निर्माण गर्ने, नियमित पूजा व्यवस्थित गर्नेजस्ता कार्य गरिरहेको छ। ३३ कोटी भगवान्को बास रहेको यो शालीनदी परिसरमा बासुकी नाग, बद्रीनारायण, सत्यनारायाण, महादेव, गणेश, शिला, १०८ महादेव, स्तम्भमा नारायण स्थापना गरिएको छ। करिब ५४ रोपनी जगामा फैलिएको यो मन्दिर परिसरलाई अझ विकास गर्ने योजना समितिसँग छ।"
माओवादी केन्द्रीय समिति बैठक फागुन ८ मा,"काठमाडौं : नेपाल कम्युनिस्ट पार्टी (माओवादी केन्द्र)ले यही फागुन ८ गतेका लागि केन्द्रीय समितिको बैठक बोलाएको छ। समसामयिक राजनीतिक विषय, पार्टी पदाधिकारी, स्थायी समिति, पोलिटब्यूरो र केन्द्रीय सदस्यको मनोनयनलगायतका विषयमा छलफल गर्न बैठक बोलाइएको हो। माओवादी केन्द्रीय कार्यालयका सचिव श्रीराम ढकालका अनुसार बैठक फागुन ८ र ९ गतेका लागि तय गरिएको छ। गत पुसमा आठौं महाधिवेशन गरेको माओवादीले अध्यक्ष र केन्द्रीय समितिको सङ्ख्या निर्धारण गरे पनि पदाधिकारी चयन गरेको छैन। बैठकमा मुलुकको समसामयिक राजनीतिक विषय, स्थानीय तहको निर्वाचनलगायतका विषयमासमेत छलफल गर्ने कार्यसूची निर्धारण गरिएको बताइएको छ।"
एमसीसीको तरंग,"बाहिरी प्रभावबाट मुक्त नभएसम्म विकासले फड्को मार्दैन। एमसीसी परियोजना कार्यान्वयन नभए देशलाई क्षति पुग्नेछ। नेपालमा प्रजातन्त्रको उदयपछि योजनाबद्ध विकासको ढोका खुल्न सुरु भएको हो। यस क्रममा विभिन्न मित्रराष्ट्र, अन्तर्राष्ट्रिय वित्तीय संस्था र संयुक्त राष्ट्रसंघ तथा अन्य दातृ निकायहरूले विभिन्न पक्षमा सहयोगको हात अगाडि बढाइरहेका छन्। यस लहरमा अमेरिकाको मिलेनियम च्यालेन्ज कर्पोरेसन पनि प्रवेश गरेको छ। विद्युत् प्रसारण लाइनको विस्तार सडक मर्मत सम्हार तथा संस्थागत सुधारको लागि नेपाल सरकारको १३ करोड अमेरिकी डलर र मिलेनियम च्यालेन्ज कर्पोरेसन (एमसीसी) कम्प्याक्टको ५० करोड अमेरिकी डलर गरी जम्मा ६३ करोड अमेरिकी डलरको द्विपक्षीय सम्झौता भएको छ। सम्झौताको प्रस्तावनाअनुसार नेपालको आर्थिक विकास र गरिबी निवारण प्रवद्र्धन गर्ने साझा लक्ष्यप्रति दुवै पक्ष प्रतिबद्ध रहे। यस सम्झौताअन्तर्गत एमसीसीको सहायताले नेपालको सुशासन, आर्थिक स्वतन्त्रता तथा जनतामा गरिने लगानीलाई सुदृढ गर्ने प्रतिबद्धतालाई सहयोग पुग्ने कुरा स्वीकार गरेको छ। यो सम्झौताको धारा १ को दफा ११ अनुसार सम्झौताको लक्ष्य आर्थिक विकासमार्फत नेपालमा गरिबी न्यूनीकरण गर्ने रहेको छ। दफा १२ अनुसार परियोजनाका उद्देश्यहरू निम्नअनुसार रहेका छन्। ऊर्जा व्यापारलाई सहजीकरण गरी नेपालको विद्युत् ग्रिडमा विद्युत् आपूर्तिको उपलब्धता तथा स्थिरतामा सुधार गरी विद्युत्को उपभोगमा वृद्धि गर्ने।  रणनीतिक सडक सञ्जालमा सडकको गुणस्तर कायम राख्ने। यसअघि द्विपक्षीय र बहुपक्षीय सम्झौताहरूको आधारमा परियोजनाहरू कार्यान्वयन हुँदै आएकामा यो सम्झौता संसद्बाट अनुमोदन गर्नुपर्ने भएको छ। अनुमोदनको क्रममा विभिन्न कुराहरू अगाडि आएका छन्। यस सम्झौताको अनुमोदनको विषयलाई लिएर नेपालको राजनीतिक तात्न पुगेको छ। जनप्रतिनिधि र सचेत नागरिकले राष्ट्रिय महत्वको विषयमा चासो राख्नुलाई अस्वाभाविक मान्न सकिँदैन। त्यसमाथि पनि जलस्रोतको उपयोगको सन्धि साम्झौताले झस्काएको छ। दुई ठूला र शक्तिशाली छिमेकी मित्रराष्ट्रको बीचमा रहेकोले पनि यसमा संवेदनशील हुनैपर्छ। अनुमोदनको क्रममा विभिन्न कुराहरू अगाडि आएका छन्। यस सम्झौताको मुख्य चासो हिन्द प्रशान्त रणनीतिमा असर पर्ने हो कि होइन र अमेरिकाको सैनिक रणनीतिभित्र पर्छ कि पर्दैन, भन्ने रहेकोमा सोमा नपर्ने कुरा एमसीसीले स्पष्ट गरेको छ। यस्तै यो सम्झौता संविधानभन्दा माथि छ कि छैन र परियोजनाले ओगटेको जमिन नेपालको हुन्छ कि हुँदैन भन्ने कुराहरू पनि सतहमा आएका छन्। साथै भारतको स्वीकृति किन आवश्यक पर्यो भन्ने कुरा पनि उठेको छ। यो थाहा भएको नै कुरा हो कि संविधानभन्दा माथि कुनै ऐन नियम र सम्झौताहरू पर्दैनन्। संविधान देशको सर्वोच्च कानुन हो। परियोजनाले ओगटेको जमिन नेपालको नै हुने कुरामा कुनै द्विविधा रहँदैन। जहाँसम्म भारतको अनुमति लिनुपर्ने कुरा छ ट्रान्समिसन लाइन भारतसँग पनि सम्बन्धित रहेकोले सो प्रावधान रहन गएको हुनु पर्छ। सरकारले स्वीकार गरेको परियोजना लामो समयपछि बीचैमा अलपत्र पर्यो भने दातृ राष्ट्र र निकायहरूमा पनि नेपालप्रतिको चासो र विश्वास घट्न सक्छ। परियोजनाको रकम अन्य असम्बन्धित कार्यमा खर्च नभएको कुरा सरकारले जानकारी गराउने कुरा पनि छ। यसको आशय परियोजनाको रकम अन्य असम्बन्धित कार्यमा खर्च भएर दुरुपयोग नहोस् भन्ने नै हुनुपर्छ। अमेरिकी कानुनले नेपालको अदालत संसद् आदि निकायहरूमा हस्तक्षेप हुने कुराले पनि सडक तताएको छ। यसमा सम्झौतामा उल्लेख नभएको कुराहरूको कल्पना पनि गर्न सकिँदैन। परियोजना सञ्चालन गर्ने अन्तर्राष्ट्रिय पद्धतिअनुसार चलेका विश्व बैंक एसियाली विकास बैंक र त्यस्तै अन्य दातृ निकायको सहयोगमा लामो समयदेखि विभिन्न परियोजनाहरू सञ्चालन हँुदै आएका छन्। त्यस्तो केही भएको पाइँदैन। एमसीसीको कार्यक्रम सञ्चालन गरेर बाँकी भएको रकम फिर्ता लैजाने सम्बन्धमा पनि जिज्ञासा सल्बलाएको छ। यसमा अन्य वैदेशिक सहयोगका परियोजनाहरूको बढी भएको रकम सम्बन्धित संस्थालाई सो संस्थाले तोकेको विदेशस्थित बैंकमा जम्मा गरी फिर्ता दिने व्यवस्था छ। समयमा परियोजनाहरूको कार्य सम्पन्न नभएमा पनि म्याद थपेर आयोजनाको कार्यहरू सम्पन्न गराउने विषयमा सम्बन्धित दातृ निकायहरू धेरै लचिलो भएको पाइन्छ। लेखापरीक्षण गर्ने विषयमा पनि धेरै खुल्दुली रहेको देखिन्छ। सम्झौताको धारा ३ दफा ३७ मा लेखा राख्ने र लेखांकन र लेखापरीक्षण सम्बन्धी कुराहरूको प्रावधान छ। यसमा खास गरेर अन्तर्राष्ट्रिय मान्यताअनुसारको लेखापालनको व्यवस्था रहेको देखिन्छ। धारा ३ को दफा ३८ मा लेखापरीक्षणको प्रावधान छ। यसमा दफा ३८ (क) मा विभिन्न सर्तहरू भए पनि महालेखापरीक्षकको कार्यालयबाट लेखापरीक्षण गर्न कुनै बन्देज नहुने कुरा उल्लेख छ। विश्व बैंक, एसियाली विकास, बैंक संयुक्त राष्ट्रसंघ र अन्य दातृ निकायको सहयोगमा सञ्चालित परियोजनाहरूको आन्तरिक लेखापरीक्षण कोष तथा लेखा नियन्त्रक कार्यालय र अन्तिम लेखापरीक्षण महालेखा परीक्षकको कार्यालयबाट हुँदै आएको छ। यस परियोजनाको लेखापरीक्षणमा पनि सोहीअनुसार हुनु आवश्यक छ। ऋण सहयोगबाट सञ्चालित आयोजनाहरूको वार्षिक प्रोजेक्ट एकाउन्ट सम्बन्धित दातृ निकायमा पठाउने व्यवस्था छ। अनुसूची १ को ग कार्यान्वयनको ढाँचा १ को (क) मा एमसीसी नेपाललाई एक विकास समितिको रूपमा स्थापना गर्ने कुरा उल्लेख भएको छ। (ख) मा एमसीसी नेपालको निरीक्षण, निर्देशन निर्णयको सम्पूर्ण जिम्मेवारी र सम्झौताको पूर्ण कार्यान्वयनको जवाफदेही समिति रहने कुरा उल्लेख छ। सञ्चालक समितिमा अर्थ मन्त्रालयको सचिव, ऊर्जा मन्त्रालय र भौतिक पूर्वधार मन्त्रालयका सहसचिव कार्यकारी निर्देशक एमसीसी नेपाल (मतदान गर्न नपाउने) प्रबन्ध निर्देशक नेपाल विद्युत् प्राविधिकरण, नागरिक समाज र निजी क्षेत्रका एकएक जना प्रतिनिधि रहने र आवश्यकताअनुसार अन्य मन्त्रालयका प्रतिनिधि तथा विशेषज्ञहरूलाई आमन्त्रणा गर्न सकिने प्रावधानले परियोजना सञ्चालनमा सहजता हुने र अन्य असम्बन्धित कुराहरूको गुञ्जायस नरहने देखिन्छ। जुनसुकै सम्झौताको पनि सत्य धर्म र कानुनी मान्यता हुन्छ। सोमा प्रावधान भएका कुराहरूभन्दा बाहिर गएर अन्य कुराहरू गर्ने छुट रहँदैन। यो सम्झौतामा हस्ताक्षर भएको साढे चार वर्ष हुन लागेको छ। यो भनेको कार्यान्वयनको अन्तिम चरणमा पुग्नुपर्ने समय हो। राष्ट्रको विकास गर्न हामी आफैं सक्षम र सबल नभई हुँदैन। हाम्रो भाग्य हामी आफैंले निर्माण गर्ने हो। भूराजनीतिक गाँठोको अल्झनमा यो परेको हो भने भिन्नै कुरा हो। बाहिरी प्रभावबाट मुक्त नभएसम्म राष्ट्रले विकासमा फड्को मार्न सक्दैन। यो एमसीसी परियोजना कार्यान्वयन नहुने अवस्था आयो भने देशको लागि ठूलो दुर्भाग्य हुनेछ। यसले विकास निर्माण र आर्थिक समुन्नतिमा त असर पाछर्् पार्छ, सम्झौतासँग सम्बन्धित मित्रराष्ट्रसँगको लामो कूटनीतिक सम्बन्धमा पनि चिसोपन ल्याउन सक्छ। अन्तत्वोगत्वा यसको असर भूराजनीतिक क्षेत्रमा समेत पर्न सक्ने सम्भावना रहन्छ। सरकारले स्वीकार गरिसकेको परियोजना लामो समयपछि बीचैमा अलपत्र पर्न गयो भने दातृ राष्ट्र र निकायहरूमा पनि नेपालप्रतिको चासो र विश्वास घट्न जाने अवस्था निम्तिन सक्छ। यसको प्रत्यक्ष असर कालान्तरसम्म विकास निर्माण र आर्थिक विकासमा परिरहन्छ। यस सम्झौताको अनुमोदनको प्रक्रियाले लामो अवधिसम्म द्विपक्षीय र बहुपक्षीय पारस्परिक समझदारीको आधारमा परियोजनाहरू निर्वाध रूपमा कार्यान्वयन भइरहेकामा अब कुन दिशामा लाग्ने हो भन्ने प्रश्न पनि खडा भएको छ। त्यसै त नेपालमा राजनीतिक आस्थाको आधारमा सत्य र निष्पक्षतालाई ढाकछोप गरेर कुनै कुराको ख्याल नगरी स्वार्थको आड लिइन्छ। हालको विनिमय दरमा हिसाब गर्ने हो भने नेपाल सरकारको समेत गरी यो वैदेशिक सहयोग अनुदान समावेश भएको रु७५ अर्ब हाराहारीको सम्झौता हो। यसमा राजनीतिक तहले अवश्य पनि उचित निकास दिने विश्वास लिन सकिन्छ।"
"तेह्रथुमको म्याङलुङमा आगलागी, एक घर जलेर नष्ट","तेह्रथुम : तेह्रथुमको म्याङलुङ बजारमा मंगलबार बिहान आगलागी हुँदा एक घर जलेर नष्ट भएको छ । शिवकुमार पाङगेन्हाङ लिम्बुको घरमा बिहान करिब ५:२० तिर अचानक लागेको आगोले घर पूर्ण रुपमा जलेर नष्ट भएको जिल्ला प्रहरी कार्यलय तेह्रथुमले जनाएको छ । आगोले घरमा डेरा बस्ने म्याङलुङ नगरपालिका१ का अर्जुन अधिकारीको भाडाकुँडा, लत्ताकपडा, अन्नपात, गरगहना लगायत सम्पूर्ण सामग्री जलेर नष्ट भएको छ । आगो नियन्त्रणको क्रममा १ घरमा समेत क्षती भएको छ । आगलागीले मानविय क्षति भने नभएको जिल्ला प्रहरी कार्यलय तेह्रथुमका प्रहरी निरीक्षक कोमल ठाकुरले जानकारी दिए। आगो स्थानीयबासी, नेपाली सेना र प्रहरीको सक्रियतामा करिब दुईघण्टा पछि मात्र नियन्त्रणमा लिएका थिए । आगो निभाउनका लागी म्याङलुङ नगरपालिकाको दमकल समेत ढिला आएको र दमकल आएपनि दक्ष जनशक्ती अभावका कारण घर जोगाउन नसकिएको स्थानीयबासी सुमन बस्नेतले दुखेसो पोखे । घरमा श्राद्ध रहेको र सेलरोटी पकाउने क्रममा ग्याँस लिख भई आगलागी सुरु भएको स्थानीयबासीले बताएका छन् । क्षतिको विवरण संकलनकार्य जारी रहेकाले के कति क्षति भयो भन्ने एकिन भई नसकेको प्रमुख जिल्ला अधिकारीअनोज कुमार घिमिरेले बताए । सदरमुकाम म्याङलुङ बजार पटक पटक आगलागीको चपेटामा पर्दै आएको छ । यस अघि २०५९ सालमा ८५ घर र २०७० सालमा ८ घर आगलागीको कारण जलेर नष्ट हुदा सयौ परिवार विस्तापित भएका थिए ।"
मलद्वारमा लुकाएर खैरो हेरोइनको ओसारपसार,"विराटनगर : मोरङमा विभिन्न उपाय लगाएर लागुऔषधको ओसारपसार हुने गरेको पत्ता लागेको छ। लागुऔषध नियन्त्रणका लागि प्रहरीले नेपालभारत सीमा क्षेत्रमा कडाइ गर्न थालेसँगै ओसारपसार तथा कारोबारमा संलग्नले नयाँ उपाय लगाएर लागुऔषधको ओसारपसार गरिरहेको फेला परेको हो। मोरङको सुनवर्षी नगरपालिका१ मा बस्दै आएका २३ वर्षीय विनोद तामाङ मलद्वारमा लागुऔषध खैरो हेरोइन (ब्राउन सुगर) लुकाएर ल्याउँदै गरेको अवस्थामा पक्राउ परेका छन्। धनकुटाको जोरपाटी घर सुनवर्षीमा बसोबास गरिरहेका उनलाई प्रहरीले सोमबार साँझ सुनवर्षी८ बाट पक्राउ गरेको छ। प्लाष्टिकमा पोको पारेर तामाङले मलद्वारभित्र लुकाई ल्याउँदै गरेको अवस्थामा साँझ ६:३० बजेतिर १ ग्राम ७ सय ४० मिलिग्राम खैरो हेरोइन बरामद भएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। इलाका प्रहरी कार्यालय रंगेलीको हिरासतमा राखिएका उनीविरुद्ध लागुऔषध ऐनअन्तर्गतको मुद्दा चलाउने प्रहरीको तयारी छ। त्यस्तै रतुवामाई नगरपालिका४ पैयामारीबाट लागुऔषध र प्रतिबन्धित औषधिसहित रतुवामाई१ का ३५ वर्षीय वीरेन्द्र महतोलाई प्रहरीले पक्राउ गरेको छ। साइकलमा यात्रा गरिरहेका महतोलाई प्रहरीले नियन्त्रणमा लिएर चेकजाँच गरेको थियो। त्यस क्रममा उनको साथबाट लागुऔषध कोरेक्स १० बोतल र प्रतिबन्धित औषधि ओमेप्राजोल चार सय पिस (२० पत्ता), डिक्लोफेन्स ९० पिस (छ पत्ता), इट्वाइक्लोमिन ४० फिस, ओम्निगेल इन्जेक्सन १८ पिस र ओफ्लोक्सिन ६० बोतल बरामद भएको डीएसपी श्रेष्ठले बताए। उनीमाथि थप अनुसन्धान अघि बढाइएको जानकारी डीएसपी श्रेष्ठले दिए।"
"ट्रयाक्टर दुर्घटनामा एक मजदुरको मृत्यु, दुई घाइते",राजविराज : फलामको रड बोकेर गइरहेको ट्रयाक्टर सप्तरीमा दुर्घटना हुँदा एक जनाको मृत्यु भएको छ। सप्तरीको अर्नाहाबाट पत्थरगाढातर्फ जाँदै गरेको स१ त६१०८ नम्बरको ट्र्याक्टर अनियन्त्रित भई सप्तरीको डाक्नेश्वरी नगरपालिका९ महुकीमा दुर्घटना हुँदा सप्तरीको छिन्नमस्ता गाउँपालिका ३ का २७ वर्षीय सन्तोष सदाको उपचारका क्रममा मृत्यु भएको सप्तरी प्रहरीले जनाएको छ । गजेन्द्रनारायण सिंह अस्पताल राजविराजमा उपचारका क्रममा सदाको मृत्यु भएको डीएसपी माधवप्रसाद काफ्लेले बताए। दुर्घटनामा सोही ठाउँका ट्रयाक्टर चालक २९ वर्षीय श्रीप्रसाद मण्डल र मजदुर १८ वर्षीय युवराज सदा घाइते भएका छन्। राजविराजस्थित गनासिं अस्पतालमा शवको पोष्टमार्टम मङ्गलबार हुने र थप अनुसन्धान गरिने सप्तरी प्रहरीले जनाएको छ।
नेपालपाकिस्तान हवाई सेवा सञ्चालन गर्न आग्रह,"काठमाडौं : नेपाल चेम्बर अफ कमर्सले पाकिस्तानसँग सीधा हवाई सेवा सञ्चालनको पहल गरिदिन राजदूत शेद हैदर शाह समक्ष आग्रह गरेको छ। नेपालका लागि पाकिस्तानी राजदूत शाहसँग चेम्बरले सोमबार भेटवार्ता गरेको थियो। भेटमा अध्यक्ष राजेन्द्र मल्लले दुई मुलुकबीचको आर्थिक गतिविधि विस्तारका लागि तत्काल हवाई सेवा सञ्चालनमा ल्याउनुपर्नेमा जोड दिए। नेपालपाकिस्तान हवाई दूरी तीन घण्टाको मात्रै छ। यसलाई सदुपयोग गर्न सकियो भने दुई मुलुकबीच व्यापार र पर्यटन विस्तार गर्न सकिन्छ, उनले भने। नेपाल चेम्बर अफ कमर्स र पाकिस्तान चेम्बर अफ कमर्सबीच उच्चस्तरीय भेटवार्ताको वातावरण बनाइदिन अध्यक्ष मल्लले आग्रह गरे। पाकिस्तानबाट नेपालले छोकडा, जुत्ता, चप्पलसहित वार्षिक १ अर्ब १४ करोड १९ लाख रुपैयाँबराबरको वस्तु आयात गर्छ। मह, कफी, चिया, हस्तकलाका सामान, अलैंची, आँखाको लेन्स, उनी धागोसहित १० करोड ४ लाखको निर्यात गर्ने गरेको छ। सिधा हवाई सेवाले व्यापार घाटा कम गर्न सकिने अध्यक्ष मल्लले बताए।"
मापदण्डविपरीत क्यासिनो,"भैरहवा : पर्यटन विभागले माघ २६ गते ह्याप्पी आवर प्रालिलाई नेपालगन्जस्थित ड्रिमल्यान्ड होटल र त्यहाँ सञ्चालित क्यासिनो बन्द गर्न पत्राचार गर्यो। लुम्बिनीको पर्यटन, ग्रामीण तथा सहरी विकास मन्त्रालयलाई बोधार्थ गर्दै उक्त होटल त्यस मन्त्रालयअन्तर्गत दर्ता भएको भए सोको दर्ता खारेज गर्न अनुरोध गर्यो। क्यासिनोले सरकारलाई तिर्ने रोयल्टी, इजाजत नवीकरण दस्तुरलगायत ३८ करोड १० लाख ४५ हजार ६ सय रुपैयाँ नबुझाएको व्यहोरापत्रमा थियो। चार वा पाँचतारे होटलमा मात्रै क्यासिनो सञ्चालन गर्न पाइने प्रावधान छ। तर, ड्रिमल्यान्ड होटलको स्तर वर्गीकरण नै नभएको बताइएको थियो। तर, भैरहवामा सोही कम्पनीद्वारा सञ्चालित क्यासिनो भने निर्वाध चलिरहेको छ। ह्याप्पी आवरले भैरहवामा ह्याप्पी आवर ग्याम्लिङ क्लब (मिनी क्यासिनो) २४ कोठा भएको होटल लाकौलमा चलाइरहेको छ। यो कुनै चार वा पाँचतारे होटल होइन। कानुनतः यस होटलमा क्यासिनो सञ्चालन गर्न पाइँदैन। विभागले एउटा बन्द गराएर ह्याप्पी आवरको अन्य स्थानको क्यासिनो चलाउन दिनुले चलखेल हुनसक्ने क्यासिनो क्षेत्रका जानकारहरू बताउँछन्। ह्याप्पी आवर क्यासिनोको विषयमा आफूलाई जानकारी नभएको पर्यटन विभागका डीजी तारानाथ अधिकारीको भनाइ छ। यो विषयमा मन्त्रालयमा बुझ्नुहोला, उनले भने। बुझाउन बाँकी रोयल्टी तत्काल बुझाउने ह्याप्पी आवरको भैरहवास्थित क्यासिनोका महाप्रबन्धक खिलबहादुर खनालले बताए। उनले होटल लाकौलमा कानुनतः क्यासिनो सञ्चालन गर्न नमिल्ने स्वीकार गरे।ह्याप्पी आवरको नेपालगन्ज क्यासिनो बन्द गर्ने पर्यटन मन्त्रालयले सोही प्रालिअन्र्तगत महेन्द्रनगरको होटल डायमन्ड प्यालेस र काँकडभिट्टाको होटल ढाकामा सञ्चालित क्यासिनो पनि बन्द गरेको छैन। एउटा कम्पनीले एउटा क्यासिनो मात्र सञ्चालन गर्नुपर्ने प्रावधान छ। ह्याप्पीले प्रावधान लत्याउँदै चार स्थानमा क्यासिनो सञ्चालन गर्दै आएको छ। रक इन्टरनेसनल प्रालि र सेन्ट्रल मिडिया ग्रुप (सीएमजी) ले पनि अवैध रूपमा चारचार स्थानमा क्यासिनो सञ्चालन गर्दै आएका छन्। यी क्यासिनोले पनि राजस्व बुझाएका छैनन्। २०६७ मा दर्ता भएको ह्याप्पी आवर सुरेन्द्रबहादुर सिंह, शारदादेवी सिंह र करुणा सिंह मल्लको नाममा छ। २०६६ सालमा दर्ता भएको रक इन्टरनेसनलले धनगढीको होटल साथी, वीरगन्जको होटल सुरज, भैरहवाको होटल बोधी रेडसन र काँकडभिट्टाको होटल रियाजमा क्यासिनो सञ्चालन गर्दै आएको छ। यो क्यासिनो किशोर सिलवाल र उषा सिलवाल दम्पतीको हो। सीएमजीले महेन्द्रनगरको होटल ओपेरा, रूपन्देहीको होटल ड्रिमल्यान्ड, वीरगन्जको होटल भिसुवा र विराटनगरको होटल रत्नमा क्यासिनो सञ्चालन गरेको छ। यो क्यासिनो पूर्वसांसद नरेन्द्र शाह कलवारको हो। रूपन्देहीका सहायक प्रमुख जिल्ला अधिकारी कमल पाण्डेले मापदण्डविपरीतका क्यासिनो बन्द हुने बताए। उनले भने, मापदण्डविपरीत सञ्चालनमा रहेको पाइए बन्द गर्छौं।"
"संसदीय दलको बैठकमा प्रधानमन्त्री देउवाले भने, एमसीसी पारित गर्नुपर्छ","काठमाडौं : नेपाली कांग्रेस संसदीय दलको बैठकले एमसीसी पारित गर्नुपर्ने निष्कर्ष निकालेको छ। मंगलबार बिहान संघीय संसद भवनको ल्होत्से हलमा बसेको बैठकमा एमसीसी टेबल गर्नुपर्ने निष्कर्ष निकालेको हो। कांग्रेस सभापति एवम् संसदीय दलका नेता शेरबहादुर देउवाले एमसीसी जसरीपनि पास गर्नुपर्ने धारणा राखेका छन्। बैठकलाई सम्बोधन गर्दै प्रधानमन्त्री देउवाले भने, विकास परियोजना हो। एमसीसीको बारेमा धेरै भ्रम छर्नुपर्दैन। पास गर्नुपर्छ। प्रधानमन्त्री देउवाले मंगलबार बिहान नेकपा (माओवादी केन्द्र) का अध्यक्ष पुष्पकमल दाहाल 'प्रचण्ड' र नेकपा एकीकृत समाजवादीका अध्यक्ष माधवकुमार नेपालसँग बुधबार बस्ने प्रतिनिधि सभाको बैठकमा एमसीसी टेबुल गर्नुपर्ने धारणा राखेका थिए। त्यसमा प्रचण्ड र नेपाल करिबकरिब सहमत भएका छन्। कांग्रेसका अर्का नेता शंशाक कोइरालाले पनि एमसीसी पास गर्नुपर्ने बताए। उनले भने, सबै सांसद्को धारणा पास गरौं भन्ने छ। कानूनमन्त्री दिलेन्द्रप्रसाद बडूले बुधबारको संसद बैठकमा एमसीसी टेबल हुने बताएका छन् । उनले पूर्वअर्थमन्त्री रामशरण महतले एमसीसीबारे कांग्रेसको संसदीय दलको बैठकमा सांसदलाई ब्रिफिङ गरेको जानकारी दिए। उनले भने, सम्भवत: भोलिको सदनमा एमसीसी पेस हुन्छ । बैठकमा महतले एमसीसीबारे भ्रम सिर्जना गरिएकाले त्यसलाई चिर्नु आवश्यक भएको बताएका थिए। महतले एमसीसीको विरुद्धमा भ्रम सिर्जना गरेर सम्बन्ध बिगार्न नहुने पनि दाबी गरे। उनले भने, यो राष्ट्रको हितमा छ। राष्ट्रको हित विपरीत हामीले निर्णय गर्नु हुँदैन। अमेरिकाले फेब्रुअरी २८ सम्म एमसीसीको सम्बन्धमा निर्णय लिन आग्रह गरिरहेको छ। नेताहरूसँगको भेटमा अमेरिकाले केही स्पष्ट सन्देशहरू दिएको पाइन्छ। फेब्रुअरी २८ भन्दा उता कुर्न सकिँदैन। यस सम्बन्धमा सोमबार सभामुख अग्नि सापकोटाले दलहरूसँग परामर्श गरेका छन्। एमसीसी पास गर्न देउवा र प्रचण्डद्वारा हस्ताक्षरित अति गोप्य पत्र सार्वजनिक (पत्रसहित) देउवाप्रचण्डलाई एमसीसी मुख्यालयको पत्र फेब्रुअरी २८ भित्र एमसीसी पास गर्नू (पत्रसहित) एमसीसीको विषयमा निष्पक्ष ढंगले निर्णय गर्छु : सभामुख सापकोटा एमसीसी टेबल गर्न सभामुख सापकोटा तयार एमसीसी विकास कार्यक्रम हो, भ्रामक सूचनामा फसेको छ : अमेरिका एमसीसीको तरंग कांग्रेस संसदीय दलको बैठक जारी : एमसीसी र महाभियोगबारे छलफल एमसीसी संसद्मा टेबल गर्नेबारे देउवा, प्रचण्ड र नेपालबीच छलफल"
कांग्रेस संसदीय दलको बैठक जारी : एमसीसी र महाभियोगबारे छलफल,"काठमाडौं : नेपाली कांग्रेस संसदीय दलको बैठक जारी रहेको छ। मंगलबार बिहान ९:३० बजेबाट संघीय संसद भवनको ल्होत्से हलमा बैठक सुरु भएको हो। सत्ता गठबन्धनका सांसदले आइतबार प्रधानन्यायाधीश चोलेन्द्रशमशेर जबराविरुद्ध संसद सचिवालयमा महाअभियोग प्रस्ताव दर्ता गराएपछि गठबन्धन साझेदार दल कांग्रेसले संसदीय दलको बैठक बोलाएको हो। बैठकमा संसद्को गतिरोध अन्त्य, प्रधानन्याधीशविरुद्ध महाभियोग प्रकरण, एमसीसीलगायत पछिल्लो राजनीतिक घटनाक्रमबारे छलफल भइरहेको छ।सोमबार एमाले बिनाको बैठकमा सभामुख अग्निप्रसाद सापकोटा एमसीसी संसद्मा टेबल गर्न तयार भएका छन्। यसमा आफू निर्णायक नभएको, दलहरू नै सर्वेसर्वा भएको सभामुख सापकोटाले बताएका छन्। सापकोटाले सदनको अवरोध खुल्नुपर्छ भन्ने मात्रै आफ्नो भनाइ रहेको बताएका थिए। सत्तारुढ दलले प्रधानन्यायाधीशविरुद्ध महाभियोग प्रस्ताव दर्ता गरेकामा एमालेले चर्को असन्तुष्टि जनाएको छ। तर, उसले तत्काल चार न्यायाधीश र सभामुखविरुद्ध कदम नचाल्ने देखिएको छ। बैठकले प्रधानन्यायाधीशविरुद्धको महाभियोग प्रस्ताव न्यायालय कब्जा गर्न ल्याएको निष्कर्ष निकालेको छ। स्थानीय निर्वाचन, एमसीसी प्रभावित गर्ने नियत पनि देखिएको एमालेको विश्लेषण छ। कतिपय सांसदले तत्काल प्रतिशोध र पूर्वाग्रह गरेर काउन्टर महाभियोग ल्याउन नहुने राय दिए। त्यसपछि बैठकले महाभियोगका विषयमा निर्णय गर्ने अधिकार शीर्ष नेतृत्वलाई सुम्पेको छ। एमालेले एमसीसीका विषयमा पहिला सत्तारुढको धारणा आउनुपर्ने दोहोर्याएको छ। जबसम्म उहाँहरू एउटै धारणाका साथ आउनु हुन्न तबसम्म एमाले पर्ख र हेरको नीतिमा उभिएको छ, प्रमुख सचेतक विशाल भट्टराईले भने, आवश्यक परेका बेला एमालेले आवश्यक निर्णय लिन्छ।"
अमेरिकाद्वारा युक्रेनलाई एक अर्ब डलर सहयोग गर्ने घोषणा,"वासिङटन डिसी : अमेरिकी विदेशमन्त्री एन्टोनी ब्लिन्केनले युक्रेनलाई अमेरिकाले १ अर्ब डलर आर्थिक सहायता दिने बताएका छन्। 'हामी युक्रेनका लागि बलियो अन्तर्राष्ट्रिय समर्थन निर्माण गर्न सहयोगीहरूसँग काम गरिरहेका छौं', संयुक्त राज्यले युक्रेनमा प्रमुख सुधारहरूलाई समर्थन गर्न १ बिलियन ऋण उपलब्ध गराएको छ', ब्लिन्केनले भने, 'यसले युक्रेनलाई समृद्ध बनाउन मद्दत गर्नेछ।' यसअघि अमेरिकी राष्ट्रपति जो बाइडेन र बेलायतका प्रधानमन्त्री बोरिस जोनसनले युक्रेनमा रुसी सैन्य कारबाहीको चेतावनी दिए पनि युक्रेन संकटको कूटनीतिक समाधानका लागि सबै आशाहरू अझै समाप्त नभएको बताएका थिए। दुबै नेताबीच टेलिफोन वार्तामा यस विषयमा सहमति भएको थियो। रुसले युक्रेनी सीमामा एक लाख सेना तैनाथ गरेको छ, तर उसले कुनै पनि आक्रमण नगर्ने बताउँदै छ। करिब एक दर्जन देशले आफ्ना नागरिकलाई युक्रेन तुरुन्तै छोड्न आग्रह गरेका छन्। यसैबीच अमेरिकाले युक्रेनमा कुनै पनि बेला हवाई आक्रमण सुरु गर्न सक्ने बताएको छ। अमेरिकाले आफ्ना सबै नागरिकलाई युक्रेन छोड्न सल्लाह दिएको छ। बीबीसीबाट"
फेब्रुअरी १६ मा रूसले आक्रमण गर्न सक्छ : युक्रेनी राष्ट्रपति,"युक्रेन : युक्रेनी राष्ट्रपति भ्लादिमिर जेलेन्स्कीले सोमबार आफ्नो फेसबुक पोस्टमा फेब्रुअरी १६ मा रूसी आक्रमण हुन सक्ने घोषणा गरेका छन्। युक्रेन र रुसबीच बढ्दो तनावबीच यो घोषणा भएको हो । जेलेन्स्कीले राष्ट्रका नाममा सम्बोधन गरेको विषय फेसबुकमा पोस्ट गर्दै भनेका छन्, 'हामीलाई भनिएको छ कि फेब्रुअरी १६ आक्रमणको दिन हुनेछ।' उनले युक्रेनले बुधबार एकता दिवस मनाउने बताएका छन्। यस सम्बन्धी अध्यादेशमा हस्ताक्षर भइसकेको बताइएको छ । रुसले युक्रेनी सीमा नजिकै एक लाखभन्दा बढी सेना परिचालन गरेको छ । सेनाको उपस्थितिले अमेरिका र नाटो सहयोगीबीच चिन्ता र तिक्तता बढाएको छ। तर रुसले निरन्तररूपमा आक्रमणको कुनै योजना नभएको बताउँदै आएको छ। युक्रेन, रुस र नाटो राष्ट्रहरूका अधिकारीले यस क्षेत्रमा तनाव कम गर्ने आशाका साथ पछिल्ला दिनमा कूटनीतिक छलफललाई तीव्रता दिंदै आएका छन् । तर वार्ताले कुनै सफलता भने हासिल गर्न सकेको छैन। यसअघि अमेरिकी राष्ट्रपति जो बाइडेनले शनिबार रुसी राष्ट्रपति भ्लादिमिर पुटिनसँग कुरा गर्दै रुसले युक्रेनमा आक्रमण गरेमा 'छिटो र गम्भीर लागत' लाग्ने बताएका थिए। बाइडेन प्रशासनका अधिकारीले युक्रेनमाथि 'अब कुनै पनि दिन' आक्रमण हुन सक्ने चेतावनी दिएका छन्। रासस"
राष्ट्रपति शैक्षिक सुधार कार्यक्रम : चार हजार १५७ विद्यालय छनोट,"काठमाडौं : सरकारले राष्ट्रपति शैक्षिक सुधार कार्यक्रमका लागि चालु आर्थिक वर्षमा प्राप्त आवेदनका आधारमा देशभरका चार हजार १५७ सार्वजनिक विद्यालय छनोट गरेको छ । शिक्षा, विज्ञान तथा प्रविधिमन्त्री देवेन्द्र पौडेलको अध्यक्षतामा सोमबार भएको बैठकले सो छनोट गरेको हो । छानिएकामध्ये चारकोठे भवन ९७६, दुईकोठे भवन ९६६, आइसिटी ल्याब व्यवस्थापन दुई हजार १०६, प्राविधिक ल्याब ८८ र नयाँ प्राविधिक विद्यालय स्थापना २१ निर्माण गरिने भएको छ । मन्त्री पौडेलका अनुसार चारकोठे भवन निर्माणका लागि प्रतिविद्यालय रु ३६ लाख, दुईकोठे भवन निर्माणका लागि रु १८ लाख, आइसिटी ल्याब व्यवस्थापनका लागि रु छ लाख ५० हजार, नयाँ प्राविधिक धार सञ्चालनका लागि ल्याब व्यवस्थापन तथा शिक्षण सहयोग अनुदान २१ विद्यालयलाई रु ७० करोड ५९ लाख छ हजार, गत आर्थिक वर्षमा ल्याब व्यवस्थापनका लागि छुट विद्यालयका लागि अनुदान १४ विद्यालयका लागि रु ३३ करोड ६० लाख र प्राविधिक धार सञ्चालित विद्यालयमा ल्याब सुदृढीकरण तथा स्तरनोन्नितका लागि अनुदान ८८ विद्यालयलाई रु ८८ करोड रकम छुट्याइएको छ । राष्ट्रपति शैक्षिक सुधारका लागि रु सात अर्ब ८५ करोड ५१ लाख रकम छुट्याएको छ । विद्यालय छनोट गरी बाँकी रु एक अर्ब ३८ करोड रकम बाँकी रहेका स्थानीय तहका विद्यालयमा छुट्याइने शिक्षामन्त्री पौडेलले बताए । देशका ७३७ स्थानीय तहबाट १३ हजार ४७३ विद्यालयले प्रस्ताव पठाएका थिए । जसमा सात हजार ९८६ विद्यालयले भवन निर्माण, चार हजार २३५ विद्यालयले आइसिटी ल्याब, ११७ विद्यालय नयाँ प्राविधिक धार, प्राविधिक विद्यालय ल्याब व्यवस्थापन १८८ र घेराबार खेलमैदानमा ९४७ विद्यालयले आवेदन दिएका थिए । देशभरमध्ये प्रदेश नं १ मा सबैभन्दा धेरै विद्यालयका भवन निर्माण हुने भएका छन् । प्रदेशगत वितरणअनुसार प्रदेश १ मा १९८ विद्यालयमा चारकोठे भवन, १७९ विद्यालयमा दुईकोठे भवन, ३४९ विद्यालयमा आइसिटी व्यवस्थापन, २४ विद्यालयमा प्राविधिक ल्याब र नयाँ प्राविधिक विद्यालय स्थापनामा सात विद्यालय छनोट भएका छन् । यस्तै लुम्बिनी प्रदेशमा १९५ विद्यालयमा चारकोठे भवन, १३७ विद्यालयलमा दुईकोठे भवन, आइसिटी ल्याब व्यवस्थापनमा २८१ विद्यालय, प्राविधिक ल्याब १८ विद्यालयमा र नयाँ प्राविधिक विद्यालय स्थापना तीन विद्यालय छनोट भएका हुन् । यस्तै मधेस प्रदेशमा १८० विद्यालयमा चारकोठे भवन, १९७ विद्यालयमा दुईकोठे भवन, २३५ विद्यालयमा आइसिटी ल्याब व्यवस्थापन, पाँच विद्यालयमा प्राविधिक ल्याब र नयाँ प्राविधिक विद्यालय स्थापनामा चारवटा विद्यालय छनोट भएका छन् । सुदूरपश्चिम प्रदेशमा १४१ विद्यालयमा चारकोठे भवन, १७९ विद्यालयमा दुईकोठे भवन, २७० विद्यालयमा आइसिटी व्यवस्थापन, आठ विद्यालयमा प्राविधिक ल्याब र विद्यालयमा नयाँ प्राविधिकमा एक विद्यालय छनोट भएका छन् । भूकम्पबाट प्रभावित बागमती प्रदेशका १४ जिल्लामा भवनका लागि बजेट नहालिएको शिक्षा तथा मानव स्रोत विकास केन्द्रका महानिर्देशक चुडामणि पौडेलले जानकारी दिए । चितवनबाहेकका १४ जिल्लामा र मदरसा, गुरुकुल र भूकम्पबाट नबनेका विद्यालयमा चारकोठे भवन २२, दुईकोठे भवन १२, आइसिटी ल्याब ४९१, प्राविधिक ल्याब १८ र नयाँ प्राविधिक विद्यालय स्थापना चार छनोट भएका छन् । यस्तै गण्डकीमा १३० विद्यालय चारकोठे, १२५ दुईकोठे, २५५ आइसिटी ल्याब, १३ प्राविधिक ल्याब छनोट भएका छन् । कर्णालीमा ११० विद्यालयमा चारकोठे भवन, १३८ मा दुईकोठे भवन, २२५ विद्यालयमा आइसिटी ल्याब, प्राविधिक ल्याब दुई र नयाँ प्राविधिक विद्यालय स्थापना दुई छनोट भएका छन् ।"
प्रहरी हिरासतबाट बलात्कार आरोपी फरार,"महोत्तरी : महोत्तरी प्रहरीको हिरासतमा रहेका एक जना बलात्कारका आरोपी फरार भएका छन् । शुक्रबार भंगहा नगरपालिका ७ मेघरौलबाट पक्राउ परेका औरही नगरपालिका ९ का २६ वर्षीय जितु मण्डल फरार भएका हुन् । लामो समयदेखि फरार रहँदै आएको मण्डल मामाघर आएको सुईको पाएपछि उनलाई प्रहरीले पक्राउ गरेको थियो । प्रहरीको घेराबाट भागेपछि आलोचना भइरहेको छ । विसं २०७७ साल साउन १० गते रातिको समयमा स्थानीय एक बोल्ने नसक्ने महिलालाई स्थानीय खुर्के मुखियाको सहयोगमा मण्डलले जबरजस्ती करणी गरेका थिए । सो घटनापछि पीडित महिलाका पक्षले उनीहरुविरुद्ध किटानी जाहेरी दिएका थिए । सो जाहेरीपछि उनीहरु लामो समयदेखि फरार रहँदै आएको थियो । प्रहरीले तत्कालै घटनास्थलबाट यथेष्ट प्रमाणहरु समेत बरामद गरिएको थियो । करणी भएको ठाउँबाट मण्डल र मुखियाको ज्याकेट, मोबाइलसमेत बरामद गर्दा पनि प्रहरीले पक्राउ गरेर कारबाही प्रक्रिया अगाडि बढाउन सकेका थिएन । प्रहरीले मण्डललाई पक्राउ गरेको खबरपछि पिडित परिवारमा न्यायको आस जागेको थियो । यस सम्बन्धमा रामगोपालपुर नगरपालिकाका वडा अध्यक्ष जितेन्द्र चौधरीका अनुसार मण्डल भागेको हो कि भगाइएको हो भन्ने विषय बुझ्न गाह्रो भएको छ । उनले भने, प्रहरीले मण्डल हतकडीसहित भागेका छन् । तर हतकडी लगाइएको व्यक्ति सजिलै कसरी भाग्यो भन्नेमा विभिन्न आशंकाहरु उत्पन्न भइरहेका छन् ।' प्रहरीले हतकडीसहित भागेको दाबी गरे तापनि हतकडी भने प्रहरी कार्यालयमै रहेको छ । उनले घटनाबारे प्रहरीमाथि नै अनुसन्धान गर्न माग रहेको छ । बोल्न नसक्ने महिला सौच गर्न गएको बेला उखुवारीमा लगेर जबरजस्ती करणी गरेको विभिन्न प्रमाण भएपनि पीडितलाई पीडक पक्षले उजुरी गरेपछि धम्की दिँदै कुटपिटसमेत गरेको पीडित महिलाका श्रीमानले बताए । महोत्तरी प्रहरीले यस घटनाको सम्बन्धमा सुक्ष्म रुपमा अनुसन्धान गर्दै आएको महोत्तरीका एसपी दिनेश आचार्यले बताएका छन् । अपराधीलाई सजाय दिलाउन प्रहरीले हदैसम्मको प्रयास गरिरहेको एसपी आचार्यले प्रतिबद्धता जनाए।"
युक्रेन विवाद : अमेरिकी राष्ट्रपति र ब्रिटिश प्रधानमन्त्रीबीच फोनवार्ता,काठमाडौं : युक्रेनको विषयलाई लिएर अमेरिकी राष्ट्रपति जो बाइडन र ब्रिटिश प्रधानमन्त्री बोरिस जोनसनले फोनवार्ता गरेका छन्। फोनवार्तापछि अमेरिका र यूकेका नेताहरूले युक्रेन सङ्कटको कूटनीतिक समाधानका लागि सबै आशाहरू मरिनसकेको जनाएका छन्। तर उनीहरूले अवस्था नाजुक रहेको भन्दै सजग गराएका छन्। युक्रेन मामिलालाई लिएर अमेरिकी राष्ट्रपति जो बाइडन र ब्रिटिश प्रधानमन्त्री बोरिस जोनसनले ४० मिनेट फोनवार्ता गरेका थिए। रुसी सैन्य कारबाही हुनसक्ने बारम्बारको चेतावनी बीच पनि बाइडन र जोनसनले सम्झौता अझै सम्भव रहेकोमा सहमति जनाएका छन्। ब्रिटिश प्रधानमन्त्रीले बाइडनसँग यस सङ्कटमा सघाउन आफूले सबैथोक गर्न तयार रहेको बताएका थिए। बाइडनले पनि ब्रिटिश सहायताविना केही नगर्ने बाचा गरेको बताइएको छ। सोमबार रुसी विदेशमन्त्रीले पनि 'कूटनीतिबाट आफूहरू नथाकेको' बताएका छन्। युक्रेनतर्फको सीमामा एक लाखभन्दा धेरै सैनिक भेला पारे पनि मस्कोले हमलाको योजनालाई अस्वीकार गर्दै आएको छ। यसैबीच युक्रेनका राष्ट्रपति भोलोदिमिर जेलेन्स्कीले अमेरिकाले आक्रमण हुनसक्ने भनेको बुधबारलाई युक्रेनी एकताको दिनका रूपमा मनाउने घोषणा गरेका छन्। अमेरिकी सूचनाले रुसले उक्त दिन हमला गर्न सक्ने भनेपछि जेलेन्स्कीले राष्ट्रका नाममा सम्बोधन गर्दै त्यसो भनेका हुन्। उनले युक्रेनले शान्ति चाहेको तर उसँग बलियो सेना समेत भएको बताए। संयुक्त राष्ट्रसङ्घका महासचिव एन्टोनिओ गुटेरसले शान्त रहन आग्रह गर्दै सार्वजनिक अभिव्यक्तिहरूले तनाव चर्काउन नहुने बताएका छन्।
प्रख्यात समालोचक तारानाथ शर्माको निधन,"काठमाडौं : प्रख्यात समालोचक तथा लेखक तारानाथ शर्माको निधन भएको छ। मंगलबार बिहान आफ्नै निवासमा शर्माको निधन भएको हो । उनी १९९१ असार ९ गते निर्जला एकादशीको दिन जन्मिएका थिए। उनका निकटका ज्योतिष राजकुमार सुवेदीका अनुसार उनको आजै पशुपति आर्यघाटमा अन्त्यष्टि हुनेछ। लेखनमा शोखिन शर्मा अस्वस्थताका कारण विगत एक वर्षदेखि लेखनमा सक्रिय थिएनन्। पारिवारिक सदस्यका अनुसार उनी बेलाबेलामा बिर्सने र मान्छे नचिन्ने अवस्थामा पुगेका थिए। एम ए (अङ्ग्रेजी साहित्य), पी एच डी(भाषा विज्ञान) गरेका उनले मदन पुरस्कार, साझा पुरस्कारबाट सम्मान पाएका थिए। बेलाईततिर बरालिँदाले २०२६ सालमा मदन पुरस्कार पाएको थियो। शर्माले सम र समका कृतिका लागि २०२९ सालमा साझा पुरस्कार पाए। २०२३ सालमा रत्नश्री स्वर्णपदक र २०३९ सालमा सर्वश्रेष्ठ पाठ्यपुस्तक लेखन पुरस्कार पाउन सफल भएका थिए। शर्माको पहिलो सिर्जना निबन्ध हो, २००८ सालमा थिओडर मेननको सम्पादनमा दार्जिलिङबाट निस्कने साथी साप्ताहिक पत्रिकामा इलाम शीर्षकमा छापिएको थियो। खर्साङ छँदा आह्वान हस्तलिखित पत्रिका निकाले। हिमध्वनि भन्ने पत्रिकाको सम्पादन गरे। उनको प्रकाशितमध्ये अन्तिम कृति 'चरी भरर' निबन्ध सङ्ग्रह हो। उनको थर भण्डारी भएपनि बनारसमा पढ्न गएपछि नाममा शर्मा लेख्न थालेका थिए।"
निर्यातमा आयातीत वस्तुकै भर,"काठमाडौं : हामी पाम तेलको कच्चा पदार्थ डलरमा किनेरआयात गर्छौं। त्यसलाई प्रशोधन गरी भारुमा बिक्री गर्छौं। भटमासको तेलको अवस्था पनि यस्तै छ। चालू आर्थिक वर्षको ६ महिनाको कुल निर्यातमा यी दुई वस्तुको हिस्सा ५६४६ प्रतिशत छ। नेपालको निर्यात स्वदेशी उत्पादनभन्दा आयातीत कच्चापदार्थमा बढी निर्भर रहेको भन्सार विभागको तथ्यांकले देखाउँछ। त्यसो त निर्यात गत आवको ६ महिनाको तुलनामा चालू वर्ष ९५६१ प्रतिशतले बढेको छ। यो अवधिमा १ खर्ब १८ अर्ब ८५ करोड रुपैयाँको निर्यात भएको छ। गत वर्ष ६० अर्ब ७९ करोडको मात्रै निर्यात भएको थियो। निर्यात वृद्धि भए पनि आफ्नै उत्पादनको हिस्सा कम छ। कच्चापदार्थ आयातपछि त्यसैलाई निर्यात गर्दा दीर्घकालीन रूपमा फाइदा नपुर्याउने नेपाल राष्ट्र बैंकका पूर्वकार्यकारी निर्देशक नरबहादुर थापा बताउँछन्। मुलुकमा उत्पादन नहुँदा यस्तो स्थिति आएको थापाको भनाइ छ। भारतले पाम तेल आयातमा धेरै भन्सार लगाउँछ। नेपालले थोरै लगाउँछ। भारत र नेपालको भन्सारदरका कारण नेपालमा भटमास र पाम तेलको व्यवसाय बढेको हो, थापा भन्छन्, यस्तो कर भारतले घटायो भने उक्त वस्तुको व्यवसाय फस्टाएर जान सक्दैन। यसले छोटो समयका लागि फाइदा दिने थापा बताउँछन्। यसो गर्दा उद्योगी व्यवसायीलाई केही फाइदा हुन्छ। सीमित मात्रामा मुलुकका लागि कर उठ्ने र केहीले रोजगारी प्राप्त गर्न सक्छन्, उनी भन्छन्। पूर्वअर्थसचिव सुमन शर्मा बाहिरबाट ल्याएर उत्पादन गर्नु गलत नभएको बताउँछन्। तर, भ्यालुएड (अतिरिक्त मूल्य) हुनुपर्ने पूर्वसचिव शर्माको भनाइ छ। सकभर आफ्नै देशको उत्पादनलाई प्रवद्र्धन गरेर निर्यात गर्न सके राम्रो हुन्छ, शर्मा भन्छन्, निर्यात गर्दा स्वदेशी वस्तुको भार धेरै हुनुपर्यो। विदेशबाट ल्याएर भ्यालुएड गर्दा कम देखियो भने डलरमा किनेर भारुमा बेच्नु उचित नहुने उनको तर्क छ। नेपाल राष्ट्र बैंकका प्रवक्ता डा गुणाकर भट्ट मुलुक अहिल्यै पर्याप्त स्वदेशी वस्तुको निर्यात विस्तार गर्ने अवस्थामा नरहेको बताउँछन्। हामीले गार्मेन्ट, कार्पेटको निर्यात दोब्बर गर्न चाहेर पनि सक्दैनौं। हामीले अवसरको लाभ लिने हो। कुनै देशबाट लाभ लिन सकिन्छ भने त्यतातिर लाग्दा पनि नराम्रो होइन, डा भट्ट भन्छन्, तर, दीर्घकालमा निर्यातलाई कसरी लैजान सकिन्छ भनेर तयसलाई विचार पुर्याउन जरुरी छ, उनले भने, डलरमा किनेर भारुमा बिक्री गर्दा यसले विदेशी विनिमयमा फरक पर्दैन। नेपाल उद्योग परिसंघका उपाध्यक्ष हेमराज ढकाल स्वदेशी उत्पादन बढाउन ड्युटी, कच्चा पदार्थ, विद्युत् महसुललगायतमा सरकारले सम्बोधन गर्नुपर्ने बताउँछन्। नेपाल हस्तकला महासंघका अध्यक्ष सुरेन्द्र भाइ शाक्य स्वदेशी वस्तुको उत्पादन बढाएर निर्यात बढाउन जरुरी भएको बताउँछन्। निर्यातमा स्वदेशी वस्तुकै हिस्सा अधिक बनाउन सरकारले उत्पादनमुखी उद्योगलाई कर, बिजुलीलगायतमा छुट दिएर प्रोत्साहन गर्नुपर्ने अध्यक्ष शाक्यको भनाइ छ। आयातीत कच्चा पदार्र्थ प्रशोधन गरी भ्यालुएड गरेरै निर्यात गरेको भन्सार विभागको तथ्यांकमा छ । जसमा पाम र भटमासको तेलको निर्यात मात्रै ६७ अर्ब ९ करोड ७६ लाख ३६ हजार भएको हो। पामको उत्पादन स्वदेशमा छैन। भटमासको उत्पादन घरायसी प्रयोजनबाहेक तेलका लागि पर्याप्त छैन। यसैले यस्ता वस्तुको तेल निकाल्न कच्चापदार्थ आयात गरिन्छ। पामको कच्चापदार्थ ६ महिनामा २७ अर्ब ८८ करोडको आयात भयो। त्यसलाई प्रशोधन गरी ३१ अर्ब ९७ करोड ५५ लाख रुपैयाँ बराबरको निर्यात गरिएको छ। भटमास ३६ अर्ब ५८ करोड ९१ लाखको आयात भयो। त्यसको प्रशोधन गरी ३५ अर्ब १२ करोड २० लाख ४९ हजार बराबरको निर्यात भएको छ। व्यापार घाटा उच्च स्वदेशमा उत्पादन हुन नसक्दा व्यापार घाटा उच्च हुँदै गएको छ। भन्सार विभागको तथ्यांकअनुसार चालू आवको ६ महिनामा वैदेशिक व्यापार घाटा ८ खर्ब ८० अर्ब ४९ करोड पुगेको छ। यो गत आवको यही अवधिको तुलनामा ४६६४ प्रतिशत बढी हो। चालू आवको मंसिरसम्म कुल आयात ८ खर्ब ३८ अर्ब ४० करोड रुपैयाँ हाराहारी छ। निर्यातको तुलनामा आयात उच्च रहँदा ५४७० प्रतिशतले व्यापार घाटा बढेको हो।"
"एमसीसी संसद्मा टेबल गर्नेबारे देउवा, प्रचण्ड र नेपालबीच छलफल","काठमाडौं : प्रधानमन्त्री शेरबहादुर देउवाले सत्ता गठबन्धनमा शीर्ष नेतासँग आजपनि छलफल गरेका छन्। प्रधानमन्त्री देउवाले मंगलबार बिहान नेकपा (माओवादी केन्द्र) का अध्यक्ष पुष्पकमल दाहाल 'प्रचण्ड' र नेकपा एकीकृत समाजवादीका अध्यक्ष माधवकुमार नेपालसँग बुधबार बस्ने प्रतिनिधि सभाको बैठकमा एमसीसी टेबुल गर्ने बारे छलफल गरेका हुन्। देउवाले बुधबार बस्ने संसदको बैठकमा सभामुख अग्नीप्रसाद सापकोटालाई एमसीसी टेबल गराउने विषयमा प्रचण्डनेपालसँग आग्रह गरेको बालुवाटार स्रोतले जनाएको छ। बुधबार संसदमा टेबल गर्न देउवाले प्रस्ताव गरेकोमा प्रचण्ड र नेपाल करिबकरिब सहमत भएका छन्। एमसीसी टेबल गर्नेबारे सत्तारुढ दल लगभग सहमत भएका छन्। आजको बैठकमा पनि प्रधानमन्त्री ज्यूले प्रक्रियाको बारेमा प्रचण्ड र नेपालसँग छलफल गर्नुभएको हो।देउवा निकट कांग्रेसका एक नेताले अन्नपूर्णसँग भने, सभामुखले एमसीसी रोकेर राख्न मिल्दैन। प्रधानमन्त्री देउवाले प्रचण्ड र नेपालमार्फत कार्यव्यवस्था परामर्श समितिको बैठक बोलाउन सभामुख सापकोटालाई आग्रह गरेका छन्। उनले एमसीसीबारे कार्यसूची तयार गर्न समेत भनेका छन्। देउवा प्रमुख प्रतिपक्षी दल एमालेले अवरोध जारी राखेपनि संसद् बैठक सञ्चालन गर्नुपर्ने पक्षमा रहेका छन्। देउवाले एमसीसीका विषयमा अन्तर्राष्ट्रियस्तरमा नै विश्वसनीयताको कुरा भएकाले सांसद र दलहरूले सदनमै कुरा राख्नुपर्ने धारणा राख्दै आएका छन्। एमसीसीबारे छलफल गर्ने प्रस्ताव सरकारले अघि बढाउने तयारी गरेको छ। सोमबारको सर्वदलीय बैठकपछि सभामुख सापकोटा आफू तयार रहेको जनाएका छन्। यसमा आफू निर्णायक नभएको, दलहरू नै सर्वेसर्वा भएको सभामुख सापकोटाले बताएका थिए। राष्ट्रिय महत्वका विषयमा सबै दलबीच सहमति हुनु देशकै लागि राम्रो हो, सभामुख सापकोटाले भने, उहाँहरूले एमसीसीबारे आआफ्नो धारणा राख्नुभएको छ। म खुला छु। आज सबै गठबन्धन दलका कुरा सुने र मैले सभामुखको भूमिकामा काम गर्ने हो। सभामुखको भूमिका अम्पायर र निर्णायकको हुन्छ। यता नेकपा एमालेले एमसीसीबारे सत्तारुढ गठबन्धनले आफ्नो धारणा सार्वजनिक गरेपछि मात्रै पार्टीको धारणा सार्वजनिक गर्ने तयारी गरेको छ। एमाले एमसीसीको विषयमा एमाले पर्ख र हेर अवस्थामा रहेको छ। एमसीसीको विषयमा निष्पक्ष ढंगले निर्णय गर्छु : सभामुख सापकोटा एमसीसी टेबल गर्न सभामुख सापकोटा तयार एमसीसी विकास कार्यक्रम हो, भ्रामक सूचनामा फसेको छ : अमेरिका एमसीसीको तरंग कांग्रेस संसदीय दलको बैठक जारी : एमसीसी र महाभियोगबारे छलफल"
संसदीय समिति बैठकमा अध्यक्ष तिमिल्सिना सहभागी हुने,"काठमाडौं : राष्ट्रियसभाका अध्यक्ष गणेशप्रसाद तिमिल्सिनाले संसदीय समितिका काम कारवाहीलाई प्रभावकारी तुल्याउन र सदस्यलाई प्रोत्साहन गर्न समितिका बैठकमा सहभागी हुने भएका छन्। विधायन व्यवस्थापन समितिको आजको बैठकमा उनी सहभागी हुने सभापति परशुराम मेघी गुरुङले जानकारी दिए। समितिबाट जनचासोका कानुन निर्माणका प्रयास र भइरहेका कामकारवाहीका अभ्यासको अध्यक्ष तिमिल्सिनाले बैठकमा सहभागी जानकारी लिनेछन्। धुलिखेलमा गत बिहीबार भएको प्रदेशसभाका उपसभामुखसँगको अनुभव आदानप्रदान कार्यक्रममा अध्यक्ष तिमिल्सिनाले अनुकूलताका आधारमा समिति बैठकमा सहभागी हुने अभ्यासको थालनी गर्ने घोषणा गरेका थिए। विधायन व्यवस्थापन समितिमा सार्वजनिक सेवा प्रसारणसम्बन्धी कानुनलाई संशोधन र एकीकरण गर्न बनेको विधेयकमाथिको छलफल प्रतिवेदन निर्माणको चरणमा छ। संविधानसभाका अध्यक्ष सुवास नेम्वाङले सभामुख र अध्यक्ष भनेको फूलहाउसको नेता भएकाले समितिलाई निर्देशन दिने, आवश्यकतानुसार बैठकमा सहभागी हुने सामान्य विषय भएको प्रतिक्रिया दिए। उनले भने, 'समिति भनेका मिनी पार्लियामेन्ट हुन्, त्यसले गर्ने सम्पूर्ण कामकारवाही भनेकै फूलहाउसलाई सहयोग पुर्याउने हो। हाउसका नेताले समन्वय गर्ने, के छ, कसो छ भनेर बुझ्न र भन्न सकिन्छ।' विगतमा पनि कार्यसूची र विषयवस्तुका गाम्भीर्यताका आधारमा समितिका बैठक संयुक्त बस्ने गरेको तथा त्यस्ता बैठकमा सभामुखको पनि उपस्थितिको अभ्यास भइसकेको बताइएको छ। राष्ट्रियसभा मातहत दिगो विकास तथा सुशासन समिति, विधायन व्यवस्थापन समिति, प्रत्यायोजित व्यवस्थापन तथा सरकारी आवश्वासन समिति र राष्ट्रिय सरोकार तथा समन्वय समिति छन्। रासस"
दाउ हेर्दै एमाले,"काठमाडौं : राजनीतिक तरंग ल्याएका वर्तमानका दुवै विषय निचोडमा पुर्याउन एमाले यस्तो कडी बनेको छ, जसले जता साथ दिन्छ, निर्णय उतै ढल्किन सक्छ। संसद्को सबैभन्दा ठूलो यो दल हाल प्रतिपक्षमा छ। उसको संसदीय अंकगणित मजबुत मात्र छैन, त्यसलाई सत्ता गठबन्धनविरुद्ध भरपुर उपयोग गर्ने रणनीतिसमेत बनाएको छ। अध्यक्ष केपी शर्मा ओलीनिकट एक नेता भन्छन्, चाहे त्यो एमसीसी होस् वा प्रधानन्यायाधीशविरुद्धको महाभियोग, दुवैमा एमाले परिस्थितिको प्रयोग गर्न तयार छ। अहिले धेरैलाई चासो छ, एमसीसी के हुन्छ ? त्यसमा एमालेको भूमिका कस्तो हुन्छ ? सत्ता गठबन्धनका साझेदार दल माओवादी केन्द्र र नेकपा (एकीकृत समाजवादी) ले पक्षमा मतदान गर्लान् कि नगर्लान् ? दाहालको रणनीति माओवादीले एमसीसीलाई राष्ट्रघाती भन्दै देशव्यापी विरोध गर्यो। अध्यक्ष पुष्पकमल दाहाललाई अहिले त्यही विषय निल्नु न ओकल्नु बनेको छ। गठबन्धन छाड्न जति गाह्रो छ, एमसीसीका पक्षमा मतदान गर्न झन् साह्रो छ, दाहालनिकट एक नेता भन्छन्, सकेसम्म हामीले मतदान नगरी पास होस् भन्ने अध्यक्षज्यूको चाहना छ। उच्च स्रोतका अनुसार दाहाल एमसीसी संसद्मा लैजान दिन तयार भएका छन्। मतदान गरिहाल्ने मनस्थितिमा भने छैनन्। उपस्थित सांसदको बहुमत चाहिने भएकाले एमालेबाहेक बहुमत पुर्याउन कांग्रेसबाट मात्र सम्भव छैन। एमालेका ९८ सांसद छन्। तिनले पक्षमा मतदान नगरे प्रधानमन्त्री शेरबहादुर देउवालाई एमसीसी पास गराउन कम्तीमा ९९ सांसद चाहिन्छन्। माओवादीबिना त्यो सम्भवै छैन। ओलीको रणनीति एमसीसीबारे एमालेले खुला अवधारणा बनाइसकेको छैन। ऊ यसलाई घरेलु राजधानीको लाभहानिमा प्रयोग गर्ने योजनामा देखिन्छ। स्रोतका अनुसार गठबन्धन भत्काए देउवालाई सघाउन तयार छ। गठबन्धन रहिरहे संसद्मा उभिन्छ। ९८ सांसद खडा गर्छ। बहुमत पुर्याउन माओवादीलाई मतदानका लागि बाध्य बनाउँछ। माओवादी अध्यक्ष दाहालले अध्यक्ष ओलीसँग हालै भएको टेलिफोन संवादमा एमाले के गर्छ भनेर चासो राख्नुभएको थियो। हामी कम्युनिस्टहरू बाहिरै बसौं भन्नुभएको थियो। त्यसको अर्थ कांग्रेसले कोरम पुर्याओस्, बैठक गरोस् र उपस्थित सांसदको बहुमत देखाई पारित गरोस् भन्ने हो, ओली निकट ती नेताले सुनाए, तर, एमाले त्यति नबुझ्ने छैन। माओवादीले कि गठबन्धन त्याग्नुपर्छ, कि एमसीसीमा मत दिनैपर्छ। त्यसमा बाध्य पार्ने पोजिसनमा हामी छौं। महाभियोगमा पनि उस्तै एमालेलाई चकित पार्दै आइतबार सत्ता गठबन्धनले प्रधानन्यायाधीश चोलेन्द्रशमशेर जबराविरुद्ध महाभियोग दर्ता गरायो। त्यसको राजनीतिक लाभ पनि एमालेले लिने जमर्को गरेको छ। त्यही विषयमा केन्द्रित भएर सोमबार एमाले संसदीय दलको बैठक बसेको छ। बैठकसँगै सांसदहरूको हस्ताक्षर संकलन गरिएको छ। स्रोतका अनुसार त्यो हस्ताक्षर ओली सरकार ढाल्न परमादेश दिने बाँकी ४ न्यायाधीशविरुद्ध महाभियोग लगाउन प्रयोग हुन सक्छ। स्रोत भन्छ, महाभियोग ठिक्क पारेर राखिनेछ। गठबन्धन पक्षमा वा एमालेलाई अप्ठ्यारो पार्न न्यायालय अग्रसर भए तुरुन्त दर्ता गरिनेछ। त्यसो गरेपछि हरिकृष्ण कार्की कामु प्रधानन्यायाधीश हुनेछन्, जसले अप्ठ्यारो पर्ने गरी धोका दिन सक्दैनन् भन्ने पार्टीको ठम्याइ छ। हतार पनि गर्दैनौं। ढिलाइ पनि गर्दैनौं। हामी संयमतापूर्वक, जिम्मेवारपूर्वक उपयुक्त समयमा उपयुक्त निर्णय गरेर अघि बढ्छौं। केपी शर्मा ओली,अध्यक्ष, एमाले यसअघि एमालेले प्रधानन्यायाधीशविरुद्ध महाभियोगको प्रतिवाद गर्ने निर्णय लिइसकेको छ। एमाले सांसदले मतदान नगरे संसद्मा दुईतिहाइ पुग्न सक्दैन। र, प्रधानन्यायाधीश क्लिन चिट पाएर झन् शक्तिशाली भई फर्किन सक्छन्। कि पाँचै जनालाई सबै मिलेर हटाऔं, नत्र प्रधानन्यायाधीशलाई मात्र हटाउन हामी रोक्छौं भन्ने एमाले मान्यता हो, एक शीर्ष नेताले भने, त्यसका लागि बाँकी ४ न्यायाधीशविरुद्ध पनि महाभियोग दर्ता हुन सक्छ। उपयुक्त समयमा उपयुक्त निर्णय : ओली सत्तारुढ दलले प्रधानन्यायाधीशविरुद्ध महाभियोग प्रस्ताव दर्ता गरेकामा एमालेले चर्को असन्तुष्टि जनाएको छ। तर, उसले तत्काल चार न्यायाधीश र सभामुखविरुद्ध कदम नचाल्ने देखिएको छ। एमाले सबै स्थितिमा अघि बढ्न तयार छ। सांसदको हस्ताक्षर संकलनसहित तयारी अवस्थामा छौं, संसदीय दलका उपनेता सुवास नेम्बाङले भने। नेता नेम्बाङका अनुसार दलको सोमबार बसेको बैठकमा अध्यक्ष केपी शर्मा ओलीले उपयुक्त समयमा उपयुक्त निर्णय लिने बताए। सबै सांसदबाट आएको सुझावलाई आधार बनाएर निर्णय गरी अघि बढ्छौं। हतार पनि गर्दैनौं। ढिलाइ पनि गर्दैनौं, अध्यक्ष ओलीको धारणा उद्धृत गर्दै उपनेता नेम्बाङले भने, हामी संयमतापूर्वक जिम्मेवारीपूर्वक उपयुक्त समयमा उपयुक्त निर्णय गरेर अघि बढ्छौं। नेम्बाङका अनुसार अध्यक्ष ओलीले देश र जनताको हितमा गम्भीर भएर निर्णय लिने बताए। अहिलेको महाभियोगमा कसैको पक्ष विपक्ष भन्ने होइन। जुन ढंगले जुन अवस्थामा हामीलाई सुइँको नदिईकन छापामार शैलीमा ल्याउने काम भयो यसलाई गम्भीर रूपमा लिएका छौं, ओलीले भनेका थिए, दृढ रूपमा अगाडि बढ्छौं। तपार्इंहरूको सुझाव ध्यानमा राखेर काम गर्नेर्छौं। निश्चित हुनुहोस्। बैठकले प्रधानन्यायाधीशविरुद्धको महाभियोग प्रस्ताव न्यायालय कब्जा गर्न ल्याएको निष्कर्ष निकालेको छ। स्थानीय निर्वाचन, एमसीसी प्रभावित गर्ने नियत पनि देखिएको एमालेको विश्लेषण छ। कतिपय सांसदले तत्काल प्रतिशोध र पूर्वाग्रह गरेर काउन्टर महाभियोग ल्याउन नहुने राय दिए। त्यसपछि बैठकले महाभियोगका विषयमा निर्णय गर्ने अधिकार शीर्ष नेतृत्वलाई सुम्पेको छ। सांसद कृष्णभक्त पोखरेलले बदनियतपूर्वक महाभियोग आएको बताए। न्यायालय कब्जा गर्ने नियत ल्याएको हो। यो पास गर्न ल्याएको होइन, सांसद पोखरेलले भने, पास हुँदैन भन्ने त उहाँहरू (सत्तारुढ दल)लाई थाहा नै छ। तर, महाभियोग लाउनुका पछाडि न्यायालयलाई प्रभावित पार्नुनै हो। एमालेलाई जानकारी पनि नदिई ल्याउनुको पछाडि यही कारण रहेको दाबी उनले गरे। पूर्वाग्रहका आधारमा भने एमालेले महाभियोग ल्याउन नहुने सुझाव बैठकमा दिएको उनले सुनाए। प्रमुख सचेतक विशाल भट्टराईले महाभियोगका विषयमा निर्णय गर्ने म्यान्डेट उच्च तहका नेताहरूलाई दिएको जानकारी दिए। एमालेले काउन्टर दिन चार न्यायाधीशविरुद्ध महाभियोग ल्याउँछ भनेर समाचारहरू आए। यो पूर्वअनुमान मात्रै थियो, नेता भट्टराईले भने, वस्तुस्थितिको ठोस अध्ययन गरेर ठोस निर्णय आओस् भन्ने सुझाव सांसदहरूको आएको छ। पार्टी अध्यक्षले नेतृत्व बसेर यथोचित निर्णय लिन्छौं भन्नुभयो। एमालेले एमसीसीका विषयमा पहिला सत्तारुढको धारणा आउनुपर्ने दोहोर्याएको छ। जबसम्म उहाँहरू एउटै धारणाका साथ आउनु हुन्न तबसम्म एमाले पर्ख र हेरको नीतिमा उभिएको छ, उनले भने, आवश्यक परेका बेला एमालेले आवश्यक निर्णय लिन्छ। बैठकमा २० सांसद बोलेका थिए। भीम रावल, घनश्याम भुसाललगायतले चुनाव आउन लागेका बेला चोलेन्द्रशमशेर जबरा र एमसीसी बोकेर जान नहुने बताएका थिए। भट्टराईले जबरा ठीक भन्ने पक्षमा नरहे पनि अहिलेको महाभियोग जसरी आयो त्यसको सडक र संसद्बाट प्रतिवाद गर्ने बताए। चोलेन्द्रशमशेर जबराका थुप्रै कमजोरी छन्, उनले भने, उनीमाथि संगिन आरोप पनि लागेको थियो। तथापी यो महाभियोग गलत मनसायका साथ आएको छ। यसलाई हामी सडक र संसद्बाट प्रतिवाद गर्छौं। उनले नेतृत्वको औपचारिक धारणा आएपछि कदम चाल्ने जानकारी दिए । भने, सांसदहरूको हस्ताक्षर गराएर तयारी अवस्थामा छौं। आवश्यक परेका ठाउँमा उच्चस्तरीय नेतृत्वसँग औपचारिक धारणापछि अगाडि बढ्छौं। यथाशीघ्र बैठक बसी सबै पक्षको विश्लेषण गरी सही समयमा निर्णय गर्ने वचनबद्धता अध्यक्षले गरेको उनले बताए। महाभियोगविरुद्ध तत्काल कुनै कदम नचाल्ने सांसदको हस्ताक्षर भने संकलन गरी तयारी अवस्थामा एमसीसीबारे सत्ता गठबन्धनकै धारणाको प्रतीक्षा एकाएक महाभियोग लगाउने उद्देश्य नियतवश स्थानीय चुनाव समयमा नगर्ने रहेको उनको आरोप छ। चुनाव गर्न मनै थिएन। व्यापक दबाबबीच गर्ने निर्णय गरेका हुन्। यी सबै गिजोल्एिका मुद्दाको कारण चुनावपछि धकेल्न खोजेको देखिन्छ, उनले भने, यही बीचमा एमसीसी पास गर्ने, एमाले विरोधी न्यायालयको बेञ्च निर्माण गरी एमालेका विरुद्धमा फैसलाहरू गर्ने नियत यही हो। आवश्यक परे न्यायालयको ढोका ढकढकाउने उनले बताए। भने, चुनावबाट जनमत देखाउँछांै, सडकबाट गर्छौं र सबै खाले अस्त्र प्रयोग गरेर लोकतन्त्रको रक्षार्थ र समयमै आवधिक चुनाव गर्न चाहन्छौं। एमसीसीमा पर्ख र हेरको नीति प्रतिनिधिसभाको फागुन ४ गते निर्धारित बैठकमा एमसीसी टेबल गर्ने विषयमा एमालेलाई कुनै जानकारी नभएको नेता नेम्बाङले बताए। एमाले पर्ख र हेरको रणनीतिमा रहेको उनको भनाइ थियो। उनले भने, सत्तापक्षले अहिलेसम्म कुनै जानकारी गराएको छैन। केवल चर्चा र हल्ला मात्र भएको छ। कार्य सूचीमा आउनुपर्यो नि ! ५ वर्षअघि सम्झौता गर्ने सरकारले अहिलेसम्म केही भनेको छैन। हामी प्रतिपक्षले जान्ने भएर बोल्ने त होइन् नि, यो परिपक्व नै भएको छैन हाम्रो भनाइ त्यही हो। उनले सत्तारुढ गठबन्धनले आफ्नो धारणा सार्वजनिक ल्याएपछि नेकपा एमालेले आफ्नो धारणा सार्वजनिक गर्ने बताए। उनले भने, शेरबहादुर देउवा प्रधानमन्त्री हुँदाकै सम्झौता हो। जसमा सत्ता साझेदारका रूपमा माओवादी पनि थियो। सचेतक विशाल भट्टराईले पनि एमसीसीको विषयमा एमाले पर्ख र हेर अवस्थामा रहेको बताउँछन्। उनले भने, सही निर्णय हुनेछ, आवश्यक परेका बेला देशको र जनताको हितको पक्षमा उभिन्छौं, उनले भने।"
एमसीसी टेबल गर्न सभामुख सापकोटा तयार,"काठमाडौं : सभामुख अग्निप्रसाद सापकोटा एमसीसी संसद्मा टेबल गर्न तयार भएका छन्। यसमा आफू निर्णायक नभएको, दलहरू नै सर्वेसर्वा भएको सभामुख सापकोटाले बताएका छन्। यसमा दलहरू नै सर्वेसर्वा भएको प्रतिक्रिया उनले दिएका छन्। उनले राष्ट्रिय सहमतिका विषयमा दलहरूलाई सदनमै चर्चा गर्न पनि आग्रह गरेका छन्। सभामुखकै आह्वानमा सोमबार सिंहदरबारमा सर्वदलीय बैठक बसेको थियो। एमाले भने बैठकमा सहभागी भएको थिएन। राष्ट्रिय महत्वका विषयमा सबै दलबीच सहमति हुनु देशकै लागि राम्रो हो, सभामुख सापकोटाले भने, उहाँहरूले एमसीसीबारे आआफ्नो धारणा राख्नुभएको छ। म खुला छु। मैले सबैका कुरा गम्भीरतापूवर्क सुनेको छु। सापकोटाले सदनको अवरोध खुल्नुपर्छ भन्ने मात्रै आफ्नो भनाइ रहेको बताए। आफू निष्पक्ष भूमिका निर्वाह गर्न तयार रहेको उनले बताए। मेरो पहिलादेखिकै जोड भनेको सदन सुचारु हुनुपर्छ भन्ने हो। सभामुखको हैसियतले मैले निष्पक्ष भूमिका निभाउनुपर्छ भन्नेमा म सचेत छु, उनले भने, सदन खुलाउनुपर्छ भन्ने विषयमा मैले केन्द्रित भए पनि निर्णायक भूमिका भने दलहरूकै हुने गर्छ। प्रधानमन्त्री शेरबहादुर देउवाले बैठक सुरु भएको करिब १० मिनेटमै सोधे एमसीसी के गर्ने हो ? संसद्को अवरोध हटाउन प्रमुख प्रतिपक्षी एमालेसँग सरकारले निरन्तर छलफल गर्दै आएको उनले उल्लेख गरे। भने, आज सबै गठबन्धन दलका कुरा सुने र मैले सभामुखको भूमिकामा काम गर्ने हो। सभामुखको भूमिका अम्पायर र निर्णायकको हुन्छ। प्रधानमन्त्री शेरबहादुर देउवाले बैठकमा एमसीसी संसद्मा लगेर टुंगो लगाउनुपर्ने बताए। बैठक सुरु भएको करिब १० मिनेटमै प्रधानमन्त्रीजीले एमसीसी के गर्ने हो ? अन्तर्राष्ट्रियस्तरमा नेपालको इज्जत के हुन्छ।, प्रधानमन्त्रीको भनाइ उद्धृत गर्दै बैठकमा सहभागी कांग्रेसका एक नेताले भने, पहिला यही सहभागी भएकामध्ये तपाईंहरूकै पालामा पनि एमसीसीको विषय अगाडि बढाइएकै हो। अहिले कांग्रेसको सरकार छ। जनतामा यसरी बुझाइएको छ। एमसीसी कांग्रेसले नेतृत्व गरेको सरकारले ल्याएको हो। भन्नुस् यसलाई कसरी निकास दिने हो ? राष्ट्रघाती कहाँनेर छ सदनमै छलफल गरौं न। त्यसपश्चात् बैठकमा सहभागी अन्य दलका नेताले एमसीसीका विषयमा बोलेको ती नेताले सुनाए। तर, कोही पनि विरुद्धमा हुनुहुन्न। सदनमा छलफल गर्न सबै तयार देखिनुभएको छ, ती नेताले भने। नेमकिपाका सांसद प्रेम सुवालले एमसीसीको विषयमै बैठक केन्द्रित भएको बताए। नेमकिपा एमसीसी नेपालको हितमा छैन भन्नेमै अडिग छ, नेता सुवालले भने, मैले त्यसोभन्दा प्रधानमन्त्रीजीले ठीक छ तपार्इंको विरोध संसद्मै गर्नुहोस् भन्नुभयो। देउवाले एमसीसीका विषयमा अन्तर्राष्ट्रियस्तरमा नै विश्वसनीयताको कुरा भएकाले सांसद र दलहरूले सदनमै कुरा राख्नुपर्ने अनि टुंगो लगाउनुपर्ने बताएका थिए। संसद्ले जे निर्णय गरे पनि सबैले स्वीकार्नुपर्ने उनको भनाइ थियो। परराष्ट्रमन्त्री नारायण खड्काले एमसीसीको सुरुवाती प्रक्रियाबारे जानकारी दिएका थिए। यो परियोजनाबारे भ्रम फैलाइएको र सबै दल कुनै न कुनै प्रक्रियामा जोडिएको मन्त्री खड्काको भनाइ थियो। एमसीसी जति अल्झायो नेपाललाई उति घाटा र असर पर्ने हो, मन्त्री खड्काको भनाइ उद्धृत गर्दै स्रोतले भन्यो, एमसीसी पास नहुँदा नेपालको अहित हुनेछ। माओवादी केन्द्र अध्यक्ष पुष्पकमल दाहालले भने संशोधन गरेर मात्रै अगाडि बढाउनुपर्ने दोहोर्याएका थिए। नेकपा हुँदा नै संशोधन गरेर पारित गर्नुपर्छ भनेको हो। माधवजी हामी सबै त्यहाँ थियौं। अहिले पनि मेरो कुरा त्यही छ, दाहालले भनेका थिए, यथास्थितिमा पारित गरिनु हुन्न भन्ने हो। अब राष्ट्रिय सहमति आउँदा माओवादीले पनि आफ्ने पार्टीमा केही निर्णय गर्न सक्छ। १२ दिनमा पार्टीको बैठक पनि बस्दै छ त्यहाँ पनि कुरा राख्छौं। नेकपा एकीकृत समाजवादी अध्यक्ष माधवकुमार नेपालले भने ठीक छ सदनमा लैजाऔं भनेका थिए। आज पार्टीको बैठक छ। त्यहाँ एमसीसी विषयबारे पनि साथीहरूलाई कुरा राखेर मात्र ठोस निर्णमा पुग्न सकिन्छ, अध्यक्ष नेपालले भनेका थिए, सबै विषयमा सहमति गरेर अगाडि बढ्न समाजवादी तयार छ। एमसीसी बिना संशोधन अगाडि बढ्ने सम्भावना गठबन्धनमै देखिन्न हेरौं आजको बैठकमा साथीहरूको के प्रतिक्रिया आउँछ। कानुन, न्याय तथा संसदीय मामिलामन्त्री दिलेन्द्रप्रसाद बडुले एमसीसीका विषयमा चर्चा बढी भएको बताए। सभामुखजीले राष्ट्रिय सहमति जुटाउन सक्दा एमसीसीमा छलफल हुन सक्छ। अर्कोतिर प्रधानमन्त्रीजीले बैठकमा सहभागी दलहरूलाई सदनमा छलफल हुन दिन आग्रह गर्दै निकास दिनु्ुस्। प्रतिपक्ष दलसँग पनि सहमति जुटाउला भन्नुभयो, मन्त्री बडुले भने। कांग्रेस वरिष्ठ नेता रामचन्द्र पौडेलले एमसीसी संसद्मा टेबुल हुन कसैले रोक्न मिल्ने कुरै नभएको बताए। सभामुखले एमसीसी रोकेर राख्न नमिल्ने नेता पौडेलको भनाइ थियो। आजको सर्वदलीय बैठकमा पनि सभामुखजीले राष्ट्रिय सहमति जुटाउनुहोस् भन्दै दलहरूलाई आह्वान् गर्नुभएछ। त्यो एकदम राम्रो हो। एमसीसी पारित गर्नुको विकल्प छैन, पौडेलले भने, एमसीसी यहाँसम्मको प्रक्रियामा ल्याउन कम्युनिष्टका सबै नेता उत्तिकै संलग्न छन्। अनि अहिले राष्ट्रघाती यस्तो उस्तो भनेर हुन्छ ? संसद्मा एमसीसीबारे छलफल हुन्छ। पास फेल जे हुनुपर्ने हो संसद्मै हुन्छ। माओवादी केन्द्रका प्रमुख सचेतक देव गुरुङले राष्ट्रिय सहमति जुटाउन सभामुखले आह्वान गरेको बताए। यद्यपि एमसीसीका विषयको अन्तरवस्तुका बारेमा पार्टीको आआफ्नो अडान कायमै छ। संविधान र कानुनमा मेल नखाने विषय संसदमार्पत जानुपर्ने हो। तर, केही बुँदा संशोधन नै गरौं भन्ने हाम्रो अडान भने कायम छ, नेता गुरुङले भने। नेकपा एकीकृत समाजवादी नेता जगन्नाथ खतिवडाले पार्टीको अडान कायम रहेको बताए।"
"एमसीसी विकास कार्यक्रम हो, भ्रामक सूचनामा फसेको छ : अमेरिका","काठमाडौं : अमेरिकाले मिलेनियम च्यालेन्ज कम्प्याक्ट (एमसीसी)का सवालमा नेपालका नेताहरूलाई कुनै पनि खालको धम्की नदिएको प्रतिक्रिया दिएको छ। अमेरिकी राजदूत र्यान्डी बेरीले सोमबार केही पत्रकारसँग कुराकानी गर्दै आफूहरूले धम्की दिएको भनी आएको विषय पूर्णरूपमा गलत भएको बताए। अमेरिकी सहायक विदेशमन्त्री डोनाल्ड लूले हालै प्रधानमन्त्री शेरबहादुर देउवा, एमाले अध्यक्ष केपी शर्मा ओली र माओवादी अध्यक्ष पुष्पकमल दाहालसँग टेलिफोन संवाद गरेका थिए। त्यस क्रममा उनले नेपाली नेताहरूलाई सम्बन्ध पुनर्विचार गर्ने चेतावनी दिएको र गैरकूटनीतिक ढंगले कुरा गरेको विषय बाहिर आएको थियो। राजदूत बेरीले भने यसको सिधै खण्डन गरेका छन्। हामीले कुनै पनि खालको धम्की दिएका छैनौं, यो पूर्णरूपमा असत्य हो, उनले भने, हामीले नेपाली नेताहरूसँग छलफल त गरिरहेका छौं। तर, पछिल्लो हाम्रो छलफल केही सञ्चारमाध्यम र अनलाइनमा चित्रण गरिएको बहसजस्तो पक्कै थिएन। अमेरिकाले नेपाललाई एमसीसीका सम्बन्धमा गरेको प्रतिबद्धता पालना गर्न आग्रह गरेको उनको भनाइ थियो। राजदूत बेरीले यसलाई अनुमोदन गर्ने कि नगर्ने नेपालले एक सार्वभौम लोकतान्त्रिक राष्ट्रका रूपमा निर्णय गर्ने विषय भएको बताए। उनले यस सम्बन्धमा नेपालले स्वयं निर्णय गर्नुपर्ने समेत उल्लेख गरे। उनले भने, नेपालले वाचा पूरा गर्ने कार्यमा वर्षौंको ढिलाइ भएपछि हामीले चाहेको यति मात्रै हो कि सम्झौताको अनुमोदनलाई मतदानको प्रक्रियामा ल्याइयोस् ताकि नेपाली जनताले आफ्ना निर्वाचित प्रतिनिधिमार्फत आफ्नो भनाइ राख्न सकून्। अमेरिकाले एमसीसीका सवालमा फैलाइएका मिथ्या खबरहरू चिन्ताजनक भएको उल्लेख गरेको छ। यस सम्बन्धमा राजदूत बेरीले भने, दुर्भाग्यवश, यो विकास कार्यक्रम भ्रामक सूचनामा फसेको छ। सो भ्रामक सूचना एक यस्तो कार्यक्रमविरुद्ध लक्षित छ जुन पारदर्शिता, जवाफदेहिता र लोकतन्त्रमा आधारित छ। त्यसको विपक्षमा को हुन सक्छ ? राजदूत बेरीले अमेरिका र नेपालबीचको सम्बन्ध एउटा सम्झौताभन्दा धेरै फराकिलो भएको उल्लेख गरे। उनले भने, अमेरिका सधैं नेपालसँगै उभिएको छ र नेपाललाई विकास सहयोग, विपद् प्रतिकार्य र पूर्वतयारी सहायता प्रदान गर्नुका साथै स्वास्थ्य, शिक्षा र अन्य कार्यक्रमहरूमा पनि सहयोग गर्दै आइरहेको छ। तर, सामान्य रूपमा, दुई देशबीच हस्ताक्षर भएको सम्झौताबाट पछि हट्दा यी देशको सम्बन्धमा असर पर्न सक्छ। एमसीसीलाई संसद्मा पेश गर्ने सम्बन्धमा दलहरूको बीचमा छलफल भइरहेको छ। प्रधानमन्त्री शेरबहादुर देउवा आगामी बुधबारको बैठकमा एमसीसीलाई पेस गर्ने पक्षमा छन्। यसमा दाहाल र नेपाल पनि सैद्धान्तिक रूपमा सहमत भएका छन् तर उनीहरूले एमसीसीको पक्षमा मतदान नगर्ने बताएका छन्। यस सम्बन्धमा सोमबार सभामुख अग्नि सापकोटाले दलहरूसँग परामर्श गरेका छन्। अमेरिकाले फेब्रुअरी २८ सम्म एमसीसीको सम्बन्धमा निर्णय लिन आग्रह गरिरहेको छ। नेताहरूसँगको भेटमा अमेरिकाले केही स्पष्ट सन्देशहरू दिएको पाइन्छ। फेब्रुअरी २८ भन्दा उता कुर्न सकिँदैन। एमसीसीको सवालमा सार्वभौम संसद्बाट नै निर्णय हो। यतिबेला सम्झौतामा संशोधनको कुनै पनि सम्भावना छैन। प्रधानमन्त्री देउवाले पनि गठबन्धन दलका नेताहरूलाई एमसीसीको सवालमा जे छलफल गर्ने हो, संसद्मा नै गरौं भन्ने प्रस्ताव गरेका छन्। एमसीसीको सवालमा यतिबेला सबैको ध्यान बुधबार बस्ने संसद्को बैठकमा छ। एमसीसीले सकसमा गठबन्धन के छ एमसीसीमा ? एमसीसी पास गर्न देउवा र प्रचण्डद्वारा हस्ताक्षरित अति गोप्य पत्र सार्वजनिक (पत्रसहित) देउवाप्रचण्डलाई एमसीसी मुख्यालयको पत्र फेब्रुअरी २८ भित्र एमसीसी पास गर्नू (पत्रसहित) एमसीसीमा प्रचण्डको दोहोरो भूमिका एमसीसी पत्र प्रकरण : अप्ठेरोमा प्रचण्ड, आफ्नैलाई दिए धोका एमसीसीका गोलकिपर सभामुख एमसीसी संसद्मा लैजान दबाब एमसीसी राष्ट्रघाति छ कि राष्ट्रिय हितमा छ, संसदमा देखाउँछौं : योगेश भट्टराई एमसीसीको विषयमा निष्पक्ष ढंगले निर्णय गर्छु : सभामुख सापकोटा एमसीसी टेबल गर्न सभामुख सापकोटा तयार"
एमसीसीको तरंग,"बाहिरी प्रभावबाट मुक्त नभएसम्म विकासले फड्को मार्दैन। एमसीसी परियोजना कार्यान्वयन नभए देशलाई क्षति पुग्नेछ। नेपालमा प्रजातन्त्रको उदयपछि योजनाबद्ध विकासको ढोका खुल्न सुरु भएको हो। यस क्रममा विभिन्न मित्रराष्ट्र, अन्तर्राष्ट्रिय वित्तीय संस्था र संयुक्त राष्ट्रसंघ तथा अन्य दातृ निकायहरूले विभिन्न पक्षमा सहयोगको हात अगाडि बढाइरहेका छन्। यस लहरमा अमेरिकाको मिलेनियम च्यालेन्ज कर्पोरेसन पनि प्रवेश गरेको छ। विद्युत् प्रसारण लाइनको विस्तार सडक मर्मत सम्हार तथा संस्थागत सुधारको लागि नेपाल सरकारको १३ करोड अमेरिकी डलर र मिलेनियम च्यालेन्ज कर्पोरेसन (एमसीसी) कम्प्याक्टको ५० करोड अमेरिकी डलर गरी जम्मा ६३ करोड अमेरिकी डलरको द्विपक्षीय सम्झौता भएको छ। सम्झौताको प्रस्तावनाअनुसार नेपालको आर्थिक विकास र गरिबी निवारण प्रवद्र्धन गर्ने साझा लक्ष्यप्रति दुवै पक्ष प्रतिबद्ध रहे। यस सम्झौताअन्तर्गत एमसीसीको सहायताले नेपालको सुशासन, आर्थिक स्वतन्त्रता तथा जनतामा गरिने लगानीलाई सुदृढ गर्ने प्रतिबद्धतालाई सहयोग पुग्ने कुरा स्वीकार गरेको छ। यो सम्झौताको धारा १ को दफा ११ अनुसार सम्झौताको लक्ष्य आर्थिक विकासमार्फत नेपालमा गरिबी न्यूनीकरण गर्ने रहेको छ। दफा १२ अनुसार परियोजनाका उद्देश्यहरू निम्नअनुसार रहेका छन्। ऊर्जा व्यापारलाई सहजीकरण गरी नेपालको विद्युत् ग्रिडमा विद्युत् आपूर्तिको उपलब्धता तथा स्थिरतामा सुधार गरी विद्युत्को उपभोगमा वृद्धि गर्ने।  रणनीतिक सडक सञ्जालमा सडकको गुणस्तर कायम राख्ने। यसअघि द्विपक्षीय र बहुपक्षीय सम्झौताहरूको आधारमा परियोजनाहरू कार्यान्वयन हुँदै आएकामा यो सम्झौता संसद्बाट अनुमोदन गर्नुपर्ने भएको छ। अनुमोदनको क्रममा विभिन्न कुराहरू अगाडि आएका छन्। यस सम्झौताको अनुमोदनको विषयलाई लिएर नेपालको राजनीतिक तात्न पुगेको छ। जनप्रतिनिधि र सचेत नागरिकले राष्ट्रिय महत्वको विषयमा चासो राख्नुलाई अस्वाभाविक मान्न सकिँदैन। त्यसमाथि पनि जलस्रोतको उपयोगको सन्धि साम्झौताले झस्काएको छ। दुई ठूला र शक्तिशाली छिमेकी मित्रराष्ट्रको बीचमा रहेकोले पनि यसमा संवेदनशील हुनैपर्छ। अनुमोदनको क्रममा विभिन्न कुराहरू अगाडि आएका छन्। यस सम्झौताको मुख्य चासो हिन्द प्रशान्त रणनीतिमा असर पर्ने हो कि होइन र अमेरिकाको सैनिक रणनीतिभित्र पर्छ कि पर्दैन, भन्ने रहेकोमा सोमा नपर्ने कुरा एमसीसीले स्पष्ट गरेको छ। यस्तै यो सम्झौता संविधानभन्दा माथि छ कि छैन र परियोजनाले ओगटेको जमिन नेपालको हुन्छ कि हुँदैन भन्ने कुराहरू पनि सतहमा आएका छन्। साथै भारतको स्वीकृति किन आवश्यक पर्यो भन्ने कुरा पनि उठेको छ। यो थाहा भएको नै कुरा हो कि संविधानभन्दा माथि कुनै ऐन नियम र सम्झौताहरू पर्दैनन्। संविधान देशको सर्वोच्च कानुन हो। परियोजनाले ओगटेको जमिन नेपालको नै हुने कुरामा कुनै द्विविधा रहँदैन। जहाँसम्म भारतको अनुमति लिनुपर्ने कुरा छ ट्रान्समिसन लाइन भारतसँग पनि सम्बन्धित रहेकोले सो प्रावधान रहन गएको हुनु पर्छ। सरकारले स्वीकार गरेको परियोजना लामो समयपछि बीचैमा अलपत्र पर्यो भने दातृ राष्ट्र र निकायहरूमा पनि नेपालप्रतिको चासो र विश्वास घट्न सक्छ। परियोजनाको रकम अन्य असम्बन्धित कार्यमा खर्च नभएको कुरा सरकारले जानकारी गराउने कुरा पनि छ। यसको आशय परियोजनाको रकम अन्य असम्बन्धित कार्यमा खर्च भएर दुरुपयोग नहोस् भन्ने नै हुनुपर्छ। अमेरिकी कानुनले नेपालको अदालत संसद् आदि निकायहरूमा हस्तक्षेप हुने कुराले पनि सडक तताएको छ। यसमा सम्झौतामा उल्लेख नभएको कुराहरूको कल्पना पनि गर्न सकिँदैन। परियोजना सञ्चालन गर्ने अन्तर्राष्ट्रिय पद्धतिअनुसार चलेका विश्व बैंक एसियाली विकास बैंक र त्यस्तै अन्य दातृ निकायको सहयोगमा लामो समयदेखि विभिन्न परियोजनाहरू सञ्चालन हँुदै आएका छन्। त्यस्तो केही भएको पाइँदैन। एमसीसीको कार्यक्रम सञ्चालन गरेर बाँकी भएको रकम फिर्ता लैजाने सम्बन्धमा पनि जिज्ञासा सल्बलाएको छ। यसमा अन्य वैदेशिक सहयोगका परियोजनाहरूको बढी भएको रकम सम्बन्धित संस्थालाई सो संस्थाले तोकेको विदेशस्थित बैंकमा जम्मा गरी फिर्ता दिने व्यवस्था छ। समयमा परियोजनाहरूको कार्य सम्पन्न नभएमा पनि म्याद थपेर आयोजनाको कार्यहरू सम्पन्न गराउने विषयमा सम्बन्धित दातृ निकायहरू धेरै लचिलो भएको पाइन्छ। लेखापरीक्षण गर्ने विषयमा पनि धेरै खुल्दुली रहेको देखिन्छ। सम्झौताको धारा ३ दफा ३७ मा लेखा राख्ने र लेखांकन र लेखापरीक्षण सम्बन्धी कुराहरूको प्रावधान छ। यसमा खास गरेर अन्तर्राष्ट्रिय मान्यताअनुसारको लेखापालनको व्यवस्था रहेको देखिन्छ। धारा ३ को दफा ३८ मा लेखापरीक्षणको प्रावधान छ। यसमा दफा ३८ (क) मा विभिन्न सर्तहरू भए पनि महालेखापरीक्षकको कार्यालयबाट लेखापरीक्षण गर्न कुनै बन्देज नहुने कुरा उल्लेख छ। विश्व बैंक, एसियाली विकास, बैंक संयुक्त राष्ट्रसंघ र अन्य दातृ निकायको सहयोगमा सञ्चालित परियोजनाहरूको आन्तरिक लेखापरीक्षण कोष तथा लेखा नियन्त्रक कार्यालय र अन्तिम लेखापरीक्षण महालेखा परीक्षकको कार्यालयबाट हुँदै आएको छ। यस परियोजनाको लेखापरीक्षणमा पनि सोहीअनुसार हुनु आवश्यक छ। ऋण सहयोगबाट सञ्चालित आयोजनाहरूको वार्षिक प्रोजेक्ट एकाउन्ट सम्बन्धित दातृ निकायमा पठाउने व्यवस्था छ। अनुसूची १ को ग कार्यान्वयनको ढाँचा १ को (क) मा एमसीसी नेपाललाई एक विकास समितिको रूपमा स्थापना गर्ने कुरा उल्लेख भएको छ। (ख) मा एमसीसी नेपालको निरीक्षण, निर्देशन निर्णयको सम्पूर्ण जिम्मेवारी र सम्झौताको पूर्ण कार्यान्वयनको जवाफदेही समिति रहने कुरा उल्लेख छ। सञ्चालक समितिमा अर्थ मन्त्रालयको सचिव, ऊर्जा मन्त्रालय र भौतिक पूर्वधार मन्त्रालयका सहसचिव कार्यकारी निर्देशक एमसीसी नेपाल (मतदान गर्न नपाउने) प्रबन्ध निर्देशक नेपाल विद्युत् प्राविधिकरण, नागरिक समाज र निजी क्षेत्रका एकएक जना प्रतिनिधि रहने र आवश्यकताअनुसार अन्य मन्त्रालयका प्रतिनिधि तथा विशेषज्ञहरूलाई आमन्त्रणा गर्न सकिने प्रावधानले परियोजना सञ्चालनमा सहजता हुने र अन्य असम्बन्धित कुराहरूको गुञ्जायस नरहने देखिन्छ। जुनसुकै सम्झौताको पनि सत्य धर्म र कानुनी मान्यता हुन्छ। सोमा प्रावधान भएका कुराहरूभन्दा बाहिर गएर अन्य कुराहरू गर्ने छुट रहँदैन। यो सम्झौतामा हस्ताक्षर भएको साढे चार वर्ष हुन लागेको छ। यो भनेको कार्यान्वयनको अन्तिम चरणमा पुग्नुपर्ने समय हो। राष्ट्रको विकास गर्न हामी आफैं सक्षम र सबल नभई हुँदैन। हाम्रो भाग्य हामी आफैंले निर्माण गर्ने हो। भूराजनीतिक गाँठोको अल्झनमा यो परेको हो भने भिन्नै कुरा हो। बाहिरी प्रभावबाट मुक्त नभएसम्म राष्ट्रले विकासमा फड्को मार्न सक्दैन। यो एमसीसी परियोजना कार्यान्वयन नहुने अवस्था आयो भने देशको लागि ठूलो दुर्भाग्य हुनेछ। यसले विकास निर्माण र आर्थिक समुन्नतिमा त असर पाछर्् पार्छ, सम्झौतासँग सम्बन्धित मित्रराष्ट्रसँगको लामो कूटनीतिक सम्बन्धमा पनि चिसोपन ल्याउन सक्छ। अन्तत्वोगत्वा यसको असर भूराजनीतिक क्षेत्रमा समेत पर्न सक्ने सम्भावना रहन्छ। सरकारले स्वीकार गरिसकेको परियोजना लामो समयपछि बीचैमा अलपत्र पर्न गयो भने दातृ राष्ट्र र निकायहरूमा पनि नेपालप्रतिको चासो र विश्वास घट्न जाने अवस्था निम्तिन सक्छ। यसको प्रत्यक्ष असर कालान्तरसम्म विकास निर्माण र आर्थिक विकासमा परिरहन्छ। यस सम्झौताको अनुमोदनको प्रक्रियाले लामो अवधिसम्म द्विपक्षीय र बहुपक्षीय पारस्परिक समझदारीको आधारमा परियोजनाहरू निर्वाध रूपमा कार्यान्वयन भइरहेकामा अब कुन दिशामा लाग्ने हो भन्ने प्रश्न पनि खडा भएको छ। त्यसै त नेपालमा राजनीतिक आस्थाको आधारमा सत्य र निष्पक्षतालाई ढाकछोप गरेर कुनै कुराको ख्याल नगरी स्वार्थको आड लिइन्छ। हालको विनिमय दरमा हिसाब गर्ने हो भने नेपाल सरकारको समेत गरी यो वैदेशिक सहयोग अनुदान समावेश भएको रु७५ अर्ब हाराहारीको सम्झौता हो। यसमा राजनीतिक तहले अवश्य पनि उचित निकास दिने विश्वास लिन सकिन्छ।"
"विश्वकप छनोटका लागि नेपाली टोलीको घोषणा, गुल्सन झा समेटिए","काठमाडौं : नेपाल क्रिकेट संघ (क्यान)ले आईसीसी टी२० विश्वकप छनोट खेल्ने अन्तिम १४ सदस्यीय टोलीको घोषणा गरेको छ । क्यानका मुख्य प्रशिक्षक पुबुदु दसानायकेले मंगलबार क्रिकेटर गुल्सन झालाई समेट्दै अन्तिम १४ को टुंगो लगाएका हुन् । गुल्सनले करण केसीको ठाउँ पाएका हुन् । केसीको स्वास्थ्यमा समस्या देखिएको छ । चार देशीय टी२० शृंखला खेल्न नेपाल ओमानमा छ । टिममा परेसँगै गुल्सन पनि ओमान जानेछन् । शुक्रबारबाट सुरु हुने विश्वकप छनोटका लागि अन्तिम १४ मा सन्दीप लामिछाने, शरद भेषावकर, ज्ञानेन्द्र मल्ल, दीपेन्द्रसिंह ऐरी, कुशल भुर्तेल, आरिफ सेख, आसिफ सेख, अविनाश बोहरा, जितेन्द्रकुमार मुखिया, कमलसिंह ऐरी, विवेककुमार यादव, लोकेश बम, सागर ढकाल र गुल्सनकुमार झा रहेका छन् । त्यसैगरी कुशल मल्ल, सहाब आलम र प्रदीप ऐरी रिजर्व सूचीमा परेका छन् । नेपालले शुक्रबार आयोजक ओमानसँग भिड्दैछ । ८ टोली सहभागी ग्लोबल छनोटमा फाइनलमा पुग्ने दुई टोलीले अष्ट्रेलियामा हुने टी२० विश्वकप खेल्न पाउनेछन् ।"
मुस्ताङको सेताम्मे हिउँमा चौथो राष्ट्रिय स्की च्याम्पियनसीप,"जोमसोम : हिमाली जिल्ला मुस्ताङको वारागुङ मुक्तिक्षेत्र१ रानीपौवाको सेताम्मे हिउँमा चौथो राष्ट्रिय स्की च्याम्पियनसीप२०२२ सम्पन्न भएको छ। नेपाल स्की एशोसियसनको आयोजनामा स्की च्याम्पियनसीप सम्पन्न भएको हो। स्की एशोसियनले सन् २०१७ देखि वर्षेनी राष्ट्रिय स्की च्याम्पियनसीप आयोजना गर्दैआईरहेको छ। कोरोना कहरका कारण स्की एशोसियनले त्यसपछि लगातार दुई वर्ष च्याम्पियनसीप सञ्चालन गर्न सकेको थिएन। कोरोना जोखिम न्युनिकरण हुँदै गईरहेको र नागरिकले कोरोना विरुद्ध खोप लगाईसकेकाले स्की एशोसियसनले यसवर्ष मुस्ताङमा चौथो राष्ट्रिय स्की च्याम्पियनसीप आयोजना गरेको हो। मुक्तिनाथको सेताम्मे हिउँमा स्की खेलाडीलाई तालिम अभ्यास तथा च्याम्पियनसीप मार्फत प्रतिस्पार्धा गराईएको हो। पर्यटनको विकास र स्की खेलको प्रर्वद्धन गरी दक्ष खेलाडी उत्पादन गर्ने उद्देश्यले च्याम्पियनसीप तथा अभ्यास गरिएको थियो। मुस्ताङमा गत शुक्रबारदेखि लगातार ४ दिनसम्म खेलाडीहरुलाई अभ्यास गराईएको थियो भने मंगलबार स्की अल्पाईन तर्फ पुरुष र महिलाबीच अलगअलग प्रतिस्पर्धा गराईएको थियो। चौथो राष्ट्रिय स्की च्याम्पियनसीप अन्तर्गत मंगलबार भएको अल्पाईन स्की पुरुषतर्फ काठमाण्डौँका साहसराम श्रेष्ठ च्याम्पियन बने। धनगढीका दिनेश कुमार बोहरा दोश्रो र सोलुखम्बुका छिरिङ तेन्जिन गुरुङ तेश्रो भए। यस्तै अल्पाईन स्की महिलातर्फ नुवाकोटकी संगिता लामा पहिलो हुँदै च्याम्पियन बनीन्। ललितपुरकी देबोटा तिमाल्सिना दोश्रो र धनकुटाकी लक्ष्मी राई तेश्रो भईन्। प्रतियोगिताका पुरुष र महिला खेलाडीहरुलाई नेपाल ओलम्पिक कमिटीका उपाध्यक्ष चतुरानन्दराज बैध, नेपाल स्की एशोसियनका कोषाध्यक्ष जितेन्द्र श्रेष्ठ, वारागुङ मुक्तिक्षेत्र गाउँपालिकाकी उपाध्यक्ष ढिकी गुरुङ र पर्यटन व्यवसायी सुरज गुरुङ लगायतले विजेता खेलाडीलाई खाँदा र प्रमाणपत्रले सम्मान गरेका थिए। चौथो राष्ट्रिय स्की च्याम्पियनसीपमा सिनियर र जुनियर गरी ३१ जना खेलाडीको सहभागी रहेको थियो। स्की अभ्यासमा भने मुक्तिनाथ केही स्थानीयले स्की अभ्यासमा भाग लिएका थिए। स्की एशोसियनले च्याम्पियनसीप र तालिम सञ्चालनका लागि ४ जना प्रशिक्षक र दुई जना अफिसियलको ब्यवस्थापन गरेको थियो। मुक्तिनाथमा लगातार ५ दिन सम्म सञ्चालन भएको स्कीमा स्थानीय बासिन्दाहरुले स्की खेल अवलोकन गरेका थिए। मुस्ताङमा स्की खेलको भविष्य उज्वल रहेको नेपाल स्की एशोसियनका महासचिव बिजय श्रेष्ठले बताए। स्की खेल हिउँसंग सम्बन्धित खेल रहेकाले एशोसियनले वर्षेनी स्की च्याम्पियनसीप गर्दै आईरहेको उनले उल्लेख गरे। मुस्ताङको मुक्तिनाथक्षेत्रमा झन्डै दुईसय मिटरको दुरीमा अल्पाईन स्की खेलाईएको थियो भने त्यसका साथमा क्रस कन्टी स्कीको अभ्यास गराइएको थियो। नेपाल स्की एशोसियसनले स्कीमा सहभागी सिनियर खेलाडीलाई आउँदो फेब्रुअरी २२ तारिखमा च्याम्पियनसीपका लागि एक प्रशिक्षक र ४ जना खेलाडीलाई लेवनान पठाउने तैयारी स्की एशोसियसनले गरेको छ। मुस्ताङमा स्की खेलको प्रर्वद्धन र विकास गर्न सके यहाँको बेमौसमे ब्यापार घाटा पूर्ती गर्न सकिने अनुमान गरिएको छ। हिउँदयाममा अत्यधिक चिसो र हिमपात हुने हुँदा मुस्ताङको पर्यटन ठप्प हुने गर्छ। मुक्तिनाथमा स्की पूर्वाधार निर्माण हुन सकेमा यहाँको हिउँदै पर्यटकले गति लिनसक्ने छ। हिमालको नामले चिनिएको नेपालमा हिउसँग खेलिने खेलको थुप्रै सम्भावना भएपनि यसको विकासमा सरकारले कुनै चाँसो दिन नसक्दा स्की खेलपछि पर्न पुगेको हो।"

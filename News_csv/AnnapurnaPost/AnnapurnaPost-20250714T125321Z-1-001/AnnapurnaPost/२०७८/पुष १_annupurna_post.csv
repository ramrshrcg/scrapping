शीर्षक,विवरण
राष्ट्रियसभा निर्वाचनका लागि १४ मतदान केन्द्र तोकियो,काठमाडौं: राष्ट्रियसभा सदस्य निर्वाचनका लागि मतदान केन्द्र तोकिएको छ। निर्वाचन आयोगले प्रदेश १ मा २ र अन्य ६ वटा प्रदेशमा ११ वटा मतदान केन्द्रभित्र २२ वटा मतदानकेन्द्र रहने गरी ८ वटा मतदान स्थलमा १४ वटा मतदान केन्द्रहरु निर्धारण गरेको छ। प्रदेश सभा सदस्यहरु ५३२ तथा पालिका प्रमुख र उपप्रमुखहरु १४९३ गरी कूल २०२५ जना मतदाता रहेको आयोगले जनाएको छ। राष्ट्रिय सभा निर्वाचन आगामी माघ १२ गते हुँदैछ।
"हामिद कारजाई भन्छन् : 'तालिवान काबुलमा आफैं घुसेको हैन, मैले बोलाएको हो'","काबुल : अफगानिस्तानका पूर्व राष्ट्रपति हामिद करजाईले तालिवानलाई आफूले नै राजधानी काबुलमा बोलाएको बताएका छन्। समाचार एजेन्सी एपिसँगको अन्तरवार्तामा करजाईले हिंसा र लुटपाट रोक्न आफूले तालिवानलाई काबुल प्रवेशको अनुमती दिएको बताएका हुन्। गत अगष्टमा तालिवानले सत्ता कब्जा गर्नुअघि राजधानी काबुल आसपासका क्षेत्रलाई आफ्नो नियन्त्रणमा लिएका थिए। सोही समयमा अफगानिस्तानका पूर्व राष्ट्रपति अशरफ गनीले अचानक अफगानिस्तान छोडेका थिए। आसपासका क्षेत्रलाई नियन्त्रणमा लिएको तालिवानले लगत्तै राजधानी काबुललाई आफ्नो कब्जामा लिंदै तत्कालीन सरकारलाई सत्ताबाट हटाएको थियो। तालिवानका नेताहरुले आफ्ना लडाकुहरु काबुलमा प्रवेश नगर्ने आश्वासन दिएका थिए, तत्कालीन समयमा काबुल कब्जा गर्ने तालिवानको उद्देश्य नभएको स्पष्ट पार्दै करजाईले भनेका छन्, तर अशरफले आफ्ना वरिष्ठ अधिकारीहरुसँगै अचानक देश छोडेपछि तालिवानसँग कुनै पनि सम्झौता हुन सकेन। यता काबुल शहरमा हिंसा र लुटपाट बढ्यो। त्यसैले काबुल र समग्र अफगानिस्तानको सुरक्षाको लागि मैले र सुरक्षा एजेन्सीहरुले नै तालिवानलाई काबुल प्रवेश गर्न निर्देशन दिएका थियौं।"
"युवा पुस्ताका महामन्त्रीद्वयको काँधमा कांग्रेस, कुशलतापूर्वक जिम्मेवारी बहन गर्ने वाचा","काठमाडौं: नेपाली कांग्रेसका नवनिर्वाचित महामन्त्री गगनकुमार थापाले पार्टीलाई विधिसंगत ढंगले सुदृढ बनाएर लैजाने बताएका छन्। नेपाली कांग्रेसको १४औँ महाधिवेशनबाट महामन्त्रीमा विजय भएपछि पार्टी केन्द्रीय कार्यालय सानेपामा सञ्चारकर्मीसँग कुरा गर्दै आज उनले आफूले महाधिवेशनमा पाएको मतलाई न्याय गर्ने र जिम्मेवारीलाई इमान्दारीपूर्वक निर्वाह गर्ने बताए। 'महाधिवेशनमा मलाई महामन्त्री पदको जिम्मेवारी दिलाउने महाधिवेशन प्रतिनिधिलाई धन्यवाद दिन चाहन्छु। यो विश्वास र जिम्मेवारीलाई कुशलतापूर्वक बहन गर्नेछु,' उनले भने। परिवर्तनका सम्वाहक युवाको भरोसाको पार्टी बनाउन आफू लागिपर्ने उल्लेख गर्दै उनले महामन्त्रीमा निर्वाचित गराउने महाधिवेशन प्रतिनिधिलाई एक दिन पनि गलत व्यक्तिलाई छानेछु भन्ने अवस्था आउन नदिने विश्वास दिलाए। उनले आफूसँग निर्वाचित भएका पदाधिकारीसँग मिलेर पार्टी सभापतिलाई काम गर्न तागत पुर्याउने र पार्टीलाई व्यवस्थित बनाउने उल्लेख गरे। मत धेरै पाउनु भनेको विश्वास पनि धेरै पाउनु हो भन्दै उनले परिपक्व ढंगबाट जिम्मेवारी निर्वाह गर्ने बताए। नवनिर्वाचित अर्का महामन्त्री विश्वप्रकाश शर्माले परिवर्तनको यात्रामा दुई युवालाई महामन्त्रीमा विजयी गराई रूपान्तरणको आकांक्षालाई महाधिवेशनको मतले प्रकट गरेको बताए। देशले दुई युवा महामन्त्रीले हल बाँधिएर काम गरुन् भन्ने अपेक्षा गरेकाले आफू सोहीअनुसार अगाडि बढ्ने उद्घोष गर्दै उनले निर्वाचनको प्रतिस्पर्धा सकिएकाले अब काममा प्रतिस्पर्धा गरेर देखाउने बताए। निर्वाचनबाट निश्चित व्यक्तिको विजयभन्दा पनि बदलिएको कांग्रेस र बलियो कांग्रेस बनाउने आकांक्षाको जित भएको उनले उल्लेख गरे। आफूलाई फरकफरक समूहबाट पनि आएका मतको कदर गर्ने विश्वास दिलाउँदै महामन्त्री शर्माले रूपान्तरित कांग्रेस बनाई आगामी निर्वाचनमा विजयी गराउने लक्ष्यका साथ अगाडि बढ्ने धारणा व्यक्त गरे। महाधिवेशनअन्तर्गत दुई महामन्त्री पदका लागि भएको मतदानको आज सम्पन्न मतगणनामा महामन्त्री पदमा थापा र शर्मा विजयी भएका हुन्। थापाले तीन हजार २३ र शर्माले एक हजार ९८४ मत ल्याए। त्यसैगरी महामन्त्रीका अन्य उम्मेदवार डा प्रकाशशरण महतले एक हजार ५५६, प्रदीप पौडेलले एक हजार ३९३, डा मीनेन्द्र रिजालले ८०९ र डा राजाराम कार्कीले १०६ मत प्राप्त गरेको कांग्रेसको केन्द्रीय निर्वाचन समितिले जनाएको छ। मतदानमा चार हजार ६८२ मत खसेकामा सबैभन्दा बढी मत थापाले ल्याएको हो भने शर्माले दोस्रो बढी मत प्राप्त गरे।"
परिणाम अपेक्षाअनुरुप नआए पनि स्वीकार्छु : प्रकाशशरण महत,"काठमाडौंः नेपाली कांग्रेसका महामन्त्रीमा पराजित भएका प्रकाशशरण महतले परिणाम अपेक्षाअनुरुप नभए पनि सहर्ष स्वीकार्ने बताएका छन्। सामाजिक सञ्जालमार्फत् उनले यस्तो प्रतिक्रिया दिएका हुन्। यद्यपि परिणाम मैले अपेक्षा गरेअनुरुप आएन। तर मतदाता साथीहरुको निर्णयलाई सहर्ष स्वीकार गर्दै निर्वाचित साथीहरुलाई बधाइ र कार्यकालको सफलताको कामना गर्दछु। साथै मलाई विश्वास गरी मतदान गर्ने सम्पूर्ण साथीहरुलाई हार्दिक धन्यवाद दिन चाहन्छु। आगामी दिनहरुमा पनि कत्ति विचलित नभई पार्टी, देश र जनताको पक्षमा काम गरिरहने छु, उनले लेखेका छन्। महत शेरबहादुर देउवा समूहबाट महामन्त्रीमा उम्मेदवारी दिएका थिए।"
कलाकारद्वारा टीभीएस रेडर मोटरसाइकल सार्वजनिक,"बुटवाल : शंकर ग्रुप अन्तर्गतको जगदम्बा मोटर्स प्रालिले, बुटवल स्थित आफ्नो एक्स्क्लयूजिव सोरुमबाट युवा लक्षित १ सय २५ सीसी श्रेणी अन्तर्गत अत्याधुनिक फिचर्स सुसज्जित नयाँ मोटरसाइकल, टीभीएस रेडर सार्वजनिक गरेको छ। बिहीबार भएको कार्यक्रममा सप्तरंग ३ का चर्चित गायक रामकृष्ण ढकाल, अनिल सिंह, प्रमोद खरेल, बद्री पङ्गेनी, गायिका मिलन नेवार र अस्मिता अधिकारी, हास्य कलाकार राजा राजेन्द्र पोखरेल, मिडिया व्यक्तित्व नरेश भट्टराई र निता प्रधांगना, टिक टक स्टार उषा उप्रेतीको उपस्थितिमा सार्वजनिक गरिएको थियो। युवा लक्षित यस स्पोर्टी मोटरसाइकलमा एलसीडी डिजिटल स्पिडोमिटर, थ्रीभी आइटच स्टार्ट, एनिमलिस्टिक एलईडी हेडल्याम्प जस्ता फर्स्टईनक्लास फिचर्सका साथै फर्स्टईनसेग्मेन्ट अन्डर सिट स्टोरेज पनि उपलब्ध गरिएको छ।"
कुपोषणका कारण १७ लाख बालबालिकाको मृत्यु,"इस्लामबाद: कुपोषणका कारण पाकिस्तानमा १७ लाख सात हजारभन्दा बढी बालबालिकाको पाँच बर्षभन्दाअघि मृत्यु हुनेगरेको पाकिस्तानी खाद्य सुरक्षा तथा अनुसन्धान मन्त्री सैयद फखर इमामले बताए। पाकिस्तानमा सूक्ष्म पोषक तत्वहरूको कमी व्याप्त छ र यसले बालबालिकाको रोग प्रतिरोध क्षमता, वृद्धि र मानसिक विकासमा गहिरो असर पार्ने गरेको प्रभात नामक पाकिस्तानी पत्रिकाले इमामलाई उद्धृत गरी उल्लेख गरेको छ। मन्त्री इमामले पाकिस्तानमा ५० लाखभन्दा बढी मानिसहरूले हाम्रो स्वास्थ्यको लागि महत्वपूर्ण सूक्ष्म पोषक तत्व जिंकको अपर्याप्तता हुने गरेको स्वीकार गरे। बुधबार जिङ्क गहुँको प्रयोगमार्फत् जिंकको कमीलाई सम्बोधन कार्यक्रममा उपस्थित मन्त्रीले इमामले भने, 'हार्भेस्टप्लसको सहयोगमा पाकिस्तानमा परम्परागत तीन किसिमका जैविक गहुँ बालीलाई लगाउन प्रोत्साहन गर्न बजारमा बिउ पठाइएको छ।' उनले प्रभात पत्रिकासँगको कुराकानीमा भने, 'हाम्रो संयुक्त प्रयासमा यस वर्ष तीन लाख ६० हजार हेक्टरमा जैविकरूपमा सुदृढ गहुँका जातीहरू खेती गरिएका छन्।' बाली लगाउने समयमा चालु बालीसँगै १ लाख ६० हजार मेट्रिक टनभन्दा बढी जैविक रूपमा गहुँको दाना उत्पादन हुने अपेक्षा गरिएको फाखर इमामले बताए। कुपोषण र खानपानका कारण रुग्णता र मृत्युदर बढ्न गएको पानाहाका महासचिव सनौल्लाह घम्मनले बताए।"
सदरमुकामकै महिलाले पाइन् ७१ वर्षमा नागरिकता,"कुश्मा : सामान्यतया १६ वर्ष पुगेपछि नागरिकले नेपाली नागरिकताको प्रमाणपत्र प्राप्त गर्न सक्छन्। तर पर्वतकी एक महिलाले ७१ वर्षको उमेरमा पहिलोपटक नागरिकताको प्रमाणपत्र पाएकी छन्। त्यो पनि सदरमुकामकै। सदरमुकाममा रहेको कुश्मा नगरपालिका वडा नं १० पिपलटारीकी मैना तिवारीलाई स्थानीयवासीको पहलमा बढ्यौली उमेरमा नागरिकता दिलाइएको हो। २००७ साल फागुन ४ गते जन्मिएकी मैनाको २०२२ सालमा स्याङ्जाको अर्जुनचौपारीमा विवाह भयो। विवाहको झण्डै २ महिनापछि उनी मानसिक असन्तुलन भइ माइतीमै फर्किएर बस्न थालिन्। मानसिक समस्या भएकै कारण उनलाई विभिन्न ठाउँमा लगेर उपचार गरियो, तर निको भएन। विवाह गरेर दिए पनि माइतीमै बसेको र मानसिक सन्तुलनसमेत ठिक नभएका कारण नागरिकताको लागि कसैले पहल गरेका थिएनन्। हालै उनका छिमेकी दुर्गादत्त तिवारीले नागरिकता दिलाउनका लागि विभिन्न निकायपाठ कागजपत्र तयार गरी प्रशासनमा बुझाएपछि बुधबार प्रमुख जिल्ला अधिकारी देवी पाण्डे खत्री घरमै पुगेर वृद्धालाई नागरिकता हस्तान्तरण गरेकी हुन्। एकल महिला तथा सामाजिक सुरक्षा भत्ता पाउने बेलासम्म पनि नागरिकता पाउन नसकेको गुनासो आएपछि घरमै पुगेर सबैको रोहवरमा नागरिकताको प्रमाणपत्र वितरण गरिएको प्रजिअ खत्रीले जानकारी दिइन्। 'नागरिकता पाउनु नेपाली नागरिकको नैसर्गिक अधिकार नै हो', प्रजिअ खत्रीले भनिन्, आवश्यक सबै प्रकृया पुर्याएपछि नागरिकता दिन कुनै समस्या परेन। तिवारीको नागरिकतामा भाइ एकनारायण तिवारीले सनाखत गरेका छन्। नागरिकता नहुँदा सामाजिक सुरक्षा भत्ता लगायत वडा कार्यालयबाट पाउने सुविधावाट समेत वञ्चित भएकी थिइन्। अब भने राज्यबाट पाउने सबै सुविधा दिन सहज हुने प्रजिअ खत्रीले बताइन्। पिपलटारीका वडा अध्यक्ष सुजन विक अमरले नागरिकता नभएकै कारण एकल महिला र वृद्धभत्ता समेत दिन समस्या परेकोमा अबदेखि अभिलेख राखेर उपलव्ध गराइने बताए। उनले ढिलै भए पनि नागरिकता पाएपछि ठूलो राहत मिलेको बताए। वृद्धा महिला दिनभरी डुल्ने, जहाँ खान पायो त्यही खाने र सुत्ने गर्दै आएकी छिन्। एकै ठाउँमा नबस्ने र कसैसँग दोहोरो संवाद समेत नगर्ने भएकाले अहिलेसम्म नागरिकता लगायत सेवा सुविधा उपलव्ध गराउन समस्या परेको स्थानीयको भनाइ छ। जिल्ला प्रशासन कार्यालयले विगतमा जस्तो गाउँ गाउँ शिविर संचालन गरेर नागरिकता वितरण गर्ने प्रशासनको कार्ययोजना अहिले नभए पनि समस्यामा परेका र सवै प्रमाण जुटेकाहरुलाई घरमै पुगेर पनि नागरिकता दिने गरिएको जनाएको छ।"
बस र मोटरसाइकल ठोक्किंदा एक युवकको मृत्यु,ढल्केवर(धनुषा) : धनुषामा बस र मोटरसाइकल एकआपसमा ठोक्किंदा एक युवकको मृत्यु भएको छ। बिहीबार पूर्वपश्चिम राजमार्ग अन्तर्गत मिथिला नगरपालिका१० लालगढस्थित बस र मोटरसाइकल एकआपसमा ठोक्किंदा मोटरसाइकल चालक उदयपुरको कटारी नगरपालिका७ का २७ वर्षीय विकास विश्वकर्माको घटनास्थलमै मृत्यु भएको हो। पूर्वबाट पश्चिमतर्फ गइरहेको बा ६ प २५५९ नम्बरको बस र विपरित दिशाबाट आइरहेको बा ५९ प ६८८९ नम्बरको मोटरसाइकल एकापसमा ठोक्किंदा दुर्घटना भएको इलाका प्रहरी कार्यालय ढल्केवरका प्रहरी निरीक्षक प्रदिप सुवेदीले जानकारी दिए। बस र बसचालक प्रहरी नियन्त्रणमा रहेको र मृतकको शव पोष्टमार्टमका लागि प्रादेशिक अस्पताल जनकपुरधाम पठाइएको प्रहरी निरीक्षक सुवेदीले जनाए।
"कोभिड चक्की सेवन गर्न अनुमति, बाघमाथि कोरोना खोप परीक्षण","कोपनहेगनः डेनमार्क सरकारले कोभिड चक्की सेवन गर्न मान्यता दिएको छ। त्यहाँको सरकारी स्वास्थ्य अधिकारीहरुले बिहीबार कोभिड१९ को उपचारका लागि मर्क कम्पनीले बनाएको मोल्नुपिराभिर चक्कीलाई मान्यता दिएको हो। सरकारले सो मान्यता दिएसँगै गम्भीर प्रकृति भएका कोभिड१९ का बिरामी र बुढापाकाहरुले समेत सो चक्की सेवन गर्न पाउने छन्। कोभिडविरुद्ध सो उपचार विधिलाई युरोपेली चिकित्सक एजेन्सीहरुले स्वीकृती दिने तयारी गरिरहेको बताइएको छ। मर्क कम्पनीले कोभिडको उपचारमा सो चक्की सफल हुने भन्दै आफ्नो परिक्षण सफल बनेको बताएको थियो। चिलिमा सिंह र बाघमाथि कोरोना खोप परीक्षण सान्टिगोः चिलिका चिडियाखानामा सिंह र बाघमा कोभिड १९ विरुद्धको परिक्षण खोप लगाइएको छ। बुइन चिडियाखानामा रहेका सिंह र बाघमाथि पहिलो पटक कोभिडविरुद्धको परीक्षण खोप लगाइएको हो। ग्लोवल एनिमल हेल्थ कम्पनी जोयटिसको नेतृत्वमा सो खोप लगाइएको हो। सबैभन्दा बढी संवेदनशिल जनावरहरुमा कोरोना भाइरस संक्रमण फैलिन नदिन र सो भाइरसबाट बचाउन कोभिड१९ विरुद्धको खोप परीक्षण गरिएको बताइएको छ। चिडियाखानामा रहेका सिंह, बाघ, पुमास र चिम्पान्जी लगायत जंगली जनावरहरुमा कोभिडविरुद्ध पहिलो चरणको खोप लगाइएको बताइएको छ। सो खोप प्रभावकारी रहेमा संसारका अन्य चिडियाखानामा रहेका जनावरलाई समेत कोभिड विरुद्धको खोप दिने योजना रहेको अधिकारीहरुले बताएका छन्। अमेरिकी रोग नियन्त्रण तथा रोकथाम विभागका अनुसार कोरोना भाइरस जनावरबाट मानिसमा सर्ने सम्भावना कम भए पनि मानिसबाट जनावरमा चाडो सर्ने गर्छ। फिलिपिन्समा खतरनाक आँधी, ३० हजारभन्दा बढीको उद्धार म्यानिलाः फिलिपिन्समा खतरनाक आँधीपछि कम्तीमा ३० हजारभन्दा बढी मानिसको उद्धार गरिएको छ। बिहीबार बिहान मध्य र दक्षिणी फिलिपिन्सको कोस्टल क्षेत्रमा आइपुगेको खतरनाक मानिने ताइफोन रेई आँधीपछि कम्तीमा ३० हजारभन्दा बढिको उद्धार गरिएको हो। पूर्वी समार प्रान्तका करिब ३० हजार बासिन्दाको उद्धार गरिएको बताइएको छ। फिलिपिन्सको मौसम व्युरोका अनुसार सो आँधी बिहीबार साँझसम्म अन्य क्षेत्रमा प्रवेश गर्ने अनुमान गरिएको छ। ताइफोन रेई आँधी चारवटा खतरनाक आँधीमध्येको दोस्रो खतरानाक आँधीमा बर्गीकरण गरिएको छ। सो आँधी प्रतिघण्टा १६५ किलोमिटरको वेगमा चल्ने गर्छ। आँधीको संकेत देखिएपछि फिलिपिन्सले केही दिनका लागि दर्जनौं उडान स्थगित गरेको छ भने प्रभावित क्षेत्रको यातायात सेवा पनि बन्द गरिने बताइएको छ। आँधीको सम्भावना रहेको क्षेत्रमा यात्रा नर्गन र सबैलाई सुरक्षित स्थानमा सर्न मौसम विभागले बुधबार सार्वजनिक सूचना जारी गरेको छ। आँधीको लागि जोखिमपूर्ण मानिने फिलिपिन्सका मानिसले वर्षेनि २० भन्दा बढी आँधीको सामना गर्दै आएका छन्। युरोपेली सुपरमार्केटमा गाईको मासुमाथि प्रतिबन्ध साओ पाउलोः युरोपेली सुपरमार्केटहरुले गाइको मासुमाथि प्रतिबन्ध लगाएका छन्। वन विनाशको कारण देखाउँदै विभिन्न ६ वटा युरोपेली सुपरमार्केटले ब्राजिलबाट आयात हुने गाइको मासुमाथि प्रतिबन्ध लगाएका हुन्। वनजंगलसँग गाई तथा अन्य वस्तुभावको प्रत्यक्ष सम्बन्ध मानिन्छ। गाई तथा गाईको मासुबाट उत्पादन हुने सामग्री खरिद बिक्रीमा रोक लगाउदा अमेजनको रेनफरेस्ट विनाश हुनबाट जोगिने भन्दै सो प्रतिबन्ध लगाउने निर्णय गरिएको अधिकारीहरुले बताएका छन्। दक्षिण अमेरिकाबाट हुने गाइको मासु खरिदमा सन् २०२२ को सुरुवातदेखि नै प्रतिबन्ध लगाउने बताइएको छ। सो प्रतिबन्धलाई प्रभावकारी बनाउन विभिन्न निगरानी गरिने समेत बताइएको छ। करिब १४ हजार भन्दा बढी ढुवानीकर्ताले दक्षिण अमेरिकाबाट गाई र गाईको मासु वैधानिक र अवैधानिकरुपमा युरोपेली र अमेरिकी मुलुकमा पठाउने गरेको बताइएको छ। अमेजन रेनफरेस्ट विनाश हुँदै गएको र सन् २०२१ मा मात्र सो जंगल १५ वर्षयताकै उच्च विनाश भएको तथ्यांकले देखाएको छ। किम नेतृत्वको उत्तर कोरियामा निजी क्षेत्रले राज्यलाई उछिन्यो सिओलः दक्षिण कोरियाको युनिफिकेसन मन्त्रालयले किम जोङ उन नेतृत्वको उत्तर कोरियामा निजी क्षेत्रले सरकारी क्षेत्रलाई उछिनेको बताएको छ। मन्त्रालयले बिहीबार एक रिपोर्ट सार्वजनिक गर्दै एक दशकमा (किमको शासन कालमा) सरकारी क्षेत्रभन्दा निजी क्षेत्रको गतिविधिले उछिनेको बताएको हो। उत्तर कोरियाली मामलासमेत हेर्ने दक्षिण कोरियाको सो मन्त्रालयले बिहीबार किमको १० वर्षे शासनकाल शीर्षकअन्तगत राजनीतिक, अर्थ र सामाजिक परिवर्तनसम्बन्धी रिपोर्ट सार्वजनिक गरेको छ। दक्षिण कोरिया, संयुक्त राष्ट्र संघीय एजेन्सी र अन्य महत्वपूर्ण व्यक्तिहरुसँगको अन्तर्वार्तामा आधारित तथ्यांकको आधारमा मन्त्रालयले सो रिपोर्ट तयार पारेको थियो। सो रिपोर्टकाअनुसार एक दशकमा उत्तर कोरियामा सरकारीभन्दा निजी क्षेत्रको गतिविधि २८ प्रतिशतबाट बढेर ३८ प्रतिशत पुगेको छ। जुन १० प्रतिशतले वृद्धि भएको हो। तर सरकारी नेतृत्वका गतिविधिहरु भने ९ प्रतिशतले सुस्त भएको मन्त्रालयले जनाएको छ। किमको शासनकालमा सरकारीभन्दा निजी क्षेत्रको अर्थतन्त्रमा समेत सोही दरले वृद्धि भएको रोयटर्समा उल्लेख छ। रुसद्वारा ट्वीटरलाई १ लाख ३६ हजार डलर जरिवाना मस्कोः रुसको अदालतले ट्वीटरलाई १ लाख ३६ हजार १७३ अमेरिकी डलर बराबरको जरिवाना सुनाएको छ। रुसले प्रतिबन्ध लगाएको सामग्री नहटाएको भन्दै मस्को अदालतले बिहीबार सजाय स्वरुप सो रकम बराबरको जरिवाना सुनाएको हो। अश्लिल सामग्री, लागुऔषध सूचनाको दुरुपयोग र अल्पसंख्यक मानिसलाई आत्महत्या गर्न उक्साएको आदी भन्दै रुसले गत मार्च महिनादेखि ट्वीटरको गति कम बनाएको छ। रुसले यस्ताखाले सामग्रीलाई अवैध ठहर गर्दै ती सामग्रीलाई हटाउन चेतावनी दिएको थियो। रुसले अवैध ठानेका सामग्री हटाउन ट्वीटर असमर्थ भएको भन्दै सो रकम जरिवाना सुनाएको बताइएको छ। अन्तर्राष्ट्रिय प्रविधि कम्पनीविरुद्ध रुसले सुनाएको सो सजाय सम्भवतः नयाँ भएको अन्तर्राष्ट्रिय मिडियामा खबर छ। यद्यपि, ट्वीटरले भने मस्को अदालतले सुनाएको फैसलाबारे कुनै पनि प्रतिक्रिया नदिएको बताइएको छ। फ्रान्सले बेलायत यात्रामा प्रतिबन्ध लगाउँदै पेरिसः फ्रान्स सरकारले बेलायतबाट हुने अनावश्यक यात्रामाथि प्रतिबन्ध लगाउने तयारी गरेको छ। शनिबारदेखि लागू हुनेगरी फ्रान्स सरकारले सो यात्रामाथि प्रतिबन्ध लगाउने तयारी गरेको हो। कोभिड१९ को नयाँ भेरियन्ट ओमिक्रोन संक्रमण दर घटाउन बेलायत जाने र आउने यात्रामाथि प्रतिबन्ध लगाउने फ्रान्स सरकारले विज्ञप्तिमार्फत् जानकारी दिएको छ। युरोपेली संघका नागरिकहरु बेलायतबाट फ्रान्स फर्किन पाउने बताइएको छ। शनिबार मध्यरातदेखि बेलायत र फ्रान्सबीच हुने अनावश्यक यात्रामाथि प्रतिबन्ध लगाइने छ। कोभिड१९ विरुद्ध खोप लगाएका र नलगाएका सबै यात्रुमाथि सो प्रतिबन्ध लागू हुनेछ, फ्रान्स सरकारद्वारा जारी विज्ञप्तिमा भनिएको छ। बेलायतमा ओमिक्रोन प्रकोप दैनिक बढिरहेको बताइएको छ। बढ्दो संक्रमणका कारण अस्पतालहरुमा स्वास्थ्यकर्मीहरुको अभाव खट्किएको बताइएको छ। सोमालियाका पूर्व उपप्रधानमन्त्री पक्राउ मोगादिशुः सोमालियाका पूर्व उपप्रधानमन्त्री मोहमेद ओमार आर्टे कलिब पक्राउ परेका छन्। उनी स्वघोषित सोमालिल्याण्डस्थित हार्गेइजा विमानस्थलबाट पक्राउ परेका हुन्। केही महिनादेखि सोमालिल्याण्डको सहरमा बस्दै आएका कलिब पक्राउ पर्नुको कारण भने नखुलेको बीबीसीले जनाएको छ। कलिबले सोमालिल्याण्ड भ्रमण गर्न पाउने शर्तमा सन् २०२० मा सोमालियाको संसदबाट राजीनामा दिएका थिए। सोमालिल्याण्डका राष्ट्रपति विहीले राजनीतिक कारण देखाउँदै सोमालिया सरकारको गतिविधि र त्यहाँका जनतामाथि प्रतिबन्ध लगाउँदै आएको छ। दक्षिण अफ्रिकामा २४ गैँडाको हत्या केप टाउनः दक्षिण अफ्रिकामा कम्तीमा २४ गैँडाको मारिएको अवस्थामा फेला परेका छन्। करिब २ हप्तामा सो संख्यामा गैँडा मारिएको अवस्थामा फेला परेका हुन्। त्यहाँको वातावरण मन्त्रालयका अनुसार सातवटा गैँडा क्रुगर नेसनल पार्कमा, अन्य सातवटा पुमालाङ्गा प्रान्तमा र ६ वटा क्वाजुलु नताल र चारवटा गैँडा पश्चिम केपमा मृत अवस्थामा फेला परेका छन्। खागको लागि तस्करहरुले गैँडाको हत्या गरेको मन्त्रालयले जनाएको छ। तस्करहरुले निरन्तर गैँडा मार्दा गैँडाको संख्यामा ह्रास आएको बताइएको छ। क्रिब ८० प्रतिशत गैडाको वासस्थान मानिने दक्षिण अफ्रिकामा हाःऽ ३० हजार गैँडामात्र बाँकी रहेको बताइएको छ। संयोजनः अस्मिता खड्का"
२०२२ लाई श्रीलंकाले भ्रमण वर्ष मनाउँदै,कोलोम्बो: श्रीलंकाले आगामी सन् २०२२ लाई श्रीलंका भ्रमण वर्षका रुपमा मनाउने भएको छ। यहाँका पर्यटन मन्त्रीले यस विषयमा सरकारले व्यापक मात्रामा तयारी गरेको र श्रीलंका सरकारले आगामी वर्ष कम्तीमा पनि ६० लाख पर्यटक भित्र्याउने तयारीका साथ भिजिट श्रीलंका वर्षका रुपमा घोषणा गर्ने बताए। यहाँको सरकारले आगामी वर्षलाई श्रीलंका भ्रमण वर्षका रुपमा मनाउने र यसबाट आागमी सन् २०२५ सम्ममा कम्तीमा पनि दश अर्ब अमेरिकी डलर भित्र्याउने तयारीमा सरकार लागेको पनि बताइएको छ। यहाँका मुख्य आम्दानी पर्यटन नै हो। तैपनि कोभिड १९ को प्रभावका कारण पछिल्ला वर्षमा यहाँ पर्यटक नै पुगेका छैनन्। यसरी यहाँको डुब्न लागेको पर्यटन बजारलाई पुनस्थापना गर्नका लागि यहाँको सरकारले सो योजना बनाएको बताइएको छ।
गरिब देशलाई ९३ अर्ब डलर सहयोगको घोषणा,"काठमाडौं: विश्व बैंकले कम आय भएका देशहरूलाई कोभिड१९ बाट सिर्जित सङ्कटको सामना गर्दै हरित, अझ लचिलो र समावेशी भविष्य निर्माणका लागि ९३ अर्ब डलरको पुनःपूर्ति प्याकेज घोषणा गरेको छ। अन्तर्राष्ट्रिय विकास सङ्घबाट प्रवाह हुने उक्त सहायता प्याकेज सङ्घको ६१ वर्षको इतिहासमा हालसम्मकै सबैभन्दा ठूलो हो। जापानले भर्चुअलरूपमा आयोजना गरेको दुई दिने बैठकमा बुधबार उक्त सहमति भएको विश्व बैंकले आज जनाएको छ। विश्वका ७४ गरिब देशमा प्रवाह गरिने उक्त सहायता रकमको ७० प्रतिशत अफ्रिकी मुलुकहरूलाई उपलब्ध गराइने छ। जलवायु परिवर्तनको प्रभावको सामना, अनुकूलन र जैविक विविधताको संरक्षण, प्राकृतिक प्रकोपलगायत भविष्यका सङ्कटहरूमा अझ राम्रोसँग तयारी गर्न तथा सामाजिक सुरक्षा बढाउनेतर्फ केन्द्रित हुने बैंकको प्रधान कार्यालय वासिङ्टन डिसीबाट जारी विज्ञप्तिमा जनाइएको छ। निर्धन देशहरूको घट्दो राजश्व, बढ्दो ऋण जोखिम, कमजोर अर्थतन्त्र, द्वन्द्व र अस्थिरताको खाद्य सङ्कटलगायत विषम परिस्थितिलाई दृष्टिगत गरी प्याकेज घोषणा गरिएको हो। उक्त सहायता आगामी चारवर्षसम्म परिचालन हुनेछ।"
पाँच वर्षीया बालिका बलात्कार गर्नेलाई जन्मकैद,"दैलेख : दैलेख जिल्ला अदालतले पाँच वर्षीया बालिकालाई बलात्कार गर्ने अभियुक्तलाई जन्मकैदको फैसला सुनाएको छ। बालिकालाई बलात्कार गरेको अभियोगमा नारायण नगरपालिका८ सिमाडाका ३६ वर्षीय रामबहादुर बिकलाई अदालतले जन्मकैद (२५ वर्ष) को फैसला सुनाएको हो। अदालतले जन्म कैदसँगै ६ लाख जरिवाना, एक लाख पीडितलाई क्षतिपूर्ति र २८ सय रुपैयाँ पीडित राहत कोषमा जम्मा गर्नुपर्ने फैसला गरेको छ। जिल्ला न्यायाधीश दण्डपाणी लामिछानेको इजलासबाट उक्त फैसला भएको दैलेख जिल्ला अदालतका श्रेस्तेदार उपसचिव इन्द्रबहादुर कार्कीले जानकारी दिए। मागदावी अनुसार सजाय मनासिव देखिएकोले पेशीकै दिन फैसला भएको श्रेस्तेदार कार्कीले बताए। पाँच वर्षकी नाबालिकलाई बलात्कार गरेको गम्भीर घटना भएको कारण सहायक जिल्ला न्यायाधिवक्ता रुक्मेडा पोखरेलले अभियोगमा गरिएको मागदाबी अनुसारकै जन्मकैद सजायको जिकिरसहित पीडित बालिकाको पक्षबाट बहस गरेका थिए। २०७७ पुस १७ गते बालिकालाई बलात्कार गरेको भन्ने आरोपमा पीडित पक्षले पुस १८ गते जिल्ला प्रहरी कार्यालय दैलेखमा दिएको उजुरीका आधारमा प्रहरीले सोही दिन बिकलाई पक्राउ गरेको थियो। बालिकाको स्वास्थ्य परीक्षण दैलेख अस्पतालमा भएको थियो। बलात्कार घटनामा प्रहरीले अनुसन्धान सकेर जिल्ला सरकारी वकिल कार्यालयमार्फत माघ १३ गते दैलेख जिल्ला अदालतमा जबरजस्ती करणी अभियोग पेश गरेको थियो। थुनछेक बहसपछि कसुरदारलाई माघ १३ गते पुर्पक्षका लागि दैलेख कारागार थुनामा पठाइएको थियो।"
चिकित्सा शिक्षाको विकृति कसरी सुधार्ने ?,"काठमाडौं: पछिल्लो समयमा चिकित्सा शिक्षामा समस्या देखापर्न थालेपछि काठमाडौं विश्वविद्यालयले चिकित्सा शिक्षालाई व्यवस्थित गर्ने भएको छ। विश्वविद्यालयले गुणस्तरीय जनशक्ति उत्पादनमा प्रतिबद्ध रहेको बताउँदै समस्यामा आधारित शिक्षण पद्धतिलाई अवलम्बन गर्ने स्पष्ट पारेको छ। काठमाडौं विश्वविद्यालय स्कुल अफ मेडिकल साइन्सका एसोसियट डिन प्राडा मनोज हुमागाईँले भने, गुणस्तरीय जनशक्ति उत्पादनमा हामी प्रतिबद्ध छौं। समस्यामा आधारित शिक्षण विधि अपनाएका छौं।' उनले आफूहरुले अनुगमन र नियमन गरिरहेको उल्लेख गर्दै चिकित्सा शिक्षा सुधारका लागि चिकित्सा शिक्षा आयोगसँग पनि विचार विमर्श गर्ने तयारीमा रहेको प्रष्ट पारे। उनले आफूहरु शिक्षाको गुणस्तरमा कुनै सम्झौता हुनुहुँदैन भन्ने कुरामा प्रतिबद्ध रहेको बताए। चिकित्सा शिक्षा ऐनमा विश्वविद्यालय, प्रतिष्ठान वा शिक्षण संस्थाको लागत तथा सञ्चालन खर्च, मुद्रास्फिति, भौगोलिक अवस्थिति, छात्रवृत्ति तथा निःशुल्क सेवा समेतलाई दृष्टिगत गरी विश्वविद्यालय, प्रतिष्ठान तथा शिक्षण संस्थासँग परामर्श गरी आयोगले शुल्क निर्धारण गर्ने व्यवस्था प्रष्ट छ। तर, पछिल्लो समयमा देशका केही सम्बन्धन प्राप्त कलेजहरुले ऐनको ठाडो उल्लङ्घन गरी मनपरी शुल्क असुल्दै आएका छन्। काठमाडौँ विश्वविद्यालयलगायतका सम्बन्धन प्राप्त कलेजले १५ लाख रुपैयाँसम्म अतिरिक्त शुल्क माग गरेका छन्। आयोगले कात्तिक २८ गते मेडिकल अध्ययनको शुल्क निर्धारण गरेको थियो। जसअनुसार उपत्यकाभित्र ४० लाख २३ हजार २ सय ५० र उपत्यका बाहिर ४४ लाख ३६ हजार २५ रुपैयाँ छ। काठमाडौं विश्वविद्यालयका डा हुमागाईँले चिकित्सा शिक्षाको सुधार आवश्यक रहेको बताउँदै भने, राज्यद्वारा निर्देशित र नियन्त्रित चिकित्सा शिक्षा प्रणाली ल्याउनुपर्छ। सबैतिर एकीकृत हुन जरुरी छ। चिकित्सा शिक्षा स्नातक तहको प्रवेश परीक्षामा सिट सङ्ख्या भन्दा प्रवेश परीक्षामा उत्तीर्ण हुने विद्यार्थीको सङ्ख्या कम भएका छन्। चिकित्सा शिक्षा आयोगले गत साउन ९ देखि १३ गतेसम्म लिएको स्नातक तहको विभिन्न विषयको प्रवेश परीक्षामा ६ वटा विषयमा सिट संख्याभन्दा उत्तीर्ण हुनेको सङ्ख्या कम भएको थियो। आयोगले निर्धारण गरेको सिट सङ्ख्या र आयोगले नै प्रकाशन गरेको नतिजाको तुलना गर्दा बीएससी नर्सिङ, बिएससी एमएलटी, बिएससी एमआइटी, बिपिटि, बि फार्मा र बिपीएचमा सिट सङ्ख्या भन्दा प्रवेश परीक्षामा उत्तीर्ण हुनेको सङ्ख्या कम देखिन्छ। आयोगले बीएससी नर्सिङतर्फ सिट सङ्ख्या एक हजार १०० तोकेको थियो, तर ५०४ जनामात्र उत्तीर्ण भएका छन्। बीएससी एमएलटीतर्फ सिट सङ्ख्या ४२५ रहेकोमा ११८ जना उत्तीर्ण भएका छन्। बिएससी एमआइटीतर्फ सिट सङ्ख्या ७१ रहेकोमा ३५ जना उत्तीर्ण भएका छन्। बिफार्मातर्फ ९०२ सिट सङ्ख्या निर्धारण गरिएको छ, यद्यपीप्रवेश परीक्षामा ५४७ जनामात्र उत्तीर्ण भएका छन्। विद्यार्थीले प्रवेश परीक्षा उत्तीर्ण गर्न नसकेपछि धेरै सिट खाली भएको छ। डा हुमागाईंले चिकित्सा शिक्षा आयोग र विश्वविद्यालयबीच सहकार्य जरुरी रहेको बताए। उनले थपे, दुवै पक्षबीच द्वन्द्व देखिएको छ। सीट निर्धारण गर्ने, शुल्क निर्धारण गर्ने त्यो राम्रो पक्ष छ। गुणस्तर नियन्त्रणको निकाय विश्वविद्यालय हुने कि चिकित्सा शिक्षा आयोग हुने भन्ने अलमल छ। चिकित्सा शिक्षा ऐनमा विश्वविद्यालय, प्रतिष्ठान वाअन्य शिक्षण संस्थाको पाठ्यक्रम, शिक्षण विधि र उपाधिको मापदण्ड आयोगले निर्धारण गरेबमोजिम हुनेछ भनी लेखिएको छ। उनले उत्तीर्ण सङ्ख्या हुँदाहुँदै विद्यार्थी किन भएनन् भन्ने विश्लेषण गर्नु जरुरी रहेको र चिकित्सा शिक्षा आयोगको भर्ना प्रक्रिया, काउन्सिलिङ चुस्तदुरुस्त हुनुपर्छ भन्दै बताए, 'काउन्सिलिङमा पनि म्याचिङ सिस्टम भनिएको छ। विकसित र राम्रा देशहरुमा त्यो राम्रो विधि हो त्यसमा कुनै शङ्का छैन। तर, हाम्रो जस्तो देशमा अलिकति कन्फ्युज भयो। अनलाइन म्याचिङभन्दा ओपन हाउस काउन्सिलिङमा जानुपर्छ कि? अहिले विद्यार्थी भर्ना भएर कक्षा सञ्चालनको क्रममा रहेको छ। आयोगले एमबीबीएस, बीडीएस, बीएससी नर्सिङलगायतका चिकित्सा शिक्षाको स्नातकतहका शैक्षिक कार्यक्रमका लागि ७६ वटा शिक्षण संस्थामा सिट निर्धारण गरेको थियो। आयोगले निर्धारण गरेको सिटमा एमबीबीएसतर्फ देशभर १ हजार ८३५, बीएस्सी नर्सिङमा १ हजार १००, बीएसएमएलटीमा ४२५, बीएस्सी एमआइटीमा ७१, बीएस्सी मेडिकल माइक्रोबायोलोजीमा २०, बीएस्सी बायोमेट्रिमा २०, बीपीटीमा १५० सिट तोकिएको छ। सरकारले चिकित्सा शिक्षा आयोगलाई नियमन निकायका रुपमा तोकेको छ। काठमाडौं विश्वविद्यालय स्कुल अफ मेडिकल साइन्सका एसोसियट डीन डा हुमागाईंले भने, काठमाडौं विश्वविद्यालयअन्तर्गत आङ्गिक क्याम्पसमा बीएस्सी नर्सिङ, फिजियोथेराफीमा पनि विद्यार्थी भरिएनन्। ती अत्यन्तै न्युन सङ्ख्यामा आए। विद्यार्थी सङ्ख्या कम हुँदै गर्दा कलेजहरुले फ्याकल्टी नराखिदिने, फ्याकल्टिहरुलाई विस्तारै विदा दिँदै जाने स्थिति आउला भन्ने पनि डर छ। किनभने चारपाँच जना विद्यार्थी पढाएर पूर्ण सङ्ख्यामा ५० सिटको कोटाको टिचरहरु राख्न नसक्लान्। यसले गर्दा पनि समस्या निम्तिन्छ कि?"
प्रदेश २ का जिल्ला अस्पताललाई प्रादेशिक बनाइने,"जनकपुरधाम : प्रदेश २ सरकारले अध्यादेशमार्फत स्थापना गर्न लागेको प्रदेश कृषि विश्वविद्यालयको तयारीका लागि ३१ करोड रुपैयाँ अनुदान दिन निर्णय गरेको छ। बिहीबार बसेको प्रदेश मन्त्रिपरिषद्को बैठकले सप्तरीमा स्थापना गर्न लागेको कृषि विश्वविद्यालयको तयारीका लागि सो रकम दिने निर्णय गरिएको प्रदेश सरकारका प्रवक्ता तथा अर्थमन्त्री शैलेन्द्र प्रसाद साहले जानकारी दिए। प्रदेश सरकारले कृषि विश्वविद्यालयमा उपकुलपतिसमेत नियुक्त गरिसकेको छ। यद्यपि विश्वविद्यालयको आवश्यक पूर्वाधार अगाडि बढ्न सकेको छैन। अर्थमन्त्री साहले विश्वविद्यालयको भौतिक पूर्वाधार विकासको लागि अनुदान दिइने निर्णय भएको बताए। उनले विश्वविद्यालयको आवश्यक भौतिक पूर्वाधारको विकासको लागि पहिलो चरणमा यो अनुदान दिइएको बताए। त्यस्तै मन्त्री परिषदले बन्द रहेको बेटी पढाऊ, बेटी बचाऊ अभियान सञ्चालनको जिम्मा पाएको समाजिक विकास मन्त्रालयले कार्य विधिलाई परिमार्जन सहित पारित गरेको छ भने बन्द रहेको छोरी बिमा अभियानलाई पुनः संचालन गरिने निर्णय गरेको छ। प्रदेशको जिल्लाहरुमा रहेको जिल्ला अस्पताललाई स्तरउन्नती गरी प्रादेशिक अस्पताल बनाउने निर्णय गरेको छ।"
"सहमहामन्त्रीमा आङदाम्बे, उपाध्याय र परियार विजयी","काठमाडौं: नेपाली कांग्रेसको १४औं महाधिवेशनबाट सहमहामन्त्रीमा आदिवासी जनजातितर्फ भीष्मराज आङदाम्बे, महिलातर्फ डिना उपाध्याय र दलिततर्फ जीवन परियार निर्वाचित भएका छन्। पार्टी कार्यालय सानेपामा बिहीबार भएको मतगणानामा उनीहरु विजयी भएका हुन्। आङदाम्बे र उपाध्याय शेरबहादुर देउवा समूहका हुन् भनेन परियार शेखर कोइराला समूहका हुन्। आज सहमहामन्त्रीतर्फ आरक्षणतर्फका तीन समूहको मतगणना गरिएको हो। बाँकी शुक्रबार बिहान गरिने बताइएको छ। आजै भएको मतपरिणामअनुसार महामन्त्रीमा युवा नेताद्वय गगन थापा र विश्वप्रकाश शर्मा निर्वाचित भएका छन्। त्यस्तै यसअघि सभापतिमा शेरबहादुर देउवा र उपसभापतिमा पूर्णबहादुर खड्का र धनराज गुरुङ विजयी भएका थिए।"
कांग्रेस सहमहामन्त्रीको मतगणना सुरु,"काठमाडौं: नेपाली कांग्रेसको १४औँ महाधिवेशनअन्तर्गत सहमहामन्त्री पदको मतगणना सुरु भएको छ। सहमहामन्त्रीका उम्मेदवारको केहीबेर अघिदेखि मत गणना सुरु भएको कांग्रेसको केन्द्रीय निर्वाचन समितिका संयोजक गोपालकृष्ण घिमिरेले जानकारी दिए। उनका अनुसार सहमहामन्त्री उम्मेदवारका आठ क्लस्टरमध्ये अहिले दलित, महिला र आदिवासी जनजातिको मतगणना भइरहेको छ। सभापतिबाहेक अन्य पदको मतगणना कांग्रेस केन्द्रीय कार्यालय सानेपामा भइरहेको हो। कांग्रेस केन्द्रीय कार्यसमितिका पदाधिकारीमध्ये एक सभापति, दुई उपसभापति, दुई महामन्त्री र आठ सहमहामन्त्रीको निर्वाचन हुने व्यवस्था छ। कोषाध्यक्ष भने निर्वाचित केन्द्रीय सदस्यमध्येबाट निर्वाचित हुने व्यवस्था छ। त्यसैगरी ३५ खुला केन्द्रीय सदस्य, महिला नौ, प्रत्येक प्रदेशबाट तीन जनाका दरले २१, दलित नौ, आदिवासीजनजाति १५, खसआर्य १३, मधेसी नौ, थारु चार, मुस्लिम तीन, पिछडिएको क्षेत्रबाट एक, अल्पसङ्ख्यक बाट एक, अपाङ्बाट एक गरी कुल १३४ पदाधिकारी तथा सदस्यको निर्वाचन हुने हालको विधानको व्यवस्था छ। यसबाहेक केन्द्रीय सभापतिले ३३ जना मनोनित गर्ने विधानमा उल्लेख छ।"
अब एक दिन पनि चुक्ने र थाक्ने सुविधा मसँग छैन : गगन थापा,"काठमाडौंः नेपाली कांग्रेसको १४औं महाधिवेशनबाट महामन्त्री पदमा निर्वाचित नेता गगन थापाले पार्टीलाई एकताबद्ध गर्ने र सुदृढ गराउनु आफ्नो कर्तव्य रहेको बताएका छन्। महामन्त्रीमा निर्वाचित भएपछि सञ्चारकर्मीहरुसँग कुरा गर्दै उनले भने, म समूहमा बसेर निर्वाचनमा लडे। म सिंगो पार्टीको महामन्त्री हुँ। पार्टीलाई व्यवस्थापन गर्ने मुख्य काम महामन्त्रीको हो। उनले एक दिन पनि चुक्ने र थाक्ने सुविधा आफूसँग नभएको बताए।"
गगन र विश्वप्रकाश जितनजिक,"काठमाडौं : नेपाली कांग्रेसको महामन्त्री पदका उम्मेदवार गगन थापा र विश्वप्रकाश शर्मा जितनजिक पुगेका छन् । अहिलेसम्म ३८ सय ६७ मतगणाना भइसकेको छ। जसमा गगनले २५ सय १८, विश्वप्रकाशले १५ सय ९०, प्रकाशशरणले १२ सय ९६, प्रदिपले ११ सय ६६, डा मिनेन्द्रले ६७९ मत प्राप्त गरेका छन्। यस्तै महामन्त्रीका अर्का उम्मेदवार राजारामले ८७ मत प्राप्त गरेका छन्। गगनले सुरुवाती चरणदेखि नै अग्रता लिएका छन्। मतगणना जारी छ। महामन्त्रीका लागि सभापति शेरबहादुर देउवा प्यानलबाट प्रकाशशरण महत र प्रदीप पौडेल उम्मेदवार छन्। शेखर कोइराला प्यानलबाट गगन थापा र मिनेन्द्र रिजाल छन् भने प्रकाशमान सिंह प्यानलबाट विश्वप्रकाश शर्मा प्रतिष्पर्धा छन्। डा राजाराम कार्कीले महामन्त्रीमा स्वतन्त्र उम्मेदवारी दिएका हुन्। कांग्रेस विधानमा महाधिवेशनबाट दुईजना महामन्त्री निर्वाचित हुने व्यवस्था छ। कांग्रेसको १४ महाधिवेशनमा महामन्त्रीका लागि ६ जनाले उम्मेदवारी दिएका हुन्।"
मिनेन्द्र रिजालले प्रधानमन्त्री देउवालाई बुझाए राजीनामा,"काठमाडौं : रक्षामन्त्री मिनेन्द्र रिजालले पदबाट राजीनामा दिएका छन्। केहीबेर अघि सिंहदरबार पुगेर प्रधानमन्त्री देउवासमक्ष राजीनामा पत्र बुझाएका हुन् । महामन्त्री पदको अन्तिम परिणाम प्राप्त हुनासाथ उनले राजीनामा बुझाएका हुन्। उनले बुधबार दिउँसो महामन्त्री पदको परिणामले आफूलाई पदमा बसिरहनु पर्ने सन्देश नदिएकाले राजीनामा दिने घोषणा गरेका थिए। नेपाली कांग्रेसको १४ औं महाधिवेशनमा महामन्त्रीमा ८०९ मत मात्रै प्राप्त गरेका थिए। नेपाली कांग्रेस महामन्त्रीमा गगन थापा र विश्वप्रकाश शर्मा निर्वाचित भएका छन्। थापाले ३ हजार २३ मत र शर्माले १९ सय ८४ मत प्राप्त गरी विजयी भएका हुन्। गगन थापा शेखर कोइराला प्यानलबाट र विश्वप्रकाश शर्मा प्रकाशमान सिंह प्यानलबाट महामन्त्रीमा विजयी भएका हुन्। महामन्त्रीका लागि सभापति शेरबहादुर देउवा प्यानलबाट प्रकाशशरण महत र प्रदीप पौडेल, शेखर कोइराला प्यानलबाट गगन थापा र मिनेन्द्र रिजाल , प्रकाशमान सिंह प्यानलबाट विश्वप्रकाश शर्मा प्रतिष्पर्धा उत्रिएका थिए । डा राजाराम कार्कीले महामन्त्रीमा स्वतन्त्र उम्मेदवारी दिएका थिए। कांग्रेस विधानमा महाधिवेशनबाट दुईजना महामन्त्री निर्वाचित हुने व्यवस्था छ। कांग्रेसको १४ महाधिवेशनमा महामन्त्रीका लागि ६ जनाले उम्मेदवारी दिएका हुन्। यसअघि सभापतिमा शेरबहादुर देउवा र उपसभापतिमा पूर्णबहादुर खड्का र धनराज गुरुङ निर्वाचित भइसकेका छन्"
महामन्त्रीमा निर्वाचित गगन थापाको राजनीतिक छलाङ,काठमाडौं: नेपाली कांग्रेसको १४औं महाधिवेशनअन्तर्गत महामन्त्री पदमा युवा नेता गगन थापा निर्वाचित भएका छन्। बिहीबार भएको मतगणनामा उनले सर्वाधिक ३०२३ मत ल्याएर विजयी भएका हुन्। उनी शेखर कोइराला प्यानलबाट महामन्त्रीमा उम्मेदवारी दिएका थिए। को हुन् गगन थापा? थापाको जन्म २०३३ सालमा काठमाडौँमा भएको हो। उनी विद्यार्थी २०४६ सालको जनआन्दोलनमा सक्रिय भएर लागेका थिए। त्यतिबेला उनी कक्षा ९ मा पढ्थे। राजनीतिमा लाग्ने उनको सोँचाइ पनि थिएन। त्रिचन्द्र क्याम्पसमा पढ्न थालेपछि उनी विद्यार्थी राजनीतिमा लागे। विसं २०५१ सालमा उनी त्रिचन्द्र स्वतन्त्र विद्यार्थी युनियनको सदस्यमा निर्वाचित भएका थिए। त्यसपछि उनले राजनीतिमै सक्रिय हुने अठोट गरे। त्रिचन्द्र स्ववियुमा सदस्य सचिव हुँदै सभापति बने। २०५५ सालमा स्ववियु सभापति भएपछि नेविसंघको केन्द्रीय राजनीतिमा उनको संलग्नता बढ्यो। पहिलो पटक २०५१ सालमा हिरासत बसेका थापालाई २०५९ असोज १८ पछि सूर्यबहादुर थापाको प्रधानमन्त्रीत्वमा उनीसहित गुरुराज घिमिरे र पुरुषोत्तम पौडेललाई राजकाज मुद्दा लाग्यो। त्यसपछि उनको अधिकांश समय सडक आन्दोलनमा बित्यो। माघ १९ पछि पनि गगनलाई राजद्रोहको मुद्दाले छाडेन। उनी पक्राउ पर्दै छुटे। दोस्रो सविधान सभामा कृषि तथा जलस्रोत समितिको सभापतिको प्रभावशाली भूमिका निर्वाह गरेका थापा नेपाली कांग्रेसका युवा नेता गगन थापा एक सभासदको रूपमा सदा चर्चाको शिखरमा रहे। समाजशास्त्र तथा मानवशास्त्रमा स्नातकोत्तर गरेका थापाले २०५९ सालदेखि २०६१ सालसम्म नेविसंघको महामन्त्री भएर काम गरे। नेपाली कांग्रेसका महाधिवेशन प्रतिनिधि थापा राजाको सक्रिय शासनका बेला कांग्रेस पार्टीमा गणतन्त्रको आवाज प्रखररूपमा उठाउने युवाको रूपमा परिचित छन्। नेपाली कांग्रेसको १४औं महाधिवेशनमा महामन्त्री पदको लागि आफ्नो उम्मेदवारी घोषणा गरेका थापालाई नेपाली कांग्रेसको भाबी सभापतिको रूपमा पनि हेरिन्छ। उनी विसं २०७३ मा प्रचण्ड नेतृत्वको सरकारमा स्वास्थ मन्त्री बनेका थिए।
विश्वप्रकाशले भने सिंगो नेपाली कांग्रेसलाई रुपान्तरित गर्छौं,"काठमाडौंः नेपाली कांग्रेसको १४औं महाधिवेशनअन्तर्गत विश्वप्रकाश शर्मा महामन्त्री पदमा निर्वाचित भएका छ्न। बिहीबार भएको मतगणनामा उनी निर्वाचित भएका हुन्। निर्वाचित भएपछि उनले नेपाली कांग्रेसलाई रुपान्तरण गर्न लागिपर्ने बताएका छन्। 'यो एउटा गुटको विजय होइन। सिंगो नेपाली कांग्रेसलाई रुपान्तरित गर्ने, नयाँ ढंगले सुरुवात गर्ने यात्राको प्रारम्भ हो,' उनले भने।"
कांग्रेस महामन्त्रीमा विश्वप्रकाश शर्मा र गगन थापा विजयी,"काठमाडौं : नेपाली कांग्रेस महामन्त्रीमा विश्वप्रकाश शर्मा र गगन थापा निर्वाचित भएका छन्। यद्देपी निर्वाचन समितिले मतपरिणाम घोषणा गर्न बाँकी छ। गगन थापा शेखर कोइराला प्यानलबाट र विश्वप्रकाश शर्मा प्रकाशमान सिंह प्यानलबाट महामन्त्रीमा विजयी भएका हुन्। गगनले भने सुरुवाती चरणदेखि नै अग्रता लिएका थिए। शर्मा र प्रकाशशरण महतबीच भने कडा प्रतिष्पर्धा भएको थियो। महामन्त्रीका लागि सभापति शेरबहादुर देउवा प्यानलबाट प्रकाशशरण महत र प्रदीप पौडेल, शेखर कोइराला प्यानलबाट गगन थापा र मिनेन्द्र रिजाल , प्रकाशमान सिंह प्यानलबाट विश्वप्रकाश शर्मा प्रतिष्पर्धा उत्रिएका थिए । डा राजाराम कार्कीले महामन्त्रीमा स्वतन्त्र उम्मेदवारी दिएका थिए। कांग्रेस विधानमा महाधिवेशनबाट दुईजना महामन्त्री निर्वाचित हुने व्यवस्था छ। कांग्रेसको १४ महाधिवेशनमा महामन्त्रीका लागि ६ जनाले उम्मेदवारी दिएका हुन्।"
पौडेलले गुरुङलाई बधाइ दिँदै भने गुटबन्दीबाट मुक्त पार्टी बनाउनुहोस्,काठमाडौं : नेपाली कांग्रेसका नवनिर्वाचित उपसभापति धनराज गुरुङले पार्टीका वरिष्ठ नेता रामचन्द्र पौडेल भेट्न उनको निवास बोहोराटार पुगेका छन् । निर्वाचित भएपछि गुरुङ पौडेललाई भेट्न बोहोराटार पुगेका हुन् । पौडेलले गुरुङलाई बधाइ दिँदै पार्टीलाई एकतावद्ध बनाउने र विधिसम्मत चलाउन सुझाव दिए । उनले आफू पनि पार्टीलाई एकतावद्ध बनाएर आम चुनावमा विपक्षसँगको प्रतिष्पर्धामा अब्बल बनाउन लाग्ने बताए । उनले उपसभापति गुरुङसँग आफू र निवर्तमान महामन्त्री डाशशांक कोइरालाले पार्टीलाई एकतावद्ध बनाउने र पार्टीभित्र सदभाव कायम गरी अभियान थालिसकेको पनि जानकारी गराएका थिए । उपसभापति गुरुङले पार्टीलाई गुटबन्दीबाट मुक्त बनाउने अभियानमा लाग्ने बचन दिएका थिए।
शिक्षकको अभावमा कोठामा थन्किए कम्प्युटर,"महोत्तरी : गौशाला नगरपालिका ६ स्थित श्री मावि भेडियाही फुलकाहामा १४ वटा कम्प्युटर एक कोठमा थन्काएर राखिएको छ। कक्षा ८ मा अध्ययनरत विद्यार्थीको लागि आईसिटी कार्यक्रमअन्तरगत प्राप्त भएको सो कम्प्युटर अहिले प्रयोगविहीन अवस्थामा एउटा कोठाभित्र राखिएको छ। विसं २०७४ सालमा प्राप्त भएको सो कम्प्युटरहरु सञ्चालनमा नआएकै कारण क्रमिक रुपमा बिग्रिंदै गएको हो। तत्कालीन प्रधानाध्यापक रामएकवाल रायको कार्यकालमा जिल्ला शिक्षा तथा समन्वय इकाई महोत्तरीमार्फत आईसीटी कार्यक्रम अन्तरगत ४ थान कम्प्युटर र एक थान ल्यापटप प्राप्त भएको विद्यालय स्रोतले जनाएको छ। विद्यालयका शिक्षक शैलेन्द्र ठाकुरका अनुसार विषयगत शिक्षकको अभावकै कारण कार्यक्रम प्रभावकारी भएन। ठाकुरले भने, ४ शैक्षिकसत्र बित्दासमेत न त कार्यक्रम प्रभावकारी भयो न त निरन्तरता नै पायो। गत शैक्षिकसत्रमा गौशाला नगरपालिकाको कार्यालयबाट सोही कार्यक्रम अन्तरगत १० थान कम्प्युटर प्राप्त भएको थियो। कम्प्युटर विषयको पठनपाठन सञ्रचालनको निम्ति आफूले अनेकौंपटक गरेको प्रयास असफल भएको प्रधानाध्यापक धर्मेन्द्र कुशवाहाले बताए। उनले भने, हाल कम्प्युटरलाई व्यवस्थित तवरले छुट्टै भवनमा सुरक्षित रुपमा राखिएको छ। सोही भवनमा कम्प्युटरकक्षा सञ्चालन गर्ने विद्यालयले जमर्को कसेको थियो। हाल विद्यालयमा विषयगत शिक्षकको अभाव कायमै रहेको छ। अब बस्ने कार्यपालिकाको बैठकमार्फत प्राविधिकतर्फको शिक्षक पदपुर्तिको सम्बन्धमा छलफल गरिने गौशाला नगरपालिकाकी उपमेयर आशा लामाले बताइन्। नगरस्तरीय योजना अन्तरगत यस्ता टेक्निकल विषयको शिक्षकको करारमा भए पनि बन्दोवस्त गर्नुपर्ने आवश्यकता उपर लामाले जोड दिइन्।"
मुगुका चार बस्ती सुरक्षित खानेपानीयुक्त घोषणा,"मुगु : जिल्लामै पहिलोपटक छायाँनाथ रारा नगरपालिकाको १४ वडामध्ये २ वडाका चार बस्ती सुरक्षित खानेपानीयुक्त समुदाय घोषण गरिएको छ। छायाँनाथ रारा नगरपालिकाको वडा नम्बर दुई, तीन र पाँचका चार बस्तीका ९५ घरधुरीमा बस्ने ५ सय २७ जनाले सुरक्षित खानेपानी पाएपछि उक्त चार बस्तीलाई सुरक्षित खानेपानीयुक्त समुदाय घोषणा गरिएको हो। युनिसेफ, छायाँनेपाल र हिमाली ग्रामीण समाज विकास केन्द्र (हिरिसडेक) मुगुको सहजीकरण तथा आर्थिक सहयोगमा छायाँनाथ रारा नगरपालिका२ चैना गाउँका ५४ सोही नगरपालिका३ देउबाडाका ९ र वडा नम्बर ५ को नाउरका ३२ घरमा सञ्चालित एक घर एक धारा योजना सञ्चालन भइ उक्त योजनाबाट उपभोग गर्ने पानी सुरक्षित भएको हो। खानेपानी सुरक्षा समितिबाट अनुगमन प्रतिवेदन, वडा स्तरीय अनुगमन प्रतिवेदन, दीगोपनका लागि त्रिपक्षीय सम्झौता नगरपालिकाबाट तेस्रो पक्षको अनुगमन सहितको प्रतिवेदन र घोषणाका लागि नगरपालिकाको सहमति भइसकेपछि सुरक्षित खानेपानीयुक्त समुदाय घोषण गरिएको छायाँ नेपालका जिल्ला संयोजक मिनबहादुर रावलले बताए। गाउँमा खानेपानीको अभाव थियो। खानेपानी ल्याउन गाउँबाट आउनजान आधा घण्टा लाग्ने गरेको थियो। अहिले गाउँमा एक घर एक धारा निमार्ण भएको छ। उक्त धाराबाट उपभोग गर्ने खानेपानी सुरक्षित छ। पहिला कुवा र पधेराको पानी उपभोग गर्दा समुदायमा विभिन्न खाले रोग देखा परेका थिए। अहिले एक घर धारा अन्तर्गत समुदायले उपभोग गर्ने खानेपानी सुरक्षित भएको वडापालिका, नगरपालिका र अन्य निकायबाट भएको अनुगमनले प्रमाणित गरेको छ। पुर्खौंदेखि दुसित पानी प्रयोग गर्दै आएका सर्वसाधरणले सुरक्षित खानेपानी उपभोग गर्न पाएपछि बस्तीलाई सुरक्षित खानेपानीयुक्त समुदाय घोषण गरेको छायाँनाथ रारा नगरपालिकाउमाकान्त चौलागाईंले बताए। गाउँमा एक घर एक धारा निर्माणपश्चात् उक्त धाराको पानीको शुद्धताका लागि धेरैपटक परीक्षण गरिएको र पानीको इन्टेक, आरबिटी लगाएत अन्य पूर्वाधार समेत सुरक्षित भएकाले सुरक्षित खानेपानी उपभोग गर्न पाएको छायाँनाथ रारा नगरपालिका२ का भिमचन्द्र हमालले बताए। पहिला पधेरा कुवाको पानी प्रयोग गरेका थियौं। उक्त पानी धमिलो र फोहोर हुन्थ्यो। अहिले घर आँगनमै रहेको धाराको पानी खान पाउँदा सुमदायमा खुशी छाएको सोही नगरपालिका५ की झुपु बिकले बताइन्।छायाँनाथ रारा नगरपालिका२ को चैना गाउँलाई सुरक्षित खानेपानीयुक्त घोषण गरिंदै। तस्बिर : जीवन सेजुवाल।"
फराकिलो मतले गगन र विश्वप्रकाश अगाडि,"काठमाडौं : नेपाली कांग्रेसको महामन्त्री पदको ३१ सय २० मत गणना भएको छ । मतपरिणामअनुसार गगन थापाले २ हजार ३७ मत प्राप्त गरेका छन्। दोस्रोमा विश्वप्रकाश शर्माले १२ सय ५५ मत ल्याएका छन्। यस्तै, प्रकाशशरण महतले १ हजार २४, प्रदिप पौडेलले ९३५, मिनेन्द्र रिजालले ५४६ र राजाराम कार्कीले ७५ मत प्राप्त गरेका छन्। गगनले सुरुवाती अग्रता लिएका छन्। मतगणना जारी छ। महामन्त्रीका लागि सभापति शेरबहादुर देउवा प्यानलबाट प्रकाशशरण महत र प्रदीप पौडेल उम्मेदवार छन्। शेखर कोइराला प्यानलबाट गगन थापा र मिनेन्द्र रिजाल छन् भने प्रकाशमान सिंह प्यानलबाट विश्वप्रकाश शर्मा प्रतिष्पर्धा छन्। डा राजाराम कार्कीले महामन्त्रीमा स्वतन्त्र उम्मेदवारी दिएका हुन्। कांग्रेस विधानमा महाधिवेशनबाट दुईजना महामन्त्री निर्वाचित हुने व्यवस्था छ। कांग्रेसको १४ महाधिवेशनमा महामन्त्रीका लागि ६ जनाले उम्मेदवारी दिएका हुन्।"
राप्ती स्वास्थ्य विज्ञान प्रतिष्ठानको निमित्त उपकुलपतिमा डा वसन्त लामिछाने,"काठमाडौंः राप्ती स्वास्थ्य विज्ञान प्रतिष्ठानको निमित्त उपकूलपतिको जिम्मेवारी डा वसन्त लामिछानेलाई दिइएको छ। उपकूलपति संगीता भण्डारीको कार्यकाल सकिएपछि निमित्त उपकूलपतिको जिम्मा डा लामिछानेलाई दिइएको हो। स्वास्थ्य तथा जनसंख्या मन्त्री स्तरीय (सहकूलपतिस्तर)को पुस १ गतेको निर्णयानुसार प्रा डा भण्डारीलाई अर्को उपकूलपतिको नियुक्ति नभएसम्मका लागि उपकूलपतिको हैसियतले कामकाज गर्नेगरी तोकिएको जिम्मेवारीको निर्णय बदर गरिएको छ। मन्त्रालयले जारी गरेको परिपत्रमा भनिएको छ, तपाईँलाई अर्को व्यवस्था नभएसम्मको लागि राप्ती स्वास्थ्य विज्ञान प्रतिष्ठानको प्रशासनिक, आर्थिक, शैक्षिक तथा प्राज्ञिक कार्यहरु गर्नेगरी निमित्त उपकूलपतिको जिम्मेवारी दिएको व्यहोरा जानकारी गराएको छ। राप्ति स्वास्थ्य विज्ञान प्रतिष्ठानको निमित्त उपकूलपतिको जिम्मेवारी पाएकोमा बधाइ ज्ञापन गर्दै प्रतिष्ठानको सञ्चालन, विकास र विस्तारमा तपाईंको उल्लेख्य योगदान रहने कुरामा मन्त्रालय विश्वस्त रहेको छ।"
स्वास्थ्य क्षेत्रका चारजना विचौलिया पक्राउ,"विराटनगर : स्वास्थ्य क्षेत्रका चारजना विचौलियालाई प्रहरीले विराटनगरबाट बिहीबार पक्राउ गरेको छ । विराटनगर महानगरपालिका५ का ४५ वर्षीय दिलिप साह, ६० वर्षीय राम सुनुवार, विराटनगर१२ का ३९ वर्षीय शिवकुमार कामत र विराटनगर१८ का ४६ वर्षीय विनोद रायलाई पक्राउ गरिएको प्रहरीले जनाएको छ । प्रदेश १ प्रहरी कार्यालय विराटनगरबाट खटिएको विशेष टोलीले उनीहरुलाई विराटनगरको कोसी अस्पताल अगाडिबाट पक्राउ गरेको हो । उनीहरुलाई आवश्यक कारबाही अघि बढाउन जिल्ला प्रहरी कार्यालय मोरङमा राखिएको छ । मोरङ प्रहरीका प्रवक्ता डीएसपी दीपक श्रेष्ठका अनुसार पक्राउ परेकाहरुले विचौलियाको भूमिकामा रहेर सरकारी अस्पतालमा उपचारका लागि आउने बिरामीलाई झुक्याउँदै निजी अस्पताल र क्लिनिकतिर लगेर महँगोमा उपचार गराउन बाध्य पार्ने गरेको पाइएको छ । गाउँतिरबाट सहज उपचारका लागि आउने बिरामीलाई सरकारी अस्पतालमा राम्रो सुविधा नभएको र राम्रा चिकित्सक पनि नपाइने भन्दै झुक्याएर विचौलियाले निजी स्वास्थ्य संस्थातिर लैजाँदा रहेछन्,' श्रेष्ठले भने,बिरामी लगेवापत निजी अस्पताल र क्लिनिकले विचौलियालाई निश्चित रकम कमिसन पनि दिने गरेको प्रारम्भिक अनुसन्धानबाट खुलेको छ। उनका अनुसार अनुसन्धानका क्रममा निजी स्वास्थ्य संस्थाले बिरामी ल्याउनका लागि विराटनगरमा विचौलिया नै परिचालन गर्ने गरेको पनि पत्ता लागेको छ । बिरामीलाई सरकारी अस्पतालमा उपचारका लागि जान नदिने र निजी स्वास्थ्य संस्थामा पुर्याउने गरेको पाइएपछि विचौलियालाई पक्राउ गर्नका लागि विशेष अभियान सञ्चालन गरिएको मोरङ प्रहरी प्रमुख एसपी जनार्दन जीसीले बताए । जीसीका अनुसार पक्राउ परेकाविरुद्ध अभद्र व्यवहार मुद्दा चलाउने तयारी गरिएको छ । सरकारी अस्पतालमा आउने बिरामीलाई झुक्याएर आफ्नो सम्पर्कमा रहेका निजी स्वास्थ्य संस्थामा पुर्याउँदै महँगोमा उपचार गर्न बाध्य पार्ने १७ जना विचौलिया यसअघि विराटनगरबाट पक्राउ परेका थिए । पक्राउ परेकालाई प्रहरीले अभद्र व्यवहार मुद्दा चलाएको थियो ।"
महामन्त्रीमा निर्वाचित को हुन् विश्वप्रकाश शर्मा?,काठमाडौं: नेपाली कांग्रेसको १४औं महाधिवेशनअन्तर्गत महामन्त्री पदमा युवा नेता विश्वप्रकाश शर्मा निर्वाचित भएका छन्। बिहीबार भएको मतगणनामा उनले १९८४ मत ल्याएर विजयी भएका हुन्। उनी प्रकाशमान सिंह प्यानलबाट महामन्त्रीमा उम्मेदवारी दिएका थिए। कांग्रेसको १३औँ महाधिवेशनमा देउवाको समूहका मुख्य योजनाकारका रुपमा रहेका शर्माले देउवा समूहको चुनावी रणनीति बनाउने सम्पूर्ण जिम्मेवारी पाएका थिए। ०५७ सालमा नेविसंघका केन्द्रीय सभापति बनेका उनी दुई वर्षे कार्यकालभन्दा एक दिन बढी पनि सो पदमा बसेनन्। महाधिवेशन गराएर शर्माले नयाँ नेतृत्वलाई नेविसंघ सुम्पिएका थिए। विद्यार्थी नेताका रूपमा आफ्नो क्षमता देखाइसकेका शर्माले ०७५ फागुनमा प्रवक्ता नियुक्त भएपछि पार्टीलाई चलायमान बनाउन सक्दो कसरत गरेका थिए। उनी प्रतिनिधिसभाको चुनावमा झापाबाट पराजित भएका थिए।
कांग्रेस महाधिवेशनः सहमहामन्त्रीको मतगणना केहिबेरमै,"काठमाडौं : नेपाली कांग्रेसको १४ औं महाधिवेशनअन्तर्गत सहमहामन्त्री पदको मतगणना केहिबेरमा हुने भएको छ। बिहीबार साँझ तीन सहमहामन्त्री पदको मतगणना हुने निर्वाचन समितिका सचिव जगन्नाथ श्रेष्ठले जानकारी दिए । महिला, दलित र आदिवासी जनजाति क्लस्टरको सहमहामन्त्री पदको मतगणना हुन लागेको छ । अन्य ५ सहमहामन्त्रीको मतगणना भने शुक्रबार हुने निर्वाचन समितिले जनाएको छ। कांग्रेस १४ महाधिवेशनअन्तरगत सभापति, उपसभापति र महामन्त्रीको मतगणना भइसकेको छ। सभापतिमा शेरबहादुर देउवा, उपसभापतिमा पूर्णबहादुर खड्का र धनराज गुरुङ र महामन्त्रीमा गगन थापा र विश्वप्रकाश शर्मा विजयी भएका छन्।"
"थप १८४ जनामा कोरोना संक्रमण, दुई संक्रमितको मृत्यु",काठमाडौं: नेपालमा थप १८४ जनामा कोरोना संक्रमण देखिएको छ। देशभरि ११०१८ नमूना परीक्षण गर्दा यी संक्रमित देखिएको स्वास्थ्य मन्त्रालयले जानकारी दिएको छ। मन्त्रालयका अनुसार पीसीआर परीक्षणबाट १६० र एन्टिजेन परीक्षणबाट २४ जना संक्रमित देखिएका थिए। त्यस्तै पछिल्लो २४ घन्टामा थप २६७ जना संक्रमित कोरोनामुक्त भएका छन् भने थप दुई जना संक्रमितको मृत्यु भएको छ। नेपालमा हालः ५५२६ जना सक्रिय संक्रमित रहेका छन्।
"फेरि दोहोरो अंकले घट्यो नेप्से, कारोबार रकम २ अर्बमा सिमित",काठमाडौं : साताको अन्तिम कारोबार दिन बिहीबार नेप्से परिसूचक दोहोरो अंकले ओरालो लागेको छ। यस दिन ३७ अंकले घटेर २३ सय ७६७४ विन्दुमा बन्द भएको छ। कारोबारको अधिल्लो दिन बुधबार पनि नेप्से ४ अंकले घटेर २४ सय १४ विन्दुमा बन्द भएको थियो। यस्तै सेन्सेटिभ इण्डेक्स पनि घटेको छ। ५८८ अंकले घटेर ४५३५३ विन्दुमा अडेको छ। यसदिन २२४ कम्पनीको ५३ लाख ७९ हजार ८६० कित्ता सेयर २ अर्ब ३० करोड १७ लाख ५१ हजार ९६८ रुपैयाँमा खरिदबिक्री भयो। आज १ समूहको मात्र सेयर मूल्य बढेको छ। म्युच्युअल फण्डको ०५७ प्रतिशतले सेयर मूल्य बढेको हो। बाँकी १२ समूहको परिसूचक ओरालो लागेको छ। यस दिन जलविद्युत समूहको परिसूचक सर्वाधिक ३६६ प्रतिशतले घटेको छ। बाँकी अन्य समूहको ३०१ प्रतिशतसम्म घटेको छ। यसदिन कारोबार रकमका आधारमा प्रभु बैंक अग्रस्थानमा रह्यो। सो कम्पनीको ९ करोड ४३ लाख ८६ हजार रुपैयाँभन्दा बढी मृल्यमा सेयर कारोबार भयो। ७० करोड बढीको कारोबार गरी नेपाल बंगलादेश बैंक दोस्रो र ६९ करोडको कारोबार गरी समृद्धि फाइनान्स तेस्रो स्थानमा रह्यो। मंगलबार सेयर बजारमा उछाल आउँदा सकारात्मक सर्किट लागेको थियो । तर फेरि बुधबार नेप्से सामान्य अंकले ओरालो लाग्यो। लामो समयदेखि बजारमा उतावचढाव जारी छ। अहिले सेयरको मूल्य निकै सस्तो भइसकेको अवस्था छ। लगानीकर्ताहरु सस्तो मूल्यमा सेयर बिक्री गर्ने मुडमा छैनन्। यसकारण पनि कारोबार रकम बढ्न नसकेको हो।
बायाँ इन्जिनमा समस्या आएपछि बुद्धको जहाज आकस्मिक अवतरण,"चितवन : भरतपुरबाट काठमाडौंका लागि उडेको बुद्ध एयरको जहाज भरतपुर विमानस्थलमा आकस्मिक अवतरण गरिएको छ। जहाजको बायाँ इन्जिनमा समस्या आएपछि आकस्मिक अवतरण गरिएको बुद्ध एयरले जनाएको छ। जहाज अहिले धावन मार्गमा छ। उडान चालकसहित यात्रुहरु सकुशल रहेका छन्। उडान नम्बर ३६० को जहाजमा १७ जना वयस्क, १ जना बच्चा र एक जना नाबालक गरी १९ जना यात्रु सवार थिए। अर्को जहाजबाट यात्रुहरुलाई काठमाडौं ल्याउने तयारी भइरहेको छ।"
गगन र विश्वप्रकाशलाई प्रदीप पौडेलले दिए बधाइ,"काठमाडौंः नेपाली कांग्रेस १४औं महाधिवेशनमा महामन्त्रीका उम्मेदवार प्रदीप पौडेलले गगन थापा र विश्वप्रकाश शर्मालाई बधाइ दिएका छन्। महामन्त्री पदमा निर्वाचित भएपछि उनले आफू पराजित भए पनि विजेताद्वय थापा र शर्मालाई बधाइ दिएका हुन्। पौडेलले सानेपा पुगेर थापा र शर्मालाई बधाइ दिए। म उहाँहरुको जितमा खुसी छु। कांग्रेसमा पुस्तान्तरण भएको छ। अब वैचारिक रूपान्तरण हुन आवश्यक छ, उनले भने।"
एमसीसी अनुमोदनको पर्खाइमा छौं : एमसीसी बोर्ड,वासिङ्टन डिसी : नेपाल सरकारले अमेरिकी सहयोग नियोग मिलेनियम च्यालेन्ज कर्पोरेसन (एमसीसी) अनुमोदन गर्ने प्रतिबद्धता जनाएको छ। एमसीसी मुख्यालयले विज्ञप्ति जारी गर्दै यस्तो बताएको हो। डिसेम्बर १४ मा वासिङट्न डिसीस्थित मुख्यालयमा एमसीसी बोर्ड बैठक बसेको थियो। सो बैठकमा नेपाल कम्प्याक्टबारे छलफल भएको थियो। बोर्ड बैठकमा अहिलेसम्म एमसीसीका बारेमा भएका प्रगतिको समीक्षा भएको थियो। बैठकमा एमसीसी अनुमोदन गर्नेबारे नेपाल सरकार र नेपाली राजनीतिक दलहरुले गरेको प्रतिबद्धताको विषयमा छलफल भएको छ। एमसीसी बोर्डका अधिकारीहरुले एमसीसी पास गर्न नेपाल सरकारले प्रतिबद्धता जनाएकोबारे छलफल गरेका थिए। निकट भविष्यमै एमसीसी संसदबाट अनुमोदन हुने कुरामा नेपाल सरकारले प्रतिबद्धता जनाएको बैठकपछि उसले निकालेको विज्ञप्तिमा उल्लेख छ। अमेरिकाले एमसीसीअन्तर्गत ६० अर्ब रुपैँया अनुदान दिने भनेको छ। एमसीसी कार्यान्वयनअघि संसदबाट पारित गर्नुपर्ने व्यवस्था भएपछि नेपालका राजनीतिक दलहरु सोबारे विभाजित छन्। अमेरिकाले दिने भनेको झण्डै ६० अर्ब रुपैँया नेपालको ऊर्जा र सडकलगायत पूर्वाधार विकासमा प्रयोग गरिने भनिएको छ। तर एमसीसी कार्यान्वयन गर्न भएको ढिलाइबाट नेपाली जनता त्यसको लाभ लिनबाट वञ्चित भइरहेको एमसीसी मुख्यालयले जनाउँदै आएको छ। विसं २०७४ भदौ २९ गते तत्कालीन अर्थमन्त्री ज्ञानेन्द्रबहादुर कार्कीले नेपालका तर्फबाट वासिङ्टन डिसीमा एमसीसी सम्झौतामा हस्ताक्षर गरेका थिए। एमसीसीकी उपाध्यक्ष फातिमा सुमार गत भदौ २४ गते नेपाल आएर संसदबाट अनुमोदन हुन भइरहेको ढिलाइबारे शीर्ष नेताहरुसँग छलफल गरेकी थिइन्। त्यसबेला उपाध्यक्ष फातिमासँग राजनीतिक दलका शीर्ष नेतृत्वले दलीय सहमति कामय गरी एमसीसी अनुमोदन गर्ने जवाफ दिएका थिए। त्यसपछि दक्षिण तथा मध्य एशियाली मामिला हेर्ने अमेरिकी सहायक विदेशमन्त्री डोनाल्ड लु नेपाल आए। लुलेसमेत नेपालले एमसीसी पास नगरेकोप्रति प्रधानमन्त्रीलगायत शीर्ष नेतृत्वसँग चासो राखे। उनले नेपालले एमसीसी पास नगरे आफूहरुलाई कुनै आपत्ति नहुने स्पष्ट पारेर अमेरिका फर्किएका थिए। सहायक विदेशमन्त्री लुले नेपालले एमसीसी पास नगरे उक्त रकम अन्यत्र लैजाने बताएका थिए।
गगन ३०२३ र शर्मा १९८४ मत ल्याएर कांग्रेस महामन्त्रीमा निर्वाचित,"काठमाडौं : नेपाली कांग्रेस महामन्त्रीमा गगन थापा र विश्वप्रकाश शर्मा निर्वाचित भएका छन्। थापाले ३ हजार २३ मत र शर्माले १९ सय ८४ मत प्राप्त गरी विजयी भएका हुन्। निर्वाचन समितिका अनुसार ४३ मत वदर भएको छ। कुल ४ हजार ६८२ मत खसेको थियो। गगन थापा शेखर कोइराला प्यानलबाट र विश्वप्रकाश शर्मा प्रकाशमान सिंह प्यानलबाट महामन्त्रीमा विजयी भएका हुन्। गगनले भने मतगणनाको सुरुवाती चरणदेखि नै अग्रता लिएका थिए। शर्मा र प्रकाशशरण महतबीच भने कडा प्रतिष्पर्धा भएको थियो। महामन्त्रीका उम्मेदवार प्रकाशशरण महतले १५ सय ५६, प्रदिप पौडेलले १३ सय ९३, डा मिनेन्द्र रिजालले ८०९ मत प्राप्त गरे। यस्तै, महामन्त्रीका अर्का उम्मेदवार राजारामले १०६ मत पाए। महामन्त्रीका लागि सभापति शेरबहादुर देउवा प्यानलबाट प्रकाशशरण महत र प्रदीप पौडेल, शेखर कोइराला प्यानलबाट गगन थापा र मिनेन्द्र रिजाल , प्रकाशमान सिंह प्यानलबाट विश्वप्रकाश शर्मा प्रतिष्पर्धा उत्रिएका थिए । डा राजाराम कार्कीले महामन्त्रीमा स्वतन्त्र उम्मेदवारी दिएका थिए। कांग्रेस विधानमा महाधिवेशनबाट दुईजना महामन्त्री निर्वाचित हुने व्यवस्था छ। कांग्रेसको १४ महाधिवेशनमा महामन्त्रीका लागि ६ जनाले उम्मेदवारी दिएका हुन्। यसअघि सभापतिमा शेरबहादुर देउवा र उपसभापतिमा पूर्णबहादुर खड्का र धनराज गुरुङ निर्वाचित भइसकेका छन्"
"तमिलनाडुमा सात बर्षिय बालकमा देखियो ओमिक्रोन, संक्रमितको संख्या ७३ पुग्यो",नयाँ दिल्ली : भारतमा कोरोना भाइरसको नयाँ भेरियन्ट तिब्र गतिमा फैलिन थालेको छ । पछिल्लो पटक महाराष्ट्र र केरलामा ४४ जनामा ओमिक्रोनको संक्रमण देखिएको छ । तमिलनाडुमा एक सात बर्षिय बालकमा समेत ओमिक्रोन पुष्टी भएको भारतीय संचारमाध्यमहरुमा समाचार छ । यो सँगै भारतमा ओमिक्रोन भाइरसबाट संक्रमित हुनेको संख्या ७३ पुगेको छ । तेलंगानामा समेत दुई जना विदेशी नागरिकमा ओमिक्रोनको संक्रमण भेटिएको छ । भारतमा पछिल्लो २४ घण्टामा ६ हजार ९ सय ८४ जनामा कोरोना संक्रमण देखिएको छ ।
"गगनको अग्रता कायमै,विश्वप्रकाशले उछिने प्रदिपलाई","काठमाडौं : नेपाली कांग्रेसको महामन्त्री पदको मतगणनामा गगन थापाले ३८१ मत प्राप्त गरेका छन्। यस्तै प्रदिप पौडेलले २०७, मिनेन्द्र रिजालले १०१, विश्वप्रकाश शर्माले २२८ र राजाराम कार्कीले २८ मत प्राप्त गरेका छन्। ६०० मत गन्दा गगन अग्रता पाएका छन्। गगनलाई सुरुवाती अग्रता मिलेको छ। गगनलाई अर्का प्रत्यासी प्रदिप पौडेलले पछ्याइरहेका छन्। मतगणना जारी छ।"
"गगनलाई पछ्याउँदै विश्वप्रकाश, तेस्रोमा प्रदिप","काठमाडौं : नेपाली कांग्रेसको महामन्त्री पदको मतगणनामा ९ सय मत गनिसक्दा गगन थापाले ५५९ मत प्राप्त गरेका छन्। दोस्रोमा विश्वप्रकाश शर्माले ३५७ मत ल्याएका छन्। यस्तै प्रदिप पौडेलले ३००, मिनेन्द्र रिजालले १६३, प्रकाशशरण महतले २९७ मत प्राप्त गरेका छन्। अर्का महामन्त्रीका प्रत्यासी राजाराम कार्कीले भने ३१ मत प्राप्त हाम्रा सहकर्मी राधा खनालले बताइन्। गगनले भने सुरुवाती अग्रता लिएका छन्। मतगणना जारी छ।महामन्त्रीका लागि सभापति शेरबहादुर देउवा प्यानलबाट प्रकाशशरण महत र प्रदीप पौडेल उम्मेदवार छन्। शेखर कोइराला प्यानलबाट गगन थापा र मिनेन्द्र रिजाल छन् भने प्रकाशमान सिंह प्यानलबाट विश्वप्रकाश शर्मा प्रतिष्पर्धा छन्। डा राजाराम कार्कीले महामन्त्रीमा स्वतन्त्र उम्मेदवारी दिएका हुन्। कांग्रेस विधानमा महाधिवेशनबाट दुईजना महामन्त्री निर्वाचित हुने व्यवस्था छ। कांग्रेसको १४ महाधिवेशनम महामन्त्रीमा ६ जनाले उम्मेदवारी दिएका हुन्।"
नक्कली नेपाली रुपैयाँ सहित पक्राउ,रौतहट : प्रहरीले नक्कली नेपाली रुपयाँ सहित दुई जनालाई पक्राउ गरेको छ । प्रहरीले परोहा नगरपालिका८ नरकटियाबाट ६९ हजार ५ सय नक्कली नेपाली रुपैयाँ सहित २ जनालाई बुधबार दिउँसो पक्राउ गरेको हो । पक्राउ पर्नेहरुमा भारत बिहार मोतिहारी घर भएका २६ वर्षीय बिकाश जयसवाल र सोही ठाउँ बस्ने ३२ वर्षीय अजय प्रसाद रहेका छन् । प्रहरीले उनीहरु माथि थप अनुसन्धान भइरहेको जनाएको छ। प्रहरीले उनीहरु चढेको बीआर ०५ के ३६३६ नम्बरको मोटरसाइकल जाँच गर्दा १ हजार दरको ६९ थान र ५ सय दरको १ थान नेपाली नक्कली रुपयाँ बरामद् गरेको हो ।
"गगन अगाडि, विश्वप्रकाश र प्रकाशशरणबीच कडा प्रतिष्पर्धा","काठमाडौं : नेपाली कांग्रेसको महामन्त्री पदको मतगणनामा २५ सय २० मत गणना भइसकेको छ। मतपरिणामअनुसार गगन थापाले १६ सय ४८ मत प्राप्त गरेका छन्। दोस्रोमा विश्वप्रकाश शर्माले १ हजार १९ मत ल्याएका छन्। यस्तै प्रकाशशरण महतले ८२७, प्रदिप पौडेलले ७४६, मिनेन्द्र रिजालले ४३६, प्रकाशशरण महतले ८२७ मत प्राप्त गरेका छन्। अर्का महामन्त्रीका प्रत्यासी राजाराम कार्कीले भने ६४ मत प्राप्त गरेका छन्। गगनले भने सुरुवाती अग्रता लिएका छन्। विश्वप्रकाश र प्रकाशशरणको कडा प्रतिष्प्रधा देखिएको छ। मतगणना जारी छ। महामन्त्रीका लागि सभापति शेरबहादुर देउवा प्यानलबाट प्रकाशशरण महत र प्रदीप पौडेल उम्मेदवार छन्। शेखर कोइराला प्यानलबाट गगन थापा र मिनेन्द्र रिजाल छन् भने प्रकाशमान सिंह प्यानलबाट विश्वप्रकाश शर्मा प्रतिष्पर्धा छन्। डा राजाराम कार्कीले महामन्त्रीमा स्वतन्त्र उम्मेदवारी दिएका हुन्। कांग्रेस विधानमा महाधिवेशनबाट दुईजना महामन्त्री निर्वाचित हुने व्यवस्था छ। कांग्रेसको १४ महाधिवेशनमा महामन्त्रीका लागि ६ जनाले उम्मेदवारी दिएका हुन्।"
नक्कली पिसिआर रिपोर्ट बनाउने पर्यटन व्यवसायी पक्राउ,"झापा : प्रहरीले नक्कली पिसिआर रिपोर्ट बनाएको अभियोगमा झापामा एक पर्यटन व्यवयासीलाई पक्राउ गरेको छ । प्रहरीले मेचीनगर नगरपालिका६ स्थित रिङ्जी टुर्स एण्ड ट्राभल्सका संचालक पेमा तामाङलाई मंगलबार बेलुका पक्राउ गरेको हो । टुर्स एण्ड ट्राभल्समा नक्कली पिसिआर रिपोर्ट बनाउने गरेको सूचनाको आधारमा प्रहरीले उनलाई पक्राउ गरेको हो । प्रहरीले उक्त टुर्स एण्ड ट्राभल्सको कार्यालयबाट २ थान ल्यापटप र १ थान प्रिन्टर बरामद गरेको छ । अनुसन्धानको क्रममा मेची अञ्चल अस्पताल, बिएण्डसी मेडिकल कलेज टिचिङ लगायत अस्पतालको अफिसियल प्याडहरूलाई डिजिटल स्क्यान गरी किर्ते गरेको भेटिएको थियो । घटनाबारे थप अनुसन्धान भइरहेको प्रहरीले जनाएको छ ।"
७ सय मत गन्दा गगन र विश्वप्रकाशलाई अग्रता,"काठमाडौं : नेपाली कांग्रेसको महामन्त्री पदको मतगणनामा ७ सय मत गन्दा गगन थापाले ४१८ मत प्राप्त गरेका छन्। दोस्रोमा विश्वप्रकाश शर्माले २७४ मत ल्याएका छन्। यस्तै प्रदिप पौडेलले २३६, मिनेन्द्र रिजालले १२०, प्रकाशशरण महतले २३० मत प्राप्त गरेका छन्। गगनलाई सुरुवाती अग्रता मिलेको छ। मतगणना जारी छ।"
महामन्त्रीको मतगणना केहीबेरमा,"काठमाडौं : नेपाली कांग्रेस महामन्त्री पदको मतगणना केहीबेरपछि सुरु हुने भएको छ । महामन्त्रीको मतगणना बिहीबार १० बजेपछि हुने केन्द्रीय निर्वाचन समितिका सचिव केशव रिजालले अन्नपूर्णलाई बताए। उनले भने, १० बजेपछि मतगणना सुरु हुन्छ। त्यसका लागि तयारी भइरहेको छ । मतपरिणाम पनि आजै आउँछ । मतगणना कांग्रेस केन्द्रीय कार्यालय सानेपामा हुनेछ ।"
आगोले जलेर दिदी बहिनीसहित ३ जनाको मृत्यु,"मलंगवा : सर्लाहीमा आगोले जलेर दुई बालिका र एक वृद्धसहित तीनजनाको मृत्यु भएको छ । मृत्यु हुनेमा कबिलासि नगरपालिका ७ सिरसियाका जोगी महरा चमारकी ८ वर्षीया छोरी लक्ष्मी कुमारी र ३ वर्षीया छोरी सोगान्धी कुमारीको मृत्यु भएको हो। त्यसैगरी, मलंगवा नगरपालिका ६ खुटौनाको ७० वर्षीय वृद्ध नसिर खाँको मृत्यु भएको जिल्ला प्रहरी कार्यालय सर्लाहीले जनाएको छ। बुधबार राति सवा ९ बजेतिर विद्युत सर्ट भइ आगलागी हुँदा चमारको फुसको कच्ची घरमा आगलागी भएको थियो। घरमा बस्दै आएकी छोरी लक्ष्मी र सोगान्धी जलेर गम्भीर घाइते भएकी थिइन् । दुबैजनाको जिल्ला अस्पताल मलंगवामा उपचारपछि थप उपचारका लागि काठमाडौं लैजाँदै गर्दा बाटोमै मृत्यु भएको जिल्ला प्रहरी कार्यालय सर्लाहीका प्रहरी नायव उपरीक्षक माधव प्रसाद बुढाथोकीले जानकारी दिएका छन् । समान्य घाइती भएकी चमारकै अर्की छोरी ५ वर्षीय सुधा कुमारीको स्थानीय मेडिकलमा उपचारपछि घर पठाइएको प्रहरीले जनाएको छ । आगो स्थानीयबासी र प्रहरीको सहयोगमा करिब २५ मिनेटपछि आगो नियन्त्रणमा लिएको थियो । आगलगीमा चमारको करिब ५० हजार बराबरको क्षति भएको छ । त्यसैगरी जाडोबाट बच्नका लागि परालको घुर बाली आगो ताप्दै गरेका नासिरको कपडामा एक्कासी आगो सल्किदा ज्यान गएको प्रहरीले जनाएको छ । नासिर करिब साढे ११ बजेतिर घरभन्दा ५ सय मिटर पर आगो ताप्न गएका थिए । कपडामा आगो लागेपछि छटपटाउँदै उनी छेउकै नालीमा गएर खसेका थिए । प्रहरीको गस्ती टोलीले नालीमा खसेको अवस्थामा नासिरको उद्धार गरेका थिए । आगोले पोलेर गम्भीर घाइते भएका नासिरलाई प्रहरीले उपचारका लागि जिल्ला अस्पताल ल्याएका थिए । उनको उपचारको क्रममा बिहीबार बिहान सवा ७ बजेतिर मृत्यु भएको प्रहरीले जनाएको छ।"
रक्षामन्त्रीबाट राजीनामा दिने मिनेन्द्र रिजालको घोषणा,"काठमाडौं : रक्षामन्त्री मिनेन्द्र रिजालले रक्षामन्त्री पदबाट राजीनामा दिएका छन्। महामन्त्री पदको प्रारम्भिक परिणामले आफूलाई पदमा बसिरहनु पर्ने सन्देश नदिएकाले राजीनामा दिएको स्पष्ट पारेका छन्। पछिल्लो मतपरिणामअनुसार उनी अन्य उम्मेदवारभन्दा पछि छन्। उनले सामाजिक सञ्जालमार्फत भनेका छन्, 'मैले प्रतिष्पर्धा गरेको महामन्त्री पदको प्रारम्भिक परिणामबाट नै स्पष्टरुपमा प्राप्त सन्देशलाई दृष्टिगत गर्दै रक्षामन्त्रीको पदबाट राजीनामा दिने निर्णय लिएको छु।' रक्षामन्त्री रिजालले महामन्त्री पदको अन्तिम परिणाम प्राप्त हुनासाथ प्रधानमन्त्री शेरबहादुर देउवासमक्ष राजीनामा बुझाउने बताएका छन्।"
"गगनलाई सुरुवाती अग्रता, दोस्रोमा प्रदिप","काठमाडौं : नेपाली कांग्रेसको महामन्त्री पदको मतगणनामा गगन थापालाई सुरुवाती अग्रता मिलेको छ। गगनलाई अर्का प्रत्यासी प्रदिप पौडेलले पछ्याइरहेका छन्। थापाले २ सय मत ल्याउँदा पौडेलले ११० मत ल्याएर दोस्रोमा छन्। यस्तै, विश्व प्रकाश शर्माले १०४ मिनेन्द्र रिजालले ५५ र प्रकाशशरण महतले ९१ मत ल्याएको सहकर्मी राधा खनालले बताइन्। महामन्त्रीका उम्मेदवार राजाराम कार्की भने ५ मतमा सिमित छन्। मतगणना जारी छ।"
शेयर बजार र लाखौँ लगानीकर्ताको हितमा छु : प्रचण्ड,"काठमाडौं : नेपाल कम्युनिष्ट पार्टी (माओवादी केन्द्र) का अध्यक्ष पुष्पकमल दाहाल प्रचण्डले आफू शेयर बजार र लगानीकर्ताको हितका पक्षमा रहेको बताएका छन्। बिहीबार बिहान प्रेस वक्तव्य जारी गर्दै उनले आफू र आफ्नो पार्टी शेयर बजार र लाखौँ लगानीकर्ताको पक्षमा रहेको बताएका हुन्। प्रचण्डले आफूले पूँजीबजारका बारे गरेको विश्लेषण सही भएको बताउँदै लाखौँ लगानीकर्ताको पक्षमा आफू र आफ्नो पार्टी रहेको बताएका हुन्। आजको पूँजीवादको चरित्रबारे मैले गरेको विश्लेषण सही रहेको दाबीसहित नेपालको शेयर बजारका सन्दर्भमा हाम्रो पार्टी र म समेत लाखौं लगानीकर्ताहरुको हितका पक्षमा रहेको स्पष्ट गर्न चाहन्छु, वक्तव्यमा भनिएको छ, दलाल पूँजीपतिहरुको झुटो प्रचारबाट भ्रमित नहुन म शेयर होल्डर जनसमुदायसँग अनुरोध गर्दछु। माओवादी केन्द्रको प्रदेश सम्मेलन उद्घाटनका क्रममा प्रचण्डले पूँजीबजारका विषयमा बोलेको कुरालाई लिएर एमाले अध्यक्ष केपी ओलीले चन्दा नदिएर प्रचण्ड पूँजीबजारलाई ध्वस्त पार्न लागिपरेको अभिव्यक्ति दिएका थिए। त्यस्तै कतिपय लगानीकर्ताले प्रचण्डको विश्लेषणले पुँजीबजारमा नकारात्मक असर गरेको बताउँदै आएका छन्। सेयरमा प्रचण्ड पहिरो पूर्वराजासँग पाँच बुँदे सहमति पुष्टि गर्न ओलीलाई चुनौति यसैगरी नेकपा एमालेका अध्यक्ष केपी ओलीलाई प्रचण्डले पूर्वराजा ज्ञानेन्द्र शाहसँग आफूले पाँच बुँदे सहमति गरेको भन्ने आरोप पुष्टि गरेर देखाउन चुनौति दिएका छन्। उनले ओलीलाई राजासँग पाँच बुँदे सहमति भएको पुष्टि गर्न नसके जनतासँग माफी माग्न चुनौति दिएका हुन्। पूर्व राजा ज्ञानेन्द्र शाहसँग प्रचण्डको पाँच बुँदे सहमति भएको थियो भन्ने शतप्रतिशत झुटो कुरा प्रचार गरेर उनले आफ्नो दरिद्र राजनैतिक चरित्र मात्र प्रदर्शन गरेका छन्, प्रचण्डले जारी गरेको वक्तव्यमा भनिएको छ, म के। पी। ओलीलाई पाँच बुँदे सहमति प्रमाणित गर्न र प्रमाणित गर्न नसके झुटो बोलेकोमा जनतासँग माफी माग्न चुनौती दिन्छु। ओली मार्क्सवाद र कम्युनिष्ट सिद्धान्तबाट भागेको र उनी पूँजीपति वर्गको एजेन्ट बनेको समेत बताएका छन्। उनले ओली पूँजीपति वर्ग र प्रतिगमनको राजनैतिक प्रतिनिधि रहेको आरोप लगाएका छन्। दलाल पूँजीपति वर्ग र प्रतिगमनको राजनैतिक प्रतिनिधिका रूपमा देखा परेका एमाले गुटका अध्यक्ष केपी शर्मा ओली झुट, बेइमानी र धोकाको अर्को नाम हो, उनले भनेका छन्।"
"गगनलाई अग्रता कायमै, विश्वप्रकाश दोस्रोमा, प्रकाशशरणले प्रदिपलाई उछिने","काठमाडौं : नेपाली कांग्रेसको महामन्त्री पदको मतगणनामा ११ सय ९५ मत गनिसक्दा गगन थापाले ७ सय ५६ मत प्राप्त गरेका छन्। दोस्रोमा विश्वप्रकाश शर्माले ४९० मत ल्याएका छन्। यस्तै प्रदिप पौडेलले ३६९, मिनेन्द्र रिजालले २२३, प्रकाशशरण महतले ३८९ मत प्राप्त गरेका छन्। अर्का महामन्त्रीका प्रत्यासी राजाराम कार्कीले भने ३८ मत प्राप्त गरेका छन्। गगनले भने सुरुवाती अग्रता लिएका छन्। गगन र विश्वप्रकाशको कडा प्रतिष्प्रधा देखिएको छ। मतगणना जारी छ। महामन्त्रीका लागि सभापति शेरबहादुर देउवा प्यानलबाट प्रकाशशरण महत र प्रदीप पौडेल उम्मेदवार छन्। शेखर कोइराला प्यानलबाट गगन थापा र मिनेन्द्र रिजाल छन् भने प्रकाशमान सिंह प्यानलबाट विश्वप्रकाश शर्मा प्रतिष्पर्धा छन्। डा राजाराम कार्कीले महामन्त्रीमा स्वतन्त्र उम्मेदवारी दिएका हुन्। कांग्रेस विधानमा महाधिवेशनबाट दुईजना महामन्त्री निर्वाचित हुने व्यवस्था छ। कांग्रेसको १४ महाधिवेशनमा महामन्त्रीका लागि ६ जनाले उम्मेदवारी दिएका हुन्।"
कुटपिट भएको ७२ दिनपछि मृत्यु,विराटनगर : मोरङको केराबारी गाउँपालिका९ बेलचौरीका एकजना किशोरको एकै परिवारका दाजुभाइ मिलेर कुटपिट गरेको ७२ दिनपछि बिहीबार मृत्यु भएको छ । कुटपिटका कारण १७ वर्षीय सञ्जय चौधरीको मृत्यु भएको मोरङ प्रहरी प्रमुख एसपी जनार्दन जीसीले जानकारी दिए। उनका अनुसार सञ्जयलाई केराबारी९ का ३२ वर्षीय यज्ञ परियार र २५ वर्षीय सुजन परियार मिलेर गत असोज १८ गते कुटपिट गरेका थिए। यज्ञ र सुजन एउटै परिवारका दाजुभाइ हुन् । कुटपिटबाट घाइते भएका सञ्जयको उपचार मोरङको विराट चोकस्थित सुकुना सामुदायिक अस्पताल र विराटनगरको कोसी अस्पतालमा गराइएको थियो । उपचारपछि डिस्चार्ज भएर घर गएका उनको बिहीबार बिहान मृत्यु भएको जानकारी एसपी जीसीले दिए । उनका अनुसार दसैंको समयमा डाइस (लंगुरबुर्जा) खेलाएको विषयमा विवाद हुँदा सुजन र यज्ञ मिलेर सञ्जयमाथि कुटपिट गरेको प्रारम्भिक अनुसन्धानबाट खुलेको छ । यसअघि गाउँमै मिलापत्र गरेर घटना मिलाइएको थियो । सञ्जयलाई स्वास्थ्य सम्बन्धी पुरानै समस्या पनि रहेको प्रहरीले जनाएको छ । मृतकको शव पोस्टमार्टमका लागि धरानस्थित बीपी कोइराला स्वास्थ्य विज्ञान प्रतिष्ठान लगेर घटनाका बारेमा अनुसन्धान थालिएको जीसीले बताए । उनका अनुसार घटनामा संलग्न दुवै जनालाई पक्राउ गरिसकिएको छ । पक्राउ परेकाविरुद्ध प्रहरीले कर्तव्य ज्यान मुद्दा चलाउने तयारी गरेको छ ।
"किम शासनको दशक : प्राथमिकतामा हतियार,चीनमाथि निर्भर",सिओल : उत्तर कोरियाली नेता किम जोङ उनले सत्ता सम्हालेको एक दशक पुगेको छ । सन् २०११ मा सत्ता हातमा लिएका उनले उत्तर कोरियाको सत्ता हातमा लिएको दशक पुगेको हो । एक दशकको समयावधि भित्र अर्थात् किमको नेतृत्वमा रहेको उत्तर कोरियालाई विश्लेषकहरुले विश्लेषण गरेका छन् । विश्लेषकहरुको नजरमा किमको शासनकालमा उत्तर कोरियाले हतियारधारी बन्यो र सैन्यशक्ति बढायो । तर सोहि अवधिभर उत्तर कोरिया हालसम्मकै सबैभन्दा एक्लिएको मुलुकको रुपमा रह्यो । युवा नेता किमले सम्हालेको उत्तर कोरियामा आर्थिक संकट र भोकमरी छायो । सो अन्तरालमा उत्तर कोरिया सबैभन्दा बढि चीनमाथि निर्भर बन्न पुग्यो । किमले देशभित्रका अधिकांश निकाय र माध्यमहरुलाई आफ्नो नियन्त्रणमा राखे । उत्तर कोरियासँग जोडिएका अन्र्तराष्ट्रिय सम्बन्धहरुमा तिक्तता छायो । किमको पहिलो १० वर्षमा आणविक हतियारको मार्गले उनलाई परिभाषित गरियो । तर किमको परमाणु हतियारको मार्गले किम स्वयमले एक्लो र हालसम्मकै चुनौतीपुर्ण समयको सामना गर्नुपरेको विश्लेषकहरु बताउँछन् । यदि किमले उत्तर कोरियाको आर्थिक भविष्य उज्ज्वल बनाउन चाहेमा किमले विगतभन्दा कडा निर्णय बनाउनुपर्ने हुन्छ । हैन भने किमले अझै कठिन समयको सामना गर्नुपर्ने विश्लेषकहरुको भनाइ छ ।
कांग्रेस महामन्त्रीको मतगणना सुरु,"काठमाडौं : नेपाली कांग्रेस महामन्त्री पदको मतगणना सुरु भएको छ। मतगणना भर्खर सुरु भएको त्यहाँ रहेकी अन्नपूर्ण सहकर्मी राधा खनालले जानकारी दिएकी छन्। सानेपास्थित पार्टी कार्यालयमा मतगणना सुरु भएको हो। महामन्त्रीमा विश्वप्रकाश शर्मा, मिलेन्द्र रिजाल, प्रदिप पौडेल, प्रकाशशरण महत, गगन थापा र राजाराम कार्की प्रतिस्पर्धामा छन्।"
१५ सय २० मत गन्दा कसले कति पाए ?,"काठमाडौं : नेपाली कांग्रेसको महामन्त्री पदको मतगणनामा अहिलेसम्म १५ सय २० मत गनिसकेको छ। निर्वाचन समितिका सचिव केशव रिजालका अनुसार १५ सय २० मत गन्दा गगन थापाले ९ सय ८५ मत प्राप्त गर्दै अग्रता कायम गरेका छन्। दोस्रोमा विश्वप्रकाश शर्माले ६०३ मत प्राप्त गरेका छन्। यस्तै प्रदिप पौडेलले ४४७ , मिनेन्द्र रिजालले २९४, प्रकाशशरण महतले ४९१ मत प्राप्त गरेका छन्। अर्का महामन्त्रीका प्रत्यासी राजाराम कार्कीले ४७ मत प्राप्त गरेका छन्। गगनले भने सुरुवाती अग्रता लिएका छन्। गगन र विश्वप्रकाशबीच कडा प्रतिष्प्रधा देखिएको छ। मतगणना जारी छ। महामन्त्रीका लागि सभापति शेरबहादुर देउवा प्यानलबाट प्रकाशशरण महत र प्रदीप पौडेल उम्मेदवार छन्। शेखर कोइराला प्यानलबाट गगन थापा र मिनेन्द्र रिजाल छन् भने प्रकाशमान सिंह प्यानलबाट विश्वप्रकाश शर्मा प्रतिष्पर्धा छन्। डा राजाराम कार्कीले महामन्त्रीमा स्वतन्त्र उम्मेदवारी दिएका हुन्। कांग्रेस विधानमा महाधिवेशनबाट दुईजना महामन्त्री निर्वाचित हुने व्यवस्था छ। कांग्रेसको १४ महाधिवेशनमा महामन्त्रीका लागि ६ जनाले उम्मेदवारी दिएका हुन्।"
"भीभो सेल्स कार्निभल सुरु, ग्राहकलाई छुटदेखि आकर्षक उपहारसम्म","काठमाडौं : स्मार्टफोन ब्राण्ड भीभोले नेपालमा चौथो वार्षिकोत्सव मनाएको छ। सोही अवसरमा भीभोले सेल्स कार्निभलको उद्घाटन समेत गरेको छ। ब्राण्ड एम्बासेडर प्रदिप खड्काको उपस्थितमा भीभोले सेल्स कार्निभलको उद्घाटन गरेको हो। वार्षिकोत्सवको अवसरमा बजारमा भर्खरै आएको वाई सिरिजअन्तर्गतको वाई १५ स्मार्ट फोनको लन्च पनि गरिएको छ। स्थानीय ग्राहकहरुलाई आकर्षित गर्न भीभोले प्रत्येक वर्ष सेल्स कार्निभलको आयोजना गर्दै आएको छ। जहाँ आकर्षक उपहारहरु र छुटको व्यवस्था गरिएको हुन्छ। डिसेम्बर १५ तारिखदेखि २२ दिन अर्थात् ५ जनवरी २०२२ सम्म संचालन हुने सेल्स कार्निभलमा ग्राहकहरुले आकर्षक उपहारका पाउनेछन्। साथै भीभोको भी २०, भी २० एसई, भी २१, भी २१ ई र वाई १२ एस् को खरीदमा ल्यापटप, हेडफोन, भी २१ ई ह्याण्डसेट, ब्ल्युटुथ स्पीकर र इएरबडस् जस्ता आकर्षक उपहारहरु जित्ने मौका पाउन सक्नेछन्। साथै यो अवधिमा भीभोको फोन किन्ने हरेक ग्राहकहरुले निर्धारित समयभन्दा थप ६ महिनाको वारान्टी पाउन सक्नेछन्। भीभोले नेपाल अर्फन एण्ड हेल्पलेस चिल्ड्रेन डेभलपमेन्ट एशोसिएसनसँगको सहकार्यमा सामाजिक उत्तरदायित्वको भूमिका निवार्ह गरेको थियो। जसमा दि न्यू युथ चिल्ड्रेन डेभलपमेन्ट सोसाइटी र न्यु चिल्ड्रेन्स होमको पनि सहभागिता रहनेछ । भीभोले निरन्तर रुपमा नयाँ प्रविधिमा आधारित र ग्राहकको क्षमताले भ्याउने स्मार्टफोनहरु उपलब्ध गराउँदै आएको बताएको छ। भीभो नेपालले विगत ४ वर्षदेखि नेपालमा आफ्ना उत्पादनहरुको माध्यमले सेवा प्रदान गर्दै आएको छ। हालसम्म विश्वभर ४ सय मिलियन ग्राहकहरुले भिभोको उत्पादन प्रयोग गरिरहेका छन्।"
सुनसहित दुई भारतीय पक्राउ,काठमाडौं : प्रहरीले त्रिभुवन अन्तर्राष्ट्रिय विमानस्थलको आगमन क्षेत्रबाट सुन सहित दुई जना भारतीय नागरिकलाई पक्राउ गरेको छ । आगमन क्षेत्रबाट झण्डै ८ सय ११ ग्राम सुन सहित २ जनालाई बुधबार बिहान प्रहरीले पक्राउ गरेको हो । पक्राउ पर्नेहरुमा भारतीय नागरिक ३५ वर्षीय इर्साद अहमद र ३२ वर्षीय मोहमद सइद इब्राहिम शेख रहेका छन् । प्रहरीले उनहरुमाथि थप अनुसन्धान भइरहेको जनाएको छ । उनीहरु दुबईबाट काठमाडौं आएका थिए । विमानस्थलमा खटिएको प्रहरीले जाँच गर्ने क्रममा इर्सादले प्लाष्टिकले बेरी ल्याएको करिब ४ सय ४२ ग्राम र महोमदले मलद्वारभित्र लुकाई ल्याएको करिब ३ सय ७९ ग्राम सुन सहित उनीहरुलाई पक्राउ गरेको हो ।
भारतमा एक वर्षमा २२ हजार बढि गृहिणीले गरे आत्महत्या,नयाँ दिल्ली : भारतमा गृहिणीले आत्महत्या गर्ने दरमा वृद्धि भएको पाइएको छ। भारत सरकारको राष्ट्रिय अपराध तथ्यांक व्यूरो (एनसीआरबी)ले हालै सार्वजनिक गरेको रिपोर्टले देशभर गृहिणीले गर्ने आत्महत्या दरमा वृद्धि भएको देखाएको हो । भारतमा गत वर्ष मात्र २२ हजार ३७२ गृहिणीले आत्महत्या गरेको सो रिपोर्टले देखाएको छ। एनसीआरबीका अनुसार औसतमा दैनिक ६१ ले अर्थात् हरेक २५ मिनेटमा १ गृहिणीले आत्महत्या गर्ने गर्छन् ।सन् २०२० मा भारतभर जम्मा १ लाख ५३ हजारले आत्महत्या गरेका छन् । सो संख्यामध्ये १४६ प्रतिशत गृहिणीले आत्महत्या गरेका छन् भने गृहिणीबाहेक अन्य ५० प्रतिशत महिलाले आत्महत्या गर्ने गरेको सो रिपोर्टले देखाएको छ । भारतमा गत वर्षमात्र नभइ एनसीआरबीले सन् १९९७ मा आत्महत्याको तथ्यांक राख्न सुरु गरेयता बर्सेनि २० हजार भन्दा बढि गृहिणीले आत्महत्या गर्ने गरेका छन् । सन् २००९ मा सो संख्या बढेर आत्महत्या गर्ने गृहिणीको संख्या २५ हजार ९२ पुगेको थियो । भारतमा गृहिणीमा हुने आत्महत्याको मुख्य कारण घरायसी समस्या र विवाहसँग सम्बन्धित मुद्धा मानिने गरिन्छ । तर बर्सेनि हजारौं महिलाले आफ्नो ज्यान लिने अन्य मुख्य कारण घरेलु हिंसापछि निम्तिने मानसिक स्वास्थ्य समस्या रहेको विज्ञहरुले बताएका छन् ।
अर्थतन्त्रका सूचक कमजोर,"काठमाडौं : अर्थतन्त्रका सूचकहरू कमजोर हुँदै गएका छन्। मूल्यवृद्धि दिनप्रतिदिन बढ्दै गएको छ। आयात उच्च भएपछि विदेशी मुद्रा सकिँदै गएको छ। डलर बलियो हुँदै जाँदा आयातमा बढी भुक्तानी गर्नु परेको छ। यसले विदेशी विनिमय सञ्चिति घट्दै गएको छ। नेपाल राष्ट्र बैंकद्वारा बुधबार सार्वजनिक चार महिनाको आर्थिक तथा वित्तीय स्थितिले यी सूचक कमजोर बनेको देखाएको हो। तथ्यांकअनुसार कात्तिकसम्म वार्षिक विन्दुगत उपभोक्ता मूल्यवृद्धि (मुद्रास्फीति) ५३२ प्रतिशत छ। गत वर्र्षको सोही महिनामा यस्तो मुद्रास्फीति ४०५ प्रतिशत थियो। यस अवधिमा खाद्य तथा पेय पदार्थ समूहको मूल्य अधिक बढेको छ। यसको मात्रै मूल्य ४७९ प्रतिशतले बढेको छ। घिउ तथा तेल, यातायात, माछा तथा मासु, गैरमदिराजन्य पेय पदार्थ, सुर्तीजन्य वस्तु र दाल तथा गेडागुडी उपसमूहको मूल्यवृद्धि अधिक छ। अन्तर्राष्ट्रिय स्तरमै चर्किएको मूल्य प्रभाव नेपालमा परेको राष्ट्र बैंकका बैंक सुपरिवेक्षण विभागका कार्यकारी निर्देशक गुणाकर भट्ट बताउँछन्। उनका अनुसार मूल्यवृद्धि र उच्च आयातले विदेशी मुद्राको ढुकुटी पनि घट्दै गएको छ। किनभने यस्तो मुद्रा भित्रिने रेमिट्यान्स पनि घटिरहेको छ। साथै सरकारले ऋण र अनुदान पनि खासै ल्याउन नसकेको उनले बताए। कुल वस्तु आयात ६१६ प्रतिशतले वृद्धि भई ६ सय ५० अर्ब २९ करोड पुगेको छ। कुल वस्तु निर्यात भने ८२ अर्ब १२ करोडमा सीमित छ। निर्यातभन्दा आयात अधिक हुँदा कुल वस्तु व्यापार घाटा ५६८ प्रतिशतले बढेर ५ सय ६८ अर्ब १७ करोड पुगेको छ। अहिलेको मुख्य चुनौती उच्च आयात भएको भट्टको भनाइ छ। विदेशी मुद्रा अत्यधिक बाहिरिएको र भित्रिने कम हुँदा शोधनान्तर स्थिति लामो समयदेखि घाटामा गइरहेको छ। कात्तिकसम्ममा १ खर्ब ५० अर्ब ३८ करोडले घाटामा छ। गत वर्षको सोही अवधिमा शोधनान्तर स्थिति १ खर्ब १० अर्ब ६५ करोडले बचतमा थियो। अर्कोतर्फ रेमिट्यान्स बढ्न सकेको छैन। असारको तुलनामा विदेशी विनिमय सञ्चिति ११ प्रतिशतले कमी आई १२ खर्ब ४४ अर्ब ८५ करोड छ। अमेरिकी डलरमा १०९ प्रतिशतले कमी आई १० अर्ब ४७ करोड कायम छ। कार्यकारी निर्देशक भट्ट भन्छन्, अन्तर्राष्ट्रिय बजारमा मूल्य बढेको प्रभाव नेपालमा परेको छ। बाह्य क्षेत्र चुनौतीपूर्ण बन्दै छ। आयात नियन्त्रित हुन सकेको छैन। यसलाई व्यवस्थापन गर्न जरुरी छ। बैंक तथा वित्तीय संस्थाको लगानी पनि बढी आयातमै गइसकेकाले तरलता अभाव चर्किएको उनको भनाइ छ।"
विकासमा सन्तुष्टिको मापन,"विकास कस्तो हुँदोरहेछ भन्ने काठमाडौंको सहरमा प्रवेश गरेपछि गाउँले मैले थाहा पाउनु नौलो रहेन। विकसित भनिएका मुलुकहरूमा कस्ता विकास हुँदा रहेछन् ? देशविदेश घुमेर आउनेहरूबाट कथा सुन्न र किताबमा पढेर केही जानकारी लिनेबाहेक अर्को माध्यम थिएन। यद्यपि मेरो जीवनको कौतुहल नेपाल प्रहरीको सेवामा प्रवेश गरेपश्चात् विभिन्न तालिम एवं संयुक्त राष्ट्रसंघीय मिसनमा खटिँदा थाहा पाएँ। विकसित भनिएका युरोप र अफ्रिकी मुलुकहरू घुमेपछि विकासका अनेक स्वरूप देख्न पाएँ। संयुक्त राष्ट्रसंघको आह्वानमा विश्वका विभिन्न राष्ट्रमा शान्ति स्थापना कार्यका लागि नेपालबाट नेपाली सेनाको सहभागिता रहँदै आएको छ। नेपाल प्रहरीबाट पनि सहभागिता सुरु नभएको भए सायद मेरा सपना अधुरै हुने थिए होलान्। सेवामा रहँदा विभिन्न व्यावसायिक तालिमलगायत तोकिएका जिम्मेवारी सम्पादनका सिलसिलामा आम नेपाली दाजुभाइ, दिदीबहिनीले वैदेशिक रोजगारका लागि विभिन्न देशलाई गन्तव्य बनाए। जसमध्ये मलेसिया, कतार, दुबईलगायत हाम्रा राजनेताहरूले यो बनाउँछु र त्यो बनाउँछु भनी भाषणहरूमा बोल्ने गरेका सिंगापुर र स्विट्जरल्यान्डसमेत घुम्ने र हेर्ने सौभाग्य मिल्यो। ती देशहरूमा भएगरेका विकासलाई हेर्न, देख्न र अनुभूति गर्ने अवसर मिल्यो। विकास र सुशासन अन्तरसम्बन्धित भएकाले सुशासनबिना अपेक्षित विकासको कल्पना गर्न सकिँदैन। त्यसैले सुशासनलाई विकासको आधारभूत तत्तवका रूपमा लिन सकिन्छ। समुद्रका बीचमा होटल ठडिएका छन्। मरुभूभि बालुवाको थुप्रोमा हरियाली छाएको छ। जताततै चौडा सडकहरू, गगनचुम्बी महलहरू, व्यवस्थित कृषि क्षेत्र, सरसफाइ उस्तै। झलमल बिजुली बलिरहेका छन्, लोडसेडिङ टर्च बालेर खोज्नुपर्छ ती देशमा। बाटोघाटो र बिजुलीले होला, के गाउँ, के सहर छुट्ट्याउन सहज छैन। छुट्टिएको छ त व्यापारिक क्षेत्र, आवासीय क्षेत्र, औद्योगिक क्षेत्र र कृषि क्षेत्रजस्ता विषयगत क्षेत्रका रूपमा छुट्ट्याइएका छन्। एक व्यक्तिलाई अर्को व्यक्तिसँग गफ गरेर बसिरहने फुर्सद छैन, सबै व्यस्त छन्। परिवारका सदस्यहरूको समेत साप्ताहिक बिदामा मात्र भेट हुन्छ। जीवनलाई घडीको सुईसँगै कुदाइरहेको पाएँ। तथापि ती विकसित भनिएका मुलुकहरूमा पनि आफूलाई सहज महसुस गर्न सकिनँ। मेरो आवश्यकता रोजाइ र रुचिका धेरै वस्तु तथा सेवाहरूमा अभाव महसुस गरें। कताकता सोच्न थालें, के यही हो त विकास ? यस्तो विकसित मुलुकमा पनि किन रोजे जस्तो र खोजे जस्तो सेवा पाइरहेको छैन ? आफ्नै स्वादका प्राकृतिक सौन्दर्य, सांस्कृतिक वातावरणसहितका भौतिक संरचनाहरू र आध्यात्मिक तथा मानसिक सन्तुष्टि खोज्न थालें। जताततै झिलिमिली छ, सवारी साधनहरू चिल्ला सडकमा कुदिरहेका छन्। गगनचुम्बी महलहरूमा ठूलाठूला विकासका कार्ययोजनाहरू बनिरहेका छन्। आफूले काम गर्न नभ्याएर हो या तल्लो स्तरका काममा आफूलाई राख्न नचाहेर हो, अन्य मुलुकबाट कामदार ल्याएर काम गराएकै छन्। बेफुर्सदी रूपमा सबै व्यस्त देखिन्छन्। आर्थिक सबलतामा गाँसिएको विलासी कंक्रिट सहरहरूमा सबै रमाएका छन्। तर म किन रमाउन सकिनँ ! सायद म हुर्किएको माटो अनि मेरो रोजाइ र रुचि फरक भएर पो हो कि ! माटोको मिठास मिसिएको प्राकृतिक सौन्दर्यलाई विकासका नाममा अतिक्रमण भएको समेत पाएँ। हुन सक्छ, त्यहाँको भौगलिक बनावट र परिवेशको माग थियो होला। त्यसैले त त्यहाँका नागरिक सुखी र सन्तुष्ट नै देखिएका छन्। म त बाहिरबाट रमाइलो हेर्न गएको पर्यटक। आफूले जे देखेर हुर्किएँ, जे चाखेर जीवनका वसन्त पार गर्दै आएँ, त्यही खोज्नु मेरा लागि अनौठो थिएन। सबै मानिसहरूको समृद्धि र सन्तुष्टि एउटै विषयसँग जोडिएको हुँदैन। विकसित भनिएका मुलुकहरूका जनतामा पनि गरिबी नदेखिएको होइन, तर गरिबीभित्र समृद्धि र सन्तुष्टि खोजिरहेको देखिन्थ्यो। फरकफरक सामाजिक रहनसहन, फरकफरक वातावरण, फरकफरक भौगोलिक परिवेशमा जिउँदै आएका मानिसका रुचि र रोजाइ फरकफरक हुनु अस्वाभाविक पनि होइन। म रमाउन नसक्नु नितान्त व्यक्तिगत कुरा होला। तर, जुन गतिमा विकासका पूर्वाधारहरूले उडान भरिरहेका थिए वास्तवमा मनन्योग्य थिए। जनताका चाहना र आवश्यकता अनुरूप कोरिएका योजनाहरू सार्थक देखिन्थे। विकासभित्र गरिबी पनि थियो तर शिक्षाले ढाकेर चेतनाले माझिएर होला, जनतामा पोखिएको सन्तुष्टि स्पष्ट देखिन्थ्यो। आर्थिक विकासको नजरले हेर्दा उच्च, मध्यम र निम्न वर्गका व्यक्तिहरू त्यहाँ पनि नभएका होइनन्। शिक्षा, स्वास्थ्य र रोजगारमा सरकारले दिएका योजनाहरूमा नागरिकको सहभागिता र सकारात्मक सोचले मुलुकको कुल गार्हस्थ्य उत्पादन र प्रतिव्यक्ति आयलाई बढाएको थियो। राज्यले ल्याएका विकासका योजनाहरूमा मितव्ययिता, पारदर्शिता, जवाफदेहिता, विधिको शासन, प्रभावकारिता, उत्तरदायित्वसँगै नागरिकको जनसहभागिताले गर्दा विकासले समृद्धिलाई साकार रूप दिएको थियो। विकास भनेको के हो ? विकासको सर्वमान्य परिभाषा त छैन। परिवर्तनशील समाज र मानिसका आवश्यकता र परिस्थितिअनुसार विकासको मान्यतामा पनि फेरबदल आइरहन्छ। समाजमा आइरहने फेरबदलमा मानिसले चाहना, इच्छा र रुचिअनुसारका सेवा र वस्तुहरूलाई छनोट गर्न पाउने अवसरले सामाजिक जीवनमा देखिने सकारात्मक परिवर्तन नै विकास हो भनेर बुझ्न सकिन्छ। यो सापेक्षित अवस्था हो र निरन्तर चलिरहने प्रक्रिया पनि हो। सामान्यतया विकासलाई मानिसले भौतिक संरचना निर्माणसँग मात्र दाँज्ने गरेको पाइन्छ। सबै प्रकारका विभेदको अन्त्य गरी मानिसको सहज जीवनयापन, न्यूनतम गुणस्तरीय जीवनको सुनिश्चितता सहितको भौतिक तथा आध्यात्मिक एवं मानसिक सम्पन्नता दिलाउने प्रक्रियाको रूपमा विकासलाई लिन सकिन्छ। सरकारले बाटो, पुल, बिजुली, विद्यालय, विश्वविद्यालयलगायतका संरचना बनाउँदैमा मात्र पनि पुग्दैन। सकारात्मक परिवर्तनको औचित्य पुष्टि पनि हुन सक्नुपर्छ। वस्तु र सेवाहरूको रोजाइ व्यक्तिको आर्थिक तथा सामाजिक हैसियतमा भर पर्छ। विकासलाई एउटै क्षेत्रमा मात्र केन्द्रित गरेर हेर्दा गलत हुन्छ। समावेशी क्षेत्रमा बहुआयामिक तवरले विस्तार गर्न सक्नुपर्छ। सामाजिक आवश्यकतालाई पहिचान गरी शिक्षालगायतका सीप विकाससँग सम्बन्धित कार्यक्रमबाट समाजलाई रूपान्तरण गर्न सकिन्छ। विकास भनेको प्राकृतिक स्रोतलाई सांस्कृतिक स्रोतमा बदल्ने प्रक्रिया पनि हो। मानिसले विकासलाई साधारणतया आर्थिक वृद्धिको पक्षसँग हेर्ने, दाँज्ने र समाहित गर्ने गरेको पाइन्छ। यो एउटा परम्परागत रूपमा चल्दै आएको सोच तथा अवधारणा पनि हो। कुनै एउटा कोणबाट मात्र विकासलाई हेरिनु हुँदैन। अर्थशास्त्रीय अवधारणाले विकास भन्नाले कुल गार्हस्थ्य उत्पादन र प्रतिव्यक्ति आयमा वृद्धिलाई विकास भन्ने गरेको पाइन्छ। समाजशास्त्रीय अवधारणाले आर्थिक वृद्धिसँगै सामाजिक विकास हुनुपर्ने अपरिहार्य आवश्यकतालाई जोड दिएको पाइन्छ। अर्थशास्त्रका पिता एडम स्मिथको खुला अर्थतन्त्रीय अवधारणाले पनि आर्थिक समुन्नतिलाई नै विकासको मूल आधार बनाएको पाइन्छ। समयको मागअनुसार विकासका रूपरेखाहरू परिवर्तन हुँदै जान्छन्। एउटा परिस्थितिबाट अर्को विशेषतामा रूपान्तरण हुने प्रक्रिया हो विकास। यसमा आर्थिक, सामाजिक, सांस्कृतिक, भाषिक, बौद्धिक, मनोवैज्ञानिक, भौतिक पूर्वाधारजस्ता विविध पक्ष अन्तरनिहित भएको हुन्छ। अक्टोबर क्रान्तिपछिको सोभियत संघबाट सन् १९२८ मा थालनी भएको सोभियत मोडेल होस् या दोस्रो विश्वयुद्धपछि तहसनहस भएको युरोपेली मुलुकहरूले मार्सल प्लान को उपमा दिएर सन् १९४८ देखि सुरु गरेको विकास, सबै विकासकै क्रान्तिहरू हुन्। वास्तवमा यी सबै विकासका लागि नै थिए। कुनै पनि मुलुकको विकासका क्रान्तिहरूमा त्यस मुलुकको राजनीतिक र प्रशासनिक शासकीय व्यवस्थाले महत्त्वपूर्ण भूमिका खेलेको हुन्छ। सुशासनबिना विकास अधुरो हुन्छ भन्दा अत्युक्ति नहोला। असल शासनका आधारभूत मान्यताहरूलाई आत्मसात गरी, जनताले पाउने सेवा सुविधा छिटो, छरितो र कम खर्चिलो ढंगबाट प्रत्येक नागरिकले पाउने अवस्थाको सिर्जना हुन्छ। नागरिक अधिकारलाई व्यवहारमा रूपान्तरण गर्ने शासकीय विधिलाई सुशासन भनेर बुझ्न सकिन्छ। विकास र सुशासन एकापसमा अन्तरसम्बन्धित भएकाले सुशासनबिना अपेक्षित विकासको कल्पना गर्न सकिँदैन। त्यसैले सुशासनलाई विकासको आधारभूत तत्त्वका रूपमा लिन सकिन्छ। नेपालमा पनि मुलुकको समष्टिगत विकासको प्रक्रियामा समाजका सबै क्षेत्र, वर्ग एवं समुदायको सक्रिय सहभागिता र पहुँच पुर्याई समतामूलक समाज निर्माण गर्न नेपाल सरकार योजनामा लाग्यो। आर्थिक र सामाजिक विकासका क्रियाकलापलाई योजनाबद्ध रूपबाट अगाडि बढाउने कार्य हेतुले २०१३ सालमा राष्ट्रिय योजना आयोगको गठन गरी कार्य सुरु भयो। पञ्चवर्षीय योजना सुरुआत भएको पनि ६५ वसन्त पार भइसकेको छ। चरणबद्ध रूपमा योजनाहरू नबनेका पनि होइनन्। प्रभावकारी बनाउन शक्ति पृथकीकरण एवं विकेन्द्रीकरण समेतका अवधारणाहरू अवलम्बन नगरिएको पनि होइन। लोकतान्त्रिक पद्धतिसँगै फेरिएका पात्रहरूबाट फरकफरक ढंगबाट धेरै अभ्यास भएका पनि छन्। योजनाहरू बनेकै छन्। नक्साहरू कोरिएकै छन्। शिलान्यासहरू भएकै छन्। योजनाहरूका नाममा राज्यको ढुकुटी रित्तिएकै छ। यद्यपि अपेक्षाकृत रूपमा विकास प्रक्रिया सञ्चालन हुन सकेको छैन। सकारात्मक सोचको अभावमा सुशासन स्थापित हुन सक्दैन। सुशासनको अभावमा विकासको कल्पना गरिनु सपनाहरू मात्र हुन् भन्दा अत्युक्ति नहोला। डा महाथिर बिन मोहम्मदको नेतृत्वमा मलेसियाले पश्चिमी संसार र विश्व बैंकले अघि सारेको संरचनागत समायोजन कार्यक्रममा सहभागी भएन। बरु आफ्नै किसिमको स्वतन्त्र मोडल तय गरेर राष्ट्रिय विकासको रणनीति अगाडि बढाएको थियो। सिंगापुर र मलेसियाले एसियाली मूल्यमान्यतासहितको पुँजीवादी विकासका पक्षमा वकालत गरे। आफ्नो आवश्यकता र परिवेशलाई अध्ययन गरेर योजना कार्यान्वयनमा पाइला पनि चाले। जसले मलेसिया र सिंगापुरलाई एउटा लक्ष्यमा पुग्न सहज बनाइदियो। अन्धाधुन्ध रूपमा अनुसरण गर्दै अनुमानका भरमा हामफालेका एसिया र अफ्रिकाका धेरै मुलुकको अवस्था छर्लंग छ। कुनै पनि मुलुकको विकास रणनीति आफ्नो परिवेश वा भूराजनीतिका साथै आफ्नो ऐतिहासिक, भौगोलिक, प्राकृतिक तथा मानवस्रोतको अवस्था पहिल्याएर मौलिक ढंगले तयार पारिनुपर्छ। अमेरिकामा राम्रो फलेको असल धानको बीउ अर्को मुलुकको माटोलाई सुहाउँदो नहुन पनि सक्छ।"
प्रहरीमा हस्तक्षेप,"काठमाडौं : प्रहरी अतिरिक्त महानिरीक्षक (एआईजी) पदमा अहिले दरबन्दी रिक्त छैन। तर, यो पदमा राजनीतिक दलको आँखा परेको छ। आफ्ना निकटलाई उक्त पदमा नियुक्त गर्न चलखेल भइरहेको छ। सत्ताधारी गठबन्धनले थप पद सिर्जना गरी आफू निकटका प्रहरी अधिकारीलाई एआईजी बनाउन लागेको प्रहरी स्रोतकै दाबी छ। प्रहरी प्रधान कार्यालयको तथ्यांकअनुसार नेपाल प्रहरीमा प्रहरी महानिरीक्षक (आईजीपी) समेत गरी ७९ हजार ५ सय ३८ जनाको दरबन्दी रहेको छ। जसमध्ये प्राविधिकतर्फका दुई जना, प्रहरी नायव महानिरीक्षक (डीआईजी) सहित विभिन्न पदका ३ हजार ६ सय ३८ जनाको दरबन्दी रिक्त छ। एआईजी पदमा दरबन्दी रिक्त छैन। तर, एआईजीको दरबन्दी थप्ने चर्चाले प्रहरी भित्रै तरंग पैदा गरेको छ। प्रधानमन्त्री शेरबहादुर देउवाकै अगाडीको प्रधानमन्त्रीत्व कार्यकालमा प्रहरीमा एआईजीको दरबन्दी थप गरेर १६ सम्म पुर्याइएको इतिहास छ। त्यो थप दरबन्दीलाई केपीशर्मा ओली नेत्तृत्वको सरकारले खारेज गरेर चार जनामा झारेको थियो। तथापी केपी ओलीको सरकारले पनि व्यक्ति विशेषका लागि सरकारको ठाडो आदेशमा गत मंसिर र असारमा गरी दुई दरबन्दी थप गरी आफ्नालाई पदोन्नति गराउनमा चुकेन। समान्यतया: प्रहरी प्रधान कार्यालयले संगठन तथा व्यवस्थापन सर्भे अर्थात ओ एन्ड एम गरेर मात्रै दरबन्दी थपघट गर्नुपर्ने हुन्छ। पछिल्लो समय सरकार परिवर्तन हुनासाथ आफ्नो अनुकूलतामा पर्ने गरी सरकारले प्रहरीको दरबन्दी घटाउने र बढाउने गर्दै आएको देखिन्छ। आफूलाई मनपर्ने व्यक्ति विशेषका लागि दरबन्दी थप्नेघटाउने प्रचलन बढ्दै गएको छ। नेपाल प्रहरीका पूर्वडीआईजी हेमन्तमल्ल ठकुरी सरकारले मनलाग्दी तवरले दरबन्दी घटाउने र बढाउने गर्दा प्रहरी संगठनभित्र अस्वस्थ प्रतिस्पर्धा बढ्ने बताउँछन्। दरबन्दी थप्नका लागि निश्चित मापदण्ड पूरा गरेर मात्रै प्रस्ताव अघि बढाउनुपर्ने उनको तर्क छ। निश्चित जिम्मेवारी र दायित्व बोकेर स्थापना भएको संस्थामा दलीय स्वार्थकै लागी आफू अनुकूलका दरबन्दी थप गरिन्छ। आफ्नालाई काखमा राख्ने कार्यले संगठनभित्र राम्रो काम गर्नेभन्दा पनि शक्ति केन्द्र धाउनेले स्थान पाएका छन्, उनले भने। यसले कार्यकुशलता देखाउने र क्षमता भएका प्रहरी अधिकारीहरूमा हत्तोत्साही हुने र मनोवल घट्ने जस्ता समस्याहरू देखापर्ने ठकुरी बताउँछन्। पूर्वआईजीपी अच्युतकृष्ण खरेल प्रहरीमा दरबन्दी आवश्यकताका आधारमा थप गर्नुपर्नेमा जोड दिन्छन्। उनका अनुसार ५० हजार संख्यामा प्रहरी हुँदा पनि छ जना एआईजी नै थिए। अहिले करिब ८० हजार दरबन्दी पुगिसक्दा सोही संख्यामा छ। पहिले इन्स्पेक्टरले हेर्न ठाउँमा अहिले डिएसपीले काम गरिरहेको बताउँदै प्रहरीको एकाइ, विभाग र कामको व्यापकतासँगै केही पदहरू थप्नु उचित नै देखिन्छ, उनले भने। प्रहरीमा दरबन्दी थपको प्रस्ताव समाचारबाट थाहा पाएको र आधीकारीक रूपमा आफूलाई कुनै पनि जानकारी नआएको नेपाल प्रहरीका प्रवक्ता वसन्त कुवरले बताउँछन्। उनी भन्छन्, हल्लाकै भरमा दरबन्दी थपिने होइन। आवश्यकताका आधारमा थप हुन सक्ने संभावना छ। यस विषयमा गृहमन्त्रालयका प्रवक्ता फणीन्द्रमणी पोखरेल पनि जानकार भेटिएनन्। उनी भन्छन्, एआईजी दरबन्दी थपका विषय अहिले हल्ला मात्रै हो। केही प्रक्रिया अगाडि बढेको छैन। सरकारले आवश्यकता देख्यो भने दरवन्दी थप हुनसक्छ। अहिले कुनै निर्णय भइसकेको छैन, उनले भने। प्रहरी संगठनभित्र सिनियरलाई पाखा लगायर जुनियरलाई अघि ल्याएर आफू अनुकूलका स्वार्थहरू पूरा गराउने रोग पुरानै हो। पञ्चायतकालमा तत्कालीन प्रहरी महानिरीक्षक(आइजीपी) डीबी लामाले ज्वाइँ रुपसागर मोक्तानलाई डीएसपी बनाउँदा मोक्तानभन्दा चार वर्ष अगाडि भर्ना भएका इन्स्पेक्टरहरू पनि पछि परेका थिए। यस्तै पञ्चायत कालमा नै लोकेन्द्रबहादुर नेतृत्वको सरकारले २०४२ साल भदौमा रत्नशमशेर जबराका लागि पहिलोपटक एआईजी पदको दरबन्दी सुनिश्चित गरेको थियो। एआईजी दरबन्दी थप गरेर बढुवा नगरिएको भए उनी डीआईजीमा नै अवकाश हुने थिए। एआईजी बनाएकै कारण उनी प्रहरी महानिरिक्षकसम्म पुगे। यस्तै २०४९ सालमा रत्नशमसेर जवरा प्रहरी महानिरिक्षक भएकै बेला मोतीलाल बोहोरालाई प्रहरी महानिरीक्षक बनाउनकै लागि तत्कालीन गृहमन्त्री शेरबहादुर देउवाले प्रहरी नियमावली संशोधन गरी नेपाल प्रहरीमा प्रहरीको सेवाअवधी ३० वर्षे बनाए। जुन आजसम्म निरन्तर छ।"
अब प्रविधिमैत्री प्रचार सामग्री,"मुलुकका दुई ठूला पार्टी एमाले र कांग्रेसको महाधिवेशनमा प्रयोग भएको प्रचारशैली र सामग्रीले सूचना र प्रविधिको युगलाई गिज्याइरहेको छ। यी दुवै पार्टीको महाधिवेशनमा ब्यानर, भित्तेलेखन, पोस्टर, तुल र पर्चाको व्यापक प्रयोग भएको छ। एमालेको चितवन र कांग्रेसको काठमाडौंमा भएको महाधिवेशनमा प्रयोग भएका प्रचार सामग्रीले मतदाता तान्नेभन्दा पनि महाधिवेशनस्थललाई फोहोर र कुरूप बनाएका थिए। परम्परागत शैलीका भद्दा पर्चा र पम्प्लेटले पुरानै युगको झल्को दिन्थ्यो। पक्कै पनि चुनावमा प्रचारप्रसारको आवश्यकता पर्छ। उम्मेदवारले आफ्ना एजेन्डा राख्ने र मतदातालाई प्रभावमा पार्न प्रचार सामग्रीको प्रयोग हुन्छ नै। तर, बदलिँदो समय, आधुनिक सूचना र प्रविधिको युग सुहाउँदो प्रचार सामग्रीमा ध्यान दिनैपर्छ। राजनीतिक दल र नेता भनेका समाज परिवर्तनका वाहक हुन्। उनीहरूका शैली, गतिविधि र संस्कारबाट समाजले सिक्ने र पछ्याउने गर्छ। बोल्दा, लेख्दा वा नीति निर्माण गर्दा समाजमा के प्रभाव पर्छ, समाजमा कस्तो सन्देश पुग्छ भन्ने कुराको हेक्का राजनीतिक दल र नेताहरूले राख्नैपर्छ। देशको मूल नीति भनेकै राजनीति हो। समाज जस्तोसुकै भए पनि राजनीतिक नेतृत्वसँग समाजले उच्च नैतिकता र चरित्रको अपेक्षा राख्छ। राजनीतिक दलले समाजलाई सधैं अग्रगमन, विकास र परिवर्तनका लागि अग्रसर बनाउनै पर्छ। समाजलाई सही बाटो, सही नीति र सही नेतृत्व दिन नसके राजनीति नै बदनाम हुन्छ। त्यसो भयो भने समाज परिवर्तन केवल मृगतृष्णा मात्र बन्छ। पार्टीका महाधिवेशन, भेला, सम्मेलनमा प्रयोग हुने परम्परागत प्रचार सामग्रीले अस्वस्थ प्रतिस्पर्धा गराउने गर्छ। जोसँग टन्न सम्पत्ति छ, जसले दृश्यअदृश्य रूपमा चन्दा वा सहयोग बटुल्न सक्छ, उसले ठुल्ठुला पोस्टर, पम्प्लेट र रंगीबिरंगी प्रचारसामग्री बनाउँछ, मतदातालाई आफूतिर आकर्षित गर्ने गर्छ। जो पार्टीमा इमान्दार छ, पार्टीप्रति समर्पित छ, पार्टीमा लगानी छ, महाधिवेशनमा उसको खासै चर्चा हुन्न। किनकि, उसले दृश्यअदृश्य रूपमा आर्थिक संकलन गर्न सक्दैन र प्रचार सामग्रीमा धनराशि खर्च गर्न सक्दैन। अघिपछि अनेक धन्दा गर्ने र महाधिवेशन वा चुनाव आयो कि पैसा खन्याउन खोज्नेहरूको संख्या बढ्दै गएको छ। अरूका पर्चा र पम्प्लेट देखेर केही नहुनेले पनि बाध्य भएर प्रचार सामग्रीमा खर्च गर्नैपर्ने बाध्यात्मक अवस्थाको सिर्जना भइरहेको छ। पार्टीका महाधिवेशनमा अर्को उदेकलाग्दो पक्ष के छ भने पर्चा र पम्प्लेटहरू सदुपयोगभन्दा दुरुपयोग हुने गरेका छन्। भाडा मा मान्छेहरू बटुल्ने, जुलुस गराउने र पर्चा पम्प्लेट हावामा उडाउने गरिएका दृश्यहरू देख्न पाइन्छ। कतिपय उम्मेदवारले त पैसा दिएर आफ्ना पक्षमा नाराबाजी गर्न, कराइदिन र रमाइलो गर्न भाडामा मान्छेहरू ल्याएर पर्चा पम्प्लेट छर्न र बाँड्न लगाउने गरेका छन। यस्ता कार्यले महाधिवेशनस्थल फोहोर बन्ने, होहल्ला हुने र भीडभाड हुने गरेका छन्। पर्चा छाप्न लागेको करोडौं रुपैयाँ पनि सित्तैमा हावामा उड्ने गरेको छ। दलहरूका महाधिवेशन तडकभडक र महँगा हुँदै गएका छन्। सूचना र प्रविधि क्षेत्रको चामत्कारिक विकासले विश्व साँघुरिँदै गएको छ। दुनियाँको कुनै एक कुनाको समाचार क्षणभरमै अर्को कुनामा पुग्ने गरेको छ। राजनीतिक दलहरूले पनि आफ्ना महाधिवेशनमा सूचना र प्रविधिको व्यापक प्रयोग गर्न सक्नुपर्छ। परम्परागत र भद्दा प्रचार सामग्रीलाई बन्देज गरेर प्रविधिमैत्री हाइटेक प्रणाली अवलम्बन गर्नैपर्छ। मतपत्रदेखि प्रचार सामग्रीलाई प्रविधिमैत्री बनाउन सकियो भने लक्षित वर्गसम्म आफ्ना कुरा पनि सहजै पुग्ने र फजुल खर्च र अस्वस्थ प्रतिस्पर्धा रोकिन सक्छन। समाजले पनि यसबाट शिक्षा लिन सक्छ। सूचना र प्रविधिको प्रयोगतिर समाजलाई डोर्याउन मद्दत मिल्छ।"
विमान दुर्घटनामा पाइलटसहित ९ जनाको मृत्यु,डोमिनिकन रिपब्लिक : निजी विमान दुर्घटना हुँदा नौ जनाको मृत्यु भएको छ । डोमिनिकन रिपब्लिकमा बुधबार भएको एक निजी विमान दुर्घटनामा परी चालक दलका सदस्य सहित ९ जनाको निधन भएको सीएनएनमा समाचार छ । विमानमा सवार सात जना यात्रु र दुई जना चालकको मृत्यु भएको हो । विमान दुर्घटनाको कारण खुलेको छैन । विमान डोमिनिकन रिपब्लिकको ला इसाबेला अन्र्ताष्ट्रिय विमानस्थलबाट फ्लोरिडा जाँदै थियो । उडान भरेको १५ मिनेटमा विमानमा समस्या आएपछि आपतकालिन अवरतण गर्ने क्रममा विमान दुर्घटना भएको बताइएको छ।
भूमिपुत्रका सन्तान कसरी भए अनागरिक ?,"किशोर बुढाथोकीविराटनगर, सुरेन्द्र काफ्लेकाठमाडौं संविधानको धारा १० (१) मा लेखिएको छ, कुनै पनि नेपाली नागरिकलाई नागरिकता प्राप्त गर्ने हकबाट वञ्चित गरिने छैन। तर, पूर्वी तराईका भूमिपुत्र सन्थाल युवा नै नागरिकताबाट वञ्चित छन्। जन्मसिद्ध नागरिकता पाएका सन्थालका सन्तान अनागरिक बन्न पुगेका हुन्। मोरङको कानेपोखरी गाउँपालिका१ होक्लाबारीकी सुमित्रा किस्कुका छोरा राजु हस्दा २२ वर्षका भए। सुमित्राले छोराको नागरिकता बनाइदिन सकेकी छैनन्। धेरै पटक प्रशासन कार्यालयलगायत निकायमा पुगेँ, उनी भन्छिन्, तर, जन्मसिद्धका सन्तानलाई नागरिकता दिन सकिँदैन भनेर फर्काए। यसकारण पठनपाठनदेखि रोजगारीसम्म असर गरेको राजु बताउँछन्। जन्मसिद्धका सन्तान भएकाले मेरो नागरिकता छैन। जागिर पाउने त कुरै भएन। पढ्न पनि पाइनँ। विदेश जाने बाटो पनि खुलेन, उनी भन्छन्। पुस्तौंदेखिका सन्थाललाई जन्मसिद्धको नागरिकता दिइएको छ। सन्तानले नागरिकता नै नपाउने अवस्था बन्यो। जसकारण सन्थाल युवायुवतीको भविष्य अन्धकार बनिरहेको छ। वीरेन्द्र किस्कु, उपाध्यक्ष, नेपाल सन्थाल आदिवासी उत्थान संघ आदिवासी सन्थालको इतिहास र प्रमाण हेर्दा उनीहरूले वंशजका आधारमा नागरिकता पाउनुपर्ने हो। तर, त्यसको जानकारी नभएका कारण अज्ञानता र भूलवश जन्मसिद्धको लिएको पाइयो। काशीराज दाहाल, प्रमुख जिल्ला अधिकारी, मोरङ अर्की स्थानीय प्रमिला हेमरनका २१ वर्षीय छोरा फिलिप हेमरन नागरिकताविहीन छन्। कामको खोजीमा सात महिनाअघि भारतको केरला पुगेँं। त्यहाँ मेरो नागरिकता मागे, फिलिप भन्छन्, त्यही कारण काम नपाएपछि त्यत्तिकै फर्किएर आएँ। अहिले गाउँमा अर्काको खेती गरेर बस्ने गरेको उनले सुनाउँछन्। सुनवर्षी नगरपालिका१ का २४ वर्षीय साम्यल हेमरनका बुवा, आमा, दाजुसहित परिवारका अरू सदस्यसँग जन्मसिद्धको नागरिकता छ। मेरो अहिलेसम्म नागरिकता छैन, साम्यल भन्छन्, गाउँघरमा केही काम नपाएकाले वैदेशिक रोजगारीका लागि जान खोजे पनि पाइनँ। कानेपोखरी१ कै लुखीराम मुर्मुले श्रीमती छमि मुर्मुको नागरिकता बनाइदिन सकेका छैनन्। बिहे गरेर १ छोरा र १ छोरी भइसकेका छन्। तर श्रीमतीको नागरिकता बनेन, उनी भन्छन्, कामको खोजीमा जाँदा नागरिकता माग्छन्। श्रीमतीले नागरिकताकै लागि तड्पिएको धेरै भइसक्यो। कानेपोखरीकै ४७ वर्षीय देवनारायण मुर्मुले श्रीमती फूलमुनी, २१ वर्षीय छोरा कृष र १८ वर्षीया छोरी सविनाको नागरिकता बनाइदिन सकेका छैनन्। छोराछोरी कक्षा १२ मा पढ्छन्। मेरो जन्मसिद्ध नागरिकता छ। उमेर पुग्दा पनि छोराछोरीको नागरिकता बनेन, उनी भन्छन्, परिवारिक आर्थिक अवस्था कमजोर छ। नागरिकता नहुँदा छोराछोरी पढाइलाई निरन्तरता दिन वा कमाउनलाई जान सकिरहेका छैनन्। २०६३ र २०६४ सालमा जन्मका आधारमा नागरिकता लिएका सन्थालका सन्तानले नागरिकता पाउन नसकेका हुन्। गाउँ आएको सरकारी टोलीले कुनै आधार र प्रमाण नहेरिकन राजनीतिक दलले सिफारिस गरेका आधारमा धमाधम जन्मसिद्ध नागरिकता वितरण गरेको नेपाल सन्थाल आदिवासी उत्थान संघका अध्यक्ष लुखीराम हस्दा बताउँछन्। टोलीबाट गाउँमा ४ हजारभन्दा बढीले नागरिकता लिएको अध्यक्ष हस्दाको भनाइ छ। दलको सिफारिसभन्दा अरू आधार नहेरिएपछि र दलले सिफारिस नगरिदिएपछि त्यति बेलै धेरै जनाले नागरिकता नपाएको उनको भनाइ छ। उनका अनुसार नागरिकता पाउने उमेर समूहका ३१ हजारभन्दा बढी छन्। वंशज र जन्मसिद्ध गरी १९ हजार हाराहारीले मात्रै नागरिकता पाएको अध्यक्ष हस्दाको भनाइ छ। ११ हजारभन्दा बढीको जन्मसिद्ध र ८ हजार आसपासको वंशजको नागरिकता छ, अध्यक्ष हस्दा भन्छन्, अहिले उमेर पुगेका पनि ४० प्रतिशतले नागरिकता पाउनै सकिरहेका छैनन्। जन्मसिद्ध नागरिकता लिएकाका सन्तानलाई यो समस्या आएको हो। उनका अनुसार जन्मसिद्ध नागरिकता लिएकाको विवाह दर्ता र उनीहरूका सन्तानको जन्मदर्ता रोकिएको छ। जन्मदर्ता नहुँदा बालबालिकाले विद्यालय भर्ना हुन पाएका छैनन्। यस्तै, नागरिकता नपाउनुको अर्को समस्यासमेत छ। नागरिकता टोली गाउँमा आउँदा धेरै जना घरमा थिएनन्। काम गर्न बाहिर गएका थिए, उनी भन्छन्, टोली गाउँमा आएर फर्कियो। धेरै सन्थालहरू नागरिकता लिनबाटै बञ्चित भए। संघका उपाध्यक्ष वीरेन्द्र किस्कुसँग पनि जन्मसिद्धको नागरिकता छ। उनले २०६४ सालमा नागरिकता लिएका हुन्। सुरुमा मलाई वंशजको नागरिकता दिइएको थियो। दाजुलाई जन्मसिद्ध दिएछन्, उपाध्यक्ष किस्कु भन्छन्, दाजुलाई किन यसो गरिएको भनेर प्रश्न उठाउँदा वंशजको लगेर प्रशासनका अधिकारीले मेरो पनि जन्मसिद्ध बनाइदिए। सुरुमा नागरिकताबारे सन्थाललाई थाहै नभएको उनी सुनाउँछन्। यसको महत्व कसैले बुझाएनन् पनि। कानुनी प्रक्रिया केही थाहा भएन। जमिन्दार सन्थालको जग्गा हडपेर गाउँकै अगुवाहरूले पछि मोही बनाइदिँदा यस्तो अवस्था आएको हो, उनी भन्छन्। कानुनी प्रक्रिया थाहा नभएको मौका छोपी पुस्तौंदेखि बसिरहेकालाई वंशजको नागरिकता नदिएको गुनासो उनी गर्छन्। अज्ञानताका कारण जमिन्दार सन्थालले आफ्नो नाममा जग्गाजमिन दर्ता गराउन सकेनन्। अरूले नै हडपे, उनी भन्छन्, कानुनी अज्ञानताले यस्तो अवस्था बनाइदियो। वर्षौंदेखिको बसोबास हो भन्ने प्रमाण हुँदाहुँदै पनि नागरिकताको महत्व सरकारले बुझाउन नसक्दा सन्थाल समुदाय पछि पर्यो। झोडा फाँडेर बस्ती बसाउँदै परापूर्वकालदेखि बसीआएको सन्थाललाई वंशजको नागरिकता दिन राज्यपछि हटिरहेको उनी बताउँछन्। पुस्तौंदेखिका सन्थाललाई जन्मसिद्धको नागरिकता दिइएको छ। सन्तानले नागरिकता नै नपाउने अवस्था बन्यो, उनी भन्छन्, जसकारण वृत्तिविकास, पढाइदेखि रोजगारीसम्मलाई असर गरिरहँदा सन्थाल युवायुवतीको भविष्य अन्धकार बनिरहेको छ। सन्थाललाई मूलधारमा ल्याउन वंशजको नागरिकता दिने वातावरण बन्नुपर्छ। पहिले सुनसरीको कोसी टप्पुमा सन्थालको बसोबास थियो। कोसी ब्यारेज निर्माणका लागि ड्याम निर्माणपछि डुबान हुने अवस्था आएकाले विस्तारै पूर्वतर्फ सरेको उनको भनाइ छ। जल र जंगल भएको ठाउँमा सन्थालको बसोबास हुन्थ्यो, उनी भन्छन्, बसोबासस्थल मिचिँदै गएपछि बसाइँ सर्न बाध्य हुनुपर्ने अवस्था आएछ। गाउँ पुगेको टोलीले राजनीतिक दलको सिफारिसमा मात्रै नागरिकता वितरण गर्नु नै गलत भएको सुनवर्षी नगरपालिकाका मेयर कालीप्रसाद दास बताउँछन्। भन्छन्, वंशजको पाउने अवस्था हुँदाहुँदै पनि कुरा नबुझीकन जन्मसिद्ध लिनेहरूले अहिले ठूलो पीडा भोग्नु परिरहेको छ। यो राष्ट्रिय स्तरको समस्या भएकाले स्थानीय सरकारले पहलबाहेक केही गर्न सक्ने अवस्था नरहेको उनी बताउँछन्। भन्छन्, त्यति बेला सबै प्रमाण जुटाएर नागरिकता दिनुपर्नेमा धमाधम दलको सिफारिसमा वितरण गरेर ठूलो गल्ती गरिएको थियो। मोरङका प्रमुख जिल्ला अधिकारी काशीराज दाहाल जन्मसिद्धका सन्तानले नागरिकता नपाउने समस्या मुलुकभरकै रहेको बताउँछन्। आदिवासी सन्थालको इतिहास र प्रमाण हेर्दा उनीहरूले वंशजका आधारमा नागरिकता पाउनुपर्ने हो। तर, त्यसको जानकारी नभएकाले अज्ञानता र भूलवश जन्मसिद्धको लिएको पाइयो, प्रजिअ दाहाल भन्छन्, २०६३ मा गाउँमा टोली पुग्दा प्रायःले जन्मसिद्ध नागरिकता लिएका रहेछन्। नागरिकता सच्याइदिनुपर्ने माग सन्थाल समुदायबाट बारम्बार आइरहेको छ। २०६३ अघि जन्मसिद्ध नागरिकता लिएकाका सन्तानलाई भने कुनै समस्या नरहेको र उनीहरूले नागरिकता पाइरहेको उनको भनाइ छ। उनका अनुसार नागरिकतामा भएको कमजोरीका कारण सन्थाल समुदायका वृद्धवृद्धाले सामाजिक सुरक्षा भत्ता नपाउने समस्या छ। यस्तै सन्तान नागरिकताविहीन बन्नुपर्ने, बालबालिकाको जन्मदर्ता नहुने, बिहे दर्ता रोकिने र राज्यको सुविधा नपाउने अवस्था रहेको उनको भनाइ छ। नागरिकताको विषय सर्वोच्च अदालतमा कानुनी विवादका रूपमा विचाराधीन रहेकाले कुनै कारबाही राज्यबाट हुन नपाएको उनी सुनाउँछन्। कानुनी जटिलता फुकिसकेपछि मात्रै राज्यले निर्णय लिन सक्ने उनको भनाइ छ। उनका अनुसार सानातिना त्रुटि सच्याउन सक्ने अवस्था भए पनि नागरिकताको किसिम नै संशोधन गर्ने अधिकार प्रजिअलाई छैन। सन्थाल समुदायको समस्यालाई लिखित रूपमा गृह मन्त्रालयमा पठाउने तयारी छ। प्रजिअ दाहाल, जिल्ला प्रहरी प्रमुख एसपी जनार्दन जीसी, सहायक प्रजिअ शरदकुमार पोखरेलसहितको टोली कात्तिक अन्तिम साता गाउँ पुगेको थियो। सन्थाल अगुवाले आफ्ना दुःखपीडा सुनाएका थिए। हाम्रो समस्या बुझ्न प्रशानको टोली गाउँमै आएकाले अब हाम्रा पीडा र चित्कारको सुनुवाइ हुन्छ कि भन्ने आशा पलायो, संघका अध्यक्ष हस्दा भन्छन्। उनका अनुसार पुर्खाका जमिन हडपेर अरूले राज गरे। संरक्षण गर्न नसक्दा सन्थाल सुकुम्बासी बने । उनी भन्छन्, आफ्नो नाममा पार्न नसकेपछि आफ्नै जग्गामा मोही भएर बस्नुपर्ने अवस्था आयो। महत्व नबुझ्दा र नबुझाइँदा नागरिकता भनेको के हो भन्ने थाहा पाएनन्। टाठाबाठाको चलखेलका कारण सन्थालहरू नागरिकताबाट बञ्चित बन्नुपरेको उनको भनाइ छ। २०६८ सालको जनगणनाअनुसार सन्थालको जनसंख्या ५१ हजार ७ सय ३५ देखाउँछ। साविक पूर्वाञ्चलमा ५० हजार ५ सय १०, मध्यमाञ्चलमा ६ सय ६२, पश्चिमाञ्चलमा ३ सय ५२, मध्यपश्मिाञ्चलमा १ सय ८९ र सुदूरपश्चिमाञ्चलमा २२ जना रहेको देखिन्छ। संघका अनुसार यो समुदायको बसोबास झापा, मोरङ र सुनसरीमा छ। झापामा २८ हजार, मोरङमा २३ हजार र सुनसरीमा ७ सयको हाराहारी बसोबास रहेको जनाइएको छ। यो समुदायको कुल साक्षरता दर ४८३० प्रतिशत छ। झापा, मोरङ र सुनसरीमा परापूर्वकालदेखि बसोबास गर्दै आएको सन्थाल जाति आदिवासी जनजातिमा सूचीकृत छ। यो जातिलाई सतार भनेर पनि चिनिन्छ। उनीहरूको आफ्नै संस्कार संस्कृति, भेषभूषा, साहित्य, भाषा, लिपि छ। प्रकृति पुजक यो समुदाय सालको रूखलाई पवित्र मान्छन्। ००० ऐनको अड्को नेपालको अन्तरिम संविधान २०६३ ले जन्मसिद्ध नागरिकताको व्यवस्था गर्यो। जसको धारा ८ (५)मा लेखिएको थियो, संवत् २०४६ साल चैत मसान्तसम्म नेपाल सरहदभित्र जन्मिई नेपालमा स्थायी रूपले बसोबास गर्दै आएको व्यक्तिले प्रचलित कानुनबमोजिम जन्मको आधारमा नेपालको नागरिकता प्राप्त गर्नेछ। सरकारले त्यही व्यवस्थाअनुसार गाउँगाउँमा टोली खटाएर नागरिकता वितरण गर्यो। वंशजका आधारमा पाउनुपर्नेले पनि जन्मका आधारमा नागरिकता लिए। तर, यो व्यवस्था दुई वर्षका लागि मात्रै थियो। त्यसपछि जन्मसिद्ध नागरिकताकै व्यवस्था हटाइयो। संविधानसभाबाट बनेको संविधानमा जन्मका आधारमा नागरिकता लिएकाहरूका सन्तानले वंशजको नागरिकता पाउने व्यवस्था गरियो। धारा ११ (३) मा लेखिएको छ, यो संविधान प्रारम्भ हुनुभन्दा अघि जन्मको आधारमा नेपालको नागरिकता प्राप्त गरेको नागरिकको सन्तानले बाबु र आमा दुवै नेपालको नागरिक रहेछन् भने निज बालिग भएपछि वंशजको आधारमा नेपालको नागरिकता प्राप्त गर्नेछ। संविधानमा यस्तो व्यवस्था भए पनि नागरिकतासम्बन्धी ऐन नबनेका कारण जन्मसिद्ध नागरिकता पाएकाको सन्तानहरू नागरिकताबाट वञ्चित हुँदै आएका छन्। नेपाल नागरिकता ऐन, २०६३ लाई संशोधन गर्न बनेको विधेयक संसद्मा अड्केको तीन वर्ष नाघ्यो। २०७५ साउन २२ मा संसद्मा दर्ता भएको विधेयक राज्यव्यवस्था समितिबाट पारित भई प्रतिनिधिसभाको पूर्ण बैठकसम्म पुगेको छ। तर, प्रतिनिधिसभामा निर्णयार्थ पेश नहुँदा विधेयक जहीँको तही छ। विधेयक पारित गर्न ढिलाइ भएको भन्दै गृह मन्त्रालयले २०७५ चैत १९ गते प्रमुख जिल्ला अधिकारीहरूलाई परिपत्र गर्यो। त्यसमा जन्मसिद्ध नागरिकका सन्तानलाई नागरिकता दिन भनिएको थियोे। तर, उक्त परिपत्रविरुद्ध सर्वोच्च अदालतमा मुद्दा पर्यो। अदालतले त्यसलाई रोकिदियो। सर्वोच्चले अन्तरिम आदेश जारी गरी रोकिदिएका कारण त्यसयता न संसद्ले विधेयकलाई अघि बढाएको छ न त सरकारले नै ठोस पहल गर्न सकेको छ। के थियो गृहको परिपत्रमा ? ७७ वटै जिल्ला प्रशासन कार्यालयलाई लेखिएको सर्कुलरमा लेखिएको छ, विद्यमान नेपाल नागरिकता ऐन, २०६३ लाई संशोधन गर्न पेस भएको विधेयक संघीय संसद्मा विचाराधीन रहेको लामो समय भएको, सम्मानित सर्वोच्च अदालतबाट जन्मको आधारमा नागरिकता प्राप्त नागरिकताका सन्तानलाई कानुनबमोजिम नागरिकता दिन आदेश भएको र नागरिकका उमेर पुगिसकेका बालिग सन्तानले नागरिकता नपाएर आफ्नो शैक्षिक एवं वृत्ति विकास गर्न नपाई झेलिरहनु परेको समस्यालाई सम्बोधन गर्न आवश्यक भएकाले, नेपालको संविधानको धारा ११ को उपधारा (३) को व्यवस्थाबमोजिम जन्मको आधारमा नेपाली नागरिकता प्राप्त नागरिकका सन्तानले आफ्नो बाबु र आमाको नेपाली नागरिकताको प्रमाणपत्र संलग्न गरी नेपाली नागरिकता पाउन निवेदन दिएमा नेपाल नागरिकता ऐन, २०६३, नेपाल नागरिकता नियमावली, २०६३ र नागरिकता प्रमाणपत्र वितरण कार्यविधि निर्देशिका, २०६३ बमोजिम वंशजको आधारमा नागरिकता प्रदान गर्दा अपनाउनुपर्ने कार्यविधि प्रक्रिया अपनाई जेजे बुझ्नुपर्छ बुझी उपयुक्त देखिएमा वंशजको आधारमा नागरिकता प्रदान गर्न सकिने भनी यस मन्त्रालयबाट २०७५ चैत १९ मा मन्त्रीस्तरको निर्णय भएकाले निर्णयअनुसार गर्नु हुन अनुरोध छ। कानुन व्यवसायी सविन श्रेष्ठ संविधान बनेको ६ वर्षमा पनि ऐन नबन्दा जन्मसिद्ध नागरिकता पाएकाका सन्तान समस्यामा परेको बताउँछन्। बाबु आमा नेपाली हो। आफू पनि नेपालमै जन्मिएको हो। संविधानअनुसार नागरिक भए पनि कानुनका कारण नागरिकता नपाउने स्थिति छ, श्रेष्ठ भन्छन्। नागरिकता नहुँदा व्यक्तिगत जीवनमै धक्का लागिरहेको उनको भनाइ छ। प्राविधिक विषय पढ्न नपाउने, जागिर खान नपाउने लगायतका समस्याबाट उहाँहरू पीडित हुनुहुन्छ, उनी भन्छन्, ऐन नबन्दा उहाँहरूको ६ वर्षको जीवन बर्बाद भएको छ। त्यस्ताले अब कहाँ नागरिकता खोज्न जाने ?"
परजीवीमुक्त राजनीति,"राजनीति परजीवी हुँदा नेतामा सत्ताको लोभ र मोह प्रबल हुन्छ। फलस्वरूप, स्वार्थ मिल्नेहरूसँग बस्ने आदत बस्छ। लोकतन्त्रले नेताको खोजी गर्छ, विकास गर्छ र जिम्मेवारी सम्पादनको अवसर दिन्छ। नेता सत्ता चलाउने हैसियतमा पुग्ने अवस्था लोकतन्त्रमा जति आदर्श तरिकाले सम्भव छ, त्यति अन्य तरिकाले छैन। नेताको सोच, वाणी र कर्मको वास्तविक परीक्षण सत्ता सम्हाल्न पुगेपछि यकिन हुन्छ। लोकतन्त्रका साधक राजनीतिक दलहरू हुन्। राजनीतिक दलहरूले विभिन्न तहका संगठन निर्माण गरेर नेतृत्वको विकास गर्दै अघि बढ्ने गर्छन्। सरकारको नेतृत्वका लागि आवधिक रूपमा आयोजना हुने निर्वाचनमा सहभागी हुने र प्रतिस्पर्धा जितेर सत्ता सम्हाल्ने हैसियतमा पुग्ने सुन्दर अवसर लोकतान्त्रिक प्रणालीले नै राजनीतिक दलहरूलाई प्रदान गर्छ। विचार, सिद्धान्त र नीतिले राजनीतिलाई जीवन्त बनाउँछ। नेताको अनवरत साधनाले विचार, सिद्धान्त र नीतिको प्रभाव नागरिक तहसम्म विस्तार हुन्छ। दलका नेता तथा कार्यकर्ताको साझा प्रयत्नले राजनीति पल्लवित र पुष्पित हुन्छ। नेताको दूरदृष्टि, निर्णय क्षमता र कार्यसम्पादन स्तरले राजनीतिक दलको साख निर्धारण हुन्छ। नेपालको राजनीतिको स्वभाव अलि फरक तरिकाको छ। राजनीतिक क्रियाकलाप दलभित्रको अभ्यासमा मात्र सीमित भएको पाइँदैन। शिक्षक, विद्यार्थी, कर्मचारी, व्यवसायी, कलाकार जताततै दलगत पक्षधरता जनिने गरी संगठन बनाइएका छन्। हिन्दू दर्शनमा ब्रह्माजीलाई सृष्टिकर्ता, विष्णुलाई पालनकर्ता र महेशलाई संहारकर्ताको रूपमा अथ्र्याइन्छ। नेपालको राजनीतिका सृष्टिकर्ता शिक्षक, पालनकर्ता कर्मचारी र संहारकर्ताको रूपमा जनता छन् भन्दा अत्युक्ति नहोला। त्यसैले यहाँको परिवेशमा राजनीति परजीवी भएको छ। यही कारण शासन व्यवस्थामा निष्पक्षता र तटस्थता खोक्रो भएको छ। नेपालको राजनीतिका सृष्टिकर्ता शिक्षक, पालनकर्ता कर्मचारी र संहारकर्ताको रूपमा जनता छन्भन्दा अत्युक्ति नहोला। त्यसैले यहाँको परिवेशमा राजनीति परजीवी भएको छ। राजनीति परजीवी हुँदा नेतामा सत्ताको लोभ र मोह प्रबल हुन्छ। फलस्वरूप स्वार्थ मिल्नेहरूसँग बस्ने आदत बस्छ। अहिले राजनीति त्यस्तै गरी चलेको प्रतीत हुुन्छ। देशका सामु सहस्राब्दी विकास लक्ष्य पूरा गर्ने, सन् २०२६ सम्म विकासशील देशको हैसियत प्राप्त गर्ने, जनताको जीवनस्तरमा गुणात्मक परिवर्तन ल्याउनेजस्ता गहन जिम्मेवारी छन्। असल नेताको अगुवाइमा यस्ता जिम्मेवारी पूरा गर्न सकिन्छ। असल नेताको सन्दर्भ उल्लेख गरिरहँदा असल नेताको परीक्षण नतिजाले दिने हो। दलहरू स्वार्थ प्रेरित भएर टुटफुट हुने घटनाले गर्दा राजनीतिका नायकहरूमा असलपनको कमी भएको आभास हुन्छ। सत्ता प्राप्तिका लागि विचार, सिद्धान्त र नीतिमा सजिलोसँग सम्झौता गरिहाल्ने बानीले पनि नेताको वैचारिक अडान साह्रै हलुंगो भएको प्रतीत हुन्छ। नेपालका नेताहरूमा विज्ञापन क्रेज भने असाध्यै छ। दलको आवधिक महाधिवेशन होस् वा सत्ताका लागि हुने आवधिक निर्वाचन होस्, नेताहरूका प्रतिबद्धता नागरिक केन्द्रित हुने गरेबाट नेताहरूको विज्ञापन आकर्षक ढंगले हुने गर्छ। तर जब विज्ञापनको चरणबाट व्यवसायको चरणमा नेताहरू प्रवेश गर्छन्, त्यसपछि नेताका प्राथमिकतामा नागरिक सरोकारका विषय ओझेल पर्छन्। व्यक्तिगत र दलीय स्वार्थमा नेताको ध्यान र मेहनत केन्द्रित हुन जान्छ। पछिल्ला ३० वर्षयता यस्तै परिदृश्यको रमिते बनिरहेका छन् नेपाली जनता। चालू वर्ष नेपालका तीन ठूला राजनीतिक दलहरूको महाधिवेशनको वर्ष भएको छ। संघीय संसद्मा ठूलो दल नेपाल कम्युनिस्ट पार्टी (एकीकृत माक्र्सवादी लेलिनवादी) को महाधिवेशन तीन साताअघि सम्पन्न भइसकेको छ। दोस्रो ठूलो दल नेपाली कांग्रेसको महाधिवेशन यसै साता सम्पन्न भएको छ। दुई सातापछि तेस्रो ठूलो दल नेपाल कम्युनिस्ट पार्टी (माओवादी केन्द्र)ले राष्ट्रिय सम्मेलन सम्पन्न गर्दैछ। राजनीतिक दलका लागि उस्को नीति र नेतृत्व विकासका दृष्टिले महाधिवेशन अत्यन्तै महŒवपूर्ण अवसर हो। महाधिवेशनले नेतृत्वको नवीकरण वा परिवर्तन गर्ने गर्छ। यस पटकका महाधिवेशनमा नेतृत्व पुस्तान्तरणको विषय राम्रैसँग उठेको छ। सोही विषयका बीचमा नेताको विज्ञापन जोडतोडले भइरहेको छ। नेतृत्वको विज्ञापन गर्ने चरण नेपाल कम्युनिस्ट पार्टी (एकीकृत माक्र्सवादी लेलिनवादी) र नेपाली कांग्रेसका लागि सकिएको छ। उल्लेखित दुवै दलले मूल नेतृत्वको नवीकरण गरेका छन्। नेतृत्व समूहमा भने पुस्तान्तरणको एजेन्डा सम्बोधन भएको छ। माओवादी केन्द्रका नेताहरूको विज्ञापन जारी छ। उक्त दलको पनि मूल नेतृत्वको नवीकरणको सम्भावना प्रबल देखिन्छ। अबको एक वर्षभित्र निर्वाचनका माध्यमबाट सरकारको नेतृत्व गर्ने नेता छान्ने कार्य सम्पन्न हुनेछ। निर्वाचनका माध्यमबाट झन्डै ४० हजार नेताहरू शासन प्रक्रियामा सामेल हुनेछन्। यसक्रममा निर्वाचनका दौरान राजनीतिक दल, निर्वाचन चिह्न र उम्मेद्ववारको विज्ञापन जोडतोडका साथ हुनेछ। विज्ञापनले मतदाताहरू आकर्षित हुनेछन्। मतदान गर्नेछन्। धेरै मत पाउने आधारमा नेताहरूको चयन हुनेछ। यस प्रकार तीन तहका सरकारको कार्यकारी प्रमुखको रूपमा ७ सय ६१ नेता सत्ता सम्हाल्न पुग्नेछन्। नागरिकका लागि नेताको विज्ञापन अन्तिम ध्येय होइन। नेता राजनेता बनुन् र देश र जनताको पक्षमा गर्व गर्न लायक काम गरून् भन्ने नै नागरिकको चाहना हो। यस सन्दर्भमा लोकतन्त्रले आवधिक निर्वाचनका माध्यमबाट असल नेता पाउने प्रणाली प्रदान गरेको छ। जसले गर्दा नेतृत्व अधिनायक बन्न पाउँदैन। तर नेपालको सन्दर्भमा मूल नेतृत्वको परिवर्तनभन्दा पनि नवीकरणले पकड जमाएको अवस्था छ। सत्ताका लागि विचार, सिद्धान्त र नीतिको निलम्बन गर्न तयार हुने दलहरूको चरित्रले लोकतन्त्रका आदर्शहरू आचरणमा आंशिक रूपले प्रतिविम्बित भइरहेका छन्। राजनीतिक दलहरूमा छड्के प्रवेश हावी हुँदै गएको र प्रवेशको आधार आर्थिक शुभलाभ भएको चर्चाले राजनीतिमै जीवन समर्पण गरेकाहरूमा हीनताबोध बढ्दै गएको भनेर राजनीतिक विश्लेषकहरूले औंल्याइरहेका छन्। आर्थिक क्षेत्रका व्यक्तिहरू राजनीतिमा आकर्षित हुने प्रवृत्तिले राजनीतिक नेताहरूलाई आर्थिक स्वार्थमा ढल्किन सजिलो बनाउँदै लगेको आरोप राजनीतिले खेपिरहेको छ। आर्थिक प्रलोभनको भाषमा नेताहरू पर्दै गएर नेताका क्रियाकलापहरू आर्थिक क्षेत्रका उनै नवप्रवेशीको हितमा केन्द्रित हुन गएको एकथरीको अनुमान छ। यदि यी विश्लेषण वा अनुमान सत्य सावित हुँदै जाने हो भने लोकतन्त्रले दिएको अवसर आउँदा दिनमा पनि विज्ञापनमै सीमित हुनेछ। पछिल्लो तीन दशकलाई आधार मानेर प्रमुख नेताहरूको मूल्यांकन गर्दा शीघ्र सेवा तीव्र विकासको विषय नारामै सीमित रहेको छ। नागरिकले राज्यबाट पाउने सेवा र सुविधाका लागि निज नागरिक राजनीतिक दलको निकट छ भने वा कुनै औपचारिक पदमा छ भने वा निजका नातेदार सेवा दिने निकायमा छ भने वा निज घुस खुवाउन सक्ने हैसियतको छ भने मात्र सेवा वा सुविधा शीघ्र पाउने स्थिति अहिले पनि कायमै छ। यसले राज्य प्रणाली जनताको पक्षमा स्थापित हुन नसकिरहेको अवस्था दर्शाउँछ। सत्ता सम्हाल्ने नेताले ठूला सपनाका कुरा गर्ने तर सरकारका आवधिक योजना तथा वार्षिक बजेटमा भने आफ्नो निर्वाचन क्षेत्र र कार्यकर्तालाई रिझाउने कार्यक्रममा सीमित हुने कार्यशैली छ। यसले गर्दा नेताहरूले गतिलो नतिजा दिन नसकिरहेको अवस्था छ। यिनै वास्तविकताका बीचमा उभिएर अबका दिनलाई उज्ज्वल बनाउन नेताप्रतिको आशावादिता कसरी जागृत गर्ने भन्ने यतिखेरको अहम् सवाल हो। मुलुकले संघीय ढाँचा अवलम्बन गरेको छ। संघ, प्रदेश र स्थानीय गरी तीन तहका सरकारले राज्य शक्तिको प्रयोग गरिरहेका छन्। यस हिसाबले स्थानीय तहमा ७ सय ५३, प्रदेश तहमा ७ र संघमा १ गरी कुल ७ सय ६१ कार्यकारी नेतृत्वबाट अहिले देश चलिरहेको छ। वर्तमान संविधानअन्तर्गत सम्पन्न पहिलो आम निर्वाचनबाट सरकारको नेतृत्वमा पुगेका नेताहरूबाट नागरिकको अपेक्षा अलि धेरै भएको हो। नागरिकमा शीघ्र सेवा तीव्र विकासको आतुरता बढेको हो। तर सुशासन र विकासका परिसूचकहरूले नागरिकको अपेक्षालाई सम्बोधन गर्न सकेको भनेर खुसी हुने अवस्था सिर्जना भएको छैन। सधैं नेताको विज्ञापनमै नागरिक रमिते बन्ने वा नेताले पनि आत्मसमीक्षा गरेर सुध्रिँदै र शुद्ध हुनुपर्ने देखिन्छ। साथै इमान, जमान र विवेकमा अडिग भएर देश र जनताको सेवामा समर्पित हुने भन्ने प्रश्न सामुन्नेमा खडा छ। नेता सत्तामा पुग्दा स्रोतसाधनको रजगज हुन्छ नै। त्यस बखत आफूले विज्ञापन गरेका संकल्प पूरा गर्न आइपर्ने स्वार्थप्रेरित व्यवधानलाई दृढतापूर्वक बढार्दै सच्चा राष्ट्रसेवकको हैसियतमा कर्म गर्ने अठोट चाहिन्छ। नेताहरू गतिला नभएको भन्ने मनोविज्ञान ससाना बच्चाहरूमा समेत विकास भएको छ। यो चेत नेताहरूमा खुल्न जरुरी छ। अझै पनि हिजोकै जसरी गो विथ फ्लो को शैलीमा नेताहरू चल्ने हो भने नयाँ पुस्ता धेरै पछाडि पर्नेछ। त्यसैले नेताहरूमा आत्मजागरण हुन जरुरी छ। यतिखेर बहसमा रहेको नेतृत्व पुस्तान्तरणको विषयले राजनीतिलाई रिफ्रेस गर्ने अवस्थामा पुयाएको छ। यो सकारात्मक पक्ष हो। मूल नेतृत्वले नयाँ पुस्तालाई सुन्ने, बुझ्ने र साथ लिएर कार्यसम्पादन गर्ने शैली अपनाउन फेरि यतिखेर सुन्दर समय आएको छ। नेताहरू यसतर्फ केन्द्रित हुन जरुरी छ। सुशासन, विकास र समृद्धि संविधानले बाँडेको आश्वासन हो। सुशासनका माध्यमबाट विकास र समृद्धि हासिल गर्न सकिन्छ भन्ने विश्वास विकसित राष्ट्रहरूले प्रमाणित गरेको तथ्य हो। संविधानले समाजवाद उन्मुख शासकीय चरित्रको परिकल्पना गरेको छ। यसको अर्थ आर्थिकसामाजिक रूपान्तरण समन्यायिक हुनुपर्छ भन्ने हो। समन्यायको आदर्श कति कठिन छ भन्ने कुरा एकजना विद्वानको भनाइले प्रष्ट पार्छ। उनले भनेका छन् मानिसले आफ्नो शरीरमा घाँटीभन्दा माथि अर्थात् हेडतर्फ कपाल, छाला, मुख, आँखा, नाक, कान र घाँटीको जतन, शृंगार र आभूषणले सजाउन अत्यधिक लगानी गर्छ र सो भाग सधंै चिल्लो एवं टलक्क टल्कने गराउँछ तर आफ्नै शरीरको अर्को भाग गोडाको कुर्कुच्चा अर्थात् हिलतर्फ भने गतिलो जुत्तामोजा पनि नलगाएर चिराचिरा परेको अवस्थामा राख्छ। वास्तवमा यो विभेद अधिकांश मानिसमा देखिन्छ। यही आधारमा विद्वान प्रश्न गर्छन् आफ्नै शरीरमा त समन्याय स्थापित गर्न नसक्ने मानिसले समाजमा कसरी समन्याय गर्न सक्ला ?। नागरिक समन्यायको अनुभूति गर्न आतुर छन्। समन्यायको सम्बोधन सुशासन, विकास र समृद्धिका माध्यमबाट सम्भव छ। यसको मियो सरकारको कार्यकारी प्रमुख हो। निजमा उत्पन्न हुने राष्ट्र निर्माणको जिम्मेवारी बोधले निजका सोच, वाणी र कर्म सुशासन, विकास र समृद्धि सापेक्ष हुन्छन्। यस निमित्त प्रथमतः राजनीतिमा व्याप्त परजीवी स्वभावको अन्त गरिनु पर्छ। आशा गरौं परजीवीमुक्त राजनीति, खुसी नागरिक र सम्मानित नेता भएको सुन्दर नेपाल देख्न पाउने दिन छिट्टै आउनेछ।"
लोपोन्मुख कालानमक उपहार बन्दै विश्वभर,"लुम्बिनी : लोप हुने अवस्थामा पुगेको कालानमक जातको मसिनो धान पाहुर (उपहार)का रूपमा विभिन्न देश पुग्न थालेको छ। लुम्बिनी आउने भीआईपीदेखि पर्यटकसम्मले यो धान लगिरहेका छन्। कालानमक धान प्याकिङ गरी उपहारका रूपमा लैजान सक्ने बनाएका छौं, यसको प्रवर्द्धनमा लागेका लुम्बिनीका चन्द्र पाठक भन्छन्, भीआईपीमार्फत उपहार पठाइरहेका छौं। पर्यटकले पनि यो चामल उपहार लैजाने गरेका छन्। सार्क महासचिव इसाला रुवानालाई यही चामल उपहार दिइएको उनको भनाइ छ। महासचिव रुवाना कात्तिक २ गते लुम्बिनी आएका थिए। लुम्बिनीमा बुद्धभूमि कृषक समूहले चामल प्याकिङ गरी बिक्री गरिरहेको छ। समूहका सचिव वीरेन्द्रनाथ पाण्डे बिक्री बढ्न थालेपछि स्थानीय किसानले खेती लगाउने क्रम बढेको सुनाउँछन्। हामीले प्याकेजिङ गरी चामल बेच्ने गरेका छौं। यसको माग बढ्दै गएको छ, सचिव पाण्डे भन्छन्। पछिल्लो एक वर्षमा ३० क्विन्टल बिक्री भएको छ। प्राचीन कपिलवस्तुको मुख्य खेती मानिन्छ, कालानमक। विगतमा कपिलवस्तु, रुपन्देही तथा नवलपरासीमा यसको खेती हुन्थ्यो। तर, अनेक प्रजाति निस्किएपछि किसान छोटो समयमा धेरै उत्पादन गरेर लाभ लिनतिर लागे। त्यसो गर्दा कपिलवस्तुसहित रूपन्देहीको दक्षिणी क्षेत्रमा कालानमकको खेती शून्यप्राय: भयो। बीउ नै नपाइने चिन्ता भएपछि केही किसान फेरि जुर्मराए। यसको पुन: खेतीमा लागे। व्यावसायिक रूपमै अघि बढे। लुम्बिनी, तिलौराकोट क्षेत्रमा यसलाई बुद्ध जन्मस्थल र क्रिडास्थलको पाहुरका रूपमा बिक्री गर्न थालिएको हो। लुम्बिनीका धेरै किसानले कालानमक धान लगाउन थालेका छन्। यसलाई कपिलवस्तुको पहिचान बनाउने अभियान नै चलेको छ। यो धान बास्मतीभन्दा उत्कृष्ट मानिन्छ। यो पकाउँदा बास्नादार हुन्छ। स्वाद मिठो हुन्छ। यसले स्वास्थ्यलाई फाइदा गर्ने कृषि विज्ञ भीमनाथ शर्मा बताउँछन्। यो उत्कृष्ट धान हो, यसको स्वाद नै बेग्लै हुन्छ, शर्मा भन्छन्। लुम्बिनीमा प्याकेजिङ गरिएको चामल प्रतिकिलो ३ सय रुपैयाँमा बिक्री हुन्छ। पाठकका अनुसार प्याकेट नभएको मूल्य प्रतिकिलो २ सय ५० रुपैयाँ छ। यसको माग अहिले उपहारका रूपमा बढेको छ। ठूला होटलहरूसमेत यो चामल माग गर्छन्, उनी भन्छन्। कपिलवस्तुमा भने १ सय ५० रुपैयाँ किलोमै पाइन्छ। यसको उत्पादनमै बढी खर्च लाग्ने भएकाले मूल्य महँगो परेको जनाइएको छ। यो धान असारमा रोपेपछि मंसिरको अन्तिम साता मात्रै काट्न तयार हुन्छ। सिँचाइ पनि पर्याप्त चाहिन्छ। ६ महिनामा तयार हुने भएकाले यसमा रोग संक्रमणको जोखिम हुन्छ। अन्य धान असोजकात्तिकमा भित्र्याउँदा त्यहाँका पतेरा किरा कालानमकमा जाने र धान पोकट बनाउने समस्या हुने गरेको किसान ओरीलाल बानियाँ बताउँछन्। धान ढिलो पाक्दा तोरी र गहुँ लगाउने किसानलाई मार पर्ने गर्छ। कपिलवस्तु कृषि ज्ञान केन्द्रका प्रमुख डा रवीन्द्रनाथ चौवे पतेराले चुसेर बालामा चामल पस्नै नदिन समस्या रहेकाले यो धान उत्पादन चुनौतीपूर्ण हुने बताउँछन् । यो धान उत्पादन बढाउन कपिलवस्तुमा प्रवर्द्धनात्मक कार्यक्रम नै लागू गरिएको छ। मसिना तथा वास्नादार धान प्रवर्द्धन कार्यक्रमअन्तर्गत किसानलाई बीउ र कृषि प्रविधिमा अनुदान दिने गरिएको चौवेको भनाइ छ। उनका अनुसार यसको उत्पादन बढाएर मसिनो धान आयात प्रतिस्थापन गर्ने योजना छ। कालानमकको बोट अग्लो हुन्छ। बाला काला हुन्छन्। अग्लो बोट भएकाले ढल्ने सम्भावना बढी हुन्छ। यसको उत्पादनमा मेहनत बढी हुँदा किसान अन्य प्रजातिमा लागेको जनाइएको छ। उत्पादकत्व कम छ। कृषि विज्ञ शर्माका अनुसार अन्य धान प्रतिहेक्टर ४ मेट्रिक टन उत्पादन हुँदा यो धान डेढ मेट्रिक टन मात्रै उत्पादन हुन्छ। चामल बिक्रीमा भने किसानलाई बराबरी लाभ हुन्छ। अन्य धानको चामलको मूल्य ५० रुपैयाँदेखि ६० रुपैयाँ छ। कालानमक ५ गुणा बढी मूल्यमा बिक्री हुन्छ। लुम्बिनी सांस्कृतिक नगरपालिकाले यसको उत्पादनलाई प्रोत्साह गर्ने योजना बनाएको छ। किसानले उत्पादनका आधारमा अनुदान र सिँचाइ सुबिधामा राहत खोजिरहेका छन्। कालानमक नेपालकै रैथाने भएकाले यसको बीउ बचाउन नार्कले नै ध्यान दिनुपर्ने तर्क विज्ञ शर्माको छ। अहिले पुरानै कालानमक लोप भइसक्यो कि जस्तो छ, उनी भन्छन्, यसलाई जोगाउन नार्कले चासो दिनुपर्छ। लुम्बिनीका पर्यटन व्यवसायीले प्रोत्साहन गर्नुपर्ने माग किसानले गरेका छन्। लुम्बिनीकै उत्पादन विदेश निर्यात गर्न सके किसानलाई लाभ हुने सचिव पाण्डेको भनाइ छ। कपिलवस्तु, रुपन्देही क्षेत्रमा करिब ६ सय हेक्टरमा यसको खेती भइरहेको जनाइएको छ।"
आत्मनिर्भर क्षेत्रमा लगानी गर्नुस्,"काठमाडौं : अर्थमन्त्री जनार्दन शर्माले आत्मनिर्भर अर्थतन्त्र निर्माणमा जोड दिएका छन्। नेपाल उद्योग वाणिज्य महासंघले आयोजना गरेको नवउत्थान सम्मेलन लाई सम्बोधन गर्दै शर्माले आत्मनिर्भरको क्षेत्र पहिचान गरी लगानी गर्नुपर्ने बताए। व्यापार घाटा चुलिँदै गएकाले मोबाइल, गाडी, मोटरसाइकललगायत वस्तु उत्पादन गर्न निजी क्षेत्रको ध्यान जानुपर्ने उनले सुझाए। ऐन, कानुन, नियम, निर्देशिकाले समस्या पारेको भए भन्नुहोस्। सहजीकरण गर्न तयार छा,ैं मन्त्री शर्माले भने, देशको विकासमा बाधा पुर्याउने जुनसुकै कानुन संशोधन गर्छौँ। निजी क्षेत्रलाई समस्या परेका नीति संशोधन गर्न सरकार तयार रहेको उनको भनाइ थियो। अर्थतन्त्रमा केही सकारात्मक प्रभाव सुरु भए पनि कोभिड१९ को त्रास कायमै रहेकाले सरकारको सहयोग आवश्यक रहेको उनको भनाइ थियो। महासंघका वरिष्ठ उपाध्यक्ष चन्द्रप्रसाद ढकालले सहज नीति निर्माण भए आन्तरिक लगानी बढ्ने विश्वास व्यक्त गरे।"
प्रदेशको नाम राख्न नसक्दा लाजै भयो,"जनकपुरधाम : प्रदेश २ मा सरकार गठन भएको चार वर्ष पुग्यो। तर, अहिलेसम्म न प्रदेशको नामाकरण भयो, न राजधानीकै टुंगो लाग्यो। मधेसवादी दलको सरकार हुँदा राजधानी जनकपुर बनाउन सहमति भएको थियो। तर, नाम मधेस प्रदेश राख्ने विषयमा मत मिल्न नसकेपछि निकास निस्केन। अहिले चारै दल जनता समाजवादी पार्टी नेपाल, नेपाली कांग्रेस, माओवादी केन्द्र र नेकपा एस सरकारमा रहेकाले नाम र राजधानीको टुंगो लगाउन चौतर्फी दबाब छ। बुधबार प्रदेशसभाको आठौं अधिवेशनको पहिलो बैठकमा नाम र राजधानीकै विषयले प्राथकिता पायो। अधिवेशनमा मुख्यमन्त्री लालबाबु राउतले आफूहरूलाई २ नम्बरी प्रदेशवासी भन्दा धेरै घोच्ने र नराम्रो लाग्ने गरेको बताए। प्रदेशको नाम र राजधानीको टुंगो आफ्नै ढिलासुस्तीले लाग्न नसकेको स्वीकारे। हामीले प्रदेशसभा गठन भएलगत्तै टुंग्याउनुपर्ने यी विषयहरू हालसम्म पनि निकास पाउन नसक्नु मेरै ढिलासुस्तीको कारणले हो, मुख्यमन्त्री राउतले भने । राजधानीको टुंगो नलाग्दा प्रदेश सरकारले बनाउनुपर्ने थुपै्र प्रादेशिक संरचनाहरू निर्माण गर्न नसकिएको हुँदा यी विषयलाई निकास दिनका लागि सबै पक्ष एक हुन राउतले आग्रह पनि गरे। प्रतिपक्षी दल लोकतान्त्रिक समाजवादी पार्टीका नेता जितेन्द्र सोनलले यस अधिवेशनमै नाम र राजधानी तय होस् भन्नका लागि अठोट लिनैपर्ने बताए।"
यस्ता होउन् सामुदायिक भवन,"प्रदेश सरकारले प्रत्येक स्थानीय तहमा उपस्थिति जनाउने एउटा उत्तम उपाय सामुदायिक भवन निर्माण हो। जाती, भाषा, धर्म, संस्कृति र वर्गमा बिबिधता रहेको नेपाली समाजलाई भावनात्मक रुपमा संगठित र एकताबद्ध बनाइराख्न, राजनीतिक रुपमा बिभाजित नेपाली समाजलाई एकताबद्ध गराउन, अभाव र दबाबका कारणले बढन सक्ने निराशा र कुण्ठालाई उत्साहमा परिणत गराउन, प्राकृतिक विपदमा सहयोग आदान प्रदान गराउन, बृद्ध बृद्धाहरुलाई अनुभव आदान प्रदान गराउने वातावरण बनाउन नेपालका प्रत्येक स्थानीय तहमा एक वा एक भन्दा बढी सामुदायिक भवनको आवश्यकताबोध हुन थालेको छ । नेपालमा जेठदेखि असोजसम्म बाढी, पहिरो र डुबान हुन्छ। कात्तिकदेखि फागुनसम्म शीतलहर चल्छ। हिमपात र चैतदेखि जेठसम्म हावाहुरी, असिना पानी, चट्याङ, खडेरीजन्य विपद््का परिघटना नियमितजस्तै हुन्छन्। त्यसबाहेक कोभिड१९ जस्ता बेलाबखत आउने महामारीसँग सामूहिक रूपमा जुध्न पनि यस्ता सामुदायिक भवन उत्तिकै आवश्यक हुन्छन्। नेपाल भूकम्पीय जोखिममा रहेको मुलुक हो। विश्वमा सबैभन्दा धेरै भूकम्प जाने तिब्बतसँग सीमा जोडिएको छ बागमती प्रदेश। यसका लागि भूकम्पीय जोखिमसँग जुध्ने योजना झनै बढी आवश्यक हुन्छ। भारत र चीनको मध्य भागमा रहेको नेपाल वातावरण प्रदूषणका कारण आउने विपद्का परिघटनाको सामना धेरै गर्नुपर्ने हुन्छ। जुनसुकै विपद्मा तत्काल सूचना पाउँदा जनधनको क्षति कम गराउन सकिन्छ। इन्टरनेट र सूचना प्रविधिले कुनै पनि सूचनालाई क्षणभरमा फराकिलो समुदायमा पुर्याउन मद्दत गर्छ। विपद् आएपछि, उद्धार, राहत र पुनस्र्थापनाको योजना बनाउन थाल्नुभन्दा पहिले नै विपद्सँग सामना गर्न सक्ने भरपर्दा संरचना निर्माण गर्नु उत्तम हुन्छ। यस्तै, योजना र कार्यक्रमलाई तयारी अवस्थामा राख्नुपर्ने बाध्यता नेपालमा सिर्जना हुँदै गएको छ। बाढी, पहिरो, हुरीबतास, भूकम्प, खडेरी, चट्याङ र डुबानजस्ता समस्या नेपालमा बर्सेनि भोगिने विपद्का परिघटना हुन्। त्यस्तो विपद्का परिघटना निम्त्याउन विश्व तापमानमा आएको निरन्तरको वृद्धि, बिग्रिँदो वातावरण र बढ्दो जलवायु परिवर्तनको असरले योगदान पुर्याइरहेका छन्। त्यसैले नेपालमा जुनसुकै बेला जहाँसुकै विपद्का घटना हुन सक्छन्। ती विपद्का परिघटनाको सामना गर्न प्रत्येक स्थानीय तहमा भूकम्प र चट्याङ प्रतिरोधी सामुदायिक भवन निर्माण र सञ्चालन अनिवार्य बन्दै गएको छ। एउटा विपद् नसकिँदै अर्को विपद्को सामना गर्नुपर्ने परिघटना नेपालमा दोहोरिने क्रम आगामी दिनमा बढ्दै जानेछ। स्थानीय, प्रदेश वा संघीय सरकारको एकल प्रयासले मात्रै विपद्को सामना गर्न सकिँदैन। तीनवटै तहका सरकारको उत्तिकै समन्वयकारी भूमिका महत्त्वपूर्ण हुने भएकाले नै संविधानमा विपद्लाई साझा अधिकारको सूचीमा राखिएको हो। सामुदायिक भवन निर्माण गर्नुभन्दा पहिले त्यसलाई उपयोग गर्ने नीति, योजना र कार्यक्रम पनि सँगसँगै बनाउनु पर्छ। विपद्का बेला बिचल्लीमा परेका नागरिकलाई सुरक्षित गराउने आश्रयस्थल हुने सामुदायिक भवनलाई दीर्घकालीन रूपमा सञ्चालन गर्ने नीति, योजना र कार्यक्रम चाहिन्छ। विपद्का बेला प्रयोग गर्न मिल्ने गरी आवश्यक सामग्री सामुदायिक भवनमा राखिनु पर्छ। सरकारले खरिद गरेका आपत्कालीन सामग्री असुरक्षित रूपमा एक ठाउँमा भण्डारण गरेर राख्नुको सट्टा विकेन्द्रित गर्नुपर्छ। मुलुकभरका सामुदायिक भवनमा सुरक्षित राखिनु पर्छ। एक ठाउँको सामान नपुगेको अवस्थामा अर्को स्थानमा रहेका सामग्री तत्कालै पुर्याउन सहज पनि हुनेछ। प्राकृतिक विपत्मा परेका नागरिकलाई सामुदायिक भवनमा राखेर सुरक्षित गराउँदा उनीहरूका लागि सरकारी तथा गैरसरकारी निकायबाट हुने सहयोग छिटो र सहज रूपमा उपलब्ध गराउन सकिन्छ। कसैले पनि खान नपाएको, सरकारी संरक्षण नपाएको र बिचल्लीमा परेको गुनासो गर्नुपर्ने अवस्था सिर्जना हुने छैन। उपलब्ध साधन स्रोतलाई सामूहिक रूपमा वितरण गरी उपभोग गर्ने सकारात्मक सोच र चिन्तनको विकास गराउन सामुदायिक भवनको भूमिका महत्त्वपूर्ण हुनेछ। आश्रयस्थलमा बस्ने नागरिकलाई आवश्यकता अनुसार मनोवैज्ञानिक परामर्श दिन सकिनेछ। त्यो सामुदायिक भवनमा गाउँको समस्या पहिचान गर्न, ती समस्या सम्बोधन गराउन तत्कालीन, मध्यकालीन र दीर्घकालीन योजना बनाउन सहज हुनेछ। गाउँका तथ्यतथ्यांक संकलन गर्न सामुदायिक भवन एउटा माध्यम हुन सक्छ। विपद्पछिको पुनस्र्थापनालाई व्यवस्थित बनाउने योजना नागरिक सहभागितामा बनाउन सहज हुनेछ। सूचना त्यतिबेला शक्तिमा परिणत हुन्छ, जतिबेला त्यो सूचनाको उपयोग हुन्छ। जुनसुकै विपद्मा तत्काल सूचना पाउँदा जनधनको क्षति कम गराउन सकिन्छ। इन्टरनेट र सूचना प्रविधिले कुनै पनि सूचनालाई क्षणभरमा फराकिलो समुदायमा पुर्याउन मद्दत गर्छ। जल तथा मौसम विज्ञान विभागसँग हुने सम्भावित वर्षा, सुक्खा, बाढीका सूचना, भूगर्भ विभागसँग हुने भूकम्प र जमिनको अध्ययन गरिएका सूचना, पहिरोको सम्भावित सूचना सामुदायिक भवनमा तत्काल पुग्न सक्ने संयन्त्रको विकास गर्नु पर्छ। सामुदायिक भवनमा पुगेका सूचना वडा कार्यालय, प्रहरी, स्वास्थ्यचौकी, विद्यालय, आमा समूह, गुठी, सामुदायिक समूहमार्फत नागरिकसम्म पुग्ने संयन्त्र बनाउनु पर्छ। फोन, एसएमएस, सामाजिक सञ्जालको प्रयोग, स्थानीय रेडियो, माइकिङ अन्य परम्परागत सञ्चारका साधन प्रयोग गरी सूचना सबै नागरिकले थाहा पाउने गराउन सकिन्छ। सिन्धुपाल्चोकको हेलम्बुस्थित भ्रेमाथाङमा पहिरो खसेर माथिल्लो तटीय क्षेत्रमा लेदो बाढी आउन थालेको सूचना मेलम्ची क्षेत्रमा फोन र सामाजिक सञ्जालमार्फत तत्काल वितरण हुन सक्यो। त्यसले गर्दा तल्लो तटीय क्षेत्रका नागरिकलाई सुरक्षित गराउन सकिएको दृष्टान्त हाम्रा सामु छन्। सूचना पाएपछि आफू बाँच्ने र अरूलाई बचाउने कार्यमा नागरिक आफैं सक्रिय हुन्छन्। तत्कालै आफूलाई सामूहिक जीवनमा रूपान्तरण गराउन सक्छन् नेपाली नागरिक। २०७२ को भूकम्पका बेला त्यो दृष्टान्त प्रस्तुत भएको छ। ती सामुदायिक भवनमा इन्टरनेटको पहुँचसहित सूचना केन्द्र हुनुपर्छ। स्थानीय, प्रादेशिक र संघीय सरकारका नीति, योजना, कार्यक्रमका आधिकारिक सूचना त्यहाँ उपलब्ध गराउने संयन्त्र बनाउनु पर्छ। नागरिकले तीनवटै तहका सरकारबाट प्राप्त गर्न सक्ने सुविधाको बारेमा जानकारी गराउन सक्ने कर्मचारी त्यो सामुदायिक भवनमा हुनुपर्छ। सिक्न चाहनेका लागि कहाँ कस्ता विषयका सिकाइ वा पढाइ कहाँ हुनेछ भन्ने प्रश्नको उत्तर खोज्न नागरिक सामुदायिक भवनमा जान सक्छन्। आफैं स्वरोजगारमूलक हुन चाहनेका लागि तीनवटै तहका सरकारले दिने अनुदान, सहुलियत ऋण वा अन्य सहयोग के कस्ता छन् ? ती जानकारी त्यहीं सामुदायिक भवनबाट उपलब्ध गराउनु पर्छ। नागरिकता बनाउने, जग्गा किनबेच गर्ने, सेयर कारोबार गर्ने, रोजगारी खोज्नेहरूलाई सामुदायिक भवनको सूचना केन्द्रले सहजीकरण गरिदिन सक्छ। सेवाप्रवाह गर्न चाहने निकायले आफ्नो शिविर त्यहीं सामुदायिक भवनमा लैजान सक्छ। रोजगारदाताका लागि आवश्यक जनशक्तिका बारेमा त्यो सामुदायिक भवनमा रहेको सूचना केन्द्रलाई जानकारी गराउनेछ। त्यहाँ रोजगारदाताले खोजेजस्ता जनशक्ति उत्पादन गर्ने वा उत्पादन गर्न पठाइएको जनशक्तिको विवरण राखिनु पर्छ। त्यो सामुदायिक भवन रोजगारदाता र रोजगारी खोज्नेबीचको पुल हुन सक्छ। आफूलाई उद्यमशील बनाउन चाहने नागरिकका लागि सामुदायिक भवनले रूपान्तरणकारी भूमिका निर्वाह गर्न सक्छ। त्यो सामुदायिक भवन सरकार र नागरिकका बीचको दूरी घटाउने र दुवैलाई नजिकमा ल्याउने गतिलो स्थान बन्न सक्छ। संघ, प्रदेश र स्थानीय सरकारले आफ्ना नागरिकसँग नजिकबाट अन्तत्र्रिया गर्न पाउनेछन्। आफू जतिसुकै विकट ठाउँमा रहे पनि नागरिकले सरकारबाट टाढा रहेको महसुस गर्नु पर्ने छैन। सामुदायिक भवन निर्माण गरिने ठाउँ अलिक फराकिलो जमिनमा हुनुपर्छ। जहाँ सातामा एक दिन हाटबजार सञ्चालन गराउन सकिन्छ। त्यो हाटबजारमा तीनवटै सरकारका प्रतिनिधिले अनुगमन गर्ने व्यवस्था मिलाउन सक्छन्। नागरिकले स्थानीय तहमा उत्पादन गरेका सबै प्रकारका खाद्य तथा गैरखाद्य सामग्रीको अवलोकन त्यहीं हुन सक्छ। तीमध्ये उत्कृष्ट उत्पादनलाई प्रोत्साहन स्वरूप पुरस्कार गर्ने व्यवस्था तीनवटै तहका सरकारले मिलाउन सक्छन्। सरकारले पनि मल, बिउ र सम्बन्धित स्थानका नागरिकका लागि आवश्यक ज्ञान, सीप र योजना त्यो हाटबजारमा लिएर जान सक्छन्। उत्पादनमा क्रियाशील नागरिकलाई गर्नुपर्ने आवश्यक सहयोगका बारेमा सरकारले प्रत्यक्ष थाहा पाउनेछ। नागरिकले पनि सरकारसँग प्रत्यक्ष अन्तक्र्रिया गरी आफूलाई परेको अप्ठ्यारोका बारेमा जानकारी गराउन सक्नेछन्। त्यहाँ वस्तु विनिमय मात्र हुने छैन, विचार आदानप्रदान पनि हुनेछ। त्यसैले विकटतालाई सुगमतामा बदल्ने भरपर्दो माध्यम सामुदायिक भवन र यसअन्तर्गत सञ्चालित कार्यक्रम हुनेछन्। नागरिकलाई निराश हुनबाट जोगाई, प्रोत्साहित बनाइराख्ने, उनीहरूको सुखदुःखको साथी बन्ने र बनाउने कार्यक्रम प्रदेश सरकारले सञ्चालन गर्न सक्छ। किनकि संघीय र स्थानीय सरकार आफ्ना नियमित काममा नै व्यस्त हुन्छन्। प्रदेश सरकारले प्रत्येक स्थानीय तहमा उपस्थिति जनाउने एउटा उत्तम उपाय सामुदायिक भवन निर्माण हो। त्यो भवनलाई चलायमान बनाउने विभिन्न कार्यक्रम सञ्चालन गर्ने हुन सक्छ। स्थानीय र संघीय सरकारलाई समन्वय गर्न सक्ने निकाय प्रदेश सरकार हुन सक्छ। स्थानीय, प्रादेशिक र संघीय सरकारका नयाँ योजना र कार्यक्रम लगेर नागरिकलाई बुझाउने स्थान पनि सामुदायिक भवन नै हुनेछ। सरकारी नीति, योजना र कार्यक्रमका बारेमा नागरिकका पृष्ठपोषण लिन सकिनेछ। यस्ता सामुदायिक भवनमा हुने सरकारी योजनामा नागरिकको सहभागिता भेटिनेछ। नागरिकले ती योजना र कार्यक्रममा अपनत्व महसुस गर्नेछन्। प्रत्येक प्रदेशमा आन्तरिक मामिला तथा कानुन मन्त्रालयअन्तर्गत विपद् हेर्ने शाखा छ। तर त्यो शाखा गतिशील छैन। त्यही शाखालाई गतिशील बनाई सामुदायिक भवन निर्माण र सञ्चालनको तहमा पुर्याउन सकिन्छ। संघ, प्रदेश र स्थानीय तहको महत्त्वपूर्ण निकायको रूपमा सामुदायिक भवनलाई सञ्चालन गर्न सक्दा प्रदेशको संरचनाप्रति अहिले रहेको गुनासो घटाउन सकिनेछ। प्रदेश सरकारले गर्ने कामले संघीयताको अनुभूति दिलाउनेछ।"
विकासमा सन्तुष्टिको मापन,"विकास कस्तो हुँदोरहेछ भन्ने काठमाडौंको सहरमा प्रवेश गरेपछि गाउँले मैले थाहा पाउनु नौलो रहेन। विकसित भनिएका मुलुकहरूमा कस्ता विकास हुँदा रहेछन् ? देशविदेश घुमेर आउनेहरूबाट कथा सुन्न र किताबमा पढेर केही जानकारी लिनेबाहेक अर्को माध्यम थिएन। यद्यपि मेरो जीवनको कौतुहल नेपाल प्रहरीको सेवामा प्रवेश गरेपश्चात् विभिन्न तालिम एवं संयुक्त राष्ट्रसंघीय मिसनमा खटिँदा थाहा पाएँ। विकसित भनिएका युरोप र अफ्रिकी मुलुकहरू घुमेपछि विकासका अनेक स्वरूप देख्न पाएँ। संयुक्त राष्ट्रसंघको आह्वानमा विश्वका विभिन्न राष्ट्रमा शान्ति स्थापना कार्यका लागि नेपालबाट नेपाली सेनाको सहभागिता रहँदै आएको छ। नेपाल प्रहरीबाट पनि सहभागिता सुरु नभएको भए सायद मेरा सपना अधुरै हुने थिए होलान्। सेवामा रहँदा विभिन्न व्यावसायिक तालिमलगायत तोकिएका जिम्मेवारी सम्पादनका सिलसिलामा आम नेपाली दाजुभाइ, दिदीबहिनीले वैदेशिक रोजगारका लागि विभिन्न देशलाई गन्तव्य बनाए। जसमध्ये मलेसिया, कतार, दुबईलगायत हाम्रा राजनेताहरूले यो बनाउँछु र त्यो बनाउँछु भनी भाषणहरूमा बोल्ने गरेका सिंगापुर र स्विट्जरल्यान्डसमेत घुम्ने र हेर्ने सौभाग्य मिल्यो। ती देशहरूमा भएगरेका विकासलाई हेर्न, देख्न र अनुभूति गर्ने अवसर मिल्यो। विकास र सुशासन अन्तरसम्बन्धित भएकाले सुशासनबिना अपेक्षित विकासको कल्पना गर्न सकिँदैन। त्यसैले सुशासनलाई विकासको आधारभूत तत्तवका रूपमा लिन सकिन्छ। समुद्रका बीचमा होटल ठडिएका छन्। मरुभूभि बालुवाको थुप्रोमा हरियाली छाएको छ। जताततै चौडा सडकहरू, गगनचुम्बी महलहरू, व्यवस्थित कृषि क्षेत्र, सरसफाइ उस्तै। झलमल बिजुली बलिरहेका छन्, लोडसेडिङ टर्च बालेर खोज्नुपर्छ ती देशमा। बाटोघाटो र बिजुलीले होला, के गाउँ, के सहर छुट्ट्याउन सहज छैन। छुट्टिएको छ त व्यापारिक क्षेत्र, आवासीय क्षेत्र, औद्योगिक क्षेत्र र कृषि क्षेत्रजस्ता विषयगत क्षेत्रका रूपमा छुट्ट्याइएका छन्। एक व्यक्तिलाई अर्को व्यक्तिसँग गफ गरेर बसिरहने फुर्सद छैन, सबै व्यस्त छन्। परिवारका सदस्यहरूको समेत साप्ताहिक बिदामा मात्र भेट हुन्छ। जीवनलाई घडीको सुईसँगै कुदाइरहेको पाएँ। तथापि ती विकसित भनिएका मुलुकहरूमा पनि आफूलाई सहज महसुस गर्न सकिनँ। मेरो आवश्यकता रोजाइ र रुचिका धेरै वस्तु तथा सेवाहरूमा अभाव महसुस गरें। कताकता सोच्न थालें, के यही हो त विकास ? यस्तो विकसित मुलुकमा पनि किन रोजे जस्तो र खोजे जस्तो सेवा पाइरहेको छैन ? आफ्नै स्वादका प्राकृतिक सौन्दर्य, सांस्कृतिक वातावरणसहितका भौतिक संरचनाहरू र आध्यात्मिक तथा मानसिक सन्तुष्टि खोज्न थालें। जताततै झिलिमिली छ, सवारी साधनहरू चिल्ला सडकमा कुदिरहेका छन्। गगनचुम्बी महलहरूमा ठूलाठूला विकासका कार्ययोजनाहरू बनिरहेका छन्। आफूले काम गर्न नभ्याएर हो या तल्लो स्तरका काममा आफूलाई राख्न नचाहेर हो, अन्य मुलुकबाट कामदार ल्याएर काम गराएकै छन्। बेफुर्सदी रूपमा सबै व्यस्त देखिन्छन्। आर्थिक सबलतामा गाँसिएको विलासी कंक्रिट सहरहरूमा सबै रमाएका छन्। तर म किन रमाउन सकिनँ ! सायद म हुर्किएको माटो अनि मेरो रोजाइ र रुचि फरक भएर पो हो कि ! माटोको मिठास मिसिएको प्राकृतिक सौन्दर्यलाई विकासका नाममा अतिक्रमण भएको समेत पाएँ। हुन सक्छ, त्यहाँको भौगलिक बनावट र परिवेशको माग थियो होला। त्यसैले त त्यहाँका नागरिक सुखी र सन्तुष्ट नै देखिएका छन्। म त बाहिरबाट रमाइलो हेर्न गएको पर्यटक। आफूले जे देखेर हुर्किएँ, जे चाखेर जीवनका वसन्त पार गर्दै आएँ, त्यही खोज्नु मेरा लागि अनौठो थिएन। सबै मानिसहरूको समृद्धि र सन्तुष्टि एउटै विषयसँग जोडिएको हुँदैन। विकसित भनिएका मुलुकहरूका जनतामा पनि गरिबी नदेखिएको होइन, तर गरिबीभित्र समृद्धि र सन्तुष्टि खोजिरहेको देखिन्थ्यो। फरकफरक सामाजिक रहनसहन, फरकफरक वातावरण, फरकफरक भौगोलिक परिवेशमा जिउँदै आएका मानिसका रुचि र रोजाइ फरकफरक हुनु अस्वाभाविक पनि होइन। म रमाउन नसक्नु नितान्त व्यक्तिगत कुरा होला। तर, जुन गतिमा विकासका पूर्वाधारहरूले उडान भरिरहेका थिए वास्तवमा मनन्योग्य थिए। जनताका चाहना र आवश्यकता अनुरूप कोरिएका योजनाहरू सार्थक देखिन्थे। विकासभित्र गरिबी पनि थियो तर शिक्षाले ढाकेर चेतनाले माझिएर होला, जनतामा पोखिएको सन्तुष्टि स्पष्ट देखिन्थ्यो। आर्थिक विकासको नजरले हेर्दा उच्च, मध्यम र निम्न वर्गका व्यक्तिहरू त्यहाँ पनि नभएका होइनन्। शिक्षा, स्वास्थ्य र रोजगारमा सरकारले दिएका योजनाहरूमा नागरिकको सहभागिता र सकारात्मक सोचले मुलुकको कुल गार्हस्थ्य उत्पादन र प्रतिव्यक्ति आयलाई बढाएको थियो। राज्यले ल्याएका विकासका योजनाहरूमा मितव्ययिता, पारदर्शिता, जवाफदेहिता, विधिको शासन, प्रभावकारिता, उत्तरदायित्वसँगै नागरिकको जनसहभागिताले गर्दा विकासले समृद्धिलाई साकार रूप दिएको थियो। विकास भनेको के हो ? विकासको सर्वमान्य परिभाषा त छैन। परिवर्तनशील समाज र मानिसका आवश्यकता र परिस्थितिअनुसार विकासको मान्यतामा पनि फेरबदल आइरहन्छ। समाजमा आइरहने फेरबदलमा मानिसले चाहना, इच्छा र रुचिअनुसारका सेवा र वस्तुहरूलाई छनोट गर्न पाउने अवसरले सामाजिक जीवनमा देखिने सकारात्मक परिवर्तन नै विकास हो भनेर बुझ्न सकिन्छ। यो सापेक्षित अवस्था हो र निरन्तर चलिरहने प्रक्रिया पनि हो। सामान्यतया विकासलाई मानिसले भौतिक संरचना निर्माणसँग मात्र दाँज्ने गरेको पाइन्छ। सबै प्रकारका विभेदको अन्त्य गरी मानिसको सहज जीवनयापन, न्यूनतम गुणस्तरीय जीवनको सुनिश्चितता सहितको भौतिक तथा आध्यात्मिक एवं मानसिक सम्पन्नता दिलाउने प्रक्रियाको रूपमा विकासलाई लिन सकिन्छ। सरकारले बाटो, पुल, बिजुली, विद्यालय, विश्वविद्यालयलगायतका संरचना बनाउँदैमा मात्र पनि पुग्दैन। सकारात्मक परिवर्तनको औचित्य पुष्टि पनि हुन सक्नुपर्छ। वस्तु र सेवाहरूको रोजाइ व्यक्तिको आर्थिक तथा सामाजिक हैसियतमा भर पर्छ। विकासलाई एउटै क्षेत्रमा मात्र केन्द्रित गरेर हेर्दा गलत हुन्छ। समावेशी क्षेत्रमा बहुआयामिक तवरले विस्तार गर्न सक्नुपर्छ। सामाजिक आवश्यकतालाई पहिचान गरी शिक्षालगायतका सीप विकाससँग सम्बन्धित कार्यक्रमबाट समाजलाई रूपान्तरण गर्न सकिन्छ। विकास भनेको प्राकृतिक स्रोतलाई सांस्कृतिक स्रोतमा बदल्ने प्रक्रिया पनि हो। मानिसले विकासलाई साधारणतया आर्थिक वृद्धिको पक्षसँग हेर्ने, दाँज्ने र समाहित गर्ने गरेको पाइन्छ। यो एउटा परम्परागत रूपमा चल्दै आएको सोच तथा अवधारणा पनि हो। कुनै एउटा कोणबाट मात्र विकासलाई हेरिनु हुँदैन। अर्थशास्त्रीय अवधारणाले विकास भन्नाले कुल गार्हस्थ्य उत्पादन र प्रतिव्यक्ति आयमा वृद्धिलाई विकास भन्ने गरेको पाइन्छ। समाजशास्त्रीय अवधारणाले आर्थिक वृद्धिसँगै सामाजिक विकास हुनुपर्ने अपरिहार्य आवश्यकतालाई जोड दिएको पाइन्छ। अर्थशास्त्रका पिता एडम स्मिथको खुला अर्थतन्त्रीय अवधारणाले पनि आर्थिक समुन्नतिलाई नै विकासको मूल आधार बनाएको पाइन्छ। समयको मागअनुसार विकासका रूपरेखाहरू परिवर्तन हुँदै जान्छन्। एउटा परिस्थितिबाट अर्को विशेषतामा रूपान्तरण हुने प्रक्रिया हो विकास। यसमा आर्थिक, सामाजिक, सांस्कृतिक, भाषिक, बौद्धिक, मनोवैज्ञानिक, भौतिक पूर्वाधारजस्ता विविध पक्ष अन्तरनिहित भएको हुन्छ। अक्टोबर क्रान्तिपछिको सोभियत संघबाट सन् १९२८ मा थालनी भएको सोभियत मोडेल होस् या दोस्रो विश्वयुद्धपछि तहसनहस भएको युरोपेली मुलुकहरूले मार्सल प्लान को उपमा दिएर सन् १९४८ देखि सुरु गरेको विकास, सबै विकासकै क्रान्तिहरू हुन्। वास्तवमा यी सबै विकासका लागि नै थिए। कुनै पनि मुलुकको विकासका क्रान्तिहरूमा त्यस मुलुकको राजनीतिक र प्रशासनिक शासकीय व्यवस्थाले महत्त्वपूर्ण भूमिका खेलेको हुन्छ। सुशासनबिना विकास अधुरो हुन्छ भन्दा अत्युक्ति नहोला। असल शासनका आधारभूत मान्यताहरूलाई आत्मसात गरी, जनताले पाउने सेवा सुविधा छिटो, छरितो र कम खर्चिलो ढंगबाट प्रत्येक नागरिकले पाउने अवस्थाको सिर्जना हुन्छ। नागरिक अधिकारलाई व्यवहारमा रूपान्तरण गर्ने शासकीय विधिलाई सुशासन भनेर बुझ्न सकिन्छ। विकास र सुशासन एकापसमा अन्तरसम्बन्धित भएकाले सुशासनबिना अपेक्षित विकासको कल्पना गर्न सकिँदैन। त्यसैले सुशासनलाई विकासको आधारभूत तत्त्वका रूपमा लिन सकिन्छ। नेपालमा पनि मुलुकको समष्टिगत विकासको प्रक्रियामा समाजका सबै क्षेत्र, वर्ग एवं समुदायको सक्रिय सहभागिता र पहुँच पुर्याई समतामूलक समाज निर्माण गर्न नेपाल सरकार योजनामा लाग्यो। आर्थिक र सामाजिक विकासका क्रियाकलापलाई योजनाबद्ध रूपबाट अगाडि बढाउने कार्य हेतुले २०१३ सालमा राष्ट्रिय योजना आयोगको गठन गरी कार्य सुरु भयो। पञ्चवर्षीय योजना सुरुआत भएको पनि ६५ वसन्त पार भइसकेको छ। चरणबद्ध रूपमा योजनाहरू नबनेका पनि होइनन्। प्रभावकारी बनाउन शक्ति पृथकीकरण एवं विकेन्द्रीकरण समेतका अवधारणाहरू अवलम्बन नगरिएको पनि होइन। लोकतान्त्रिक पद्धतिसँगै फेरिएका पात्रहरूबाट फरकफरक ढंगबाट धेरै अभ्यास भएका पनि छन्। योजनाहरू बनेकै छन्। नक्साहरू कोरिएकै छन्। शिलान्यासहरू भएकै छन्। योजनाहरूका नाममा राज्यको ढुकुटी रित्तिएकै छ। यद्यपि अपेक्षाकृत रूपमा विकास प्रक्रिया सञ्चालन हुन सकेको छैन। सकारात्मक सोचको अभावमा सुशासन स्थापित हुन सक्दैन। सुशासनको अभावमा विकासको कल्पना गरिनु सपनाहरू मात्र हुन् भन्दा अत्युक्ति नहोला। डा महाथिर बिन मोहम्मदको नेतृत्वमा मलेसियाले पश्चिमी संसार र विश्व बैंकले अघि सारेको संरचनागत समायोजन कार्यक्रममा सहभागी भएन। बरु आफ्नै किसिमको स्वतन्त्र मोडल तय गरेर राष्ट्रिय विकासको रणनीति अगाडि बढाएको थियो। सिंगापुर र मलेसियाले एसियाली मूल्यमान्यतासहितको पुँजीवादी विकासका पक्षमा वकालत गरे। आफ्नो आवश्यकता र परिवेशलाई अध्ययन गरेर योजना कार्यान्वयनमा पाइला पनि चाले। जसले मलेसिया र सिंगापुरलाई एउटा लक्ष्यमा पुग्न सहज बनाइदियो। अन्धाधुन्ध रूपमा अनुसरण गर्दै अनुमानका भरमा हामफालेका एसिया र अफ्रिकाका धेरै मुलुकको अवस्था छर्लंग छ। कुनै पनि मुलुकको विकास रणनीति आफ्नो परिवेश वा भूराजनीतिका साथै आफ्नो ऐतिहासिक, भौगोलिक, प्राकृतिक तथा मानवस्रोतको अवस्था पहिल्याएर मौलिक ढंगले तयार पारिनुपर्छ। अमेरिकामा राम्रो फलेको असल धानको बीउ अर्को मुलुकको माटोलाई सुहाउँदो नहुन पनि सक्छ।"
परजीवीमुक्त राजनीति,"राजनीति परजीवी हुँदा नेतामा सत्ताको लोभ र मोह प्रबल हुन्छ। फलस्वरूप, स्वार्थ मिल्नेहरूसँग बस्ने आदत बस्छ। लोकतन्त्रले नेताको खोजी गर्छ, विकास गर्छ र जिम्मेवारी सम्पादनको अवसर दिन्छ। नेता सत्ता चलाउने हैसियतमा पुग्ने अवस्था लोकतन्त्रमा जति आदर्श तरिकाले सम्भव छ, त्यति अन्य तरिकाले छैन। नेताको सोच, वाणी र कर्मको वास्तविक परीक्षण सत्ता सम्हाल्न पुगेपछि यकिन हुन्छ। लोकतन्त्रका साधक राजनीतिक दलहरू हुन्। राजनीतिक दलहरूले विभिन्न तहका संगठन निर्माण गरेर नेतृत्वको विकास गर्दै अघि बढ्ने गर्छन्। सरकारको नेतृत्वका लागि आवधिक रूपमा आयोजना हुने निर्वाचनमा सहभागी हुने र प्रतिस्पर्धा जितेर सत्ता सम्हाल्ने हैसियतमा पुग्ने सुन्दर अवसर लोकतान्त्रिक प्रणालीले नै राजनीतिक दलहरूलाई प्रदान गर्छ। विचार, सिद्धान्त र नीतिले राजनीतिलाई जीवन्त बनाउँछ। नेताको अनवरत साधनाले विचार, सिद्धान्त र नीतिको प्रभाव नागरिक तहसम्म विस्तार हुन्छ। दलका नेता तथा कार्यकर्ताको साझा प्रयत्नले राजनीति पल्लवित र पुष्पित हुन्छ। नेताको दूरदृष्टि, निर्णय क्षमता र कार्यसम्पादन स्तरले राजनीतिक दलको साख निर्धारण हुन्छ। नेपालको राजनीतिको स्वभाव अलि फरक तरिकाको छ। राजनीतिक क्रियाकलाप दलभित्रको अभ्यासमा मात्र सीमित भएको पाइँदैन। शिक्षक, विद्यार्थी, कर्मचारी, व्यवसायी, कलाकार जताततै दलगत पक्षधरता जनिने गरी संगठन बनाइएका छन्। हिन्दू दर्शनमा ब्रह्माजीलाई सृष्टिकर्ता, विष्णुलाई पालनकर्ता र महेशलाई संहारकर्ताको रूपमा अथ्र्याइन्छ। नेपालको राजनीतिका सृष्टिकर्ता शिक्षक, पालनकर्ता कर्मचारी र संहारकर्ताको रूपमा जनता छन् भन्दा अत्युक्ति नहोला। त्यसैले यहाँको परिवेशमा राजनीति परजीवी भएको छ। यही कारण शासन व्यवस्थामा निष्पक्षता र तटस्थता खोक्रो भएको छ। नेपालको राजनीतिका सृष्टिकर्ता शिक्षक, पालनकर्ता कर्मचारी र संहारकर्ताको रूपमा जनता छन्भन्दा अत्युक्ति नहोला। त्यसैले यहाँको परिवेशमा राजनीति परजीवी भएको छ। राजनीति परजीवी हुँदा नेतामा सत्ताको लोभ र मोह प्रबल हुन्छ। फलस्वरूप स्वार्थ मिल्नेहरूसँग बस्ने आदत बस्छ। अहिले राजनीति त्यस्तै गरी चलेको प्रतीत हुुन्छ। देशका सामु सहस्राब्दी विकास लक्ष्य पूरा गर्ने, सन् २०२६ सम्म विकासशील देशको हैसियत प्राप्त गर्ने, जनताको जीवनस्तरमा गुणात्मक परिवर्तन ल्याउनेजस्ता गहन जिम्मेवारी छन्। असल नेताको अगुवाइमा यस्ता जिम्मेवारी पूरा गर्न सकिन्छ। असल नेताको सन्दर्भ उल्लेख गरिरहँदा असल नेताको परीक्षण नतिजाले दिने हो। दलहरू स्वार्थ प्रेरित भएर टुटफुट हुने घटनाले गर्दा राजनीतिका नायकहरूमा असलपनको कमी भएको आभास हुन्छ। सत्ता प्राप्तिका लागि विचार, सिद्धान्त र नीतिमा सजिलोसँग सम्झौता गरिहाल्ने बानीले पनि नेताको वैचारिक अडान साह्रै हलुंगो भएको प्रतीत हुन्छ। नेपालका नेताहरूमा विज्ञापन क्रेज भने असाध्यै छ। दलको आवधिक महाधिवेशन होस् वा सत्ताका लागि हुने आवधिक निर्वाचन होस्, नेताहरूका प्रतिबद्धता नागरिक केन्द्रित हुने गरेबाट नेताहरूको विज्ञापन आकर्षक ढंगले हुने गर्छ। तर जब विज्ञापनको चरणबाट व्यवसायको चरणमा नेताहरू प्रवेश गर्छन्, त्यसपछि नेताका प्राथमिकतामा नागरिक सरोकारका विषय ओझेल पर्छन्। व्यक्तिगत र दलीय स्वार्थमा नेताको ध्यान र मेहनत केन्द्रित हुन जान्छ। पछिल्ला ३० वर्षयता यस्तै परिदृश्यको रमिते बनिरहेका छन् नेपाली जनता। चालू वर्ष नेपालका तीन ठूला राजनीतिक दलहरूको महाधिवेशनको वर्ष भएको छ। संघीय संसद्मा ठूलो दल नेपाल कम्युनिस्ट पार्टी (एकीकृत माक्र्सवादी लेलिनवादी) को महाधिवेशन तीन साताअघि सम्पन्न भइसकेको छ। दोस्रो ठूलो दल नेपाली कांग्रेसको महाधिवेशन यसै साता सम्पन्न भएको छ। दुई सातापछि तेस्रो ठूलो दल नेपाल कम्युनिस्ट पार्टी (माओवादी केन्द्र)ले राष्ट्रिय सम्मेलन सम्पन्न गर्दैछ। राजनीतिक दलका लागि उस्को नीति र नेतृत्व विकासका दृष्टिले महाधिवेशन अत्यन्तै महŒवपूर्ण अवसर हो। महाधिवेशनले नेतृत्वको नवीकरण वा परिवर्तन गर्ने गर्छ। यस पटकका महाधिवेशनमा नेतृत्व पुस्तान्तरणको विषय राम्रैसँग उठेको छ। सोही विषयका बीचमा नेताको विज्ञापन जोडतोडले भइरहेको छ। नेतृत्वको विज्ञापन गर्ने चरण नेपाल कम्युनिस्ट पार्टी (एकीकृत माक्र्सवादी लेलिनवादी) र नेपाली कांग्रेसका लागि सकिएको छ। उल्लेखित दुवै दलले मूल नेतृत्वको नवीकरण गरेका छन्। नेतृत्व समूहमा भने पुस्तान्तरणको एजेन्डा सम्बोधन भएको छ। माओवादी केन्द्रका नेताहरूको विज्ञापन जारी छ। उक्त दलको पनि मूल नेतृत्वको नवीकरणको सम्भावना प्रबल देखिन्छ। अबको एक वर्षभित्र निर्वाचनका माध्यमबाट सरकारको नेतृत्व गर्ने नेता छान्ने कार्य सम्पन्न हुनेछ। निर्वाचनका माध्यमबाट झन्डै ४० हजार नेताहरू शासन प्रक्रियामा सामेल हुनेछन्। यसक्रममा निर्वाचनका दौरान राजनीतिक दल, निर्वाचन चिह्न र उम्मेद्ववारको विज्ञापन जोडतोडका साथ हुनेछ। विज्ञापनले मतदाताहरू आकर्षित हुनेछन्। मतदान गर्नेछन्। धेरै मत पाउने आधारमा नेताहरूको चयन हुनेछ। यस प्रकार तीन तहका सरकारको कार्यकारी प्रमुखको रूपमा ७ सय ६१ नेता सत्ता सम्हाल्न पुग्नेछन्। नागरिकका लागि नेताको विज्ञापन अन्तिम ध्येय होइन। नेता राजनेता बनुन् र देश र जनताको पक्षमा गर्व गर्न लायक काम गरून् भन्ने नै नागरिकको चाहना हो। यस सन्दर्भमा लोकतन्त्रले आवधिक निर्वाचनका माध्यमबाट असल नेता पाउने प्रणाली प्रदान गरेको छ। जसले गर्दा नेतृत्व अधिनायक बन्न पाउँदैन। तर नेपालको सन्दर्भमा मूल नेतृत्वको परिवर्तनभन्दा पनि नवीकरणले पकड जमाएको अवस्था छ। सत्ताका लागि विचार, सिद्धान्त र नीतिको निलम्बन गर्न तयार हुने दलहरूको चरित्रले लोकतन्त्रका आदर्शहरू आचरणमा आंशिक रूपले प्रतिविम्बित भइरहेका छन्। राजनीतिक दलहरूमा छड्के प्रवेश हावी हुँदै गएको र प्रवेशको आधार आर्थिक शुभलाभ भएको चर्चाले राजनीतिमै जीवन समर्पण गरेकाहरूमा हीनताबोध बढ्दै गएको भनेर राजनीतिक विश्लेषकहरूले औंल्याइरहेका छन्। आर्थिक क्षेत्रका व्यक्तिहरू राजनीतिमा आकर्षित हुने प्रवृत्तिले राजनीतिक नेताहरूलाई आर्थिक स्वार्थमा ढल्किन सजिलो बनाउँदै लगेको आरोप राजनीतिले खेपिरहेको छ। आर्थिक प्रलोभनको भाषमा नेताहरू पर्दै गएर नेताका क्रियाकलापहरू आर्थिक क्षेत्रका उनै नवप्रवेशीको हितमा केन्द्रित हुन गएको एकथरीको अनुमान छ। यदि यी विश्लेषण वा अनुमान सत्य सावित हुँदै जाने हो भने लोकतन्त्रले दिएको अवसर आउँदा दिनमा पनि विज्ञापनमै सीमित हुनेछ। पछिल्लो तीन दशकलाई आधार मानेर प्रमुख नेताहरूको मूल्यांकन गर्दा शीघ्र सेवा तीव्र विकासको विषय नारामै सीमित रहेको छ। नागरिकले राज्यबाट पाउने सेवा र सुविधाका लागि निज नागरिक राजनीतिक दलको निकट छ भने वा कुनै औपचारिक पदमा छ भने वा निजका नातेदार सेवा दिने निकायमा छ भने वा निज घुस खुवाउन सक्ने हैसियतको छ भने मात्र सेवा वा सुविधा शीघ्र पाउने स्थिति अहिले पनि कायमै छ। यसले राज्य प्रणाली जनताको पक्षमा स्थापित हुन नसकिरहेको अवस्था दर्शाउँछ। सत्ता सम्हाल्ने नेताले ठूला सपनाका कुरा गर्ने तर सरकारका आवधिक योजना तथा वार्षिक बजेटमा भने आफ्नो निर्वाचन क्षेत्र र कार्यकर्तालाई रिझाउने कार्यक्रममा सीमित हुने कार्यशैली छ। यसले गर्दा नेताहरूले गतिलो नतिजा दिन नसकिरहेको अवस्था छ। यिनै वास्तविकताका बीचमा उभिएर अबका दिनलाई उज्ज्वल बनाउन नेताप्रतिको आशावादिता कसरी जागृत गर्ने भन्ने यतिखेरको अहम् सवाल हो। मुलुकले संघीय ढाँचा अवलम्बन गरेको छ। संघ, प्रदेश र स्थानीय गरी तीन तहका सरकारले राज्य शक्तिको प्रयोग गरिरहेका छन्। यस हिसाबले स्थानीय तहमा ७ सय ५३, प्रदेश तहमा ७ र संघमा १ गरी कुल ७ सय ६१ कार्यकारी नेतृत्वबाट अहिले देश चलिरहेको छ। वर्तमान संविधानअन्तर्गत सम्पन्न पहिलो आम निर्वाचनबाट सरकारको नेतृत्वमा पुगेका नेताहरूबाट नागरिकको अपेक्षा अलि धेरै भएको हो। नागरिकमा शीघ्र सेवा तीव्र विकासको आतुरता बढेको हो। तर सुशासन र विकासका परिसूचकहरूले नागरिकको अपेक्षालाई सम्बोधन गर्न सकेको भनेर खुसी हुने अवस्था सिर्जना भएको छैन। सधैं नेताको विज्ञापनमै नागरिक रमिते बन्ने वा नेताले पनि आत्मसमीक्षा गरेर सुध्रिँदै र शुद्ध हुनुपर्ने देखिन्छ। साथै इमान, जमान र विवेकमा अडिग भएर देश र जनताको सेवामा समर्पित हुने भन्ने प्रश्न सामुन्नेमा खडा छ। नेता सत्तामा पुग्दा स्रोतसाधनको रजगज हुन्छ नै। त्यस बखत आफूले विज्ञापन गरेका संकल्प पूरा गर्न आइपर्ने स्वार्थप्रेरित व्यवधानलाई दृढतापूर्वक बढार्दै सच्चा राष्ट्रसेवकको हैसियतमा कर्म गर्ने अठोट चाहिन्छ। नेताहरू गतिला नभएको भन्ने मनोविज्ञान ससाना बच्चाहरूमा समेत विकास भएको छ। यो चेत नेताहरूमा खुल्न जरुरी छ। अझै पनि हिजोकै जसरी गो विथ फ्लो को शैलीमा नेताहरू चल्ने हो भने नयाँ पुस्ता धेरै पछाडि पर्नेछ। त्यसैले नेताहरूमा आत्मजागरण हुन जरुरी छ। यतिखेर बहसमा रहेको नेतृत्व पुस्तान्तरणको विषयले राजनीतिलाई रिफ्रेस गर्ने अवस्थामा पुयाएको छ। यो सकारात्मक पक्ष हो। मूल नेतृत्वले नयाँ पुस्तालाई सुन्ने, बुझ्ने र साथ लिएर कार्यसम्पादन गर्ने शैली अपनाउन फेरि यतिखेर सुन्दर समय आएको छ। नेताहरू यसतर्फ केन्द्रित हुन जरुरी छ। सुशासन, विकास र समृद्धि संविधानले बाँडेको आश्वासन हो। सुशासनका माध्यमबाट विकास र समृद्धि हासिल गर्न सकिन्छ भन्ने विश्वास विकसित राष्ट्रहरूले प्रमाणित गरेको तथ्य हो। संविधानले समाजवाद उन्मुख शासकीय चरित्रको परिकल्पना गरेको छ। यसको अर्थ आर्थिकसामाजिक रूपान्तरण समन्यायिक हुनुपर्छ भन्ने हो। समन्यायको आदर्श कति कठिन छ भन्ने कुरा एकजना विद्वानको भनाइले प्रष्ट पार्छ। उनले भनेका छन् मानिसले आफ्नो शरीरमा घाँटीभन्दा माथि अर्थात् हेडतर्फ कपाल, छाला, मुख, आँखा, नाक, कान र घाँटीको जतन, शृंगार र आभूषणले सजाउन अत्यधिक लगानी गर्छ र सो भाग सधंै चिल्लो एवं टलक्क टल्कने गराउँछ तर आफ्नै शरीरको अर्को भाग गोडाको कुर्कुच्चा अर्थात् हिलतर्फ भने गतिलो जुत्तामोजा पनि नलगाएर चिराचिरा परेको अवस्थामा राख्छ। वास्तवमा यो विभेद अधिकांश मानिसमा देखिन्छ। यही आधारमा विद्वान प्रश्न गर्छन् आफ्नै शरीरमा त समन्याय स्थापित गर्न नसक्ने मानिसले समाजमा कसरी समन्याय गर्न सक्ला ?। नागरिक समन्यायको अनुभूति गर्न आतुर छन्। समन्यायको सम्बोधन सुशासन, विकास र समृद्धिका माध्यमबाट सम्भव छ। यसको मियो सरकारको कार्यकारी प्रमुख हो। निजमा उत्पन्न हुने राष्ट्र निर्माणको जिम्मेवारी बोधले निजका सोच, वाणी र कर्म सुशासन, विकास र समृद्धि सापेक्ष हुन्छन्। यस निमित्त प्रथमतः राजनीतिमा व्याप्त परजीवी स्वभावको अन्त गरिनु पर्छ। आशा गरौं परजीवीमुक्त राजनीति, खुसी नागरिक र सम्मानित नेता भएको सुन्दर नेपाल देख्न पाउने दिन छिट्टै आउनेछ।"
यस्ता होउन् सामुदायिक भवन,"प्रदेश सरकारले प्रत्येक स्थानीय तहमा उपस्थिति जनाउने एउटा उत्तम उपाय सामुदायिक भवन निर्माण हो। जाती, भाषा, धर्म, संस्कृति र वर्गमा बिबिधता रहेको नेपाली समाजलाई भावनात्मक रुपमा संगठित र एकताबद्ध बनाइराख्न, राजनीतिक रुपमा बिभाजित नेपाली समाजलाई एकताबद्ध गराउन, अभाव र दबाबका कारणले बढन सक्ने निराशा र कुण्ठालाई उत्साहमा परिणत गराउन, प्राकृतिक विपदमा सहयोग आदान प्रदान गराउन, बृद्ध बृद्धाहरुलाई अनुभव आदान प्रदान गराउने वातावरण बनाउन नेपालका प्रत्येक स्थानीय तहमा एक वा एक भन्दा बढी सामुदायिक भवनको आवश्यकताबोध हुन थालेको छ । नेपालमा जेठदेखि असोजसम्म बाढी, पहिरो र डुबान हुन्छ। कात्तिकदेखि फागुनसम्म शीतलहर चल्छ। हिमपात र चैतदेखि जेठसम्म हावाहुरी, असिना पानी, चट्याङ, खडेरीजन्य विपद््का परिघटना नियमितजस्तै हुन्छन्। त्यसबाहेक कोभिड१९ जस्ता बेलाबखत आउने महामारीसँग सामूहिक रूपमा जुध्न पनि यस्ता सामुदायिक भवन उत्तिकै आवश्यक हुन्छन्। नेपाल भूकम्पीय जोखिममा रहेको मुलुक हो। विश्वमा सबैभन्दा धेरै भूकम्प जाने तिब्बतसँग सीमा जोडिएको छ बागमती प्रदेश। यसका लागि भूकम्पीय जोखिमसँग जुध्ने योजना झनै बढी आवश्यक हुन्छ। भारत र चीनको मध्य भागमा रहेको नेपाल वातावरण प्रदूषणका कारण आउने विपद्का परिघटनाको सामना धेरै गर्नुपर्ने हुन्छ। जुनसुकै विपद्मा तत्काल सूचना पाउँदा जनधनको क्षति कम गराउन सकिन्छ। इन्टरनेट र सूचना प्रविधिले कुनै पनि सूचनालाई क्षणभरमा फराकिलो समुदायमा पुर्याउन मद्दत गर्छ। विपद् आएपछि, उद्धार, राहत र पुनस्र्थापनाको योजना बनाउन थाल्नुभन्दा पहिले नै विपद्सँग सामना गर्न सक्ने भरपर्दा संरचना निर्माण गर्नु उत्तम हुन्छ। यस्तै, योजना र कार्यक्रमलाई तयारी अवस्थामा राख्नुपर्ने बाध्यता नेपालमा सिर्जना हुँदै गएको छ। बाढी, पहिरो, हुरीबतास, भूकम्प, खडेरी, चट्याङ र डुबानजस्ता समस्या नेपालमा बर्सेनि भोगिने विपद्का परिघटना हुन्। त्यस्तो विपद्का परिघटना निम्त्याउन विश्व तापमानमा आएको निरन्तरको वृद्धि, बिग्रिँदो वातावरण र बढ्दो जलवायु परिवर्तनको असरले योगदान पुर्याइरहेका छन्। त्यसैले नेपालमा जुनसुकै बेला जहाँसुकै विपद्का घटना हुन सक्छन्। ती विपद्का परिघटनाको सामना गर्न प्रत्येक स्थानीय तहमा भूकम्प र चट्याङ प्रतिरोधी सामुदायिक भवन निर्माण र सञ्चालन अनिवार्य बन्दै गएको छ। एउटा विपद् नसकिँदै अर्को विपद्को सामना गर्नुपर्ने परिघटना नेपालमा दोहोरिने क्रम आगामी दिनमा बढ्दै जानेछ। स्थानीय, प्रदेश वा संघीय सरकारको एकल प्रयासले मात्रै विपद्को सामना गर्न सकिँदैन। तीनवटै तहका सरकारको उत्तिकै समन्वयकारी भूमिका महत्त्वपूर्ण हुने भएकाले नै संविधानमा विपद्लाई साझा अधिकारको सूचीमा राखिएको हो। सामुदायिक भवन निर्माण गर्नुभन्दा पहिले त्यसलाई उपयोग गर्ने नीति, योजना र कार्यक्रम पनि सँगसँगै बनाउनु पर्छ। विपद्का बेला बिचल्लीमा परेका नागरिकलाई सुरक्षित गराउने आश्रयस्थल हुने सामुदायिक भवनलाई दीर्घकालीन रूपमा सञ्चालन गर्ने नीति, योजना र कार्यक्रम चाहिन्छ। विपद्का बेला प्रयोग गर्न मिल्ने गरी आवश्यक सामग्री सामुदायिक भवनमा राखिनु पर्छ। सरकारले खरिद गरेका आपत्कालीन सामग्री असुरक्षित रूपमा एक ठाउँमा भण्डारण गरेर राख्नुको सट्टा विकेन्द्रित गर्नुपर्छ। मुलुकभरका सामुदायिक भवनमा सुरक्षित राखिनु पर्छ। एक ठाउँको सामान नपुगेको अवस्थामा अर्को स्थानमा रहेका सामग्री तत्कालै पुर्याउन सहज पनि हुनेछ। प्राकृतिक विपत्मा परेका नागरिकलाई सामुदायिक भवनमा राखेर सुरक्षित गराउँदा उनीहरूका लागि सरकारी तथा गैरसरकारी निकायबाट हुने सहयोग छिटो र सहज रूपमा उपलब्ध गराउन सकिन्छ। कसैले पनि खान नपाएको, सरकारी संरक्षण नपाएको र बिचल्लीमा परेको गुनासो गर्नुपर्ने अवस्था सिर्जना हुने छैन। उपलब्ध साधन स्रोतलाई सामूहिक रूपमा वितरण गरी उपभोग गर्ने सकारात्मक सोच र चिन्तनको विकास गराउन सामुदायिक भवनको भूमिका महत्त्वपूर्ण हुनेछ। आश्रयस्थलमा बस्ने नागरिकलाई आवश्यकता अनुसार मनोवैज्ञानिक परामर्श दिन सकिनेछ। त्यो सामुदायिक भवनमा गाउँको समस्या पहिचान गर्न, ती समस्या सम्बोधन गराउन तत्कालीन, मध्यकालीन र दीर्घकालीन योजना बनाउन सहज हुनेछ। गाउँका तथ्यतथ्यांक संकलन गर्न सामुदायिक भवन एउटा माध्यम हुन सक्छ। विपद्पछिको पुनस्र्थापनालाई व्यवस्थित बनाउने योजना नागरिक सहभागितामा बनाउन सहज हुनेछ। सूचना त्यतिबेला शक्तिमा परिणत हुन्छ, जतिबेला त्यो सूचनाको उपयोग हुन्छ। जुनसुकै विपद्मा तत्काल सूचना पाउँदा जनधनको क्षति कम गराउन सकिन्छ। इन्टरनेट र सूचना प्रविधिले कुनै पनि सूचनालाई क्षणभरमा फराकिलो समुदायमा पुर्याउन मद्दत गर्छ। जल तथा मौसम विज्ञान विभागसँग हुने सम्भावित वर्षा, सुक्खा, बाढीका सूचना, भूगर्भ विभागसँग हुने भूकम्प र जमिनको अध्ययन गरिएका सूचना, पहिरोको सम्भावित सूचना सामुदायिक भवनमा तत्काल पुग्न सक्ने संयन्त्रको विकास गर्नु पर्छ। सामुदायिक भवनमा पुगेका सूचना वडा कार्यालय, प्रहरी, स्वास्थ्यचौकी, विद्यालय, आमा समूह, गुठी, सामुदायिक समूहमार्फत नागरिकसम्म पुग्ने संयन्त्र बनाउनु पर्छ। फोन, एसएमएस, सामाजिक सञ्जालको प्रयोग, स्थानीय रेडियो, माइकिङ अन्य परम्परागत सञ्चारका साधन प्रयोग गरी सूचना सबै नागरिकले थाहा पाउने गराउन सकिन्छ। सिन्धुपाल्चोकको हेलम्बुस्थित भ्रेमाथाङमा पहिरो खसेर माथिल्लो तटीय क्षेत्रमा लेदो बाढी आउन थालेको सूचना मेलम्ची क्षेत्रमा फोन र सामाजिक सञ्जालमार्फत तत्काल वितरण हुन सक्यो। त्यसले गर्दा तल्लो तटीय क्षेत्रका नागरिकलाई सुरक्षित गराउन सकिएको दृष्टान्त हाम्रा सामु छन्। सूचना पाएपछि आफू बाँच्ने र अरूलाई बचाउने कार्यमा नागरिक आफैं सक्रिय हुन्छन्। तत्कालै आफूलाई सामूहिक जीवनमा रूपान्तरण गराउन सक्छन् नेपाली नागरिक। २०७२ को भूकम्पका बेला त्यो दृष्टान्त प्रस्तुत भएको छ। ती सामुदायिक भवनमा इन्टरनेटको पहुँचसहित सूचना केन्द्र हुनुपर्छ। स्थानीय, प्रादेशिक र संघीय सरकारका नीति, योजना, कार्यक्रमका आधिकारिक सूचना त्यहाँ उपलब्ध गराउने संयन्त्र बनाउनु पर्छ। नागरिकले तीनवटै तहका सरकारबाट प्राप्त गर्न सक्ने सुविधाको बारेमा जानकारी गराउन सक्ने कर्मचारी त्यो सामुदायिक भवनमा हुनुपर्छ। सिक्न चाहनेका लागि कहाँ कस्ता विषयका सिकाइ वा पढाइ कहाँ हुनेछ भन्ने प्रश्नको उत्तर खोज्न नागरिक सामुदायिक भवनमा जान सक्छन्। आफैं स्वरोजगारमूलक हुन चाहनेका लागि तीनवटै तहका सरकारले दिने अनुदान, सहुलियत ऋण वा अन्य सहयोग के कस्ता छन् ? ती जानकारी त्यहीं सामुदायिक भवनबाट उपलब्ध गराउनु पर्छ। नागरिकता बनाउने, जग्गा किनबेच गर्ने, सेयर कारोबार गर्ने, रोजगारी खोज्नेहरूलाई सामुदायिक भवनको सूचना केन्द्रले सहजीकरण गरिदिन सक्छ। सेवाप्रवाह गर्न चाहने निकायले आफ्नो शिविर त्यहीं सामुदायिक भवनमा लैजान सक्छ। रोजगारदाताका लागि आवश्यक जनशक्तिका बारेमा त्यो सामुदायिक भवनमा रहेको सूचना केन्द्रलाई जानकारी गराउनेछ। त्यहाँ रोजगारदाताले खोजेजस्ता जनशक्ति उत्पादन गर्ने वा उत्पादन गर्न पठाइएको जनशक्तिको विवरण राखिनु पर्छ। त्यो सामुदायिक भवन रोजगारदाता र रोजगारी खोज्नेबीचको पुल हुन सक्छ। आफूलाई उद्यमशील बनाउन चाहने नागरिकका लागि सामुदायिक भवनले रूपान्तरणकारी भूमिका निर्वाह गर्न सक्छ। त्यो सामुदायिक भवन सरकार र नागरिकका बीचको दूरी घटाउने र दुवैलाई नजिकमा ल्याउने गतिलो स्थान बन्न सक्छ। संघ, प्रदेश र स्थानीय सरकारले आफ्ना नागरिकसँग नजिकबाट अन्तत्र्रिया गर्न पाउनेछन्। आफू जतिसुकै विकट ठाउँमा रहे पनि नागरिकले सरकारबाट टाढा रहेको महसुस गर्नु पर्ने छैन। सामुदायिक भवन निर्माण गरिने ठाउँ अलिक फराकिलो जमिनमा हुनुपर्छ। जहाँ सातामा एक दिन हाटबजार सञ्चालन गराउन सकिन्छ। त्यो हाटबजारमा तीनवटै सरकारका प्रतिनिधिले अनुगमन गर्ने व्यवस्था मिलाउन सक्छन्। नागरिकले स्थानीय तहमा उत्पादन गरेका सबै प्रकारका खाद्य तथा गैरखाद्य सामग्रीको अवलोकन त्यहीं हुन सक्छ। तीमध्ये उत्कृष्ट उत्पादनलाई प्रोत्साहन स्वरूप पुरस्कार गर्ने व्यवस्था तीनवटै तहका सरकारले मिलाउन सक्छन्। सरकारले पनि मल, बिउ र सम्बन्धित स्थानका नागरिकका लागि आवश्यक ज्ञान, सीप र योजना त्यो हाटबजारमा लिएर जान सक्छन्। उत्पादनमा क्रियाशील नागरिकलाई गर्नुपर्ने आवश्यक सहयोगका बारेमा सरकारले प्रत्यक्ष थाहा पाउनेछ। नागरिकले पनि सरकारसँग प्रत्यक्ष अन्तक्र्रिया गरी आफूलाई परेको अप्ठ्यारोका बारेमा जानकारी गराउन सक्नेछन्। त्यहाँ वस्तु विनिमय मात्र हुने छैन, विचार आदानप्रदान पनि हुनेछ। त्यसैले विकटतालाई सुगमतामा बदल्ने भरपर्दो माध्यम सामुदायिक भवन र यसअन्तर्गत सञ्चालित कार्यक्रम हुनेछन्। नागरिकलाई निराश हुनबाट जोगाई, प्रोत्साहित बनाइराख्ने, उनीहरूको सुखदुःखको साथी बन्ने र बनाउने कार्यक्रम प्रदेश सरकारले सञ्चालन गर्न सक्छ। किनकि संघीय र स्थानीय सरकार आफ्ना नियमित काममा नै व्यस्त हुन्छन्। प्रदेश सरकारले प्रत्येक स्थानीय तहमा उपस्थिति जनाउने एउटा उत्तम उपाय सामुदायिक भवन निर्माण हो। त्यो भवनलाई चलायमान बनाउने विभिन्न कार्यक्रम सञ्चालन गर्ने हुन सक्छ। स्थानीय र संघीय सरकारलाई समन्वय गर्न सक्ने निकाय प्रदेश सरकार हुन सक्छ। स्थानीय, प्रादेशिक र संघीय सरकारका नयाँ योजना र कार्यक्रम लगेर नागरिकलाई बुझाउने स्थान पनि सामुदायिक भवन नै हुनेछ। सरकारी नीति, योजना र कार्यक्रमका बारेमा नागरिकका पृष्ठपोषण लिन सकिनेछ। यस्ता सामुदायिक भवनमा हुने सरकारी योजनामा नागरिकको सहभागिता भेटिनेछ। नागरिकले ती योजना र कार्यक्रममा अपनत्व महसुस गर्नेछन्। प्रत्येक प्रदेशमा आन्तरिक मामिला तथा कानुन मन्त्रालयअन्तर्गत विपद् हेर्ने शाखा छ। तर त्यो शाखा गतिशील छैन। त्यही शाखालाई गतिशील बनाई सामुदायिक भवन निर्माण र सञ्चालनको तहमा पुर्याउन सकिन्छ। संघ, प्रदेश र स्थानीय तहको महत्त्वपूर्ण निकायको रूपमा सामुदायिक भवनलाई सञ्चालन गर्न सक्दा प्रदेशको संरचनाप्रति अहिले रहेको गुनासो घटाउन सकिनेछ। प्रदेश सरकारले गर्ने कामले संघीयताको अनुभूति दिलाउनेछ।"

शीर्षक,विवरण
"चिनियाँ सैन्य विमान प्रवेश गरेकोमा ताइवानको आपत्ति, इजरायली जेलबाट सुरुङ खनेर ६ प्यालेस्टेनी फरार","पञ्जशीर उपत्यका पूर्ण रुपमा कब्जामा लिएको तालिबानको घोषणा काबुलः तालिबानले काबुल कब्जा गरेपछि आफूहरुले अफगानिस्तानको अन्तिम प्रान्त मानिने पञ्जशीर उपत्यका पूर्ण रुपमा कब्जामा लिएको घोषणा गरेको छ । काबुलदेखि उत्तरपश्चिम क्षेत्रमा रहेको पञ्जशीर सोमबार पूर्ण रुपमा कब्जामा लिएको दाबी गर्दै तालिबानले चाँडै नयाँ सरकार गठन गर्ने घोषणा समेत गरेको छ । पञ्जशीर एक कठिन मिसन थियो । हामीले त्यहाँबाट दुश्मनहरुलाई हराउँदै आफ्नो कब्जामा लिइसकेका छौँ तालिबानका प्रवक्ता जविहुल्लाह मुजाहिदले सोमबार प्रेस सम्मेलनमा भनेका छन्, पञ्जशीर हाम्रो भाइ हो । हामीले सँगै काम गर्नेछौँ । पञ्जशीरमाथिको जितसँगै अब अफगानिस्तानका नागरिकहरु स्वतन्त्र र शान्त भएर बस्न पाउनेछन् । यद्यपि, अफगानिस्तानका विदेश प्रमुख अली मेसम नजारीले भने पञ्जशीर उपत्यकामाथि आफ्नो जित भएको भनिएको तालिबानको दाबी गलत भएको बताएका छन् । पञ्जशीर उपत्यका आफ्नो कब्जामा लिन तालिबान र तालिबान विरोधीबीच गत शुक्रबारदेखि लडाइँ सुरु भएको थियो । अफगानिस्तान सहयोगको लागि संयुक्त राष्ट्रसंघले आगमी सेप्टेम्बर १३ मा अन्तर्राष्ट्रिय सहयोग सम्मेलन आयोजना गरेको छ । ००० ४० वर्षसम्म कोमामा रहेका फ्रान्सका पूर्व फुटबलरको मृत्यु पेरिस: करिब ४० वर्षसम्म कोमामा रही उपचार गरिरहेका फ्रान्सका पूर्व फुटबल खेलाडीको ७३ वर्षको उमेरमा निधन भएको छ । फ्रान्सका पूर्व प्रशिक्षक जिन पियरे आदम्सको मेडिकल त्रुटीका कारण मृत्यु भएको उनका सहकर्मीहरुले सोमबार जानकारी दिएका छन् । सन् १९८२ मार्चमा दुर्घटनामा परेका उनलाई घुँडाको अपरेसनका लागि लायोन हस्पिटलमा भर्ना गरिएको थियो । पहिलो पटक घुँडाको अपरेसनको गर्नुअघि एनेस्थेटिकको पहिलो डोज दिइएको थियो । जसले उनको ब्रेनमा क्षती पुर्याइएको थियो । त्यसपछि उनी कोमामा पुगेका थिए । मेडिकल त्रुटीका कारण उनी कोमामा जानुपरेको आदम्स निकट व्यक्तिहरुले बताएका छन् । अस्पताल भर्नाको क्रममा उनी ३४ वर्षका थिए । ४० वर्षअघि कोमामा पुगेका आदम्सको स्याहार उनकी श्रीमतीले गर्दै आएकी थिइन् । आदम्सले विभिन्न राष्ट्रिय र अन्तर्राष्ट्रिय खेलकुदमा गरी २२ क्याप जितेका छन् । उनी चर्चित खेलाडीको रुपमा चिनिन्थे । ००० जलवायू संकटमा तत्काल कदम चाल्न २ सयभन्दा बढी स्वास्थ्य जर्नलको आह्वान लण्डन: जलवायू संकटविरुद्ध लड्न संसारभरका स्वास्थ्य पत्रिकाहरु एकजुट भएका छन् । करिब २ सयभन्दा बढी स्वास्थ्य जर्नलले जलवायू संकटविरुद्ध लड्न विश्वव्यापी रुपमा आह्वान गरेका छन् । जलवायू संकट र स्वास्थ्यको रक्षाको निम्ति तत्काल सक्रिय कदम चाल्न भन्दै सोमबार २ सयभन्दा बढी स्वास्थ्य जर्नलले सम्पादकीय माफर्त विश्वका सबै मुलुकका नेताहरुलाई आह्वान गरेका छन् । जलवायू परिवर्तनको मुद्दामा संसारमा पहिलो पटक ठूलो संख्यामा पत्रिकाहरु एकसाथ उभिएको दी ब्रिटिस मेडिकल जर्नलले बताएको छ । करिब २ सयभन्दा बढी स्वास्थ्य जर्नलले जलवायू परिवर्तनको मुद्दामा केन्द्रित रहेर संयुक्त रुपमा सम्पादकीय प्रकाशित गरेका छन् । संयुक्त राष्ट्रसंघको साधारण सभा र जलवायू परिवर्तन सम्मेलन कप २६ अघि नै छापिएको सम्पादकीयमा भनिएको छ, जलवायू परिवर्तनसम्बन्धी आगामी सभा सम्मेलनले के नतिजा दिन्छ हामीलाई थाहा छैन । तर सबै मुलुकका नेतृत्वकर्ताहरु विशेषगरी शक्ति राष्ट्रका नेताहरुको लागि हामी विश्वभर छरिएका २ सयभन्दा बढी स्वास्थ्य जर्नलका सम्पादकहरुको एक मात्र आग्रह छ, विश्वको तापमात्र १५ डिग्री सेल्सियसभन्दा माथि बढ्न नदिनुहोस् । विश्वको तापक्रमलाई समान राख्न तत्काल कदम चाल्नुहोस् । प्रकृतिको विनाश र सबैको स्वास्थ्यको रक्षाको लागि तत्काल कदम चाल्नुहोस् । उक्त सम्पादकीय विएमजी, दी ल्यान्सेट, दी न्यु इंग्ल्याण्ड जर्नल अफ मेडिसिन, दी इस्ट अफ्रिकन मेडिकल जर्नल, दी चाइनिज साइन्स बुलेटीन, दी नेसनल मेडिकल जर्नल अफ इन्डिया, दी मेडिकल जर्नल अफ अष्ट्रेलिया, ग्लोबल हेल्थ, थोर्याक्सलगायत अन्य ५० भन्दा बढी स्वास्थ्य जर्नलमा प्रकाशित हुनेछ । ००० चीनका लागि जर्मन राजदूत नियुक्त भएको दुई साता नपुग्दै मृत्यु बेइजिङ: चीनका लागि जर्मन राजदूत जान हेकरको ५४ वर्षको उमेरमा अचानक मृत्यु भएको छ । चीनको बेइजिङस्थित जर्मन राजदूतको रुपमा नियुक्त भएको दुई हप्ता नपुग्दै उनको सोमबार अचानक मृत्यु भएको चीनस्थित जर्मन दूतावासले जनाएको छ । उनको मृत्युको कारण भने हालसम्म खुल्न नसकेको बताइएको छ । हेकर जर्मन चान्स्लर एन्जेला मार्केलका विदेश नीति सल्लाहकार समेत थिए । सन् २०१७ देखि विदेश नीति र मार्केलको सल्लाहकारको रुपमा रहेका हेकरले शरणार्थी नीति र यूरोपेली शरणार्थी संकटमा उल्लेखनीय भूमिका खेलेको जर्मन मिडियाको भनाइ छ । जर्मन मिडियाका अनुसार नियुक्तिपछि उनी अगष्ट २४ मा श्रीमती र तीन सन्तानसहित बेइजिङ पुगेका थिए । ००० १९ चिनियाँ सैन्य विमानले आफ्नो हवाई क्षेत्र नाघ्योः ताइवान ताइपेईः १९ चिनियाँ सैन्य विमानले आफ्नो हवाई क्षेत्र नाघेर ताइवान प्रवेश गरेको भन्दै ताइवानले आपत्ति जनाएको छ । न्युक्लियर बम्बर सहित चिनियाँ सैन्य विमानले सोमबार ताइवानको हवाई क्षेत्रमा प्रवेश गरेको ताइवानले बताएको छ । पछिल्लो समय दैनिक रुपमा चीनले बढाएको सैन्य गतिविधिप्रति ताइवानले आपत्ती जनाउँदैआएको छ । चीनले जुनसुकै समयमा ताइवानमाथि आक्रमण गर्नसक्ने भन्दै ताइवानले सैन्य हतियार खरिदमा जोड दिएको छ । ताइवानको रक्षा मन्त्रालयद्वारा सोमबार जारी विज्ञप्ति अनुसार करिब १९ चिनियाँ सैन्य विमानहरु आइतबार ताइवानको हवाई क्षेत्र हुँदै उडेका थिए । जसमा चारवटा एच६ बम्बर, १० वटा जे १६ फाइटर जेट र चारवटा अन्य जेट विमानले सोमबार बिहानै ताइवानको हवाई क्षेत्रमा प्रवेश गरेका थिए । चीनको सैन्य गतिविधि रडार प्रणालीमार्फत ट्रयाक गरिएको उक्त विज्ञप्तिमा उल्लेख छ । ००० इजरायलको जेलबाट ६ प्यालेस्टेनी भागे जेरुसेलमः इजरायलको जेलबाट सुरुङ खनेर ६ प्यालेस्टेनी कैदी भागेर फरार भएका छन् । जेलको उच्च सुरक्षाका बाबजुद कैदीहरु उत्तरी इजरायलमा अवस्थित गिल्वोआ जेलबाट भागेको इजरायल प्रहरीले जनाएको छ । प्रहरीका अनुसार इजरायलको सबैभन्दा कडा र सुरक्षित मानिएको जेलबाट ६ प्यालेस्टेनी कैदीहरु भागेका थिए । सडकसम्म पुग्ने गरी जेलमुनि सुरुङ खनेर उनीहरु आइतबार राति भाग्न सफल भएका थिएका थिए । उच्च सुरक्षाको घेरामा रहेको जेलबाट सुरुङ खनेर कैदीहरु भाग्न सफल हुनुले आफुहरुलाई चकित बनाएको इजरायली सेनाले बताएको छ । जेलबाट भागेका कैदीहरुको खोजीमा तिब्र पारिएको इजरायल प्रहरीले जनाएको छ । ००० कंगो आक्रमणमा ३० को मृत्युः संयुक्त राष्ट्रसंघ बुनियाः डेमोक्रेटिक रिपब्लिक कंगोको उत्तरपूर्वी क्षेत्रको टुरीमा भएको आक्रमणमा परी ३० भन्दा बढीको मृत्यु भएको संयुक्त राष्ट्रसंघको स्रोतले जनाएको छ । संयुक्त राष्ट्रसंघ क्षेत्रीय विभागले सोमबार विज्ञप्ति जारी गर्दै विपक्षी डेमोक्रेटिक बलका सैनिकले गरेको आक्रमणमा ३० भन्दा बढी मानिसको मृत्यु भएको जनाएको छ । आक्रमण आइतबार राति कंगोको टुरी क्षेत्रमा भएको बताइएको छ । घटनाको विस्तृत विवरण आउन बाँकी रहेको अधिकारीहरुले बताएका छन् । संयोजन: अस्मिता खड्का"
यस्ता छन् सरकारले गरेका मुख्य सात निर्णय,"काठमाडौँ: सरकारले अन्तर्राष्ट्रिय विकास संस्थाबाट विद्यालय क्षेत्र सञ्चालन गर्ने प्रयोजनका लागि ५ अर्ब ५४ करोड रुपैयाँ बराबरको सहायता स्वीकार गर्ने निर्णय गरेको छ । सोमबार बसेको मन्त्रिपरिषद बैठकले यस्तो निर्णय गरेको सरकारका प्रवक्ता एवं कानून, न्याय तथा संसदीय मामिला मन्त्री ज्ञानेन्द्र बहादुर कार्कीले जानकारी दिए । प्रवक्ता कार्कीका अनुसार सरकारले राष्ट्रिय जनगणना २०७८ को संशोधित कार्यतालिका स्वीकृत गरेको छ । मन्त्रिपरिषद बैठकले गरेका मुख्य ७ निर्णय यस्ता छन्: राष्ट्रिय जनगणना २०७८ को संशोधित कार्यतालिका स्वीकृत गर्ने अन्तर्राष्ट्रिय विकास संस्थाबाट विद्यालय क्षेत्र विकास कार्यक्रम सञ्चालन गर्न सहूलीयत पूर्ण ऋण सहायत स्वरुप प्राप्त ५ अर्ब ५४ करोड रुपैयाँ स्वीकार गर्ने अन्तर्राष्ट्रिय विकास सहायता मार्फत् नेपाल स्वास्थ्य क्षेत्र व्यवस्थापन सुधारका लागि प्राप्त ५० मिलीयन अमेरीकी डलर सहायता स्वीकार गर्ने दार्चुला जिल्लाको व्यास गाउँपालिका १ छाङरुङमा स्थापना भएका नेपाल प्रहरी चौकी र सशस्त्र प्रहरी चौकीहरुको भवन निर्माण प्रयोजनका लागि सल्ला प्रजातिका काठहरु उपयोगमा ल्याउन स्वीकृत प्रदान गर्ने विपी कोइराला राष्ट्रिय पुरस्कार स्थापना गर्ने आर्थिक वर्ष २०७८०७९ का लागि स्थायी र अस्थायी दरबन्दी सिर्जना गर्ने निजामती कर्मचारी सेवा नियमावली व्यवस्था बमोजिम निजामती सेवा दिवसका अवसरमा ४० जनालाई पुरस्कार प्रदान गरिने"
मुस्ताङमा स्याउ नपाक्दै टिप्न थालियो,"जोमसोम: 'स्याउ जोन'को रुपमा चिनिएको मुस्ताङमा स्याउ टिप्ने सिजन सुरु नहुँदै स्याउ टिप्न थालिकएको छ । स्याउको गुणस्तर कायम राख्न स्थानीय किसानलाई असोजअघि नै स्याउ नटिप्न अनुरोध गरिए पनि जिल्ला बाहिरका ब्यापारीले भने धमाधम मुस्ताङको स्याउ टिपेर बजार पुर्याउन थालेका छन् । नजिकिँदै गरेको हरितालिका तीज पर्वको अवसर छोपेर जिल्ला बाहिरका ब्यापारीले मुस्ताङको स्याउ बजार पुर्याउन थालेको सरोकारवालाहरु बताउँछन् । मुस्ताङको स्याउ बोटमा राम्ररी नपाक्दै टिपेर बजार पुर्याइने परिपाटीले सहरबजारका उपभोक्ताले मुस्ताङको स्याउमा गुणस्तर खस्किएको गुनासो बढेको बताइन्छ । तर, स्याउ जोन संञ्चालन समन्वय समिति मुस्ताङले असोजअघि नै स्याउ नटिप्न किसानलाई पटकपटक आग्रह गरिए पनि उक्त निर्णय कार्यान्वयन हुन नसकेको हो । स्याउ जोन मुस्ताङले केही स्याउ फार्म, सहकारी, समूह र व्यक्तिका फार्मबाट ब्यापरीले स्याउ टिपेर बजार पुर्याइरहँदा स्याउ जोनमा आवद्ध कृषकको बगैँचाबाट कसैले स्याउ नटिपेको दावी गरे । नजिकिँदै गरेको तीज पर्वको अवसरमा मुस्ताङको स्याउ बजार पुर्याउँदा महङ्गो मुल्यमा बिक्री हुने भएकाले जिल्ला बाहिरका ब्यापारीहरुले धमाधम स्याउ राम्ररी नपाक्दै बजार पुर्याउने गरेको स्याउ ब्यापारी टुकुचेका हरी थापाले बताए छ । उनले तीज पर्वलाई लक्षित गरी मुस्ताङको २० प्रतिशत स्याउ बजार पुगिसकेको जनाएका छन् ।पोखराका अर्को स्याउ ब्यापारी रामशरणले मुस्ताङको घरपझोङ गापाको मार्फा, वारागुङ मुक्तिक्षेत्रको तिरी, फल्याक र पाक्लिङ लगायत स्थानबाट ब्यापारीले स्याउ पोखरा पुर्याएको जनाएका छन् । स्याउ नपाक्दै धमाधम टिपेर बजार पुर्याउन थालेपछि मुस्ताङका सरोकारवालाहरुले चिन्ता व्यक्त गर्न थालेका छन् ।उनीहरुले असोज लागेपछि मात्र स्याउ टिप्दा स्याउको गुणस्तर कायम हुने भएकाले यसप्रति ध्यान दिन कृषकहरुलाई अनुरोध गरेका छन् । बर्सेनी जिल्ला बाहिरका ब्यापारीहरु स्याउ खरिद गर्न तथा स्याउको बैना गर्नका लागि मुस्ताङ आउने गर्छन् । उनीहरुले कृषकले उत्पादन गरेको स्याउ बगैँचा हेरर मोलतोल गरी खरिद गर्ने गर्छन् ।गत वर्ष मुस्ताङमा ७१ सय मेट्रिक टन जिल्ला बाहिरिएको स्याउ जोन मुस्ताङले जनाएको छ । चिसो हावापानी र हिउँले सिञ्चित गरिएको मुस्ताङको स्याउ स्वादिलो र गुणस्तर हुने गरेकाले बजारमा मुस्ताङको स्याउको डिमाण्ड अन्य जिल्ला भन्दा बढी हुने गरेको ब्यापारीहरुको भनाइ छ । पछिल्लो समय मुस्ताङमा झन्डै ३० हजार उच्च घनत्वको स्याउ बिरुवा रोपण गरिएको छ । मुस्ताङमा पछिल्लो समय १५ सय हेक्टर जमिनमा स्याउ खेती गरिएको भए पनि स्याउ उत्पादनको क्षेत्र ६ सय हेक्टर रहेको जनाइएको छ ।"
काठमाडौँ १४ का वडा सदस्य २ लाख घुससहित पक्राउ,"काठमाडौँः काठमाडौं महानगरपालिका १४ नं वडा कार्यालयका वडा सदस्य वसन्त महर्जन दुई लाख घुससहित पक्राउ परेका छन् । अख्तियार दुरुपयोग अनुसन्धान आयोग टोलीले कलंकी, खसी बजारस्थित न्यू कान्तिपुर तन्दुरी भोजनालयबाट उनलाई घुससहित पक्राउ गरेको हो । अख्तियारका प्रवक्ता नारायणप्रसाद रिसालले उनलाई नियन्त्रणमा लिई थप अनुसन्धान भइरहेको जानकारी दिए । वडा सदस्य महर्जनले जग्गाको मोहियानी हक नामसारी र नाता प्रमाणित गरी मोही प्रमाणपत्र र मालपोत तथा भूमि व्यवस्था कार्यालय काठमाडौँलाई सिफारिस दिनका लागि सेवाग्राहीसँग घुस मागेका थिए ।"
लघुवित्तलाई धमाधम स्वीकृति दिँदा विकृति,"काठमाडौँः नेपाल राष्ट्र बैंकका पूर्वगभर्नर गणेशबहादुर थापाले लघुवित्तलाई धमाधम स्वीकृति दिएका कारण विकृति आएको बताएका छन् । डा हरिहरदेव पन्तको छैटौं वार्षिक पुण्य स्मृति दिवसको अवसरमा डा हरिहरदेव पन्त फाउन्डेसन र निर्धन संस्थानद्वारा सोमबार आयोजित भर्चुअल कार्यक्रममा समृद्धिको मार्गमा २०७७ पुस्तक विमोचनपछि उनले यस्तो टिप्पणी गरेका हुन् । बैंकले सहायक कम्पनी खोलेर लघुवित्त सञ्चालनमा ल्याएका कारण विकृति आएको उनको भनाइ छ । कतिपयले सेवाभन्दा पनि नाफामात्रै गर्ने विकृति देखिएको समेत उनको भनाइ छ । केन्द्रीय बैंकले लघुवित्तको भीड हटाउनु पर्यो । अब लघुवित्तभित्रको प्रणालीगत विकृति हटाउनुपर्छ, उनले भने, अन्धाधुन्ध लाइसेन्स दिने गल्ती सच्याउनु पर्यो, उनले भने । मर्जर तथा प्राप्तिमा जोड दिएकाले भविष्यमा लघुवित्तप्रति देखिएका विकृति कम हुने उनको विश्वास छ । कोभिडका कारण अझै गरिबीको संख्या बढ्न सक्ने अनुमान गर्दै उनले अझै लघुवित्तले गरिबी घटाउन जोड दिनुपर्ने बताए । पूर्वगभर्नर थापाले नेपाल राष्ट्र बैंकले विपन्न वर्ग कर्जा सुविधा दिए पनि यसको सार्थकता वाणिज्य बैंकहरूले भन्दा लघुवित्तहरूले निभाउन सक्ने तर्क गरे । विपन्न वर्ग शीर्षकमा कर्जा दिएर मात्र हुँदैन, दिएको कर्जाबाट ऋणी कत्तिको सफल भएको छ भनेर अवलोकन गर्नुपर्छ उनले भने । नेपाल राष्ट्र बैंकका डेपुटी गभर्नर बमबहादुर मिश्र गरिबी न्यूनीकरण गर्न, उद्यमशीलता, बैंकिङ पहुँचलगायतमा पन्तले उल्लेख्य काम गरेको स्मरण गरे । हामी उनलाई लघुवित्तका पिता मान्छौँ । सरोकारवालाले उनको अनुशरण गर्न जरुरी छ, उनले भने ।"
परराष्ट्रको कुटनीतिक नोट दूतावासले दिल्ली पठायो,काठमाडौँ: दार्चुलाको जयसिंह धामी प्रकरणमा नेपाल सरकारले पठाएको कुटनीतिक नोट भारतीय दूतावासले सोमबार नै भारतस्थित विदेश मन्त्रालयलाई पठाएको छ । नेपाल सरकार परराष्ट्र मन्त्रालयका अधिकारीका अनुसार सोमबार परराष्ट्र मन्त्रालयले काठमाडौँस्थित भारतीय दूतावासलाई कुटनीतिक नोट पठाएको थियो । दूतावासले सोमबार नै दिल्लीस्थित भारत सरकारको विदेश मन्त्रालयलाई कुटनीतिक नोट पठाएको परराष्ट्र मन्त्रालय स्रोतले बताएको छ । यसअघि गृह मन्त्रालयले सहसचिव जनार्दन गौतमको संयोजकत्वमा बनाएको छानविन समितिले भारतीय सीमा सुरक्षा बल (एसएसबी) को उपस्थितिमा तुइन चुँडिएकाले एसएसबीका अधिकारीमाथि छानविनका लागि सिफारिस गरेको थियो । सोही आधारमा परराष्ट्र मन्त्रालयले भारतीय दूतावासलाई कुटनीतिक नोट पठाएको हो । परराष्ट्रका अधिकारीहरुका अनुसार सोमबार दूतावासलाई कुटनीतिक नोट पठाएको हो । दार्चुलाको तुइन प्रकरणबारे कारवाही प्रक्रिया अघि बढाउन विभिन्न राजनीतिक दलका नेताहरुले सरकारलाई दबाब दिँदैआएका छन् ।
कांग्रेस संसदीय दलको बैठक मंगलबार,"काठमाडौं : नेपाली कांग्रेसले मंगलबार संसदीय दलको बैठक बोलाएको छ। बुधबार प्रतिनिधिसभा बैठकमा पार्टीको तयारीलगायत समसामयिक राजनीतिक विषयमा छलफल गर्न बैठक बोलाएको हो। सङ्घीय संसद भवन, बानेश्वरस्थित ल्होत्से हलमा दिउँसो २ बजे बस्ने बैठकमा प्रतिनिधिसभाको आगामी बैठकका सन्दर्भमा पार्टीको रणनीति तय गर्ने, पार्टीको निर्णयअनुसार छलफल तथा सांसदलाई निर्देशन गर्नेलगायत विषयको कार्यसूची रहेको संसदीय दलको कार्यालयले जनाएको छ। शनिबार बसेको मन्त्रिपरिषद बैठकले भदौ २३ गते बुधबार ४ बजेका लागि प्रतिनिधिसभा र राष्ट्रियसभा दुबै बैठक बोलाउन सिफारिस गरेपछि राष्ट्रपतिले अधिवेशन आह्वान गरेकी हुन्। गत साउन ३२ गते सरकारले संसद अधिवेशन अन्त्य गरेको थियो। त्यसलगत्तै सरकारले राजनीतिक दल सम्बन्धी अध्यादेश ल्याएको थियो।"
"सभामुख सापकोटालाई ओलीको प्रश्न: तपाईँ सभामुख कि, गठबन्धनको प्यादा ?","काठमाडौँ: नेकपा एमालेका अध्यक्ष केपी शर्मा ओलीले सभामुख अग्निप्रसाद सापकोटाले एमाले फुटाउन भूमिका खेलेको आरोप लगाएका छन् । पर्सि बुधबार बस्ने संसद बैठकमा ओलीले सभामुखलाई पार्टी फुटाउने षड्यन्त्रको प्यादा भएकोबारे प्रश्न गर्ने चेतावनी दिए । उनले सभामुखलाई गठबन्धनको मतियार हो कि पार्टीको कार्यकर्ता हो भन्ने संसदमा सोधिने बताएका थिए । 'पर्सि संसद खुल्दैछ । सभामुखलाई हामीले सोध्नेछौँ उहाँ पार्टी फुटाउने षड्यन्त्रको मतियार हो कि गठबन्धनको प्यादा हो । हामीले सभामुख अग्निप्रसाद सापकोटालाई सोध्नैपर्छ' नेता ओलीले भने । यस्तै देशमा बाह्य हस्तक्षेप हुँदा समेत वर्तमान सरकार मौन रहेको उनको आरोप थियो । राष्ट्रिय युवा संघले राजधानीमा आयोजना गरेको कार्यक्रममा ओलीले वर्तमान सरकार राष्ट्रियता रक्षाका लागि चुक्क नबोलेको बताए । उनले भने, 'देश बनाउँछु भन्न नसक्ने सार्वभौमसत्ताको रक्षा गर्न सक्छु भन्न नसक्ने देशको भूभागमा १० औं हेलिकप्टरहरु घुमिरहेका छन् । किन हो यस्तो गरेको सोध्न पनि नसक्ने । नेपालमाथि भएको ज्यादतीका बारेमा यो सरकार चुक्क बोल्न सक्दैन ।' देशका नागरिक मारिँदा पनि यो सरकार बोल्न नसकेको भन्दै उनले सरकारलाई 'घरका बाघ बनका स्याल' को संज्ञा दिए । यस्तै एमाले सरकारले देशमा विकासको लहर ल्याएको तर अहिले ती काम रोक्ने काम भएको उनको आरोप थियो । अध्यक्ष ओलीले २१० वटा सडक शिलान्याश गरेको भन्दै अहिलेको सरकारले बजेट रोकेकोमा गुनासो गरे ।'यो सरकार टालाटुली बटुली कति राम्री पुतली जस्तो सरकार हो । सरकार बनाउन नसक्ने एमालेलाई सत्तोसराप गरेर हिँड्ने' नेता ओलीले भने । यसवाहेक ओलीले नेकपा एमाले अब मजबुत बन्ने दावी समेत गरेका छन् । उनले माधवकुमार नेपाल लगायत नेताहरुलाई लक्षित गर्दै एमाले लोभीपापीको पार्टी नहुने जिकिर गरे । 'एमाले लोभीपापीको पार्टी हैन, देश बनाउने पार्टी हो' ओलीले भने ।"
'शेयर बजारमा देखिएका समस्या समाधान गर्नू',काठमाडौं : शेयर बजारमा देखिएको पछिल्लो परिस्थितिका सम्बन्धमा अर्थ मन्त्रालयको ध्यानाकर्षण भएको छ । राष्ट्र बैंकले जारी मौद्रिक नीति र निर्देशिकापछि पुँजी बजारमा देखिएको स्थितिका सम्बन्धमा अर्थमन्त्री जनार्दन शर्माले सोमबार गभर्नर महाप्रसाद अधिकारीसँग टेलिफोन कुराकानी गरेको अर्थमन्त्रालय स्रोतले जनाएको छ। कुराकानीका क्रममा अर्थमन्त्री शर्माले पुँजी बजारमा देखिएको पछिल्लो परिस्थितिलाई सहज बनाउन आग्रह गरेको जनाइएको छ। उनले कहाँ के सुधार गर्नुपर्ने हो त्यो गरेर पुँजी बजारको समस्या समाधान गर्न गभर्नरलाई आग्रह गरेका हुन्। जवाफमा गभर्नर अधिकारीले आवश्यक प्रक्रिया मिलाई परिस्थिति सहज बनाउन प्रयास गर्ने प्रतिवद्धता जनाएका छन्। राष्ट्र बैंकले सार्वजनिक गरेको मौद्रिक नीतिका कारण शेयर बजार निरन्तर ओरालो लाग्ने क्रम जारी। बैंकले मौद्रिक नीतिमार्फत एउटा वित्तीय संस्थाबाट चार करोड र सबै वित्तीय संस्थाबाट १२ करोड रुपैयाँभन्दा बढी शेयर कर्जा लिन नपाउने व्यवस्था गरेको छ। जसले गर्दा लगानीकर्ता हतोत्साहित हुँदा शेयर बजार ओरालो लागेको विज्ञहरुले बताएका छन्।
तालिबानद्धारा गर्भवती महिला प्रहरीको हत्या,काबुल : तालिबानले आइतबार साँझ एक ८ महिने गर्भवती महिला प्रहरीको हत्या गरेको छ। घोर प्रान्तमा ती महिला प्रहरीको उनकै परिवारको अगाडि तालिबानले गोलि हानि हत्या गरेको अफगानिस्तानका पत्रकारले बताएका छन् । उनलाई आफ्नो श्रीमान र सन्तानको अगाडि गोलि हानि हत्या गरिएको स्थानिय मिडियाहरुले जनाएका छन् । घटनामा भने आफुहरुको संलग्नता नरहेको तालिबानले बताएको छ । हामी सो घटनाबारे जानकार छौं । तालिबानले महिलालाई प्राथमिकतामा राख्ने घोषणा गरेको पनि छ। निगारको हत्या व्यक्तिगत रिसीबी वा अन्य कारणले भएको हुन सक्छ । मलाई लाग्छ हत्यामा तालिबानको कुनै संलग्नता छैन । तर अन्य स्रोतका अनुसार तालिबानले नै ती महिलाको हत्या गरेको उल्लेख गरेको छ। केहिदिन अघि दर्जनौ अफगान महिलाहरुले आफ्नो अधिकार र नयाँ बन्ने सरकारमा महिला सहभागिताको माग राख्दै हेरातमा आन्दोलन गरेका थिए ।
कुनै पनि बेला सत्याग्रह सुरु गर्छु : गोविन्द केसी,"काठमाडौं : चिकित्सा शिक्षा सुधारका अभियन्ता डागोविन्द केसीले कुनै पनि बेला सत्याग्रह सुरु गर्ने बताएका छन् । डाकेसीले सरकारले विगतमा गरेका सम्झौता कार्यान्वयन गर्न नसकेको भन्दै आफूले कुनै पनि बेला सत्याग्रह सुरु गर्ने बताएका हुन् । उनले सोमबार विज्ञप्ति निकाल्दै भनेका छन्, स्वास्थ्य राज्यमन्त्रीलाई पदमुक्त गर्ने लगायतका हामीसँग भएका समझदारीका बुँदाहरु तत्काल कार्यान्वयन गर्न पनि माग गर्दर्छौं । यी मागहरु पूरा नगरी सरकारले अहिलेकै निष्क्रियता, लाचारी र अनियमितता कायम राखेमा कुनै पनि बेला सत्याग्रह शुरु गर्ने जानकारी पनि गराउन चाहन्छौं । उनले धरानस्थित बीपी प्रतिष्ठानमा चलेको आन्दोलनपछि आन्दोलनकारीहरुसित भएको सम्झौता कार्यान्वयन नगरेको बताए । डाकेसीले बीपी प्रतिष्ठानका हकमा भएका सम्झौता कार्यान्वयन लगायत आफूहरुसँगको भेटमा प्रधानमन्त्रीले समझदारी गरेको तीन साता बितिसक्दा पनि त्यस अनुसार कुनै काम नभएको बताए । डाकेसीले भनेका छन्, माफियाहरुको स्वार्थमा बारम्बार चिकित्सा शिक्षा आयोगका पदाधिकारीहरुलाई दबाब दिएर आयोगको आकस्मिक बैठक बोलाउने प्रयास गरिएको छ । स्वार्थको द्वन्द्व हुने गरी नियुक्त भएका स्वास्थ्य राज्यमन्त्रीलाई अहिलेसम्म पदबाट हटाइएको छैन । यसबाट सरकार मेडिकल शिक्षा क्षेत्रका समस्या समाधान गर्नेभन्दा पनि झनै बल्झाउने दिशामा गएको देखिन्छ । उनले नागरिकले लाखको कारोबार गर्दा स्रोत खोज्ने राज्य र बैंकिङ प्रणाली अरबौं रुपैयाँको मेडिकल कलेज शंकास्पद किनबेच भइरहँदा मौन बस्नुले थप शंका जन्माएको बताए । उनले भनेका छन्, मेडिकल कलेज खरिदबिक्रीका क्रममा भएका करार उल्लंधन लगायतका अन्य खालका अनियमितताहरु र त्यसका कारण राज्यलाई पर्न गएको क्षतिबारे पनि बारम्बार मिडियामा समाचारहरु आएका छन् । २०८५ सालपछि कानुनतः मेडिकल कलेजहरु गैर नाफामुलक हुनु पर्ने व्यवस्था रहेकोमा त्यसको कार्यान्वयन तयारी गर्नुको बदला सत्तारुढ दलका नेताहरु तथा तिनका परिवारका सदस्यले अरबौंको कालो धन मेडिकल शिक्षामा खन्याइरहेको देखिन्छ । उनले बीपी प्रतिष्ठानको आन्दोलनको पहिलो चरण टुंग्याउने बेला भएको सहमति तथा आफूहरुसंग प्रधानमन्त्रीले गरेका स्वार्थको द्वन्द्व रोक्न कानुनी व्यवस्था गर्ने र पदाधिकारी नियुक्तिका नयाँ मापदण्ड बनाउने लगायतका पाँच बुँदे समझदारी तत्काल कार्यान्वयन गर्न माग गरेका छन् ।"
नेशनल बैंकिङ्ग इन्ष्टिच्युट र कामना सेवा विकास बैंकबीच सम्झौता,काठमाडौं : नेशनल बैंकिङ्ग इन्ष्टिच्युट लि र कामना सेवा विकास बैंक लिबीच तालिम कार्यक्रम सञ्चालन सम्बन्धी सम्झौता पत्रमा हस्ताक्षर भएको छ । यस सम्झौता अनुसार एनबीआईले कामना सेवा विकास बैंक लिका कर्मचारीहरुको कार्यदक्षता विकासका लागि विभिन्न तालिमहरु उपलब्ध गराउने छ । उक्त सम्झौता पत्रमा कामना सेवा विकास बैंक लिका तर्फबाट प्रमुख कार्यकारी अधिकृत प्रविण बस्नेत र नेशनल बैंकिङ्ग ईन्ष्टिच्युटका प्रमुख कार्यकारी अधिकृत कुमार लम्सालबीच हस्ताक्षर भएको छ ।
बीपी प्रतिष्ठानमा तोडफोड,"धरान : चिकित्सकहरुले काम छाडेर आन्दोलन चर्काएपश्चात बीपी कोइराला स्वास्थ्य विज्ञान प्रतिष्ठान धरानमा तोडफोड गरिएको छ। सोमबार संघिय लिम्बुवान मञ्च, एमाले र राप्रपाका कार्यकर्ताहरुले प्रतिष्ठानको उपकुलपति कार्यालयमा तोडफोड गरेका छन्। ८४ औं दिनदेखि प्रतिष्ठान सुधारको माग राखेर यहाँका चिकित्सक र कर्मचारीहरुले आन्दोलनलाई जारी राखेका छन्। आइतबारदेखि चिकित्सकहरुले स्वास्थ्य उपचार बहिष्कार गरेको भन्दै लिम्बुवान, एमाले र राप्रपाका कार्यकर्ताहरुले प्रतिष्ठानका उपकुलपति डा ज्ञानेन्द्र गिरीको कार्याकक्षमा लगाएको ताला तोडफोड गरेका छन्। उनीहरुले उपकुपति कार्यालयको मुल ढोका समेत तोडफोड गरेका छन्। संघिय लिम्बुवान मञ्चका सुनसरी अध्यक्ष अमर इजमले बिरामी चेकजाँच गर्न छाडेपछि त्यस्को विरुद्धमा उपकुलपति कार्यालयमा लगाइएको ताला फोडिदिएको बताए। उनले बिरामीलाई दुःख दिने नियतले चिकित्सक, नर्स र कर्मचारीहरुले काम बहिष्कार गरेपछि आफूहरुले आन्दोलन गरेको बताए। सयौंको संख्यामा गएका दलका कार्यकर्ताहरुले प्रतिष्ठानको डेण्टल गेटको ताला फोडेरभित्र प्रवेश गरेका थिए। प्रहरीले दलका कार्यकर्तालाई रोक्न खोज्दा दुबैतर्फ झडप भएको थियो। झडपमा केहि दुई प्रहरी र एक प्रदर्शनकारी दलका कार्यकर्ता घाइते भएका छन्। इलाका प्रहरी कार्यालय धरानका डीएसपी नरैनद्र कुवरले प्रतिष्ठानमा नाराबाजी गर्दै आएका विभिन्न दलका कार्यकर्तालाई बल प्रयोग गरी तितरवितर पारेको बताए। उनले बल प्रयोग गर्ने क्रममा दुई प्रहरी घाइते भएको बताए। बीपी प्रतिष्ठान शुद्धिकरण अभियानका सहसंयोजक डा विष्णु पोखरेलले राजनैतिक दलका कार्यकर्ताले गुण्डागर्दी शैलिमा प्रतिष्ठानमा आएर तोडफोड गरेको घटनाको घोर भत्र्सना गरेका छन्। उनले प्रतिष्ठानमा भ्रष्ट्रचार भयो, दोषिलाई कारवाहि गर्नुपर्छ भनेर ८४ औं दिनदेखि आन्दोलन गरिरहेको समयमा दलका कार्यकर्ताहरु गुण्डागर्दी शैलिमा प्रतिष्ठान प्रवेश गरी भ्रष्ट्रचारीलाई संरक्षण गर्ने प्रष्ट भएको बताए।"
एमसीसी सम्झौताविरुद्ध पोखरामा प्रदर्शन,"पोखरा :अमेरिकी सहयोग निकाय मिलेनियम च्यालेन्ज कर्पोरेसन (एमसीसी)को विरुद्ध पोखरामा सोमबार प्रदर्शन भएको छ। जिल्ला प्रशासन कार्यालय कास्की अगाडि सहिद चोकमा बिहान १० बजे देखि ११ बजेसम्म १ घण्टा शान्तिपूर्ण रुपमा धर्नामा बसेका हुन्। संयुक्त देशभक्त मोर्चाको ब्यानरमा राष्ट्रिय सम्पदा तथा जनअधिकार संरक्षण समिति नेपाल, सिटीजन जुरी कास्की, नागरिक समाज कास्की लगायतका संघसंस्थाको आयोजनामा प्रदर्शन भएको हो। राष्ट्रहितविपरीत एमसीसी संसदबाट पारित गरिने प्रपञ्च रचिएकोले त्यसलाई रोक्न धर्नामा बसेको नागरिक समाज पोखराका पूर्व संयोजक विष्णुहरि अधिकारीले बताए। उनीहरुले एमसीसीविरुद्ध विभिन्न नारा लेखिएका प्लेकार्ड हातमा लिएर मौन धर्ना दिएका हुन्। नेपाल सरकार र अमेरिकाबीच भएको एमसीसी सम्झौता खारेज हुनुपर्ने उनीहरुको माग छ। एमसीसी खारेजको माग गर्दै अमेरिकी दुतावास अगाडि प्रदर्शन, ६ जना नियन्त्रणमा"
"१८ सय ९७ जनामा कोरोना संक्रमण, २० को मृत्यु","काठमाडौं : पछिल्लो २४ घन्टामा कोरोना भाइरस (कोभिड१९) संक्रमणबाट थप २० जनाको मृत्यु भएको छ। आइतबार पनि कोरोनाबाट २० जनाले ज्यान गुमाएका थिए। स्वास्थ्य तथा जनसंख्या मन्त्रालयका अनुसार आइतबार थप १८ सय ९७ जनामा कोरोना भाइरस संक्रमण पुष्टि भएको छ। एन्टिजेनबाट ४०९ र पीसीआरबाट १ हजार ४ सय ८८ जनामा संक्रमण देखिएको हो। मन्त्रालयका अनुसार ५१२ जनाको आइसीयू र १६३ जनाको भेन्टिलेटरमा उपचार भइरहेको छ। पछिल्लो २४ घन्टामा १,०७,२३२ जनाले कोरोनाविरुद्धको खोप लगाएको मन्त्रालयले जनाएको छ। त्यस्तै पछिल्लो २४ घण्टामा १७ सय ४३ जना संक्रमणमुक्त भएका छन्। यो ९४६ प्रतिशत हो । हाल सक्रिय संक्रमितको संख्या ३,०९७३ रहेको छ। यस्तै मन्त्रालयका अनुसार कोरोनाबाट निको हुनेको संख्या ७ लाख २८ हजार ९ सय २८ रहेको छ ।"
"एमसीसी खारेजको माग गर्दै अमेरिकी दुतावास अगाडि प्रदर्शन, ६ जना नियन्त्रणमा",काठमाडौं : अमेरिकी सहयोग निकाय मिलेनियम च्यालेन्ज कर्पोरेसन (एमसीसी)को विरोधमा प्रदर्शनमा उत्रिएका ६ जना पक्राउ परेका छन्। एमसीसीको विरोध गर्दै नेपालस्थित अमेरिकी दुतावास अगाडि प्रदर्शनमा उत्रिएका वैद्य नेतृत्वको नेकपा क्रान्तिकारी माओवादीनिकट अखिल क्रान्तिकारीका केन्द्रिय अध्यक्ष हरिकृष्ण गजुरेलसहित ६ विद्यार्थीलाई प्रहरीले नियन्त्रणमा लिएको हो। एमसीसी कार्यान्वयन गरौं : पूर्वप्रधानमन्त्री भट्टराई अखिल क्रान्तिकारीका केन्द्रीय सदस्य सुलभ वैध्यका अनुसार उनीहरुले बिहान १२ बजेतिर प्रदर्शन गरेका थिए। उनीहरुलाई प्रहरी वृत महाराजगन्जमा राखिएको छ। प्रहरीका अनुसार निषेधित क्षेत्रमा प्रदर्शन गर्न थालेको नियन्त्रणमा लिएको बताइएको छ। शेरबहादुर देउवाको नेतृत्वमा गठबन्धनको सरकार बनेपछि पुन: एमसीसीको चर्चा र उपाध्यक्ष फाति आउन लागेसँगै युवाहरु आन्दोलित हुन थालेका हुन्।
बाढीमा यसरी डुब्यो काठमाडौं उपत्यका (फोटोफिचर),"काठमाडौं : आइतबार मध्यरातिदेखि परेको अविरल वर्षाका कारण काठमाडौं उपत्यकाका बस्ती डुबानमा परे। बाग्मती, विष्णुमति, इच्छुमति, धोबीखोलगायतका नदी तथा खोलाको बाढी बस्तीमा पस्दा नदी किनारका बासिन्दा प्रभावित भए। मध्यरातमा बाढी पसेपछि घरभित्र रहेका सामान तथा पानी निकाल्ने काम भइरहेको छ। बिहान ९ बजेपछि बस्तीको पानी सुक्दै गएपछि स्थानीयबासिन्दा सामान मिलाउन र घर सफा गर्न दिनभर व्यस्त छन्। उपत्यका,बनेपालगायत विभिन्न सहरका घर डुबानमा परेका छन्। काठमाडौंको काँडाघारी, परोपकार, बल्खु, सुन्दरीघाट, भक्तपुरको मनोहरा, बोडेफाँट, टेकुको सुकुम्बासी बस्ती तथा ललितपुरको सानेपा, कालोपुललगायतको क्षेत्र डुबानमा परेको हो। यस्तै काठमाडौंको शङ्खमूल, बल्खु र धापासीको तरकारी बजारलगायतका स्थान डुबानमा परेका छन्। मौसम पूर्वानुमान महाशाखाका अनुसार सोमबारबाट देशभर गण्डकी, कर्णाली तथा सुदूरपश्चिम प्रदेशका थोरै र प्रदेश १, बाग्मती तथा लुम्बिनी प्रदेशका एकदुई स्थानमा मेघगर्जनचट्याङ्गसहित भारी वर्षाको सम्भावना रहेको छ। महाशाखाले पहाडी भूभागमा भूक्षय, पहिरो तथा गेग्रान बहावको जोखिम रहेको र नदीनाला र खहरे खोलामा पानीको सतह बढ्न सक्ने भन्दै सतर्कता अपनाउन अनुरोध गरेको छ।"
चोरी भएको बैंक छेउकै मनि ट्रान्सफरको छानामाथि युवकको शव,"वीरगन्ज : पर्साको धोबिनी गाउँपालिका ४ लंगडी चोकस्थित मनि ट्रान्सफर रहेको घरको छानामा एक युवक मृत अवस्थामा फेला परेका छन् । जस्तापाताले छाएको छानामा अंदाजी २२२३ वर्षका युवकको शव फेला परेको हो । शव फेला परेका युवकको पहिचान भने खुल्न सकेको छैन । शव पोष्टमार्टमका लागि वीरगन्जस्थित नारायणी अस्पतालमा पठाइएको पर्साका प्रहरी उपरिक्षक बेल बहादुर पाण्डेले जानकारी दिए । भदौ १७ गते बिहीबार राति लंगडीमै रहेको एनआइसी एसिया बैंकको उपशाखामा चोरी भएको थियो । त्यहि बैंक नजिकको मनि ट्रान्सफर भएको घरको छानामा आइतवार बेलुकी युवकको शव फेला परेको हो । मृत भेटिएका युवक बिहीबार राति एनआइसी एशीया बैंकमा भएको चोरी गर्ने समूहकै हुनसक्ने स्थानीयले आशंका गरेका छन् । बैंकमा चोरी गर्ने समुहले मनी ट्रान्सफरमा समेत चोर्ने क्रममा छानाको जस्तापाता उप्क्याएर भित्र छिर्न लाग्दा करेन्ट लागेर ती युवकको मृत्यु भएको हुन सक्ने स्थानीयको आशंका छ । शव सडेर गन्हाउन थालेकाले पनि घटना दुई तीन दिन पहिलकै (बिहीबार राति कै) भएकाले थप आशंका उत्पन्न भएको प्रहरीले जनाएको छ । शवको प्रकृति हेर्दा ती युवक मनि ट्रान्सफरको कार्यालयमा चोरी गर्न गएको र करेन्ट लागेर उनको मृत्यु भएको हुन सक्ने प्रहरीको अनुमान छ । घटनाबारे अनुसंधान थालिएको प्रहरी उपरीक्षक पाण्डले जानकारी दिए । गत बिहीबार राति लंगडीमै रहेको एनआइसी एशिया बैंकको शाखा कार्यालयमा चोरहरुले बैंकको मुल गेटको सटर नै फोडेर भित्र पसेका थिए । बैंकमा जडान गरिएको सिसिटिभी क्यामेरामा कैद भएको भिडियो अनुसार रेनकोट लगाएर आएका दुई जनाले अक्सिजन सिलण्डर सहितको वेल्डिङ मेशीनले सटर काटेर भित्र पसेका थिए । चोरहरुले लकर पनि तोड्ने कोशीश गरेको तर बाहिर सडकमा प्रहरीको गस्ती पुगेपछि चोरहरु आफनो योजनामा सफल हुन नसकेर भागेका थिए । बिहीबार राति बैंकमा भएको चोरी र आइतबार बेलुकी मनि ट्रान्सफरमा युवकको शव भेटिएपछि घटना अझ शंकास्पद देखिएकाले प्रहरीले दुवै घटनालाइ जोडेर अनुसन्धान थालेको प्रहरी उपरिक्षक पाण्डेले बताए । दुवै घटनामा भारत र नेपाल दुवै देशका मानिस संलग्न रहेको देखिएको भन्दै उनले भने, छिटटै अपराधीको पहिचान लाग्छ ।"
पहाडी भेगमा सम्पर्क कार्यालय,"उदयपुर : तत्काल छुट्टै गाउँपालिका नहुने भएपछि उदयपुरको कटारी नगरपालिकाले माथिल्लो भेगका सर्वसाधरणलाई लक्षित गरी सम्पर्क कार्यालय सञ्चालनमा ल्याएको छ । अलगै गाउँपालिकाको माग गर्दै आएका ९, १०, ११, १३ र १४ का पहाडी वडाका नागरिकका लागि सेवामा पहुँच पुग्नेगरी ११ को वेतेनीस्थित पर्यटन भवनमा सम्पर्क कार्यालय स्थापना गरिएको हो । संघीयताको मर्म अनुरुप कार्यालयबाट दिईने सेवालाई जनताको घरदैलौमा पुर्याउन पहाडी भेगका ५ वटा वडालाई पायक पर्ने गरी कार्यालय स्थापना गरिएको मेयर ज्ञानेन्द्र श्रेष्ठले बताए । उनका अनुसार सम्पर्क कार्यालयबाट विशेषगरी योजनाको प्राविधिक स्टिमेट र योजनाको सम्झौता हुने छ । योजनाको प्राविधिक स्टिमेट बनाउन र सम्झौता गर्न पटकपटक ५६ घण्टाको जोखिमपूर्ण यात्रा गर्नुपर्ने भएकाले जनताको समयको वचत, छिटो, छरितो र कामलाई सहज बनाउन कार्यालय स्थापना गरिको मेयर श्रेष्ठको भनाई छ । कार्यालयमा इन्जिनियर विनोद खत्रीको नेतृत्वमा सबइन्जिनियरसहित ५ जनाले सेवाग्राहीलाई सेवा दिनेछन् । पहाडका ती वडाले सेवा पाउन असहज भएकाले छुट्टै गाउँपालिका माग गर्दै आएका छन् । भौगोलिक विकटताका कारण देखाउँदै विकास निर्माणका काममा विभेद भएको र सर्वसाधरणको पहुँच नपुगेको भन्दै अलग्यै गाउँपालिकाको माग गर्दै स्थानीयले हस्ताक्षरसहितको माग पत्र नगरपालिकामा बुझाएका थिए । स्थानीयबाट आएको प्रस्तावलाई नगरपालिकाको सातौँ नगरसभाबाट सर्वसहमतबाट पास भएको थियो । पारित प्रस्ताव जिल्ला समन्वय समिति हुँदै प्रदेश सरकारमा २०७८ साउन ४ गते बुझाइएको छ । नगरपालिका टुक्र्याउने अधिकार प्रदेश सरकारमा नरहेकाले प्रदेश सरकारबाट चाँडै नै मन्त्रीपरिषद्को बैठकबाट निर्णय गरी पठाउने तयारी भएको खवर प्राप्त भएको मेयर श्रेष्ठले बताए । उनले भने, 'छुट्टै पालिकाको नेपाल सरकारले निर्णय नगरेको अवस्थामा सहजरुपले जनताले पाउने सेवालाई विकेन्द्रिकरण गरेका हौ । यसअघि पहाडी भेगका वासिन्दा यातायातबाट पाँच घण्टाको दुरी हुँदै कटारी बजारस्थित नगरपालिका कार्यालयसम्म सेवा लिन आउनुपर्ने बाध्यता थियो । सानातिना योजनामा पनि दिन नै माया मारेर कटारी झर्नुपर्ने र खर्चका हिसावले पनि समस्या भोग्दै आएका थिए। आउन र जान दुई दिन काम गर्न एक दिन गर्दा तीन दिन माया मार्नु पर्ने र होटलको बासले खर्चसमेत धान्न नसक्ने भन्दै स्थानीयले अलग्यै गाउँपालिकाको माग गर्दै आएका थिए ।"
नेपालमा दुई करोड नागरिक इन्टरनेटको पहुँचमा,"काठमाडौं : नेपालमा इन्टरनेट प्रयोगकर्ताको संख्या २ करोड चार लाख नाघेको छ । नेपाल टेलिकमले सोमबार पत्रकार सम्मेलन गरी २०७८ असारसम्म दुई करोड ४ लाख तीन हजार ९८६ जना इन्टरनेटको पहुँचमा रहेको जनाएको छ । यस्तै, मोबाइल टेलिफोन ग्राहक संख्या दुई करोड चार लाख ९ हजार ५७८ छन् । टेलिकमका प्रवक्ता राजेश जोसीका अनुसार फोरजी सेवा विस्तार गर्ने क्रममा टेलिकम रहेको छ । उनले भने, सबै प्रकारका टेलिफोन घनत्व ७०४० प्रतिशत रहेको छ । ९२ प्रतिशत स्थानीय निकायमा फोरजी सेवाको पहुँच पुगिसकेको छ । टेलिकमले स्थानीय टेलिफोन तथा एडीएसएल सेवालाई फाइवरमा रुपान्तरणका लागि आवश्यक तयारीसहित रुपान्तरणको कार्य सुरु भइसकेको टेलिकमले जनाएको छ ।"
सरकारले संसदलाई बिजनेस दिएन : नेम्वाङ,"काठमाडौं : नेकपा एमालेका नेता सुवासचन्द्र नेम्वाङले सर्वोच्च अदालतको आदेशबाट गठन भएको सरकारले सिन्को भाँच्न नसकेको बताएका छन्। राष्ट्रिय युवा संघले सोमबार राजधानीमा आयोजना गरेको कार्यक्रममा बौल्दै नेम्वाङले सरकारले बिजनेस नदिँदा संसद कामविहिन भएको बताएका हुन्। उनले भने, सरकारले बिजनेस दिनुपर्छ। यो सरकारले संसदलाई बिजनेस दिएन। नेम्वाङले संसद्ले काम गर्न सक्ने अवस्था नभएको दाबी गरे। उनले भने, अफ्ठेरो र चुनौतिको अवस्थामा छौं। संसद काम गरिरहेको छैन। संसदले काम गर्न सक्ने अवस्था छैन। नेम्वाङले मन्त्रिपरिषद् विस्तार गर्दा सरकार ढल्ने र दल फुट्ने सम्भावना देखिएको टिप्पणी गरे। उनले देउवा सरकार अदालतले जन्माएको सरकार भएकाले ५० दिन नाघिसक्दा पनि मन्त्रिपरिषद्ले पूर्णता पाउन नसकेको बताए। उनले भने,सरकार विस्तारको नाम निसाना छैन। सरकार विस्तार गर्दा सरकार नै पो ढल्छ की भन्ने डर छ। सरकार विस्तार भयो भने दल फुट्ने हो की दल फुट्ने हो भन्ने अवस्था आइसक्यो। उनले अगाडि थपे, संविधानमा २५ जनाभन्दा बढी मन्त्री बन्न पाइदैंन भन्ने लेखिएको छ। यो सिधै सर्वोच्च अदालतले बनाएको सरकार हो। यो सरकारले ताल पर्यो भने ७५१०० जनालाई किन मन्त्री बनाउन नपाउने ? उनले एमाले विभाजन गर्न अनेक षडयन्त्र भएको धारणा राखे। सिन्को नभाँच्ने संसद त्यति समय चल्यो। तर, सरोकार विषयमा संवेदनशिल भएन। उनले भने, छलफल नै नगरिकन संसदको अन्त्य गरियो। प्रमुख प्रतिपक्षिको सल्लाहबिना झुक्याएर सदन अन्त्य गरियो। हाम्रो दललाई विभाजन गर्न अनेकन षड्यन्त्र गरियो।"
समाचार नै काफि छ : अन्नपूर्ण पोस्ट्का ग्राहकलाई मोटरसाइकल हस्तान्तरण,"काठमाडौं : अन्नपूर्ण पोस्ट् राष्ट्रिय दैनिकको समाचार नै काफि छ भन्ने मासिक ग्राहक योजना अन्तर्गत साउन महिनाका विजेतालाई सोमबार मोटरसाइकल हस्तान्तरण गरिएको छ। भक्तपुर नगरपालिका ४, वोलाछेंका ५५ वर्षीय रबि प्रजापतिलाई सुजुकि कम्पनीको १५५ सिसिको सुजुकि इन्टुर्डर मोटरसाइकल लक्की ड्रमार्फत् केहि दिन अघि परेको थियो। अन्नपूर्ण पोस्ट्का सम्पादक अखण्ड भण्डारी,अन्नपूर्ण एक्सप्रेसका प्रधानसम्पादक विश्वास बराल र सुजुकी कम्पनीका बजार प्रमुख समित सिंहले संयुक्त रुपमा प्रजापतिलाई मोटरसाइकलको साँचो हस्तान्तरण गरेका थिए। काठमाडौंको तीनकुनेस्थित अन्नपूर्ण टावरको सभाकक्षमा हस्तान्तरण गरिएको मोटरसाइकलको मुल्य ३ लाख २९ हजार ९ सय छ। मोटरसाइकल पाएपछि प्रजापतिले देशभरीमा नै गरिएको लक्की ड्रमा आफू विजेता हुनु ठूलो कुरा भएको भन्दै खुसी व्यक्त गरे। साउन, भदौ र असोज गरी तीन महिनासम्मका लागि समाचार नै काफि छ भन्ने मासिक ग्राहक योजना लागु गरिएको अन्नपूर्ण मिडिया नेटवर्ककी ब्राण्ड म्यानेजर प्रिथा पौडेलले जानकारी दिइन्। अझ २ महिना बाँकि नै भएकोले सम्पूर्ण पाठकहरुलाई अन्नपूर्ण पोस्टको समाचार नै काफि छ योजनामा संलग्न हुनुहोस् र नयाँ मोटरसाइकल जित्ने मौका पाउनुहोस्उनले भनिन्।"
सुजुकीले ल्यायो 'दशैं अफर',"काठमाडौं : नेपालको लागि सुजुकी मोटरसाइकल तथा स्कूटरको अधिकारिक बिक्रेता भिजि अटोमोबाइल्सले दशैं तिहार लक्षित गर्दै उपहार योजना ल्याएको छ । 'दशैं आयो उमंग छायो क्यासब्याकको साथै बम्पर पायो' उपहार योजनाअन्तर्गत कुनै पनि सुजुकी ब्राण्डका मोटरसाईकल तथा स्कूटरको खरिदमा १० हजार रूपैयाँ सियोर सट क्यासब्याक पाउनुका साथै हरेक दुई हप्तामा बम्पर पुरस्कारको रुपमा सुजुकी इंट्रूडर बाइक प्रदान गरिने भएको छ । साथै एक वर्षको लागि रोड ट्याक्स, फाइनान्स र एक्सचेन्जको सुविधा समेत रहेको कम्पनीले जनाएको छ । 'दशैं आयो उमंग छायो क्यासब्याकको साथै बम्पर पायो' को नतिजा हरेक दुई हप्तामा सुजुकी नेपालको फेसबुक पेजबाट लाइभ गरिने कम्पनीले जनाएको छ ।"
१६१ अंकले बढ्यो नेप्से : ५० बढी कम्पनीको शेयरमूल्यमा उच्च वृद्धि,"काठमाडौं : लामो समयदेखि निरन्तर ओरालो लागेको शेयर बजार मापन परिसूचक नेप्सेमा सोमबार उच्च अंकले वृद्धि भएको छ। आइतबार १०८ अंकले घटेको नेप्से सोमबार १६१ अंकले वृद्धि भएर २९८०७८ बिन्दुमा पुगेको छ। नेप्से बढेसँगै कारोबार रकम भने आइतबारको तुलनामा घटेको छ। कारोबारको अघिल्लो दिन ११ अर्ब २४ करोड मूल्य बराबरको शेयर कारोबार भएको बजारमा सोमबार ९ अर्ब ८२ करोड मूल्य बराबरको मात्रै कारोबार भयो। २२४ कम्पनीको १७ लाख बढी कित्ता शेयर ९ अर्ब ८२ करोड मूल्य बराबर खरिदबिक्री भए। धितोपत्र बजारमा ठूला कम्पनीको शेयर कारोबार मापन परिसूचक सेन्सेटिभ इन्डेक्स ३१४१ अंकले बढेर ५५३४० बिन्दुमा पुगेको छ। कारोबारमा आएका १३ वटै समूहको परिसूचक बढेको छ। जसमध्ये विकास बैंक ९९२ प्रतिशत,जलविद्युत ९११ प्रतिशत,वित्तीय ९३४ प्रतिशतले शेयर मूल्य बढेको छ। सोमबार ४२ बढी कम्पनीको शेयर मूल्यमा १० प्रतिशतले वृद्धि भएको छ। कारोबारको आधारमा सर्वाधिक कमाउनेमा अरुण भ्याली हाइड्रोपावर डेभलपमेन्ट रह्यो। सो कम्पनीको ६ लाख ८२ हजार ९९३ कित्ता शेयर ४६ करोड ३० लाख मूल्यभन्दा बढीको कारोबार भयो। पछिल्ला दिनमा शेयर बजार निरन्तर ओरालो लागेपछि सोमबार अर्थमन्त्री जनार्दन शर्माले गभर्नर महाप्रसाद अधिकारीसँग टेलिफोन कुराकानी गरेका थिए। उनले राष्ट्र बैंकले जारी मौद्रिक नीति र निर्देशिकापछि पुँजी बजारमा देखिएको उत्पन्न समस्या समाधान गर्न अधिकारीलाई निर्देशन दिएका थिए। राष्ट्र बैंकले मौद्रिक नीति सार्वजनिक गरेसँगै शेयर बजार निरन्तर ओरालो लागेको। बैंकले मौद्रिक नीतिमार्फत एउटा वित्तीय संस्थाबाट चार करोड र सबै वित्तीय संस्थाबाट १२ करोड रुपैयाँभन्दा बढी शेयर कर्जा लिन नपाउने व्यवस्था गरेको छ। लगानीकर्ता हतोत्साहित हुँदा शेयर बजार ओरालो लागेको विज्ञहरुले औंल्याएका छन्। शेयर बजार निरन्तर ओरालो लागेपछि लगानीकर्ता भने निराश छन्।"
"यत्रतत्र भेटिए शव, कुकुरसहितको प्रहरी टोली आउँदै","खाँदबारी : संखुवासभाको मादि नगरपालिका१, खोला गाउँमा विभत्स हत्या भएको घटनाको अनुसन्धानका लागि धरानबाट तालिम प्राप्त कुकुरसहित प्रहरी टोली घटनास्थलतर्फ आउँदै छ । अनुसन्धानका लागि संघीय प्रहरी कार्यालय धरानका एसपी भीम दाहालको नेतृत्वको टोली आउने क्रममा रहेको घटनास्थलबाट इलाका प्रहरी कार्यालय चैनपुरका प्रहरी निरीक्षक योगराज खतिवडाले जानकारी दिए । प्रहरी निरीक्षक खतिवडाले भने, 'एकै परिवारको शव यत्रतत्र छरिएको अवस्था छ । घटनका बारेमा थप अनुसन्धान भइरहेको उनको भनाइ छ । घटनास्थल सुरक्षित राखिएको छ, टोली आएपछि घटनामा संलग्न र घटनाको वास्तविकता चाँडै बाहिर ल्याइने उनले बताए। घटना भएको घरमा रहेका ८५ वर्षीय बौदमान कार्की भने सकुशल नै छन् । बेलुका खाना खाएर सुतेको र बिहान छिमेकीले घटनाबारे जानकारी दिएपछि मात्र घटनाबारे जानकारी पाएको वृद्धा कार्कीले बताएको प्रहरीले जनाएको छ । वृद्ध कार्की कान कम सुन्ने भएकाले घटनाका बारेमा थाहा नपाएकी हुन् । उनीकी श्रीमती ८४ वर्षीया पार्वता कार्की भने घरैमा मृत अवस्थामा भेटिएको प्रहरीले जनाएको छ ।५८ वर्षीय छोरा तेजबहादुर कार्कीको शव घर नजिकैको सडकमा भेटिएको हो । तेजबहादुरकी ५२ वर्षीय कमला र बुहारी ३२ वर्षीया रञ्जना कार्कीको शव घर नजिकैको खोल्सामा भेटिएको हो। नाती ११ वर्षीय दिपेन र नातिनी ७ वर्षीया गोमाको शव करिब ५ सय मिटर घरमाथिको खरबाखरीमा भेटिएको प्रहरी निरीक्षक खतिवडाले बताए । बौदमान कार्कीका १० परिवारमध्ये ६ जनाको हत्या भएको हो। घरमा रहेका बौदमान सकुशल नै छन् । उनका नाती मृतक रञ्जनाका श्रीमान रमेश कार्की वैदेशिक रोजगारीका लागि मलेसियमा छन् । अर्का नाती नरेश रोजगारीका लागि दुवइमा छन् । नरेशकी श्रीमती तारा भने झापामा बस्दै आएको आफन्तले जनाए । घटनाको कारणबारे खुल्न सकेको छैन।"
"प्रधानमन्त्री देउवाले भने, खोप सबैको पहुँचमा हुनुपर्छ","काठमाडौं : प्रधानमन्त्री शेरबहादुर देउवाले सबैको पहुँचमा खोप हुनुपर्ने धारणा राखेका छन्। विश्व स्वास्थ्य संगठनको क्षेत्रीय बैठकको उद्घाटन गर्दै देउवाले खोप, औषधि, औजार तथा प्रविधिमा समतामूलक पहुँच सुनिश्चित गर्नु आवश्यक रहेको बताएका हुन्। उत्थानशील स्वास्थ्य प्रणालीहरू निर्माण गर्न र स्वास्थ्यमा सर्वव्यापी पहुँच हासिल गर्न स्वास्थ्य क्षेत्रका नेतृत्व प्रदायकहरूको थप प्रतिबद्धताको माग गर्दै विश्व स्वास्थ्य संगठनको दक्षिणपूर्वी एसिया क्षेत्रीय समितिको चौहत्तरौं बैठक काठमाडौंमा सुरु भएको छ। हाम्रा स्वास्थ्य प्रणालीहरूले अत्यावश्यक स्वास्थ्य सेवाहरू प्रदान गर्ने क्रममा क्षमताभन्दा बढी भार थेग्नु परिरहेको अहिलेको अवस्थामा यस क्षेत्रका मानिसको स्वास्थ्य अवस्थामा सुधार ल्याउनका लागि महत्वपूर्ण निर्णयहरू लिनका लागि यो बैठक आयोजना गरिएको छ।देउवाले भने, मानवताका लागि हामीले खोप, औषधि, औजार तथा प्रविधिमा समतामूलक पहुँच सुनिश्चित गर्नु आवश्यक छ। पहुँच नपाएकाहरूसम्म पुग्ने हाम्रो प्राथमिकता हुनुपर्छ। विश्व स्वास्थ्य संगठठनका महानिर्देशक डा टेद्रोस अधानोम घेब्रेसियसले कोभिड१९ महामारीले अझै पनि जीवन, जीविका, समाज तथा अर्थतन्त्रमा क्षति पुर्याइरहेको उल्लेख गरेका छन्। दक्षिणपूर्वी क्षेत्रमा गत मे महिना विनाशकारी रूपमा नै संक्रमणको संख्या बढेकोमा हाल आएर सङ्क्रमण तथा मृत्युको संख्यामा कमी आएको देख्दा मलाई हर्ष लागेको छ। तथापि, देशपिच्छे र ठाउँपिच्छे फरक फरक अवस्था विद्यमान छ र केही स्थानहरूमा तीव्र संख्यामा संक्रमण वृद्धि भइरहेको र अस्पतालहरू भरिएको अवस्था छ। उनले भने, हामीले अब भविष्यमा फेरि यस्तो ठूलो महामारी हुन दिनु हुँदैन। र हामीले यस्तो ठूलो परिमाणमा अन्याय हुन दिनु हुँदैन। क्षेत्रीय निर्देशक डा पूनम खेत्रपालले कोभिडले हाम्रा स्वास्थ्य प्रणालीहरूलाई निकै ठूलो क्षति पुर्याएको धारणा राखे। उनले भने, सेवाहरू अवरुद्ध भएका छन् र स्वास्थ्यकर्मीहरू गलेका छन्। हाम्रो सामुन्ने बहुमुखी चुनौती छ। हामीले स्वास्थ्यमा गुमाएका उपलब्धिहरूलाई पुनः प्राप्त गर्नु छ, क्षमता गुमाएका स्वास्थ्य प्रणालीहरूलाई पुनः निर्माण गर्नुछ, र यो सबै हामीले यस्तो अवस्थामा गर्नुछ जुन बेला सबै देशका सरकारहरूको राजस्वमा ठूलो दबाब सिर्जना भएको छ। यस क्षेत्रका सदस्य राष्ट्रहरूका स्वास्थ्य मन्त्री तथा स्वास्थ्यका उच्च पदाधिकारी, संयुक्त राष्ट्र संघका निकाय, साझेदार, दातृ निकाय, तथा नागरिक समाजका प्रतिनिधिहरूको उपस्थिति रहने यस पाँच दिने भर्चुअल सत्रमा जनस्वास्थ्य आपत्कालको तयारी तथा प्रतिकार्यको सुदृढीकरण कसरी गर्ने तथा नसर्ने रोगहरूको रोकथाम र नियन्त्रणमा भएको प्रगतिलाई कसरी अझ द्रूत बनाउने भन्ने लगायतका स्वास्थ्यसम्बन्धी मुद्दाहरूमा छलफल हुनेछ। स्वास्थ्यमा सर्वव्यापी पहुँच हासिल गर्ने उद्देश्यका साथ कोभिड१९ महामारीले क्षति पुर्याएका अत्यावश्यक स्वास्थ्य सेवाहरूको अझ राम्रो पुननिर्माण विषयमा भोलि मन्त्रीस्तरीय गोलमेच हुने कार्यक्रम छ। छलफल हुने अन्य मुख्य मुद्दाहरूमा खोपको कार्ययोजनाका लागि क्षेत्रीय खाका, विद्यालय स्वास्थ्यको पुनरुत्थान, र भाइरल हेपाटाइटिस्, एचआईभी तथा यौनजन्य संक्रमणको अन्त्य रहेका छन्। क्षेत्रीय समितिको गत बैठकमा गरिएका प्रतिबद्धतामाथि पनि बैठकमा छलफल हुनेछ। सन् २०२३ सम्ममा दादुरा तथा रुबेलाको उन्मूलन, अत्यावश्यक स्वास्थ्य सामग्रीहरू माथिको पहुँचमा अभिवृद्धि, तथा प्राथमिक स्वास्थ्य चौकीको स्तरमा नसर्ने रोगहरू सम्बन्धी सेवाहरूको प्रवाहलाई तीव्र बनाउन स्वास्थ्य प्रणालीको सुदृढीकरणका सम्बन्धमा भएका प्रगतिको विषयमा पनि छलफल हुनेछ। विश्वको एकचौथाइ जनसंख्याको बसोबास रहेको यस क्षेत्रको रोगभार भने तुलनात्मक रूपमा उच्च रहेको छ। यस क्षेत्रले सन् २०२३ सम्ममा दादुरा तथा रुबेलाको उन्मूलन गर्ने, बहुक्षेत्रीय नीति तथा योजनाको माध्यमबाट नसर्ने रोगहरूको सम्बोधन गर्ने, मातृ, नवजात शिशु, तथा पाँच वर्षभन्दा मुनिको बालबालिकाको मृत्युदर न्यूनीकरणलाई थप गति दिने, स्वास्थ्यमा सर्वव्यापी पहुँचलाई बढाउने, एन्टिमाइक्रोबियल रेजिस्टेन्सलाई उल्टाउने, आपत्कालीन जोखिम व्यवस्थापन क्षमतालाई अभिवृद्धि गर्ने, वास्ता नगरिएका ट्रपिकल रोगहरू उन्मूलन गर्ने र क्षयरोग अन्त्य गर्ने जस्ता विषयहरूलाई प्राथिमिकता दिँदै आएको छ।"
सुदर्शनले बर्थ डेको दिन गरे सुप्रियासँग इन्गेजमेन्ट,"काठमाडौं : अभिनेता सुदर्शन थापाले जन्मदिनको अवसरमा नयाँ सुरुवात गरेका छन्। थापाले सोमबार अभिनेत्री सुप्रिया कटुवालसँग इन्गेजमेन्ट गरेका हुन्। उनीहरुले असोज २२ गते विवाह गर्ने भएका छन्। सुप्रियाले एपि वान टेलिभिजनमा समाचार वाचन गर्छिन्। उनले म्युजिक भिडियोसहित फिल्ममा पनि अभिनय गरेकी छिन्। सुप्रिया र सुदर्शन केही महिनादेखी प्रेम सम्बन्धमा रहेका थिए। तर उनीहरुले आफ्ना प्रेमसम्बन्धबारे खुलाएका थिएनन्। सुदर्शनले 'मेरो एउटा साथी छ' भन्ने फिल्मबाट डेब्यु गरेका थिए। उनले 'प्रेमगीत'मा पनि अभिनय गरेका थिए। सुदर्शनले सामाजिक सञ्जाल फेसबुकमार्फत आफूले जीन्दगीको नयाँ सुरुवात गरेको जानकारी गराएका हुन्। उनले लेखेका छन्, 'जिन्दगीको नया शुरुवात। यहाँहरुको माया र सद्भाव सधैझै रहिरहोस्। '"
गुन्डा नाइके गिरीको मोरङ कारागारमा सरुवा,"विराटनगर : अपहरण तथा शरीर बन्धक मुद्दामा कैद सजाय भुक्तान गरिरहेका गुन्डा नाइके अभिषेक गिरीलाई सरकारले पुनः जिल्ला कारागार मोरङ सरुवा गरेको छ। कारागारभित्र भिन्दै साम्राज्य खडा गर्दै विभिन्न अपराधिक गतिविधी गरेको खुलेपछि उनलाई लगभग साढे ३ वर्षअघि मोरङबाट काठमाडौंस्थित डिल्ली बजार कारागार स्थानान्तरण गरिएको थियो । गिरी पुनः मोरङ आउने भएपछि कारागारभित्र खैलाबैला मच्चिएको छ । उनको विगतका गलत हर्कतका कारण कैदीबन्दीले असुरक्षित महसुस गर्न थालेका छन् । मोरङ कारागारमा हुँदा कैदीबन्दीको नेतृत्व गर्ने चौकीदारको जिम्मेवारी उनलाई दिइएको थियो । कैदीबन्दीलाई चरम यातना दिने, कुटपिट गर्ने, महिनावारी असुल्ने तथा कारागारभित्र सजाय भुक्तान गरिरहेकाहरुलाई उपभोग्य वस्तु महँगो मूल्यमा बिक्री गर्ने र टेलिफोनमा महँगो मूल्य लिने गरेको आरोप उनीमाथि छ । उनलाई २०७४ साल चैत २३ गते डिल्ली बजार स्थानान्तरण गरिएको हो । गिरीलाई डिल्ली बजार पठाएपछि मोरङमा चौकीदारको जिम्मेवारी नवीन राईलाई दिइएको थियो । गिरी आएपछि राईको जिम्मेवारी खोसिने कारागारका एक कर्मचारीले बताए । 'बदमासी गरेकाले गिरीलाई काठमाडौं पठाएर राईलाई चौकीदारको जिम्मेवारी दिइएको थियो,' स्रोतले भन्यो, तर राईले समेत कारागारभित्र गिरीभन्दा उधुम मच्चाइरहँदा पनि सम्बन्धित निकाय मौन छ । कर्तव्य ज्यान मुद्दामा कैद भुक्तान गरिरहेका राईको समूहले धेरै यातना दिने र कैदीबन्दीसँग मनपरी असुल्ने गरिरहेको एक कैदीले बताए । यो कुरा कारागारदेखि लिएर स्थानीय प्रशासनसम्मलाई जानकारी छ । तर राईले चलाइरहेको अवैध धन्दामा सरकार पक्ष सहयोगी बनिरहेको र नियन्त्रणका चासो नदिएको गुनासो कैदीबन्दीका आफन्तले गरेका छन् । राईकै स्थानान्तरणका लागि आवाज उठिरहेका बेला पुनः गिरीलाई मोरङ ल्याउन लागिएको हो । 'अहिले राईको व्यवहार पनि त्यस्तै छ, एक कैदीले भने, राईको समूहले कारगारभित्र दिने गरेको यातनाका कारण धेरै जनाको मृत्यु भइसकेको छ । त्यस्ता घटना गुपचुप भइरहँदा झन् गिरी नै आउने भइसकेपछि सबैले असुरक्षित महसुस गरिरहेका छौँ । उनका अनुसार राईलाई हटाएर अर्कैलाई चौकीदार बनाउनुपर्ने माग भइरहेका बेला गुन्डा नाइके गिरीलाई ल्याएर कैदीबन्दीलाई थप असुरक्षित बनाउने काम भएको छ । चौकीदारका लागि मोरङ कारागार आम्दानीको राम्रो स्रोत मानिन्छ । कारागार भित्रको टेलिफोन, पसल र खानाबाट मात्रै चौकीदारले दैनिक एक लाख रूपैयाँभन्दा बढी आम्दानी गर्ने गरेको छ। अवैध कमाई सबैलाई बाँड्ने गरेपछि चौकीदारका सवालमा कसैले पनि बोल्न नसक्ने गुनासो कैदीबन्दीको छ । विराटनगर महानगरपालिका११ घर भएका गिरी नेपाली कांग्रेसका नेताहरुको संरक्षणमा अपराध गर्दै आएका गुन्डा नाइके हुन् । छोटो समयमै अकूत सम्पत्ति आर्जन गरेको देखिएपछि उनीविरुद्ध सम्पत्ति शुद्धीकरण विभागमा पनि मुद्दा चलाइएको थियो । कैदीबन्दीलाई शोषण गरेर अकूत सम्पत्ति आर्जन गरेको आरोप अहिलेका चौकीदार राईमाथि पनि लागेको छ । मोरङ ल्याउन लगभग ५ महिनादेखि कांग्रेसका नेताहरुले लविङ गरिरहेका बेला कांग्रेस सभापति शेरबहादुर देउवाको नेतृत्वमा सरकार बनेपछि गिरीले पुनः मोरङ आउने अवसर पाएका छन् । स्रोतका अनुसार गृहमन्त्री बालकृष्ण खाँडको ठाडो निर्देशनमा उनलाई मोरङ पठाउने पक्का भएको हो । अभिषेक गिरीसँगै उनका टिमका अन्य तीन जनाको पनि विराटनगर सरुवा भएको छ । अपहरण मुद्दामै कैद भुक्तान गरिरहेका गिरीका सहयोगी राजु श्रेष्ठ, असित सैँवु र वन मुद्दाका कैदी मनोज कार्कीको पनि एकै पटक विराटनगरस्थित मोरङ कारागार सरुवा गरिएको हो। कारागार विभागका एक अधिकारीका अनुसार एउटा कारागारबाट स्थानान्तरण भइसकेका कैदीलाई पुनः सोही स्थानमा सरुवा गर्न मिल्ने कानुनी व्यवस्था छैन । गिरीको सवालमा कानुनी व्यवस्था र परम्पराविपरीत निर्णय भएको विभागका कर्मचारीको भनाइ छ । स्रोतका अनुसार गृहमन्त्री र कांग्रेस नेताको निर्देशन एवं दबाबमा उनले मोरङ आउन पाउने भएका हुन् । उनलाई संरक्षण दिइरहेका कांग्रेस नेताहरुकै आग्रहमा रकमको चलखेल गरेर चौकीदार बनाउन पुनः गिरीलाई मोरङ कारागार पठाउने निर्णय भएको गृह स्रोतले बताएकाे छ। गिरीलाई डिल्ली बजारबाट विराटनगरमा सरुवा गरिएको पत्र प्राप्त भएको छ, मोरङ कारागारका निमित्त जेलर रामप्रसाद पोखरेलले भने, कहिले ल्याइपुयाइन्छ भन्ने यकिन चैँ भइसकेको छैन । गिरीसहितको सरुवाका लागि कारागार व्यवस्थापन विभागको बन्दी प्रशासन शाखाले मोरङ कारागारलाई बोदार्थ दिएर डिल्ली बजारलाई पत्र पठाएको छ । चलानी नम्बर चलानी २८७ रहेको पत्रमा भनिएको छ ,त्यहाँ (डिल्लीबजार) कारागारमा रहेका तपशील बमोजिमका कैदीबन्दीहरुलाई निजको मुद्दासँग सम्बद्ध सबै कागजातसहित आवश्यक सुरक्षाका साथ कारागार कार्यालय मोरङमा स्थानान्तरण गर्नु गराउनु हुन साथै उक्त बन्दी बुझाउन ल्याएमा कारागार कार्यालय मोरङले बुझिलिन हुन समेत मिति २०७८ भदौ १७ गतेको निर्णय अनुसार अनुरोध छ । पत्रमा शाखा अधिकृत सन्तोष लामिछानेको हस्ताक्षर छ । मोरङका प्रमुख जिल्ला अधिकारी कोषहरि निरौलाले गिरीको सरुवा मोरङ कारागारमा भएको पुष्टि गरेका छन्। सरुवाको पत्र चैँ आएको छ, उनले भने, तर गिरीलाई ल्याइसकिएको छैन । गिरी लामो समयदेखि विराटनगरलाई आधार बनाएर गुन्डागर्दीमा संलग्न थिए । अपहरण मुद्दामा दोषी ठहर भएपछि कैद काट्दै गरेका बेला कांग्रेसका नेताको संरक्षणमा कारागारभित्रैबाट आफ्नो धन्दा चलाउने गरेको पाइएपछि उनलाई मोरङबाट काठमाडौं पठाइएको थियो । २ सय ५० पुरुष र ५० महिला गरेर ३ सय कैदीबन्दीको क्षमता रहेको मोरङ कारागारमा अहिले ९ सय ५८ जना कैदीबन्दी छन् । जसमा तीन जना बालबालिका रहेको निमित्त जेलर पोखरेलले बताए ।"
अविरल वर्षाका कारण घरमा बाढी पस्यो (फोटोफिचर),"काठमाडौं : आइतबार रातिदेखि परेको अविरल वर्षाका कारण मुलुकका विभिन्न सहरहरू डुबानमा परेका छन्। काठमाडौं, बनेपालगायतका सहरहरू डुबानमा परेका हुन्। काठमाडौंको शङ्खमूल, बल्खुको तरकारी बजारलगायतका स्थान डुबानमा परेका छन्। यहाँका बाग्मती, विष्णुमति, इच्छुमति, धोबीखोलगायतका नदी तथा खोलामा बाढी आएको हो। बाढीका कारण किनारमा रहेका बासिन्दा प्रभावित भएका छन्। काठमाडौंका ३८२ घर डुबानमा परेको महानगरीय प्रहरी कार्यालय रानीपोखरीले जनाएको छ। त्यस्तै १३८ जनाको उद्धार गरिएको छ। बाग्मतीको किनारमा रहेका सुकम्बासी बस्ती विशेषगरी डुबानमा परेको हो। यसैगरी काभ्रेको बनेपा बजार जलमग्न बनेको छ। बनेपाको पुलबजार क्षेत्र डुबानमा परेको बताइएको छ। मुख्य बजार नै डुबानमा पर्दा त्यस बाटो भएर गुड्ने सवारी साधन रोकिएका छन्। अरनिको राजमार्ग र बीपी राजमार्ग हुँदै लामो दुरीमा चल्ने सवारी साधानसमेत रोकिएका छन्। तस्बिर : ध्रुव सिंह"
कोरोनाले भत्काएको सञ्चारसेतु,"सही र परख गरिएका सूचनाको साटोमा आग्रह मिश्रित र अपुष्ट समाचार अनलाइन हुँदै सामाजिक सञ्जालमा छाएका छन्। कोभिड१९ ले सञ्चार क्षेत्रमा पारेको प्रभावले आमनागरिकको मनमस्तिष्कमा असर गरेको छ। सञ्चारमाध्यमले प्रसारण प्रकाशन गरेर जुन सूचना जनताबीच पुग्छ, त्यसले उनीहरूको जीवनमा प्रभाव पारेको हुन्छ। सञ्चार क्षेत्रलाई पनि उद्योग भनिन्छ। सञ्चारमाध्यमहरू सूचना उद्योगका महत्त्वपूर्ण घटकहरू हुन्। तर, आमसञ्चार उद्योग अरूभन्दा भिन्न छ। अरूले उत्पादन गर्ने बस्तु वा सेवाले मानिसको जीवनमा बाहिरबाट प्रभाव पार्छ। त्यसको असर सीमित र क्षणिक हुन्छ। तर, आमसञ्चारमाध्यमले प्रवाह गरेको सूचनाको प्रभाव मानिसको दिमागमा पर्छ। त्यही प्रभावका आधारमा अर्को दिनदेखि त्यस मानिसले व्यवहार गर्न थाल्छ। यसरी सूचनाले समाजभित्रका मानवीय गतिविधि र सम्बन्धको गतिशीलतामा प्रभाव पारिरहेको हुन्छ। समाजमा परेको त्यो प्रभाव सकारात्मक पनि हुनसक्छ र नकारात्मक पनि। तर, सञ्चारमाध्यमले त्यस प्रकारका सूचना प्रकाशन वा प्रसारण गर्नुपर्छ। जसले समाजमा सकेसम्म सकारात्मक प्रभाव पारोस्। त्यहाँका मानिसको जीवनस्तर परिवर्तन र समाज रूपान्तरणमा योगदान हुन सकोस्। तर, यहाँ सूचना प्रवाहका कारण समाजमा पारेको प्रभावका बारेमा होइन, सही सूचना प्रवाह हुन नसक्दा नेपाली समाजमा परेको असरको चर्चा छ। यो एक किसिमले सूचनाको प्रभावबाट सामाजिक मनोविज्ञानमा पारेको नकारात्मक असरको विश्लेषण हो। अहिले विश्वव्यापी रूपमा फैलिएको कोभिड१९ को वितण्डाको चपेटामा नेपाली आमसञ्चारमाध्यम र नेपाली जनता पर्नु अस्वाभाविक होइन। त्यही भएर बेलाबेलामा कोभिड१९ का कारण सञ्चार क्षेत्रमा परेको असरका बारेमा चर्चा हुने गर्छ। अलि सामान्य अवस्था बन्दै गएपछि अझ योभन्दा धेरै चर्चा परिचर्चा हुनेछ। अनुसन्धान र खोज हुनेछ। यो गम्भीर र समाजका लागि संवेदनशील विषय भएकाले पनि अरू क्षेत्रको भन्दा बढी चर्चा परिचर्चा हुने गर्छ। तर, कोभिड१९ लागेर मरनच्याँसे बनेको सञ्चारमाध्यमले पस्तुत गरेका रोगी सामग्रीहरूले नेपाली समाज र यहाँका विभिन्न चेतनाका समुदायमा के कस्तो प्रभाव परिरहेको छ भन्ने बारेमा खासै चर्चा हुने गरेको छैन। यस कोणबाट त्यति अध्ययन पनि भएको छैन। यो लेख त्यही ओझेल पक्षमा केन्द्रित छ। कोभिड१९ का कारण नेपालका सबै सञ्चारमाध्यम प्रभावित छन्। कोभिड१९ पूर्व नेपाली जनताको सूचनाको मुख्य स्रोत पत्रपत्रिका, रेडियो, टेलिभिजन र अनलाइनहरू थिए। अचेल घरका रेडियो र टेलिभिजन हप्तौं खुल्दैनन्। पत्रपत्रिका आउँदैनन्। आए पनि नखोली यसै थन्क्याइन्छ। देशभरिमा लगभग एक हजार छापा माध्यम, ६ सय रेडियो, करिब ६ दर्जन टेलिभिजन च्यानल र करिब पाँच सय अनलाइन समाचार पोर्टलले नेपाली जनताबीच सूचनाको व्यापार गरेर नेपाली जनताको भोक मेटाउने प्रयास गरिरहेका थिए। विराटनगरमा कुरा गर्दा आधा दर्जन राष्ट्रिय दैनिकको क्षेत्रीय प्रकाशन थिए। हरेक अखबार प्रत्येक दिन कम्तीमा १६, २० र २४ पृष्ठमा विविध सामग्रीका साथ प्रकाशित हुन्थे। तिनमा धेरैजसो समाचार हुन्थे। प्रदेशस्तरीय अखबारहरू पनि दैनिक ४ देखि ८ पृष्ठसम्मका प्रकाशित हुन्थे। रेडियो, टेलिभिजन र अनलाइनहरूले दिने समाचार पनि प्रशस्त थिए। मानिसले यीमध्ये मन परेका माध्यमबाट समाचार पढ्थे, सुन्थे र हेर्थे। एउटाबाट आएको समाचारको सत्यतामाथि शंका लागे अर्को सञ्चारमाध्यमसँग दाँजेर परख गर्दथे। सूचनाको बहुलता थियो। मानिस सूचनालाई परख गरेर बुझ्ने र घटना वा विषयवस्तुको गहिराइमा पुगेर धारणा बनाउँथे। जुन धारणा यथार्थको नजिक हुन्थ्यो। जिम्मेवार मानिसले दिने सुझाव वा समाधानले मानिसको विश्वास जित्थ्यो। मानिसले समाचारमूलक सञ्चारमाध्यममा विश्वास गर्थे। पत्रकार वा सञ्चारकर्मीमाथि भरोसा गर्दथे। मानिसको दिनचर्या सञ्चारमाध्यमले दिएका सूचनामा आधारित हुन्थ्यो। समाजलाई पत्रकारले मार्गदर्शन गरिरहेका हुन्थे। पत्रकारहरू आमशिक्षक थिए। अहिलेको अवस्था फरक छ। सबैलाई कोरोनाले चिथोरेको छ। कोरोनाले पत्रकार र समाजबीचको विश्वासको सेतु भत्काइदिएको छ। समाजलाई समाचारमूलक सञ्चारमाध्यमको पकडबाट खोसेर सामाजिक सञ्जालको पकडमा पुयाइदिएको छ। आज राजधानीबाट प्रकाशित हुने राष्ट्रिय दैनिकका क्षेत्रीय प्रकाशनहरू बन्द छन्। प्रदेशभित्र प्रकाशित अखबारहरू बेलाबेलामा स्थगित हुँदै प्रकाशित भइरहेका छन्। त्यो पनि न्यूनतम पृष्ठमा। रेडियो र टेलिभिजनहरू सीमित जनशक्तिमा चलेका छन्। समाचारमूलक कार्यक्रमहरू घटाएर जनशक्ति कम लाग्ने र बाहिर नगई तयार गर्न सकिने साहित्यिक कार्यक्रम बढी मात्रामा प्रसारण भइरहेका छन्। सञ्चार गृहले पत्रकारका लागि सुरक्षाको प्रत्याभूति गर्न सकेको छैन। जोगिएर काम गर्नु, फोन वा अन्य माध्यमको प्रयोगबाट सूचना संकलन गर्नु भनिएको छ। घटनास्थल पुग्ने, विभिन्न स्रोतबाट सूचना लिने, परीक्षण गर्ने र सही कुरा पर्गेलेर समाचार लेख्न सम्भव छैन। जेजति समाचारहरू लेखिन्छन्, भरिसक दोस्रो स्रोतबाट र घटनास्थल पुगेको पत्रकारको सहयोगमा लेखिन्छन्। अधिकांश अखबार बन्द छन्। प्रेस काउन्सिल वा यस्तै महत्त्वपूर्ण ठाउँमा पठाउन मात्र उत्पादन गरिरहेका छन्। प्रकाशित हुँदा पनि सीमित संख्यामा प्रकाशित भइरहेका छन्। केही पत्रकार र सञ्चारकर्मीले अनलाइन सञ्चारमाध्यम सञ्चालन गरिरहेका छन्। जेजसो गरेर अलिअलि तथ्य र अलिअलि कथ्य मिसाएर समाचार सम्प्रेषण गरिन्छ। अनलाइनमा आएको समाचारको शीर्षक परिवर्तन गरी छापिन्छ। पाठकले विभिन्न अनलाइनमा पटकपटक घुमीघुमी आएको त्यही समाचार पटकपटक पढ्न बाध्य छन्। सही र परख गरिएका सूचनाको साटोमा आग्रह मिश्रित र अपुष्ट समाचार अनलाइन हुँदै सामाजिक सञ्जालमा छाएका छन्। मानिसले त्यही आधारमा धारणा बनाउँदै र दैनिकी निर्धारण गरेर अगाडि बढिरहेका छन्। यो गतिमा हाम्रो समाज कता जाँदैछ, सोचनीय विषय छ। समाचार कक्ष र समाज दुवै कोभिड१९ को प्रभावका कारण विगतभन्दा बढी प्रविधिमैत्री बनेका छन्। फेसबुक, ट्विटर, इस्टाग्राम आदि सामाजिक सञ्जालहरू सूचना प्राप्त गर्ने पहिलो माध्यम बनेका छन्। यीमध्ये पनि टिकटक सबैभन्दा लोकप्रिय छन्। यसले धेरैलाई कलाकार बनाइदिएको छ, प्रतिभा प्रस्फुटन गराएको छ। घटनास्थलमा भएको यथार्थ सामाजिक सञ्जालको माध्यमबाट जो कोहीले तत्काल सार्वजनिक गर्छ। तस्बिर मात्र होइन, भिडियोमा चित्रण गरिन्छ। घटनास्थलको यथार्थ चित्रण गर्न जोकोही सक्ने भएका छन्। पत्रकारबाट नियन्त्रित सूचनाको भर पर्नु वा सम्पादकीय प्रक्रिया पूरा भइञ्जेल सूचनाको प्यासी बनेर पर्खिरहनु पर्दैन। अर्कोतिर सामाजिक सञ्जालका नयाँ प्रयोगकर्ता थपिएका छन्। हिजो कक्षा १२ पार नगरुञ्जेलसम्म मोबाइल, मोटरसाइकल र मिडी प्रतिबन्ध गर्ने कार्ययोजना बनाउने विद्यालयहरू नै विद्यार्थीका लागि इन्टरनेटको सुविधा र स्मार्टफोन खरिद गरिदिन अभिभावकसँग आग्रह गर्दैछन्। नत्र अनलाइन कक्षा नै सञ्चालन हुँदैन। यसबाट सानो उमेरका बालबालिकाको पहुँच स्मार्ट मोबाइल र असीमित सूचनाको स्रोत इन्टरनेटमा पुगेको छ। अनलाइनका प्रयोगकर्ताहरू अब बालबालिका र किशोरकिशोर अत्यधिक छन्। घरमा भएका रेडियो र टेलिभिजन सेटहरू हप्तौं खुल्दैनन्। पत्रपत्रिका आउँदैनन्। आए पनि नखोली थन्क्याइन्छ। यसरी मानिस अनलाइन सञ्चारमाध्यम र सामाजिक सञ्जालले प्रस्तुत गरेका विषयवस्तुमा निर्भर भइसकेको अवस्था छ। यद्यपि डिजिटल डिभाइडको असर त छँदैछ। सबैको पहुँचमा यी सञ्चारमाध्यम पुगिसकेका होइनन्। तथापि आमरूपमा परम्परागत सञ्चारमाध्यमप्रति मानिसमा अरुचि पैदा भएको तथा अनलाइन र सामाजिक सञ्जालमा रुचि र निर्भरता बढेको सत्य हो। मानिस समाचारमूलक सञ्चारमाध्यम पढेर, सुनेर वा हेरेर होइन, सामाजिक सञ्जालमा पाइएका सामग्रीका आधारमा धारणा बनाउँदै छन्। अझ खतरनाक अवस्था त के छ भने मानिस सामाजिक सञ्जालबाट आएका सामग्री र सम्पादकीय प्रक्रिया पूरा गरेर पत्रकारले तयार पारेका सामग्रीबीच फरक छुट्ट्याउन सक्ने अवस्थामा छैनन्। सामाजिक सञ्जालमा लेखिएका स्टाटसलाई पनि पत्रकारले लेखेको समाचार ठानेर ग्रहण गरिरहेका हुन्छन्। अलिकति चित्त नबुझे पत्रकारलाई गाली गर्छन्। तर, आममानिस पत्रकारिताको विधिबाट तयार भएका तथ्यपरक समाचार सामग्रीको अभावमा सामाजिक सञ्जालबाट आएका अप्रमाणित र अप्रशोधित सामग्रीको प्रभावमा परिरहेका छन्। यसबाट समाजमा नकारात्मक सोच बढेको छ। कुनै नेता, अभिनेता वा समाजका अगुवाप्रति लेखिएको समाचार वा लेख वा स्टाटसप्रति बाँकीले गरेको टिप्पणी हेर्ने हो भने अधिकांश नकारात्मक कोणबाट लेखिएका छन्। यसको अर्थ हो, भ्रामक सूचनाको सञ्जालले दिमाग नकारात्मकताले भरिँदो छ। यही गतिले अगाडि बढ्दै हाम्रो समाज कहाँ पुग्छ ? चिन्ता गर्नुपर्ने भएको छ। कोभिड१९ को प्रभाव कम हुँदैछ। विस्तारै सामान्य अवस्थामा जनजीवन फर्किनु नै छ। तर सामान्य अवस्थामा फर्काएर चलाउनु पर्दा कति सञ्चारमाध्यम खत्रक्क थला पर्छन्। कति पत्रकारको जागिर जान्छ, अनुमान लगाउन सकिँदैन। जति सञ्चारमाध्यम र पत्रकारहरू जिम्मेवारीमा फर्किन्छन्, उनीहरूको अगाडि अजंगको सामाजिक सञ्जाल तथा समाजको विभाजित र विकृत मानसिकता अवरोध बनेर उभिएको हुनेछ। त्यसबेला न्यूनतम पारिश्रमिकसहित आवश्यक सुविधा दिन सक्ने सञ्चारगृह, सामाजिक सञ्जालले खडा गरेको चुनौती पार गर्दै गहन, खोजमूलक, परीक्षण गरिएका तथ्यहरूको विश्लेषण सहितको समाचार सामग्री तयार गर्नसक्ने दक्ष पत्रकार मात्र खरो उत्रिन सक्नेछ। त्यसका लागि सञ्चार गृहहरूलाई व्यावसायिक र प्रतिस्पर्धी बनाउन सरकारको ठोस योजना, बजेट र कार्यक्रम हुन आवश्यक छ। प्रेस काउन्सिल, नेपाल पत्रकार महासंघजस्ता सञ्चार क्षेत्रका अग्रणी संस्थाहरूका अगाडि दक्ष एवं पेगागत मर्यादा र उच्च नैतिकताका साथ जिम्मेवार पत्रकारिता गर्ने पेसाकर्मीहरू उत्पादन गर्नुपर्ने दायित्व छ। अहिलेको जस्तो भीड होइन, आवश्यक संख्यामा सञ्चारमाध्यम र सञ्चारमाध्यलाई टिकाउन सक्ने विज्ञापनको बजार व्यवस्थित हुनुपर्छ। पत्रकारिता सधैं मगन्ते होइन, आफ्नो खुट्टामा उभिने सामथ्र्यसहितको हुनुपर्छ। अन्यथा ज्वालामुखी बनेर उभिन सक्ने सामाजिक सञ्जालको आक्रमणबाट पत्रकारितालाई बचाउन कठिन छ। शर्मा, सञ्चार प्रतिष्ठान प्रदेश १ का कार्यकारी निर्देशक हुन्।"
दुई दिन भारी वर्षा : कुनकुन क्षेत्र र नदी आसपास बाढीको जोखिम ?,"काठमाडौं : उत्तर पश्चिम बंगालको खाडीमा अवस्थित न्युन चापिय क्षेत्रको प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाका अनुसार सोमबार दिउँसो देशभर सामान्यदेखि पूर्ण बदली रही धेरै स्थानहरुमा हल्कादेखि मध्यम वर्षाको सम्भावना रहेको छ। प्रदेश १, बागमती, गण्डकी र लुम्बिनी प्रदेशका थोरै स्थानमा मेघ गर्जनचट्याङ्गसहित भारी वर्षाको सम्भावना रहेको छ। राती गण्डकी, कर्णाली तथा सुदूरपश्चिम प्रदेशका थोरै र प्रदेश १, बाग्मती तथा लुम्बिनी प्रदेशका एकदुई स्थानमा मेघगर्जनचट्याङ्गसहित भारी वर्षाको सम्भावना रहेको सोमबार बिहान जारी मौसम बुलेटिनमा उल्लेख छ। महाशाखाले सोमबार पहाडी भूभागमा भूक्षय, पहिरो तथा गेग्रान बहावको जोखिम रहेको र नदीनाला र खहरे खोलामा पानीको सतह बढ्न सक्ने भएकोले सतर्कता अपनाउन अनुरोध गरेको छ। मंगलबार दिउँसो गण्डकी, कर्णाली तथा सुदूरपश्चिम प्रदेशका थोरै र प्रदेश १, बाग्मती तथा लुम्बिनी प्रदेशका एकदुई स्थानमा मेघगर्जनचट्याङ्गसहित भारी वर्षाको सम्भावना रहेको छ। राती देशभर सामान्य बदली रही गण्डकी, लुम्बिनी, कर्णाली तथा सुदुरपश्चिमका धेरै र बाँकी प्रदेशका केही स्थानहरुमा हल्कादेखि मध्यम वर्षाको सम्भावना रहेको छ। बुधबार देशभर सामान्य बदली रही धेरै स्थानहरुमा हल्कादेखि मध्यम वर्षाको सम्भावना रहेको छ। कुनकुन क्षेत्र र नदी आसपास बाढीको जोखिम? काठमाडौं उपत्यका, बनेपा लगायत विभिन्न शहरका घर डुबानमा परेका छन्। काठमाडौंको काँडाघारी, परोपकार, बल्खु, सुन्दरीघाट, भक्तपुरको मनोहरा, बोडेफाँट, सुकुम्बासी बस्ती तथा ललितपुरको सानेपा, कालोपुललगायतको क्षेत्र डुबानमा परेको महानगरीय प्रहरी कार्यालय रानीपोखरीका प्रवक्ता सुशीलसिंह राठौरले जानकारी दिए। काठमाडौंको शङ्खमूल, बल्खुको तरकारी बजारलगायतका स्थान डुबानमा परेका छन्। बाग्मती, विष्णुमति, इच्छुमति, धोबीखोलगायतका नदी तथा खोलामा बाढी आएको छ। सोमबार बिहानको मापन अनुसार कोशी, नारायणी, कर्णाली, महाकाली र यिनका सहायक नदीहरुको बहाव बढ्दो रहेको तथा सतर्कता तहभन्दा तलै रहेको बाढी पूर्वानुमान महाशाखाले जनाएको छ। हाल बागमती नदी खोकनामा जलसतह खतरा तह आसपास रहेको महाशाखाको भनाई छ। त्यसैगरी पश्चिम राप्ती बागासोतीमा जलसतह सतर्कता तह पार गरेको र बढ्दो क्रममा रहेको छ। महाकाली, कोशी, नारायणी र यिनका सहायक नदीहरू विशेषगरी सुनकोशी, त्रिशुली, माङ्दी लगायतमा बहाव उल्लेख्य बढ्ने र केहीमा सतर्कता तह आसपास पुग्न सक्ने; कर्णालीको सहायक नदी विशेषगरी सेतीमा बहाव सामान्य बढ्ने तथा सतर्कता तह भन्दा तलै रहने पूर्वानुमान छ। बाढी पूर्वानुमान महाशाखाका अनुसार बागमती, पश्चिम राप्तीमा बहाब बढ्ने र सतर्कता तह पार गर्ने, बबईमा बहाव बढ्ने तथा सतर्कता तह आसपास पुग्न सक्ने; कन्काई, कमला, पूर्वी राप्ती, तिनाउ लगायतमा बहाब सामान्य बढ्ने तथा सतर्कता तह भन्दा तलै रहने पूर्वानुमान छ। प्रदेश १ को इलाम, संखुवासभा, सोलुखुम्बु, ओखलढुङ्गा; प्रदेश २ को सप्तरी, धनुषा, महोत्तरी; बागमती प्रदेशको दोलखा, रामेछाप, काठमाडौं उपत्यका, सिन्धुपाल्चोक, रसुवा, नुवाकोट, धादिङ, मकवानपुर, चितवन; गण्डकी प्रदेशको गोरखा, लमजुङ, कास्की, बाग्लुङ; लुम्बिनी प्रदेशको रोल्पा, प्युठान, पर्वी रुकुम, प्युठान, दाङ, बाँके, बर्दिया; कर्णाली प्रदेशको रुकुम पश्चिम, जाजरकोट, जुम्ला, कालिकोट, दैलेख, सुर्खेत; सुदुरपश्चिम प्रदेशको दार्चुला, बझाङ, बाजुरा, बैतडी, डडेल्धुरा, डोटी, अछाम, कन्चनपुर, कैलाली र आसपासका जिल्ला भई बहने ससाना नदीहरुमा बहाव बढ्ने र केहीमा आकस्मिक बहाव हुन सक्ने पूर्वानुमान छ।"
सामसुङको फोल्डेबल स्मार्टफोन सार्वजनिक,"काठमाडौं : सामसुङले हालै नेपाली बजारमा नयाँ सुलभ स्मार्टफोनका दुई मोडेलहरु ग्यालेक्सी जी फोल्ड तथा ग्यालेक्सी जी फ्लिप थ्री फाइभ जी प्रस्तुत गरेको छ । सामसुङका यी दुई नयाँ मोडेलहरुले ग्राहकलाई अद्वितीय, मनोरञ्जनात्मक एवं जीवन्त अनुभव प्रदान गर्नेछन् । सामसुङका ग्राहकले उत्सुकतापूर्वक प्रतिक्षा गरेका नयाँनयाँ सुविधा एवं विशेषताहरु यस फोनमा विद्यमान रहेका छन् । यसअघि नभएका आइकोनिक, स्टाइल तथा ड्युरेबिलिटी जस्ता विशेषता यस फोल्डेबल फोनमा रहेका छन्। ग्यालेक्सी जी फोल्ड थ्री फाइभ जी तथा ग्यालेक्सी जी फ्ल्पि थ्री फाइभ जी मा थुप्रै विशेष तरिकाबाट काम गर्न, भिडियो हेर्न तथा गेम खेल्न सकिने छ । सामसुङले आफ्ना यी दुई फोल्डेबल फोनमा सामसुङको उत्कृष्ट आविष्कार तथा आकर्षक डिजाइन कायम नै रहेको छ । नयाँ ग्यालेक्सी जी फेल्ड थ्री फाइभ जी मा प्रोडक्टिभिटि तथा निरन्तर मनोरन्जन प्रदान गर्न मल्टिटास्किङ्ग पावर हाउसको साथ ७६ इन्चको इन्फिनिटि फेल्क्स डिस्प्ले, उत्कृष्ट कार्य क्षमता तथा एस पेन जस्ता सुविधाहरु रहेका छन् ।"
हिमाली क्षेत्रमा 'लोकेसन' हेर्दै बलिउड चलचित्र,"जोमसोम : पर्वतीय पदयात्रा कथामा आधारित भारतीय बलिउड चलचित्र 'उचाई' को छायाँङ्कन नेपालका विभिन्न हिमाली क्षेत्रमा हुने जनाइको छ । आउँदो अक्टोवर महिनामा सुरु गरिने भारतीय बलिउड चलचित्र 'उचाई 'को छायाँङ्कनका लागि भारतीय बलिउड चलचित्र युनिटको टोली नेपालका हिमाली क्षेत्रमा लोकेसन छनौट गर्न व्यस्त छन् । राजश्री प्रोडक्सन कम्पनी प्राइभेट लिमिटेडको ब्यानरमा निर्माण हुने बलिउड चलचित्र 'उचाई 'को निर्देशन सोराज बरजतयाले गर्ने भएका छन् । बलिउड चलचित्र 'उचाई'को छायाँङ्कन नेपालमा ५० प्रतिशत हुने थ्रिबिलर्स फिल्मका प्रतिनिधि पुष्पराज न्यौपानेले जानकारी दिए । उनका अनुसार बलिउड चलचित्र 'उचाई' को नेपालमा एक महिनासम्म छायांकन गर्ने योजना रहेको उनले बताए । पर्वतीय पदयात्रा कथामा आधारित रहेकाले दुई साताअघि मात्र हवाई मार्गमार्फत मुस्ताङको वारागुङ मुक्तिक्षेत्रअन्तर्गत मुक्तिनाथ,झारकोट,झोङ,कागबेनी,सेल्फी पार्कलगायतको स्थानमा लोकेशन अवलोकन गरी टोली फर्किएको उनको भनाइ छ । टोलीले हवाई मार्गमार्फत लोकेशन अवलोकन गर्दा पर्याप्त नभएको भन्दै स्थलगत रुपमै लोकेशन अवलोकन गर्नुपर्ने भएकाले बलिउड प्रतिनिधि टोली मुस्ताङ आउने योजनामा रहेको जानकारी दिए । कोरोना कहरले सिर्जित निषेधाज्ञा जारी रहेको कारण बलिउड प्रतिनिधि टोलीस्थल मार्ग हुँदै मुस्ताङ आउन नसकेको बलिउड चलचित्रका प्रतिनिधि न्यौपानेले जनाए ।उनका अनुसार टोलीले मुस्ताङ ,मनाङ र लाम्टाङ मध्ये कुनै एक स्थान तय गर्ने जनाइएको छ । टोली प्रतिनिधि न्यौपानेले मुस्ताङमा लोकेशन छनौट गर्न सम्भव रहेमा उपल्लो मुस्ताङसम्म पुगेर छायाँङ्कन गर्ने योजना रहेको बताए । उनले आइतबार हवाई मार्गमार्फत हिमाली जिल्ला मनाङमा लोकेशन अवलोकन गर्ने तैयारी गरेको जानकारी दिए । भारतीय सुपरस्टार सलमान खानद्वारा अभिनित भारतीय बलिउड चलचित्र मैने प्यार किया, हम आपके हे कौन लगायतका दर्जनौं सुपरहिट चलचित्र निर्देशन गरिसकेका निर्देशक सोराज बरजतयाले बलिउड चलचित्र 'उचाई' को निर्देशन पनि उनैले गर्ने भएका हुन् । सलमान खानलाई अहिलेको लोकप्रिय अवस्थामा पुर्याउन लागि महत्वपूर्ण योगदान दिएका निर्देशक सोराज बरजतयाले पर्वतीय कथामा आधारित बलिउड चलचित्र 'उचाई ' को निर्देशन गर्न लागेका हुन् । बलिउड चलचित्र 'उचाई 'ले पनि विगतको जस्तै सफलता प्राप्त गर्ने टोली प्रतिनिधि न्यौपानेको दावी छ । उनले सलमान खानलाई बलिउड फिल्म इन्डष्ट्रिजमा डेम्भु गराउने निर्देशन सोराज बरजतयानै भएको जनाए । केमेडी बिटमा आधारित बलिउड चलचित्र 'उचाई'मा भारतीय बहुचर्चित कलाकार अमिताभ बच्चन,अनुपमखेर ,भुमनी रानी र डेनी डेन्जोङ्पा लगायतका कलाकारहरुको अभिनयन रहने बताएएको छ । टोली प्रतिनिधि न्यौपानेले अहिले करिब १०१२ जनाको टिमले प्रारम्भिक लोकेशन छनौटको काम अघि बढाएको र लोकेशन तय भइसकेपछि अक्टोबर महिनामा झन्डै डेढ सयभन्दा बढी भारतीय बलिउडकर्मी नेपाल आउने योजना रहेको जानकारी दिए । यसअघि करिब ४० को दशकमा अमिताभ बच्चनद्धारा अभिनित बलिउड चलचित्र खुदा गवाहको छायाङ्कन मुस्ताङमा नै भएको थियो । यसपछि मुस्ताङमा बलिउड चलचित्रको छायाङ्कन हुन सकेको छैन । बलिउड चलचित्र 'उचाई'को छायाङ्कन भयो भने यो चलचित्र मुस्ताङमा दोस्रो बलिउड चलचित्र हुनेछ । भारतीय बलिउड चलचित्र प्रोडक्सन राजश्री कम्पनी र नेपालमा थ्री विल्डर्स फिल्मको संयुक्त टोलीले बलिउड चलचित्र 'उचाई 'को छायाँङ्नमा सहकार्य गर्ने टोली प्रतिनिधि पुष्पराज न्यौपानेले जानकारी दिए । उनले स्थानीयस्तरमा जनताको साथ र सहयोग बिना चलचित्र छायाँङ्कन गर्न सम्भव नरहेको बताए । उनले बलिउड चलचित्र 'उचाई' को लागत निकै महङ्गो भएकाले चलचित्रले हिमालीक्षेत्रको पर्यटन प्रर्वद्धनमा समेत सहयोग पुर्याउने विश्वास व्यक्त गरे । मुस्ताङमा गत वैशाखदेखि निषेधाज्ञा जारी रहेकाले टोली मुस्ताङ आइपुग्न समस्या परेको उनको भनाइ छ । परिस्थिति अनुकुल भएमा यथाशीघ्र मुस्ताङमा लोकशन अवलोकन गरिने उनले बताए । यसअघि कोरोना कहरको अवस्थामा गत जेठमा भारतीय बलिउड चलचित्र 'तिरीमाली ' को छायाङ्कन भइरहँदा स्थानीय प्रशासनले छायाँङ्कनमा रोक लगाएको थियो ।"
एमसीसी कार्यान्वयन गरौं : पूर्वप्रधानमन्त्री भट्टराई,"काठमाडौं : जनता समाजवादी पार्टीका संघीय परिषद् अध्यक्ष डा बाबुराम भट्टराईले अमेरिकी सहयोग निकाय मिलेनियम च्यालेन्ज कर्पोरेसन (एमसीसी) पारित गर्नुपर्ने बताएका छन्। उनले आइतबार मध्यराति ट्वीट गर्दै नेपाल र अमेरिका सरकारबीच चिठी आदानप्रदानसहित एमसीसी कार्यान्वयन गर्नुपर्ने धारणा राखेका हुन्। भट्टराईले तत्काल तीनवटा विषयमा राष्ट्रिय सहमति गर्नुपर्ने धारणा राखेका छन्। उनले भारतलाई असल छिमेकी बनाउनुपर्ने, चीनसँग बेल्ट एन्ड रोड इनिसियटिभ (बीआरआई) र अमेरिकाको एमसीसी कार्यान्वयनमा जोड दिनुपर्ने धारणा राखेका छन्। उच्चस्तरीय राजनीतिककुटनीतिक वार्तामार्फत भारतसँगका सबै विवाद हल गरी असल छिमेकी बनौं । चीनसँगका बीआरआई, पारवहन लगायत सम्झौता कार्यान्वयन गरौं । पूर्वप्रधानमन्त्री भट्टराईले भनेका छन्, अमेरिकासँग चिठी आदानप्रदानसहित एमसीसी कार्यान्वयन गरौं। एमसीसीको विषयमा पक्ष र विपक्षमा बहस भइरहेका बेला भट्टराईले आफ्नो धारणा राखेका हुन्। उनले युवा देशमा बसे र समृद्धि भए नै राष्ट्रियता बच्ने स्पष्ट पारेका छन्। उनले देशको आन्तरिक दलीय राजनीतिलाई वैदेशिक कुटनीतिसँग छासमिस गर्दा खतरनाक प्रतिगमनको नयाँ भेरिएन्ट जन्मन सक्ने बताएका छन्। भट्टराईले देशभित्र स्वस्थ राजनीतिक प्रतिस्पर्धा गरौं तर विदेश नीतिमा राष्ट्रिय सहमति कायम गर्नुपर्ने बताएका छन्। केहि दिनदेखि एमसीसी, दार्चुला तुइन प्रकरण र सरकारले नेपालचीन सीमा अध्ययन समिति बनाएपछि सडकमा प्रदर्शन, सामाजिक सञ्जालमा विभिन्न टिका टिप्पणी हुन थालेको छ। दार्चुला तुइन प्रकरण र अनधिकृत रुपमा नेपाली आकाशमा भारतीय हेलिकोप्टर उडान गरेको विषयलाई लिएर युवाहरुले भारतीय प्रधानमन्त्री नरेन्द्र मोदीको पुत्ला दहन गरेका थिए। सोहि घटनापछि मन्त्रालयले मोदीको नाम नलिई नाराबाजी, जुलुस प्रदर्शन र पुत्ला दहन गरेकोप्रति सरकारले आपत्ति प्रकट गरेको हो। दार्चुलाका जयसिंह धामी महाकाली नदीमा वेपत्ता प्रकरणबारे छानविन गर्न बनेको समितिले गोलमटोल प्रकृतिको प्रतिवेदन सरकारलाई बुझाएको छ। सरकारले यथार्थ विवरण सार्वजनिक नगरेको र भारतलाई पत्र नपठाएको भन्दै विरोधमा उत्रन थालेपछि गृहमन्त्रालयले आइतबार एक विज्ञप्ति जारी गर्दै मित्रराष्ट्रका प्रधानमन्त्रीको प्रतिष्ठामा आँच आउने गरी नाराबाजी गर्ने, जुलुस प्रदर्शन गर्ने र पुत्ला दहन गर्ने गतिविधि प्रति गृह मन्त्रालयको गम्भीर ध्यानाकर्षण भएको जनाएको छ। गृहमन्त्रालयले मित्रराष्ट्रको सहयोगमा सञ्चालित विकास आयोजना र त्यहाँ कार्यरत कर्मचारी, विदेशी नागरिक र उनीहरुका सम्पत्तिलाई लक्षित गरी प्रत्यक्ष वा परोक्षरुपमा सञ्चारमाध्यामसामाजिक सञ्जालमार्फत नकारात्मक टिप्पणी तथा धम्किपूर्ण अभिव्यक्तिजस्ता गतिविधि रोक लगाएको छ।"
विराटनगरमा एक जनाको शव फेला,विराटनगर : विराटनगरमा सोमबार बिहान पहिचान नखुलेका एक पुरुषको शव भेटिएको छ। विराटनगर महानगरपालिका१३ स्थित सडकको छेउमा घोप्टो परेको अवस्थामा शव भेटिएको मोरङ प्रहरीका प्रवक्ता डीएसपी दीपक श्रेष्ठले बताए। उनका अनुसार पुरुष मृत फेला परेपछि स्थानीयले प्रहरीलाई खबर गरेका हुन्। अन्दाजी ३५४० वर्षका जस्तो देखिने पुरुषको पहिचान खुल्न नसकेको र सनाखतको प्रयास भइरहेको जानकारी श्रेष्ठले दिए। स्थानीयले प्रहरीलाई दिएको जानकारी अनुसार मृतक पुरुष आइतबार साँझ त्यहाँ देखा परेका थिए। एक्कासि बिहान मृत्यु भएको अवस्थामा शव भेटिएपछि प्रहरीलाई खबर गरिएको स्थानीयले बताएका छन्।लागुऔषधको दूर्व्यवसनमा फसेका पुरुषको अत्याधिक लागुऔषध सेवनका कारण मृत्यु भएको हुनसक्ने अनुमान प्रहरीले गरेको छ। डीएसपी श्रेष्ठले शव पोस्टमार्टमका लागि कोसी अस्पतालमा लगेर घटनाका बारेमा अनुसन्धान थालिएको बताए।
गोरखा लायन्स आँखा उपचारकेन्द्रमा २५ जनाले गरे आँखाको शल्यक्रिया,"गोरखा : नियमित आँखाको उपचार तथा शल्यक्रियाहुँदै आएको गोरखा लायन्स आँखा उपचारकेन्द्रमा आइतबार २५ जनाको आँखाको शल्यक्रिया भएको छ । शल्यक्रिया गर्न सिफारिस भएका ३५ जनामध्ये १० जनामा अन्य स्वास्थ्य समस्या देखिएका कारण २५ जनाको मात्र शल्यक्रिया गरिएको आँखा उपचारकेन्द्रले जनाएको छ । ३५ जना शल्यक्रिया गराउन आउनु भएको थियो, तर १० जनामा उच्चरक्तचाप, मधुमेहलगायतका समस्या देखियो, गोरखा लायन्स आँखा सेवाकेन्द्रका अध्यक्ष योङकुमार श्रेष्ठले भने, त्यसैले २५ जनाको मात्र आँखाको शल्यक्रिया गरियो । उनीहरुको सोमबार बिहान आँखाको पट्टी खोलिएको छ । हिमालय आँखा अस्पतालबाट आएका आँखा रोग विशेषज्ञसहितको चार जनाको टोलीले उनीहरुको आँखाको शल्यक्रिया गरेका हुन् । नियमित आँखा शल्यक्रिया अभियान गत वैशाख महिनादेखि स्थगित भएको थियो । कोरोना संक्रमण बढेर निषेधाज्ञा जारी भएपछि स्थगित भएको शल्यक्रिया शिविर गत शनिबार, आइतबार र सोमबार पुन सञ्चालन गरिएको हो । गोरखा लायन्स आँखा सेवाकेन्द्रले सदरमुकामसहित विभिन्न नगर तथा गाउँपालिकाहरुमा कार्यतालिका बनाएर आँखा उपचार सेवा सञ्चालन गर्दै आएको लायन्स क्लब अफ गोरखाका पूर्वअध्यक्ष श्यामबाबु श्रेष्ठले जानकारी दिए ।"
आइसिएफसि फाइनान्स र शेर्पा आउटडोरबीच सम्झौता,"काठमाडौं : आइसिएफसि फाइनान्स लिमिटेड र शेर्पा आउटडोर प्रा लि ( ) बीच सम्झौता भएको छ । फाइनान्सका डेबिट कार्ड वाहक आइसिएफसि स्र्माटका सेवा उपभोग गर्ने ग्राहक, एवम् कर्मचारीहरुलाई शेर्पा आउटडोर प्रा लि मा सपिङ्ग गर्दा सम्पूर्ण सामानहरुमा २५प्रतिशत सम्मको छुट प्रदान गर्ने सम्झौता भएको हाे । उक्त सम्भौतापत्र मिति २०७८ भदौ २० गते फाइनान्सको तर्फबाट बौद्ध शाखाका शाखा प्रबन्धक सुदिन कुमार लामा र शेर्पा आउटडोर प्रा लिका तर्फबाट अध्यक्ष काजी शोर्पाले हस्ताक्षर गरेका हुन् ।"
विज्ञापन संघ र मुक्तिनाथ बैंकबीच १५ लाखसम्म बीना धितो कर्जा दिने सम्झौता,काठमाडौं : नेपाल विज्ञापन संघ (आन) र मुक्तिनाथ विकास बैंक लिबीच आइतबार आनका सदस्य एजेन्सीहरूलाई सहुलियतपूर्ण कर्जा प्रवाह गर्ने सम्बन्धमा सम्झौता भएको छ । सम्झौतापत्रमा आनका तर्फबाट अध्यक्ष सोमप्रसाद धिताल र बैंकका तर्फबाट अध्यक्ष प्रध्युमन पोखरेलले हस्ताक्षर गरे । सम्झौता अनुसार बैंकले आनका सदस्य संस्थाहरूलाई दुई वर्षका लागि १५ लाख रुपियाँसम्मको बीना धितो कर्जा प्रवाह गर्नेछ । आनका हाल डेढसयभन्दा बढी विज्ञापन एजेन्सीहरू सक्रिय सदस्य छन् भने झण्डै सात सय एजेन्सीहरू सम्बन्धित रहेर व्यवसाय गर्दै आएका छन् । हस्ताक्षर कार्यक्रममा बोल्दै बैंकका प्रमुख कार्यकारी अधिकृत (सीईओ) पोखरेलले आजको सहकार्यले विज्ञापन व्यवसायीको आर्थिक रुपान्तरणमा बैंक सहयोगी बन्ने अवसर मिलेको बताए । उनले मुक्तिनाथ विकास बैंकले फरक ढंगले आफ्ना ग्राहकहरूलाई सेवा गर्दै आएकाले लोकप्रिय हुन सकेको बताउँदै विज्ञापन व्यवसायीलाई सर्वसुलभरुपमा सहुलियत कर्जा दिन बैंक प्रतिवद्ध रहेको बताए । आनका अध्यक्ष धितालले यो सहकार्य विज्ञापन व्यवसायी र बैंकको हितका लागि पनि सहयोगी हुने बताए । उनले कोरोना महामारी र लकडाउनका कारण समस्यामा रहेका विज्ञापन व्यवसायीलाई यो सहुलियत कर्जाले उनीहरूको क्षमता अभिवृद्धि गर्न र आर्थिक सबलीकरणका लागि मद्दत पुग्ने उनले जानकारी दिए । धितालले आजको सम्झौताले मुक्तिनाथ विकास बैंकसँग विज्ञापन व्यवसायीहरूले पनि सहकार्य गर्न प्रेरित गर्ने बताए । हस्ताक्षर कार्यक्रममा बैंक र आनका पदाधिकारीहरू सहभागी थिए ।
एनएमबि बैंकलाई 'ग्रीन डिल अफ द इयर २०२१'को उपाधी,"काठमाडौं : एनएमबि बैंक सिङ्गापुरको एशियन बैंकिङ्ग एण्ड फाईनान्स पत्रिकाले पुरष्कृत गर्ने कर्पोरेट एण्ड ईन्भेष्टमेन्ट बैंकिङ्ग अवार्ड श्रेणीअन्तर्गत 'ग्रीन डिल अफ द इयर २०२१को उपाधिले सम्मानित भएको छ । अन्तर्राष्ट्रिय वित्त निगम () सँग नेपालमा हरित कर्जा प्रवाहको क्षेत्रमा गरेको सम्झौताको आधारमा एनएमबि बैंकलाई एशियन बैंकिङ्ग एण्ड फाईनान्स पत्रिकाले नेपालकै दिगो बैंकिङ्गको क्षेत्रमा अग्रणी बैंकको रुपमा सम्मान गरेको छ । अन्तर्राष्ट्रिय वित्त निगमसँग सम्झौताअन्तर्गत एनएमबि बैंकले आईएफसीद्वारा निर्देशित योग्यताको मापदण्डमा रहेको हरित योजनाहरुमा कर्जा प्रवाह गर्दछ । एनएमबि बैंकले ग्रीन डिलअन्तर्गतको अवार्ड दिगो बैंकिङ्ग र जलवायूमैत्री परियोजना र उद्यमशील गतिविधिहरु प्रति निरन्तर प्रतिबद्धता प्रस्तुत गरे बापत प्राप्त गरेको हो । एनएमबि बैंक हाल कार्वन अकाउन्टिङ्ग फाईनान्सियलको समितिको एक सक्रिय सदस्य रहेको र २०१३ देखी ग्लोबल अलायन्स फर बैंकिङ्ग अन भ्यालुजको सदस्यता प्राप्त वाणिज्य बैंक मध्येको एक मात्र बैंक रहेको छ । बैंंक डिजिटल सेवा प्रवाहलाई प्राथमिकतासहित कागजको प्रयोगलाई न्युनिकरण गर्दै सोबाट पर्ने पर्यावरणीय प्रभावलाई घटाउनको लागी अग्रसर रहेको छ । 'एनएमबि बैंक वातावरण मैत्री लगानी र दिगो व्यापारिक सेवामा अग्रसर रहेको र यो सम्मानले बैंकलाई यस क्षेत्रमा अगाडी बढन थप प्रोत्साहन मिल्नेमा विश्वस्त छौं', एनएमबि बैंकका प्रमुख कार्यकारी अधिकृत सुनिल केसीले जानकारी दिए । बैंकले देशभरीका १८१ शाखाहरु, १३७ एटिएमहरु, ९ एक्सटेन्सन काउन्टरहरुमार्फत उच्चस्तरीय सेवा प्रदान गदै आइरहेको छ । बैंक चार वर्षमा तीन पटक २०१७, २०१८ र २०२० मा बैंक अफ द इयरले सम्मानित भैसककेको छ ।"
अल न्यू हुन्डाई टुसानको विक्री सुरु,"काठमाडौं : हुन्डाई मोटर्सको आधिकारिक वितरक लक्ष्मी इन्टरकन्टिनेन्टल प्रालिले अल न्यू टुसान सार्वजनिक गरेको छ । हुन्डाईले फ्यूचरस्टीक डिजाइनमा तयार पारेको नयाँ जेनेरेशन टुसान विश्वभर चर्चामा रहेको मोडल हो। 'मोस्ट डाइनामीक एन्ड ट्रेन्डी' डिजाइनको कारण विश्वभर नयाँ जेनेरेशन टुसानलाई एउटा डिजाइन रिभोलुसनको संज्ञा दिइएको छ । यसमा प्रयोग गरिएको प्यारामेट्रीक हिडन लाइट, लामो ह्वीलवेस, उत्कृष्ट इन्टेरियर, १८ इन्चको ठूलो अलोय ह्वील, टु ह्वील र फोर ह्वील ड्राइभिङ सिस्टमले नयाँ टुसानलाई अलग पहिचान दिएको छ । नेपाली बजारमा नयाँ जेनेरेशन टुसानको विभिन्न ४ भेरियन्ट उपलब्ध हुनेछ । जसमा जिएलएस टु ह्वील ड्राइभ म्यानुअल (पेट्रोल), जिएलएस टु ह्वील ड्राइभ अटोमेटीक (पेट्रोल), जिएलएक्स टु ह्वील ड्राइभ अटोमेटीक (पेट्रोल) र जिएलएक्स फोर ह्वील ड्राइभ अटोमेटीक (डिजेल) भेरियन्टमा उपलब्ध रहने छ । यसको सुरुवाती भेरियन्ट जिएलएस टु ह्वील ड्राइभ म्यानुअल (पेट्रोल)को मूल्य ८९ लाख ९६ हजार रुपैयाँ रहेको छ । अमेजन ग्रे, ह्वाइट क्रिम, क्रिमशन रेड, सिम्रिङ सिल्भर, डिप सि र टाइटन ग्रे कलरमा उपलब्ध रहेको नयाँ जेनेरेशन टुसानमा भ्यान्टीलेटेड सिट, हाइट एड्जस्ट, अटोमेटीक पावर टेलगेट, मल्टी एयर मोड सिस्टम, एम्बीयन्ट मुड लाइट जस्ता फिचरले चालक र यात्रुलाई सुखद यात्रा गराउने छ । बोल्ड डिजाइन र प्रविधिको भरपुर प्रयोग गरिएको इन्टेरियर, २० लिटर टर्बो पेट्रोल र डिजेल इन्जिनयसको सबल पक्ष हो । लक्ष्मी इन्टरकन्टिनेन्टल प्रालिले नेपालभर रहेका आफ्ना १३ शोरुम, १७ सर्भिस नेटवर्कबाट गाडी विक्री तथा विक्रीपछिको सेवा प्रदान गर्दै आएको छ । हुन्डाई मोटर्स विश्वकै ५ औं ठूलो कार उत्पादक कम्पनी हो ।"
संखुवासभाको मादीमा एकै परिवारका ६ जनाको हत्या,"खाँदबारी : संखुवासभाको मादी नगरपालिका१, खोला गाउँका एकै परिवारका ६ जनाको हत्या भएको छ । स्थानीय तेजबहादुर कार्कीको परिवारका सदस्यको अज्ञात समूहले धारिलो हतियार प्रयोग गरी हत्या गरेको जिल्ला प्रहरी कार्यालयका प्रमुख डीएसपी लालध्वज सुवेदी बताए। सोमबार बिहान मात्र छिमेकीले सबैलाई मृत अवस्थामा भेटेपछि प्रहरीलाई जानकारी गराएको स्थानीय शिक्षक योगेन्द्र ओझाले जानकारी दिए। ५८ वर्षीया तेजबहादुर कार्की, उनकी आमा ८० वर्षीया पार्वता कार्की, श्रीमती ५६ वर्षीया मनमाया कार्की, २८ वर्षीया बुहारी रञ्जना कार्की, १० वर्षीय नाती दिपक कार्की र ५ वर्षीया नातिनी गोमा कार्की मृत अवस्थामा भेटिएको ओझाले बताए । घटनाको थप विवरण बुझ्नका लागि डीएसपी सुवेदीसहितको प्रहरी टोली घटनास्थलतर्फ लागेको छ । सदरमुकाम खाँदबारीबाट घटनास्थल पुग्न ६ घण्टा लाग्ने प्रहरीले जनाएको छ । इलाका प्रहरी कार्यालय चैनपुरबाट प्रहरी निरीक्षक योगराज खतिवडाको टोली भने घटनास्थल पुग्न लागेको जनाएको छ ।"
गोरु काटेको आरोपमा ३ जना पक्राउ,"स्याङ्जा : मासु खाने प्रयोजनका लागि जिउँदो गोरु काटेको आरोपमा प्रहरीले तीनजना पक्राउ गरेको छ । पक्राउ पर्नेहरुमा भीरकोट नगरपालिका ८ ढापुकफेदीका नैन सिंह गुरुङ, हुमप्रसाद गुरुङ र खेम गुरुङ हुन्। आइतबार राति १ बजेतिर जिउँदो गोरु काट्दै गरेको अवस्थामा उनीहरु पक्राउ परेको प्रहरी नायव उपरीक्षक राजेन्द्र प्रसाद अधिकारीले जानकारी दिए। गोरु काटेर भागबण्डा लगाउँदै गरेको अवस्थामा प्रहरीले ३ जनालाई पक्राउ गरेको जनाएको छ। उनीहरुका साथबाट २ वटा चक्कु पनि नियन्त्रणमा लिइएको छ। आरोपित ३ जनालाइै पशुपंक्षीसम्बन्धी कसुरमा मुद्दा दर्ता गरी अदालतबाट ७ दिनको म्याद थप भएको छ।"
"सुनको मूल्य घट्यो, चाँदी स्थिर","काठमाडौं : नेपाली बजारमा सुनको मूल्य एक सय रुपैयाँले घटेको छ। सोमबार सुन तोलामा एक सयले घटेर ९१ हजार ४ सय रुपैयाँमा कारोबार भइरहेको नेपाल सुनचाँदी महासंघले जनाएको छ। आइतबार सुनको मूल्य ९१ हजार ५ सय रुपैयाँ थियो । तेजावी सुनको मूल्य ९० हजार ७ सय रुपैयाँ कायम गरिएको छ। आइतबार तेजावी सुन ९१ हजारमा कारोबार भएको थियो । यस्तै, चाँदीको मूल्य भने स्थिर रहेको छ । आज चाँदी तोलाको एक हजार २३० रुपैयाँमा कारोबार भइरहेको महासंघले जनाएको छ।"
जलमग्न वागमती नदी किनारका बस्ती (फोटो),"काठमाडौं : गएरातिको अविरल वर्षाले काठमाडौं उपत्यकामा ३८५ घर डुबानमा परेका छन् भने २४७ जनाको उद्धार गरिएको छ। महानगरीय प्रहरी कार्यालय रानीपोखरीका प्रवक्ता एवं प्रहरी उपरीक्षक सुशीलसिंह राठौरले काठमाडौँको काँडाघारी, परोपकार, बल्खु, सुन्दरीघाट, भक्तपुरको मनोहरा, बोडेफाँट, सुकुम्बासी बस्ती तथा ललितपुरको सानेपा, कालोपुललगायतको क्षेत्र डुबानमा परेको जानकारी दिए। काठमाडौँबाट २३२ र ललितपुरबाट १५ मजदुरको उद्धार गरिएको उनले बताए। विशेष गरी नदीको वरपरका क्षेत्र डुबानबाट प्रभावित भएको जनाइएको छ। अहिलेसम्म डुबानबाट मानवीय क्षति नभएको प्रहरीको भनाइ छ। गोकर्णेश्वर उत्तरवाहिनी क्षेत्र डुबान अविरल वर्षाले वाग्मतीको किनारमा रहेको गोकर्णेश्वर महादेव मन्दिर र उत्तरगया क्षेत्र डुबानमा परेको छ। मन्दिरमुनिको चौर डुबानमा परेपछि दिवङ्गत पितृका नाममा भाद्रकृष्ण औँसीमा श्राद्ध गर्न आउने भक्तजन प्रभावित भएको गोकर्णेश्वर नगरपालिका वडा नं ४ का अध्यक्ष श्रीकुमार श्रेष्ठले बताए। गोकर्णेश्वर महादेव मन्दिरबाट उत्तरवाहिनीसम्म अधिकार सम्पन्न वाग्मती सभ्यता एकीकृत विकास समितिले निर्माण गरेको सिँढी भरिएर बाहिर पानी आउँदा यो क्षेत्र डुबानमा परेको हो। अविरल वर्षाका कारण घरमा बाढी पस्यो (फोटोफिचर) पानीसँगै आएको बाढीले यस क्षेत्रको सडक पनि बिगारेको छ। जोरपाटी सुन्दरीजल सडक विस्तारका क्रममा ठाउँ ठाउँमा अलपत्र रहेको भाग बाढीले प्रभावित भएको छ। अधिकांश भित्री सडक जलमग्न भएको छ। यसैगरी रुद्रमतीमा आएको बाढीले रातोपुल मैतीदेवी क्षेत्रका केही घरसमेत डुबानमा परेका छन्। आइतबार रातिदेखि सोमबार बिहानसम्मको वर्षाले उपत्यकाका धेरै स्थान प्रभावित भएको छ।  तस्बिरहरु : दीपेन श्रेष्ठअन्नपूर्ण"
"पहिरोले घर भत्किदा सुतिरहेका हजुरआमा र नातीको मृत्यु, दुई घाइते","रोल्पा : रोल्पा नगरपालिका १० धबाङमा घरमाथि पहिरो खस्दा दुईजनाको मृत्यु भएको छ । सोमबार बिहान २ बजेतिर खसेको पहिरोले घर पुरिदा गाम्दा गाउँका ६७ वर्षीया गौसरी थापा र छोरीतर्फका ६ वर्षीय नाती हिमाल रोकाको मृत्यु भएको हो । रोल्पा नगरपालिका८ धबाङका वडा सदस्य शेरबहादुर थापाले पहिरो यति ठूलो मानवीय क्षति भएको बताए। रातको दुई बजेतिर पहिरो खसेको उनले बताए। मृतक गैसराका भतिजा समेत रहेका वडा सदस्य शेरबहादुरले भने, 'पहिरोले सुतिरहेका हजुरआमा र नाती लग्यो, घर पनि पूर्णरुपमा क्षति भएको छ।' पहिरोले घर भत्किदा घरभित्रै सुतिरहेका दुईजनाको मृत्यु भएको थियो भने दुईजना घरभित्रै च्यापिएका थिए । मृतक गौसरीका छोरी भिमकुमारी थापा र ज्वाई मनबहादुर रोका घाइते भएका छन् । छोरी ज्वाइँ पूर्वी रुकुम भुमे९ का हुन् । जेठदेखि माइतीमै बस्दै आएका थिए । दुर्घटनाको खबर पाएपछि सदरमुकाम लिबाङबाट प्रहरी टोली घटनास्थल गएको हो । गाउँलेको सहयोगमा मृतकको शव निकालिएको र राति नै घाइतेको उद्धार गरिएको आफन्त शेरबहादुरले जनाए । घाइतेलाई उपाचारका लागि रेउघा अस्पताल पठाइएको छ । मृतक गौसराका पति पूर्णबहादुर थापा गोठमा थिए भने बुहारी उपचारका लागि काठमाडौंमा । पहिरोले क्षति गरेको घर वरिपरि १० घर जति छन् । गिरबहादुर थापा र अमरसिंह थापाको घरमा पनि क्षति पुगेको छ । गान्दा गाउँ नै पहिरोको जोखिममा छ ।पहिरो स्थल सदरमुकाम लिबाङदेखि करिब २० किलोमिटर उत्तरमा पर्छ।"
मुस्ताङमा प्रदेशका एक दर्जन योजना कटौती,"जोमसोम : गण्डकी प्रदेशको पूर्ववर्ती सरकारले गरेका मुस्ताङका एक दर्जन विकास आयोजना सरकार परिवर्तनपछि प्रभावित बनेका छन् । प्रदेशअन्तर्गत उपल्लो मुस्ताङको ६ वटा र तल्लो मुस्ताङको ५ वटा गरी करिब ११ वटा विकास आयोजनाको काम प्रदेश सरकारले कटौती गरेको हो । मुस्ताङको घरपझोङ गाउँपालिका रिङरोड सडक जोड्ने महत्वपूर्ण दुईवटा पक्की मोटरेबल पुलको योजना गत आर्थिक वर्ष प्रदेश सरकारले रातो किताबमा समावेश गरेको थियो । चालु आर्थिक वर्ष भने वर्तमान सरकारले त्यसलाई कटौती गरेको सांसद महेन्द्रबहादुर थकालीले जानकारी दिए । घरपझोङ रिङरोड सडक जोड्ने ठिनी र ढुम्बा खोलामा सर्भे तथा डीपीआर अन्तिम चरणमा पुगिसकेको छ । गण्डकी प्रदेशको पूर्वाधार निर्देशानालयले परामर्श दाता छनौट गरी पुलको डीपीआर बनाउने काम समेत अन्तिम चरणमा पुर्याएको प्रदेश सांसद थकालीको भनाइ छ । प्रदेशले गत आर्थिक वर्षमा ठेक्का सम्झौता भइ दायित्व सृजना भएको जोमसोमठिनी हुँदै नमुखुलेक जोड्ने सडकलाई कार्यक्रम समावेश गरेको छैन । उक्त सडकको दायित्व सृजना भइ १५ लाख रुपैयाँ भुक्तानी दिन बाँकी छ । वारागुङ मुक्तिक्षेत्रको कागबेनी झोङ सडक,थासाङ गापाको लेते डाँडा हुँदै कुञ्जो,टिटी,कोवाङ सडक आयोजना चालु वर्ष प्रदेशको कार्यक्रममा समावेश हुन सकेन ।यस्तै,लेतेकुञ्जो ,टिटी ताल सडक स्तरोन्नति गर्ने योजना समेत चालु वर्षको योजनामा समावेश हुन नसकेको प्रदेश सांसद महेन्दबहादुर थकालीले उल्लेख गरे । यस्तै गत वर्ष नियमित रुपमा आउने योजनाहरु मध्ये चालु वर्ष उपल्लो मुस्ताङका विभिन्न विकास योजनामा कटौती भएको प्रदेश सांसद ईन्द्रधारा बिष्टले जानकारी दिए ।सांसद बिष्टका अनुसार लोघेकर दामोदरकुण्ड गापाको ढाक्मरदेखि घार गुम्बा हुँदै मराङ जोड्ने सडक गत वर्ष ५० लाख बिनियोजन भएको भएपनि चालु वर्ष कार्यक्रममा समावेश हुन सकेन । लोमान्थाङको न्यानोल खोलाबाट भार्चा गर्फु हुँदै नेचुङ भन्सार सडक,लोघकेर गापाकै ध्येताङ्वे सडक प्रदेशको योजनामा समावेश नभएको सांसद बिष्टले उल्लेख गरे । यस्तै,सोही पालिकाको खेताङे सडक पुल कार्यक्रमबाटै हटाइएको छ ।उक्त पुलको डिपिआरसहित प्रारम्भिक चरणको काम सम्पन्न भईसकेको जनाईएको छ । उपल्लो मुस्ताङको चराङ खोलादेखि दामोदरकुण्ड जोड्ने सडक अघिल्लो वर्ष काम सम्पन्न हुन नसकेर दायित्व सृजना भई अधुरो रहेको कामको ७ लाख ९१ हजार रुपैयाँ भुक्तानी हुन बाँकी छ । चालु वर्ष दामोदरकुण्ड जोड्ने पुलको लागि बजेट बिनियोजन नभएको सांसद बिष्टले जानकारी दिए ।"
भरुवा बन्दुक बनाएर बेच्ने एक जना पक्राउ,"विराटनगर : मोरङको बेलबारीका एक व्यक्तिले आफ्नै घरमा कारखाना सञ्चालन गर्दै भरुवा बन्दुक बनाएर बेचबिखन गरिरहेको खुलेको छ। प्रहरीले भरुवा बन्दुक बनाउने कारखाना सञ्चालन गरिएको बेलबारी नगरपालिका१ स्थित आशबहादुर लिम्बूको घरमा छापा मारेको छ। घरमा छापा मार्दै प्रहरीले बन्दुक, बन्दुक बनाउन प्रयोग गरिने सामग्री, विष्फोटक पदार्थ र वन्यजन्तु हरिणको अंगसहित ५२ वर्षीय लिम्बूलाई आइतबार साँझ पक्राउ गरेको हो। मोरङ प्रहरीका प्रवक्ता डीएसपी दीपक श्रेष्ठका अनुसार लोड गरिएको भरुवा बन्दुक, बन्दुक बनाउन प्रयोग गरिने ४ वटा काठ, पड्किने फलामको पासो, १ किलो बारुद, बन्दुक सफा गर्ने रड, ३ वटा काजो, बसिला, राँबो, हथौडा, आरा लगायत बन्दुक बनाउन प्रयोग गरिने विभिन्न औजार बरामद भएको छ। पक्राउ परेका लिम्बूको घरबाट हरिणका ५ वटा सिङ पनि बरामद गरिएको उनले बताए। घरमै कारखाना चलाउँदै बन्दुक बनाएर बिक्री गर्ने गरेको सूचनाका आधारमा प्रहरीले लिम्बूको घरमा छापा मारेको श्रेष्ठको भनाइ छ। उनका अनुसार लिम्बू आफैँले बन्दुक बनाउने र वन्यजन्तुको चोरी सिकारी गर्ने समूहलाई बेच्ने गरेको पाइएको छ। त्यस्तै उनी वन्यजन्तुको तस्करी एवं अंगको अवैध ओसारपसार र कारोबारमा पनि संलग्न रहेको प्रहरीले जनाएको छ। जंगली जनावरको चोरी सिकारी गर्ने समूहसँग सम्पर्क बढाउँदै लिम्बूले वन्यजन्तुका अंगको पनि अवैध कारोबार गर्ने गरेको प्रहरीको दाबी छ। हरिणको सिङ घरबाट बरामद भएपछि वन्यजन्तुका अंग तस्करी एवं कारोबारमा उनको संलग्नता पुष्टि भएको जानकारी डीएसपी श्रेष्ठले दिए। प्रहरीले लिम्बूविरुद्ध हातहतियार खरखजना तथा विष्फोटक पदार्थ ऐनअन्तर्गत मुद्दा चलाउन सोमबार म्याद थप गरेर घटनाको अनुसन्धान अघि बढाउने भएको छ। त्यस्तै वन्यजन्तुका अंगको कारोबारका विषयमा पनि अनुसन्धान हुने प्रहरीले जनाएको छ।"
नबिल बैंकले ल्यायो 'नबिल डिजी वर्कस्पेस',"काठमाडौं : नबिल बैंकले कर्मचारी दक्षता स्तरोन्नतिका लागि 'नबिल डिजी वर्कस्पेस' ल्याएको छ। यसले हाल चलनमा रहेको इन्ट्रानेटलाई विस्थापित गर्ने बैंकले जनाएको छ। बैंकका अनुसार सम्पूर्ण कर्मचारीले आफूले गर्नुपर्ने दैनिक कामकाज नबिल डिजी वर्कस्पेसमा गएर इन्ट्री गर्नेछन् र विद्युतीय प्रणालीबाट उक्त कामको प्रक्रिया अगाडि बढ्नेछ। नबिल डिजी वर्कस्पेसको उद्घाटन बैंकका अध्यक्ष उपेन्द्र प्रसाद पौड्यालले गरेका हुन्। कागजविहीन काम गर्ने वातावरण अबको आवश्यकता भएकाले नबिल डिजी वर्कस्पेस ल्याएको उनले बताए। कार्यक्रममा निमित्त प्रमुख कार्यकारी अधिकृत सुजित कुमार शाक्यले नबिल डिजी वर्कस्पेसमा आएको काम स्वीकृत गरे। नबिल डिजी वर्कस्पेसमा कर्मचारीहरुले आफूले दैनिक गर्नुपर्ने काम कहाँ छन्, कोसँग छन्, तिनको जानकारी सहजै एक क्लिकबाट भेट्ने बैंकले जनाएको छ। यसो गर्दा कम समयमा काम सम्पन्न हुने र ग्राहकलाई छिटो, छरितो सेवा प्रदान हुनेछ। अबका दिनमा फाइल स्वीकृत गर्ने कर्मचारीहरुले सिस्टम अलर्ट पाउनेछन् र त्यहाँ अपलोड गरिएका फाइलहरु हेरेर ग्राहकका कामहरु स्वीकृत गर्न सक्नेछन्। यसले कागजी प्रक्रियाविना तीव्र रुपमा अनिर्णित कामहरु सम्पादन गर्न सहयोग पुग्ने बैंकले जनाएको छ। सन् १९८४ देखि आफ्ना ग्राहकहरुलाई समयानुकूल सेवा प्रदान गर्दै आएको बैंकको १३५ शाखा, १७६ एटीएम र १५ सयभन्दा बढी नबिल रेमिट एजेन्ट रहेका छन्।"
दरखोलाको बाढीले लघुजलविद्युत परियोजनाको पावरहाउस बगायो,"बेनी : दरखोलामा आएको बाढीले आइतबार राति म्याग्दीको धवलागिरी गाउँपालिका२ लुलाङमा लघुजलविद्युत परियोजनाको पावरहाउस (विद्युतगृह) बगाएको छ । ४२ किलोवाट क्षमताको दरखोला दोस्रो लघुजलविद्युत परियोजनाको नहर, बाँध र विद्युतगृह बाढीले बगाएको हो । लुलाङ आधारभूत विद्यालयका शिक्षक निकेश खड्काले दरखोलामा आएको बाढीले लघुजलविद्युत परियोजनाको संरचना बगाएको बताए । दरखोलाको बाढीले कटान गरेर लघुजलविद्युत परियोजना बगाएको हो, उनले भने पावर हाउस भएको ठाउँमा खोला बगेको छ । उनका अनुसार खबाङको दोभानमा रहेको बाँध, ७२५ मिटर लामो पाइपलाइन, मरेनीको फेदी र दरखोलाको किनारमा विद्युतगृहमा बाढीले क्षति गरेको छ । परियोजना बगाएपछि लुलाङ, खोरीया, मेरनी र लमसुङका ३६५ घरधुरीमा विद्युत आपुर्ति बन्द भएको छ । घरायसी काम, विद्यार्थीको पठनपाठन र विद्युतबाट चल्ने उपकरणमा आधारित साना उद्योग ठप्प भएका छन् । २०७६ साल कात्तिकमा एक करोड ५२ लाख रुपैयाँको लागतमा परियोजना निर्माण भएको थियो । यसअघि २०७२ साउनमा जुगेपानीमा आएको पहिरोले विद्युतगृह र नहर बगाएपछि मरेनीको फेदीमा परियोजना स्थानान्तरण गरिएको थियो ।"
छरिएर रहेका सीपमूलक तालिमहरूलाई एकीकृत गरिनु उपयुक्त,"काठमाडौं : विभिन्न मन्त्रालय र निकायहरूमार्फत अलग अलग ढंगले कार्यन्वयन गरिँदै आएका सीप तथा रोजगारमूलक कार्यक्रमहरूलाई एकीकृत ढंगले सञ्चालन गर्न प्रभावकारी हुने निष्कर्ष निकालिएको छ। आइतबार अर्थ मन्त्रालयमा आयोजित छलफलमा राष्ट्रिय योजना आयोगसहित सरोकारवाला मन्त्रालय तथा निकायका उच्च पदस्थ अधिकारीहरूले दोहोरोपना देखिएका तालिम कार्यक्रमहरूलाई एकीकृत रुपले सञ्चालन गरिनुपर्ने बताएका हुन्। छलफलमा श्रम, शिक्षा, कृषि तथा पशुपंछी, सहकारी, युवालगायतका मन्त्रालय र मातहतका निकायहरूबाट हुने गरेका सीपमूलक तथा रोजगारमूलक तालिमहरूलाई विषयगत रुपले एकीकृत गरी एकद्वार प्रणालीबाट सञ्चालन गर्नुपर्ने निचोड निकालिएको छ। कार्यक्रममा अर्थमन्त्री जनार्दन शर्माले दोहोरोपना देखिएका तालिम कार्यक्रमहरूलाई एकीकृत रुपले सञ्चालन गगर्ने गरी नीतिगत तयारी गर्न निर्देशन दिए। एकै प्रकृतिका कार्यक्रमहरू धेरै निकायबाट भइरहेका छन्। यसरी काममा प्रभावकारिता आउँदैन। तिनलाई केन्द्रिकृत गर्ने गरी तयारी गर्नुस् उनले भने, हरेक वर्ष एउटै व्यक्तिलाई एकै प्रकृतिको तालिम मात्र दिइरहने तर त्यो व्यक्ति स्वरोजगार भएको नदेखिने समस्या छ, यसलाई अन्त्य गर्नुपर्छ। उनले तालिम लिएको व्यक्ति स्वरोजगार हुने वा रोजगारीमा लाग्नसक्ने खालको तालिम सञ्चालन गर्नुपर्नेमा जोड दिए। हामीले गर्दै आएको बृक्षारोपण र ट्रेनिङ्ग उस्तै उस्तै भयो, खासै परिणाममुखी भएनन्। अब यसलाई सच्याउने गरी नीति, कार्यक्रम बनाउनुपर्छ। सीपमूलक तालिमहरू एकीकृत गर्दा सीमान्तकृत समुदायलाई प्राथमिकतामा राखेर कार्यक्रम तय गर्नुपर्नेमा मन्त्री शर्माले जोड दिए। कार्यक्रममा राष्ट्रिय योजना आयोगका सदस्य सचिव केवलप्रसाद भण्डारीले सीपमूलक तालिमहरू एकद्वार प्रणालीबाट सञ्चालन गनुपर्ने प्रस्ताव आवश्यक र सान्दर्भिक रहेको उल्लेख गर्दै यसलाई विषयगत हिसाबले दुई समूहमा विभाजन गरी सञ्चालन गर्न उपयुक्त हुने सुझाव दिए। श्रम क्षेत्रसँग सम्बन्धित तालिम जति सबै श्रम मन्त्रालयमार्फत र प्राज्ञिक क्षेत्रसँग सम्बन्धित सबै किसिमका तालिमहरू शिक्षा मन्त्रालयमार्फत सञ्चालन गर्नुपर्ने उनको धारणा छ। उनले तालिम सञ्चालन गर्दा देशभर एकीकृत पाठ्यक्रम लागू गर्ने र तालिम सकिएपछि सबैलाई एकीकृत ढाँचाको प्रमाणपत्र उपलब्ध गराउने व्यवस्था गर्नुपर्ने बताए। यसो गर्दा सहरी र ग्रामीण क्षेत्रमा पाएको तालिमको प्रमाणपत्रले समान मान्यता पाउने उनको तर्क छ। अर्थसचिव मधुकुमार मरासिनीले एकीकृत प्रणालीबाट तालिम सञ्चालन गर्ने विषय सकेसम्म प्रतिस्थापन विधेयकमा समेट्ने गरी तयारी गर्न सम्बद्ध मन्त्रालय तथा निकायहरूलाई आग्रह गरे। यसरी एकीकृत प्रणालीबाट कार्यक्रम सञ्चालन गर्दा लागत प्रभावीसमेत हुने उनको भनाइ छ।"
अमेरिकामा पुस्तक क्रेज घटेको छैन,"युवा साहित्यकार खेम रिजाल हाल अमेरिकामा बस्छन्। भुटानमा जन्मिए, नेपालमा हुर्किए र अमेरिकामा कामसँगै साहित्य सिर्जनामा रमाइरहेका छन् उनी। १० वर्षको उमेरमा भुटानबाट परिवारसँगै झापाको बेलडाँगी शिविरमा आएपछि उनमा साहित्यको बिजारोपण भयो। साहित्य परिषद् भुटानको सचिव उनी अमेरिकी जीवनमा आइपरेका अनेक आरोह अवरोहबिच पनि नेपाली साहित्य लेखनमा आफूलाई अब्बल बनाइरहेका छन्। चारवटा गीति एल्बम, गजल र कविता संग्रह आदि गरी आठवटा कृतिका धनी रिजाल नेपाली साहित्य विश्वभर पुर्याउन चाहन्छन्। उनी १४ वर्षपछि नेपाल आएको समयमा अन्नपूर्णकर्मी रविन भट्टराईले गरेको कुराकानीको सम्पादित अंश। भुटानमा जन्मिएर अमेरिका पुग्नुभयो। यो समयमा कसरी सम्झनुहुन्छ ? बाल्यावस्था भुटानमै बित्यो। त्यतिखेर सामाजिक सञ्जाल थिएन। भुटान नै संसारजस्तो लाग्थ्यो। गाडी चढ्दा, नयाँ लुगा किन्न जाँदा, बजारका ठूला घर देख्दा यो नै संसार भन्ठान्थें। त्यसपछि नेपाल आइयो। केही दुःख पनि भोगियो, शरणार्थी भएर बस्दा। संसार त ठूलो रहेछ भन्ने महसुस पनि भयो। भारतलाई पनि छाडेर तेस्रो देश आइपुगेका थियौं। नेपाल आएर अध्ययन गरें यतै हुर्किएँ। रेडियो सुन्थें। बुबाले ल्याउनुभएको पत्रिकाको चित्र हेर्थें। नेपाल आएपछि विश्व समुदाय चिन्ने मौका मिल्यो। बौद्धिकता पनि बढ्यो। अमेरिका पुग्दा धेरै कुरा नयाँ थपिए। जन्मँदा, हुर्कंदा र पढ्दादेखि व्यावहारिक जीवनमा आउँदा समयअनुसार चल्नु पर्दोरहेछ। विश्व त एउटा डिभाइस मा खुम्चिसकेछ। हरेक समय विश्वलाई जो कोहीले कुनामा बसेर नियाल्न सक्ने अवस्था भयो। जीवन यात्राले धेरै पाठ सिकाएको छ। साहित्यिक यात्रा कसरी सुरु भयो ? धेरैले भन्छन्, विभिन्न प्रेरणाबाट साहित्यमा प्रवेश गरेका कुरा। तर मेरो हकमा यो प्रेरणा भन्ने कुरा व्यक्तिको छैन। प्रेरणा समयको छ, परिस्थिति र भोगाइको पनि। भुटानमा हुँदा सन् १९९६ मा आर्थिक अवस्था राम्रो थियो। जीवनले अचानक कोल्टे फेर्यो, निर्वासित जीवनमा पुग्यौं। बेलडाँगीको विद्यालयमा पढ्दा बाल्यकालको झल्कोले सताउँथ्यो। जुन समय हामी लखेटिएका थियौं, त्यो पीडाले घोचिरहेको थियो। पीडालाई शब्दमा उतार्दाउतार्दै साहित्यिक यात्रामा जोडिएछु। सहज र असहज दुवै परिस्थितिको सामना गर्दैछु यसमा पनि। साहित्य सिर्जना नसाजस्तो भएको छ। अनुभव र भोगाइ स्वमूल्यांकन गर्दा पीडामा ठोक्किएर आएका तरंग नै साहित्यका स्रोत हुन् जस्तो लाग्छ। पहिलो सिर्जना के थियो ? कविता नै हो। एक जना शिक्षकले पद्य कविता लेख्न सिकाउनु भएको थियो। जीवनको भोगाइकै विषय लेखें। दुई लाइन लेखेर उहाँलाई सुनाएँ। राम्रो लेख्दो रहेछौ भन्नुभएको थियो। त्यसपछि निरन्तर लेखें। पद्य विधा शिक्षकले सिकाउनु भयो। शब्द भण्डार कम हुँदा पद्य लेख्न गाह्रो हुन्थ्यो त्यसैले गद्य कविता नै लेखें। माहोल कविताको थियो। किताबमा पनि कविताबाट नेपालीका पाठ सुरु हुन्थे। कवितामा भावना छिटो समेट्न सक्ने भएकाले यो रोजें। अरू विधामा पनि कलम चलाउनु भयो कि ? कविता धेरै लेखें। कविताको एउटा पुस्तक प्रकाशन गरेको छु। सन् २००० बाट गजल लेख्न सुरु गरें। गजल संग्रह किनाराको छालको सन् २०१३ मा निकालें। मुक्तकको पनि संग्रह छ। गीत संग्रहको तयारीमा छु। कथा पनि लेखेको छु। साहित्य सिर्जना गर्दाका चुनौती के रहेछन् ? विद्यार्थी जीवनमा एउटा ऊर्जा थियो, खाली बस्न मनै नलाग्ने। विद्यालयका हरेक क्रियाकलापमा सहभागिता थियो। कलेज पढ्दै साहित्य लेख्थें। चाहेपछि गरिहाल्ने मेरो बानीले हरेक गाह्रो कुरा सहज बन्दै गयो। साहित्यकै लागि भनेर समय छुट्ट्याइनँ। मन र दिमागमा आएपछि साहित्य सिर्जनालाई केहीले रोकेन र रोक्दैन पनि। झापाको शरणार्थी शिविरमा बस्दा साहित्यिक माहोल कस्तो हुन्थ्यो ? साहित्यिक कार्यक्रम हुन्थे। धेरै साथी हुन्थे। नाम चलेका साहित्यकार पनि आउनुहुन्थ्यो। झापाका विभिन्न स्थानमा साहित्यिक कार्यक्रम हुन्थे। हामी पनि शिविर बाहिरका विभिन्न स्थानमा भएका कार्यक्रममा जान्थ्यौं। शिविरमा अन्य काम हुँदैनथे। साहित्यको यात्रामा लाग्ने एउटा भूमिको रूपमा झापालाई सकारात्मक रूपमा लिएको छु। साहित्यमा मेचीदेखि महाकालीसम्मको अवस्थालाई कसरी हेर्नुभएको छ ? सो समयमा जति पूर्वमा साहित्यमा लाग्नेको ऊर्जा थियो पश्चिममा भेटिनँ। विभिन्न विद्यालयमा पढाउने क्रममा धेरै जिल्ला डुलेको छु। धेरै साहित्यिक गोष्ठी त पूर्वका जिल्लामा नै हुन्थे। साहित्यकार पनि नाम चलेका दाइहरूको सक्रियता पाएको थिएँ त्यो समयमा। नेपालको मध्यभागमा त बसिनँ तर पूर्वमा साहित्यको बहस सो समयमा धेरै हुने गरेको थियो। काठमाडौंभित्र बसेर लेख्ने र साहित्यिक माहोल बनाउने हस्तीहरू हुनुहुन्थ्यो। तर, पश्चिमको तुलनामा पूर्वमा साहित्यिक पत्रपत्रिका निकाल्नेदेखि कार्यक्रम गर्ने र लेख्ने कुरामा धेरै थिए। अमेरिकाबाट १४ वर्षपछि नेपाल आउनुभएको छ। यहाँको साहित्यमा के कति परिवर्तन पाउनुभयो ? पहिले गोष्ठी धेरै हुन्थे। साहित्यिक कार्यक्रममा पुग्न भ्याइनभ्याइ हुन्थ्यो। हुन त अहिले दुई वर्षको समय कोरोना महामारीले पनि सामाजिक दूरी कायम गराएको हुनुपर्छ। हरेक क्षेत्र जस्तै यो पाटो पनि कोरोना महामारीको मारमा परेको होला। तर, साहित्यिक माहोल पहिले जस्तो त पटक्कै छैन। सबै व्यावहारिक भएर पनि होला। अनि यो पेसामा लाग्दा जीविकोपार्जन हुँदैन भन्ने लागेर पनि हुन सक्छ। कोही कामको सिलसिलामा विदेश पुगे होलान्। कृतिगत कुराहरू त धेरै भएको देख्छु। पुस्तक धेरै निकालेर। तर साहित्यिक बहस, छलफल, समस्याका विषयमा कुराकानी आदि माहोल हराएछ अब, सायद कोरोनाले। साहित्यिक माहोल किन हरायो होला ? नेपालमा साहित्यलाई मात्रै मुख्य पेसा बनाउँछु भनेर बाँच्न सक्ने अवस्था रहेन। एक समयको जोस थियो, युवा साहित्यका लागि केही गरौं भनेर लागेका थिए। तर, जब व्यावहारिक जीवनको सुरुआत हुन्छ। आर्थिक स्रोत पनि मजबुत बनाउनुपर्ने अवस्था हुन्छ। साहित्यिक सिर्जना गरेर मात्रै गुजारा चलाउन सकिँदैन भनेर धेरै साहित्यमा राम्रो दक्खल राख्न सक्ने साथीहरू पनि बिदेसिएका छन्। कोही जागिर खाँदैछन्। हौसला दिने र सही बाटो देखाइदिने मान्छे नहुँदा कोही कलम बन्द गरेर अन्य क्षेत्रमा पनि पलायन भएका छन्। राजनीतिक उतारचढावमा युवाको प्रयोग, मुलुकमै रोजगारी नपाउने अवस्था र साहित्यलाई गर्ने सम्मान राज्यबाट नपाएकाले साहित्यिक क्षेत्र धरापमा परेका छ। कृति निकाल्ने धेरै छन्। तर, मूल्यवान् कृति दिने कम छन्। पैसा हुनेले जस्तो पनि किताब निकाल्छन्। नहुनेका राम्रा पाण्डुलिपि थन्किएका छन्। यी सबैका बाबजुद तपाईंलाई कसरी वातावरण मिलेको छ ? वातावरण विशेषले मान्छेलाई छिटो भावनामा डुबाउँछ। मलाई पनि पहिलेको तुलनामा अहिले धेरै कुरामा समय मिल्दैन। लेखेपछि अलि राम्रै लेखौं भन्ने हुन्छ। अझै गहिरो रूप दिनुपर्छ भन्ने पनि हुन्छ। नेपालमा धेरै कुराले साहित्यमा लाग्न प्रेरित गथ्र्यो। अमेरिकामा कामलाई प्राथमिकता दिनुपर्ने अवस्था भएकाले कठिन छ। तर, काम गरेको समयमा पनि सोचेका कुरालाई कोठामा पुगेपछि शब्दमा उतार्छु। भोगाइ र कल्पनालाई शब्दमा उतार्छु। सिर्जनाका लागि कति समय दिनुहुन्छ ? गीत लेख्न समय नै लाग्दैन। कुनै समय त बसेकै समयमा गीत लेखेर सकेको छु। १० मिनेटमा पनि गीत लेखेर सकेको छु। कहिलेकाहीँ गीतको सुरुआत राम्रो हुन्छ। त्यसपछि अघि एकदुई दिनसम्म पनि बग्दैन। कथा, गजललाई चाहिँ धेरै समय लगाएको छु। समय भएको बेला लेख्नकै लागि बस्दा कुनै कुरालाई एकै पटकमा सकेको छु। पछिल्लो समय प्रविधिको विकास भएको छ। सामाजिक सञ्जालमा पोस्ट गर्ने र मोबाइल सेटमै पढ्ने चलन छ। यसरीलाई कसरी हेर्नु भएको छ ? केही सहजता त बनाएको छ। सबै पुस्तक इन्टरनेटमा नै पाइन्छ भन्ने पनि छैन। पहिले आफ्ना सिर्जना छाप्न कुनै पत्रिकाको भर पर्नुपर्ने बाध्यता थियो। अहिले त्यो छैन। अनलाइनमा आफैं राखेर पाठकसम्म पुर्याउन सकिन्छ। सामाजिक सञ्जालमा राख्न सकिन्छ। तर, लेख्नेलाई धेरै स्थान भए पनि पढ्नेले खोजेर पढ्न छाडेको महसुस भएको छ। साहित्यमा रुचि राख्नेले खोजे पनि धेरैलाई सामाजिक सञ्जालले अरू नै कुरामा अल्झाएको छ। साहित्यको विकासका लागि नेपालले के गरे हुन्थ्यो ? कसको भूमिका के होस् ? साहित्यले विश्वमा मुलुकलाई चिनाउँछ। हरेक स्थानको प्रचारमा साहित्यकारले चाहे भने कुनै कुरा सबैको मुखमा कण्ठ पार्ने अवस्थामा पनि पुर्याउँछन्। तर, यसको महत्त्व अझै पनि सरकारले बुझेको देखिँदैन। साहित्यकारको भूमिकालाई सम्मान छैन। साहित्यिक संघसंस्थालाई सहयोग छैन। यो कुरामा सरकारको ध्यान पुगे हुने थियो। मुख्य कुरा त राज्यले संरक्षण गर्नमा चासो दिनुपर्छ। साहित्यकारले पनि आफूलाई तिखार्दै जानुपर्छ। पुस्तक लेखेर मात्रै हुँदैन। पुस्तकमा खुराक राम्रो भयो भने यो क्षेत्रको महत्त्व बढ्छ। अमेरिकाको साहित्यलाई कसरी बुझ्नुभएको छ। नेपालले त्यहाँबाट के सिक्नुपर्छ ? नेपालमा पुस्तक पढ्ने बानी हराउँदैछ। अमेरिकामा गाडीभित्र बस्दा पनि पुस्तक पढ्छन्, अध्ययन गर्छन्। अध्ययन गरेर लेखेका कुरा राम्रा हुन्छन्। अनलाइनमा राखिएका साहित्यलाई पनि मूल्य तोकिएको हुन्छ पढ्नका लागि। यसले साहित्यकारलाई पनि यो पेसामा टिकाउन मद्दत गर्दो रहेछ। नेपालमा हामी यसरी व्यवस्थित हुन सकेका छैनौं। क्रमशः यस्ता कुराको सुधार गर्दै गए राम्रो हुने थियो। अमेरिकामा पनि नेपाली साहित्यकार छन्। नेपाल र अमेरिकाको साहित्यलाई जोड्न के कस्तो भूमिका खेल्नु भएको छ ? साहित्य परिषद् भुटान, नेपाल प्रज्ञा प्रतिष्ठानसहित अन्य साहित्यकारलाई भेटेर नेपालको साहित्य सिर्जनालाई अन्य मुलुकसम्म पुर्याउन आग्रह गरेको छु। अन्य मुलुकको अनुभव नेपालमा सेयर गर्नेसम्मका काम गर्न छलफल चलाएको थिएँ। केही गर्नुपर्छ भन्ने सल्लाह भएको छ। अबको तपाईंको साहित्यिक यात्रा कस्तो रहन्छ ? कामसँगै साहित्यलाई पनि निरन्तरता दिन्छु। म हुर्किएर सिकेको नेपाल हो। यहाँको साहित्यको क्षेत्रलाई विकास गर्न मेरो तर्फबाट गर्ने काम गर्छु। गीतको एल्बम निकाल्दैछु। यो क्षेत्रमा सिक्न धेरै छ।"
हेपाटाइटिसको उपचार खानपिन,"हरेक वर्ष ग्रीष्म ऋतु र वर्षा यमसँगै कलेजो ओपीडीमा बान्ता आउने, पेट दुख्ने, आँखा पहेलो हुने बिरामीको संख्या बढ्ने गर्छ। कोहीलाई घरमै उपचार गर्ने गरी पठाइन्छ त कोहीलाई बिरामी भर्ना गरिन्छ। यसरी आउने प्रायः बिरामी हेपाटाइटिसको सिकार भएका हुन्छन्। के हो हेपाटाइटिस ? प्रायः हेपाटाइटिस भन्नाले कलेजो सुनिनेलाई भनिन्छ। यो दुई प्रकारको हुन्छ। एकुट चार हप्ताभित्र लक्षण देखिने हुन्छ भने अर्को क्रोनिक हुन्छ। जुन ६ महिनाभन्दा लामो चल्ने गर्छ। यहाँ वर्णन गरिएको एकुट हेपाटाइटिस हो। यो प्रायःजसो भाइरल कारणले हुन्छ। ए, बी र ई भाइरस हेपाटाइटिसका मुख्य भाइरस हुन्। रोग लगेर उपचार गर्नुभन्दा रोग लाग्न नदिनु उत्ताम उपाय हो। सही तरिका बुझेर राम्रोसँग खानपिनमा ध्यान दिए हेपाटाइटिसबाट पनि बच्न सकिन्छ। फोहोर खाना र फोहोर पिउने पानीबाट हाम्रो शरीरमा प्रवेश गर्छ। २ देखि ४ हप्ताभित्र आफ्नो असर सुरु गर्छ। विशेषत बच्चामा बढी देखिने भाइरल हेपाटाइटिस ठुलो मान्छे र गर्भवती महिलामा पनि देखिन्छ। भन्ने गरिन्छ कि बच्चामा एक पटक यो भएकै हुन्छ। हेपाटाइटिसका अरू कारणमा अत्यधिक रक्सीको सेवन, केही औषधि जुन बढी डोजमा लिइन्छ पारासिटामोल (ज्वरो र दुःखाइका लागि लिने), टिभीको औषधि प्रमुख पर्छन्। कोरोनाको समयमा हरेक वर्र्ष ग्रीष्म ऋतु र वर्षा यामसँगै कलेजो ओपीडीमा बान्ता आउने, पेट दुख्ने, आँखा पहेलो हुने बिरामीको संख्या बढ्ने गर्छ। कोहीलाई घरमै उपचार गर्ने गरी पठाइन्छ त कोहीलाई बिरामी भर्ना गरिन्छ। यसरी आउने प्रायः बिरामी हेपाटाइटिसको शिकार भएका हुन्छन्। के हुन् यसका लक्ष्यण ? प्रायःजसो बिरामीको माथिल्लो पेट दुख्ने, वाकवाक आउने, बान्ता हुने, बिस्तारै आँखा पहेलो हुँदै जाने, ज्वरो आउन सक्ने र खान मन नलाग्ने हुन सक्छ। जे खायो त्यो बान्ता हुन सक्छ। जन्डिस बढ्दै गएमा जिउ चिलाउने हुन सक्छ। भनिन्छ, खाना खान यति मन लाग्दैन कि चुरोट पिइरहनुपर्ने मानिसले पनि चुरोट पिउन मन गर्दैनन्। खाना नखाएर एकदम कमजोरीको आभास बिरामीलाई गराउँछ। कलेजो सुनिँदै जाँदा, कलेजो ठुलो हुने र दुख्ने गर्छ। यदि सही समयमा उपचार नगरे बिस्तारै बेहोस हुँदै जान्छन्। अन्त्यमा शरीरका अरू अंग पनि बिग्रदै जान सक्छ। कसरी गर्ने उपचार ? उपचार गर्नु अघि के कारणले हेपाटाइटिस भएको हो थाहा पाउनुपर्छ। यदि कुनै औषधि वा कुनै तत्व सेवन गरेर भएको हो भने तुरुन्त बन्द गर्नुपर्छ। बिरामीको अवस्था हेरेर कत्तिको गम्भीर छ छुट्याउनु पर्छ। प्रायःजसो भाइरल हेपाटाइटिस सामान्य अवस्थामा हुन्छन्। उनीहरूलाई घरमै उपचार गर्न सकिन्छ। यो समयसँग आफैं कम हुँदै जान्छ। स्वास्थ्य खाना, उमालेको पानी, प्रशस्त झोल कुरा, चिल्लोरहित खाना, ज्वरो र बान्ताको सामान्य औषधि दिएरै कम हुँदै जान्छ। यदि धेरै बान्ता भएमा, खाना खानै नसकेको खण्डमा, बेहोसीतिर बिरामी विस्तारै भएमा तुरुन्तै भर्ना गर्नुपर्छ। केही तत्वको विशेष औषधि हुन्छ, नत्र प्रायः कसमा के लक्षण छ हेरी त्यही प्रकारको उपचार गरिन्छ। यसबाट बच्न के गर्नुपर्छ ? प्रायः यो फोहोर खानपिनबाट सर्ने हुनाले आफ्नो खाना र पिउने पानीमा विशेष ध्यान दिनुपर्छ। सफा पानीले तरकारी र फलफूल पखाल्ने, बाहिर जथाभावी खाना नखाने र सकेसम्म उमालेको पनि पिउने नत्र भने फिल्टर गरेको पानी पिउनुपर्छ। राम्ररी पाकेको खाना खाने र सडेगलेको खानाबाट पर बस्नुपर्छ। कुनै पनि औषधि सही मात्रामा लिनुपर्छ। धेरै टाउको दुख्यो भन्दैमा पारासिटामोल धेरै मात्रमा लिनु हुँदैन। नबुझी कुनै पनि वनस्पति मिश्रित औषधिको धेरै सेवन गर्नुहुँदैन। अहिले कोरोनाबाट बचाउँछ भन्दै आएका तत्वहरूको बारेमा बुझेर चिकित्सकको परामर्श लिएर मात्र सेवन गर्नुपर्छ। अन्त्यमा, रोग लगेर उपचार गर्नुभन्दा रोग लाग्न नदिनु उत्तम उपाय हो। हेपाटाइटिस एउटा प्रमुख कारण हो, अहिलेको अवस्थामा अस्पताल जानुपर्ने कारण मध्येमा। यसलाई सही तरिकाले बुझेर राम्रोसँग खानपिनमा ध्यान दिए यसबाट बच्न सकिन्छ। हेर्दा सामान्य लाग्ने यो रोग कहिलेकाँही ज्यान लिने प्राणघातक परिमार्जित हुनसक्छ। लेखक पेट तथा कलेजो रोग विशेषज्ञ हुन्।"
हेपाटाइटिसको उपचार खानपिन,"हरेक वर्ष ग्रीष्म ऋतु र वर्षा यमसँगै कलेजो ओपीडीमा बान्ता आउने, पेट दुख्ने, आँखा पहेलो हुने बिरामीको संख्या बढ्ने गर्छ। कोहीलाई घरमै उपचार गर्ने गरी पठाइन्छ त कोहीलाई बिरामी भर्ना गरिन्छ। यसरी आउने प्रायः बिरामी हेपाटाइटिसको सिकार भएका हुन्छन्। के हो हेपाटाइटिस ? प्रायः हेपाटाइटिस भन्नाले कलेजो सुनिनेलाई भनिन्छ। यो दुई प्रकारको हुन्छ। एकुट चार हप्ताभित्र लक्षण देखिने हुन्छ भने अर्को क्रोनिक हुन्छ। जुन ६ महिनाभन्दा लामो चल्ने गर्छ। यहाँ वर्णन गरिएको एकुट हेपाटाइटिस हो। यो प्रायःजसो भाइरल कारणले हुन्छ। ए, बी र ई भाइरस हेपाटाइटिसका मुख्य भाइरस हुन्। रोग लगेर उपचार गर्नुभन्दा रोग लाग्न नदिनु उत्ताम उपाय हो। सही तरिका बुझेर राम्रोसँग खानपिनमा ध्यान दिए हेपाटाइटिसबाट पनि बच्न सकिन्छ। फोहोर खाना र फोहोर पिउने पानीबाट हाम्रो शरीरमा प्रवेश गर्छ। २ देखि ४ हप्ताभित्र आफ्नो असर सुरु गर्छ। विशेषत बच्चामा बढी देखिने भाइरल हेपाटाइटिस ठुलो मान्छे र गर्भवती महिलामा पनि देखिन्छ। भन्ने गरिन्छ कि बच्चामा एक पटक यो भएकै हुन्छ। हेपाटाइटिसका अरू कारणमा अत्यधिक रक्सीको सेवन, केही औषधि जुन बढी डोजमा लिइन्छ पारासिटामोल (ज्वरो र दुःखाइका लागि लिने), टिभीको औषधि प्रमुख पर्छन्। कोरोनाको समयमा हरेक वर्र्ष ग्रीष्म ऋतु र वर्षा यामसँगै कलेजो ओपीडीमा बान्ता आउने, पेट दुख्ने, आँखा पहेलो हुने बिरामीको संख्या बढ्ने गर्छ। कोहीलाई घरमै उपचार गर्ने गरी पठाइन्छ त कोहीलाई बिरामी भर्ना गरिन्छ। यसरी आउने प्रायः बिरामी हेपाटाइटिसको शिकार भएका हुन्छन्। के हुन् यसका लक्ष्यण ? प्रायःजसो बिरामीको माथिल्लो पेट दुख्ने, वाकवाक आउने, बान्ता हुने, बिस्तारै आँखा पहेलो हुँदै जाने, ज्वरो आउन सक्ने र खान मन नलाग्ने हुन सक्छ। जे खायो त्यो बान्ता हुन सक्छ। जन्डिस बढ्दै गएमा जिउ चिलाउने हुन सक्छ। भनिन्छ, खाना खान यति मन लाग्दैन कि चुरोट पिइरहनुपर्ने मानिसले पनि चुरोट पिउन मन गर्दैनन्। खाना नखाएर एकदम कमजोरीको आभास बिरामीलाई गराउँछ। कलेजो सुनिँदै जाँदा, कलेजो ठुलो हुने र दुख्ने गर्छ। यदि सही समयमा उपचार नगरे बिस्तारै बेहोस हुँदै जान्छन्। अन्त्यमा शरीरका अरू अंग पनि बिग्रदै जान सक्छ। कसरी गर्ने उपचार ? उपचार गर्नु अघि के कारणले हेपाटाइटिस भएको हो थाहा पाउनुपर्छ। यदि कुनै औषधि वा कुनै तत्व सेवन गरेर भएको हो भने तुरुन्त बन्द गर्नुपर्छ। बिरामीको अवस्था हेरेर कत्तिको गम्भीर छ छुट्याउनु पर्छ। प्रायःजसो भाइरल हेपाटाइटिस सामान्य अवस्थामा हुन्छन्। उनीहरूलाई घरमै उपचार गर्न सकिन्छ। यो समयसँग आफैं कम हुँदै जान्छ। स्वास्थ्य खाना, उमालेको पानी, प्रशस्त झोल कुरा, चिल्लोरहित खाना, ज्वरो र बान्ताको सामान्य औषधि दिएरै कम हुँदै जान्छ। यदि धेरै बान्ता भएमा, खाना खानै नसकेको खण्डमा, बेहोसीतिर बिरामी विस्तारै भएमा तुरुन्तै भर्ना गर्नुपर्छ। केही तत्वको विशेष औषधि हुन्छ, नत्र प्रायः कसमा के लक्षण छ हेरी त्यही प्रकारको उपचार गरिन्छ। यसबाट बच्न के गर्नुपर्छ ? प्रायः यो फोहोर खानपिनबाट सर्ने हुनाले आफ्नो खाना र पिउने पानीमा विशेष ध्यान दिनुपर्छ। सफा पानीले तरकारी र फलफूल पखाल्ने, बाहिर जथाभावी खाना नखाने र सकेसम्म उमालेको पनि पिउने नत्र भने फिल्टर गरेको पानी पिउनुपर्छ। राम्ररी पाकेको खाना खाने र सडेगलेको खानाबाट पर बस्नुपर्छ। कुनै पनि औषधि सही मात्रामा लिनुपर्छ। धेरै टाउको दुख्यो भन्दैमा पारासिटामोल धेरै मात्रमा लिनु हुँदैन। नबुझी कुनै पनि वनस्पति मिश्रित औषधिको धेरै सेवन गर्नुहुँदैन। अहिले कोरोनाबाट बचाउँछ भन्दै आएका तत्वहरूको बारेमा बुझेर चिकित्सकको परामर्श लिएर मात्र सेवन गर्नुपर्छ। अन्त्यमा, रोग लगेर उपचार गर्नुभन्दा रोग लाग्न नदिनु उत्तम उपाय हो। हेपाटाइटिस एउटा प्रमुख कारण हो, अहिलेको अवस्थामा अस्पताल जानुपर्ने कारण मध्येमा। यसलाई सही तरिकाले बुझेर राम्रोसँग खानपिनमा ध्यान दिए यसबाट बच्न सकिन्छ। हेर्दा सामान्य लाग्ने यो रोग कहिलेकाँही ज्यान लिने प्राणघातक परिमार्जित हुनसक्छ। लेखक पेट तथा कलेजो रोग विशेषज्ञ हुन्।"
कोरोनाले भत्काएको सञ्चारसेतु,"सही र परख गरिएका सूचनाको साटोमा आग्रह मिश्रित र अपुष्ट समाचार अनलाइन हुँदै सामाजिक सञ्जालमा छाएका छन्। कोभिड१९ ले सञ्चार क्षेत्रमा पारेको प्रभावले आमनागरिकको मनमस्तिष्कमा असर गरेको छ। सञ्चारमाध्यमले प्रसारण प्रकाशन गरेर जुन सूचना जनताबीच पुग्छ, त्यसले उनीहरूको जीवनमा प्रभाव पारेको हुन्छ। सञ्चार क्षेत्रलाई पनि उद्योग भनिन्छ। सञ्चारमाध्यमहरू सूचना उद्योगका महत्त्वपूर्ण घटकहरू हुन्। तर, आमसञ्चार उद्योग अरूभन्दा भिन्न छ। अरूले उत्पादन गर्ने बस्तु वा सेवाले मानिसको जीवनमा बाहिरबाट प्रभाव पार्छ। त्यसको असर सीमित र क्षणिक हुन्छ। तर, आमसञ्चारमाध्यमले प्रवाह गरेको सूचनाको प्रभाव मानिसको दिमागमा पर्छ। त्यही प्रभावका आधारमा अर्को दिनदेखि त्यस मानिसले व्यवहार गर्न थाल्छ। यसरी सूचनाले समाजभित्रका मानवीय गतिविधि र सम्बन्धको गतिशीलतामा प्रभाव पारिरहेको हुन्छ। समाजमा परेको त्यो प्रभाव सकारात्मक पनि हुनसक्छ र नकारात्मक पनि। तर, सञ्चारमाध्यमले त्यस प्रकारका सूचना प्रकाशन वा प्रसारण गर्नुपर्छ। जसले समाजमा सकेसम्म सकारात्मक प्रभाव पारोस्। त्यहाँका मानिसको जीवनस्तर परिवर्तन र समाज रूपान्तरणमा योगदान हुन सकोस्। तर, यहाँ सूचना प्रवाहका कारण समाजमा पारेको प्रभावका बारेमा होइन, सही सूचना प्रवाह हुन नसक्दा नेपाली समाजमा परेको असरको चर्चा छ। यो एक किसिमले सूचनाको प्रभावबाट सामाजिक मनोविज्ञानमा पारेको नकारात्मक असरको विश्लेषण हो। अहिले विश्वव्यापी रूपमा फैलिएको कोभिड१९ को वितण्डाको चपेटामा नेपाली आमसञ्चारमाध्यम र नेपाली जनता पर्नु अस्वाभाविक होइन। त्यही भएर बेलाबेलामा कोभिड१९ का कारण सञ्चार क्षेत्रमा परेको असरका बारेमा चर्चा हुने गर्छ। अलि सामान्य अवस्था बन्दै गएपछि अझ योभन्दा धेरै चर्चा परिचर्चा हुनेछ। अनुसन्धान र खोज हुनेछ। यो गम्भीर र समाजका लागि संवेदनशील विषय भएकाले पनि अरू क्षेत्रको भन्दा बढी चर्चा परिचर्चा हुने गर्छ। तर, कोभिड१९ लागेर मरनच्याँसे बनेको सञ्चारमाध्यमले पस्तुत गरेका रोगी सामग्रीहरूले नेपाली समाज र यहाँका विभिन्न चेतनाका समुदायमा के कस्तो प्रभाव परिरहेको छ भन्ने बारेमा खासै चर्चा हुने गरेको छैन। यस कोणबाट त्यति अध्ययन पनि भएको छैन। यो लेख त्यही ओझेल पक्षमा केन्द्रित छ। कोभिड१९ का कारण नेपालका सबै सञ्चारमाध्यम प्रभावित छन्। कोभिड१९ पूर्व नेपाली जनताको सूचनाको मुख्य स्रोत पत्रपत्रिका, रेडियो, टेलिभिजन र अनलाइनहरू थिए। अचेल घरका रेडियो र टेलिभिजन हप्तौं खुल्दैनन्। पत्रपत्रिका आउँदैनन्। आए पनि नखोली यसै थन्क्याइन्छ। देशभरिमा लगभग एक हजार छापा माध्यम, ६ सय रेडियो, करिब ६ दर्जन टेलिभिजन च्यानल र करिब पाँच सय अनलाइन समाचार पोर्टलले नेपाली जनताबीच सूचनाको व्यापार गरेर नेपाली जनताको भोक मेटाउने प्रयास गरिरहेका थिए। विराटनगरमा कुरा गर्दा आधा दर्जन राष्ट्रिय दैनिकको क्षेत्रीय प्रकाशन थिए। हरेक अखबार प्रत्येक दिन कम्तीमा १६, २० र २४ पृष्ठमा विविध सामग्रीका साथ प्रकाशित हुन्थे। तिनमा धेरैजसो समाचार हुन्थे। प्रदेशस्तरीय अखबारहरू पनि दैनिक ४ देखि ८ पृष्ठसम्मका प्रकाशित हुन्थे। रेडियो, टेलिभिजन र अनलाइनहरूले दिने समाचार पनि प्रशस्त थिए। मानिसले यीमध्ये मन परेका माध्यमबाट समाचार पढ्थे, सुन्थे र हेर्थे। एउटाबाट आएको समाचारको सत्यतामाथि शंका लागे अर्को सञ्चारमाध्यमसँग दाँजेर परख गर्दथे। सूचनाको बहुलता थियो। मानिस सूचनालाई परख गरेर बुझ्ने र घटना वा विषयवस्तुको गहिराइमा पुगेर धारणा बनाउँथे। जुन धारणा यथार्थको नजिक हुन्थ्यो। जिम्मेवार मानिसले दिने सुझाव वा समाधानले मानिसको विश्वास जित्थ्यो। मानिसले समाचारमूलक सञ्चारमाध्यममा विश्वास गर्थे। पत्रकार वा सञ्चारकर्मीमाथि भरोसा गर्दथे। मानिसको दिनचर्या सञ्चारमाध्यमले दिएका सूचनामा आधारित हुन्थ्यो। समाजलाई पत्रकारले मार्गदर्शन गरिरहेका हुन्थे। पत्रकारहरू आमशिक्षक थिए। अहिलेको अवस्था फरक छ। सबैलाई कोरोनाले चिथोरेको छ। कोरोनाले पत्रकार र समाजबीचको विश्वासको सेतु भत्काइदिएको छ। समाजलाई समाचारमूलक सञ्चारमाध्यमको पकडबाट खोसेर सामाजिक सञ्जालको पकडमा पुयाइदिएको छ। आज राजधानीबाट प्रकाशित हुने राष्ट्रिय दैनिकका क्षेत्रीय प्रकाशनहरू बन्द छन्। प्रदेशभित्र प्रकाशित अखबारहरू बेलाबेलामा स्थगित हुँदै प्रकाशित भइरहेका छन्। त्यो पनि न्यूनतम पृष्ठमा। रेडियो र टेलिभिजनहरू सीमित जनशक्तिमा चलेका छन्। समाचारमूलक कार्यक्रमहरू घटाएर जनशक्ति कम लाग्ने र बाहिर नगई तयार गर्न सकिने साहित्यिक कार्यक्रम बढी मात्रामा प्रसारण भइरहेका छन्। सञ्चार गृहले पत्रकारका लागि सुरक्षाको प्रत्याभूति गर्न सकेको छैन। जोगिएर काम गर्नु, फोन वा अन्य माध्यमको प्रयोगबाट सूचना संकलन गर्नु भनिएको छ। घटनास्थल पुग्ने, विभिन्न स्रोतबाट सूचना लिने, परीक्षण गर्ने र सही कुरा पर्गेलेर समाचार लेख्न सम्भव छैन। जेजति समाचारहरू लेखिन्छन्, भरिसक दोस्रो स्रोतबाट र घटनास्थल पुगेको पत्रकारको सहयोगमा लेखिन्छन्। अधिकांश अखबार बन्द छन्। प्रेस काउन्सिल वा यस्तै महत्त्वपूर्ण ठाउँमा पठाउन मात्र उत्पादन गरिरहेका छन्। प्रकाशित हुँदा पनि सीमित संख्यामा प्रकाशित भइरहेका छन्। केही पत्रकार र सञ्चारकर्मीले अनलाइन सञ्चारमाध्यम सञ्चालन गरिरहेका छन्। जेजसो गरेर अलिअलि तथ्य र अलिअलि कथ्य मिसाएर समाचार सम्प्रेषण गरिन्छ। अनलाइनमा आएको समाचारको शीर्षक परिवर्तन गरी छापिन्छ। पाठकले विभिन्न अनलाइनमा पटकपटक घुमीघुमी आएको त्यही समाचार पटकपटक पढ्न बाध्य छन्। सही र परख गरिएका सूचनाको साटोमा आग्रह मिश्रित र अपुष्ट समाचार अनलाइन हुँदै सामाजिक सञ्जालमा छाएका छन्। मानिसले त्यही आधारमा धारणा बनाउँदै र दैनिकी निर्धारण गरेर अगाडि बढिरहेका छन्। यो गतिमा हाम्रो समाज कता जाँदैछ, सोचनीय विषय छ। समाचार कक्ष र समाज दुवै कोभिड१९ को प्रभावका कारण विगतभन्दा बढी प्रविधिमैत्री बनेका छन्। फेसबुक, ट्विटर, इस्टाग्राम आदि सामाजिक सञ्जालहरू सूचना प्राप्त गर्ने पहिलो माध्यम बनेका छन्। यीमध्ये पनि टिकटक सबैभन्दा लोकप्रिय छन्। यसले धेरैलाई कलाकार बनाइदिएको छ, प्रतिभा प्रस्फुटन गराएको छ। घटनास्थलमा भएको यथार्थ सामाजिक सञ्जालको माध्यमबाट जो कोहीले तत्काल सार्वजनिक गर्छ। तस्बिर मात्र होइन, भिडियोमा चित्रण गरिन्छ। घटनास्थलको यथार्थ चित्रण गर्न जोकोही सक्ने भएका छन्। पत्रकारबाट नियन्त्रित सूचनाको भर पर्नु वा सम्पादकीय प्रक्रिया पूरा भइञ्जेल सूचनाको प्यासी बनेर पर्खिरहनु पर्दैन। अर्कोतिर सामाजिक सञ्जालका नयाँ प्रयोगकर्ता थपिएका छन्। हिजो कक्षा १२ पार नगरुञ्जेलसम्म मोबाइल, मोटरसाइकल र मिडी प्रतिबन्ध गर्ने कार्ययोजना बनाउने विद्यालयहरू नै विद्यार्थीका लागि इन्टरनेटको सुविधा र स्मार्टफोन खरिद गरिदिन अभिभावकसँग आग्रह गर्दैछन्। नत्र अनलाइन कक्षा नै सञ्चालन हुँदैन। यसबाट सानो उमेरका बालबालिकाको पहुँच स्मार्ट मोबाइल र असीमित सूचनाको स्रोत इन्टरनेटमा पुगेको छ। अनलाइनका प्रयोगकर्ताहरू अब बालबालिका र किशोरकिशोर अत्यधिक छन्। घरमा भएका रेडियो र टेलिभिजन सेटहरू हप्तौं खुल्दैनन्। पत्रपत्रिका आउँदैनन्। आए पनि नखोली थन्क्याइन्छ। यसरी मानिस अनलाइन सञ्चारमाध्यम र सामाजिक सञ्जालले प्रस्तुत गरेका विषयवस्तुमा निर्भर भइसकेको अवस्था छ। यद्यपि डिजिटल डिभाइडको असर त छँदैछ। सबैको पहुँचमा यी सञ्चारमाध्यम पुगिसकेका होइनन्। तथापि आमरूपमा परम्परागत सञ्चारमाध्यमप्रति मानिसमा अरुचि पैदा भएको तथा अनलाइन र सामाजिक सञ्जालमा रुचि र निर्भरता बढेको सत्य हो। मानिस समाचारमूलक सञ्चारमाध्यम पढेर, सुनेर वा हेरेर होइन, सामाजिक सञ्जालमा पाइएका सामग्रीका आधारमा धारणा बनाउँदै छन्। अझ खतरनाक अवस्था त के छ भने मानिस सामाजिक सञ्जालबाट आएका सामग्री र सम्पादकीय प्रक्रिया पूरा गरेर पत्रकारले तयार पारेका सामग्रीबीच फरक छुट्ट्याउन सक्ने अवस्थामा छैनन्। सामाजिक सञ्जालमा लेखिएका स्टाटसलाई पनि पत्रकारले लेखेको समाचार ठानेर ग्रहण गरिरहेका हुन्छन्। अलिकति चित्त नबुझे पत्रकारलाई गाली गर्छन्। तर, आममानिस पत्रकारिताको विधिबाट तयार भएका तथ्यपरक समाचार सामग्रीको अभावमा सामाजिक सञ्जालबाट आएका अप्रमाणित र अप्रशोधित सामग्रीको प्रभावमा परिरहेका छन्। यसबाट समाजमा नकारात्मक सोच बढेको छ। कुनै नेता, अभिनेता वा समाजका अगुवाप्रति लेखिएको समाचार वा लेख वा स्टाटसप्रति बाँकीले गरेको टिप्पणी हेर्ने हो भने अधिकांश नकारात्मक कोणबाट लेखिएका छन्। यसको अर्थ हो, भ्रामक सूचनाको सञ्जालले दिमाग नकारात्मकताले भरिँदो छ। यही गतिले अगाडि बढ्दै हाम्रो समाज कहाँ पुग्छ ? चिन्ता गर्नुपर्ने भएको छ। कोभिड१९ को प्रभाव कम हुँदैछ। विस्तारै सामान्य अवस्थामा जनजीवन फर्किनु नै छ। तर सामान्य अवस्थामा फर्काएर चलाउनु पर्दा कति सञ्चारमाध्यम खत्रक्क थला पर्छन्। कति पत्रकारको जागिर जान्छ, अनुमान लगाउन सकिँदैन। जति सञ्चारमाध्यम र पत्रकारहरू जिम्मेवारीमा फर्किन्छन्, उनीहरूको अगाडि अजंगको सामाजिक सञ्जाल तथा समाजको विभाजित र विकृत मानसिकता अवरोध बनेर उभिएको हुनेछ। त्यसबेला न्यूनतम पारिश्रमिकसहित आवश्यक सुविधा दिन सक्ने सञ्चारगृह, सामाजिक सञ्जालले खडा गरेको चुनौती पार गर्दै गहन, खोजमूलक, परीक्षण गरिएका तथ्यहरूको विश्लेषण सहितको समाचार सामग्री तयार गर्नसक्ने दक्ष पत्रकार मात्र खरो उत्रिन सक्नेछ। त्यसका लागि सञ्चार गृहहरूलाई व्यावसायिक र प्रतिस्पर्धी बनाउन सरकारको ठोस योजना, बजेट र कार्यक्रम हुन आवश्यक छ। प्रेस काउन्सिल, नेपाल पत्रकार महासंघजस्ता सञ्चार क्षेत्रका अग्रणी संस्थाहरूका अगाडि दक्ष एवं पेगागत मर्यादा र उच्च नैतिकताका साथ जिम्मेवार पत्रकारिता गर्ने पेसाकर्मीहरू उत्पादन गर्नुपर्ने दायित्व छ। अहिलेको जस्तो भीड होइन, आवश्यक संख्यामा सञ्चारमाध्यम र सञ्चारमाध्यलाई टिकाउन सक्ने विज्ञापनको बजार व्यवस्थित हुनुपर्छ। पत्रकारिता सधैं मगन्ते होइन, आफ्नो खुट्टामा उभिने सामथ्र्यसहितको हुनुपर्छ। अन्यथा ज्वालामुखी बनेर उभिन सक्ने सामाजिक सञ्जालको आक्रमणबाट पत्रकारितालाई बचाउन कठिन छ। शर्मा, सञ्चार प्रतिष्ठान प्रदेश १ का कार्यकारी निर्देशक हुन्।"

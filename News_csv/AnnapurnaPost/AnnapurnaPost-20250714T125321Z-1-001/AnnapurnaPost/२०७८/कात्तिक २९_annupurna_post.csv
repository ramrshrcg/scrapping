शीर्षक,विवरण
चर्चित लेखिका मन्नु भण्डारीको निधन,"नयाँ दिल्ली: भारतकी चर्चित लेखिका मन्नु भण्डारीको सोमबार निधन भएको छ। लामो समयदेखि अस्वस्थ रहेकी भण्डारीको हरियाणास्थित नारायण अस्पताल, गुरुग्राममा उपचारका क्रममा निधन भएको हो। उनकी छोरी रचना यादवले उनको निधनको पुष्टि गर्दै आफूले जीवनको अमूल्य चिज गुमाएको उल्लेख गरेकी छन्। स्वर्गीय भण्डारीका आप्का बन्टी, महाभोज, यही सच है लगायतका थुप्रै कृतिहरू अत्यन्त चर्चित छन्। उनको जन्म सन् १९३१ को अप्रिल ३ मा भएको थियो। ९० वर्षको उमेरमा उनको निधन भएको हो।"
"अमेरिकी हातहतियारसहित तालिबानको सैन्य परेड, राष्ट्रपतिसँगको भेटमा ताइवानको प्रश्न नउठाउन चिनियाँ मिडियाको चेतावनी","अमेरिकामा निर्मित हातहतियारसहित तालिबानले सैन्य अभ्यास गरेको समाचार सोमबार चर्चामा छ। चीनका राष्ट्रपति सी चीनफिङ र अमेरिकी राष्ट्रपति जो बाइडेनबीच हुने वार्तामा ताइवानबारे प्रश्न नउठाउन चिनियाँ सञ्चारमाध्यमले दबाब दिएको समाचार पनि आज चर्चामा रह्यो । भारतको दिल्लीमा वायु प्रदूषण जटिल बनेपछि आंशिक लकडाउन गर्न अदालतले आदेश दिएको छ। युरोपेली संघले बेलारुसमाथि अझ प्रतिबन्ध लगाउने, म्यानमारमा अमेरिकी पत्रकार रिहालगायतका समाचार आज विश्वभर प्रमुखताका साथ प्रकाशित भए। प्रस्तुत छ, सोमबार चर्चामा रहेका विश्वका केही प्रमुख खबरहरू : अमेरिकी हातहतियारसहित तालिबानको सैन्य परेड काबुल : तालिबान लडाकुले राजधानी काबुलमा सैन्य परेड गरेका छन्। अमेरिकामा बनेका हातहतियारसहित उनीहरुले सैन्य परेड गरेका हुन्। तालिबान लडाकुले आफ्नो सैन्य परेडमा रुसी हेलिकप्टरसमेत प्रदर्शन गरेको बताइएको छ। करिब २० वर्ष लामो समयसम्म अफगानिस्तानमा तैनाथ अमेरिकी सेना अगष्टमा फिर्ता भएको थियो। अगष्ट महिनामा अमेरिकी सेनासँगै त्यहाँ खटिएका पश्चिमा मुलुकका सेनाको स्वदेश फिर्तीसँगै सेनाले ठुलो संख्यामा हातहतियार अफगानिस्तानमा छोडेका थिए। यद्यपि, तालिबानले आफ्ना २५० नयाँ लडाकुलाई प्रशिक्षण दिन सैन्य परेड गरेको बताएको छ। सो परेडमा अमेरिकाद्वारा निर्मित विभिन्न हातहतियार प्रयोग गरिएको अफगानिस्तानको रक्षा मन्त्रालयका प्रवक्ता इनयातुल्लाह खवराज्मीले बताएका छन्। ००० भारतमा वायु प्रदूषण बढ्दा आंशिक लकडाउन नयाँ दिल्ली : भारतमा वायु प्रदूषणले सिमा नाघ्दा आंशिक लकडाउन हुने भएको छ। वायु प्रदूषण सम्बन्धमा त्यहाँको सर्वोच्च अदालतमा सुनुवाई जारी रहँदा प्रभावित सहरहरुमा आंशिक लकडाउन हुने भएको हो। भारतीय सञ्चारमाध्यमका अनुसार सर्वोच्च अदालतले आंशिक लडकाउनको घोषणा गरेको छ। जसअनुसार सरकार तथा निजी कार्यालयमा कार्यरत कर्मचारीलाई तत्कालका लागि घरबाटै काम गर्न, विद्यालय र कलेजहरु बन्द गर्न सोमबार निर्देशन दिएको छ। नयाँ दिल्लीको केजरिवाल सरकारले आफूहरु पूर्ण रुपमा लकडाउन गर्न तयार रहेको र केन्द्रीय राजधानी नयाँ दिल्ली र प्रभावित अन्य सहरहरुले समेत सो कदम उठाउनुपर्ने भन्दै सर्वोच्च अदालत समक्ष प्रस्ताव पेश गरेको भारतीय सञ्चारमाध्यममा खबर छ। भारतको नयाँ दिल्ली, लखनउ, नोयडा, पञ्जाव, हरियाणा आदि क्षेत्रमा वायु प्रदूषणले सिमा नाघेको छ। नयाँ दिल्लीमा आंशिक लकडाउन प्रभावकारी रहेको समेत बताइएको छ। बढ्दो वायु प्रदूषण कम गर्न सर्वोच्च अदालतले विभिन्न राज्यमा जारी चुनावी अभियानमा पराल र अन्य ज्वलनशील वस्तु प्रयोग नगर्न निर्देशन दिएको छ भने सर्वसाधारणलाई अत्यावश्यक कामबाहेक घरबाहिर ननिस्कन आदेश दिएको छ। ००० राष्ट्रपतिसँगको भेटमा ताइवानको प्रश्न नउठाउन चिनियाँ मिडियाको चेतावनी बेइजिङ : चिनियाँ सञ्चार माध्यमले आफ्ना राष्ट्रपतिसँगको भेटमा अमेरिकाले ताइवानबारे प्रश्न नउठाउन चेतावनी दिएका छन्। चीनका सरकारी सञ्चारमाध्यमले सोमबार विभिन्न सामग्री प्रकाशित गर्दै दुई देशका राष्ट्रपतिबिच हुने भर्चुअल वार्तामा ताइवानबारे प्रश्न नगर्न चेतावनी दिएका हुन्। अमेरिकी राष्ट्रपति जो बाइडेन र चिनियाँ राष्ट्रपति सि चीनफिङबिच चिनियाँ समयअनुसार मंगलबार बिहान र अमेरिकी समयअनुसार सोमबार राती भर्चुअल माध्यबाट भेटवार्ता हँुदै छ। बाइडेन अमेरिकी राष्ट्रपतिको रुपमा नियुक्त भएपछि दुवै नेताबिच दुई पटक फोनवार्ता भएको थियो। यद्यपि, भर्चुअल माध्यमबाट दुवै राष्ट्रपतिबिच प्रत्यक्ष रुपमा हुन लागेको यो पहिलो वार्ता हो। सो वार्तालाई लक्षित गरी चिनियाँ मिडिया चाइना डेली, ग्लोबल टाइम्स लगायतले सम्पादकीय र विचार पृष्ठमा सामग्री प्रकाशित गर्दै ताइवानको मुद्दामा अमेरिकाले पछि हट्नुपर्ने भन्दै अमेरिकालाई चेतावनी दिएका छन्। भविष्यमा चीन र ताइवान जसरी पनि एक हुने छन्। त्यसैले ताइवान मुद्दामा अमेरिकाले प्रश्न नउठाएकै वेश, चाइना डेलीमा भनिएको छ। यस्तै सोही प्रसंगमा ग्लोबल टाइम्सले सम्पादकीयमार्फत भनेको छ, दुई देशका शीर्ष नेताबिचको भेटमा बाइडेनले हाम्रा राष्ट्रपतिसँग ताइवानको प्रश्न उठाएर कुटनैतिक सम्बन्धलाई जोखिम उन्मुख नबनाओस्। ००० युरोपेली संघले बेलारुसमाथिको प्रतिबन्धमा थप कडाई गर्दै ब्रसेल्स : युरोपेली संघ (ईयु) ले बेलारुसमाथिको प्रतिबन्धमा थप कडाई गर्ने भएको छ। सो क्षेत्रमा आप्रवासी संकट बढ्दै जाँदा संघले बेलारुसमाथिको प्रतिबन्धमा थप कडाई गर्न लागेको हो। ईयुले बेलारुसमाथिको प्रतिबन्धमा थप कडाई गर्नेबारे सोमबार (स्थानीय समय) निर्णय गर्ने अन्र्तराष्ट्रिय सञ्चारमाध्यममा खबर छ। ईयुका २७ सदस्यको बैठक बस्ने र सो बैठकले प्रतिबन्ध अनुमोदन गर्ने बताइएको छ। जसअनुसार एयरलाईन्स, यात्रु र आप्रवासी ओसारपसार गर्ने यातायातमाथि नयाँ प्रतिबन्ध लगाउने लक्ष्य रहेको बताइएको छ। केही दिनअघि बेलारुसबाट गइरहेका आप्रवासीमाथि पोल्याण्डले सीमा प्रवेशमा रोक लगाएको थियो। पोल्याण्डको रोकपछि सो क्षेत्रमा आप्रवासी सम्बन्धमा समस्या चुलिएको छ। हाल बेलारुस र पोल्याण्ड सीमामा हजारौँ आप्रवासी अलपत्र परिरहेको बताइएको छ। ००० म्यानमारमा ११ वर्षको लागि जेल परेका अमेरिकी पत्रकार तीन दिनमै रिहा बर्मा : म्यानमारमा करिब ११ वर्षको लागि जेल परेका अमेरिकी पत्रकार तीन दिनमै रिहा भएका छन्। आप्रवासी र आतंकवादी कानुन उल्लंघनको आरोपमा म्यानमार अदालतले दोषी साबित गरेका अमेरिकी पत्रकार ड्यानी फेन्स्टर सोमबार कारागारबाट रिहा भएका हुन्। म्यानमार कारागारबाट रिहा भएका उनी आजै अमेरिका फर्किने कार्यक्रम रहेको संयुक्त राष्ट्रसंघका पूर्व अमेरिकी दूत बिल रिचार्डसनले बताएका छन्। फ्रन्टियर म्यानमारका व्यवस्थापकीय सम्पादक फेन्स्टर आप्रवासी कानुन उल्लंघन गरेको र आतंकवादी गतिविधिलाई प्रोत्साहन गरेको आरोपमा म्यानमारको सैनिक अदालतले उनलाई तीन दिनअघि पक्राउ गरेको थियो। पक्राउ लगत्तै कारागार चलान गरिएका उनलाई रिहाईको प्रक्रिया अघि बढेको स्रोतले बताएको छ। ००० अमेरिकाले सिरियामा हवाई हमलामार्फत मारिएकाहरुको सूचना लुकाएको खुलासा दमास्कस : अमेरिकी सेनाले सिरियामा गरेको हवाई हमलामा परी मारिएका दर्जनौ नागरिकको सूचना लुकाएको खुलासा भएको छ। सन् २०१९ मा आतंकवादी समूहविरुद्ध गरेको हवाई हमलामा मारिएका सर्वसाधारणको सूचना अमेरिकी सेनाले लुकाएको एक रिपोर्टले खुलासा गरेको हो। इस्लामिक स्टेटविरुद्धको सो हवाई हमलामा ८० सैनिक र आतंकवादी लडाकुहरु मारिएको दाबी अमेरिकी सेनाले गरेको थियो। मारिनेमा १६ अमेरिकी सेना, ४ सिरियाली नागरिक बाँकी आतंकवादी समूह भएको सेनाले बताएको थियो। तर अमेरिकी सेनाले जारी गरेको सो सूचना तथ्यमा आधारित नभई सिरियाली नागरिक मारिएको सूचना सेनाले लुकाएको न्यूयोर्क टाइम्समा प्रकाशित एक रिपोर्टले देखाएको छ। रिपोर्टका अनुसार अमेरिकी सेनाले सन् २०१९ मार्च १८ मा पूर्वी सिरियामा हवाई आक्रमण गरेको थियो। सो क्षेत्रमा सेनाले अमेरिकी जेटमार्फत तीन वटा बम खसालेको थियो। सो बम खसालेको क्षेत्रमा सयौँ मानिस उपस्थित रहेको भिडियो फुटेजले देखाएको छ। जुन तथ्यांक अमेरिकी सेनाले लुकाएको छ। ००० बुर्किना फासोमा हमला, कम्तिमा २० को मृत्यु पश्चिम अफ्रिकी मुलुक बुर्किना फासोमा सेनालाई लक्षित गरी हमला भएको छ। उत्तरी सीमा क्षेत्रमा शनिबार सो हमला भएको हो। सो हमलामा कम्तिमा २० जनाको मृत्यु भएको अधिकारीहरुले अन्तर्राष्ट्रिय सञ्चारमाध्यमसँग बताएका छन्। मृत्यु हुनेमा १९ सैन्य अधिकारी र एक नागरिक रहेको बताइएको छ। अन्तर्राष्ट्रिय सञ्चारमाध्यमका अनुसार बन्दुकधारी समूहले इनाटास्थित सुनखानीमा खटिएका सैनिकलाई लक्षित गरी हमला गरेका थिए। हमलाकारीहरु अलकायदा र इस्लामिक स्टेट समूहका लडाकुहरु हुन सक्ने आशंका गरिएको छ। ००० पाकिस्तानमा आगलागीबाट ३५ पसल जलेर नष्ट कराची : पाकिस्तानको कराचीस्थित सद्दार कोपरेटिभ मार्केटमा आगलागीबाट ३५ पसल जलेर नष्ट भएका छन्। आइतबार राती भएको आगलागीमा ३५ भन्दा बढी कपडाका पसल जलेर नष्ट भएका हुन्। सद्दार कोपरेटिभ मार्केट सो क्षेत्रको चर्चित बजार हो। कपडा र अन्य वस्तुको लागि लोकप्रिय मानिने सो क्षेत्रमा आगलागीपछि ठुलो मात्रामा भौतिक क्षति भएको बताइएको छ। स्थानीय मिडिया डन न्यूजका अनुसार आगलागी भएको १० मिनेटमै ३५ वटा पसल जलेर नष्ट भएका थिए। कराची महानगरीय प्रहरीले सो आगो नियन्त्रणमा लिएको बताइएको छ। ००० तालिबानद्वारा आइएसविरुद्ध अपरेसन सुरु तालिबानले आतंकवादी समूह ईस्लामिक स्टेट (आईएस) लडाकुविरुद्ध सर्च अपरेसन थालेको छ। अफगानिस्तानको दक्षिणी क्षेत्र कान्दहर प्रान्तमा सोमबारदेखि तालिबानले आफ्नो सर्च अपरेसन सुरु गरेको हो। तालिबान अधिकारीहरुले सोमबार स्थानीय सञ्चारमाध्यमसँग बताएअनुसार इस्लामिक स्टेट खोरासानविरुद्ध अपरेसन थालेको हो। सो अपरेसनअनुसार तालिबान लडाकुले कान्दहरका चारवटा जिल्लामा रात्रीकालिन अपरेसन थालेको प्रान्तीय प्रहरी प्रमुख अब्दुल घफार मोहम्मदले समाचार एजेन्सी एएफपीसँग बताएका छन्। संयोजन : अस्मिता खड्का"
फिलिपिन्सका राष्ट्रपतिद्वारा सिनेटरका लागि उम्मेदवारी दर्ता,मनिलाः फिलिपिन्सका राष्ट्रपति रोड्रिगो डुटेर्टेले सोमबार सिनेटरका लागि उम्मेदवारी दर्ता गराएका छन्। आगामी सन् २०२२ को मे महिनामा हुने निर्वाचनका लागि उम्मेदवारी दर्ता गराउन आवश्यक पर्ने कागजपत्रहरु उनले सोमबार पेस गरेका हुन्। राष्ट्रपतिको कार्यकाल पूरा गरेर बहिर्गमनको चरणमा रहेका डुटेर्टेले आफ्ना वकिलहरुमार्फत् उम्मेदवारी दर्ता गराएको जनाइएको छ। उम्मेदवारी दर्ता गराउन निर्वाचन आयोगले तोकेको समयावधिको अन्तिम दिन उनले उम्मेदवारी दर्ता गराए। अहिले ७६ वर्ष पुगेका डुटेर्टेले पीडीडीएस पार्टीको तर्फबाट उम्मेदवारी दिएको निर्वाचन आयोगले जनाएको छ। राष्ट्रपति डुटेर्टेले अघिल्लो हप्ता सक्रिय राजनीतिबाट आफूले विदा लिन लागेको सार्वजनिकरुपमा घोषणा गरेका थिए। उनले आगामी निर्वाचनमा आफूले उम्मेदवारी दिएर प्रतिस्पर्धा नगर्ने दाबीसमेत गरेका थिए। उनी यसअघि सन् २०१६ मा फिलिपिन्सको राष्ट्रपति पदमा निर्वाचित भएका हुन्। फिलिपिन्सको संविधानले कुनै पनि व्यक्तिलाई फिलिपिन्सको राष्ट्रपतिमा ६ वर्षे एक कार्यकाल मात्रै जिम्मेदवारी लिन पाउने व्यवस्था गरेको छ। नयाँ राष्ट्रपति चयनका लागि फिलिपिन्समा आगामी सन् २०२२ को मे ९ तारिखमा निर्वाचन हुन लागेको छ।
हिम पहिरोबाट दुई गोठका १४ चौरी बेपत्ता,"जोमसोम : मुस्ताङको थासाङ२ नाउरिकोट माथिको उच्चलेकको चौरी खर्कमा रहेका १४ याकचौरी बेपत्ता भएका छन्। आइतबार धौलागिरि क्षेत्रको पानापाथी हिमालबाट उर्लिएर आएको भीषण हिम पहिरोका कारण सो क्षेत्रको सित्लुङ खर्कमा रहेका दुई गोठका १४ याकचौरी बेपत्ता भएका कोवाङ प्रहरी चौकीले जनाएको छ। हिम पहिरो गएको पानपाथी हिमालको फेदमा ३ वटा चौरी गोठ थियो। त्यहाँ स्थानीय सचेन्द्र गौचनको ६५ , भीम गौचनको ६५ र शुशिला गौचनको ४० वटा याकचौरी थिए। आइतबार बिहानैबाट बेपत्ता याकचौरीको उक्त क्षेत्रमा खोज तलास गर्ने क्रममा स्थानीय सचेन्द्र गौचनको ५८ र भीम गौचनको ५८ वटा याकचौरी भेटिएको कोवाङ प्रहरी चौकीका इञ्चार्ज नेत्र जिटीले जानकारी दिए । तर सचेन्द्र र भीम गौचनको दुई गोठका १४ याकचौरी अझै फेला नपरेका उनले जानकारी दिए। अहिले हिम पहिरो ग्रस्त क्षेत्रबाट प्रहरी टोली फिर्ता आएका छन् भने चौरी धनीहरु गोठ भएको स्थानमा गएका छन्। स्थानीय चौरी पालक शुशिला गौचनको याकचौरी मंगलबार मात्र खोजी गर्ने जनाइएको छ। चौरी धनी तथा प्रहरीको संयुक्त टोली हिम पहिरो प्रभावित क्षेत्रमा खोजी गर्दा बेपत्ता याकचौरी फेला पर्न नसकेको हो। बेपत्ता याकचौरी हिमपहिरोमा पुरिएर वा हताहत भएर जंगलतर्फ लागेको हुनसक्ने प्रहरीको अनुमान छ। शुशिला गौचनको याकचौरीको अवस्था खुल्न सकेको छैन। गर्मीयाममा उच्च लेकमा र हिउँदमा बेसी स्थान्तरण गरिने याकचौरीहरु चिसो बढेसँगै बस्ती ल्याउने तैयारी थियो। तर अकल्पनीय रुपमा हिम पहिरो गएपछि स्थानीय पशुपालक चिन्तित बनेका छन्। आइतबारको हिम पहिरो अहिलेसम्मकै भयावह भएको स्थानीय बताउँछन्। जाडोमा हिमालको हिउ जमेर बस्नु पर्ने अवस्थामा हिमपात भएकोले हिमाली क्षेत्रको तापक्रम समेत वृद्धि भएको हुनसक्ने कतिपयको ठम्याइ छ। हिम पहिरोले बोक्सी खोला र नाउकोट क्षेत्र माथिको लेक र खोलामा बरफको चाङ लागेको प्रहरी इञ्चार्ज जिटीले उल्लेख गरे। उनका अनुसार सो क्षेत्रको खर्कमा रहेका सल्ला र धुपीका रुखहरु हिम पहिरोले लतारिएर ढलेका छन्। खोलाको पानी बग्ने स्थानमा बरफको चाङ थुप्रिएको छ भने खर्कको जंगलबाट हिम पहिरोसँगै माटो समेत उभारिएको छ। हिम पहिरोबाट हताहत भइ घाइते भएका ३ जनालाई सोमबार थप उपचारका लागि पोखरा रिफर गरिएको छ। उनीहरुलाई तारा एअरको जहाजमा राखेर पोखरा लगिएको हो। हिम पहिरोले कोवाङमा अवस्थित जनआर्दश अमरसिंह माध्यमिक विद्यालयका झन्डै १ सय ६० विद्यार्थीको भागदौड चलेको थियो। विद्यालयको दोश्रो पिरियड चल्दै गर्दा हिम पहिरोको ठुलो आवाज गुन्जिएपछि विद्यार्थी र शिक्षकमा भागदौड सुरु भएको थियो। विद्यालयमा हताहत हुँदा ३ शिक्षक र ८ विद्यार्थी घाइते भएका थिए। जोमसोम अस्पतालमा रहेका ८ घाइतेका अवस्था सामान्य रहेको छ। हिम पहिरो खस्दा हिमालै खसे जस्तो भयो आइतबार जनआर्दश माध्यमिक विद्यालयमा करिव ११:३० बजेको समयमा दोश्रो पिरियड चल्दै थियो। कक्षामा दोश्रो घन्टी पढाइरहेको बेलामा उक्त विद्यालय शिक्षक विरेन्द्र लामिछाने कक्षामै थिए। उनी हिम पहिरोबाट हताहत हुँदा घाइते भए। उनी अहिले जोमसोम अस्पतालमा उपचार गराइरहेका छन्। घटनाबारे बताउँदै उनले भने, ' अकस्मात ११: ३० बजे धौलागिरिको पानापाथी हिमालबाट भीषण हिम पहिरो गयो। जीवनमा हिम पहिरो जान्छ भन्ने सुनेको मात्र थिएँ तर कहिल्यै देख्न पाएको थिइनँ। डर लाग्दो आवाजसहितको हिम पहिरो देखियो। पहिले त आफुलाई हिम पहिरो गएको पत्यार नलागेको र हिम पहिरोको आवाजलाई हावाको बेग सम्झिएको उनले बताए। ' हेडसरले हिम पहिरोको सूचना गराएपछि हामी सबै बाहिर निस्कियौं। पछाडि हेर्दा त गल्याङ गुर्रलुङ हिमालै खसेको जस्तो लाग्यो। हामी अनियन्त्रित भयौं।', घटना सम्झँदै लामिछाने भन्छन् , त्यसपछि विद्यालयका सबै शिक्षक र विद्यार्थीको ज्यान बचाउन सुरक्षित स्थानमा भागदौड मच्चियो। हिम पहिरो खस्दा धुलो र हिउँ एकैसाथ आफ्नै अगाडि आउन लागेको जस्तो भयो ।' स्कुल माथि भएकाले हिम पहिरोको जोखिम आफूहरूलाई बढी भएको उनको भनाइ छ। भागदौडमा केही विद्यार्थी र शिक्षक घाइते भएको उनले बताए।"
"बेटी पढाऊ, बेटी बचाऊअभियानको साइकल खरिदमा अनियमितता","जनकपुरधाम : प्रदेश २ सरकारले सञ्चालन गरेको मुख्यमन्त्री बेटी पढाऊ, बेटी बचाऊ अभियानमा छोरीहरूलाई दिन खरिद गरिएको साइकलमा अनियमितता भएको छ। प्रदेश २ को मुख्यमन्त्री कार्यालयले खरिद गरेको साइकलमा अनियमितता भएको अख्तियार दुरुपयोग अनुसन्धान आयोग बर्दिबास कार्यालयले जनाएको हो। मुख्यमन्त्री बेटी पढाऊ, बेटी बचाऊ अभियान अन्तर्गत वितरणको लागि खरिद गरिएको साइकलमा अनियमितता भएको भन्दै उजुरी परेपछि अख्तियारको टोलीले गत असोज १३ गते मुख्यमन्त्री कार्यालयमा छापा मारेको थियो। अख्तियारको टोलीले साइकल खरिदको फाइल नियन्त्रणमा लिएर प्रारम्भिक अनुसन्धान गर्दा अनियमितता देखिएको बर्दिबासका अख्तियार प्रमुख कृष्णप्रसाद सापकोटाले जानकारी दिए। सापकोटाले साइकल खरिदमा भएको अनियमितताको सम्बन्धमा परेको उजुरीमा प्रारम्भिक अनुसन्धनको क्रममा अनियमितता भएको देखिएको बताए। उनले भने, प्रारम्भिक अनुसन्धानको क्रममा अनियमितता भएको देखिएकोले त्यस चरणलाई सकाएर दोश्रो चरणमा विस्तृत रुपमा अनुसन्धान थालेका छौँ। त्यसका लागि छुट्टै अनुसन्धान अधिकृत नियुक्त गरेर विस्तृतमा अनुसन्धान अगाडि बढदै छ, अहिलेलाई यति मात्र बुझ्नुस् कि साइकल खरिदको प्रक्रियामा अनियमितता छ, बाँकी धेरै कुरा खुलाउन मिल्दैन, अनुसन्धानपछि बिस्तृत कुराहरु आउँछ। सापकोटाले विस्तृत अनुसन्धानमा समेत अनियमितता भएको देखिएमा कर्मचारी तथा पदाधिकारीमाथि भ्रष्टाचारको मुद्दा दायर हुने बताए। सञ्चारकर्मीले गरेको प्रश्नको जवाफमा उनले भने, विस्तृत अनुसन्धान हुन एक डेढ महिना लाग्छ, हामी सक्दो चाडो अनुसन्धान गरेर सकाउँछौं। उनले खरिदमा संलग्न कर्मचारीहरुको बयान लिने तथा प्रमाणहरुलाई परीक्षण भइरहेको र यसमा पनि अनियमितता देखिए कारवाही प्रक्रिया अगाडि बढाइने बताए।"
सवारी अनुमति पत्रको तयारी सुरु,"उदयपुर : यातायात व्यवस्था सेवा कार्यालय गाईघाटले ६ वर्षपछि सवारी साधान अनुमति पत्र जारी गर्ने भएको छ। डेढ महिनाअघि यातायात व्यवस्था विभागले सवारी साधान अनुमतिका लागि अधिकार प्रत्यायोजन गरेपछि कार्यालयले तयारी सुरु गरेको हो। सवारीसाधन दर्ता, कर असुली, अनुमति पत्र र ब्लुवुक नविकरण गर्ने अधिकार विभागले दिएपनि अनुमति पत्र जारी गर्ने अधिकार थिएन्। अनुमति पत्रको अधिकार जिल्लाभित्र नदिएपछि सर्वसाधरण २ नम्बर प्रदेशको सिरहाको लाहानबाट लिँदै आएका थिए। त्यस विषयमा विभिन्न सञ्चारमाध्यम र प्रदेश सांसदहरुले प्रदेश सभामा आवाज उठाएपछि प्रदेश सरकारले अधिकार दिने अख्तियारी दिएको हो। अनुमति पत्रको अधिकार पाएसँगै कार्यालयले दैनिक २५ जनाले अनलाईन फर्म भर्नेगरी सोमबारदेखि अनलाईन फारमको सुरुवात गरेको कार्यालय प्रमुख सुभास कार्कीले बताए। उनले भने, अनलाईनबाट रजिष्ट्रेसन फारम भर्न सुरु भएको छ, त्यसपछि अफिस भिजिट गर्न सेवाग्राही आउने र रसीद लिईसकेपछि लिखित र प्रयोगात्मक परीक्षा ट्रयालको तयारी गर्छौं। कागजीरुपमा अधिकार आईसकेकाले त्यसको प्राविधिक व्यवस्थापकिय पक्षको तयारीमा जुटेको उनले बताए। कागजीरुपमा आएर मात्र सबै समस्याको समाधान हुँदैन, उनले भने, यो नितान्त प्राविधिक पक्षसँग जोडिएकाले प्राविधिक पक्षका कामहरु मिलाउन केहि समय लागेको हो। उनले अनुमति पत्र वितरणकै लागि अझै केहि समय लाग्ने बताए। विभागबाट कागजी अनुमति आयो तर हामीसँग ट्रायल लिने पुर्वाधार थिएन, प्रमुख कार्कीले भने, अहिले ट्रायल सेन्टर बनिसकेको छ, त्यही किसिमको अनलाईन सफ्टवेयर र पर्याप्त दक्ष जनशक्ति तयारी गर्दैछौं, पुरा हुनासाथ सेवा सुचारु गर्छौं। आन्तरिकरुपमा कर्मचारी तयारी अवस्थामा रहेपनि पहिलोपटक सेवा प्रवाह हुने भएकाले सेवाग्राहीले गुनासो नगरुन भन्ने हेतुले आन्तरिक कामहरु मिलाउँदै गएका छौं। उनले भने, बाँकी कुरा जहाँ जुनबेला समस्या आउँछ त्यसलाई सुधार गर्दै लैजाने हो। यही रफ्तारले काम हुने हो भने मंसिर महिनामा २३ वटा ट्रयाल लिने उनले बताए। मुलुक संघीयतामा गएसँगै क्रमश अधिकारहरु थपिदै गएका छन्, प्रमुख कार्कीले भने, प्रदेश १ सरकार मातहतमा आईसकेपछि डेढ महिनाअघि सवारी अनुमति पत्रको अधिकार प्राप्त गरेसँगै अन्य सुविधाहरु उपलब्ध हुँदै गएका छन्। सरकारले सवारीसाधान खरिद विक्रीमा खुल्ला छोड्ने तर अनुमति पत्र लिन रोक लगाउँदा सर्वसाधरण मर्कामा परेका थिए। समयमा अनुमति पत्र नपाउँदा सामान्य दुर्घटनामासमेत चालकहरु जेल जानु पर्ने अवश्था सृजना भएको गाईघाट बजारका रामशरण चौधरी बताउँछन्। उनी भन्छन्, मोटरसाईकल किनेको एक वर्ष भयो अहिलेसम्म लाइसेन्स पाउन सकिएको छैन, ट्राफिकसँग जम्काभेट भयो भने कि भाग्नु पर्छ कि जरिवाना तिर्नुको विकल्प छैन। लाहान यातायात कार्यालय समय र आर्थिकको हिसावले पनि सहज पहुँचमा नभएकाले अनुमति पत्र पाउनबाट वञ्चित भएको उनी बताउँछन्। सगरमाथा अञ्चल कार्यालय लहानको सेवा कार्यालयको रुपमा स्थापना भएको कार्यालय देशमा संघीयताको कार्यान्वयनसँगै प्रदेश नं १ को एक स्वायत्त कार्यालयको रुपमा स्थापित भएपनि हालसम्म सवारी चालक अनुमतिपत्र जारी गर्न सकेको छैन। सवारी अनुमति पत्र जारी गर्ने आश्वसन विभिन्न निकायबाट पाएपनि अहिलेसम्म सेवा सूचारु हुन सकेको छैन।"
माले महासचिवमा सीपी मैनाली पुन: चयन,"चितवन : नेकपा मालेको महासचिवमा पुनः सीपी मैनाली निर्वाचित भएका छन् । नारायणगढमा भएको पार्टीको आठौं महाधिवेशनले नयाँ नेतृत्वसहित केन्द्रीय समिति चयन गरेको हो । कुमार बेलवासेले मैनालीलाई महासचिवको रुपमा गरेको प्रस्तावलाई निर्वाचन कमिटी अध्यक्ष मण्डलले सर्वसम्मती निर्णय हो । मैनालीले लामो समयदेखि पार्टीको नेतृत्व सम्हाल्दै आएका छन् । ३०३५ सालमा नेकपा मालेको स्थापना भएको थियो । त्यसबेला मैनाली नै महासचिव भएका थिए । २०४७ सालमा तत्कालिन नेपाल कम्युनिस्ट पार्टी (मार्क्सवादी) र नेकपा मालेको एकीकरण भइ नेपाल कम्युनिस्ट पार्टी (एकीकृत मार्क्सवादी लेनिनवादी) बनेको थियो । नेकपा एमालेबाट फेरि छुट्टिएर माले भएको थियो । त्यसबेला बामदेव गौतम महासचिव भएका थिए। २०५८ सालमा गौतमसहितका नेताहरु फेरि एमालेमै फर्किएपछि मैनालीले पार्टीको नेतृत्व सम्महाल्दै आएका छन् । देशभरबाट ३५० जना प्रतिनिधिले भाग लिएको महाधिवेशनले बढीमा ८१ जना सदस्य रहने केन्द्रीय कार्यसमिति विस्तारको जिम्मा महासचिवलाई दिएको छ । निवर्तमान रहेका ५८ जना सदस्यलाई कायम राख्ने निर्णय गरेको छ । पुस महिनामा बस्ने दोस्रो केन्द्रीय समितिको बैठकले समिति विस्तार गरेर ८१ सदस्यीय केन्द्रीय समिति चयन गर्ने अनमति महासचिवलाई दिएको छ । उक्त बैठकबाट केन्द्रीय कार्यसमितिलाईको पदीय जिममेवारी बाँडफाँड हुने केन्द्रीय सदस्य दिननाथ घिमिरेले बताए। महाधिवेशनले हाम्रो कार्यनिति सहितको दस्तावेश पारित भएको छ,'उनले भने, 'पुसको बैठकले पद विभाजन हुन्छ । महाधिवेशनले संवैधानिक राष्ट्रप्रमुख र प्रत्यक्ष निर्वाचित कार्यकारी प्रमुखको ब्यवस्थाको कार्यनीति पारित गरेको छ । बेलायती मोडेलको संसदीय व्यवस्था खारेज गरेर नेपाली लोकतान्त्रिक ढाँचाको संसदीय व्यवस्था राख्नुपर्ने माग गरेको छ। प्रदेश हटाउने व्यवस्थापनको पक्षमा माले उभिएको छ । स्थानीय तह र जिल्लालाई अधिकार सम्पन्न बनाएर प्रदेश संरचना हटाउनुपर्ने निर्णय गरेको छ। मालेको महाधिवेशनले पुरानो निर्वाचन प्रमाणी खारेज गरेर समानुपातिक प्रमाणीबाट मात्रै संसद हुने व्यवस्थाको पक्षमा कार्यनीति पास गरेको छ । यस्तै भष्ट्राचार नियन्त्रण गरेर राज्यलाई शुद्धिकरणको एजेण्डा लागू गर्ने माग गरेको छ । संविधान संसोधन गरेर भएपनि वैकल्पिक शक्तिसहितको सानो आकारको सरकार हुनुपर्ने नीति पास गरेको छ। संशोधन नगरे जनआन्दोलन गरेर भएपनि नयाँ संविधान बनाएर भएपनि परिवर्तन गनुपर्ने मालेको नीति छ। 'देशकै लागि कम्युनिस्ट आन्दोलनमै नयाँ कुरा ल्याएका छौं,' महासचिव मैनालीले भने, यसलाई कार्यान्वयन गरेर देशलाई अहिलेको भड्खालोबाट निकाल्न हामी सफलता हाँसिल गर्छौं। संसदले बजेट पारित, कानुन निमार्ण र सरकारको वाचडगको अधिकार मात्र दिनुपर्ने व्यवस्थाको पक्षमा पार्टीलाई उभ्याएको छ । धर्मनिरपेक्ष हटाएर धर्ममैत्री लागू गर्ने माग गरेको छ । महाधिवेशनको बन्द सत्रमा ६वटा विषयमा कार्यपत्र प्रस्तुत भएको थियो । महाधिवेशनले सीपी मैनाले प्रस्तुत गरेका नेपाली क्रान्तिको कार्यक्रम, एपी आचार्यले पेश गरेको पार्टी संगठनको सिद्धान्त र प्रस्ताव, डम्बर श्रेष्ठले पेश गरेको पार्टी विधानलाई पारित गरेको छ। त्यस्तै कुमार बेलवासेको पार्टीको तत्कालिन कार्यनीति र दिननाथ घिमिरेको संगठनात्मक प्रतिवेशन ससर्वसम्मतिबाट पारित भएको छ । महाविवेशन कार्तिक २७ गतेबाट नारायणी कला मन्दिरमा भएको थियो ।"
"जनकपुरधाममा दुई समुदायको द्वन्द्व साम्य, निषेधाज्ञा हटाइयो","जनकपुरधाम : जनकपुरधाममा दुई समुदायबिच भएको द्विपक्षीय द्वन्द्ध ७ बुँदे सहमतिपछि साम्य भएको छ। जनकपुरधाम उपमहानगरपालिका २० देवपुरा रुपैठामा भएको विवादमा जिल्ला प्रशासन कार्यालय धनुषामा दुबै पक्षबीच ७ बुँदे सहमतिपछि विवाद साम्य भएको हो। सोमबार स्थानीय प्रशासनको पहलमा दुवै पक्षसँग वृहत छलफलपछि ७ बुँदे सहमतिपछि तीन दिनदेखि लगाउँदै आएको निषेधाज्ञा समेत हटाईएको प्रमुख जिल्ला अधिकारी बन्धु प्रसाद वास्तोलाले जानकारी दिए। छठ पर्वमा स्थानीय तेलिया पोखरीमा घाट निर्माणको विषयलाई लिएर दुई समुदायबिच भएको विवादले उग्ररुप लिएपछि झडप भएको थियो। घटनामा हुनसक्ने सम्भावित घटनालाई रोक्न स्थानीय प्रशासनले विगत तीन दिनदेखि निषेधाज्ञा जारी गर्दै आएको थियो। तेलिया पोखरीमा मुस्लिम समुदायले गाडेको झण्डा हटाउने, पोखरी अबदेखि जनकपुरधाम उपमहानगरपालिकाको अधिनमा रहने, पोखरीको सम्पूर्ण व्यवस्थापन तथा रेखदेख एवं संरक्षण उपमहानगरपालिकाले नै गर्ने, दुबै समुदायले एक अर्कालाई सम्मान गर्ने लगायतका सहमतिपछि विवाद साम्य भएको हो। उपप्रमुख रिताकुमारी मिश्रको संयोजकत्वमा ४ जना हिन्दु प्रतिनिधि र ४ मुस्लिम प्रतिनिधि रहने गरी सहमती कार्यान्वयनका लागि समिति समेत गठन गरिएको प्रजिअ वास्तोलाले जानकारी दिए। रुपैठामा भएको विवादले उग्र रुप लिँदा भएको झडपमा परी २ प्रहरी गरी ६ जना घाइते भएका थिए।"
यी हिरोइनले 'विवाहको पहिलो रात'बारे प्रश्न गरेपछि,"मुम्बई: भारतको कन्नड फिल्मकी अभिनेत्री रचिता राम एक अभिव्यक्तिका कारण विवादित बनेकी छन्। उनले आफ्नो फिल्म 'लभ यु रच्चु'को प्रमोशनका दौरान विवादित अभिव्यक्ति दिएकी थिइन्। कर्नाटक फिल्म चेम्बर्स अफ कमर्समा आयोजित पत्रकार सम्मेलनमा उनलाई एक पत्रकारले 'बोल्ड सिन'बारे जवाफ मागेका थिए। अभिनेत्री रचिताले उल्टै ती पत्रकारलाई प्रश्न तेर्स्याउँदै भनेकी थिइन्, 'विवाहको पहिलो रात तपाइँले के गर्नुभयो?' अभिनेत्रीको यो प्रश्नपछि पत्रकार ट्वाल परेका थिए। पछि अभिनेत्री रचिताले नै जवाफ दिँदै भनेकी थिइन्, 'तपाइँलाई होच्याउने मेरो कुनै नियत होइन। पक्कै पनि विवाहपछि सबैले गर्ने रोमान्स नै हो। जुन फिल्ममा देखाइएको छ।' यही अभिव्यक्तिका कारण आहत कन्नड क्रान्ति पार्टीले आपत्ति जनाएको छ। उक्त अभिव्यक्तिप्रति रचिताले माफी माग्नुपर्ने पार्टीको माग छ। रचिताको अभिव्यक्ति सँस्कृतिविरुद्ध भएको र राज्यको छबिलाई बिगार्ने भन्दै सार्वजनिकरुपमा माफी माग्न माग गरिएको हो।"
सेती नदीमा हरिबोधिनी एकादशी मेला (तस्बिरसहित),पोखरा : हरिबोधिनी एकादशी पर्वको अवसरमा सोमबार पोखराको रामघाटस्थित सेती नदीमा फूल तार्नेको भिड लागेको छ। कात्तिक शुक्ल एकादशीका दिन भगवान् विष्णुको प्रतीकका रुपमा तुलसीको दामोदरसँग विवाह र विशेष पूजा गरी हरिबोधिनी एकादशी मनाइने परम्परा छ। पोखराको सेती नदी किनारमा बिहानैदेखि स्नान गरेर पूजा गर्ने र फूल तार्नेको भिड लागेको हो। आषाढ शुक्ल एकादशी अर्थात हरिशयनी एकादशीका दिनमा क्षीरसागरमा सुतेका विष्णु व्युँझिने दिन भएकोले हरिबोधिनी भनिएको हो। हरिशयनीदेखि हरिबोधिनी एकादशीका दिनसम्म चार महिना विष्णुका भक्तले तुलसीको व्रत गरी विशेष पूजा गरि हरिबोधिनी एकादशीमा पवीत्र नदीमा फूल तारेर चार महिना लामो व्रत सम्पन्न हुने पण्डीत शिव लम्सालले बताए। यो वर्ष असारको ५ गतेदेखि चौमास सुरु भएको उनले बताए। आज देशभरका नारायण मन्दिरमा विशेष पूजा गरी यो पर्व मनाइएको छ। हरिशयनी एकादशीका दिन घरघरमा रोपेर विशेष पूजा गरिएको तुलसीको मठमा गाईको गोबर र रातो माटोले पोटेर सिँगारी फूल मालाले सजाएर विवाह गरिन्छ।
प्रचण्डनेपाल भन्दा सूर्यबहादुर थापाका छोरा इमान्दार : ओली,"धनकुटा: नेकपा एमाले अध्यक्ष केपी शर्मा ओलीले आउँदो चुनावमा एमाले पहिलो पार्टी बन्ने र सरकारको नेतृत्व गर्ने दाबी गरेका छन्। सहिद भूमि गाउँपालिका३ पिप्लेडाँडामा आयोजित ४३औं सहिद स्मृति सभालाई सम्बोधन गर्दै उनले १३ महिनापछि हुने चुनावमा एमाले पहिलो पार्टी बन्ने र सरकारको नेतृत्व गर्ने दाबी गरेका हुन्। उनले प्रचण्डनेपाल भन्दा बरू सूर्यबहादुर थापाका छोरा सुनिलबहादुर थापा इमान्दार रहेको बताए। 'बरू थापा सोझै कांग्रेसमा प्रवेश गरे। प्रचण्डनेपाल आफ्नो दुई तिहाईको सरकार ढाल्दै, पार्टी फुटाउँदै प्रधानमन्त्री बन्न देउवाको ढोका ढक्ढक्याउन गए,' उनले भने। उनले सूर्यबहादुर थापाका विरासत रहेका उनका छोरा कांग्रेस प्रवेश गरेसँगै छिन्ताङ हत्याकाण्डको जिम्मा नेपाली कांग्रेसमा गएको बताए। उनले माधवप्रचण्ड कुहिएको आलु भएको भन्दै बोराबाट निकालिएपछि पार्टी सुदृढीकरण भएको बताए। न्यायालयतिर इंगित गर्दै पूर्व प्रधानमन्त्रीसमेत रहेका ओलीले अदालतका न्यायाधीशले मुद्दा हेर्न छाडेको र वकिलको दादागिरी देखाएको आरोप लगाए।"
मदिराको विज्ञापन गर्न नपाउने बोर्डको निर्णयप्रति मिडिया अलाइन्सको आपत्ति,"काठमाडौं : मदिराको विज्ञापन गर्न नपाउने विज्ञापन बोर्डको निर्णयप्रति मिडिया अलाइन्स नेपालको गम्भीर ध्यानाकर्षण भएको छ। बोर्डले यही कात्तिक २५ गते मदिरा, चुरोट, सूर्ती तथा सुर्तीजन्य पदार्थलगायतका जनस्वस्थ्यमा प्रतिकुल असर गर्ने कुनैपनि विज्ञापन सामग्रीको उत्पादन,वितरण प्रचारप्रसार गर्न नपाइने भन्दै विज्ञप्ति जारी गरेको थियो। सोमबार मिडिया अलाइन्सले विज्ञप्ति जारी गर्दै विज्ञापन उपभोक्ताको छनौटको अधिकार बनिसकाले बोर्डबाट यस्तो निर्णय हुनु गैरजिम्मेवारीपूर्ण भएको बताएको छ। अलाइन्सले तत्काल यो कदम फिर्ता लिन समेत अपिल गरेको छ। विज्ञप्तिमा भनिएको छ,' २१औं शताब्दीमा यसरी उपभोक्ताको सुनिश्चित हुने हकअधिकार हित कुण्ठित हुनेगरी विज्ञापन बोर्डजस्तो विज्ञापनको बृहत्तर हितको लागि गठित बोर्डबाट नै यस्तो विज्ञप्ति जारी भएकोप्रति मिडिया अलाइन्स खेद प्रकट गर्दै तत्काल यो कदम फिर्तालिन अपिल गर्दछ।' यस्तै मिडिया अलाइन्सले कोरोनाका कारण धरासायी भएको विज्ञापनमा आश्रित आम संचार मध्यमलाई पुरानै लयमा फर्काउन विज्ञापन बोर्ड उन्मुख हुनुपर्ने भन्दै निर्णय फिर्ता नलिए कडा कदम चाल्न बाध्य हुने बताएको छ।"
गठबन्धन चुनावसम्म लम्ब्याउने सहमति भएको छैन : डाभट्टराई,"गोरखा : जनता समाजवादी पार्टी(जसपा)का संघीय परिषद अध्यक्ष एवं पूर्व प्रधानमन्त्री डाक्टर बाबुराम भट्टराईले अहिलेको गठनबन्धनलाई आसन्न चुनावसम्म लम्ब्याउने कुनै सहमति नभएको बताएका छन्। कांग्रेस, माओवादी, नेकपा(एस)का नेताहरुले यो गठनबन्धन चुनावसम्म जाने बताइरहँदा नेता भट्टराईले भने यसबारेमा कुनै सहमति नभएको बताएका हुन्। संगठन सुदृढीकरण तथा जनजागरण (सुज) अभियानअन्तर्गत १५ दिने कार्यक्रम लिएर गोरखा आएका उनले गठबन्धन भएमा राम्रो हुने तर्क गरेका छन्। सरकारमा रहेको पाँच दलीय गठबन्धन चुनावसम्म लैजाने विषयमा अहिलेसम्म सहमति भएको छैन, उनले भने, म यता आएपछि एकदुईदिन यता भएको भए मलाई थाहा छैन। तर गठबन्धन भइदिए हुन्थ्यो भन्नेचाहिँ मलाई पनि लागेको छ। एमाले अध्यक्ष केपी शर्मा ओलीले संविधानलाई ध्वंश पार्ने ढंगले विध्वंशात्मक दिशातिर लम्किरहेकाले उनलाई रोक्न अन्य पार्टीको तालमेल आवश्यक रहेको उनले बताए। प्रतिगमनको हर्कत रोक्नका लागि पाँचै दल एकमत हुन नसके पनि जो सहमति हुन्छ ती दलहरु गठबन्धन गरेर प्रतिगमन शक्तिलाई टाउको उठाउन दिनु हुन्न, उनले भने। अहिले स्थायी किसिमको संयन्त्र बनाएर गठबन्धनलानई अघि बढाउने प्रक्रिया भने अघि बढेको उनले बताए। तर अहिलेसम्म यही गठबन्धन चुनावसम्म जाने भन्ने निर्णय छैन, उनले भने। हाल मुलुकमा न्यायपालिकाको विवाद गिजोलिएर गएकाले व्यवस्थापिकाबाट समाधान खोज्नुपर्ने उनको तर्क छ। राज्यलाई अपाङ्ग बनाएर लामो समय राख्नु हुँदैन। कार्यपालिका, न्यायपालिका र व्यवस्थापिका एक एकअर्काबीच समस्या ग्रस्त हुँदा त्यसलाई समाधान गर्नको निम्ति राजनीतिक दलहरुले समाधानको पहल लिनुपर्छ, उनले भने, आफै भित्रबाट मात्रै हल भएन भने व्यवस्थापिकाबाट समाधान गर्नुपर्छ, जो न्यायपालिका र कार्यपालिकाभन्दा माथि हुन्छ त्यसले चाँही आवश्यक पहल गर्नुपर्छ। सुज अभियान लिएर कात्तिक २२ गतेदेखि भट्टराई गोरखामा छन्। दुर्गम गाउँमा पैदल हिँडेर र तल्लो भेगमा गाडीमार्फत टोलटोलमा पुगेर उनी जनता भेटघाट गरिरहेका छन्। स्थानीय स्तरको समस्या, जनताको गुनासो सुन्ने, घरघरमा पुगेर सल्लाह लिने गरी अभियान संचालन गरेको डाक्टर भट्टराईले बताए। गाउँगाउँमा पुग्दा र जनतासँग भेट्दा, राजनीतिक दलप्रति बितृष्ण बढेको, विकास निर्माणको काम स्तरीय नभएको, पूर्वाधारको व्यवस्थित विकास नभएको, अधिकांश मावि तहका विद्यालयमा प्रावि र निमावि मात्रको दरबन्दी रहेको, शिक्षाको गुणस्तर बढ्न नसकेको उनले बताए।"
कोरोना भाइरस : सक्रिय संक्रमितको संख्या ७ हजार ३११ पुग्यो,"काठमाडौं : पछिल्लो २४ घण्टामा थप ४१६ जनामा कोरोना भाइरस (कोभिड१९) संक्रमण पुष्टि भएको छ। १२४०२ नमूनामध्ये पीसीआर विधिबाट ३६७ र एन्टिजेन विधिबाट ४९ गरी ४१६ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। योसँगै नेपालमा हालसम्म पीसीआर विधिबाट परीक्षण गर्दा ८ लाख १७ हजार ३३३ संक्रमित र एन्टीजेन विधिबाट परीक्षण गर्दा ९५ हजार १३६ जना कोरोना संक्रमित देखिएका छन्। अहिले सक्रिय संक्रमितको संख्या ७ हजार ३११ रहेको छ। मन्त्रालयका अनुसार सोमबार थप २७० जना कोरोनामुक्त भएका छन्। योसहित नेपालमा कोरोनाबाट निको हुनेको संख्या ७ लाख ९८ हजार ५४४ पुगेको छ। यस्तै, कोरोनाबाट थप १ जनाको ज्यान गएको छ। पछिल्लो २४ घण्टामा ७४ हजार ४५२ जनाले कोरोनाविरुद्धको खोप लगाएका छन्।"
"नबिल बैंक, राष्ट्रिय युवा परिषद् र तिलागाउँपालिकाबीच समझदारी","काठमाडौं : युवा उद्यमशिलता र स्वरोजगार प्रवद्र्धन गरी युवालाई आत्मनिर्भर बनाउँदै समृद्धितर्फ अग्रसर गराउने उद्देश्यकासाथ राष्ट्रिय युवा परिषद्, तिलागाउँपालिका जुम्ला र नबिल बैंकबीच त्रिपक्षीय समझदारी भएको छ। यस समझदारीले कर्णाली प्रदेश, जुम्ला जिल्लाको तिलागाउँपालिकामा स्थानीय युवाहरुलाई साथ दिन उद्यमशिलता विकास र वित्तीय साक्षरताको आधारभूत परामर्श, तालिम प्रदान गरी उद्यमका लागि सक्षम बनाउन र उद्यम परियोजनाका आधारमा वित्तीय पहुँच पुराइ युवा उद्यम प्रवद्र्धधन तथा रोजगारी सृजनाद्घारा दिगो आर्थिक विकासमा योगदान गर्ने लक्ष्य लिएको छ। राष्ट्रिय युवा परिषद्को कार्यालय भक्तपुरमा राष्ट्रिय युवा परिषद्को तर्फबाट परिषद्का प्रशासकीय प्रमख डाबाबुराम ढुङ्गाना, तिलागाउँपालिकाका तर्फबाट गाउँपालिका अध्यक्ष रतननाथ योगी र नबिल बैंकको तर्फबाट नबिल दिगो बैंकिङका प्रबन्धक लिला प्रसाद ओझाले समझदारी पत्रमा हस्ताक्षर गरेका हुन्।"
"दोहोरो अंकले बढ्यो नेप्से, ४ अर्ब ७३ करोडको सेयर कारोबार","काठमाडौं : तिहारपछि निरन्तर ओरालो लागेको सेयर बजारमा सोमबार केही सुधार देखिएको छ। यस दिन नेप्से परिसूचक २६४४ अंकले बढेर २७ सय १५३५ विन्दुमा अडेको छ। नेप्से बढेसँगै कारोबार रकममा पनि सामान्य सुधार आएको छ। कारोबारको अघिल्लो दिन अर्थात् आइतबार ४ अर्ब ९ करोडको सेयर कारोबार भएको बजारमा यसदिन ४ अर्ब ७३ करोड मूल्य बराबरको सेयर खरिदबिक्री भए्को हो। यसदिन २२८ कम्पनीको ८६ लाख ३६ हजार ६३६ कित्ता सेयर खरिदबिक्री भएको छ। यस्तै यसदिन चार कम्पनीको सेयर सकारात्मक सर्किट लेभलमा कारोबार भयो। बोटलर्स नेपाल, मानुषी लघुवित्त,तेह्रथुम पावर कम्पनी र मैलुङ खोला जलविद्युत कम्पनीको सेयर मूल्यमा सकारात्मक सर्किट लागेको हो। कारोबार रकमका आधारमा यसदिन महालक्ष्मी विकास बैंक शीर्षस्थानमा रह्यो। सो बैंकको ३५ करोड ४६ लाख रुपैयाँभन्दा बढीको सेयर किनबेच भयो। त्यसैगरी एचआइडीसीएलको २८ करोड र लुम्बिनी विकास बैंकको २३ करोडभन्दा बढीको सेयर खरिदबिक्री भयो। कारोबारमा आएका १३ वटै समूहको परिसूचक बढेको छ। जसमध्ये विकास बैंक समूहको परिसूचक सर्वाधिक २६४ अंकले बढेको छ। यस्तै लगानीको १९६, होटल तथा पर्यटनको १८३, व्यापारको १८३, जलविद्युतको परिसूचक १६७ प्रतिशतले बढेको हो। बाँकी समूहको परिसूचक पनि वृद्धि भएको छ।"
आफ्नै श्रीमतीविरुद्ध प्रहरीमा 'हनिट्र्याप'को उजुरी,नोयडा: एक जना पुरुषले आफ्नै श्रीमतीविरुद्ध 'हनिट्र्याप'को उजुरी दिएका छन्। भारतको नोयडास्थित एक प्रहरी चौकीमा यस्तो उजुरी आएको हो। दीपक कुमार नामका व्यक्तिले श्रीमतीविरुद्ध यस्तो उजुरी दिएको डीएसपी वृन्दा शुक्लाले भारतीय सञ्चारमाध्यमलाई जानकारी दिएकी छन्। डीएसपी शुक्लाका अनुसार दीपककी श्रीमतीले सोझासाझा पुरुषहरुलाई फसाउने गरेको र शारीरिक सम्बन्ध बनाएर रकम असुली गर्ने गरेकी छन्। दीपक आफैँ पनि ती महिलासँग हनिट्रयापमा परेको प्रहरीसामु बयान दिएका छन्। उनले एक डेटिङ साइटबाट चिनजान भएको र आपसी समझदारीमा शारीरिक सम्बन्ध भएको उल्लेख गरेका छन्। त्यसपश्चात ती महिलाले बलात्कार केशमा जेल पठाइदिने धम्की दिँदै रकम माग गरेको र दबाबमा आएर अन्ततः तिनै महिलासँग विवाह गर्न बाध्य भएकोसमेत दीपकले उल्लेख गरेका छन्। अनुसन्धानका क्रममा प्रहरीले ती महिला पहिल्यैदेखि विवाहित रहेको पत्ता लगाएको छ। यसबारे प्रहरीले विस्तृत अनुसन्धान थालेको डीएसपी वृन्दाले जानकारी दिएकी छन्।
कोरोनाले तीन हिमचितुवाको मृत्यु,"नेब्रास्का : कोभिड १९ का कारण रानी, एभरेष्ट र मकालु नामक तीनवटा हिम चितुवाको मृत्यु भएको छ। अमेरिकी राज्य नेब्रास्कास्थित चिडियाखानाका ती हिम चितुवाको मृत्यु भएको हो। नेब्रास्कास्थित लिङकन चिल्ड्रेन चिडियाखानमा राखिएका तीनवटा हिम चितुवाको कोभिड १९ का कारण शुक्रबार मृत्यु भएको चिडियाखानाका अधिकारीहरुले बताएका छन्। अधिकारीहरुका अनुसार गत महिना कोभिड १९ संक्रमण देखिएका ती हिम चितुवाको उपचार भइरहेको थियो। चिडियाखानामा निकै लोकप्रिय र रमाइला ती हिम चितुवाको मृत्युले आफुहरु निकै दुखी भएको चिडियाखानाद्वारा सामाजिक सञ्जालमार्फत जारी सुचनामा भनिएको छ। चिडियाखानामा मानवबाट जनावरमा कोरोना भाइरस सर्न नदिन कोभिड १९ मापदण्ड अपनाइएको र हिम चितुवाको मृत्युपछि सो चिडियाखाना सर्वसाधारणको लागि खुला राखिएको बताइएको छ।"
भारतमा १८ महिनापछि विदेशी पर्यटकका लागि प्रवेश खुला,"नयाँ दिल्ली : भारत सरकारले १८ महिनापछि विदेशी पर्यटकलाई प्रवेश अनुमति दिएको छ । कोभिड १९ विरुद्ध खोप लगाएका सबै विदेशी पर्यटकका लागि सरकारले सोमबारदेखि प्रवेश अनुमति दिएको हो । कोभिड १९ रोकथाम गर्न लगाएको प्रतिबन्ध हटाउँदै सरकारले देशको नियमित व्यापारिक उडानमार्फत विदेशी पर्यटकलाई भारत प्रवेशको अनुमति दिएको अधिकारीहरुले बताएका छन् । भारतको स्वास्थ्य मन्त्रालयका अनुसार भारत प्रवेश गर्ने जुनसुकै विदेशी पर्यटकले कोभिडविरुद्ध पूर्णखोप लगाएको हुनुपर्ने र कोभिड १९ मापदण्ड अपनाउनु पर्नेछ । पर्यटकसँग ७२ घण्टाभित्र जाँच गरिएको कोरोना परीक्षणको नेगेटिभ रिपोर्ट हुनुपर्नेसमेत मन्त्रालयले जनाएको छ । यद्यपि, भारतसँग साँझेदारी सम्बन्ध भएका अमेरिका, बेलायत र अन्य युरोपेली संघका केहि मुलुकको हकमा भने सो मापदण्ड लागु नहुने बताइएको छ । विश्व कोभिड १९ महामारी सुरु भएपछि भारत सरकारले सबै मुलुकबाट भित्रिने पर्यटक प्रवेशमा रोक लगाएको थियो ।"
"आँधीखोलामा ट्याक्टर दुर्घटना: चालकको मृत्यु, सहचालक घाइते",स्याङ्जा : आँधीखोला गाउँपालिका ५ मा सोमबार ट्याक्टर दुर्घटना हुँदा एकजनाको मृत्यु भएको छ भने एक घाइते भएका छन्। दुर्घटनामा परी ट्याक्टर चालक सन्तोष गुरुङको मृत्यु भएको प्रहरीले जनाएको छ। सहचालक रेशम गुरुङ घाइते भएका हुन्। गाउँपालिकाको एकरायस्थित भित्रि सडकमा ग १ त ६४४० नम्बरको ट्याक्टर नालामा पल्टिएको प्रहरीले जनाएको छ। दुर्घटनामा परि ट्याक्टर चालक भानु नगरपालिका ५ तनहुँका ३८ वर्षीय सन्तोष गुरुङको घटनास्थलमै मृत्यु भएको प्रहरी नायब उपरीक्षक राजेन्द्रप्रसाद अधिकारीले जानकारी दिए। घाइते सहचालक तनहुँ कै ३४ वर्षीय रेशम गुरुङलाई थप उपचारका लागि पोखरा रिफर गरिएको छ।
तिलावे पुलको निर्माण सुचारु,"वीरगञ्ज : पर्सा जिल्लाको ग्रामिण भेगलाई सदरमुकाम वीरगञ्जसँग जोड्ने एक मात्र सडकमा रहेको तिलावे नदी माथिको पुल निर्माण कार्य मंगलबारदेखि सुचारु हुने भएको छ। ठेकेदारको लापरवाहीका कारण विगत ७ महिनादेखि अलपत्र परेको पुल निर्माण कार्य मंगलबारदेखि सुचारु हुने बताइएको छ। जिल्ला प्रशासन कार्यालय पर्सामा सोमबार बसेको ठेकेदारसहितको सर्वपक्षिय बैठकले विगत ७ महिनादेखि अलपत्र छाडिएको तिलावे पुलको निर्माण कार्य मंगलवार बिहानैदेखि सुचारु गर्ने सहमति गरेको हो। बैठकमा रोकिएको पुलको निर्माण कार्य मंगलवारदेखि नै सुचारु गर्ने र चैत मसान्तभित्र निर्माण कार्य सक्ने सहमति भएको बैठकमा सहभागी पर्साका सहायक प्रमुख जिल्ला अधिकारी भीमकान्त पौडेलले जानकारी दिए। बैठकले सर्वपक्षिय टोलीले पुल निर्माण कार्यको समय समयमा अनुगमन गर्ने सहमति पनि गरेको छ। यस्तै, पुल छेउमा मंगलबार बिहान ८ बजेदेखि डाइभर्सन निर्माणको काम पनि सुरु गर्ने निर्णय गरिएको पौडेलले जानकारी दिए। तिलावे नदीमा अहिले रहेको पुरानो साँभुरो फलामे पुलमा हरेक दिन बिहान र साँझ लाग्दै आएको ट्राफिक जामको समस्या हटाउन त्यसको व्यवस्थापन नेपाल प्रहरी र ट्राफिक प्रहरीले गर्ने सहमति पनि भएको पौडेलले बताए। जिल्ला प्रशासन कार्यालय पर्सामा मंगलबार भएको बैठकमा पर्साका प्रमुख जिल्ला अधिकारी उमेश ढकाल, प्रहरी उपरिक्षक बेल बहादुर पाण्डे, हुलाकी राजमार्ग निर्देशनालय योजना कार्यालय वीरगञ्जका प्रमुख दरोगा साह, पुल निर्माणको ठेक्का लिएको पप्पु लूम्बीनी जेभि कन्ट्रक्सनका सञ्चालक, विभिन्न पालिकाका अध्यक्ष, राजनीतिक दलका प्रमुख लगायतको सहभागीता रहेको थियो। वीरगञ्ज ठोरी हुलाकी सडकखण्डमा पर्ने तिलावे नदीमा ३ वर्ष भित्रै बन्नु पर्ने पुल अहिले ६ वर्ष बितसक्दा पनि बन्न नसक्दा पर्सा जिल्लावासीले सास्ती खेप्दै आएका छन्। पुलमा हरेक दिन बिहान र साँझ घण्टौ सम्म ट्राफिक जाम लाग्ने गरेको छ। त्यहि कारण पर्साका सचेत युवाहरुको सकृयतामा गठित तिलावे पुल निर्माण दबाब समु्हले विगत १ महिनादेखि तिलावे पुलको निर्माण कार्य सुचारुको माग गर्दै दबाब मुलक आन्दोलन गर्दै आएको थियो। युवाहरुको दवाव मुलक आन्दोलनका कारण सोमबार जिल्ला प्रशासन कार्यालय पर्सामा बसेको सर्वपक्षिय बैठकले अलपत्र रहेको पुलको निर्माण कार्य सुचारु गर्ने निर्णय गरेको हो। २०७२ जेठ २५ मा पप्पुलुम्बिनी जेभीले ७ करोड ७१ लाख रुपैयाँमा ३ वर्षमा बनाउने गरी तिलावे खोला पुलको ठेक्का सकार गरेको थियो। हुलाकी राजमार्ग निर्देशनालय योजना कार्यालय वीरगञ्जका अनुसार सम्झौता अनुसार पुल २०७५ जेठ २४ भित्रै ठेकेदारले निर्माण सम्पन्न गर्नुपर्ने थियो। तर ठेकेदार कम्पनिले पटकपटक म्याद थप गराउँदै आएको थियो। पछिल्लो पटक थपिएको ठेक्काको म्याद पनि गत भदौ ६ मा सकि सकेको छ। तर हालसम्मको पुलको भौतिक प्रगति ६७ प्रतिशत मात्र रहेको छ। विगत ७ महिना यतादेखि पुलको काम अलपत्र छाडेर ठेकेदार कम्पनि पनि सम्र्पकमा थिएन। त्यसपछि हुलाकी राजमार्ग निर्देशनालय योजना कार्यालय वीरगञ्जले ठेक्का सम्झौता नै तोड्ने गरी ७ दिने सूचना पनि निकालेको थियो। सूचनामा ठेकेदार कम्पनीलाई ७ दिन भित्र (असोज २१ गते भित्र) चित्तबुझ्दो जवाफ दिन निर्देशन दिँदै अन्यथा कारवाही अघि बढाइने जनाइए पनि ठेकेदार कम्पनि कार्यालयमा हाजीर भएन। पर्साका युवाहरुले विगत एक महिना देखि पुल निर्माण स्थलमै पुल निर्माणको माग गर्दै दबाबमुलक आन्दोलन गर्दै आएका थिए। हुलाकी राजमार्ग निर्देशनालय योजना कार्यालय वीरगञ्जका प्रमुख साहले ठेकेदारको आग्रहमा पुल निर्माणको अवधी अन्तिम पटक चैत मसान्तसम्मका लागि थप गर्ने प्रकृया अगाडि बढाइसकेको अन्नपूर्णपोष्टलाई जानकारी दिए।"
"भिन्टेज गाडीको र्यााली, ४२ शीर्षकमा पुरस्कार","काठमाडौं : काठमाडौंमा क्लासिक काररबाइक र्याीली आयोजना भएको छ। र्यानलीमा पुराना गाडीहरुलाई सहभागी गराइएको थियो। नेपालमा भने क्लासिक कारहरु एकदमै कम रहेकाले र्यारलीमा सहभागी हुन कुनै निश्चित मापदण्ड नतोकिएको आयोजकले जनाएको छ। क्लासिक काररबाइक नेपालले आयोजना गरेको उक्त र्याकलीमा विभिन्न ब्राण्डका गाडीहरुको उपस्थिति थियो। नेपालमा क्लासिक कारहरु कर, पार्ट्सको अभावलगायतका कारण घरमै थन्काएर राख्ने धेरै भएको आयोजक सुबोध दास श्रेष्ठले बताएका छन्। अहिले नेपालमा भिन्टेज कारहरुको संख्या चारदेखि पाँच सय वटा रहेको उनले जानकारी दिए। नेपालबाट एक सय ५० वटा क्लासिक कारहरु भारत, अमेरिकादेखि युरोपसम्म पुगेको बताइएको छ। क्लासिक कार जोगाउन अहिलेको मुख्य चुनौती नै कर भएको उनले बताए। गाडी पुरानो हुँदैमा प्रदूषण नगर्ने भन्दै श्रेष्ठले सरकारले क्लासिक गाडीहरुका लागि सरकार उदार हुनुपर्ने जिकिर गरे। जति मेन्टेन गर्योम त्यति नै राम्रोसँग कुद्ने भएकाले प्रदूषण धेरै नगर्ने उनको भनाइ छ। व्यवसायी राजबहादुर शाहले पनि क्लासिक कारहरु संरक्षण गर्न चर्को कर वाधक भएको प्रतिक्रिया दिए। क्लासिक कार पनि हेरिटेज भएको भन्दै सरकारले पुराना गाडीहरुका लागि छुट्टै नीति निर्माण गरी कार्यान्वयन गर्नुपर्नेमा जोड दिए। क्लासिक गाडीको उपयोग पर्यटनदेखि विवाह समारोहहरुमा गर्न सकिने शाहले बताए। त्यसैगरी, आयोजक प्रेम कार्थक जिमीले पुराना गाडीहरु घरमा थन्काए बिग्रिने भएपनि यस्ता र्यानलीहरु आयोजना भए पुरस्कार जित्ने र मनोरञ्जन पनि हुने भएकाले सडकमा गाडी निस्किने बताए। पुराना गाडी निर्माण हुँदा कम्पनीहरुले नाफासँगै गुणस्तरमा पनि उत्तिकै ध्याने दिने भएपनि अहिले कम्पनीहरु नाफा केन्द्रित हुन थालेको उनको दाबी छ। 'नयाँ गाडीहरु राम्रो भएको भए पुराना गाडी थन्किन्थे। तर, त्यसो भएन। पुराना गाडीहरु राम्रोसँग बनेका छन्। दे आर मेड बेटर,' प्रेम कार्थकले भने। आयोजकले ४२ वटा विभिन्न पुरस्कारहरु सहभागीलाई दिएका छन्। क्लासिक कार नेपालमा झण्डै सात हजार व्यक्तिहरु जोडिसकेका छन्।"
डा रावलविरुद्धको निर्णय कार्यान्वयन नगर्न पाटन उच्च अदालतको अन्तरिम आदेश,काठमाडौं: कर्णाली स्वास्थ्य विज्ञान प्रतिष्ठानका उपकुलपति डा मंगल रावललाई दिइएको कामकाज रोक्ने निर्देशन कार्यान्वयन नगर्न पाटन उच्च अदालतले अन्तिरम आदेश दिएको छ। न्यायाधीश भोजराज अधिकारीले डा रावलको रिटमा सुनुवाई गर्दै अन्तरिम आदेश जारी गरेका हुन्। स्वास्थ्यमन्त्री विरोध खतिवडाले डा निमेष थापालाई कर्णाली स्वास्थ्य विज्ञान प्रतिष्ठानको निमित्त उपकुलपति नियुक्त गरेका थिए। गत बिहीबार बसेको स्वास्थ्य तथा जनसंख्या मन्त्रीस्तरको निर्णयले डा थापालाई निमित्त उपकुलपतिको जिम्मेवारी दिँदै डा रावललाई सम्पूर्ण कामकाज रोक्न निर्देशन दिइएको थियो। त्यसविरुद्ध डा रावलले पाटन उच्च अदालतमा रिट हालेका थिए।
डेढ लाख घुस रकमसहित वडासदस्य पक्राउ,काठमाडौं : अख्तियार दुरुपयोग अनुसन्धान आयोगले डेढ लाख घुससहित दुईजना वडासदस्यलाई पक्राउ गरेको छ। सर्लाही इश्वरपुर नगरपालिका वडा नं ११ का वडासदस्य सोनेलाल साह र उमेश रायलाई १ लाख ५० हजार घुस रकमसहित पक्राउ गरेको अख्तियारका प्रवक्ता नारायणप्रसाद रिसालले जानकारी दिएका छन्। उनका अनुसार दुवैजनाले ढलानसम्बन्धी काम सम्पन्नपछि उपभोक्ता समितिलाई कार्य सम्पन्न सिफारिस गरिदिएवाफत घुस रकम मागेको उजुरीका आधारमा सोमबार पक्राउ गरेको हो। उनीहरुलाई रकमसहित लालबन्दी नगरपालिका ७ स्थित सोनेलाल साहको कृष्ण इन्टरपाइजेजबाट पक्राउ गरेको अख्तियारले जनाएको छ। घटनाबारे अनुसन्धान भइरहेको जनाइएको छ।
रेडक्रस सोसाइटीको विधान अधिवेशनमा तोडफोड र लुटपाट,"काठमाडौं: विधान संशोधन अधिवेशनलाई उदण्ड जत्थाले बिथोलेको भन्दै नेपाल रेडक्रस सोसाइटीले गम्भीर ध्यानाकर्षण जनाएको छ। कात्तिक २८ र २९ गते थापाथलीस्थित कार्की ब्यङ्केटमा हुने भनिएको विधान अधिवेशनमा उदण्ड समूहले छापामार शैलीमा प्रवेश गरेको सोसाइटीका अध्यक्ष नेत्रप्रसाद तिम्सिनाद्वारा जारी विज्ञप्तिमा उल्लेख छ। '२०२५ जनाको उदण्ड समूहले छापामार शैली र गुण्डागर्दी तवरबाट उद्घाटन स्थलमा प्रवेश गरी त्यहाँ भित्र रहेको महाधिवेशन प्रयोगका लागि राखिएका सामग्रीहरु, रेडक्रसको झन्डा, झोला, ज्याकेट र कागजपत्रहरु खोस्ने, च्यातेर फाल्ने, माइक, टेबल कुर्सीलगायतका सामग्रीहरु तोडफोड गरी लाखौंको क्षति गरेका छन्,' विज्ञप्तिमा भनिएको छ। रेडक्रस सोसाइटीको बजार शाखाले बिक्री स्थलमा राखेको लाखौंको सामग्रीहरु लुटपाट गरेको जनाइएको छ। लुटपाटमा केही सोसाइटीका केही केन्द्रीय सदस्यहरुको समेत संलग्नता रहेको सोसाइटीले जनाएको छ। रेडक्रस सोसाइटीले घटनाको न्यायिक छानबिन गर्न माग गर्दै तोडफोडर लुटपाटमा संलग्नहरुलाई कानुनबमोजिम कारबाही गर्न सरकारसँग माग गरेको छ। हेर्नुस् विज्ञप्ति"
न्यायाधीश हरिकृष्ण कार्कीको प्रतिवेदन कार्यान्वयन गर्छु : प्रधानन्यायाधीश जबरा,"काठमाडौं : प्रधानन्यायाधीश चोलेन्द्र शमशेर जबराले न्यायाधीश हरिकृष्ण कार्कीको प्रतिवेदन कार्यान्वयन गर्ने प्रतिबद्धता जनाएका छन्। सोमबार एक विज्ञप्ति जारी गर्दै जबराले विभिन्न समयमा न्यायपालिकाले गठन गरेका आयोगका प्रतिवेदनहरू कार्यान्वयन गर्न सधैं तयार रहेको बताएका हुन्। न्यायपालिकाको संस्थागत सुधार र सवलीकरणका लागि हामीबीच हालसालै भएका संवाद र अन्तरक्रियाबाट प्राप्त सुझाव एवम् माननीय न्यायाधीश हरिकृष्ण कार्कीको प्रतिवेदनसहित विभिन्न समयमा न्यायपालिका स्वयंले गठन गरेका आयोगका प्रतिवेदनहरू कार्यान्वयन गर्ने सन्दर्भमा खुला हृदयका साथ अग्रसरता लिन म सधैं तयार रहेको यथार्थ पुनः अनुरोध गर्न चाहन्छु। न्यायको एकै रथका दुई पाङ्गाका रूपमा रहेका बार र बेन्चले आफ्नो दायित्व मनन गरी न्यायको रथलाई फेरि जनताको सेवामा निर्वाध गुडाइरहनुपर्ने चुनौती हाम्रा सामु खडा भएको छ। प्रधानन्यायाधीश जबराले भनेका छन्,यस गम्भीर परिस्थितिलाई मध्यनजर गर्दै न्यायपालिकाको संस्थागत सुधार र सवलीकरणका लागि हामीबीच हालसालै भएका संवाद र अन्तरक्रियाबाट प्राप्त सुझाव एवम् माननीय न्यायाधीश हरिकृष्ण कार्कीको प्रतिवेदनसहित विभिन्न समयमा न्यायपालिका स्वयंले गठन गरेका आयोगका प्रतिवेदनहरू कार्यान्वयन गर्ने सन्दर्भमा खुला हृदयका साथ अग्रसरता लिन म सधैं तयार रहेको यथार्थ पुनः अनुरोध गर्न चाहन्छ। न्यायाधीश कार्कीको प्रतिवेदन कार्यान्वयन नभएको भन्दै आलोचना हुँदै आएको छ। अदालतमा पेशी पारदर्शी नभएकाले बिचौलिया हावी भएको यसतर्फ ध्यान दिनुपर्ने आवाज उठेको छ। उनले स्वतन्त्र न्यायपालिकाको अस्तित्वलाई अझ सम्मानपूर्ण रूपमा अघि बढाउनुको विकल्प नभएको स्पष्ट पारेका छन्। जबराले विगतका केहि हप्ता न्यायपालिकाको इतिहासमा कहिल्यै हुन नहुने वा हुन नपर्ने घटनाहरूको कारणबाट स्मरण गरिने बताएका छन्। सर्वोच्च अदालत आम जनताले न्याय पाउने अन्तिम पवित्र संस्था भएकाले न्यायपालिकामाथि एकोहोरो प्रहार भइरहँदा हुने क्षतिले राज्यका अन्य निकायसहित सबैलाई क्षति पुग्ने अवस्था उत्पन्न भएको बताएका छन्। प्रधान न्यायाधीश सर्वोच्च अदालत आम जनताले न्याय पाउने अन्तिम पवित्र संस्था हो। यस भन्दा माथि र पवित्र अन्य कुनै संस्था छैनन्। हामी सबैको आशा र भरोसाको केन्द्रका रुपमा रहेको न्यायपालिकामाथि यसप्रकारले एकोहोरो प्रहार भइरहँदा हुने क्षतिले राज्यका अन्य निकायसहित हामी सबैलाई क्षति पुग्ने कुरामा सम्बन्धित सबैले मनन् गर्नुपर्ने अवस्था उत्पन्न भएको छ। उनले भनेका छन्, सर्वोच्च न्यायिक धरोहरका रूपमा रहेको सर्वोच्च अदालतलाई लामो समय अनिर्णयको बन्दी बनाउँदा उत्पन्न हुने परिणामले हामी न्यायपालिका सम्बद्ध सबैलाई त प्रताडित गरेको छ नै, यसले समग्र राष्ट्रलाई समेत मर्माहत र दुखित बनाएको छ। यसबीचका घटनाक्रमले न्यायपालिकाको पवित्रता, गरिमा एवम् न्यायिक सर्वोच्चताको हाम्रो महान विरासतमाथि जसरी प्रश्न उठेको छ, त्यसका सम्भावित दूरगामी प्रभावको कल्पना मात्रले पनि हाम्रो हृदय कम्पित हुनुपर्दछ। यसले न्यायापालिका मात्र होइन, हाम्रो लोकतन्त्रको समग्र आधारलाई कमजोर बनाउँछ। प्रधानन्यायाधीशले कानुन व्यवसायीलाई भने, विग्रहको बाटो छोडि संवादमा आऊ वार्तामा बस्दैनौं, तत्काल राजीनामा देऊ तथ्यहीन, भ्रमपूर्ण आरोप लगाउनु चिन्ताजनक : प्रधानन्यायाधीश"
ओखलढुंगा दुर्घटना अपडेट : एकै गाउँका चार जनाको मृत्यु,"ओखलढुंगा : जीप दुर्घटना हुँदा ओखलढुंगाको चम्पादेवीस्थित ककनी मन्दिर दर्शनका लागि गएका चार यात्रुको मृत्यु भएको छ। क्षमताभन्दा बढि यात्रु बोकेको प्रदेश ३०१०२२ च ९६९४ नम्बरको जीप सुनकोसी गाउँपालिका९ कटुञ्जेमा भएको दुर्घटना हुँदा घटनास्थलमै मृत्यु भएको हो। दुर्घटनामा सिद्धिचरण नगरपालिका १० रुप्सेका १७ वर्षकी तुलसा मगर, ३५ वर्षीया मिठूमाया मगर, ३५ वर्षीया शान्ता मगर र खगेन्द्र मगरको मृत्यु भएको हो। अन्य एक जनाको मृतकको पहिचान खुलेको छैन। जिल्ला प्रहरी कार्यालयका डीएसपी गोविन्द काफ्लेका अनुसार तीन जनाको घटनास्थल र एक जनाकाको उद्धार गरेर उपचारका लागि लैजाने क्रममा मृत्यु भएको हो। गम्भीर घाइते चार जनालाई हेलिकोप्टरबाट काठमाडौं पठाइएको छ। अन्य ९ जनाको स्थानीय स्वास्थ्य संस्थामा उपचार भइरहेको छ। एकै गाउँका मिलेर मन्दिरमा दर्शन गर्न गएका थिए। दुर्घटनामा एकै गाउँका चारको मृत्यु र दर्जन बढि घाइते भएपछि गाउँ नै शोकमा डुबेको छ। गाउँका मान्छे यति धेरै दुर्घटनामा परेकाले आफन्त र छरछिमेक सबै शोकमा डुबेको सिद्धिचरण १० का वडा अध्यक्ष दामोदर धमलाले बताए। मन्दिरतर्फ जाने क्रममा गाडी सुनकोशी गाउँपालिका९ को जौबारी नजिकैको कुसाङ भन्ने स्थानमा सडक वाट करीब ६ सय मिटर तल खसेको प्रहरीले जनाएको छ । दर्शनार्थी बोकेको बोलेरो दुर्घटना : तीन जनाको मृत्यु, १४ घाइते"
'न्यायालय जोगाउन प्रधानन्यायाधीशलाई महाभियोग लगाऔं',"काठमाडौं: प्रधानन्यायाधीश चोलेन्द्र शम्शेर जबरालाई महाभियोग लगाउन प्रयाप्त आधारहरु भएको पूर्व न्यायाधीशहरुको संस्थाले निष्कर्ष निकालेको छ। पूर्व न्यायाधीश फोरम नेपालका अध्यक्ष टोपबहादुर सिंहले एक विज्ञप्ति जारी गर्दै महाभियोग लगाउने आधार प्रस्तुत गरेका छन्। 'अदालतमा विचारधीन अवस्थामा रहेका मुद्दाको काम कारबाही र न्याय सम्पादनको प्रभाव पर्नेगरी टिका टिप्पणी नगर्न भनी मिति २०७७०४१३ मा सर्वोच्च अदालतबाट नै जारी गरिएको विज्ञप्ति एवं न्यायाधीशहरुको आचारसंहिताको दफा ४४ विपरीत सर्वोच्च अदालत पूर्ण इजलाशमा विचारधीन नेपाल सरकारविरुद्ध प्रतिवादी रन्जन कोइराला भएको कर्तव्य ज्यान मुद्दामा आफ्नो फैसला ठीक छ, आफूले त्रुटि गरेको छैन भनी सार्वजनिक सञ्चार माध्यममा गरेको प्रतिरक्षाबाट नै प्रधानन्याधीश चोलेन्द्र शम्शेर राणा उपर न्यायाधीहरुको आचारसंहिता उल्लंघन गरेको तथा पूर्व न्यायाधीश फोरमद्वारा जारी विज्ञप्तिमा उल्लेख भएका पन्ध्र बुँदे आधारमा महाभियोग लगाउनका लागि पर्याप्त आधार भएकोले सरकार, राजनीतिक दल, सांसदहरुललगायत संविधान र प्रजातन्त्रप्रति आस्था राख्ने सम्पूर्ण चेतनशिल नागरिकहरु समक्ष आफ्नो संवैधानिक कर्तव्य निर्वाह गरी न्यायपालिका जोगाउन हामी माग गर्दछौं,' विज्ञप्तिमा भनिएको छ। उसले प्रधानन्यायाधीशको विज्ञप्तिलाई भ्रष्टाचार लुकाउन गरिएको दुष्प्रयासमात्र भएको आरोप लगाएको छ। 'प्रधानन्यायधीश चोलेन्द्र शम्शेर राणाबाट जारी गरिएको वार्ताका लागि आह्वान गरेको विज्ञप्ति न्यायका विचलन तथा भ्रष्टाचार लुकाउन गरिएको दुष्प्रयासमात्र हो। यो न्यायालयको हितमा रहेको देखिँदैन,' विज्ञप्तिमा भनिएको छ। तथ्यहीन, भ्रमपूर्ण आरोप लगाउनु चिन्ताजनक : प्रधानन्यायाधीश प्रधान्यायाधीशको हठले न्यायालयमा संकट आएकोसमेत संस्थाको ठहर छ। 'विवादित प्रधान्यायाधीशलाई राजीनामाद्वारा निकास दिन आग्रह गरेकोमा प्रधान्यायाधीशको हठ र निरंकुशताका कारण आज मुलुकको न्यायालयमा संकट उत्पन्न हुन गएकोले हाम्रो चिन्ता चाहसोसहित ध्यानाकर्षण बढ्न गएको छ,' विज्ञप्तिमा भनिएको छ। न्यायप्रतिको आस्था, विश्वास, प्रतिवद्धता, सहयोग र सम्मान नै न्यायाधीशको सुरक्षा कवच भएको भन्दै प्रधानन्यायाधीशलाई सचेत गराइएको छ। 'वैधानिक बाटोबाट अदालत प्रवेश नै गर्न नसक्ने, प्रहरीको संरक्षण खोज्ने, जिम्मेवारीबाट पन्छिने व्यक्तिबाट न्यायपालिकाको नेतृत्व हुन सक्दैन,' विज्ञप्तिमा भनिएको छ, 'त्यसकारण पनि चोलेन्द्र शम्शेर राणा प्रधान्यायाधीशको पदबाट अविलम्ब बर्हिगमन हुनुपर्छ भन्ने हाम्रो जोडदार माग हो।'"
एमाले दशौं राष्ट्रिय महाधिवेशन : दैलेखमा एकलौटी प्रतिनिधि छनौट गरेको भन्दै विरोध,"दैलेख : नेपाल कम्युनिस्ट पार्टी (एमाले) को दशौं राष्ट्रिय महाधिवेशन आगामी मंसिर १०१२ गतेसम्म चितवनमा हुँदैछ । एमालेको आसन्न दशौं राष्ट्रिय महाधिवेशनका लागि अधिकांश जिल्लाबाट सर्वसम्मत महाधिवेशन प्रतनिधि छनोट गरिएको छ। सोहि अनुसार एमाले दैलेखले पनि महाधिवेशन प्रतिनिधि छनौट गरिसकेको छ। दुई निर्वाचन क्षेत्र रहेको दैलेखमा २३ जना महाधिवेशन प्रतिनिधि सर्वसम्मत चयन गरिएको एमाले दैलेखका अध्यक्ष रविन्द्रराज शर्माले बताए । पार्टीले निर्धारण गरेको मापदण्डअनुसार सर्वसम्मत प्रतिनिधिको छनोट गरिएको भनिएतापनि एमालेकै नेताहरुले असन्तुष्टि जनाएका छन् । नेताहरुले प्रतिनिधि छनोट प्रक्रियामा असहमति जनाएका छन्। महाधिवेशन प्रतिनिधिको आकांक्षीहरुले उम्मेदवारी दर्ता गर्न नदिएर एकलौटीरुपमा छनौट गरिएको एमाले नेता नन्दकिशोर बस्नेतले बताए । दैलेख निर्वाचन क्षेत्र नं १ बाट महाधिवेशन प्रतिनिधि छनौट अपारदर्शीताको पराकाष्ठ भएको नेता बस्नेतको भनाइ छ । उनले माथिल्लो निकायबाट उचित सम्बोधन हुनेमा आसावादी रहेको समेत बताए । महाधिवेशन प्रतिनिधि छनौट प्रक्रियामा ८ वटा अपारदर्शी आधारहरु समेत नेता बस्नेतले सार्वजनिक गरेका छन् । खुलातर्फ महाधिवेशन प्रतिनिधि छनौटका क्रममा दैलेख निर्वाचन क्षेत्र नं १ का डुङ्गेश्वर, महाबु र नौमूले गाउँपालिकाबाट शून्य बनाएर नारायण नगरपालिकामा मात्र केन्द्रित गरिएको छ,' उनले भने।' यस्तै महाधिवेशन छनौटमा आठबीस नगरपालिकालाई उपेक्षा गरिएको राष्ट्रिय युवा संघ दैलेखका अध्यक्ष जीवन शाही बताउँछन्। एमाले दैलेखका अनुसार एमालेको दशौं राष्ट्रिय महाधिवेशनका लागि दैलेखबाट रविन्द्रराज शर्मा, प्रेमबहादुर थापा, तेजबहादुर चन्द, रत्नबहादुर खड्का, लोमन शर्मा, टोपबहादुर विसी, मिनासिंह रखाल, सुर्यकुमारी श्रेष्ठ, अमर नेपाली, गोपाल नेपाली, विनोद कुमार शाह, धीरबहादुर शाही, सुर्यबहादुर शाही, योगेन्द्रबहादुर शाही, सर्वराज महतारा, रुद्रबहादुर शाही, गंगाराम दाहाल, लक्ष्मी देवी शाही, विना कार्की, विष्णु थापा, दयाराम विश्वकर्मा, गोमता विक, हिक्मत विक महाधिवेशन प्रतिनिधि छनोट गरिएको छ ।"
ट्रम्पले वासिङटन होटेल बेच्दै,न्युयोर्क : दी ट्रम्प अर्गनाइजेसनले आफ्नो वासिङटन होटेल बेच्ने भएको छ । पूर्वअमेरिकी राष्ट्रपति डोनाल्ड ट्रम्पको चुनावी अभियानमा होटेलले लाखौं डलर गुमाएपछि अर्गनाइजेसनले करिब ३७५ मिलियन अमेरिकी डलर लिजमा सिजिआइ मर्चेन्ट ग्रुपलाई बेच्ने भएको हो । अमेरिकी मिडियामा प्रकाशित रिपोर्टअनुसार गत महिना अमेरिकी कंग्रेसको छानविन टोलीले पूर्वराष्ट्रपति ट्रम्पको चुनावी अभियानमा सो होटेलले ७० मिलियन डलरभन्दा बढि रकम गुमाएको पुष्टि गरेको थियो । ठूलो घाटा बेहोरेपछि अर्गनाइजेसनले होटेल बेच्ने निर्णय र सम्झौता गरेको हो । दी ट्रम्प इन्टरनेसनल होटेल नाम राखिएको सो होटेलको नयाँ नाम वाल्डोर्फ एस्टोरिया राखिने र सो होटेल हिल्टोन ग्रुपले व्यवस्थापनको जिम्मा लिने रिपोर्टमा उल्लेख छ । पुर्व राष्ट्रपति ट्रम्पको कम्पनीलेसन् २०१६ सेप्टेम्बरदेखि सो होटेल सर्वसाधारण लागि खुला गरेको थियो । करिब १२० वर्ष पुरानो सो भवन अमेरिकी राष्ट्रपतिको कार्यालयदेखि १ माइल दुरीमा अवस्थित छ । वाल स्ट्रिट र ब्लुमवर्गलाई उद्धृत गर्दै बीबीसीमा उल्लेख भएअनुसार ट्रम्प अर्गनाइजेसनले सन् २०१२ मा ऐतिहासिक पुरानो पोष्ट अफिसको कार्यालय किनेको थियो । प्रवलीकरणपछि होटल ४ वर्षपछि सञ्चालनमा आएको थियो भने सो होटेल ६० वर्षसम्म सञ्चालन गर्ने गरि डिजाइन र सम्झौता भएको थियो। होटेल सञ्चालनमा आएकै वर्ष डोनाल्ड ट्रम्पले अमेरिकी राष्ट्रपतिको रुपमा उम्मेद्धारी पाएका थिए । ट्रम्पको चुनावी अभियानको समयमा सो होटलले निकै चर्चा कमाएको थियो ।
भौतिक पूर्वाधार निर्माण चाँडै सुरु हुन्छ : तिमिल्सिना,"जोमसोम : उत्तरी चिनको स्वशासितक्षेत्र तिब्बतसँग सीमाना जोडिएको कोरलानाकामा भौतिक पूर्वाधार निर्माणको काम चाँडै सुरु हुने राष्ट्रिय सभाका अध्यक्ष गणेश तिमिल्सिनाले बताएका छन्। उत्तरदक्षिण व्यापारिक मार्ग विस्तारित आयोजना, कालिगण्डकी करिडोरअन्तर्गतको निर्माणधिन बेनीजोमसोमकोरला सडक तथा कोरलानाकाको पछिल्लो अवस्था बुझ्न राष्ट्रिय सभा अध्यक्ष तिमिल्सिन सोमबार बिहान मुस्ताङ आईपुगेका हुन्। तिमिल्सिनाले जोमसोम विमान स्थलको विशिष्ट कक्षमा स्थानीय पत्रकारहरुसँग कुराकानी गर्दै कोरलानाकामा भन्सार, क्वारेन्टाईन, सुख्खा बन्दरगाह र सुरक्षा चेक पोष्ट लगायतको पूर्वाधार निर्माणका लागि चालु वर्षभित्रै वातावरण अध्ययन प्रतिवेदन (ईआईए) र विस्तृत परियोजना प्रतिवेदन(डिपिआर)को काम पूरा हुने जानकारी दिए। राष्ट्रिय सभा अध्यक्ष तिमिल्सनाले चालु वर्ष ईआई र डिपिआर तयार गर्ने काम पूरा गरी अर्को वर्ष भन्सार लगायतको पूर्वाधार निर्माण गर्न ठेक्का सम्झौताको प्रक्रिया अघि बढ्ने दावी गरे। यसका लागि आफूले भन्सार विभाग तथा सम्बन्धित अधिकारीहरुसँग कुराकानी गरिसकेको उनले जानकारी दिए। उनले ठेक्का सम्झौता भई यदी प्राकृतिक विपद र टेन्डर भई काम ढिलो हुने रोगलाई मुक्त गर्न सकिएमा ३ वर्षभित्रै कोरलानाकामा भन्सार लगायतको पूर्वाधारको सकिने बताए। राष्ट्रिय सभा अध्यक्ष तिमिल्सिनाले अहिलेको कोरलानाकाको १२ किमी यता नेचुङमा रहेको भन्सार काम चलाउ मात्र भएको र यसका लागि दिर्घकालिन लक्ष्य अनुसार कोरला पूर्वाधारलाई गति दिन आवश्यक भएको औंल्याए। 'अबको ३ वर्ष राष्ट्रिय गौरवको कोरला सडक पूरा हुने र त्यस समय भित्रै कोरलानाकामा भन्सार लगायतका संरचना तयार गर्नुपर्ने हुन्छ, अध्यक्ष तिमिल्सिनाले भने' 'तर मुस्ताङको रिपोर्टिङ अनुसार अपेक्षित गति लिन नसकेको भन्ने छ, कोरलानाकामा छुट्याएको जग्गाको पनि अवलोकन गर्नेछु।' उनले कोरलानाका तथा राष्ट्रिय गौरवको अनुमगन दोश्रो पटक भएको जानकारी दिए। यसपटक सडकको स्तर कस्तो छ भन्ने बुझ्न मुस्ताङ आएको राष्ट्रिय सभा अध्यक्ष तिमिल्सनाले उल्लेख गरे। उनले बेनीजोमसोमकोरला सडक अलि ढिलासुस्ती भएको कुरा आएको र यसलाई यथाशीघ्र गति दिनुपर्नेमा जोड दिए। उनले कोरला सडकअन्तर्गत बेनीजोमसोमको कालोपत्रे चाँडै सक्नुपर्ने र ढिला सुस्ती भएको खण्डलाई गति दिन सरकारको ध्यान केन्द्रीत गर्ने बताए। सडक तथा नाका अनुमगनका लागि मुस्ताङ आईपुगेका राष्ट्रिय सभा अध्यक्ष तिमिल्सिनाले भूगोलको हिसावले नेपाल प्राकृतिक बरदान भएको भएपनि सडक यातायात स्तरोन्नतिको हिसाबले चुनौतीपूर्ण भएको उल्लेख गरे। बेनीजोमसोम ७६ किमी सडकको म्याग्दी खण्डमा बर्खायामको मौसममा सडक स्तरोन्नतिमा देखिएको समस्या तर्फ ईङ्गित गर्दै राष्ट्रिय सभा अध्यक्ष तिमिल्सिनाले सडकको अव्यवस्थित वस्ती र म्याग्दीको कमजोर भुबनोटका कारण निर्माधिन सडक संरचनामा क्षति पुग्ने गरेको उल्लेख गरे। 'म्याग्दी खण्डको सडक स्तरोन्नतिलाई श्रोत साधनले नभ्याउने भएकाले भावी दिनमा म्याग्दीका कतिपय स्थानमा सुरुङमार्ग आवश्यक छ, तिमिल्सिनाले भने, तर, अहिलेको लागि विकल्प खोज्दै सडकलाई गति दिनुपर्ने हुन्छ। राष्ट्रिय सभा अध्यक्ष तिमिल्सनाले यसअघि आफ्नो कोरला भ्रमणका क्रममा कोरला सडकको समरको भीरको रिपोर्टिङपछि ब्लास्टिङको काम सुरु गराएको दावी गरे। उनले यसपटकको पछिल्लो भ्रमणले सडक तथा नाकाको सम्पूर्ण अवस्थाको स्थलगत रिपोर्टिङ गरी सरकार र सम्वन्धित निकायको ध्यानआर्कषण गराउने बताए। चिनसँग सीमाना जोडिएको उत्तरी कोरलानाका भारतीय नाकाबन्दीपछि चर्चामा छ। सरकारले उत्तर कोरलामा व्यापारिक तथा पारवहान नाका स्थापित गर्ने दिर्घकालिन लक्ष्य अनुसार राष्ट्रिय गौरवको बेनीजोमसोमकोरला सडक स्तरोन्नति सुरु गरेको छ। यस्तै, कोरलानाकालाई लक्ष्य गरी छोसेको नेचुङमा बिओपि र लोमान्थाङको लुङ्खु फाटमा नेपाली सेनाको क्याम्प खडा गरिएको हो। तर, कोरलानाकामा चिन पक्षले भन्सार लगायतका ठुलाठुला भव्य संरचना निर्माण गरिसकेको भएपनि नेपालतर्फ कुनै संरचना बन्न नसक्दा कोरलानाकाको भ्रमणमा गएका आन्तरिक पर्यटक खिन्न हुने गरेको पाईएको छ। राष्ट्रिय सभा अध्यक्ष तिमिल्सिना सोमबार बिहान पोखरा हुँदै तारा एअरको जहाजमा मुस्ताङ आईपुगेका थिए। उनलाई स्थानीय प्रशासन, प्रहरी, सुरक्षा निकाय, कर्मचारी र विभिन्न राजनितिक दलका नेता तथा कार्यकर्ता लगायतले जोमसोम विमानस्थल स्वागत गरेका थिए। राष्ट्रिय सभा अध्यक्ष तिमिल्सिना बेनीजोमसोमकोरला सडक अनुगमन तथा नाका अवलोकनका लागि तीन दिने भ्रमणको शिलशिलामा मुस्ताङ आईपुगेका हुन्। उनी आजै सडक तथा नाका अनुगमन गर्ने क्रममा उपल्लो मुस्ताङ प्रस्थान गरेको जिल्ला प्रशासन कार्यालय मुस्ताङले जनाएको छ। अध्यक्ष तिमिल्सिना मंगलबार कोरलानाका हुँदै मुक्तिनाथ दर्शन गरी जोमसोममा कार्यकता भेटघाटमा सरिक हुने कार्यक्रम छ।"
निर्वाचन आयोगले दबाब दिएपछि महाधिवेशन हुने अवस्था भयो : गगन थापा,"काठमाडौं : नेपाली कांग्रेसका केन्द्रीय सदस्य गगन थापाले निर्वाचन आयोगले दबाब दिएपछि मात्रै महाधिवेशन गर्ने अवस्थामा पार्टी पुगेको बताएका छन् । सोमबार राजधानीमा आयोजित एक कार्यक्रममा बोल्दै उनले अब महाधिवेशन हुने भएकाले ढुक्क हुन आग्रह गरेका हुन्। महाधिवेशन हुन्छ भन्ने अवस्था थिएन। निर्वाचन आयोगले तारन्तार दबाब नदिएको भए वा पुस पहिलो साताभित्र नयाँ नेतृत्वको नाम आयोगमा बुझाउनुनपर्ने भए अहिले नै हामी महाधिवेशन गर्दैनथ्यौं होला, उनले भने, यो सामुहिक क्षयिकरणको प्रमाण हो। हामीले विधानको सर्वोच्चतालाई स्थापित गर्न सकेनौं। उनले पटकपटक महाधिवेशन सरेकोले महाधिवेशन नहुने हो कि भन्ने शंका अब निवारण भएको बताए। उनले भनेहिजोको बैठकपछि भने अधिवेशन हुन्छ भन्ने ढुक्क भएका छौं, पार्टीले होटल र हल बुक गर्न थाल्यो। थापाले १३ लाख मत थप गरे मात्रै कांग्रेस अब पहिलो पार्टी बन्ने बताए। नयाँ मतदातालाई पार्टीमा आकर्षित गर्ने गरी काम गर्नुपर्ने उनले बताए।"
वेमौसमी वर्षाले धान बालीमा तीन करोडभन्दा बढी क्षति,"तानसेन : कात्तिकमा परेको वेमौसमी वर्षाको कारण पाल्पाका कृषकहरुको धान खेतीमा ठूलो क्षति भएको छ। तीन दिनसम्म परेको अविरल वर्षाले कृषकहरुको ३ करोड ४० लाख रुपैयाँ बराबरको धान नोक्सान भएको हो। पाल्पाका १० वटै पालिकामा १ हजार २ सय ७६ जना कृषकहरुको धान खेतीमा नोक्सान भएको कृषि ज्ञान केन्द्र पाल्पाकी प्रमुख कामना अधिकारीले बताईन्। कृषि ज्ञान केन्द्र पाल्पाले स्थानीय तहका कृषि शाखाको सहयोगमा गरेमो स्थलगत अध्यन अनुसन्धानबाट ६ हजार ८ सय ८२ रोपनी क्षेत्रफलमा लगाएको धनवाली क्षति भएको तथ्याङ्क निकालेको हो। कृषि ज्ञान केन्द्रले संकलन गरेको हानी नोक्सानीको विवरणलाई पुन जिल्ला विपद व्यवस्थापन समिती पाल्पाले पुन अनुगमन गरी प्रमाणित गरेर गृह मन्त्रालयमा पठाएको छ। कृषि ज्ञान केन्द्र पाल्पाले लुम्बिनी प्रदेश सरकारको कृषि मन्त्रालयमा क्षतीको विवरण पेश गरेको छ। पाल्पामा कृषकहरुको १३ हजार ९ सय २१ क्विन्टल धान नोक्सानी भएको छ। पाल्पाका पालिकाहरुमध्ये सबैभन्दा बढी तिनाउँ गाउँपालिकामा वेमौसमी बर्षाले धान खेतीमा नोक्सान पुर्रयाएको छ। तिनाउँ गाउँपालिकामा ४१५ जना किसानको २ हजार ४७७ रोपनी क्षेत्रफलको धान क्षति भएको छ। पुर्वखोला गाउँपालिकामा २३३ जना कृषकको १ हजार १ सय ९१ रोपनीको २ हजार २ सय ९७ क्विन्टल धानको १ करोड १८ लाख ९२ हजार रुपैयाको धान क्षति भएको छ। रैनादेवी छहरा गाउँपालिकामा १९४ जना कृषकको १ हजार २ सय १८ रोपनीमा २ हजार ३ सय ८३ क्विन्टल धानको ४० लाख ४६ हजार रुपैयाँको धान क्षति भएको छ। यसैगरी, पुर्वखोला गाउँपालिकामा २३३ जना कृषकको १ हजार १ सय ९२ रोपनीमा २ हजार २ सय ९८ क्विन्टल धानको ६३ लाख १७ हजार २१८ रुपैयाँको धान क्षति भएको छ। माथाँगढी गाउँपालिकामा १२४ जना कृषकको ८१० रोपनीमा १ हजार ६८० क्विन्टल धानको ४२ लाख ४६ हजार ८५८ रुपैयाँको धान क्षति भएको हो। निस्दी गाउँपालिकामा ८७ जना कृषकको ३५२ रोपनी क्षेत्रफलमा ८ सय ३२ क्विन्टल धान २३ लाख ७१ हजार ७ सय ७० रुपैयाँको क्षति भएको छ। रिव्दिकोट गाउँपालिकामा ६९ जना कृषकको १८१ रोपनीमा ३२७ क्विन्टल धानको १० लाख २८ हजार ५७५ रुपैयाँ बरावरको क्षति भएको छ। तानसेन नगरपालिकामा ४३ जना कृषकको १८९ रोपनीमा ३५३ क्विन्टल धानको ९ लाख ७२ हजार २३५ रुपैयाँ नोक्सानी भएको छ। रम्भा गाउँपालिकामा ४६ जना कृषकको १११ रोपनीमा ६८ क्विन्टल धानको ३ लाख ४० हजार ४ सय रुपैयाँ नोक्सानी भएको छ। जिल्लामा सबैभन्दा रामपुर नगरपालिकामा वेमौसमी वर्षाले नोक्सानी गरेको छ। रामपुर नगरपालिकामा १६ जना कृषकको २६ रोपनी खेतमा ५० क्विन्टल धानको १ लाख ५१ हजार ५ सय रुपैयाँ नोक्सानी भएको छ। पाल्पाका १० वटै स्थानीय तहमा संकलन गरेको क्षतिको विवरणमा स्थानीय बजारको दररेट अनुसारको मूल्य निर्धारण गरी क्षतीपुर्तिको लागी मन्त्रालयमा सिफारिस गरिएको कृषि ज्ञान केन्द्रकी प्रमुख अधिकारीले बताईन्। समयमै वर्षात भएको र प्रयाप्त मात्रामा पानी परेकोले सबै खेतमा धान बाली लगाएको धान उत्पादन वृद्धि हुने आशा गरिएपनि वेमौसमी वर्षातले धान उत्पादन घट्ने देखिएको छ। पाल्पामा ८ हजार ८४० हेक्टर क्षेत्रफलमा धान खेती हुँदै आएको कृषि ज्ञान केन्द्रले जनाएको छ।"
मन्त्रिपरिषद् आफन्तको भागबन्डामा !,"प्रधानन्यायाधीशको आफन्तलाई मन्त्रीमा लगेको र राजीनामा दिएको विषय तत्कालीन कारण बनी अदालतको नेतृत्वको बारेमा अदालतको जेहाद छेडिएको छ। सर्वोच्च अदालतका सम्माननीय प्रधानन्यायाधीशले नियुक्ति हुँदैको अवस्थामा कार्यपालिकाको आशीर्वादमा नियुक्त भएको भनी आलोचना खेपेका थिए। केपी शर्मा ओली सरकारको समयमा गरेको संवैधानिक नियुक्ति, राजदूत नियुक्ति प्रकरण र मन्त्रिपरिषद्मा आफन्तको भागबन्डामा न्यायालयलाई छायाँमा पारेको भनी प्रधानन्यायाधीशप्रति सर्वत्र आलोचना भएको छ। यसै सन्दर्भमा प्रधानन्यायाधीशका समकक्षी सर्वोच्च अदालतका न्यायाधीशहरूले बेन्च बहिष्कार गरेका छन्। प्रधानन्यायाधीश उपर लागेका यी आरोपका सन्दर्भमा विभिन्न जनगुनासो बढिरहेको छ। आलोचना समालोचनाको बीचमा न्याय सम्पादन मात्र प्रभावित नभई समग्र न्याय प्रणालीमा असरको महसुस भएको छ। तैपनि न्यायालय र न्यायालयको नेतृत्वप्रति उठाइएका विवादका विषयको समाधानका लागि संसद्मा प्रतिनिधित्व गर्ने विभिन्न जिम्मेवार राजनीतिक दल, संविधानविद् र कानुन न्याय र न्यायको मान्यतामा विश्वास गर्नेहरूले एकै थलोमा छलफल गरी न्यायालयको अस्थित्व र गरिमा बचाउन दीर्घकालीन निकास निकाल्न ढिला गर्न हुँदैन। लोकतन्त्र र राज्य संरचनाको महत्त्वपूर्ण स्तम्भ कार्यपालिकाकै इसारामा न्यायपालिकाको नेतृत्व नै बेलगाम भई पेसी व्यवस्थापनलाई आफ्नो अनुकूलतामा राखी शक्ति पृथकीकरण र शक्ति सन्तुलनको सिद्धान्त बिर्सिएको अवस्था छ। यस्तै प्राकृतिक न्यायको सिद्धान्तलाई पर्वाह नगरी सरकारको छायाँमा अदालत चलाएको भनी चर्को आलोचना भएको छ। तर पनि राजनीतिक दलका नेता, नेपाल बार एसोसिएसन, नागरिक समाज, अदालत स्वयंदेखि कानुनका विद्यार्थी सबै यस विषयप्रति निकै चिन्तित देखिएका छन्। न्याय किनबेच आशंकाको माध्यम पेसी तोक्ने अदालतमा नियुक्त भइसकेका न्यायाधीश सबैको कार्यक्षमता सामान्यत कम वा बेसी भएको अनुमान गर्न सकिँदैन। तर न्यायाधीशद्वारा सम्पादित फैसला, कार्य अनुभव, विषयगत अध्ययनले फरक क्षमताहरू स्वत: स्थापित भइरहेका हुन्छन्। सेवा प्रवेश र सेवा सुविधाका आधारमा सिनियर जुनियरको सीमा कानुनत: निर्धारित पनि छ। मुद्दाको प्रकृतिअनुसार सम्बन्धित विषयविज्ञता र कार्य अनुभवी न्यायाधीशद्वारा मुद्दाको सुनुवाइ हुँदा गरिने फैसला अरूभन्दा प्रभावकारी हुन्छ भन्ने मान्यता छ। सम्बन्धित अदालतको प्रमुख न्यायाधीशद्वारा कुन मुद्दा कुन न्यायाधीशलाई हेर्न दिने भनी तोकिने कार्य अर्थात् पेसीसूचीप्रति आशंका हुँदै आएको छ। अदालतमा न्याय किनबेचको माध्यम यही पेसी तोक्ने कार्यबाट सुरु हन्छ भन्ने व्यापक आशंका व्यक्त भएको छ। सोही अदालतमा मुद्दा हेर्ने न्यायाधीशले समेत गुनासो गर्न थालेको यस पटक मात्र भने होइन। त्यो गुनासो न्यायप्रतिको गुनासो वा आफूले चाहेको मुद्दा हेर्न नपाउने अवस्थाप्रतिको गुनासो छ। त्यो फरक विषय हुन सक्ला तर पनि पेसी तोक्ने प्रक्रियाप्रति न्यायाधीश र न्यायका उपभोक्ताहरू समेतबाट न्याय प्रभावित भएको भन्ने पनि छ। जुन न्यायालय, न्यायालयका प्रमुखहरू र समग्र नेतृत्व हुँदै न्यायका उपभोक्ता जो कोहीका लागि पनि सोचनीय विषय बन्दै गएको छ। अदालतको पेसी व्यवस्थापनप्रति नै आएको गुनासोले पटकपटकको अदालतको नेतृत्वलाई झक्झक्याएको छ। न्याय सम्पादनमा प्रभाव पार्ने विकृत तत्त्वको खोजीकार्यका लागि पटकपटक नेतृत्वले छानबिन समिति गठन गर्ने काम गरेकै हो। सोही समितिले प्रतिवेदन पेस गर्ने तर कार्यान्वयनमा नल्याई थन्कने कार्य पनि भएकै हो। सर्वोच्च अदालतबाटै गठित छानबिन समितिका प्रतिवेदनहरूले निरन्तर रूपमा पेसी व्यवस्थापनलाई अदालतमा हुने भ्रष्टाचारको कारक तत्त्व भन्दै आएको छ। प्रतिवेदन पेस हुने र थन्कने गर्दै आउने क्रममा पनि अदालतमा दर्ता भएको मुद्दाको चाप घटाउने उपाय खोजिन्छ। जसले गर्दा जिल्ला अदालतमा मुद्दा दर्तादेखि नै निश्चित बेन्चले निरन्तर सुनुवाइ गर्ने प्रक्रिया अभ्यासमा आयो। यसबाट फाँटका कर्मचारी, कानुन व्यवसायीदेखि राजनीतिक दलका नेताले समेत न्याय सम्पादनलाई प्रभाव पार्ने सहज उपाय प्राप्त गरे। यसले अदालतमा हुने भ्रष्टाचारलाई बढावा नै दियो। अदालतका न्यायाधीश र कर्मचारीका कानुन अध्ययन नगरेका आफन्तलाई करारमा लिने र उनीहरूलाई नै स्थायी बनाउने परिपाटी बस्यो। न्यायिक भ्रष्टाचारको दुष्प्रभाव, अदालतका कर्मचारी, बिचौलिया र कानुन व्यवसायी समेतलाई गाँज्दै लग्यो। अदालतका निवृत्त न्यायाधीश र कर्मचारीले अदालतमा भ्रष्टाचार हुने गरेको तथ्य सञ्चारमाध्यममा सम्प्रेषण गर्न थाले। सर्वोच्च अदालतबाट अदालतमा हुने भ्रष्टाचारको अभ्ययनका लागि सर्वोच्च अदालतका माननीय न्यायाधीशको संयोजकत्वमा नेपाल बार तथा महान्यायाधिवक्ताको कार्यालयसमेत सहभागी भएको अध्ययन समिति गठन गर्यो। समितिले उक्त अध्ययन प्रतिवेदन सार्वजनिक गर्यो। प्रतिवेदनले उठाएका विषयमध्येमा पेसी व्यवस्थापनबाटै अदालतमा भ्रष्टाचार अधिक हुने व्यहोरा सबैको माझमा उजागर भएको छ। अदालतमा हुने विकृति रोक्न सही तरिकाले पेसी व्यवस्थापन गर्न सकिने विषयलाई न्यायका सरोकारवालाले विशेष तरिकाले लिए। परिणामत: नेपाल बारको ध्यानसमेत यसमा केन्द्रित हुन पुग्यो। जसका लागि निश्चित बेन्च तोक्ने जिल्ला अदालतको प्रणालीमा सुधार गरिनुपर्ने कुरा उठेपछि जिल्ला अदालतमा निश्चित बेन्चबाट हेरिँदै आएको छ। त्यस्ता मुद्दा गोलाप्रथाको माध्यमद्वारा बेन्चमा पेस हुने गरी पेसी व्यवस्थापन गर्ने निर्णय अदालतको नेतृत्वबाट सुरुआत हुँदैछ। यो निर्णयपश्चात् सर्वोच्च अदालतमा समेत सोही तरिकाले गोला प्रथाद्वारा पेसी व्यवस्थापनका लागि सर्वत्रबाट कुरा उठ्यो। सम्माननीय प्रधानन्यायाधीशले त्यसको व्यवस्थापनका लागि फुल कोर्ट पारित गरी नियमावली निर्माण गर्नुपर्ने कानुनी परिवेश रहेको छ। त्यसैले केही ढिला हुन गएको तर यसलाई कार्यान्वयन गर्ने भनी भन्दै आएता पनि यसमा ढिलाइ भएको कारण देखाई नेतृत्वप्रति नै आशंका व्यक्त भएको छ। संसद्मा प्रतिनिधित्व गर्ने सबै जिम्मेवार राजनीतिक दलको गम्भीर ध्यानाकर्षण हुनुपर्नेमा सो हुन सकेन। जसले लोकतन्त्र र विधिको शासन मान्ने सम्पूर्ण नागरिक समाज, बुद्घिजीवी र आमनागरिक अन्योल र निराश छन्। सर्वोच्च अदालत अभिलेख अदालत, कुनै पनि निर्णयको अन्तिम व्याख्याता तथा निर्णायक अदालत भएकाले गणतन्त्र स्थापना भएदेखिका संवैधानिक विवादको विषयमा प्रधानन्यायाधीशले आफू अनुकूल सञ्चारमाध्यमलाई प्रयोग गरिएको छ। यसरी खुलमखुल्ला सार्वजनिक अभिव्यक्तिलाई सर्वोच्चकै न्यायाधीशहरूले गुनासो गर्न थाले। यसरी संवैधानिक र कतिपय बिगो ठूलो भएको मुद्दामा नेतृत्वले आफू वा आफू अनुकूल बेन्च गठन गरेको भनी समकालीन न्यायाधीशहरूले चित्त दुखाएका छन्। राजनीतिक मुद्दामा आफू अनुुकूल र प्रतिकूल निर्णय आएको छ। त्यसैले प्रधानन्यायाधीशलाई स्वागत र आलोचना गर्ने संसद्मा प्रतिनिधित्व गर्ने जिम्मेवार दल, कानुन व्यवसायीहरू, नागरिक समाज एवं न्यायका उपभोक्ताको तहसम्म छताछुल्ल भएका छन्। शक्ति पृथकीकरण र शक्ति सन्तुलन नियुक्ति हुँदैको अवस्थामा कार्यपालिकाको आशीर्वादमा नियुक्त भएको भनी आलोचना खेपेको न्यायपालिकाको नेतृत्वले कार्यपालिकाकै इसारामा पेसी व्यवस्थापनलाई आफ्नो अनुकूलतामा राखी शक्ति पृथकीकरण र शक्ति सन्तुलनको सिद्धान्त बिर्सेर सरकारको छायामा अदालतलाई राखेको भनी सरकारको पक्षमा भएका फैसलाको आलोचना भएका छन्। यसरी शक्ति पृथकीकरण र शक्ति सन्तुलनको सिद्धान्तलाई बिर्सेको अवस्थामा नागरिकको हक अधिकारको सुरक्षा कसरी होला ? नेतृत्वले भागबन्डा लिएकै कारण सुनुवाइ रोकिएको अदालतको नेतृत्वलाई ओैंल्याउँदै संवैधानिक परिषद्बाट संवैधानिक निकायको नियुक्ति तथा राजदूत नियुक्ति भएको छ। सोविरुद्ध परेको रिटको प्रारम्भिक सुनुवाइसमेत नगरेकाले भागबन्डा भएको हुन सक्ने आशंका पुष्टि हुँदै गएको छ। सुनुवाई रोकी राखेकोमा सञ्चारमाध्यमद्वारा यसको विरोध मात्र भएको छैन। नेतृत्वले सरकारसँग उक्त नियुिक्तमा भागबन्डा लिएकै कारण सुनुवाइ रोकिएको भनी आलोचनासमेत भइरहेको छ। आफन्तलाई मन्त्री बनाई सरकारसँग भागबन्डामा न्यायालयको नेतृत्वले काम गरी न्यायालयको गरिमा थेग्न नसकेको अवस्था पनि छ। सरकारको पक्षमा अदालतलाई प्रयोग गरेको भनी नेतृत्वको तीव्र आलोचना गर्दै पूर्वन्यायाधीश समाजभित्र रहेका चार पूर्वप्रधानन्यायाधीशले नेतृत्वले पदबाट राजीनामा दिनुपर्ने विज्ञप्तिमा छ। नदिए सदनले महाअभियोग लगाउने भनी सदनको ध्यानाकर्षणसहितको विज्ञप्ति निकालेपछि नेपाल बार एसोसियसनले समेत नेतृत्वलाई पेसी व्यवस्थापन र कानुन व्यवसायीलाई दिने वरिष्ठको उपाधिका बारेमा प्रधानन्यायाधीशलाई राखी छलफल गरेको बुझिएको छ। विभिन्न समयमा भएका गलत कार्यहरूको विषयलाई लिएर उठान गरी नेतृत्वले बोलाएको फुलकोटको बैठकलाई सर्वोच्च अदालतका न्यायाधीशहरूले मौनता छायो। त्यसरी बैठक अस्वीकार गर्दा २०७८ कात्तिक ८ गतेका दिन तोकिएको अदालतको सबै पेसीका मुद्दा प्रभावित भए। संसद्मा प्रतिनिधित्व गर्ने सबै जिम्मेवार राजनीतिक दलको गम्भीर ध्यानाकर्षण हुनुपर्नेमा सो हुन सकेन। जसले लोकतन्त्र र विधिको शासन मान्ने सम्पूर्ण नागरिक समाज, बुद्धिजीवी र आमनागरिक अन्योल र निराश छन्। यस अवस्थामा सबै जिम्मेवार राजनीतिक दलका नेताले न्यायिक क्षेत्रजस्तो राज्य सञ्चालनको महत्त्वपूर्ण अंग भताभुंग हुनबाट रोक्न संवेदनशील भई तत्काल हस्तक्षेप गरी न्यायिक संरचना ध्वस्त हुनबाट बचाउनु वर्तमान समयको माग हो। सशक्त आन्दोलन स्वागतयोग्य दोस्रो पटकको सरकार विघटनको प्रभाव अदालतमा देखियो भन्नेको संख्या कम छैन। यति हँुदाहँुदै पनि प्रधानन्यायाधीशको आफन्तलाई मन्त्रीमा लगेको र राजीनामाा दिएको विषय तत्कालीन कारण बनी अदालतको नेतृत्वको बारेमा अदालतको जेहाद छेडिएको छ। अदालतविरुद्धका मुद्दाको सुनुवाईमा प्राकृतिक न्यायको सिद्धान्तको विषयको उठानबाट बेन्च छोड्निे आन्दोलन हुँदैछ। अदालतको भ्रष्टाचारबारे अध्ययनको संयोजन गर्ने माननीय न्यायाधीशलाई आधार बनाएर न्यायालय शुद्धीकरण आन्दोलन साँच्चै सशक्त हुँदै छ। प्रधानन्यायाधीशले राम्रो काम गरेको छु भन्ने अन्तर्वार्ताहरू छापिए। तर अदालतभित्र सहकर्मी माननीय न्यायाधीशहरूले प्रधानन्यायाधीशको बेन्च मौन बहिष्कार गर्नु, प्रधानन्यायाधीशलाई विश्वास नगर्नु अनि पूर्वन्यायाधीश समाज तथा नेपाल बार एसोसिएसनले राजनीनामा माग्नुजस्ता तथ्यले प्रधानन्यायाधीशको जिकिरमा सत्यता भेटिँदैन। प्रधानन्यायाधीशले राजीनामा दिने वा नदिने विषय जे जस्ता विचारहरू आए पनि अदालतलाई बेथिति गर्न नदिने, स्वतन्त्र न्यायपालिकाको गरिमा बचाउने र कार्यपालिकाको छायामा जानबाट रोक्नुपर्ने गम्भीर विषय आमचासोका छन्। यसबारेमा लोकतन्त्रको महत्त्वपूर्ण खम्बाको रूपमा रहेको न्यायपालिकासम्बन्धी यस संवेदनशील विषयमा संसद् तथा जिम्मेवार सबै राजनीतिक दल मूकदर्शक भई बस्दा समस्या हुनु स्वाभाविक हो। न्यायपालिकका नै भताभुंग हुने अवस्था भएकाले सरोकार सबै निकाय आआफ्नो ठाउँमा सशक्त भई उभिन गरिएको यो खबरदारी आन्दोलन अति नै स्वागतयोग्य छ। यस विषम अवस्थामा अदालतको गरिमा, न्यायप्रति एक प्रधानन्यायाधीश खराब वा असल जे रहे भएता पनि आमनागरिकप्रतिको आस्था बचाउन, न्यायिक प्रक्रिया सुचारु गर्न प्रधानन्यायाधीशले आफू उपर लागेको आरोपमा राजीनामा दिई निकास दिन ढिला गर्नु हुँदैन। राजनीतिक दलले यथाशीघ्र निर्णय लिन आवश्यक छ। लेखक अधिवक्ता हुन्।"
एनएमबि बैंकको नयाँ योजना,"काठमाडौं : एनएमबि बैंकले भिडीयो केवाईसी, एक भिडियो कलमा आधारित ५ मिनेटमै देश वा विदेशमै रही खाता खोली कारोवार गर्न सकिने योजना ल्याएको छ। एनएमबि बैंक नेपाली बैंकिङ्ग जगतमै सुरुदेखी अन्त्यसम्मको पुर्ण डिजीटल रुपमा खाता खोल्ने प्रक्रिया सुरु गर्ने पहिलो बैंक हो। बैंकले आइतबार काठमाडौंमा पत्रकार सम्मेलन गरी यो सेवा सञ्चालनमा ल्याइएको हो। यो सेवामार्फत अब ग्राहकहरूले एनएमबिमा भिडियो कलमार्फत अनलाइन नयाँ खाता खोल्न यस डिजिटल सेवा प्रयोग गरेर आफ्नो केवाईसी विवरणहरू पूराअपडेट गर्न सक्दछन्। भिकेवाईसीको लागी डिजीटल लिन्क यस प्रकार छः : एनएमबिले ग्राहकहरूको लागी नेपालमा डिजिटल बैंकिङ्गको अनुभवमा परिवर्तनको शुरुवात गर्दैछ। ग्राहकहरुले अब मोबाइल र इन्टरनेट बैंकिङ्गको परम्परागत उपयोगको परिधिभन्दा माथी उठेर बैंकसम्म नधाईकनै मुख्य बैंकिङ्ग गतिविधिहरु सञ्चालन गर्न सक्नेछन्। यसैबीच बैंकले लोकप्रिय युवा अभिनेता तथा समाजसेवी पलशाहलाई बैंकको ब्राण्ड एम्बेस्डर नियुक्त गरेको छ। एनएमबि बैंक नेपालको अग्रणी वाणिज्य बैंक हो भने शाह टेलिभिजनको इडिटिङ्ग, म्युजिक भिडियो हंँदै नेपाली सिनेमा जगतमा प्रशंसा प्राप्त गरिरहेको उदयीमान अभिनेतामध्ये एक हुन्। बैंकले देशभरीका १८१ शाखाहरुका साथै १३७ एटिएमहरु, ९ एक्सटेन्सन काउन्टरहरुमार्फत उच्चस्तरीय सेवाप्रदान गदै आइरहेको छ।"
"प्रधानन्यायाधीशले तोके आफूसहितको १० इजलास, होला त सुनुवाइ ?","काठमाडौं : प्रधानन्यायाधीश चोलेन्द्र शमशेर जबराले सोमबारका लागि आफूसहितको १० इजलास गठन गरेका छन्। उनले पूर्ण, एकल र संयुक्त इजलास गठन गरेका हुन्। ती इजलासमा सबै प्रकृतिका मुद्दाको पेशी तोकिएको छ। तर, सर्वोच्चकै न्यायाधीश र कानुन व्यवसायीहरु भने करिब ३ हप्तादेखि इजलास बहिष्कार गर्दै आएका छन्। उनीहरुले बेन्च र बहस बहिष्कार गर्दै प्रधानन्यायाधीशको राजीनामा माग गर्दै आन्दोलित छन्। उनीहरुले तत्काल राजीनामा दिएर मार्ग प्रशस्त गरिदिन जबरासँग आग्रह गर्दै आएका छन्। यता प्रधानन्यायाधीश जबराले सोमबार विज्ञप्ति जारी गर्दै आन्दोलत कानुन व्यवसायीहरुलाई वार्तामा आउन आग्रह गरेका छन्। उनले संविधानसभाबाट जारी नेपालको संविधानको सफल कार्यान्वयन गर्न राज्यका सबै अंगसहित राज्यका सम्पूर्ण निकायहरु एकताबद्ध हुनुपर्ने खाँचो रहेको भन्दै वार्तामा आउन आग्रह गरेका हुन्। यता कानुन व्यवसायीहरुले भने जबराले विज्ञप्ति जारी गर्ने वित्तिकै वार्तामा नबस्ने आफ्नो धारणा सार्वजनिक गरेका छन्। नेपाल बार एसोसिएसनले जबरासँगको वार्तामा नबस्ने र तत्काल राजीनामा दिनुपर्ने भन्दै आन्दोलनलाई थप पेचिलो बनाउने बताएको छ।"
रातोढुङ्गा सबस्टेशन अधुरै,"बेनी : म्याग्दीको मालिका गाउँपालिका६ रातोढुङ्गामा निर्माणाधिन सबस्टेशन अलपत्र परेको छ। तीन वर्ष अघिनै सम्पन्न हुनुपर्ने ३३११ केभी क्षमताको सबस्टेशन अझै पुरा नभएको हो। सबस्टेशन निर्माणमा भएको ढिलाइले म्याग्दीको पश्चिमी क्षेत्रमा पर्ने मंगला, मालिका र धवलागिरी गाउँपालिकामा केन्द्रीय प्रशारण लाइन विस्तार र विद्युत आपुर्ति प्रभावित भएको रनबाङका जिवन कार्कीले बताए। ८५ प्रतिशत भौतिक प्रगति भएको आयोजना मिलनचोकदेखि रातोढुङ्गा जोड्ने प्रशारण लाइनको पोल गाड्न र तार तान्ने क्रममा विवाद भएपछि रोकिएको आयोजना प्रमुख बोधराज ढकालले जानकारी दिए। सबस्टेशनभित्र संरचना बनाउने र उपकरण जडान गर्ने काम अन्तिम चरणमा पुगेको छ। ६०० वटा मध्य तीन ठाउँमा करिब ८० वटा पोल गाड्न र तार तान्न बाँकी छ, उनले भने, बाँकी पोल गाड्न र तार तान्न नपाउँदा आयोजनाले पुर्णता पाउन सकेको छैन। पोल पर्ने जग्गाका धनी र बन समूहको अवरोधले पर्वतको जलजला गाउँपालिका४ मोहनचोकदेखि रातोढुङ्गा जोड्ने २२ किलोमिटर दुरीको प्रशारण लाइन निर्माण एक वर्षदेखि रोकिएको ढकालले बताए। गाउँपालिका र स्थानीय प्रशासनमार्फत गरिएको पहल सफल नभएको बताउँदै तिहार लगत्तै पुन छलफलका लागि आउने बताए। नेपाल विद्युत प्राधिकरणमार्फत ए टु जेड इञ्जिनियरिङले आठ करोडमा सन २०१६ मा ठेक्का लिएको सबस्टेशन प्रशारण लाइन २०१८ को डिसेम्बरमा सक्ने लक्ष्य थियो। सुरुवाति चरणमा जग्गा अधिग्रहणमा भएको ढिलाइका कारण प्रभावित बनेको थियो। सबस्टेशन बनाउन सात रोपनी जग्गा अधिग्रहण भएको थियो। सबस्टेशन वरपरका जग्गाधनीले बाटो बनाउन, घेराबार पर्खाल लगाउन र प्रशारण लाइनको तार तान्न अवरोध गरेको ठेकेदारले बताएका छन्। बर्खामा केही ठाउँमा गाडेका पोल बगाएको छ। नेपाल विद्युत प्राधिकरणअन्तरर्गतको सम्वद्ध आयोजनाको बेवास्ता र निर्माण व्यवसायीको लापरवाहीका कारण अहिलेसम्म पुरा नभएको मालिका गाउँपालिकाका अध्यक्ष श्रीप्रसाद रोकाले बताए। जग्गाधनी र बनलाई देखाएर उहाँहरुले काम रोक्नुभएको छ, उनले भने, सहजिकरण गरेर रोकिएको काम अघि बढाउन खोज्दा आयोजना र निर्माण व्यवसायी सम्पर्कमा आउनुभएन्। एक वर्षपछि गत पुष महिनामा काम फर्किएका आयोजनाका अधिकारी, प्राविधिक, निर्माण व्यवसायी र मजदुरहरु वैशाखमा निषेधाज्ञा भएपछि सम्पर्क विहिन बनेका रातोढुङ्गाकी तारादेबी रोकाले बताए। उनले निर्माण व्यवसायीले स्थानीय होटलमा खाजा, खाना खाएको रकमसमेत नतिरी भागेका गुनासो गरिन्। हालसम्म पोल गाड्ने, दुई वटा भवन बनिसकेको आयोजनाका लागि ठेकेदारले ट्रान्सफर्मर लगायतका उपकरण ल्याएर जोडेका छन्। पोल गाडिएको ठाउँमा तारसमेत तानेका छन्। कर्मचारी आवास र प्रशासनिक भवन अधुरा छन्। सबस्टेशन र प्रशारण लाइन निर्माण भएपछि पश्चिमी क्षेत्रको धौलागिरी, मालीका र मंगला गाउँपालीकामा केन्द्रीय प्रशारण लाईनको विद्युत सेवा विस्तारमा सहज हुने नेपाल विद्युत प्राधिकरणको म्याग्दी वितरण केन्द्रका प्रमुख प्रशान्तकुमार झाले बताए। हाल मिलनचोक सबस्टेशनबाट चार वटा फिडरबाट लामो दुरिमा विद्युत आपुर्ति गराउँदा समस्या भएको छ, उनले भने, २० किलोमिटर दुरिसम्म एउटा सबस्टेशनबाट विद्युत आपुर्ति गराउने मापदण्ड भएपनि ८० किलोमिटर सम्म वितरण गर्नुपर्दा नियमित विद्युत आपुर्ति गराउन समस्या भएको छ।"
"न्यायिक शुद्धीकरणका लागि हामी आन्दोलनमा छौं, बेञ्चमा नजानुहोस्","काठमाडौं : नेपाल बार एसोसिएसनले सर्वोच्च अदालतका न्यायाधीशहरुलाई पत्र पठाएको छ । बारका महासचिव लिलामणी पौडेलले हस्ताक्षर गरेको पत्रमा प्रधानन्यायाधीश चोलेन्द्र शमशेर जबराले तोकेको बेञ्चमा सहभागी नभएर सहयोग गरिदिन न्यायाधीशहरुलाई आग्रह गरेको छ। पत्रमा भनिएको छ, 'नेपाल बार एसोसिएसनले प्रधानन्यायाधीशको राजीनामा माग गरि बेञ्चमा नबस्न, बेञ्च नतोक्न भनि माग गरिरहेको र नीजले सम्मानीत संस्था सम्मानीत पदको दुरुपयोग गरी समग्र न्यायपालिकाको गरिमा, जनआस्था धुलीसात पारेकाले सबैको विश्वास गुमाएको नीजले तोकेको बेञ्चमा बसी सुनुवाइ नगर्नु हुन निर्णयानुसार हार्दिक अनुरोध गर्दछौं। आजै प्रधानन्यायाधीश जबराले आन्दोलन छोडेर वार्तामा आउन कानुन व्यवसायीहरुलाई आह्वन गरेका छन्। उनले संविधानसभाबाट जारी नेपालको संविधानको सफल कार्यान्वयन गर्न राज्यका सबै अंगसहित राज्यका सम्पूर्ण निकायहरु एकताबद्ध हुनुपर्ने खाँचो रहेको भन्दै वार्तामा आउन आग्रह गरेका हुन्। यता कानुन व्यवसायीहरुले भने जबराले विज्ञप्ति जारी गर्ने वित्तिकै वार्तामा नबस्ने आफ्नो धारणा सार्वजनिक गरिसकेका छन्। नेपाल बार एसोसिएसनले जबरासँगको वार्तामा नबस्ने निर्णय गरेको छ। अन्तिम निर्णय लिन नेपाल बारले सल्लाहकार समितिलाई बोलायो नेपाल बारले भन्यो : प्रधानन्यायाधीशज्यू अब इजलासमा नबस्नुहोस् नेपाल बार, न्यायाधीश र प्रधानन्यायाधीश आआफ्नै अडानमा"
कृषि मेलामा १ करोड भारुमा साँढे बिक्री,बैङ्लुरु: एक साँढे भारतको बैङ्लुरुमा आयोजित चार दिने कृषि मेला२०२१ को मुख्य आकर्षण बनेको छ । करिब १ करोड मूल्यको सो साँढे कृषि मेलाको मुख्य आकर्षण बनेको हो। करिब ३ वर्ष ५ महिनाको कृष्णा नामक सो साँढे हेर्नेहरुको घुँइचो लागेको बताइएको छ। सो साँढे करिब १ करोड भारतीय रुपैयाँमा बिक्री भएको र साँढेको वीर्यको माग अत्याधिक रहेको साँढे मालिकले भारतीय सञ्चारमाध्यमसँग बताएका छन्। हल्लिकर जातको सो साँढे निकै दुर्लभ भएको बताइएको छ। एएनआई न्युजका अनुसार सो साँढेले मासिक २४ लाख भारु मुल्य बराबरको वीर्य दिने गरेको छ । एक डोज वीर्य १ हजार भारुमा बिक्री भइरहेको साँढे मालिकले एएनआइसँग बताएका छन्।
सेयरमा लगानीपछिको भविष्य,"कुनै साझा व्यापारमा लगाइएका सम्पत्तिको भाग वा हिस्सामा साझेदारी गर्नु नै सेयर हो। अहिले यो सेयर चल्तीको शब्दमा पर्छ। चिया गफदेखि सामाजिक सञ्जालमा पनि सेयरको चर्चा परिचर्चा अनवरत छ। पछिल्लो समय सामाजिक सञ्जाल क्लब हाउस खोलेर हेर्ने हो भने यहाँ सेयरका विषयमा कुरा गर्न र जानकारी दिन बनाइएका समूहको भीड नै भेटिन्छ। अन्य समूहभन्दा सेयरको समूहमा सुन्ने र बुझ्ने अत्यधिक छन्। अहिले घरमा नै बसेर पनि सिक्न र बुझ्न सकिने सजिलो माध्यम सामाजिक सञ्जाल बनेकाले नागरिक कुन विषयको खोजीमा छन् ? भन्ने बुझ्न असहज छैन। सामाजिक सञ्जालमा एकैतर्फ दौडिएको समूह र खोजिएको कुरामा सेयरको विषय अग्रपंक्तिमा आउँछ। यो कुराले नेपालमा पनि सेयरको बजारले उच्च गति लिएको कुरालाई पुष्टि गर्छ। यिनै कुराले सेयर लगानी गर्नेको बढेको बुझिन्छ। १९९५ सालसम्म नेपालमा औपचारिक रूपमा सेयर कारोबार सुरु भएको थिएन। व्यापारमा मिलेर लगानी गरे पनि त्यसको लेखाजोखा कहीँ कतै आधिकारिक रूपमा राखिएन। जब १९९५ सालमा नेपाल बैंक लिमिटेड र विराटनगर जुट मिल्सले सेयर जारी गरे तब नेपालको इतिहासमा सेयर कारोबार पहिलो बन्यो। सेयरभित्रका सबै सूचक सो समयमा नभए पनि कारोबार आधिकारिक बन्यो। यहाँबाट उम्रिएको सेयरको बिरुवा अहिले रूख भएको छ। हाँगा फैलिएका छन्। सेयरको मीठो फल खानेको संख्या कम छैन। स्वाद लिएकालाई यसको लत छ, सिक्नेलाई अझै सिक्ने चाहना। सेयर कारोबारलाई बुझ्नुभन्दा पहिले यसको इतिहास जान्नु जरुरी हुन्छ। नेपालमा सेयर कारोबारको सुरुआतको समयमा संस्थाले सेयर जारी गर्दा अहिलेजस्तो बिक्री तथा निष्कासन प्रबन्धक कम्पनी र स्टक एक्सचेन्ज थिएनन्। दुवै कम्पनीले सेयर निष्कासन तथा बिक्री व्यवस्थापन आफैंले गरेका थिए। पुँजीबजार साँघुरो नै थियो। त्यस्तो बजारमा कुनै पनि संस्थाको प्रवेश भएन। सेयरका विषयमा जानकारी र प्रचारप्रसार नभएर वा माध्यम नभए पनि हुनसक्छ, पँुजीबजार चलायमान बन्न सकेको छैन। यो क्रम २६ वर्षसम्म रह्यो। जब २०२१ सालमा कम्पनी ऐन आयो, तब पहिलोपटक सरकारी ऋणपत्र पनि जारी भएको मानिन्छ। तर, त्यसै समयमा व्यवस्थित संयन्त्र र निकाय बन्न नसक्दा धितोपत्र कारोबार राम्ररी हुन सकेन। जब देशको अर्थतन्त्र मजबुत बन्छ, यससँग जोडिएका हरेक क्षेत्र मौलाउँछन्। पैसाले पैसा नै तान्छ भन्ने उखान छ। जति लगानी गरियो आम्दानी पनि लगानीअनुसारकै हुँदै जान्छ। लगानी बढे आम्दानी घट्दैन, यो आर्थिक क्षेत्रमा चल्तीको विश्वप्रसिद्ध नियम पनि हो। लगानी रकम भए लगानीका क्षेत्र नयाँ निस्कन्छन्। मानिसको सोच पनि नयाँनयाँ आउँछ। यसलाई व्यवस्थित गर्ने नियम र ऐन पनि नयाँ बन्दै जान्छन्। सेयरका सुरुआत भएको २६ वर्षपछि सरकारी ऋणपत्र जारी हुनु पनि यसकै उपज हो। नयाँ काममा समस्या पनि आउँछन्। काम गर्ने तरिका परिवर्तन र समस्याको चुरो समयमै बुझेर अघि बढ्दा त्यसका नयाँ रूप देखिन्छन्। त्यसको सकारात्मक प्रभाव समाजमा पर्दै जान्छ। अहिले सेयर कारोबारमा पनि सोही कुरा भइरहेको छ। पहिले सेयर भन्ने पनि नबुझ्ने धेरै नेपाली अहिले कारोबार गरेर राम्रो आम्दानी गरिरहेका छन्। हरेक कुरामा संगठित बनेका छन्। आफूले गरेको लगानीको अनुपातमा उक्त घाटा वा नाफा दुवैको हिस्सेदार हुन मञ्जुर भई गरिएको लगानीको अंश सेयर हो। यति कुरा बुझेर मात्र सेयरमा हात हाल्नुपर्छ। मानिस समाजमा बस्ने र सामूहिक काम गर्ने भएकाले नै सेयरको महत्त्व बढेको हो। पहिले अनुहार हेरेर र आम्दानी, कारोबारलाई तौलिएर लगानी गर्न दिने चलन अहिले छैन। विश्वको कुनै पनि कुनामा रहे पनि नेपालीले लगानीको क्षेत्र हेर्न र बुझ्न पाउँछन्। आफूले छानेर लगानी गर्न पाउँछन्। सेयर खुलेको समयमा सेयर हाल्न बैंक नै धाउनुपर्ने अवस्था घट्दै छ। अनलाइनको जमानाले सेयरको महत्त्व र कारोबारलाई शिखर चुमाएको छ। यो सबै संगठित हुनुकै परिणाम हो। समूहमा गरे जे पनि सफल बन्छ भन्ने कुराको सफल उदाहरण हो। सेयर क्षेत्रको समूहकै कुरा गर्दा २०३३ सालमा धितोपत्र खरिदबिक्री केन्द्र सेक्युरिटिज एक्सचेन्ज सेन्टरको स्थापना भएपछि नेपाली पुँजीबजार संगठित हुन सकेको हो। सरकारी ऋणपत्र तथा सार्वजनिक संस्थाको सेयर खरिदबिक्रीको अख्तियार प्राप्त सो केन्द्रको स्थापनापछि नेपालमा दोस्रो बजारको विकास भएको मान्न सकिन्छ। सुरुआतमै सबै कुरा सफल नहुने नियम यहाँ पनि लागू नै भयो। दोस्रो बजारको उल्लेख्य विकास हुने अपेक्षा गरे पनि केन्द्रले सोचेअनुरूप कार्य गर्न आवश्यक कानुनी तथा संस्थागत पूर्वाधार उपलब्ध थिएन। खुट्टा टेकेर उभिनुबाहेक कानुनको सहारामा दौडन केन्द्रलाई समस्या भयो। केन्द्रको भूमिका प्रभावकारी बनाउन २०४० सालमा धितोपत्र कारोबार ऐन आएपछि भने समस्याका धेरै गाँठो फुके। २०४३ सालमा ऐनको पहिलो संशोधन भए पनि पुँजीबजारमा अपेक्षित सुधारका संकेत देखिएनन्। केन्द्रले हार नमानेकै कारण आज सेयर क्षेत्रको पहिलो कारोबार मात्रै नभई दोस्रो बजार पनि उत्तिकै मौलाएको छ। राजनीतिको प्रभाव हरेक क्षेत्रमा परेकै हुन्छ। जब राजनीति अस्थिर बन्छ, हरेक क्षेत्र अस्थिर नै हुन्छन्। २०४६ साल अघिसम्म सेयर क्षेत्रमा नागरिकले हात हाल्न पाउने सहज अवस्था थिएन। सेयर कम्पनीको कानुनी बाध्यताले लगानीकर्ता निश्चित खोज्नुपर्ने अवस्था छँदै थियो। यस विषयमा पर्याप्त ऐन, नियम र कानुन पनि बन्न सकेको थिएन। २०४६ पछि नेपालले अवलम्बन गरेको आर्थिक उदारीकरणको नीतिले पुँजीबजारलाई गतिशील बनाउन ठूलो सहयोग पुयायो। पुरानो लयमा दौडने राजनीति परिवर्तन भयो। देशलाई अब्बल बनाउन विभिन्न आर्थिक गतिविधिको खोजी भयो। बाधा हुने ऐन, नियम र कानुन परिमार्जन भए आवश्यक ऐन बने। २०५० मा धितोपत्र कारोबार ऐन २०४० को दोस्रो संशोधन भयो। यसले धितोपत्र खरिदबिक्री केन्द्रलाई हालको नेपाल स्टक एक्सचेन्ज (नेप्से) मा रूपान्तरण गयो। यो समयलाई सेयर क्षेत्रको फड्कोका रूपमा पनि लिन सकिन्छ। ऐन संशोधनपछि नेप्से परिसूचक गणना गर्ने गरी २०५० पुस २९ देखि नियमित कारोबार सुरु भयो। धितोपत्र कारोबारको नियमन गर्ने स्वायत्त निकायका रूपमा नेपाल धितोपत्र बोर्ड पनि स्थापना भयो। यसले सेयर कारोबारको मुहार फेयो । सेयरको क्षेत्र र भविष्य उज्ज्वल बनायो । समयअनुसारको परिवर्तन, आवश्यक ऐन, नियम र कानुनको साथले नेपालमा सेयर कारोबारको अवस्थालाई अन्तर्राष्ट्रिय स्तरसम्मको बनाएको भन्न सकिन्छ। २०६३ सालमा सरकारले धितोपत्रसम्बन्धी ऐन २०६३ ल्याएपछि पुँजीबजार केही व्यवस्थित बन्यो। धितोपत्र बजार सञ्चालन नियमावली २०६४ आएपछि नेपालको पुँजीबजार तथा धितोपत्र कारोबारलाई निर्देशित गर्न र बाटो देखाउन सहज भएको मानिन्छ। ६६ कम्पनी सूचीकृत गरेर नेप्सेमा कारोबार सुरु भए पनि अहिले सयौं कम्पनी यहाँ सूचीकृत भइसकेका छन्। यो नेपालको अर्थतन्त्र सुधारको पाटोमा एउटा महत्त्वपूर्ण काम पनि हो। अहिले नेप्सेमा वाणिज्य बैंक, विकास बैंक, फाइनान्स कम्पनी, बिमा कम्पनी, होटल उत्पादनमूलक उद्योग, जलविद्युत् कम्पनी, व्यापार समूह, प्रिफर्ड स्टक, म्युचुअल फन्ड, दूरसञ्चार र चलचित्र विकास कम्पनीहरू पनि आबद्ध भएका छन्। २०६३ भदौबाट भने कम्प्युटरीकृत स्वचालित प्रणालीबाट धितोपत्र कारोबार भइरहेको छ। यसले कारोबार गर्नेलाई धेरै सहजता दिएको छ। पुँजीबजारको उच्चतम विकास भएका विश्वका धेरै देशमा धितोपत्रको कारोबार गर्ने अनौपचारिक बजार संयन्त्रको रूपमा तेस्रो बजार र चौथो बजार समेत अभ्यासमा छन्। नेपाल पनि यसतर्फको गतिमा अघि बढिरहेको छ। गतिलाई अझै तीव्र बनाउने चुनौती भने हामी माझ रहेकै छन्। पछिल्लो समयमा नेपाली पुँजीबजार आधुनिकतातर्फ गइरहेको छ। सहरमा मात्रै नभई सेयरका विषयमा अध्ययन गरेका गाउँगाउँमा लगानीकर्ता छन्। पहिलेको जस्तो सहर केन्द्रित बजार सोचेर अब हुँदैन। समयको आवश्यकतासँगै निजीक्षेत्र भित्रिनुलाई गर्वका रूपमा लिन सक्नुपर्छ। हरेक क्षेत्रको बजार प्रतिस्पर्धी बन्नु पर्छ। प्रतिस्पर्धाले नयाँ कुराको विकास गर्छ र नयाँ कुराको खोजी पनि हुन्छ। विश्वको प्रयोगलाई नियाल्दै नेपालमा पनि यसभित्रका सुधार गर्न अझै आवश्यक छ नै। सुधार क्रमशः हुने हो। कामले काम सिकाउँछ भनेझैं नयाँनयाँ योजना पँुजीबजारमा भित्रिनुपर्छ। अनलाइन ट्रेडिङको अझै विकास र धेरै गैरआवासीय नेपालीलाई बजारमा भित्र्याउन पहल गर्ने योजना बनाइनु अहिलेको आवश्यकता पनि हो। नेपालमा धितोपत्र कारोबारका लागि स्टक एक्सचेन्ज नेप्से छ। समयको आवश्यकतासँगै निजीक्षेत्र भित्रिनुलाई गर्वका रूपमा लिन सक्नुपर्छ। हरेक क्षेत्रको बजार प्रतिस्पर्धी बन्नु पर्छ। प्रतिस्पर्धाले नयाँ कुराको विकास गर्छ र नयाँ कुराको खोजी पनि हुन्छ। यस्तो क्षेत्रमा नयाँ सोच र मानसिकता बोकेका नेतृत्व आवश्यक हुन्छ। खुला बजार अर्थतन्त्रमा पुँजीबजारको कारोबारलाई प्रतिस्पर्धी बनाउन तथा आधुनिकीकरण गर्न निजी क्षेत्र चलायमान बन्नुपर्छ। सेयर बजारप्रति आममानिसको चासो बढ्दै गएको छ। पछिल्लो समय सेयर बजारले कीर्तिमान पनि कायम गरिरहेको छ। अब यो क्रम घट्नु हुँदैन। सेयर लगानी गर्दा सर्वसाधारण पनि सचेत बन्नुपर्छ। कम्पनीको पुँजी वा स्वामित्वलाई धेरै इकाइमा विभाजन गरी लगानीकर्तालाई बिक्री गरिने भएकाले यस्तो कुरा भुल्नु हुँदैन। सेयरमा लगानी गरेबापत सेयरधनीहरूले प्रत्येक वर्ष कम्पनीको वित्तीय कार्य सम्पादन वा मुनाफाको आधारमा लाभांश प्राप्त गर्ने गर्दछन्। कुनै पनि कम्पनीले गरेको व्यवसायबाट नाफा वा घाटा हुन्छ। आफूले गरेको लगानीको अनुपातमा उक्त घाटा वा नाफा दुवैको हिस्सेदार हुन मञ्जुर भई गरिएको लगानीको अंश सेयर हो। यति कुरा बुझेर मात्र सेयरमा हात हाल्नुपर्छ। सेयरले कसैलाई घाटा गर्दैन।"
हिमपहिरोबारे पूर्वसूचना खै ?,"काठमाडौं : वन तथा वातावरण मन्त्रालयले हालै जलवायु परिवर्तनका कारण हिमपहिरोको जोखिम बढ्दै गएको निष्कर्षसहितको प्रतिवेदन सार्वजनिक गरेको थियो। जलवायु संकटासन्नता तथा जोखिम विश्लेषण र अनुकूलनका उपायको पहिचान अध्ययन प्रतिवेदनले हिमपहिरो तथा हिमताल विस्फोटको घटना बढ्दै गएको देखाएको छ। तर, आइतबार मुस्ताङमा गएको हिमपहिरोबारे पूर्वसूचना कतैबाट पनि सार्वजनिक भएन। मुस्ताङको हिमपहिरो जलवायुका कारण बेमौसमी घटना भएको प्रतिवेदन अध्ययनकर्ता रेगन सापकोटा बताउँछन्। सरकारी प्रतिवेदनले जलवायुका कारण चरम बेमौसमी घटना बढेको बताएको छ, सापकोटाले भने, यो चरम मौसमी घटना हो। सोलुखुम्बु, कास्की, मनाङ र डोल्पामा हिमपहिरोको जोखिम उच्च रहेको प्रतिवेदनले जनाएको छ। जलवायुमा आएको उतारचढावको असर हिमताल विस्फोटनमा देखिएको, हिमतालको आकार, गहिराइ, लम्बाइ बढेको प्रतिवेदनले बताउँछ। ती तालहरू विस्फोट हुँदा अत्यधिक धनजनको क्षति हुनुको साथै तल्लो तटीय क्षेत्रका बासिन्दालाई थप सतर्क हुनुपर्ने सापकोटाले बताए। विपद् जोखिम न्यूनीकरण राष्ट्रिय रणनीतिक कार्ययोजनाः २०७५ ले पनि यस्ता जोखिम टार्न पूर्वसूचना प्रणालीमा उचित लगानी गर्नुपर्ने सुझाएको थियो। उत कार्ययोजनामा २०७१ असोज २८ गते अन्नपूर्ण र धौलागिरि वरपरको क्षेत्रमा हिमपातसँगै शृखंलावद्ध हिमपहिरो गएको उल्लेख छ। त्यतिबेला बंगालको खाडीबाट उत्पन्न भएको हुदहुद नामको तुफानले गर्दा आँधी आएको थियो। हिमपात र हिमपहिरोको कारण २१जना पदयात्रीसहित कम्तीमा ४३ व्यक्तिको मृत्यु भएको थियो। यस्ता घटनाबाट धनजनको क्षति रोक्न सरकारले उचित अध्ययन, अनुसन्धानमा लगानी गर्न र स्थानीयलाई पूर्वसूचना दिने प्रणाली अत्यन्त आवश्यक रहेको विज्ञको तर्क छ। हिमाली क्षेत्रमा अध्ययन, अनुसन्धान आवश्यक रहेको काठमाडौं विश्वविद्यालयमा जलवायु जोखिम अनुसन्धान केन्द्रका हिमनदी तथा क्रायोस्फियर विज्ञ डा रीजनभत कायस्थको भनाइ छ। नेपालमा बारम्बार हिमपहिरो जाने गरेको छ। अन्नपूर्ण क्षेत्रमा पहिरो जाँदा पर्यटकको मृत्यु भएको छ। सगरमाथा आधार शिविर, लाङटाङ, मनास्लुलगायतका क्षेत्रमा हिमपहिरो अत्यधिक जाने गरेको छ। हिमपहिरो हिमतालमा खसे झनै ठूलो जोखिम हुने कायस्थ बताउँछन्। नेपालमा ४७ वटा हिमतालहरू फुटेर जोखिम बढाउन सक्ने अध्ययनहरूले देखाएको छ। अन्तर्राष्ट्रिय एकीकृत पर्वतीय विकास केन्द्र (इसिमोड) को अध्ययनअनुसार यसै शताब्दीको अन्त्यसम्ममा हिमालहरूको एक तिहाइ हिउँ हराउने वैज्ञानिकहरूको चेतावनी छ। सन् १९७१२०१४ को अध्ययन गर्दा नेपालको हिमाली क्षेत्रमा प्रत्येक शताब्दीमा ००२ देखि ०५६ डिग्री तापक्रम बढेको देखिन्छ।"
जलवायु परिवर्तनको अवस्था बुझ्न तीन देशका राजदूत रारामा,"मुगु : जलवायु परिवर्तनको अवस्था र जलवायु परिवर्तनले पारेको असर तथा परिवर्तन न्युनिकरणका लागि भएका प्रयासबारे बुझ्न तीन देशका राजदूत रारा पुगेका छन्। जिल्लाको चारै स्थानीय तहमा जलवायु परिवर्तनको अवस्था तथा यसको न्युनिकरणमा भएका प्रयासको अवस्थाबारे बुझ्न अमेरिकी राजदूत रेण्ड बेरी, अष्ट्रिलेयन राजदूत फेलिसिट भोल्क र बेलायती राजदूत निकोला पोलिग रारा पुगेका हुन्। हाल जलवायु परिवर्तनको न्युनिकरणमा खेलेका भूमिकाबारे तथा जलवायु परिवर्तनले पारेको असरबारे बुझ्न तीनै देशका राजदूत रारा पुगेको युएसए आइडीका भुपेन्द्र शाहीले जानकारी दिए। अमेरिकी राजदूत रेण्ड बेरी र अष्ट्रिलेयन राजदूत फेलिसिट भोल्क आइतबार र बेलायती राजदूत निकोला पोलिग सोमबार रारा पुगेका हुन्। जलवायु परिवर्तनले पारेको असर तथा यसको न्युनिकरणका लागि गरिएका प्रयासबारे सरोकारवाला निकाय तथा समुदायमसँग अन्त्रक्रियामा सहभागी हुने तीनै राजदूत तीन रात रारा बिताउने भएका छन्। उनीहरु राराको अवलोकनका क्रममा मुर्माटप, मुर्मा गाउँको भ्रमण र त्यहाँका स्थानीयसँग भेटघाट र जलवायु परिवर्तनको अवस्था बुझ्ने युएस आइडीले बताएको छ। जलवायु परिवर्तनको न्युनिकरणका लागि युएसए आइडीको सहयोगमा जिल्लाको कार्मारोङ गाउँपालिकाबाहेक तीन स्थानीय तहमा पानी, भकारी र कर्णाली जलपरियोजना लागू भएका छन् भने बेलायती सरकारको आर्थिक सहयोगमा डिफिडले संचालन गरेको जलवायु अनुकूल कार्यक्रम (लापां) मुगुम कार्मारोङ गाउँपालिकामा संचालनमा आएका छन्। भिजिट कर्णाली टुर एण्ड ट्राभल्समार्फत तारा एयरबाट ताल्चा बिमान स्थालमा पुगेका राजदूतको राष्ट्रिय निकुञ्ज कार्यालयको अथितिगृहमा व्यवस्थापन तथा खानपिन र रारा क्षेत्रको भ्रमण तथा अवलोकनको व्यवस्था रारा ट्राभलर होम तथा भिजिट हेरिटेज एण्ड रिर्सोटले गरेको छ। एकैपटक तीन विदेशी राजदूत जिल्ला पुग्नुले रारालाई पर्यटन प्रवर्द्धनका लागि ठूलो टेवा पुग्ने विश्वास लिएको पर्यटन व्यवसायी राजु कार्कीले बताए।"
"सुन चाँदीको मूल्य घट्यो, तोलाको कति?","काठमाडौं : नेपाली बजारमा आज छापावाल सुनको मूल्य ३ सय रुपैयाँले घटेको छ। सोमबार छापावाल सुन ३ सयले घटेर ९४ हजार ३०० मा कारोबार भइरहेको छ। आइतबार छापावाल सुनको मूल्य ९४ हजार ६ सयमा कारोबार भएको थियो। नेपाली सुन चाँदी व्यवसायी महांघले जनाए अनुसार सोमबार तेजाबी सुनको मूल्य ९३ हजार ८०० तोकिएको छ। आइतबार तेजावी सुनको प्रतितोला ९४ हजार १०० मा कारोबार भएको थियो। यस्तै, आज चाँदीमा पनि सामान्य गिरावट आएको छ। सोमबार चाँदी प्रतितोला १ हजार २८० मा कारोबार भइरहेको छ। आइतबार चाँदी १ हजार २९५ कायम गरिएको थियो।"
"तथ्यहीन, भ्रमपूर्ण आरोप लगाउनु चिन्ताजनक : प्रधानन्यायाधीश","काठमाडौं : प्रधानन्यायाधीश चोलेन्द्र शमशेर जबराले एकपक्षीय ढंगले निरन्तर रुपमा अत्यन्तै तथ्यहीन, भ्रमपूर्ण र अनर्गल आरोप लगाउनु अत्यन्त चिन्ताजनक विषय भएको दाबी गरेका छन्। सोमबार एक विज्ञप्ति जारी गर्दै उनले संविधानसभाबाट जारी नेपालको संविधानको सफल कार्यान्वयन गर्न राज्यका सबै अंगसहित राज्यका सम्पूर्ण निकायहरु एकताबद्ध हुनुपर्ने खाँचो रहेको स्पष्ट पारेका छन्। 'सबै सरोकारवाला पक्षले आफ्ना जिम्मेवारीको सिंहावलोकन गर्दै स्वतन्त्र न्यायपालिकाको अस्तित्वलाई अझ सम्मानपूर्ण रूपमा अघि बढाउनुको विकल्प देखिंदैन। मैले अत्यन्त दुखका साथ भन्नुपर्दछ, विगतका केहि हप्ता हाम्रो न्यायपालिकाको इतिहासमा कहिल्यै हुन नहुने वा हुन नपर्ने घटनाहरूको कारणबाट स्मरण गरिनेछन् ।' विज्ञप्तिमा जबराले भनेका छन्, 'नेपाली जनताको बलिदानीपूर्ण संघर्षबाट प्राप्त संघीय लोकतान्त्रिक गणतन्त्रात्मक व्यवस्थालाई संस्थागत गर्दै संविधानसभाबाट जारी नेपालको संविधानको सफल कार्यान्वयन गर्न राज्यका सबै अंगसहित राज्यका सम्पूर्ण निकायहरु एकताबद्ध हुनुपर्ने खाँचो रहेकै समयमा संविधानद्वारा स्थापना भएको सर्वोच्च न्यायिक अङ्ग र यसका प्रमुखमाथि एकपक्षीय ढंगले निरन्तर रुपमा अत्यन्तै तथ्यहीन, भ्रमपूर्ण र अनर्गल आरोप लगाउने काम भइरहनु अत्यन्त चिन्ताजनक विषय हो।' जनताले विश्वासको शीरमा राख्दै आएको यस संस्थाको गरिमा र सम्मानलाई जोगाउन न्यायपालिका भित्रका सबै अवयवहरूको साझा दायित्व भएको बताउँदै जबराले नेपालको प्रधानन्यायाधीशका रूपमा मेरो अग्रसरता यस प्रक्रियामा जति आवश्यक छ, त्यतिकै अग्रसरता बार एसोसिएसन र यसका ईकाइहरूबाट पनि अपेक्षा गरिएको हुन्छ भन्नु अतिशयोक्ति नहुने दाबी गरेका छन्। प्रधानन्यायाधीशले कानुन व्यवसायीलाई भने, विग्रहको बाटो छोडि संवादमा आऊ वार्तामा बस्दैनौं, तत्काल राजीनामा देऊ सविधानले न्याय प्राप्त गर्न जनताको अधिकारलाई मौलिक हकको रूपमा पाकित गरेकाले विद्यमान गतिरोधलाई तत्काल अन्त्य गरी बन्दी प्रत्यक्षीकरणसहित नागरिकका न्याय प्राप्त गर्ने मौलिक अधिकार तथा न्याय निरूपण गर्ने हाम्रो कर्तव्यलाई निरन्तरता दिन वातावरण सिर्जना गर्नुपर्नेमा दुईमत नरहेको स्पष्ट पारेका छन्। उनले संवादको माध्यमबाट समस्या समाधान गर्न सकिने भएकाले संयम अपनाउन आन्दोलनरत पक्षलाई अनुरोध गरेका छन्। जबराले वर्तमान परिस्थितिमा देखिएका गतिरोधहरुको सम्बोधनको उपयुक्त विकल्प संवाद रहेकाले नेपाल बार एसोसिएसन र सर्वोच्च अदालत बार एसोसिएसनलाई संवादमा आउन आग्रह गरेका छन्। उनले भनेका छन्, 'आज न्यायपालिकाभित्र उत्पन्न भएको गतिरोधका कारण नागरिकका प्रश्नहरू हामीतर्फ नै सोझिएका छन्। जनताले विश्वासको शीरमा राख्दै आएको यस संस्थाको गरिमा र सम्मानलाई जोगाउनु न्यायपालिका भित्रका सबै अवयवहरूको साझा दायित्व हो। नेपालको प्रधानन्यायाधीशका रूपमा मेरो अग्रसरता यस प्रक्रियामा जति आवश्यक छ त्यतिकै अग्रसरता बार एसोसिएसन र यसका ईकाइहरूबाट पनि अपेक्षा गरिएको हुन्छ भन्नु अतिशयोक्ति हुँदैन। '"
चितवन महोत्सव हुने,"काठमाडौं : काेरोना भाइरसका कारण गत वर्ष हुन नसकेको चितवन महोत्सव पुस २५ गतेदेखि माघ ४ गतेसम्म हुने भएको छ। कोरोनाको जोखिम कायमै रहेकाले थोरै कक्ष राखेर नारायणी नदी किनारमा महोत्सव गर्न लागिएको हो। विसं २०५३ देखि सुरु भएको महोत्सवको यो १३औँ संस्करण हो। हरेक दुईदुई वर्षमा महोत्सव हुँदै आएको थियो। विसं २०७५ पछि गत पुसमा हुनुपर्ने महोत्सव कोरानाले गर्दा रोकिएको थियो। उद्योग वाणिज्य सघं चितवन आयोजक र भरतपुर महानगरपालिका एवं जिल्ला समन्वय समिति चितवन महोत्सवको प्रबन्धक रहेका छन्। यसअघि तीनवटै संस्था आयोजक हुने गर्दथे। उद्योग वाणिज्य सङ्घ चितवनका अध्यक्ष राजु श्रेष्ठको संयोजकत्वमा मूल आयोजक समिति गठन गरिएको छ। संयोजक श्रेष्ठका अनुसार यस वर्ष महोत्सवमा ३५० कक्ष रहनेछन्। अघिल्ला महोत्सवमा ५०० भन्दा बढी कक्ष हुने गर्दथे। श्रेष्ठले कोभिडका कारण सुरक्षा सतर्कता अपनाएर महोत्सव गर्नुपर्ने भएकाले कक्ष सङ्ख्या घटाइएको जानकारी दिए। महोत्सवमा डोमसहितका आकर्षक कक्षसमेत रहने छन्। महोत्सवमा स्वदेशीसहित भारत, चीन, पाकिस्तान, बङ्गलादेशलगायतका देशका उत्पादनकोसमेत कक्ष रहने श्रेष्ठले जानकारी दिए। महोत्सव अवधिमा दिनहुँजसो विभिन्न विषयमा गोष्ठी हुनेछन्। ती गोष्ठीले चितवनलाई आर्थिक केन्द्र बनाउन सहयोग पुर्याउने सघंका वरिष्ठ उपाध्यक्ष चुननारायण श्रेष्ठले जानकारी दिए। महोत्सव परिसरमा विभिन्न संस्कृति झल्कने नमूना घरसँगै कृषि, पर्यटन, कलासंस्कृति झल्कने कक्ष रहने उनले बताए। श्रेष्ठका अनुसार महोत्सवमा दुई लाखभन्दा बढीले अवलोकन गर्ने अपेक्षा गरिएको छ। महोत्सव व्यवस्थित गर्न स्टेरिङ कमिटी बनाएर काम अघि बढाइएको छ। रासस"
"ताजा जनादेश, नयाँ वेग","महाधिवेशन दुई कुरामा केन्द्रित हुनेछ। एउटा, विशाल जनसहभागिता र अर्का आगामी पाँच वर्षका लागि नयाँ नेतृत्व चयन। आगामी मंसिर १० देखि १२ सम्म चितवनमा नेकपा एमालेको १०औं राष्ट्रिय महाधिवेशन आयोजना हुँदैछ। महाधिवेशन आयोजना भइरहेको यो समय पार्टीमा चुनौती र सम्भावना बराबरी छन्। चुनौती यस मानेमा कि नेकपा एमालेविरुद्ध चौतर्फी घेराबन्दीको अवस्था छ। हिजो एमाले र माओवादी केन्द्र मिलेर बनेको नेकपा भंग भएको अवस्था छ। एमालेभित्रै माधव नेपाललगायत केही नेता बाहिरिनुभएको छ। एमाले सरकारबाट प्रतिपक्षमा धकेलिएको अवस्था छ। अहिले एमालेविरुद्ध जुन तहको मोर्चाबन्दी, घेराउ र गठबन्धन बनेको छ, त्यो गठबन्धनका प्रारम्भिक दिनहरू नै देश र जनताका निम्ति एकदमै प्रतिकूल खालका छन्। देश र जनताको अहितमा र जनतालाई निराश साथै देशलाई चिन्तित तुल्याउने खालका पनि छन्। त्यसले आमनागरिकमा पनि नेकपा एमालेप्रति आकर्षण, विश्वास र भरोसा झन् बढ्दै गएको हो, यो एमालेका लागि सम्भावना हो। देख्न सक्छौं, एमालेले आयोजना गर्ने कार्यक्रममा देशव्यापी रूपमै पार्टी प्रवेश गर्ने र खासगरेर सत्तारुढ पार्टीबाट एमालेमा प्रवेश गर्ने क्रम बढेको छ। अरू पार्टीबाट पनि यो क्रम बढेको छ। त्यसले एमालेप्रतिको सम्भावनाको संकेत बलियो देखाएको छ। प्रतिकूलताका बीच पनि ललितपुरको गोदावरीमा पार्टीको प्रथम विधान महाधिवेशन ऐतिहासिक रूपमा सम्पन्न गर्यौं। ६ हजार ३ सय प्रतिनिधिको बीचमा उच्चस्तरका छलफल र बहस भए। पार्टीलाई मार्गदर्शन दिने दस्तावेजहरूका बारेमा मतैक्यता जुन सिर्जना गर्यौं, त्यसले पार्टीभित्र नयाँ उर्जा थपेको छ। कात्तिक ६ गते देशका सबै वडामा र ९ गते सबै पालिकामा अधिवेशनहरू सम्पन्न गर्यौं। पालिकाहरूमा भएका अधिवेशनहरूमा पार्टीपंक्तिहरूमा एकताको नयाँ क्रियाशीलताको र चुनौतीलाई सामना गर्ने एउटा नयाँ संकल्प प्रतिबिम्बित भएको छ। त्यही भावना कात्तिक २७ गते भएको प्रतिनिधि छनोटमा पनि प्रतिबिम्बित भएको छ। यसको तात्पर्य ती प्रतिकूलताका बीचमा नेकपा एमालेको मौलिक विशेषता हो, जनआधारित हार्दिक सौहार्द र क्रियाशील मौलिक चरित्र। यी पुनस्र्थापित भएर पार्टी राष्ट्रिय राजनीतिका चुनौतीहरूलाई सामना गर्ने गरी अगाडि बढ्दै गएको छ। महाधिवेशनमा हामीले यसपटक मुख्यतया दुईवटा कुरामा ध्यान केन्द्रित गर्नेछौं। एउटा, विशाल जनसहभागितासहित उद्घाटन सत्र गर्नेर्छौं। एमालेको लोकप्रियतालाई यसले प्रतिबिम्बित गर्नेछ। दोस्रो, आगामी पाँच वर्षका लागि नयाँ नेतृत्व चयन गर्नेर्छौं। विधान महाधिवेशनमा दस्तावेजहरू माथिको छलफल टुंगिएर दस्तावेजहरू पारित भएकाले मूलतः यो महाधिवेशन नेतृत्व चयनमै केन्द्रित हुनेछ। नेतृत्वको कुरा गरिरहँदा हामीले आन्दोलनका सामु जस्ताखालका चुनौती छन्, त्यसलाई सामना गर्न सक्ने पार्टीअध्यक्ष केपी शर्मा ओलीको नेतृत्वमा उहाँ केन्द्रमा रहनुभएको एउटा नेतृत्वदायी समूह बनाउने छौं। जो समावेशी हुनेछ, जसमा पाको र नयाँ पुस्ताको संयोजन पनि हुनेछ। जसले आन्दोलनसामु देखिएका सबै समस्याको समाधान गर्ने ल्याकत राख्नेछ। त्यो ढंगको नेतृत्व चयन हुनेछ। महाधिवेशन सम्पन्न भएलगत्तै हामी चारवटा कुरामा केन्द्रित भएर अघि बढ्नेछौं। गठबन्धन सरकारले मुलुकलाई मुठभेदतर्फ लैजाने प्रयासहरू गरिरहेको छ। त्यसको पनि एमालेले सामना गर्नेछ। गठबन्धनले फैलाउन खोजेको उत्तेजनाबाट रत्तिभर पनि विचलित भएका छैनौं। सरकारकै मन्त्रीहरू प्रतिपक्षका विरुद्धअशोभनीय टिप्पणीहरू गरिरहेका छन्। पहिलो, पार्टी संगठनको सुदृढीकरण र विस्तार। त्यसका लागि जिल्ला र प्रदेश अधिवेशनहरू सम्पन्न गर्नेर्छौं। पार्टीलाई विल्कुल नयाँ वैधानिक ढाँचामा चुस्तदुरुस्त बनाएर लैजाने छौं। दोस्रो, पार्टीको ध्यान आगामी निर्वाचनमा केन्द्रित हुनेछ। नियमित प्रक्रियाबाट गयो भने चैतवैशाखबाट निर्वाचनहरू हुनेछन्। त्यसको सात आठ महिनापछि प्रतिनिधि सभा र प्रदेश सभाको निर्वाचन हुनेछ। राष्ट्रिय राजनीति जुन ढंगले तरलताबाट गुज्रिरहेको छ। प्रतिनिधि सभाको अर्ली इलेक्सनको सम्भावना अहिले पनि कायमै छ। जुनसुकै निर्वाचन होस्, स्थानीय निर्वाचन नै भए पनि अर्ली इलेक्सन भए पनि नेकपा एमाले यी सबै निर्वाचनको सामना गर्ने गरी ताजा जनादेशका लागि तयार छ। मुलुकको पहिलो र बहुमत प्राप्त शक्तिका लागि स्थापित हुने गरी अघि बढ्नेछौं। तेस्रो, अहिले मुलुकलाई लोकतन्त्र र राष्ट्रियताको दृष्टिले पनि गलत बाटोतिर धकेल्ने प्रयासहरू भइरहेका छन्। संविधानको जुन ढंगको अपव्याख्या भयो, नेकपा एमालेलाई सरकारबाट बाहिर्याउन र पाँच दलीय गठबन्धनलाई सत्तामा ल्याउन त्यसका सहउत्पादनहरू छताछुल्ल भएको देखिरहेका छौं। सर्वोच्च अदालतको सन्दर्भ होस् वा अन्य क्षेत्रमा देखा परेको विकृतिको स्रोत भनेको वास्तवमा सर्वोच्च अदालतको परमादेश र त्यस क्रममा प्रकट भएका केही राजनीतिक नेता र न्यायाधीशका साथै न्यायालयका केही उच्च पदस्थ पदाधिकारीहरूको एउटा अपवित्र गठबन्धन नै हो। यसले लोकतन्त्रप्रति जनताको विस्तारै असन्तुष्टि र विकर्षण बढाउँदै लगेको छ। देख्न सक्छौं, प्रदेशका सरकारहरू असाध्यै भद्दा खालका मन्त्रिपरिषद् बनाउने खालका दोहनको थलो बन्न थालेका छन्। केन्द्रमै पनि स्थायी ढंगले गतिविधिहरू अघि बढेका छैनन्। अनियमितताहरू बढेका छन्, संविधान मिच्ने क्रम तीव्र भएको छ। नागरिकप्रति सरकार विल्कुल गैरजिम्मेवार बन्दै गएको छ। राष्ट्रियतामाथि विभिन्न ढंगले चुनौतीहरू खडा हुँदासमेत नागरिकका पक्षमा सरकार बोल्न नसक्ने भएको छ। सरकार लाचारी प्रकट गरिरहेको छ। यो स्थितिभित्र संविधान र अस्मिताको रक्षा गर्दै मुलुकको संवैधानिक एवं राजनीतिक कोर्षलाई बदल्न नदिने प्रयासमा केन्द्रित हुनेछौं। अब हामी जनताका बीचमा जागरण अभियान सञ्चालन गर्ने काम गर्नेछौं। चौथो, नेकपा एमाले नेतृत्वको सरकारले सामाजिक आर्थिक रूपान्तरणको तीव्र अभियान सुरु गरेको थियो। अभियानकै बलमा नेपाल संसारमा तीव्र आर्थिक वृद्धि हासिल गरिरहेको १० मुलुकमध्ये एउटा थियो। हामी यही अवधिमा अल्पविकसित अवस्थाबाट विकासशील देशमा स्तरोन्नती हुने प्रक्रियामा समेत गइसकेका थियौं। अहिलेको सरकार आएपछि यो सामाजिक आर्थिक रूपान्तरण र विकासका अभियानहरूमा ब्रेक लगाउने काम भएको छ। बजेटमार्फत १४ सयभन्दा बढी सडकका आयोजना खारेज गरिएका छन्। प्रदेशहरूले आयोजना गरेका पूर्ववर्ती सरकारले छनोट गरेका आयोजनाहरूलाई समेत सरकार परिवर्तन भएपछि रोक्ने काम भएको छ। यसरी नेपाली नागरिकको विकासको सपनामाथि तुसारापात गर्ने काम भएको छ। सुकुम्वासीलाई आवासको व्यवस्था गर्दै थियौं। अरू विभिन्न समस्यामा परेका नागरिकहरूको समस्या समाधान गर्ने कुरामा केन्द्रित भएर लाग्दै थियौं। अहिले लागेका सबै ब्रेक तोड्दै सामाजिक आर्थिक रूपान्तरणको समृद्ध नेपाल सुखी नेपालीको अभियानमा केन्द्रित भएर जानेछौं। पाँचौं, यो गठबन्धन सरकारले मुलुकलाई मुठभेदतर्फ लैजाने प्रयासहरू गरिरहेको छ। त्यसको पनि एमालेले सामना गर्नेछ। गठबन्धनले फैलाउन खोजेको उत्तेजनाबाट रत्तिभर पनि विचलित भएका छैनौं। सरकारकै मन्त्रीहरू प्रतिपक्षका विरुद्ध अशोभनीय टिप्पणीहरू गरिरहेका छन्। सत्तापक्षका सांसदहरू, एमालेका कार्यकर्ताहरू माथि भौतिक हमला गर्नका निम्ति आह्वान गरिरहेका छन्। सत्तापक्षका गठबन्धनका नेता प्रचण्डले वाईसीएललाई बुथ क्याप्चरको निर्देशन गरिरहनुभएको अवस्था छ। गठबन्धनका नेताहरू नेकपा एमालेसँग एक्लै लड्न नसक्ने कुरा स्वीकार गर्दै निर्वाचनसम्मै गठबन्धन कायम राख्ने अभिव्यक्ति दिइरहेका छन्। गठबन्धन निर्वाचनसम्म रहन्छ रहँदैन, त्यो एमालेको सरोकारको विषय रहेन। एमाले गठबन्धनसँगै प्रतिस्पर्धा गर्नु परे पनि तयारै छ। तर, मुलुकलाई यही ढंगले गलत दिशा वा मुठभेदतिर लैजाने कुरा सर्वदा अनुचित हुन्छ भन्ने हाम्रो बुझाइ छ। खासगरी यसअघि सरकारमा रहेको नेकपा एमालेको सरकारले मुलुकको बाह्य सम्बन्धलाई असाध्यै व्यवस्थित र राम्रो बनाएको थियो। गएको तीन वर्ष नेपालको छवि अन्तर्राष्ट्रिय रूपमा निकै माथि उठेको थियो। नेपालप्रति विश्वको आकर्षण बढेको थियो। त्यही कारणले नेपाल वल्र्ड एकेडेमी फोरम, अक्सफोर्ड युनियन, एसिया सोसाइटीजस्ता महŒवपूर्ण अन्तर्राष्ट्रिय थिंक ट्यांकहरूमा आमन्त्रित हुने वातावरण बनेको थियो। नेपालबाट बाहिरी देश र अन्य देशबाट नेपाल भ्रमण गर्ने क्रम बढ्दै थियो। एकापसमा उच्चस्तरका संवादहरू भएका थिए। नेपालले राष्ट्रिय हितलाई केन्द्रविन्दुमा राखेर चीन र भारतसँग पनि सन्तुलित सम्बन्ध बनाएका थियौं। तर, अहिलेको सरकार आउनेबित्तिकै भारतसँग सीमाबारे कुटनीतिक समाधान गर्नुपर्ने थियो। कालापानी, लिपुलेकजस्ता नेपालको भोगचलन कायम गर्नुपर्ने छ तर यो सरकार त्यता केन्द्रित हुनुपर्ने भएको छैन। गर्नुपर्ने काम नगरेर सरकारले हुँदै नभएकाको चीनसँगको सीमा समस्या देखाएर चीनसँगको सम्बन्धमा प्रश्न उठाउने काम गर्यो। यी घटनाक्रमले चीनसँगको सम्बन्धमा जटिलता उत्पन्न गरिएको छ। अमेरिकासँग पनि सरकारमै रहेका दलका तीनथरि कुराले सम्बन्धमा अन्योल सिर्जना गरिरहेको अवस्था छ। एमालेले यसलाई पनि सन्तुलित बनाउँदै जानेछ। सारमा, दसौं राष्ट्रिय महाधिवेसन नयाँ नीति र नयाँ नेतृत्वका साथ नेकपा एमाले राष्ट्रिय राजनीतिको केन्द्रमा पुनस्र्थापित हुनेछ। यसरी एमाले निर्वाचनहरूका निम्ति पूर्णरूपमा तम्तयार हुनेछ। महाधिवेशनपछि नयाँ जनादेश प्राप्त गरी एमालेले देशलाई फेरि नयाँ वेगका साथ हाँक्नेछ। र, अधुरा योजना जे जति छन् तिनलाई पुनः सुचारु गर्ने र तीव्रता दिनेछ। ज्ञवाली नेकपा एमालेका प्रवक्ता हुन्।"
"बर्थडे पार्टीमा ग्याङ फाइट : एक जनाको मृत्यु, दुई घाइते","विराटनगर : बूढीगंगा गाउँपालिका६ कोयलपुरमा बर्थडे (जन्मदिन)मा आयोजित पार्टीमाग्याङ फाइटहुँदा एक जनाको मृत्यु भएको छ। प्रहरीका अनुसार स्थानीय नानु लिम्बूको घरमा आयोजित उनकी भतिजी इछिङको बर्डडे पार्टीमा आइतबार राति दुई पक्षबीचको विवाद बढेर झगडा भएको हो। मोरङ प्रहरीका प्रवक्ता डीएसपी दीपक श्रेष्ठले ग्याङ फाइटमा धनकुटाको पाख्रीबास घर भएका २६ वर्षीय रिजन दाहालको मृत्यु भएको जानकारी दिए। उनका अनुसार घटनामा धनकुटा देव्रेबासका २२ वर्षीय कमल थापा र घरधनी नानु लिम्बू पनि घाइते भएका छन्। हत्या गरिएका दाहाल र घाइते थापा सुनसरीको इटहरी उपमहानगरपालिका१३ खनारमा डेरा गरेर बस्दै आएको प्रहरीको प्रारम्भिक अनुसन्धानबाट खुलेको छ। दुवै जना खनारस्थित रिलायन्स धागो उद्योगमा कार्यरत रहेको प्रहरीले जनाएको छ। बूढीगंगा६ का २३ वर्षीय धने भनिने धनबहादुर तामाङ, २४ वर्षीय ईश्वर भनिने लिखमान लिम्बू र सुनसरीको इटहरी११ का २२ वर्षीय राजु तामाङ लगायत छसात जनाको समूहले दाहाल र थापामाथि खुकुरी प्रहार गरेको प्रहरीको भनाइ छ। खुकुरी प्रहारबाट गम्भीर घाइते भएका दाहालको उपचारका लागि लैजाँदै गर्दा राति ९ बजेतिर बाटैमा मृत्यु भएको डीएसपी श्रेष्ठले बताए। दाहालको टाउकोमा खुकुरी प्रहार गरिएको चोट थियो। प्रहरीका अनुसार दाहालमाथि खुकुरी प्रहार हुन थालेपछि थापा र घरधनी लिम्बू छुट्याउन गएका थिए। छुट्याउने क्रममा उनीहरुमाथि पनि खुकुरी हानिएको प्रहरीको भनाइ छ। थापा र लिम्बूको हातमा खुकुरीले काटेको चोट छ। डीएसपी श्रेष्ठका अनुसार दुई पक्षबीच भएको विवादको कारण खुल्न सकिरहेको छैन। दुई पक्षबीच केही दिनअघि पनि विवाद भएर मेलमिलाप भएको पाइएको छ, उनले भने, फेरि बर्थडे पार्टीमा भेट भएपछि पुरानो विवादलाई लिएर झगडा भएको प्रारम्भिक अनुसन्धानबाट खुलेको छ। प्रहरीको प्रारम्भिक अनुसन्धानबाट आक्रमणमा संलग्नहरु लागुऔषधका दुर्व्यसनी भएको खुलेको छ। घटनामा संलग्न भएको आशंकामा प्रहरीले दुई युवालाई नियन्त्रणमा लिएको छ। घटना अनुसन्धानका क्रममा रहेको भन्दै नियन्त्रणमा लिइएका युवाहरुको नाम प्रहरीले खुलाएको छैन। घटनाका बारेमा थप बुझ्ने काम भइरहेको बताउँदै डीएसपी श्रेष्ठले घटनाको अनुसन्धान थालिएको जानकारी दिए। उनका अनुसार घटनापछि फरार रहेकाहरुको पनि खोजी तीव्र पारिएको छ। वडाध्यक्ष दिलिप चौधरीले पार्टीमा मदिरा सेवन गरेका युवाहरुबीच विवाद बढेपछि ग्याङ फाइट भएको बताए। मदिराको नसामा रहेका युवाहरुको झगडाले ज्यानै जाने घटना भएको उनको भनाइ छ।"
"कानुन व्यवसायीको प्रदर्शनमा प्रहरी हस्तक्षेप, माइक खोसियो",काठमाडौं : सर्वोच्च अदालत परिसरमा कानुन व्यवसायीहरुले धर्ना दिइरहेका बेला प्रहरीले हस्तक्षेप गरेको छ। कानुन व्यवसायीहरु बोल्ने क्रममा प्रहरीले माइक खोसेर शान्तिपूर्ण आन्दोलनमा हस्तक्षेप गरेको हो। शान्तिपूर्ण आन्दोलनमा प्रहरीले हस्तक्षेप गरेपछि कानुन व्यवसायीहरु थप आक्रोशित भएका छन्। उनीहरुले आन्दोलनलाई थप सशक्त पार्ने बताएका छन्। प्रधानन्यायाधीश चोलेन्द्र शमशेर जबराको राजीनामा माग गर्दै नेपाल बार एसोसिएसन करिब ३ हप्तादेखि आन्दोलित छ। आफ्नो माग पूरा नभएसम्म आन्दोलनका कार्यक्रमलाई निरन्तरता दिने बारको रणनीति छ। यसअघि कानुन व्यवसायीहरुले आइतबार र सोमबार प्रधानन्यायाधीशलाई सर्वोच्च प्रवेशमा रोक लगाएका थिए। कानुन व्यवसायीहरुले सर्वोच्चको मूल गेटमै धर्ना दिन थालेपछि प्रधानन्यायाधीश जबरा वैकल्पिक गेट प्रयोग गरेर सर्वोच्च छिरेका थिए।
"पाटनको कार्तिक दाबलीमा कार्तिक नाच, देवी प्याखँ मञ्चन (तस्बिर)","काठमाडौं : कात्तिक नाचअन्तर्गत आइतबार कात्तिक डबली मा देवी प्याखँ मञ्चन भएको छ। प्रत्येक वर्ष पाटन दरबार क्षेत्रमा कात्तिक नाट्य महोत्सव मञ्चन गर्ने परम्पराअनुसार आइतबार साँझ प्याखँ नृत्य प्रदर्शन भएको हो। पाँचौ दिन देवी प्याखाँ देखाइएको थियो। यसमा भैरव, कुमारी र महालक्ष्मीको नृत्य पनि प्रस्तुत गरिएको थियो। नाटकमा मन्दिरको रेखदेखमा बस्ने दयोला र कवन अर्थात् कंकाल र भूत कथामा आधारित खायकनृत्य प्रस्तुत गरिएको थियो। विसं १६९७ मा पाटनका राजा सिद्धिनरसिंह मल्लले देश र जनताको कल्याणार्थ सो नाच चलाएका थिए। कात्तिक नाचको माध्यमद्वारा देशमा आउने बिघ्नबाधा हटी शान्त्ति र सुव्यवस्था कायम रहने विश्वास रहेको छ। कात्तिक महिनाभरि विभिन्न विधि र प्रकारका नृत्य प्रदर्शन गरिने भएकाले यस नाचलाई कात्तिक नाच भनिएको हो। २७ दिनसम्म यस नाच प्रदर्शन गर्दा हरेक दिन विभिन्न विषयवस्तु तथा कथामा आधारित रही बेग्लाबेग्लै तरिकाले नृत्य मञ्चन गरिनु यस नाच आफैँमा विशेषता बोकेको छ। तस्बिर : विकेश शाक्य"
सर्वोच्च परिसरमा शंख फुकेर कानुन व्यवसायीको विरोध प्रदर्शन,"काठमाडौं : कानुन व्यवसायीहरुले सर्वोच्च परिसरमा शंख फुकेर सांकेतिक विरोध जनाएका छन्। सोमबार बिहान सर्वोच्चमा भेला भएका कानुन व्यवसायीहरुले प्रधान्यायाधीशविरुद्ध शंख फुकेर विरोध जनाएका हुन्। यसअघि उनीहरुले बिहानैदेखि सर्वोच्चको मूल गेटमा धर्ना दिएका थिए। प्रधानन्यायाधीश चोलेन्द्र शमशेर जबराले न्यायिक क्षेत्रमा भ्रष्टाचार बढाएको भन्दै अदालत प्रवेशमा रोक लगाउँदै आएका छन्। आज पनि उनीहरुले मुल गेटमा धर्ना दिएपछि प्रधानन्यायाधीश जबरा वैकल्पिक गेट प्रयोग गरेर सर्वोच्च छिरेका थिए। कानुन व्यवसायीहरु जबराले तत्काल राजीनामा दिइ मार्ग प्रशस्त गर्नुपर्ने भन्दै करिब ३ हप्तादेखि आन्दोलित छ। बिहीबार शिवरात्री, काठमाडौंका १२ रुटमा सवारी चलाउन निषेध नेपाल बार, न्यायाधीश र प्रधानन्यायाधीश आआफ्नै अडानमा कानुन व्यवसायीको प्रदर्शनमा प्रहरी हस्तक्षेप, माइक खोसियो"
कडा सुरक्षाबीच प्रधानन्यायाधीश जबरा सर्वोच्च छिरे,"काठमाडौं : कानुन व्यवसायीहरु सर्वोच्चको मूल गेटमै धर्नामा बसेपछि प्रधानन्यायाधीश चोलेन्द्र शमशेर जबरा वैकल्पिक गेट प्रयोग गरी अदालत प्रवेश गरेका छन्। उनी कडा सुरक्षाबीच सर्वोच्च छिरेको हाम्रा सहकर्मी प्रशान्त वलीले जानकारी दिएका छन्। आइतबार पनि जबरा वैकल्पिक गेटबाट सर्वोच्च छिरेका थिए। न्यायिक क्षेत्रमा भ्रष्टाचार गरेको भन्दै जबराविरुद्ध नेपाल बार एसोसिएसन आन्दोलित छ। प्रधानन्यायाधीशले राजीनामा नदिएसम्म आन्दोलन जारी राख्ने बारको रणनीति छ। कानुन व्यवसायीले आइतबार पनि सर्वोच्चको मुल गेटमा धर्ना दिने कानुन व्यवसायीको प्रदर्शनमा प्रहरी हस्तक्षेप, माइक खोसियो"
"प्रधानन्यायाधीशज्यू, जागिर खाने होइन, राजीनामा दिनुहोस्","काठमाडौं : पूर्व महान्यायाधिवक्ता तथा वरिष्ठ अधिवक्ता प्रा डा युवराज संग्रौलाले प्रधान्यायाधीश चोलेन्द्र शमशेर जबराले तत्काल राजीनामा दिएर मार्ग प्रशस्त गर्नुपर्ने बताएका छन्। सर्वोच्च परिसरमा कानुन व्यवसायीहरुको कोणसभामा बोल्दै अधिवक्ता संग्रौलाले जबराले तत्काल राजीनामा दिए इतिहासले उच्च मूल्यांकन गर्ने बताए। उनले आफूहरुको आन्दोलन कुनै व्यक्ति विशेष नभएर न्यायिक शुद्धीकरणका लागि भएको बताए। उनले भने,' यो आन्दोलन कुनै व्यक्ति विशेषका लागि नभइ अदालत बचाउनका लागि हो। अब जागिर खाने होइन, राजीनामा दिनुहोस्।' उनले लोकतन्त्रमा न्यायपालिका बाँचेन भने लोकतन्त्र नबच्ने बताए। उनले प्रधानन्यायाधीशलाई अदालतको बेञ्चभित्र पुलिस राखेर बहस नगर्न पनि सुझाव दिए। उनले भने,' पुलिसले वकिलमाथि दमन गर्ने होइन। शान्तिपूर्ण आन्दोलनमा किन प्रहरी हस्तक्षेप।' 'हामी अदालत बचाउनको लागि आन्दोलन गरिरहेका छौं । यसले गलत ट्रेण्ड बसाउने त होइन भन्ने प्रश्न छ। यसले गलत ट्रेण्ड बसाउँदैन। शुद्धीकरणको अभियान हो, उनले भने,' सम्पूर्ण हाइकोर्टका न्यायाधीश राजीनामा दिन तयार रहनुस्। तपाईंहरु जागिर खाने होइन आन्दोलनलाई सफल पार्नुस्। उनले राजीनामा दिन तयार नहुने र आन्दोलनको समर्थन नगर्ने न्यायाधीशलाई माननीय नभने पनि हुने बताए। उनले सर्वोच्च विवादबारे राजनीति पार्टीहरु बोल्नु पर्ने बताए। प्रधानन्यायाधीश अब एक सेकेण्ड पनि कुर्सीमा बस्न योग्य हुनुहुन्न प्रधानन्यायाधीश जबराको पक्षमा प्रदर्शन गर्ने १२ जना पक्राउ कडा सुरक्षाबीच प्रधानन्यायाधीश जबरा सर्वोच्च छिरे प्रधानन्यायाधीशको पक्षमा सर्वोच्च अगाडि प्रदर्शन, २० जना पक्राउ (फोटोफिचर)"
नसर्ने रोग झनै खतरा,"बेलामौकामा फैलने भाइरसका महामारीले छोटो समयमा धेरैको ज्यान लिने गरेको छ। कोरोना महामारी पनि यसको एउटा उदाहरण हो। यस्ता महामारी मानव जीवनमा धेरै फैलिए। तर, सूक्ष्मरूपमा मानव स्वास्थ्यमा प्रवेश गर्दै ज्यान लिने नसर्ने रोगको खतरा झनै बढ्दै गएको छ। सबै उमेरसमूहमा नसर्ने रोगको प्रकोप बढेको विभिन्न समयमा गरिएका अध्ययनले पुष्टिसमेत गरेका छन्। यो एउटा देशको मात्रै समस्या होइन, विश्व समुदायलाई चिन्तित पारेको विषय पनि हो। फेरिएको जीनवशैली र विषादीयुक्त खानाका कारण नसर्ने रोगको भयावह स्थिति सिर्जना भएको छ। स्वास्थ्य मन्त्रालयको एक तथ्यांकअनुसार नेपालमा बर्सेनि मृत्यु हुने संख्यामध्ये नसर्ने रोगका कारण ४२ प्रतिशत छन्। यो प्रतिशत बर्सेनि बढ्ने क्रममा छ। विशेषतः मुटु रोग, क्यान्सर, श्वासप्रश्वाससम्बन्धी नसर्ने रोगका बिरामी धेरै छन्। यो नै मृत्युको प्रमुख कारण बनिरहेको छ। पछिल्लो समय विश्वमा ठूलो संख्यामा देखिने अर्को रोग हो, मधुमेह। विश्वमा प्रति १० सेकेन्डमा तीन जना मधुमेहका नयाँ रोगी थपिने गरेका छन्। बर्सेनि ५० लाख व्यक्तिले यसकै कारण ज्यान गुमाएको तथ्यांक छ। नसर्ने रोग भएकाले परिवार र समाजले पनि खासै यो विषयमा ध्यान दिँदैनन्। स्वयं रोगी पनि आपूलाई मात्र लागेको र नसर्ने भएकाले सर्ने रोग जति सचेत बनेको पाइँदैन। यस्तै लापरबाहीका कारण नसर्ने रोगले चाँडो ज्यानसमेत लिने गरेको स्वास्थ्य विज्ञ बताउँछन्। नसर्ने रोगको मूल कारण मानिसको दिनचर्या नै हो। अस्वस्थकर खानपिन, व्यायामको कमी र अनियमित जीवनचर्या नै नसर्ने रोगका मूल कारण हुन्। ग्रामीण जीवनमा सचेतनाको कमीले यस्तो रोग लाग्ने गरेको छ। सहरी क्षेत्रमा जीवनचर्याले मानिसलाई यो रोगले सताउने गरेको छ। प्रदूषण र खाद्य पदार्थमा मिसावटले पनि यस्ता रोगलाई बढावा दिएको छ। विशेषतः तरकारी, फलफूललगायतका खाद्यपदार्थमा विषादी प्रयोग गर्दा मानिसमा अनेकन रोग बढ्न थालेको छ। तर, जनस्वास्थ्यमा प्रतिकूल असर पर्ने त्यस्ता विषादी नियन्त्रण गर्न सरकारले ध्यान दिइरहेको छैन। न त श्वासप्रश्वाससम्बन्धी रोगको प्रमुख कारक बनेको प्रदूषण नियन्त्रणमा नै सरकारले ध्यान दिन सकेको छ। प्रत्येक नसर्ने रोग नियन्त्रण र सचेतनाका लागि दिवस आउँछन् र मनाइन्छन्। तर, त्यस दिनबाहेक अन्य दिन यो विषयमा गम्भीर भएर सोच्न र योजना बनाउन न सरकार लाग्छ, न त नागरिक नै सचेत बनेका छन्। जनताको स्वास्थ्य कुनै पनि राज्यको पहिलो प्राथमिकताको बन्नुपर्छ। अस्वस्थ जनताले देश विकास गर्न सक्दैनन्। जनताको स्वास्थ्यलाई नाफा वा नोक्सानसँग जोड्नु हुँदैन। तथ्यांक संकलन गरेर र दिवस मनाएर मात्रै रोग घट्ने होइन। यसको नियन्त्रणका लागि प्रभावकारी कदम चाल्न सक्नुपर्छ। रोग लाग्नुभन्दा लाग्न नदिनु नै बुद्धिमानी हो। लागिहाले समयमा नागरिकले उपचार पाउने व्यवस्था हुनुपर्छ। नसर्ने रोगको उपचार अन्य रोगभन्दा महँगो र जटिल छन्। त्यस्ता रोगीका लागि उपचारमा सहुलियत दिने नीति समय अनुकूल हुनुपर्छ। कुनै वस्तुमाथि नाफा आउने भएपछि जनताको स्वास्थ्यमा प्रतिकूल असर गरे पनि राज्य मौन बसेका कयौं उदाहरण छन्। विदेशबाट आउने तरकारीको विषादी मापनमा सरकार कमजोर छ। विषादी सिधै उपभोक्ताको चुलोमा पुगिरहेको छ। यस्ता कुरालाई प्रोत्साहन गर्नु जनविरोधी कदम हो। राज्यसँग नसर्ने रोगका समस्या कम गर्ने धेरै उपाय छन्। सहरमा जनसंख्या बढाउनेभन्दा पनि ससाना आकारका बस्तीको विकास गर्न सके रोग नियन्त्रण गर्न सहज हुन्छ। साना सहरलाई प्रदूषणमुक्त गर्न कम मिहिनेत लाग्नेछ। मानिसलाई शारीरिक व्यायाम गर्न खुला क्षेत्रको पनि साना सहरमा बन्दोबस्त गर्न सकिन्छ। जीवनचर्या परिवर्तनका लागि राज्यका निकायले प्रचारात्मकदेखि प्रवद्र्धनात्मक गतिविधि गर्नुपर्छ। नसर्ने रोगका विशेषज्ञ चिकित्सकहरूको सेवा सहरी क्षेत्रमा मात्र सीमित नराखी ग्रामीण क्षेत्रमा पनि विस्तार गर्नुपर्छ। यस्ता काम गर्न सके नसर्ने दीर्घ रोगबाट नागरिकलाई जोगाउन सकिन्छ।"
सर्वोच्च अदालतमा सुरक्षा व्यवस्था कडा,काठमाडौं : सर्वोच्च अदालतमा सुरक्षा व्यवस्था कडा पारिएको छ। प्रधानन्यायाधीश चोलेन्द्र शमशेर जबराको राजीनामा माग गर्दै कानुन व्यवसायी प्रदर्शनमा उत्रिएपछि सोमबार पनि सुरक्षाकर्मी बढाइएको हो। नेपाल बारले सर्वोच्चको पहरेदार संस्थाले सांकेतिक रुपमा विरोध गर्दा प्रहरी परिचालन गरिनु अत्यन्तै निन्दनीय भएको बताउँदै आएको छ। उनले पुन:यस्ता कार्य नगर्न सम्बन्धित निकायसँग आग्रह समेत गरेका छन्। जबराको राजीनामा माग्दै कानुन व्यवसायीहरु निरन्तर धर्नामा बसेका हुन्। विरोधको पूर्वनिर्धारित कार्यक्रमअनुसार उनीहरुले हातमा कालो पट्टी बाँधेर सर्वोच्च परिसरमा धर्ना दिएका हुन्। कानुन व्यवसायी सोमबार बिहानैदेखि धर्ना बसेका छन्।
समयले पर्खंदैन,"दुई सिकारी थिए। उनीहरू खुबै मिल्ने साथी पनि हुन्। धेरै समय भएको थियो उनीहरू सँगै सिकार खेल्न नगएको। एक दिन सिकार गर्न जंगलमा जाने सल्लाह भयो। घरबाट दुवैजना निस्किए गफगाफ गर्दै जंगलमा पुगे। दुवैजना सिकार गर्न सिपालु भएकाले सिकार फेला नपर्ने कुरै थिएन। बीच जंगलमा पुगेपछि एउटा ताल आयो। ताल रमणीय भएकाले तालमा पानी खान आउने कुनै पनि जंगली जनावर अथवा चराचुरुंगीको सिकार गर्ने उनीहरूले लक्ष्य बनाए। केही समय उनीहरू छहारीमा विश्राम लिने सोच बनाएर ताल देखिने रूखको छहारीमा बसे। तालमा पानी खान वा रमाउन केही आए बसेकै ठाउँबाट सिकार गर्ने उनीहरूको लक्ष्य थियो। केही समयमा नै जंगली बकुल्लाहरू हजारौं माइल उड्दै थकान अनि भोक मेटाउन सोही तालमा आए। हजारौं संख्यामा बकुल्ला देखेर सिकारी खुसी भए। मोटा र धेरै बकुल्ला भएकाले सिकार गर्न पनि रमाइलो थियो। बकुल्ला तालमा रमाउन थाले। ती बकुल्लाको सिकार गर्न निसाना साँधेर बसेका सिकारीमध्ये एउटाले साथीलाई भने, वाह ! क्या मोटा मोटा जंगली बकुल्ला, हामीले सिकार गरेको बकुल्लालाई त तेलमा मज्जाले तारेर खानुपर्छ। एउटा सिकारीको कुरामा अर्काले असहमति राख्दै भने, होइन साथी, यो जंगली बकुल्लालाई त मज्जाले आगोमा पोलेर खानुपर्छ। तारेर खाँदा यसको स्वाद नै हराउँछ। आज सिकार गरेको बकुल्ला त पोलेर नै खानुपर्छ। दुवैजना सिकारी आआफ्नै कुरामा अडिग रहँदै घण्टौंसम्म तर्क, वितर्क गर्न थाले। अन्तत: दुवैजना निकै मिल्ने साथी भएकाले एकअर्कालाई सम्मान गर्दै आधा बकुल्लालाई भटमासको तेलमा तार्ने अनि आधा बकुल्लालाई आगोमा मज्जाले पोलेर खाने कुरामा सहमत भए। त्यसपछि जंगली बकुल्लाहरू भएको तालतर्फ निसाना साँध्न के खोजेका थिए त्यहाँ अचम्म भयो। त्यहाँ एउटै बकुल्ला पनि बाँकी थिएनन्। त्यति बेलासम्ममा त बकुल्लाले डाँडा काटिसकेका थिए। नैतिक शिक्षा : हामी कुनै पनि काम समयमा गर्नुभन्दा पनि कुरा बढी गर्छौं। काम गरेर त्यसको नतिजा आउनुभन्दा पहिले तर्क गर्नु राम्रो होइन। भनिन्छ, समयले पर्खंदैन। कामको साटो कुरा मात्रै गर्दा समय गुज्रन सक्छ। त्यसैले कुरामा भन्दा पनि काममा ध्यान दिनुपर्छ।"
ब्याजदरमा कडाइ कायमै,"काठमाडौं : एकातिर बैंकको कर्जा दिने क्षमता छैन। अर्कोतर्फ निक्षेप संकलन गर्न दोहोरो अंकमा आकर्षक ब्याजदर दिन पनि नेपाल राष्ट्र बैंकले हस्तक्षेप गरेको छ। वाणिज्य बैंकको हकमा लगानीयोग्य पुँजी (तरलता) अभाव चरम सीमामा पुगेको छ। नेपाल बैंकर्स संघले आइतबार सार्वजनिक गरेको तथ्यांकअनुसार वाणिज्य बैंकको सिडी रेसियो (कर्जा निक्षेप अनुपात) ९०१८ प्रतिशत छ। नीतिगत व्यवस्थाअनुसार बैंकले यस्तो अनुपात ९० प्रतिशतसम्म कायम गर्नुपर्छ। यस्तो सीमा नाघेपछि वाणिज्य बैंकको कर्जा क्षमता वृद्धि ३ अर्बले घटेर कात्तिक २६ गतेसम्म ४० खर्ब २८ अर्ब रुपैयाँमा सीमित भएको छ। यसअघिको कात्तिक १७ गते ४० खर्ब २५ अर्ब रुपैयाँ थियो। कर्जा मात्रै होइन बैंकहरूको निक्षेप संकलन क्षमता पनि घटेको छ। सञ्चालनमा रहेका २७ वाणिज्य बैंकको निक्षेप वृद्धि पछिल्लो एक सातामा १५ अर्बले घटेको छ। कात्तिक २६ गतेसम्ममा निक्षेप ४२ खर्ब २३ अर्ब रुपैयाँमात्र संकलन भएको छ। जबकि यसअघि कात्तिक १७ गते ४२ खर्ब ३८ अर्ब रुपैयाँ संकलन भएको थियो। कर्जा प्रवाह गर्न नसकेका बैंकहरूलाई निक्षेप संकलनमा प्रतिस्पर्धी भएर दोहोरो अंकको ब्याजदर तोक्दा कात्तिकमै राष्ट्र बैंकले हस्तक्षेप गरेको थियो। केन्द्रीय बैंकले आइतबार परिपत्र जारी गर्दै ब्याजदरको सीमा कायम गरेको छ। केन्द्रीय बैंकको निर्देशनअनुसार अब बैंकहरूले औसत तथा न्यूनतम ब्याजदर (कल निक्षेपबाहेक) को औसतमा बढीमा १० प्रतिशतले मात्र परिवर्तन गरी ब्याजदर निर्धारण गर्न सक्नेछन्। बैंक तथा बित्तीय संस्थाले निक्षेपमा प्रदान गर्ने ब्याजदर निर्धारण तथा प्रकाशन गर्दा सम्बन्धित वर्गका सबै संस्थाले औसत तथा न्यूनतम ब्याजदर (कल निक्षेप बाहेक) को औसतमा बढीमा १० प्रतिशतले मात्र परिवर्तन गर्न सक्नेछन्, एकीकृत निर्देशन २०७७ मा थप गरिएको छ। यसअघि कात्तिक ३ गते बैंक तथा वित्तीय संस्थाले जुनसुकै प्रकारको निक्षेपमा प्रदान गर्ने ब्याजदर निर्धारण तथा प्रकाशन गर्दा अघिल्लो महिना प्रकाशित ब्याजदरमा बढीमा १० प्रतिशतका दरले मात्र परिवर्तन गर्न निर्देशन दिइएको थियो। बैंकहरूले यसरी ब्याजदर निर्धारण गर्दा कायम हुने अधिकतम र न्यूनतम ब्याजदरबीचको अन्तर सीमाभन्दा बढी हुन गएमा अधिकतम वा न्यूनतममध्ये एक दर सोही कायम गरी अन्य दरहरू समायोजन गर्नुपर्ने केन्द्रीय बैंकले बताएको छ। अघिल्लो महिना क वर्गका सबै बैंकले प्रकाशन गरेका अधिकतम ब्याजदरको औसत ८५ प्रतिशत भएमा सोमा १० प्रतिशतले वृद्धि गरी कायम हुने ९३५ प्रतिशतसम्म मात्र क वर्गका बैंकले अधिकतम ब्याजदर निर्धारण गर्न सक्नेछन्। बोलकबोल (वाइन्डिङ)को आधारमा संकलन हुने मुद्दती निक्षेपको हकमा प्रकाशित ब्याजदरमा नबढ्ने गरी निक्षेप संकलन गर्नु पर्नेछ। तर निक्षेपलाई पुनः बोलकबोल गरी नवीकरण गर्नु परेमा प्रकाशित ब्याजदरमा ०१ प्रतिशत बिन्दुसम्म थप गरी निक्षेप संकलन गर्न सकिने राष्ट्र बैंकले जनाएको छ।"
"वार्तामा बस्दैनौं, तत्काल राजीनामा देऊ","काठमाडौं : नेपाल बार एसोसिएसनले आफूहरु प्रधानन्यायाधीश चोलेन्द्र शमसेर जबरासँग वार्तामा नबस्ने जवाफ फर्काएका छन्। सोमबार बिहान प्रधानन्यायाधीशले आन्दोलनरत पक्षलाई विग्रहको बाटो छोडेर संवादमा आउन आग्रह गरेका थिए। सो जवाफ दिँदै नेपाल एसोसिएसनका अध्यक्ष चण्डेश्वर श्रेष्ठले प्रधानन्यायाधीशलाई यस्तो जवाफ दिएका हुन्। उनले भने, 'हामी वार्तामा बस्दैनौं, तत्काल प्रधानन्यायाधीले राजीनामा दिनुपर्छ।' जबराले गर्दै न्यायापालिकाको समग्र आधारलाई कमजोर बनाउँदा लोकतन्त्र कमजोर हुने भएकाले आन्दोलनका कार्यक्रम स्थगित गरी वार्तामा आउन आग्रह गरेका थिए।"
अस्ट्रियामा खोप नलगाएकालाई मुलुकभर प्रतिबन्ध,भिएना : अस्ट्रिया सरकारले कोभिडविरुद्ध खोप नलगाएका व्यक्तिलाई प्रतिबन्ध लगाएको छ। अत्यावश्यक बाहेक घरबाहिर निस्कनमा सरकारले प्रतिबन्ध लगाएको अलजजिरामा समाचार छ। कोरोना संक्रमण नियन्त्रण गर्न भन्दै मुलुकभर खोप नलगाएका नागरिकलाई कम्तिमा १० दिनका लागि लकडाउन गरिएको हो। आइतबार राति १२ बजेबाट त्यस्तो प्रतिबन्ध गरिएको समाचारमा उल्लेख छ। सो प्रतिबन्ध १२ वर्षभन्दा माथिकालाई लगाइएको हो। अब १२ वर्षभन्दा माथिका खोप नलगाएका व्यक्तिले अत्यावश्यक बाहेक घरबाहिर निस्कन पाउने छैनन्। उनीहरूले खाद्यान्न किन्न र खोपका लागि खोप केन्द्रसम्म जान भने पाउने बताइएको छ। पछिल्लो समय अस्ट्रियामा कोरोना संक्रमण तीव्र भएसँगै अस्पतालमा बिरामीको चाप बढेको छ। यदि कसैले अटेरी गरे १ हजार ६६० अमेरिकी डलरसम्म जरिवाना गरिने अस्ट्रिया सरकारले जनाएको छ।
"प्रधानन्यायाधीशको पक्षमा सर्वोच्च अगाडि प्रदर्शन, २० जना पक्राउ (फोटोफिचर)",काठमाडौं : प्रधानन्यायाधीश चोलेन्द्र शमशेर जबराको पक्षमा प्रदर्शनमा उत्रिएका २० जना पक्राउ परेका छन्। तत्काल इजलास सञ्चालन गर्नुपर्ने भन्दै सर्वोच्च गेट बाहिर प्रदर्शनमा उत्रिएका २० जनालाई प्रहरीले नियन्त्रणमा लिएको हो। नेपालबारसहित कानुन व्यवसायी जबराको विरोधमा उत्रिएपछि जबराको समर्थकले पनि प्रदर्शन जारी राखेका छन्। वर्षौंदेखि थाति रहेका मुद्दाको सुनुवाइ नहुँदा सेवाग्राही मर्कामा परेको भन्दै उनीहरु आन्दोलित भएका हुन्। जनताको अदालत नियमित सञ्चालन हुनुपर्ने भन्दै नाराबाजी गरिरहेका छन्। जबराको समर्थन प्रदर्शन गर्नेहरूलाई प्रहरीले दैनिक रुपमा पक्राउ गर्दै आएको छ। नेपाल बार र कानुन व्यवसायीले प्रधानन्यायाधीशलाई सर्वोच्च अदालत प्रवेशमा रोक लगाउने र राजीनामा दिनुपर्ने माग गर्दै सर्वोच्च परिसरको मुल गेटमै निरन्तर धर्ना बसेका छन्। सोमबार वकिल र प्रहरीबीच पनि धकेलाधकेल भएको छ। सर्वोच्च अदालत परिसरमा कानुन व्यवसायीहरु बोल्ने क्रममा प्रहरीले माइक खोसेर हस्तक्षेप गरेको छ। कानुन व्यवसायीहरुले बहस पैरबी नगर्ने घोषणा गरिसकेका छन्। तस्बिर : सुनीता डंगोल
हरिबोधिनी एकादशी : तुलसी दामोदरको विवाह गरी मनाइँदै,"काठमाडौं : कार्तिक शुक्ल एकादशीका दिनमा भगवान् विष्णुको प्रतीकका रुपमा तुलसीको दामोदरसँग विवाह र विशेष पूजा गरी मनाइने हरिबोधिनी एकादशी पर्व आज मनाइँदैछ। आषाढ शुक्ल एकादशी अर्थात् हरिशयनी एकादशीका दिनमा क्षीरसागरमा सुतेका विष्णु ब्युँझिने भएकाले आजको एकादशीलाई हरिबोधिनी वा प्रबोधिनी एकादशी पनि भनिन्छ। हरिशयनीदेखि हरिबोधिनी एकादशीका दिनसम्म चार महिना विष्णुका भक्तले तुलसीको व्रत गरी विशेष पूजा गर्दछन्। विष्णु क्षीर सागरमा सुतेकाले यी चार महिना विवाह व्रतबन्धजस्ता माङ्गलिक कार्य नगरिने परम्परा छ। यस समयमा खोला, नदीनालामा बाढीपहिरो आउने र सर्पजस्ता जीवको भयका कारण यात्रा नगर्नु शुभ मानिन्छ। हरिशयनी एकादशीका दिन घरघरमा रोपेर विशेष पूजा गरिएको तुलसीको मठमा गाईको गोबर र रातो माटोले पोतेर सिँगारी फूल मालाले सजाएर आज विवाह गरिन्छ। तुलसी विष्णुप्रिया भएकाले यस दिन तुलसीको दामोदरसँग विवाह गर्ने परम्परा बसेको हो। तुलसीको मठ नजिकै विष्णुको प्रतीकका रुपमा निगालाको लिङ्ग गाडेर विधिपूर्वक पूजा गरिन्छ। कार्तिक महिनाभर सबै देवदेवी तुलसीमै निवास गर्छन् भन्ने धार्मिक विश्वास छ। आदिकालदेखि पूजाको परम्परा बसेको तुलसीको महिमा वैज्ञानिकरुपमा पनि लाभदायक प्रमाणित भएको छ। यसैले तुलसीको मठ हुने घरलाई तीर्थ समान मानिन्छ। तुलसीको सुगन्धले दश दिशा पवित्र हुन्छ भनिन्छ। तुलसीको पूजा गरिएको घरमा यमदूत पनि पस्दैनन् भन्ने आस्थाका कारण हिन्दू धर्मावलम्बीले घरमा तुलसीको मठ बनाउँछन्। तुलसीको पात, डाँठ, वा फूलको रस रुघाखोकी र औलो लगायत रोगका लागि औषधि हुन्छ। यो रस शरीरमा लगाएर सुतेमा लामखुट्टेले टोक्दैन। तुलसीको मठ भएको स्थल वरपर विषालु सर्प पनि आउँदैन। मठको वरपर बहने हावाले विषालु कीटाणुलाई नष्ट गर्दछ। शरद ऋतुभर सबै प्राणीका लागि तुलसीलाई महा औषधि मानिन्छ। तुलसीबाट बनेको चिया मानव शरीरमा रोग प्रतिरोधी क्षमता वृद्धि गर्न उपयुक्त मानिन्छ। कोरोनाबाट बच्न तुलसीको चिया नियमित सेवन गर्नाले लाभ मिल्ने आयुर्वेदका चिकित्सक डा वंशदीप शर्मा खरेल बताउछन्। कार्तिक महिनामा तुलसीको माला लगाउँदा र एक लाख तुलसी पत्र विष्णुलाई अर्पण गर्दा मनोकाङ्क्षा पूरा हुन्छ भन्ने विश्वास छ। गरुड पुराणमा उल्लेख भएअनुसार यस महिनामा एउटा तुलसी पत्र भगवान् विष्णुलाई अर्पण गर्दा १० हजार गाई दान गरे बराबरको फल मिल्दछ। आजका दिन भगवान् विष्णुको मूर्तिलाई रथमा राखी यात्रा गराउने प्रचलन पनि छ। रात्रिमा गोविन्द उठ्नूस् तपाईं सुते जगत् सुत्छ, तपाईं उठे जगत् उठ्छ भन्दै शङ्ख, घन्ट र ढोल बजाएर विष्णुलाई जगाउने गरिन्छ। यसको प्रतीकका रुपमा मानवका पाँच ज्ञानेन्द्रिय र पाँच कर्मेन्द्रिय एवम् मन गरी एघार वटालाई जित्न उपयोग गरिने शास्त्रीय मान्यता छ। किसानले उखुको बोट मठमा गाड्छन्। आजको दिन अन्न खान नहुने भएकाले सखरखन्ड, पिँडालु र वनतरुल उसिनेर फलाहार गरिन्छ। यसरी व्रत गरेमा पापको नाश भई पुण्य वृद्धि हुने र मोक्ष प्राप्ति हुन्छ भन्ने धार्मिक विश्वास छ। ठूलो एकादशी पनि भनिने आजको एकादशी व्रतले हजार अश्वमेध यज्ञ तथा राजसूय यज्ञ गरे बराबरको फल पाइने शास्त्रीय मान्यता छ। कार्तिक महिनामा भगवान् विष्णुलाई भक्तिपूर्वक सम्झी गरिएको स्नान, दान, जप र होमले फल पाइने एवम् सय जन्मका पापबाट मुक्ति मिल्ने प्रसङ्ग विभिन्न ग्रन्थमा वर्णन गरिएको छ। आजका दिन काठमाडौँ उपत्यकाका चार नारायण, भक्तपुरको चाँगुनारायण, ललितपुरको विशङ्खुनारायण, काठमाडौँका शेष नारायण र इचँगुनारायण स्थानमा विशेष मेला लाग्दछ। यहाँ जान नसक्नेले काठमाडौँको उत्तरमा रहेका बूढानीलकण्ठ नारायणस्थानको दर्शन गर्दा चार नारायणको दर्शन र पूजा गरे बराबरको फल पाइने विश्वास गरिन्छ। आजै देशभरका नारायण मन्दिरमा विशेष पूजा गरी यो पर्व मनाइन्छ। वर्षमा एक दिन धेरै दर्शनार्थीले पूजा आराधना गर्न आउने गरेकाले दक्षिणकालीको शेषनारायण मन्दिरमा विशेष व्यवस्था गरिएको मन्दिर व्यवस्थापन समितिको अध्यक्षसमेत रहनुभएका दक्षिणकाली नगरपालिका५ का अध्यक्ष श्यामबहादुर खत्रीले जानकारी दिए।"
"दर्शनार्थी बोकेको बोलेरो दुर्घटना : तीन जनाको मृत्यु, १४ घाइते",ओखलढुंगा : चम्पादेवी ककनी मन्दिर दर्शन गर्न हिडेका यात्रु बोकेको बोलेरो सोमबार दुर्घटना हुँदा तीन जनाको मत्यु भएको छ। अन्य १४ जना घाइते भएका छन्। सुनकोशी गाउँपालिका ८ च्यानम हुँदै ककनीतर्फ गएको प्रदेश ३०१०२२ च ९६९४ नम्बरको गाडी दुर्घटनामा परेको जिल्ला प्रहरी कार्यालय ओखलढुंगाले जनाएको छ। मन्दिरतर्फ जाने क्रममा गाडी सुनकोशी गाउँपालिका  ९ को जौबारी नजिकैको कुसाङ भन्ने स्थानमा सडकबाट करिब ६ सय मिटर तल खसेको प्रहरीले जनाएको छ। घटनामा परि घाइते भएकाहरुको उद्धार गरी अहिले उपचारका लागि सामुदायिक अस्पताल सोब्रु पठाइएको वडा अध्यक्ष झनक कार्कीले जानकारी दिए। घटनामा परि गम्भीर घाइतेहरुलाई भने उपचारका लागि काठमाण्डौं पठाउन हेलिकप्टर झिकाइएको प्रहरीले जनाएको छ। घटनाको थप विवरण आउन बाँकी छ। बोलेरोमा सुनकोशी गाउँपालिका  ८ च्यानम र सिद्धिचरण नगरपालिका वडा नं १० रुप्सेका दर्शनार्थी थिए।
प्रधानन्यायाधीश जबराको पक्षमा प्रदर्शन गर्ने १२ जना पक्राउ,काठमाडौं : प्रधानन्यायाधीश चोलेन्द्र शमशेर जबराको पक्षमा प्रदर्शनमा उत्रिएका १२ जना पक्राउ परेका छन्। तत्काल इजलास सञ्चालन गर्नुपर्ने भन्दै सर्वोच्च गेट बाहिर नाराबाजी गर्ने १२ जनालाई प्रहरीले नियन्त्रणमा लिएको छ। वर्षौंदेखि थाति रहेका मुद्दाको सुनुवाइ नहुँदा सेवाग्राही मर्कामा परेको भन्दै उनीहरु आन्दोलित भएका हुन्। जनताको अदालत नियमित सञ्चालन हुनुपर्ने उनीहरुको माग राखेका थिए। कानुन व्यवसायीले प्रधानन्यायाधीशलाई सर्वोच्च अदालत प्रवेशमा रोक लगाउने र राजीनामा दिनुपर्ने माग गर्दै सर्वोच्च परिसरको मुल गेटमै निरन्तर धर्ना बसेका छन्। सर्वोच्चभित्र कानुन व्यवसायीहरुले प्रधानन्यायाधीश जबराविरुद्ध नाराबाजी गर्न थालेपछि सुरक्षा व्यवस्था कडा पारिएको छ। कानुन व्यवसायीहरुले बहस पैरबी नगर्ने घोषणा गरिसकेका छन्। सोमबार वकिल र प्रहरीबीच पनि धकेलाधकेल भएको छ। जबराको समर्थनमा पनि समर्थकहरूले प्रदर्शन जारी राखेका छन्। जबराको समर्थन प्रदर्शन गर्नेहरूलाई प्रहरीले पक्राउ गर्दै आएको छ। अदालतमा इजलास नचल्ने भएपछि कानुन व्यवसायी पक्षविपक्षमा उत्रिएका छन्। सर्वोच्च अदालतमा सुरक्षा व्यवस्था कडा
"नारायण मन्दिरमा भक्तजनको भीड, तुलसीको विशेष पूजा गरिँदै","काठमाडौं : कार्तिक शुक्ल एकादशी अर्थात् हरि बोधिनी एकादशीका दिन सोमबार बिहानैदेखि उपत्यकाका चार नारायण, बूढानीलकण्ठ नारायणस्थान हित देशभरका नारायण मन्दिरमा भक्तजनको भीड लागेको छ। आषाढ शुक्ल एकादशी अर्थात् हरि शयनी एकादशीका दिन क्षीरसागरमा सुतेका भगवान् विष्णु आज जागा हुनुहुने धार्मिक विश्वास छ। सोमबार जागा हुनुहुने भगवान् विष्णुलाई पूजाआजासहित आराधना गर्न बिहानैदेखि नारायण मन्दिरमा भक्तजनको भीड लागेको हो। उपत्यकाका चाँगुनारायण, शेषनारायण, इचङ्गुनारायण र विशङ्खुनारायण मन्दिरमा भक्तजनको भीड लागेको छ। यी नारायण मन्दिरलाई चार नारायण भनिन्छ। चार नारायणको आज एकैदिन पूजाआजा एवं दर्शन गरेमा मनोकाङ्क्षा पूरा हुने जनविश्वास छ। यसैले टाढा टाढाबाट पनि भक्तजन सवारी साधन रिजर्भ गरेर चार नारायणको पूजाआजा एवं दर्शनमा भक्तजन आउँछन्। चार नारायणको दर्शन गर्न नसक्नेले उपत्यकाको उत्तरी भेगस्थित बूढानीलकण्ठ नारायणस्थानमा गई पूजाआजा एवं दर्शन गरेमा मनकामना पूरा हुने विश्वास छ। बूढानीलकण्ठमा हरि र हर अर्थात् विष्णु एवं शिवको मूर्ति एउटै ठूला ढुङ्गामा स्थापना गरिएको छ। मन्दिरमा बिहान ४ बजेदेखि नै भक्तजनको भीड लागेको महन्त निगमानन्द स्वामीले जानकारी दिए। नाराययणस्थानमा सोमबार लाखौँ भक्तजनले दर्शन गर्नसक्ने गरी व्यवस्था मिलाइएको छ। बूढानीलकण्ठमा आजदेखि कार्तिक शुक्ल पूर्णिमासम्म विशेष मेला लाग्छ। यहाँ जलकुण्डमाथि भगवान् नारायण सुतेको अलौकिक मूर्ति छ। यो मूर्ति हेर्न आन्तरिकका साथै बाह्य पर्यटकको समेत भीड लाग्ने गर्छ। आषाढ शुक्ल एकादशीका दिन घरको मोठमा रोपी पूजा सुरु गरिएको तुलसीको विवाह आज दामोदरसँग गरिदिने प्रचलन छ। आज बिहानै वैदिक सनातन धर्मावलम्बीले स्नान गरी व्रत बस्छन्। आज चामलबाट बनेका परिकार नखाई फलाहार मात्र गर्ने गरिन्छ। आषाढ शुक्ल एकादशीदेखि पूजाआजा सुरु गरिएको तुलसीको मठमा विधिपूर्वक पूजासहित हवन गरेपछि चतुर्मास व्रत समाप्त हुने शास्त्रीय वचन रहेको नेपाल पञ्चाङ्ग निर्णायक समितिका पूर्वअध्यक्ष एवं धर्मशास्त्रविद् प्रा डा रामचन्द्र गौतमले जानकारी दिए। यसैगरी नारायणहिटी दरबार सङ्ग्रहालय परिसरमा रहेको नारायण मन्दिरमा पनि बिहानैदेखि भक्तजनको भीड लागेको पुजारी शिवप्रसाद पौडेलले बताए। यसैगरी नेपालीले आजै घर घरमा तुलसीको विशेष पूजा गर्दैछन्। आज विशेष पूजा गरी दामोदरसँग तुलसीको विवाह गरिन्छ। यस अवसरमा काठमाडौँको नागार्जुन नगरपालिकाले इचङ्गुनारायण मन्दिरमा विशेष मेला लाग्ने भन्दै नगरभर सार्वजनिक बिदा दिएको छ। बूढानीलकण्ठ र दक्षिणकाली नगरपालिकाले पनि आज सार्वजनिक बिदा दिने निर्णय गरेको जनाइएको छ।"
"प्रधानन्यायाधीशले कानुन व्यवसायीलाई भने, विग्रहको बाटो छोडि संवादमा आऊ","काठमाडौं : प्रधानन्यायाधीश चोलेन्द्र शमशेर जबराले आन्दोलनरत पक्षलाई विग्रहको बाटो छोडेर संवादमा आउन आग्रह गरेका छन्। सोमबार एक विज्ञप्ति जारी गर्दै उनले गर्दै न्यायापालिकाको समग्र आधारलाई कमजोर बनाउँदा लोकतन्त्र कमजोर हुने भएकाले आन्दोलनका कार्यक्रम स्थगित गरी वार्तामा आउन आग्रह गरेका हुन्। विज्ञप्ति उनले विद्यमान गतिरोधलाई तत्काल अन्य गरी बन्दी प्रत्यक्षीकरणसहित नागरिकका न्याय प्राप्त गर्ने मौलिक अधिकार तथा न्याय निरूपण गर्ने हाम्रो कर्तव्यलाई निरन्तरता दिन आग्रह गरेका छन्। जबराले वर्तमान परिस्थितिमा देखिएका गतिरोधहरुको सम्बोधनको उपयुक्त विकल्प संवाद रहेकाले नेपाल बार एसोसिएसन र सर्वोच्च अदालत बार एसोसिएसनलाई संवादमा आउन आग्रह गरेका छन्। उनले भनेका छन्, 'आज न्यायपालिकाभित्र उत्पन्न भएको गतिरोधका कारण नागरिकका प्रश्नहरू हामीतर्फ नै सोझिएका छन्। जनताले विश्वासको शीरमा राख्दै आएको यस संस्थाको गरिमा र सम्मानलाई जोगाउनु न्यायपालिका भित्रका सबै अवयवहरूको साझा दायित्व हो। नेपालको प्रधानन्यायाधीशका रूपमा मेरो अग्रसरता यस प्रक्रियामा जति आवश्यक छ त्यतिकै अग्रसरता बार एसोसिएसन र यसका ईकाइहरूबाट पनि अपेक्षा गरिएको हुन्छ भन्नु अतिशयोक्ति हुँदैन। ' वार्तामा बस्दैनौं, तत्काल राजीनामा देऊ तथ्यहीन, भ्रमपूर्ण आरोप लगाउनु चिन्ताजनक : प्रधानन्यायाधीश उनले न्यायको एकै रथका दुई पाशाका रूपमा रहेका बार र बेन्चले आफ्नो दायित्व मनन गरी न्यायको रथलाई फेरि जनताको सेवामा निर्वाध गुडाइरहनुपर्ने चुनौती हाम्रा सामु खडा भएको उल्लेख गरेका छन्। जबराले न्यायपालिकाको संस्थागत सुधार र सवलीकरणका लागि भएका संवाद र अन्तरक्रियाबाट प्राप्त सुझाव एवम् माननीय न्यायाधीश हरिकृष्ण काकीको प्रतिवेदनसहित विभिन्न समयमा न्यायपालिका स्वयले गठन गरेका आयोगका प्रतिवेदनहरू कार्यान्वयन गर्न तयार रहेको प्रस्ट पारेका छन्। जबराले जनताले न्याय पाउने अन्तिम संस्था सर्वोच्च भएको समेत स्मरण गराएका छन्। उनले विधिभन्दा बाहिरबाट न्यायपालिकालाई हिटाउन प्रयासहरू कहिं कतैबाट हुँदा सम्पूर्ण न्यायपालिका एकताबद्ध आवश्यक रहेको बताएका छन्।"
"प्यूठानमा जीप दुर्घटना : चालकको मृत्यु, एक जना घाइते","बुटवल : जीप दुर्घटनामा परी प्यूठानमा एक जनाको मृत्यु भएको छ। सोमबार बिहान मल्लरानी गाउँपालिकास्थित मुनडाँडाबाट बाग्दुला जाँदै गरेको रा १ ज १९९२ नम्बरको जीप सोही गाउँपालिका ३ स्थित बुकेनीमा दुर्घटना भएको हो। दुर्घटनामा परी जीप चालक स्थानीय २९ वर्षीय गोरख पुनको घटनास्थलमै मृत्यु भएको प्रहरीले जनाएको छ। जीप अनियन्त्रित भई भीरबाट करिब १ सय ५० मिटर तल खसेको छ। गम्भीर घाइते प्यूठान नगरपालिका४ खड्गडेराका १७ वर्षीय विवेक नेपालीलाई उपचारका लागि प्यूठान अस्पताल विजुवार लगिएको प्रहरीले जनाएको छ। बर्थडे पार्टीमा ग्याङ फाइट : एक जनाको मृत्यु, दुई घाइते दर्शनार्थी बोकेको बोलेरो दुर्घटना : तीन जनाको मृत्यु, १४ घाइते"
नसर्ने रोग झनै खतरा,"बेलामौकामा फैलने भाइरसका महामारीले छोटो समयमा धेरैको ज्यान लिने गरेको छ। कोरोना महामारी पनि यसको एउटा उदाहरण हो। यस्ता महामारी मानव जीवनमा धेरै फैलिए। तर, सूक्ष्मरूपमा मानव स्वास्थ्यमा प्रवेश गर्दै ज्यान लिने नसर्ने रोगको खतरा झनै बढ्दै गएको छ। सबै उमेरसमूहमा नसर्ने रोगको प्रकोप बढेको विभिन्न समयमा गरिएका अध्ययनले पुष्टिसमेत गरेका छन्। यो एउटा देशको मात्रै समस्या होइन, विश्व समुदायलाई चिन्तित पारेको विषय पनि हो। फेरिएको जीनवशैली र विषादीयुक्त खानाका कारण नसर्ने रोगको भयावह स्थिति सिर्जना भएको छ। स्वास्थ्य मन्त्रालयको एक तथ्यांकअनुसार नेपालमा बर्सेनि मृत्यु हुने संख्यामध्ये नसर्ने रोगका कारण ४२ प्रतिशत छन्। यो प्रतिशत बर्सेनि बढ्ने क्रममा छ। विशेषतः मुटु रोग, क्यान्सर, श्वासप्रश्वाससम्बन्धी नसर्ने रोगका बिरामी धेरै छन्। यो नै मृत्युको प्रमुख कारण बनिरहेको छ। पछिल्लो समय विश्वमा ठूलो संख्यामा देखिने अर्को रोग हो, मधुमेह। विश्वमा प्रति १० सेकेन्डमा तीन जना मधुमेहका नयाँ रोगी थपिने गरेका छन्। बर्सेनि ५० लाख व्यक्तिले यसकै कारण ज्यान गुमाएको तथ्यांक छ। नसर्ने रोग भएकाले परिवार र समाजले पनि खासै यो विषयमा ध्यान दिँदैनन्। स्वयं रोगी पनि आपूलाई मात्र लागेको र नसर्ने भएकाले सर्ने रोग जति सचेत बनेको पाइँदैन। यस्तै लापरबाहीका कारण नसर्ने रोगले चाँडो ज्यानसमेत लिने गरेको स्वास्थ्य विज्ञ बताउँछन्। नसर्ने रोगको मूल कारण मानिसको दिनचर्या नै हो। अस्वस्थकर खानपिन, व्यायामको कमी र अनियमित जीवनचर्या नै नसर्ने रोगका मूल कारण हुन्। ग्रामीण जीवनमा सचेतनाको कमीले यस्तो रोग लाग्ने गरेको छ। सहरी क्षेत्रमा जीवनचर्याले मानिसलाई यो रोगले सताउने गरेको छ। प्रदूषण र खाद्य पदार्थमा मिसावटले पनि यस्ता रोगलाई बढावा दिएको छ। विशेषतः तरकारी, फलफूललगायतका खाद्यपदार्थमा विषादी प्रयोग गर्दा मानिसमा अनेकन रोग बढ्न थालेको छ। तर, जनस्वास्थ्यमा प्रतिकूल असर पर्ने त्यस्ता विषादी नियन्त्रण गर्न सरकारले ध्यान दिइरहेको छैन। न त श्वासप्रश्वाससम्बन्धी रोगको प्रमुख कारक बनेको प्रदूषण नियन्त्रणमा नै सरकारले ध्यान दिन सकेको छ। प्रत्येक नसर्ने रोग नियन्त्रण र सचेतनाका लागि दिवस आउँछन् र मनाइन्छन्। तर, त्यस दिनबाहेक अन्य दिन यो विषयमा गम्भीर भएर सोच्न र योजना बनाउन न सरकार लाग्छ, न त नागरिक नै सचेत बनेका छन्। जनताको स्वास्थ्य कुनै पनि राज्यको पहिलो प्राथमिकताको बन्नुपर्छ। अस्वस्थ जनताले देश विकास गर्न सक्दैनन्। जनताको स्वास्थ्यलाई नाफा वा नोक्सानसँग जोड्नु हुँदैन। तथ्यांक संकलन गरेर र दिवस मनाएर मात्रै रोग घट्ने होइन। यसको नियन्त्रणका लागि प्रभावकारी कदम चाल्न सक्नुपर्छ। रोग लाग्नुभन्दा लाग्न नदिनु नै बुद्धिमानी हो। लागिहाले समयमा नागरिकले उपचार पाउने व्यवस्था हुनुपर्छ। नसर्ने रोगको उपचार अन्य रोगभन्दा महँगो र जटिल छन्। त्यस्ता रोगीका लागि उपचारमा सहुलियत दिने नीति समय अनुकूल हुनुपर्छ। कुनै वस्तुमाथि नाफा आउने भएपछि जनताको स्वास्थ्यमा प्रतिकूल असर गरे पनि राज्य मौन बसेका कयौं उदाहरण छन्। विदेशबाट आउने तरकारीको विषादी मापनमा सरकार कमजोर छ। विषादी सिधै उपभोक्ताको चुलोमा पुगिरहेको छ। यस्ता कुरालाई प्रोत्साहन गर्नु जनविरोधी कदम हो। राज्यसँग नसर्ने रोगका समस्या कम गर्ने धेरै उपाय छन्। सहरमा जनसंख्या बढाउनेभन्दा पनि ससाना आकारका बस्तीको विकास गर्न सके रोग नियन्त्रण गर्न सहज हुन्छ। साना सहरलाई प्रदूषणमुक्त गर्न कम मिहिनेत लाग्नेछ। मानिसलाई शारीरिक व्यायाम गर्न खुला क्षेत्रको पनि साना सहरमा बन्दोबस्त गर्न सकिन्छ। जीवनचर्या परिवर्तनका लागि राज्यका निकायले प्रचारात्मकदेखि प्रवद्र्धनात्मक गतिविधि गर्नुपर्छ। नसर्ने रोगका विशेषज्ञ चिकित्सकहरूको सेवा सहरी क्षेत्रमा मात्र सीमित नराखी ग्रामीण क्षेत्रमा पनि विस्तार गर्नुपर्छ। यस्ता काम गर्न सके नसर्ने दीर्घ रोगबाट नागरिकलाई जोगाउन सकिन्छ।"
विदेशी बैंकबाट सापटी लिने योजनामा छौं,"नेपालको पहिलो नेपाल बैंक लिमिटेड कात्तिाक ३० गतेदेखि ८४ औं वसन्त पूरा गरेर ८५ औं वर्षमा प्रवेश गर्दैछ। तत्कालीन प्रधानमन्त्री जुद्धशमशेर जबराको अग्रसरतामा वि सं १९९४ कात्तिाक ३० गते स्थापना भएको थियो। तत्कालीन प्रधानमन्त्री राणा, दुर्गेशमान सिंह तथा बहादुर शमशेर ब्रिटेन घुमेर आएपछि नेपालमा बैंक खुलेको थियो। बैंक स्थापना भएपछि पहिलो ऋण ज्योति ग्रुप इन्डस्ट्रिजका पद्म ज्योति र रूप ज्योतिका हजुरबुवा भाजुरत्नले १ हजार ५ सय लिएर व्यवसाय गरेका थिए। साहु महाजनको जमानामा बैंक खुलेपछि कर्जा लिएर कारोबार सुुरु गरेका उद्योगी, व्यवसायी अहिले स्थापित भइसकेका छन्। बैंकले स्थापनादेखि हालसम्मको क्रियाकलाप र मुलुकमा पुर्याएको योगदानलगायतमा रहेर बैंकका प्रमुख कार्यकारी अधिकृत कृष्णबहादुर अधिकारीसँग अन्नपूर्णकर्मी ममता थापाले गरेको कुराकानी। जेठो बैंकले यस अवधिसम्म पहिचान हुने लायकका के काम गर्यो ? पहिलो बैंक भएकैले बैंकिङ पद्धतिको सुरुआत गर्यो। नेपाल राष्ट्र बैंक आउनुभन्दा पनि अगाडि स्थापना भएकाले तत्कालीन समयमा केन्द्रीय बैंकको भूमिका पनि निर्वाह गर्यो। स्थापनाको साढे आठ दशकमा बैंकिङ पद्धतिको सुरुआत र विकासमा अहम् भूमिका रह्यो। उद्योग, व्यवसाय विस्तारका लागि पनि योगदान रहने नै भयो। बैंक स्थापना हुनुअघि धेरै ब्याजमा साहु, महाजनबाट ऋण दिने गरिन्थ्यो। यसले ऋणको प्रणालीलाई संस्थागतमा बनायो। विसं १९९४ पुसतिर पहिलो ऋण दिएको थियो। पहिलो ऋण जुत्ता, चप्पल व्यापारी मियाँ जहरूद्दिनलाई बैंकले तीन हजार रुपैयाँ कर्जा दिएको थियो। सोही समयमा भाजुरत्न ज्योतिले (ज्योति ग्रुप इन्डस्ट्रिजका पद्म ज्योति र रूप ज्योतिका हजुरबुवा) सरकारलाई घिउ वितरण (सप्लाई) गर्न बैंकबाट १५ सय रुपैयाँ कर्जा लिएका थिए। अधिकांश नाम चलेका उद्योगी तथा व्यवसायीहरूले बैंकबाट ऋण लिएर हैसियत बनाएका छन्। विराटनगर जुट मिललाई पनि तत्कालीन समयमा एक लाख रुपैयाँ कर्जा दिएको थियो। देशको औद्योगीकरण, व्यवसायीकरणलगायतमा आर्थिक पक्ष सबल बनाउन बैंकले योगदान पुर्याएकोले यसको भूमिका अविस्मरणीय छ। योजनाबद्ध, समयसापेक्ष, परिपक्व बैंक बनेको छ। पहिलो त्रैमासको वित्तीय विवरण प्रकाशित भइसकेको छ। बैंक कुनकुन सूचकांकमा अब्बल छ ? कर्जा, निक्षेप, पुँजीकोषलगायतमा राम्रो छ। कर्जा १ खर्ब ५८ अर्ब रुपैयाँ पुगेको छ। गत आवको पहिलो त्रैमासमा १ खर्ब ४५ अर्ब थियो। यस अवधिमा १३ अर्ब रुपैयाँको कर्जावृद्धि भएको छ। यस्तै निक्षेप १ खर्ब ६३ अर्ब थियो। अहिले असोजमसान्तमा करिब १ खर्ब ७६ अर्ब निक्षेप संकलन भएको छ। यसबीच निक्षेप पनि १३ अर्ब जति वृद्धि भएको छ। असार मसान्तमा निष्क्रिय कर्जा (एनपीए) २१० प्रतिशत थियो। अहिले २ प्रतिशतसम्म छ। यस्तै, आधारदर असारमा ५९८ बाट असोजमा ५९३ हुन आएको छ। पुँजीकोष पनि उच्च छ। सबै सूचांकमा हामी सुदृढ हुँदै गएका छौं। बैंकहरूमा कर्जाको वृद्धि अधिक छ। निक्षेपको गति अझै बढाउन सकेका छैनन्। लगानीयोग्य पुँजी (तरलता) अभावको समस्या खेप्नु परेको छ। नेपाल बैंकको हालत के छ ? पहिलो त्रैमासमा बैंकहरूले भोगेको समस्या हो यो। सिंगो उद्योगमा कर्जाको भन्दा निक्षेपको वृद्धिदर धेरै न्यून छ। निक्षेपको वृद्धि ६५७० अर्बमा बढ्दा कर्जा तीन सय अर्ब हाराहारीमा वृद्धि भएको छ। बैंकहरू कसैले सन्तुलन कायम गरेका छन् भने कसैले यो दुईको अनुपात मिलाउन सकेका छैनन्। बजेट पारित, कार्यान्वयनमा ढिलाइ, चार दिन बजेट होलिडेले प्रभाव पर्यो। विकास खर्च ४५ प्रतिशत मात्रै छ। विकासको रफ्तार सधैं सुरुका त्रैमासमा कम, पछि बढी हुने गरेको छ। नेपाल भित्रिने विदेशी मुद्राभन्दा बाहिरिने अधिक हुँदा दुई महिनामै ८३ अर्ब हाराहारीको शोधनान्तर घाटा व्यहोर्नु परेको छ। आयातको आकार पहिले सरह भए पनि अन्तर्राष्ट्रिय बजारको मूल्य बढेपछि धेरै रकम बाहिरिने भयो। अहिले रेमिट्यान्स पनि निरन्तर घट्दोक्रममा रहेकाले पुँजीको अभाव भयो। तर कर्जाको माग बढिरहे पनि दिन सक्ने अवस्था छैन। तर हामी सन्तुलनमै छौं। ९० प्रतिशतको सिडी अनुपात पुगेको छ। अब बैंकहरूको कर्जा दिने क्षमता छैन। कर्जा दिने क्षमता कम भएपछि बैंकहरू स्रोतको जोहो गर्न ब्याजदर दोहोरो अंकमा बढाए तर केन्द्रीय बैंकले हस्तक्षेप गरेकोलाई यहाँले कसरी लिनु भएको छ ? बैंकहरूमा निक्षेपको अभाव सिर्जना भयो। कर्जा निक्षेप अनुपात सीमा नाघेपछि निक्षेप बढाउन एकै महिनामा २३ प्रतिशत वृद्धि गरेर अस्वाभाविक ब्याजदर तोकेर जानु उचित थिएन। निक्षेपको स्रोत नभएकाले एउटा बैंकको अर्को बैंकमा जाने स्थिति मात्रै थियो। यसले झन् भयावह स्थिति ल्याउँछ। अहिले खुला बजार अर्थतन्त्र छ। २०४८ सालअघि राष्ट्र बैंकले ब्याजदर तोक्ने गथ्र्यो पछि उदारवाद अर्थतन्त्र आएपछि हट्यो। अहिले ब्याज यत्तिनै भनेर नतोके पनि निक्षेपकर्ताले पनि उचित प्रतिफल पाउन र उद्योग तथा व्यवसायीमा नराम्रो प्रभाव नपरोस् भन्ने उद्देश्यले निश्चित सीमाभित्र ल्याएको छ। सम्भावित भयावहलाई रोकेको छ। कात्तिक १२ मा चलेको ब्याजदर खुला छोडिदिएको भए मंसिरमा ब्याज उच्च हुन्थ्यो। जसको प्रभाव कर्जामा पथ्र्यो। कतिपय व्यवसाय ब्याजकै कारणले थला पर्न सक्थे। एउटै बजारबाट निक्षेप तानातान गर्नुभन्दा अरू विकल्प किन खोजिन्न ? तपाईंहरूको आगामी योजना के छ ? हामी पनि केही विदेशी बैंकहरूसँग सापटी लिन कुराकानी गरिरहेका छौं। केन्द्रीय बैंकको नियमअनुसार केही फन्ड ल्याउन छलफल चलाएका छौं। केही बैंकहरूले ल्याइसकेको स्थिति पनि होला। अब नेपालको उद्योगधन्दाको विकास, व्यवसायको मागलाई देशभित्रको स्रोतले मात्रै पुग्दैन। यसर्थ अब प्रत्यक्ष वैदेशिक लगानी (एफडीआई), सापटी ल्याउन जरुरी छ। पछिल्लो समय अर्थतन्त्रमा योगदान गर्न उत्पादनमूलक क्षेत्रमा जोड दिन भनिरहेको छ। यो बैंकको लगानीको अवस्था के छ ? यसमा केन्द्रीय बैंकको पनि गाइडलाइन छ। पर्यटन, लघु, साना तथा मझौला उद्यम, कृषिलगायतका उत्पादनमूलक क्षेत्रमा न्यूनतम कर्जा लगानी गर्ने निर्देशनकै आधारमा भएको छ। हामीले सबै खाले लगानीलाई सन्तुलन राखेका छौं। सेयर धितोमा कर्जा बैंकहरूले कोर क्यापिटल (पुँजीकोष)को ४० प्रतिशत मात्रै लगानी गर्न पाउँछन्। यो बैंकको अहिले २४ अर्बको कोर क्यापिटल छ। केन्द्रीय बैंकले तोकेअनुसारको सीमामा रहने हो भने लगभग ८ अर्ब हुन्छ। तर अहिले यस्तो कर्जा ४ अर्ब रुपैयाँ हाराहारीमा मात्रै छ। त्यसो भए केन्द्रीय बैंकले लगानीकर्तालाई तोकेको कर्जा सीमाले सो क्षेत्रमा लगानी घट्यो ? अलिकति हाम्रो घट्छ। नियमअनुसार नवीकरणको चरणसम्म घटाउनु पर्छ। यसकारण अब अहिलेका ग्राहकबाटै १ अर्ब घट्छ। केन्द्रीय बैंकले चालू आवमा मौद्रिक नीतिमार्फत गरेको व्यवस्था कत्तिको चित्तबुझ्दो छ। मौद्रिक नीतिको समीक्षाले केके परिवर्तन गर्न आवश्यक ठान्नुहुन्छ ? नीति छिटोछिटो परिवर्तन भइराख्ने विषय होइन। सेयर कर्जामा परिवर्तन नहोला भन्ने पनि बुझिन्छ। कर्जा निक्षेप अनुपात (सिडी रेसियो) ल्याएर अप्ठ्यारो भएको होइन। सीसीडी ८० प्रतिशत भन्नु र सिडी ९० प्रतिशत भन्नु उस्तै हो। तर यहाँ सिडी ९० प्रतिशत ल्याएर बैंकहरूको लगानीयोग्य पुँजी (तरलता) अभाव भयो लगानी गर्नै पाएनन् भन्ने छ। यो विश्लेषण नगरी बोलेको तथ्यांक हो। यसको मुख्य कारण निक्षेप न्यून वृद्धि, कर्जा अत्यधिक वृद्धिले हो। स्थानीय तहमा जाने सरकारको खाताको रकम ५० प्रतिशतसम्म निक्षेपमा गणना गर्न सकिन्छ। यसलाई शतप्रतिशत गर्न दिए केही हदसम्म सहज हुन्छ। आर्थिक गतिविधि चलायमान बनाउन यसो गर्नुपर्छ। वित्तीय पहुँचमा कत्तिको जोड दिनु भएको छ ? वित्तीय पहुँचमा राम्रै प्रगति भएको छ। करिब डेढ वर्ष अगाडि ६० प्रतिशतको हाराहारीमा वित्तीय पहुँच पुगेको थियो। यो अहिले ६७ प्रतिशत पुगेको छ। सरकारले प्रत्येक स्थानीय तहमा वाणिज्य बैंक पुग्नुपर्ने नीति लिएकाले ७ सय ५० मा पुगेको छ। अब तीन वटामा मात्रै पुग्न बाँकी छ। सरकारले लिएको एक व्यक्ति एक खाता अभियानलाई निरन्तरता दिएका छौं। यसअघि कतै खाता नखोलेकालाई एक सय रुपैयाँ हामीले नै राखिदिएर खोल्ने गरेका छौं। सर्वसाधारणमा कर्जा कत्तिको पहुँचमा छ नि ? कर्जामा पनि गुणात्मक फड्को मार्नुपर्छ भन्ने अभियानअन्तर्गत सरकारले सहुलियतपूर्ण कर्जा ल्याएको छ। ब्याज अनुदानमा प्राप्त हुने यस्ता कर्जा गाउँगाउँसम्म पुगेको छ। प्रत्येक तहमा संयोजन गरेर सबै बैंकले कार्यान्वयनमा ल्याएका छन्। यसकारण कर्जाको सवालमा पनि पहुँच बढेको छ। सहुलियतपूर्ण कर्जा लक्षित वर्गका लागि बिनाधितो दिनुपर्ने हो तर बैंकहरूले धितोमा मात्रै दिन खोज्ने गुनासाहरू सुनिन्छन्। तपाईंहरूले कसरी दिनु भएको छ ? यो सरकारले ल्याएको कार्यक्रम हो। यसमा धितो आवश्यक छैन। कर्जा सुरक्षण निकायमा बिमा गरिएको हुन्छ। बिमाले यसलाई सुरक्षा दिएको हुन्छ। कतिपय ग्राहकको नियत पनि सरकारले ल्याएको कार्यक्रम हो, ब्याज अनुदानमा पाइन्छ र भोलि सावाँ नै अनुदानमा दिन्छ कि भन्ने मनोवृत्ति देखिन्छ। यस्तो मनोवृत्ति रोक्न पनि धितो राख्नेलाई प्राथमिकता दिएको हो। राम्रो व्यावसायिक योजना छ, गर्न सक्ने खुबी छ तर धितो छैन भने त्यस्तालाई बिना धितो पनि दिइएको छ। अधिकांश महिला उद्यमी चाहेर पनि बिनाधितो ऋण नपाएको गुनासो गर्छन् त ? व्यावसायिक योजना ल्याएको छ भने दिन्छौं। यो बैंकबाट ब्याज अनुदानमा धेरै लाभान्वित भएका छन्। सहुलियतपूर्ण कर्जाअन्तर्गतको १० वटै शीर्षकमा गरेर ९ हजार ग्राहक लाभान्वित छन्। शैक्षिक प्रमाणपत्र धितो कर्जा खासै प्रभावकारी हुन सकेको देखिँदैन। यो बैंकको स्थिति के छ ? हो, शैक्षिक प्रमाणपत्र धितोको कर्जामा रोक्का राख्न, केही गर्न मिल्दैन। यसमा इमान्दारिताको अभाव देखिन्छ। एउटा प्रमाणपत्र देखाएपछि पाउने भन्ने कुरा हुँदैन। राम्रो व्यावसायिक योजना राखेर ल्याउनु पर्यो। हामीले व्यावसायिकरूपमा सञ्चालन भएका कुनै संस्थासँग आबद्ध भएको सेवाग्राही कर्जा १५ लाख रुपैयाँ दिँदै आएका छौं। ८५ औं वर्ष प्रवेश गरेसँगै नयाँ योजना के ल्याउनु हुन्छ ? ग्राहक, सेयरधनी, सर्वसाधारण, सरकार र नियामकले गरेको अपेक्षालाई सहज ढंगबाट सम्पादन गर्न सकियोस् भन्ने चाहेका छौं। कार्यसम्पादनमा गुणस्तरीयता थप्ने, परिपक्वपनको विकास गर्ने। व्यवसाय अझै विस्तार गर्छौं।"
राखेप बोर्ड सदस्यलाई स्पष्टिकरण,"काठमाडौं : युवा तथा खेलकुद मन्त्रालयले राष्ट्रिय खेलकुद परिषद् (राखेप) का ९ जना बोर्ड सदस्यसँग स्पष्टिकरण माग गरेको छ। युवा तथा खेलकुदमन्त्री महेश्वरजंग गहतराजले मन्त्रीस्तरीय निर्णयबाट राखेपका ९ जना बोर्ड सदस्यसँग स्पष्टिकरण माग गरेका हुन्। स्पष्टिकरणमा राखेपको बोर्ड सदस्यका रुपमा आफ्नो पदीय जिम्मेवारी पूरा नगरेको र परिषद्को हितमा योगदान पुर्याउन नसकेको उल्लेख गरिएको छ। तपाईले राष्ट्रिय खेलकुद परिषद्को सदस्यका रुपमा आफ्नो पदीय जिम्मेवारी पूरा नगरेको र परिषद्को हितमा योगदान पुर्याउन सकेको नदेखिएको हुँदा राष्ट्रिय खेलकुद विकास ऐन २०७७ को दफा ७ उपदफा (२) को अवस्था सिर्जना भएकाले ऐनको दफा ७ को उपदफा (३) बमोजिम सदस्य पदबाट किन नहटाउने, भन्दै प्रश्न सोधिएको छ। बोर्ड सदस्यलाई तीन दिनभित्र स्पष्टिकरण दिन भनिएको छ। मन्त्री गहतराजले राखेपका अध्यक्षको हैसियतमा नियुक्त गरिएका सदस्यसँग स्पष्टिकरण माग गरेका हुन्। मन्त्री गहतराजले खेलकुद संघबाट मनोनित भएका रेणुका श्रेष्ठ, सुवर्ण श्रेष्ठ, सुवास श्रेष्ठ, सम्पन्न श्रेष्ठ, अर्जुनबहादुर केसी र विज्ञका रुपमा मनोनित इन्दिरा निरौला एवं रिम रानाभाटसँग स्पष्टिकरण माग गरेका हुन्। यसैगरी उद्योग वाणिज्य महासंघबाट मनोनित गोपाल खनाल र साहसिक, परम्परागत तथा पर्यटकीय खेलकुदबाट मनोनित गोविन्द भट्टराईसँग पनि स्पष्टिकरण माग गरेका हुन्। उनीहरूलाई तत्कालिन युवा तथा खेलकुदमन्त्री जगतबहादुर विश्वकर्माले बोर्ड सदस्यमा मनोनित गरेका थिए। अर्जुनबहादुर केसीले राजीनामा दिए पनि उनको राजीनामा तत्कालिन मन्त्री विश्वकर्माले रोकेर राखेका थिए। सरकारले कात्तिक १ गते राखेप सदस्यसचिव रमेशकुमार सिलवाललाई पदबाट मुक्त गरेको थियो। सोधिएको स्पष्टिकरण चित्त बुझ्दो नभएको भन्दै सरकारले सिलवाललाई पदमुक्त गरेको हो।"
ओरालोतिर अर्थतन्त्र,"काठमाडौं : चालू आर्थिक वर्षको तीन महिनामा आयात ६३७३ प्रतिशतले वृद्धि भएको छ। निर्यात भने त्यसको तुलनामा धेरै न्यून छ। जसकारण व्यापार घाटा ४ खर्ब १३ अर्ब ४७ करोड रुपैयाँ पुगेको छ। मुलुक भित्रिनेभन्दा बाहिरिने विदेशी मुद्रा बढ्दा शोधनान्तर निरन्तर घाटामा छ। रेमिट्यान्स वृद्धिदर घटेकाले पनि शोधनान्तर चापमा छ। पेट्रोलियम पदार्थमा लगातार मूल्य वृद्धिले महँगी उकालो लाग्दै छ। पुँजीगत खर्च सुस्त छ। वाणिज्य बैंकहरू ऋण दिन सक्ने अवस्थामा छैनन्। अहिलेको अवस्था हेर्दा अर्थतन्त्र पहिलाभन्दा अप्ठ्यारोमा जान थालेको बताउँछन् अर्थविद् केशव आचार्य। सरकारले नीतिगत व्यवस्था गर्न जरुरी भएको आचार्यको ठम्याइ छ। अर्थतन्त्र यसअघिको वर्षजस्तो सामान्य अवस्थामा छैन, आचार्य भन्छन्, अर्थतन्त्र संकटमा ल्याउन सक्ने संकेतलाई सरकारले राम्ररी बुझेर नीति ल्याउनुपर्छ। सरकारले सबै पक्षलाई हेर्न जरुरी छ। गत वर्ष समीक्षा अवधिमा २ खर्ब ९२ अर्ब २६ करोड हाराहारीको आयात भएको थियो। यसपटक ४ खर्ब ७८ अर्ब ५२ करोड रुपैयाँको आयात भएको भन्सार विभागको तथ्यांकमा उल्लेख छ। निर्यात भने ६५ अर्ब ५ करोड २८ लाख रुपैयाँ हाराहारी मात्रै छ। गत वर्षको ३१ अर्ब ४ करोड ६० लाखको तुलनामा भने सुधार भएको छ। भारतबाट आयात गरिएका मालवस्तुका ट्रक र इन्धनका ट्यांकर वीरगन्ज भन्सारको आईसीपी (एकीकृत भन्सार जाँच चौकी) परिसरमा। तस्बिर : क्रान्ति शाह आयातीत वस्तुको भुक्तानी विदेशी मुद्रामा गर्नुपर्दा विदेशी मुद्रा सञ्चिति १२ खर्बमा सीमित छ। राष्ट्र बैंकको तथ्यांकअनुसार यसले ७८ महिना मात्रै सेवा तथा वस्तु आयात धान्न सक्छ। जबकि यही अवधिमा मुद्रा सञ्चिति गत वर्ष १४ खर्ब थियो। त्यसले १४१५ महिना आयात धान्न सक्थ्यो। अर्थ मन्त्रालयका पूर्वराजस्वसचिव रामशरण पुडासैनी उच्च आयातले राजस्व बढाए पनि मुद्रा सञ्चितिमा चुनौती थपिएको बताउँछन्। समीक्षा अवधिमा व्यापारघाटा ५८२८ प्रतिशतले वृद्धि भई ४ खर्ब १३ अर्ब ४७ करोड पुगेको छ। गत वर्ष सोही अवधिमा २ खर्ब ६१ अर्ब रुपैयाँबराबरको व्यापार घाटा थियो। आयात उच्च, विदेशी ऋण तथा अनुदान नभएको र रेमिट्यान्स पनि अपेक्षाअनुसार बढ्न नसक्दा शोधनान्तर स्थिति चापमा परेको छ। गभर्नर महाप्रसाद अधिकारीले यसकारण पनि अर्थतन्त्र चुनौतीपूर्ण हुन थालेको भन्दै चिन्ता व्यक्त गर्दै आएका छन्। शोधनान्तर गत वर्ष असोजमा १ खर्ब १ अर्ब ९ करोडले बचतमा थियो। चालू वर्ष यही अवधिमा करिब ७७ अर्ब रुपैयाँले घाटामा रहेको राष्ट्र बैंक स्रोतले बताएको छ। शोधनान्तर एकोहोरो घाटामा गइरहने हो भने विदेशी मुद्रा सञ्चितिमा आउन सक्ने दबाबलाई रोक्न गाह्रो पर्ने विज्ञहरू औंल्याउँछन्। अर्थविद् डा शंकर शर्मा अधिकांश कर्जा आयातमै गई विदेशी मुद्रा भित्रिनेभन्दा बढी बाहिरिएकाले शोधनान्तर स्थितिमा दबाब भएको बताउँछन्। भारत र तेस्रो मुलुकबाट आयात गरिएका मालवस्तुका कन्टेनर वीरगन्जस्थित सिर्सिया सुख्खा बन्दरगाह परिसरमा। तस्बिर : क्रान्ति शाह मन्त्रालयका प्रवक्ता रितेश शाक्य उच्च आयातको प्याटर्न नियालिरहेको बताउँछन्। कोरोना महामारीका कारण गत वर्ष आयात कम भएको प्रवक्ता शाक्यको भनाइ छ। भन्छन्, यसपटक अधिक आयात भएका चाँदी, मरिच, सुपारीलगायतको भन्सार बढाउनेदेखि सीमा तोक्ने काम गरेका छौं। अर्थतन्त्रलाई अप्ठ्यारो स्थितिमा जानबाट रोक्ने उनको भनाइ छ। घट्यो रेमिट्यान्स चालू आवको तीन महिनामा रेमिट्यान्स आप्रवाह ७७५ प्रतिशतले कमी आई २ खर्ब ३८ अर्ब रुपैयाँमा सीमित छ। गत वर्ष यही अवधिमा २ खर्ब ५८ अर्ब ८६ करोड भित्रिएको थियो। रेमिट्यान्स अपेक्षाअनुरूप नहुनुमा वैदेशिक रोजगारीमा गएकाहरूको लगानी क्रिप्टो करेन्सीजस्ता क्षेत्रमा गएको हो कि भन्ने आशंका गरिएको छ। पेट्रोलियमको मूल्य वृद्धिले महँगी नेपाल आयल निगमले पेट्रोलियम पदार्थको मूल्य दुई साताको अन्तरालमै बढाएको छ। त्यसले विदेशी मुद्रा सञ्चितिमा चाप पर्छ। त्यसमाथि समग्र मूल्य वृद्धि पनि बढ्ने निश्चित छ। ढुवानी महँगिने र सम्पूर्ण वस्तु तथा सेवामा जोडिँदा मूल्य वृद्धि बढ्छ। पेट्रोलियम पदार्थ जतिसुकै कम खपत गर्ने भने पनि अन्तर्राष्ट्रिय बजारमा बढेको मूल्यले आयातको बिल (मूल्य) बढाउने राष्ट्र बैंकका कार्यकारी निर्देशक डा गुणाकर भट्ट बताउँछन्। पेट्रोलियम पदार्थदेखि तेलको मूल्य बढ्यो। यसले मूल्य वृद्धिमा चाप पार्दै लैजान्छ, कार्यकारी निर्देशक भट्ट भन्छन्, अन्तर्राष्ट्रिय बजारमा खाने तेलदेखि खाद्य वस्तुको मूल्य बढेको छ। कम्प्युटर, सवारी साधनका पार्टपुर्जाको अभाव छ। यसले मूल्य चर्किंदै जाँदा नेपाली बजारमा अझै आगामी दिनमा प्रभाव पर्छ। चालू आव मूल्य वृद्धि साढे ६ प्रतिशतमा सीमित राख्ने सरकारको लक्ष्य छ। तर, यो चुनौतीपूर्ण बनेको विज्ञ बताउँछन्। समग्र मूल्य वृद्धि गत भदौसम्म ३४९ प्रतिशतमा सीमित थियो। असोजमा पनि नियन्त्रित नै रहेको राष्ट्र बैंकको अनुसन्धान विभागका कार्यकारी निर्देशक प्रकाशकुमार श्रेष्ठ बताउँछन्। तर, अब चुनौती हुन सक्ने जनाइएको छ। अधिक कर्जा वृद्धि, तरलतामा चाप राष्ट्र बैंकले चालू आर्थिक वर्ष कर्जा वृद्धिदर १९ प्रतिशतसम्मको लक्ष्य राखेको छ। तर, अहिले नै निक्षेप संकलनको तुलनामा कर्जाको वृद्धि अधिक छ। राष्ट्र बैंकले वाणिज्य बैंकहरूको कर्जा निक्षेप अनुपात ९० प्रतिशत तोकेकोमा सीमा नाघिसक्यो। २७ बैंकले कात्तिक २६ गतेसम्म ४० खर्ब २८ अर्ब रुपैयाँ कर्जा प्रवाह गरेका छन्। निक्षेप संकलन ४२ खर्ब २३ अर्ब रुपैयाँ पुर्याएका छन्। सार्वजनिक ऋण नै सवा १७ खर्ब सार्वजनिक ऋण १७ खर्ब २९ अर्ब पुगेको छ। सार्वजनिक ऋण व्यवस्थापन कार्यालयका अनुसार आन्तरिकतर्फ ८ खर्ब १ अर्ब (४६३४ प्रतिशत) र बाह्यतर्फ ९ खर्ब २७ अर्ब (५३६६ प्रतिशत) छ। कुल गार्हस्थ उत्पादन (जीडीपी)को तुलनामा सार्वजनिक ऋण ४०५४ प्रतिशत पुगेको छ। जीडीपी ४२ खर्ब ६६ अर्ब रुपैयाँको छ। कतिपय देशले जीडीपीको शतप्रतिशतसम्म पनि ऋण लिन्छन्। नेपालजस्तो विकासोन्मुख मुलुकमा भने ५० प्रतिशत हाराहारी पुगेपछि विदेशीले ऋण नपत्याउन सक्ने विज्ञको भनाइ छ। ऋणकै ब्याज र साँवा तिर्न मुलुकलाई गाह्रो पर्ने विज्ञको बुझाइ छ। सरकारले फागुनसम्म साँवा र ब्याज गरी ३८ अर्ब ९७ करोड रुपैयाँ तिरेको थियो। डा भट्ट मुलुकमा स्रोत जोहो गर्न वैदेशिक ऋण जुटाउन जरुरी भएको तर्क गर्छन्। उनका अनुसार सरकारले वैदेशिक ऋण परिचालन बढाए विदेशी मुद्रा सञ्चितिमा आउन सक्ने दबाबलाई केही हदसम्म सम्बोधन गर्छ। कतिपय आयातलाई पनि नियन्त्रण गर्नुपर्ने देखिएको छ। तर, यसो गर्दा राजस्वमा असर पर्ने उनी बताउँछन्। मुलुक धेरै परनिर्भर भएकाले एक ठाउँमा नियन्त्रण गर्दा अर्कोमा असर पर्ने अवस्था छ। विकास खर्च सुस्त सरकारले समयमा विकास (पुँजीगत) खर्च गर्न सकेको छैन। महालेखा नियन्त्रक कार्यालयका अनुसार कात्तिक २६ गतेसम्म चालू खर्च २ खर्ब २५ अर्ब ७४ करोड र पुँजीगत खर्च २० अर्ब ४६ करोड छ। वित्तीय व्यवस्थाअन्तर्गतको खर्च ३३ अर्ब २३ करोड गरी २ खर्ब ७९ अर्ब ४४ करोड हाराहारी खर्च भएको छ। चालू खर्चको तुलनामा पुँजीगत खर्च सुस्त गतिमा भएको छ। यस अवधिसम्म सरकारले २२४९ प्रतिशत हाराहारी चालू खर्च गर्दा विकास खर्च ४६५ प्रतिशत मात्रै भएको छ। समयमा विकास खर्च हुन नसक्दा पनि बैंकिङ प्रणालीमा तरलता अभाव भएको बैंकरहरूको गुनासो छ। बैंक विज्ञ अनलराज भट्टराई सरकारले गर्ने विकास खर्च ढिला गर्ने पुरानो प्रवृत्तिले बैंकिङ प्रणालीमा तरलता अभाव भएको बताउँछन्। पूर्वअर्थसचिव सुमन शर्मा विकास गर्न पुँजीगत खर्च बढाउनै पर्ने बताउँछन्। विकास खर्च बढाउन संरचनागत परिवर्तन गर्ने भनियो तर छैन। हरेक वर्ष मन्त्रीहरू आउँछन् अनुगमन समिति बनाउँछन्, छलफल गर्छन्। तर, यसले समयमा विकास खर्च भएन, उनी भन्छन्, जहाँ समस्या छ, त्यहाँ समाधान गर्नुपर्यो। पुँजीगत खर्चका लागि बजेट निर्माण प्रक्रियादेखि प्रभावकारिता, परिचालन, समयमा काम लगाउने क्षमता वृद्धि गरे बजारमा पैसा आउँछ। यसो भए तरलताको अभाव पनि खट्किँदैन। राजस्व भने राम्रै उठेको छ। महालेखा नियन्त्रक कार्यालयका अनुसार कात्तिक २६ गतेसम्म सरकारको कर राजस्व २ खर्ब ९४ अर्ब ३६ करोड र गैरकर राजस्व २८ अर्ब ५७ करोड ३० लाख गरी कुल ३ खर्ब २२ अर्ब ९४ करोड परिचालन भएको छ। सरकारले चालू आवमा ११ खर्ब ८० अर्ब ६० करोड ४० लाख रुपैयाँ राजस्व उठाउने लक्ष्य लिएको छ। हालसम्म लक्ष्यको २७३५ प्रतिशत राजस्वबापत आम्दानी गरेको छ। ००० कर्जा आयातमै अहिले कर्जा वृद्धिदर उच्च भएकाले अर्थतन्त्र तीव्र गतिमा सक्रिय भइरहेको छ। तर, कर्जामा न्यून ब्याजदर भइरहे अझै व्यवसायीले धेरै सापटी लिन्छन्। अधिकांश कर्जा आयातमै गएको छ। यसकारण विदेशी मुद्रा भित्रिनेभन्दा बाहिरिने बढी हुँदा शोधनान्तर स्थिति दबाबमा पर्न सक्छ। थोरै ब्याजदरमा कर्जा पाउने भएपछि जस्तोमा पनि लगानी गएको हुन सक्छ। जसले कर्जाको गुणस्तर पनि घट्न सक्छ। मुलुकको कुल गार्हस्थ्य बचत कम भएकाले यसलाई प्रोत्साहन गर्न पनि बजारलाई खुला छोडेर ब्याजदरलाई समायोजन गर्न दिनुपर्छ। ब्याजदर बजारमुखी भएन कि ? इकोनोमिक ओभर हिटेड भयो कि ? जसले गर्दा आर्थिक प्रणाली तथा वित्तीय प्रणालीमा समस्या पर्ला कि भन्ने लाग्छ। लगानीयोग्य पुँजी (तरलतामा)मा प्रभाव परेको मुख्य कारण रेमिट्यान्स वृद्धि पनि घट्यो। यसबीच सरकारले पनि खर्च गर्न सकेन। पर्यटनबाट हुने आम्दानी अझै सुधारिन सकेको छैन। आयात भयंकर बढ्यो। पेट्रोलियम पदार्थको मूल्य वृद्धि हँुदा उपभोग्य वस्तुको मूल्यमा चाप पर्छ। संसारभर नै उत्पादन कम भएको छ र ह्वात्तै माग बढेको छ। यसकारण आर्थिक वृद्धि बढ्ने क्रममा रहेकाले मूल्य वृद्धिमा पनि समस्या आउन सक्छ। यसलाई अहिले नै गम्भीर भएर मिलाउन जरुरी छ। डा शंकर शर्मा, अर्थविद् आवश्यकताभन्दा बढी आयात अर्थतन्त्र नाजुक अवस्थामै त गइसकेको छैन। तर, बाह्य वित्तीय सन्तुलनमा केही दबाब परेको छ। खास यहाँ बैंकको कर्जालाई उत्पादनसँग जोड्न सकिएको छैन। आयातीत वस्तु त्यसमा पनि बढी उपभोगमै गयो। नेपालमा उत्पादन नहुँदा बाह्य वित्तीय क्षेत्रमा दबाब देखिन्छ। अरू वित्तीय सूचक राम्रै छ। १४१५ महिनामा १२ खर्ब रुपैयाँ कर्जा बढ्नुले कतै जोखिम निम्त्याइरहेको छ भनेर देखाउँछ। अझ बैंकिङ क्षेत्रभित्रको सम्पत्तिको गुणस्तर कस्तो छ भन्ने आशंका भएको छ। यसमा चनाखो हुन जरुरी छ। कर्जाको उपयोगिता कहाँ भइरहेको छ भन्ने हो। आयात आवश्यकताभन्दा बढी बढिरहेको छ। औपचारिक अर्थतन्त्रलाई अनौपचारिक अर्थतन्त्रतिर लगिरहेको छ कि भन्ने पनि आशंका गर्न सकिन्छ। अनलराज भट्टराई, बैंक विज्ञ दीर्घकालीन समाधान खोज्नुपर्यो कोभिडपूर्वजस्तो अर्थतन्त्र अझै तंग्रिएको छैन। पेट्रोलियम पदार्थको मूल्य दुई सातामै बढेको छ। यसबाट समग्र अर्थतन्त्रलाई नै असर पर्छ। हुन त यो अन्तर्राष्ट्रिय प्रभाव हो। तर, भएका चुहावट नियन्त्रण गर्न सके मूल्य वृद्धिको बढी भार सर्वसाधारणले खेप्नुपर्ने थिएन। खुला सीमाका कारण भारतमा चुहावट हुन्छ भनिन्छ। जहिले पनि एउटै बहाना देखिन्छ। चुहावट हुन नदिन के संरचना तयार गरियो ? नेपालको अर्थतन्त्र नै बढी परनिर्भर भएको छ। बढी आयात गर्दा व्यापार घाटा उच्च छ। अब दीर्घकालीन समाधान खोज्नुपर्यो। आत्मनिर्भरता बढाए बाह्य मूल्यको उतारचढावले प्रभाव पार्दैन। एउटा विकल्प पेट्रोलियम पदार्थबाहेक अन्य ऊर्जाको स्रोतमा परिणत हुनुपर्यो। मुख्य खर्च ऊर्जा स्रोतमा छ। ढुवानी, कलकारखाना सञ्चालन गर्न बढी ऊर्जाको खपत हुन्छ। उत्पादन क्षमता छ तर पहिचान गर्न सकिएको छैन। ६ महिना १२ वर्षका लागि मात्रै रणनीति बनाएर काम छैन। सुमन शर्मा, पूर्वअर्थसचिव"
"कांग्रेसमा पहिला नेतृत्व, पछि नीति","काठमाडौं : कांग्रेसले आसन्न १४औं महाधिवेशनमा नेतृत्व मात्र चयन गर्ने भएको छ। नीति र कार्यक्रमबारे छलफल गर्न छुट्टै महाधिवेशन गर्ने निर्णय केन्द्रीय कार्यसमितिको आइतबार बसेको बैठकले गरेको छ। महाधिवेशनबाट निर्वाचित हुने नयाँ कार्यसमितिले नै विधान महाधिवेशन बोलाउने सहमति भएको प्रवक्ता विश्वप्रकाश शर्माले बताए। नयाँ निर्वाचित नेतृत्वले विधान महाधिवेशन गर्नेछ, प्रवक्ता शर्माले भने, समय व्यवस्थापनका लागि यसो गर्नुपरेको हो। पदाधिकारीबीच सहमति गरी विधान संशोधनलाई पछि सारिएको शर्माले बताए। नेता डा रामशरण महतले महाधिवेशनको तयारीका लागि समय कम भएकाले यस्तो निर्णय गर्नुपरेको बताए। कतिपय जिल्लामा क्रियाशील विवादका कारण भित्री रूपमै समस्या छ, नेता डा महतले भने, त्यसकारण पनि राष्ट्रिय महाधिवेशनपछि पार्टीको नीतिबारे बृहत् छलफल गर्ने प्रस्ताव आयो। स्वीकार गर्नुको विकल्प थिएन। कांग्रेसले यसअघि नीति र कार्यक्रम पारित गरी नेतृत्व चयन गर्दै आएको थियो। तर, यसपटक महाधिवेशन सम्पन्न गर्न समय अभाव हुने भन्दै कांग्रेसले नेतृत्व चयनमा मात्र केन्द्रित हुने निर्णय गरेको हो। बैठकले सभापति शेरबहादुर देउवाको संयोजकत्वमा महाधिवेशन मूल तयारी समिति गठन गरेको छ। प्रदेशस्तरीय अधिवेशन गर्न संयोजक तोकेको छ। कांग्रेसले पाँचौँ पटक मिति सारी मंसिर २४ देखि २६ गतेसम्म महाधिवेशन तोकेको छ। हामीसँग समय अभाव भयो। नत्र केन्द्रीय कार्यसमितिले नै बिरोध गथ्र्यो, अर्का नेता धनराज गुरुङले भने, नयाँ निर्वाचित समितिले नयाँ तौरतरिकाअनुसार नीति तथा कार्यक्रम माथि छलफल गर्नेछ। यो अनौठो कुरा हैन। पदाधिकारी थप्न प्रस्ताव बैठकमा पदाधिकारी थप गर्नुपर्ने प्रस्तावमा सभापति देउवाले समर्थन जनाएका छन्। केन्द्रीय सदस्य डा गोविन्द भट्टराईले सहमहामन्त्रीको संख्या बढाउनुपर्ने प्रस्ताव लगेका थिए। मेरो त यो कुरामा समर्थन छ, देउवाको भनाई उद्धृत गर्दै एक केन्द्रीय सदस्यले भने, तर रामचन्द्र पौडेल मान्नुहुन्न। संशोधित विधानअनुसार पदाधिकारीको संख्या १४ छ। विधानले सभापति १, उपसभापति २, महामन्त्री २, सहमहामन्त्री ८ र कोषाध्यक्ष एक जना निर्वाचित हुने व्यवस्था गरेको छ। प्रधानन्यायाधीशबारे छलफलमा रोक नेता अर्जुननरसिंह केसीले बैठकमा प्रधानन्यायाधीश चोलेन्द्रशमशेर जबराका विषयमा छलफल अघि बढाउन सभापति देउवाले नदिएको जनाए। अदालतमा जुन किसिमले घटनाहरू अघि बढेका छन्, त्यसका विषयमा कांग्रेस पनि बोल्ने बेला भएको छ, पूर्वन्यायाधीशहरूको एउटा समिति बनाएरै भए पनि न्यायालयको समस्या हल गर्न लागौं, मुकदर्शक नबनौंभन्दा सभापतिले न्यायालयको विषयमा चर्चा नगरौं भनेर प्रसंग अगाडि सार्नै दिनुभएन, नेता केसीले भने। नेता डा रामशरण महत र गगन थापाले अदालतको बारेमा चुप बस्न नहुने बताएका थिए। अदालतले नै विवाद समाधान गर्नुपर्नेमा देउवा अडिग रहेको अर्का नेता एनपी साउदले बताए। प्रवक्ता शर्माका अनुसार महाधिवेशन समन्वय गर्न प्रदेश १ मा कृष्णप्रसाद सिटौला तोकिएका छन्। प्रदेश २ मा रमेश रिजाल, बागमतीमा प्रकाशमान सिंह, गण्डकीमा गोपालमान श्रेष्ठ, लुम्बिनीमा बालकृष्ण खाँण, कर्णालीमा जीवनबहादुर शाही र सुदूरपश्चिममा दिलेन्द्रप्रसाद बडू संयोजक तोकिएका छन्। प्रदेश अधिवेशन प्रदेशका राजधानीमा तोकिएको छ। उक्त सहमतिलाई बैठकले अनुमोदन गरेको छ। मूल आयोजक समितिको संयोजक देउवा बैठकले महाधिवेशन तयारीका लागि सभापति देउवाको संयोजकत्वमा मूल आयोजक समिति गठन गरेको छ। समितिमा पदाधिकारी, केन्द्रीय सदस्य, आमन्त्रित केन्द्रीय सदस्य, संघीय संसद्का सदस्य, पार्टीका सातै प्रदेशका संसदीय दलका नेताहरू सदस्य रहने प्रवक्ता शर्माले बताए। बैठकले अन्य विभिन्न विषयगत समिति र उपसमितिसमेत गठन गरेको छ। भोजन तथा आवास व्यवस्थापन समितिमा सुरेन्द्रराज पाण्डे, अर्थ संकलन समितिमा ज्ञानेन्द्रबहादुर कार्की, विदेशी पाहुना स्वागत समितिमा डा प्रकाशशरण महत, प्रचारप्रसार समितिमा शर्मा संयोजक तोकिएका छन्। स्वास्थ्य समितिमा मोहनबहादुर बस्नेत र सांस्कृतिक समितिमा सीता गुरुङ संयोजक छन्। मञ्च व्यवस्थापन काठमाडौं सभापतिको नेतृत्वमा भक्तपुर र ललितपुरका सभापतिलाई जिम्मा दिइएको छ।"
"ताजा जनादेश, नयाँ वेग","महाधिवेशन दुई कुरामा केन्द्रित हुनेछ। एउटा, विशाल जनसहभागिता र अर्का आगामी पाँच वर्षका लागि नयाँ नेतृत्व चयन। आगामी मंसिर १० देखि १२ सम्म चितवनमा नेकपा एमालेको १०औं राष्ट्रिय महाधिवेशन आयोजना हुँदैछ। महाधिवेशन आयोजना भइरहेको यो समय पार्टीमा चुनौती र सम्भावना बराबरी छन्। चुनौती यस मानेमा कि नेकपा एमालेविरुद्ध चौतर्फी घेराबन्दीको अवस्था छ। हिजो एमाले र माओवादी केन्द्र मिलेर बनेको नेकपा भंग भएको अवस्था छ। एमालेभित्रै माधव नेपाललगायत केही नेता बाहिरिनुभएको छ। एमाले सरकारबाट प्रतिपक्षमा धकेलिएको अवस्था छ। अहिले एमालेविरुद्ध जुन तहको मोर्चाबन्दी, घेराउ र गठबन्धन बनेको छ, त्यो गठबन्धनका प्रारम्भिक दिनहरू नै देश र जनताका निम्ति एकदमै प्रतिकूल खालका छन्। देश र जनताको अहितमा र जनतालाई निराश साथै देशलाई चिन्तित तुल्याउने खालका पनि छन्। त्यसले आमनागरिकमा पनि नेकपा एमालेप्रति आकर्षण, विश्वास र भरोसा झन् बढ्दै गएको हो, यो एमालेका लागि सम्भावना हो। देख्न सक्छौं, एमालेले आयोजना गर्ने कार्यक्रममा देशव्यापी रूपमै पार्टी प्रवेश गर्ने र खासगरेर सत्तारुढ पार्टीबाट एमालेमा प्रवेश गर्ने क्रम बढेको छ। अरू पार्टीबाट पनि यो क्रम बढेको छ। त्यसले एमालेप्रतिको सम्भावनाको संकेत बलियो देखाएको छ। प्रतिकूलताका बीच पनि ललितपुरको गोदावरीमा पार्टीको प्रथम विधान महाधिवेशन ऐतिहासिक रूपमा सम्पन्न गर्यौं। ६ हजार ३ सय प्रतिनिधिको बीचमा उच्चस्तरका छलफल र बहस भए। पार्टीलाई मार्गदर्शन दिने दस्तावेजहरूका बारेमा मतैक्यता जुन सिर्जना गर्यौं, त्यसले पार्टीभित्र नयाँ उर्जा थपेको छ। कात्तिक ६ गते देशका सबै वडामा र ९ गते सबै पालिकामा अधिवेशनहरू सम्पन्न गर्यौं। पालिकाहरूमा भएका अधिवेशनहरूमा पार्टीपंक्तिहरूमा एकताको नयाँ क्रियाशीलताको र चुनौतीलाई सामना गर्ने एउटा नयाँ संकल्प प्रतिबिम्बित भएको छ। त्यही भावना कात्तिक २७ गते भएको प्रतिनिधि छनोटमा पनि प्रतिबिम्बित भएको छ। यसको तात्पर्य ती प्रतिकूलताका बीचमा नेकपा एमालेको मौलिक विशेषता हो, जनआधारित हार्दिक सौहार्द र क्रियाशील मौलिक चरित्र। यी पुनस्र्थापित भएर पार्टी राष्ट्रिय राजनीतिका चुनौतीहरूलाई सामना गर्ने गरी अगाडि बढ्दै गएको छ। महाधिवेशनमा हामीले यसपटक मुख्यतया दुईवटा कुरामा ध्यान केन्द्रित गर्नेछौं। एउटा, विशाल जनसहभागितासहित उद्घाटन सत्र गर्नेर्छौं। एमालेको लोकप्रियतालाई यसले प्रतिबिम्बित गर्नेछ। दोस्रो, आगामी पाँच वर्षका लागि नयाँ नेतृत्व चयन गर्नेर्छौं। विधान महाधिवेशनमा दस्तावेजहरू माथिको छलफल टुंगिएर दस्तावेजहरू पारित भएकाले मूलतः यो महाधिवेशन नेतृत्व चयनमै केन्द्रित हुनेछ। नेतृत्वको कुरा गरिरहँदा हामीले आन्दोलनका सामु जस्ताखालका चुनौती छन्, त्यसलाई सामना गर्न सक्ने पार्टीअध्यक्ष केपी शर्मा ओलीको नेतृत्वमा उहाँ केन्द्रमा रहनुभएको एउटा नेतृत्वदायी समूह बनाउने छौं। जो समावेशी हुनेछ, जसमा पाको र नयाँ पुस्ताको संयोजन पनि हुनेछ। जसले आन्दोलनसामु देखिएका सबै समस्याको समाधान गर्ने ल्याकत राख्नेछ। त्यो ढंगको नेतृत्व चयन हुनेछ। महाधिवेशन सम्पन्न भएलगत्तै हामी चारवटा कुरामा केन्द्रित भएर अघि बढ्नेछौं। गठबन्धन सरकारले मुलुकलाई मुठभेदतर्फ लैजाने प्रयासहरू गरिरहेको छ। त्यसको पनि एमालेले सामना गर्नेछ। गठबन्धनले फैलाउन खोजेको उत्तेजनाबाट रत्तिभर पनि विचलित भएका छैनौं। सरकारकै मन्त्रीहरू प्रतिपक्षका विरुद्धअशोभनीय टिप्पणीहरू गरिरहेका छन्। पहिलो, पार्टी संगठनको सुदृढीकरण र विस्तार। त्यसका लागि जिल्ला र प्रदेश अधिवेशनहरू सम्पन्न गर्नेर्छौं। पार्टीलाई विल्कुल नयाँ वैधानिक ढाँचामा चुस्तदुरुस्त बनाएर लैजाने छौं। दोस्रो, पार्टीको ध्यान आगामी निर्वाचनमा केन्द्रित हुनेछ। नियमित प्रक्रियाबाट गयो भने चैतवैशाखबाट निर्वाचनहरू हुनेछन्। त्यसको सात आठ महिनापछि प्रतिनिधि सभा र प्रदेश सभाको निर्वाचन हुनेछ। राष्ट्रिय राजनीति जुन ढंगले तरलताबाट गुज्रिरहेको छ। प्रतिनिधि सभाको अर्ली इलेक्सनको सम्भावना अहिले पनि कायमै छ। जुनसुकै निर्वाचन होस्, स्थानीय निर्वाचन नै भए पनि अर्ली इलेक्सन भए पनि नेकपा एमाले यी सबै निर्वाचनको सामना गर्ने गरी ताजा जनादेशका लागि तयार छ। मुलुकको पहिलो र बहुमत प्राप्त शक्तिका लागि स्थापित हुने गरी अघि बढ्नेछौं। तेस्रो, अहिले मुलुकलाई लोकतन्त्र र राष्ट्रियताको दृष्टिले पनि गलत बाटोतिर धकेल्ने प्रयासहरू भइरहेका छन्। संविधानको जुन ढंगको अपव्याख्या भयो, नेकपा एमालेलाई सरकारबाट बाहिर्याउन र पाँच दलीय गठबन्धनलाई सत्तामा ल्याउन त्यसका सहउत्पादनहरू छताछुल्ल भएको देखिरहेका छौं। सर्वोच्च अदालतको सन्दर्भ होस् वा अन्य क्षेत्रमा देखा परेको विकृतिको स्रोत भनेको वास्तवमा सर्वोच्च अदालतको परमादेश र त्यस क्रममा प्रकट भएका केही राजनीतिक नेता र न्यायाधीशका साथै न्यायालयका केही उच्च पदस्थ पदाधिकारीहरूको एउटा अपवित्र गठबन्धन नै हो। यसले लोकतन्त्रप्रति जनताको विस्तारै असन्तुष्टि र विकर्षण बढाउँदै लगेको छ। देख्न सक्छौं, प्रदेशका सरकारहरू असाध्यै भद्दा खालका मन्त्रिपरिषद् बनाउने खालका दोहनको थलो बन्न थालेका छन्। केन्द्रमै पनि स्थायी ढंगले गतिविधिहरू अघि बढेका छैनन्। अनियमितताहरू बढेका छन्, संविधान मिच्ने क्रम तीव्र भएको छ। नागरिकप्रति सरकार विल्कुल गैरजिम्मेवार बन्दै गएको छ। राष्ट्रियतामाथि विभिन्न ढंगले चुनौतीहरू खडा हुँदासमेत नागरिकका पक्षमा सरकार बोल्न नसक्ने भएको छ। सरकार लाचारी प्रकट गरिरहेको छ। यो स्थितिभित्र संविधान र अस्मिताको रक्षा गर्दै मुलुकको संवैधानिक एवं राजनीतिक कोर्षलाई बदल्न नदिने प्रयासमा केन्द्रित हुनेछौं। अब हामी जनताका बीचमा जागरण अभियान सञ्चालन गर्ने काम गर्नेछौं। चौथो, नेकपा एमाले नेतृत्वको सरकारले सामाजिक आर्थिक रूपान्तरणको तीव्र अभियान सुरु गरेको थियो। अभियानकै बलमा नेपाल संसारमा तीव्र आर्थिक वृद्धि हासिल गरिरहेको १० मुलुकमध्ये एउटा थियो। हामी यही अवधिमा अल्पविकसित अवस्थाबाट विकासशील देशमा स्तरोन्नती हुने प्रक्रियामा समेत गइसकेका थियौं। अहिलेको सरकार आएपछि यो सामाजिक आर्थिक रूपान्तरण र विकासका अभियानहरूमा ब्रेक लगाउने काम भएको छ। बजेटमार्फत १४ सयभन्दा बढी सडकका आयोजना खारेज गरिएका छन्। प्रदेशहरूले आयोजना गरेका पूर्ववर्ती सरकारले छनोट गरेका आयोजनाहरूलाई समेत सरकार परिवर्तन भएपछि रोक्ने काम भएको छ। यसरी नेपाली नागरिकको विकासको सपनामाथि तुसारापात गर्ने काम भएको छ। सुकुम्वासीलाई आवासको व्यवस्था गर्दै थियौं। अरू विभिन्न समस्यामा परेका नागरिकहरूको समस्या समाधान गर्ने कुरामा केन्द्रित भएर लाग्दै थियौं। अहिले लागेका सबै ब्रेक तोड्दै सामाजिक आर्थिक रूपान्तरणको समृद्ध नेपाल सुखी नेपालीको अभियानमा केन्द्रित भएर जानेछौं। पाँचौं, यो गठबन्धन सरकारले मुलुकलाई मुठभेदतर्फ लैजाने प्रयासहरू गरिरहेको छ। त्यसको पनि एमालेले सामना गर्नेछ। गठबन्धनले फैलाउन खोजेको उत्तेजनाबाट रत्तिभर पनि विचलित भएका छैनौं। सरकारकै मन्त्रीहरू प्रतिपक्षका विरुद्ध अशोभनीय टिप्पणीहरू गरिरहेका छन्। सत्तापक्षका सांसदहरू, एमालेका कार्यकर्ताहरू माथि भौतिक हमला गर्नका निम्ति आह्वान गरिरहेका छन्। सत्तापक्षका गठबन्धनका नेता प्रचण्डले वाईसीएललाई बुथ क्याप्चरको निर्देशन गरिरहनुभएको अवस्था छ। गठबन्धनका नेताहरू नेकपा एमालेसँग एक्लै लड्न नसक्ने कुरा स्वीकार गर्दै निर्वाचनसम्मै गठबन्धन कायम राख्ने अभिव्यक्ति दिइरहेका छन्। गठबन्धन निर्वाचनसम्म रहन्छ रहँदैन, त्यो एमालेको सरोकारको विषय रहेन। एमाले गठबन्धनसँगै प्रतिस्पर्धा गर्नु परे पनि तयारै छ। तर, मुलुकलाई यही ढंगले गलत दिशा वा मुठभेदतिर लैजाने कुरा सर्वदा अनुचित हुन्छ भन्ने हाम्रो बुझाइ छ। खासगरी यसअघि सरकारमा रहेको नेकपा एमालेको सरकारले मुलुकको बाह्य सम्बन्धलाई असाध्यै व्यवस्थित र राम्रो बनाएको थियो। गएको तीन वर्ष नेपालको छवि अन्तर्राष्ट्रिय रूपमा निकै माथि उठेको थियो। नेपालप्रति विश्वको आकर्षण बढेको थियो। त्यही कारणले नेपाल वल्र्ड एकेडेमी फोरम, अक्सफोर्ड युनियन, एसिया सोसाइटीजस्ता महŒवपूर्ण अन्तर्राष्ट्रिय थिंक ट्यांकहरूमा आमन्त्रित हुने वातावरण बनेको थियो। नेपालबाट बाहिरी देश र अन्य देशबाट नेपाल भ्रमण गर्ने क्रम बढ्दै थियो। एकापसमा उच्चस्तरका संवादहरू भएका थिए। नेपालले राष्ट्रिय हितलाई केन्द्रविन्दुमा राखेर चीन र भारतसँग पनि सन्तुलित सम्बन्ध बनाएका थियौं। तर, अहिलेको सरकार आउनेबित्तिकै भारतसँग सीमाबारे कुटनीतिक समाधान गर्नुपर्ने थियो। कालापानी, लिपुलेकजस्ता नेपालको भोगचलन कायम गर्नुपर्ने छ तर यो सरकार त्यता केन्द्रित हुनुपर्ने भएको छैन। गर्नुपर्ने काम नगरेर सरकारले हुँदै नभएकाको चीनसँगको सीमा समस्या देखाएर चीनसँगको सम्बन्धमा प्रश्न उठाउने काम गर्यो। यी घटनाक्रमले चीनसँगको सम्बन्धमा जटिलता उत्पन्न गरिएको छ। अमेरिकासँग पनि सरकारमै रहेका दलका तीनथरि कुराले सम्बन्धमा अन्योल सिर्जना गरिरहेको अवस्था छ। एमालेले यसलाई पनि सन्तुलित बनाउँदै जानेछ। सारमा, दसौं राष्ट्रिय महाधिवेसन नयाँ नीति र नयाँ नेतृत्वका साथ नेकपा एमाले राष्ट्रिय राजनीतिको केन्द्रमा पुनस्र्थापित हुनेछ। यसरी एमाले निर्वाचनहरूका निम्ति पूर्णरूपमा तम्तयार हुनेछ। महाधिवेशनपछि नयाँ जनादेश प्राप्त गरी एमालेले देशलाई फेरि नयाँ वेगका साथ हाँक्नेछ। र, अधुरा योजना जे जति छन् तिनलाई पुनः सुचारु गर्ने र तीव्रता दिनेछ। ज्ञवाली नेकपा एमालेका प्रवक्ता हुन्।"
मन्त्रिपरिषद् आफन्तको भागबन्डामा !,"प्रधानन्यायाधीशको आफन्तलाई मन्त्रीमा लगेको र राजीनामा दिएको विषय तत्कालीन कारण बनी अदालतको नेतृत्वको बारेमा अदालतको जेहाद छेडिएको छ। सर्वोच्च अदालतका सम्माननीय प्रधानन्यायाधीशले नियुक्ति हुँदैको अवस्थामा कार्यपालिकाको आशीर्वादमा नियुक्त भएको भनी आलोचना खेपेका थिए। केपी शर्मा ओली सरकारको समयमा गरेको संवैधानिक नियुक्ति, राजदूत नियुक्ति प्रकरण र मन्त्रिपरिषद्मा आफन्तको भागबन्डामा न्यायालयलाई छायाँमा पारेको भनी प्रधानन्यायाधीशप्रति सर्वत्र आलोचना भएको छ। यसै सन्दर्भमा प्रधानन्यायाधीशका समकक्षी सर्वोच्च अदालतका न्यायाधीशहरूले बेन्च बहिष्कार गरेका छन्। प्रधानन्यायाधीश उपर लागेका यी आरोपका सन्दर्भमा विभिन्न जनगुनासो बढिरहेको छ। आलोचना समालोचनाको बीचमा न्याय सम्पादन मात्र प्रभावित नभई समग्र न्याय प्रणालीमा असरको महसुस भएको छ। तैपनि न्यायालय र न्यायालयको नेतृत्वप्रति उठाइएका विवादका विषयको समाधानका लागि संसद्मा प्रतिनिधित्व गर्ने विभिन्न जिम्मेवार राजनीतिक दल, संविधानविद् र कानुन न्याय र न्यायको मान्यतामा विश्वास गर्नेहरूले एकै थलोमा छलफल गरी न्यायालयको अस्थित्व र गरिमा बचाउन दीर्घकालीन निकास निकाल्न ढिला गर्न हुँदैन। लोकतन्त्र र राज्य संरचनाको महत्त्वपूर्ण स्तम्भ कार्यपालिकाकै इसारामा न्यायपालिकाको नेतृत्व नै बेलगाम भई पेसी व्यवस्थापनलाई आफ्नो अनुकूलतामा राखी शक्ति पृथकीकरण र शक्ति सन्तुलनको सिद्धान्त बिर्सिएको अवस्था छ। यस्तै प्राकृतिक न्यायको सिद्धान्तलाई पर्वाह नगरी सरकारको छायाँमा अदालत चलाएको भनी चर्को आलोचना भएको छ। तर पनि राजनीतिक दलका नेता, नेपाल बार एसोसिएसन, नागरिक समाज, अदालत स्वयंदेखि कानुनका विद्यार्थी सबै यस विषयप्रति निकै चिन्तित देखिएका छन्। न्याय किनबेच आशंकाको माध्यम पेसी तोक्ने अदालतमा नियुक्त भइसकेका न्यायाधीश सबैको कार्यक्षमता सामान्यत कम वा बेसी भएको अनुमान गर्न सकिँदैन। तर न्यायाधीशद्वारा सम्पादित फैसला, कार्य अनुभव, विषयगत अध्ययनले फरक क्षमताहरू स्वत: स्थापित भइरहेका हुन्छन्। सेवा प्रवेश र सेवा सुविधाका आधारमा सिनियर जुनियरको सीमा कानुनत: निर्धारित पनि छ। मुद्दाको प्रकृतिअनुसार सम्बन्धित विषयविज्ञता र कार्य अनुभवी न्यायाधीशद्वारा मुद्दाको सुनुवाइ हुँदा गरिने फैसला अरूभन्दा प्रभावकारी हुन्छ भन्ने मान्यता छ। सम्बन्धित अदालतको प्रमुख न्यायाधीशद्वारा कुन मुद्दा कुन न्यायाधीशलाई हेर्न दिने भनी तोकिने कार्य अर्थात् पेसीसूचीप्रति आशंका हुँदै आएको छ। अदालतमा न्याय किनबेचको माध्यम यही पेसी तोक्ने कार्यबाट सुरु हन्छ भन्ने व्यापक आशंका व्यक्त भएको छ। सोही अदालतमा मुद्दा हेर्ने न्यायाधीशले समेत गुनासो गर्न थालेको यस पटक मात्र भने होइन। त्यो गुनासो न्यायप्रतिको गुनासो वा आफूले चाहेको मुद्दा हेर्न नपाउने अवस्थाप्रतिको गुनासो छ। त्यो फरक विषय हुन सक्ला तर पनि पेसी तोक्ने प्रक्रियाप्रति न्यायाधीश र न्यायका उपभोक्ताहरू समेतबाट न्याय प्रभावित भएको भन्ने पनि छ। जुन न्यायालय, न्यायालयका प्रमुखहरू र समग्र नेतृत्व हुँदै न्यायका उपभोक्ता जो कोहीका लागि पनि सोचनीय विषय बन्दै गएको छ। अदालतको पेसी व्यवस्थापनप्रति नै आएको गुनासोले पटकपटकको अदालतको नेतृत्वलाई झक्झक्याएको छ। न्याय सम्पादनमा प्रभाव पार्ने विकृत तत्त्वको खोजीकार्यका लागि पटकपटक नेतृत्वले छानबिन समिति गठन गर्ने काम गरेकै हो। सोही समितिले प्रतिवेदन पेस गर्ने तर कार्यान्वयनमा नल्याई थन्कने कार्य पनि भएकै हो। सर्वोच्च अदालतबाटै गठित छानबिन समितिका प्रतिवेदनहरूले निरन्तर रूपमा पेसी व्यवस्थापनलाई अदालतमा हुने भ्रष्टाचारको कारक तत्त्व भन्दै आएको छ। प्रतिवेदन पेस हुने र थन्कने गर्दै आउने क्रममा पनि अदालतमा दर्ता भएको मुद्दाको चाप घटाउने उपाय खोजिन्छ। जसले गर्दा जिल्ला अदालतमा मुद्दा दर्तादेखि नै निश्चित बेन्चले निरन्तर सुनुवाइ गर्ने प्रक्रिया अभ्यासमा आयो। यसबाट फाँटका कर्मचारी, कानुन व्यवसायीदेखि राजनीतिक दलका नेताले समेत न्याय सम्पादनलाई प्रभाव पार्ने सहज उपाय प्राप्त गरे। यसले अदालतमा हुने भ्रष्टाचारलाई बढावा नै दियो। अदालतका न्यायाधीश र कर्मचारीका कानुन अध्ययन नगरेका आफन्तलाई करारमा लिने र उनीहरूलाई नै स्थायी बनाउने परिपाटी बस्यो। न्यायिक भ्रष्टाचारको दुष्प्रभाव, अदालतका कर्मचारी, बिचौलिया र कानुन व्यवसायी समेतलाई गाँज्दै लग्यो। अदालतका निवृत्त न्यायाधीश र कर्मचारीले अदालतमा भ्रष्टाचार हुने गरेको तथ्य सञ्चारमाध्यममा सम्प्रेषण गर्न थाले। सर्वोच्च अदालतबाट अदालतमा हुने भ्रष्टाचारको अभ्ययनका लागि सर्वोच्च अदालतका माननीय न्यायाधीशको संयोजकत्वमा नेपाल बार तथा महान्यायाधिवक्ताको कार्यालयसमेत सहभागी भएको अध्ययन समिति गठन गर्यो। समितिले उक्त अध्ययन प्रतिवेदन सार्वजनिक गर्यो। प्रतिवेदनले उठाएका विषयमध्येमा पेसी व्यवस्थापनबाटै अदालतमा भ्रष्टाचार अधिक हुने व्यहोरा सबैको माझमा उजागर भएको छ। अदालतमा हुने विकृति रोक्न सही तरिकाले पेसी व्यवस्थापन गर्न सकिने विषयलाई न्यायका सरोकारवालाले विशेष तरिकाले लिए। परिणामत: नेपाल बारको ध्यानसमेत यसमा केन्द्रित हुन पुग्यो। जसका लागि निश्चित बेन्च तोक्ने जिल्ला अदालतको प्रणालीमा सुधार गरिनुपर्ने कुरा उठेपछि जिल्ला अदालतमा निश्चित बेन्चबाट हेरिँदै आएको छ। त्यस्ता मुद्दा गोलाप्रथाको माध्यमद्वारा बेन्चमा पेस हुने गरी पेसी व्यवस्थापन गर्ने निर्णय अदालतको नेतृत्वबाट सुरुआत हुँदैछ। यो निर्णयपश्चात् सर्वोच्च अदालतमा समेत सोही तरिकाले गोला प्रथाद्वारा पेसी व्यवस्थापनका लागि सर्वत्रबाट कुरा उठ्यो। सम्माननीय प्रधानन्यायाधीशले त्यसको व्यवस्थापनका लागि फुल कोर्ट पारित गरी नियमावली निर्माण गर्नुपर्ने कानुनी परिवेश रहेको छ। त्यसैले केही ढिला हुन गएको तर यसलाई कार्यान्वयन गर्ने भनी भन्दै आएता पनि यसमा ढिलाइ भएको कारण देखाई नेतृत्वप्रति नै आशंका व्यक्त भएको छ। संसद्मा प्रतिनिधित्व गर्ने सबै जिम्मेवार राजनीतिक दलको गम्भीर ध्यानाकर्षण हुनुपर्नेमा सो हुन सकेन। जसले लोकतन्त्र र विधिको शासन मान्ने सम्पूर्ण नागरिक समाज, बुद्घिजीवी र आमनागरिक अन्योल र निराश छन्। सर्वोच्च अदालत अभिलेख अदालत, कुनै पनि निर्णयको अन्तिम व्याख्याता तथा निर्णायक अदालत भएकाले गणतन्त्र स्थापना भएदेखिका संवैधानिक विवादको विषयमा प्रधानन्यायाधीशले आफू अनुकूल सञ्चारमाध्यमलाई प्रयोग गरिएको छ। यसरी खुलमखुल्ला सार्वजनिक अभिव्यक्तिलाई सर्वोच्चकै न्यायाधीशहरूले गुनासो गर्न थाले। यसरी संवैधानिक र कतिपय बिगो ठूलो भएको मुद्दामा नेतृत्वले आफू वा आफू अनुकूल बेन्च गठन गरेको भनी समकालीन न्यायाधीशहरूले चित्त दुखाएका छन्। राजनीतिक मुद्दामा आफू अनुुकूल र प्रतिकूल निर्णय आएको छ। त्यसैले प्रधानन्यायाधीशलाई स्वागत र आलोचना गर्ने संसद्मा प्रतिनिधित्व गर्ने जिम्मेवार दल, कानुन व्यवसायीहरू, नागरिक समाज एवं न्यायका उपभोक्ताको तहसम्म छताछुल्ल भएका छन्। शक्ति पृथकीकरण र शक्ति सन्तुलन नियुक्ति हुँदैको अवस्थामा कार्यपालिकाको आशीर्वादमा नियुक्त भएको भनी आलोचना खेपेको न्यायपालिकाको नेतृत्वले कार्यपालिकाकै इसारामा पेसी व्यवस्थापनलाई आफ्नो अनुकूलतामा राखी शक्ति पृथकीकरण र शक्ति सन्तुलनको सिद्धान्त बिर्सेर सरकारको छायामा अदालतलाई राखेको भनी सरकारको पक्षमा भएका फैसलाको आलोचना भएका छन्। यसरी शक्ति पृथकीकरण र शक्ति सन्तुलनको सिद्धान्तलाई बिर्सेको अवस्थामा नागरिकको हक अधिकारको सुरक्षा कसरी होला ? नेतृत्वले भागबन्डा लिएकै कारण सुनुवाइ रोकिएको अदालतको नेतृत्वलाई ओैंल्याउँदै संवैधानिक परिषद्बाट संवैधानिक निकायको नियुक्ति तथा राजदूत नियुक्ति भएको छ। सोविरुद्ध परेको रिटको प्रारम्भिक सुनुवाइसमेत नगरेकाले भागबन्डा भएको हुन सक्ने आशंका पुष्टि हुँदै गएको छ। सुनुवाई रोकी राखेकोमा सञ्चारमाध्यमद्वारा यसको विरोध मात्र भएको छैन। नेतृत्वले सरकारसँग उक्त नियुिक्तमा भागबन्डा लिएकै कारण सुनुवाइ रोकिएको भनी आलोचनासमेत भइरहेको छ। आफन्तलाई मन्त्री बनाई सरकारसँग भागबन्डामा न्यायालयको नेतृत्वले काम गरी न्यायालयको गरिमा थेग्न नसकेको अवस्था पनि छ। सरकारको पक्षमा अदालतलाई प्रयोग गरेको भनी नेतृत्वको तीव्र आलोचना गर्दै पूर्वन्यायाधीश समाजभित्र रहेका चार पूर्वप्रधानन्यायाधीशले नेतृत्वले पदबाट राजीनामा दिनुपर्ने विज्ञप्तिमा छ। नदिए सदनले महाअभियोग लगाउने भनी सदनको ध्यानाकर्षणसहितको विज्ञप्ति निकालेपछि नेपाल बार एसोसियसनले समेत नेतृत्वलाई पेसी व्यवस्थापन र कानुन व्यवसायीलाई दिने वरिष्ठको उपाधिका बारेमा प्रधानन्यायाधीशलाई राखी छलफल गरेको बुझिएको छ। विभिन्न समयमा भएका गलत कार्यहरूको विषयलाई लिएर उठान गरी नेतृत्वले बोलाएको फुलकोटको बैठकलाई सर्वोच्च अदालतका न्यायाधीशहरूले मौनता छायो। त्यसरी बैठक अस्वीकार गर्दा २०७८ कात्तिक ८ गतेका दिन तोकिएको अदालतको सबै पेसीका मुद्दा प्रभावित भए। संसद्मा प्रतिनिधित्व गर्ने सबै जिम्मेवार राजनीतिक दलको गम्भीर ध्यानाकर्षण हुनुपर्नेमा सो हुन सकेन। जसले लोकतन्त्र र विधिको शासन मान्ने सम्पूर्ण नागरिक समाज, बुद्धिजीवी र आमनागरिक अन्योल र निराश छन्। यस अवस्थामा सबै जिम्मेवार राजनीतिक दलका नेताले न्यायिक क्षेत्रजस्तो राज्य सञ्चालनको महत्त्वपूर्ण अंग भताभुंग हुनबाट रोक्न संवेदनशील भई तत्काल हस्तक्षेप गरी न्यायिक संरचना ध्वस्त हुनबाट बचाउनु वर्तमान समयको माग हो। सशक्त आन्दोलन स्वागतयोग्य दोस्रो पटकको सरकार विघटनको प्रभाव अदालतमा देखियो भन्नेको संख्या कम छैन। यति हँुदाहँुदै पनि प्रधानन्यायाधीशको आफन्तलाई मन्त्रीमा लगेको र राजीनामाा दिएको विषय तत्कालीन कारण बनी अदालतको नेतृत्वको बारेमा अदालतको जेहाद छेडिएको छ। अदालतविरुद्धका मुद्दाको सुनुवाईमा प्राकृतिक न्यायको सिद्धान्तको विषयको उठानबाट बेन्च छोड्निे आन्दोलन हुँदैछ। अदालतको भ्रष्टाचारबारे अध्ययनको संयोजन गर्ने माननीय न्यायाधीशलाई आधार बनाएर न्यायालय शुद्धीकरण आन्दोलन साँच्चै सशक्त हुँदै छ। प्रधानन्यायाधीशले राम्रो काम गरेको छु भन्ने अन्तर्वार्ताहरू छापिए। तर अदालतभित्र सहकर्मी माननीय न्यायाधीशहरूले प्रधानन्यायाधीशको बेन्च मौन बहिष्कार गर्नु, प्रधानन्यायाधीशलाई विश्वास नगर्नु अनि पूर्वन्यायाधीश समाज तथा नेपाल बार एसोसिएसनले राजनीनामा माग्नुजस्ता तथ्यले प्रधानन्यायाधीशको जिकिरमा सत्यता भेटिँदैन। प्रधानन्यायाधीशले राजीनामा दिने वा नदिने विषय जे जस्ता विचारहरू आए पनि अदालतलाई बेथिति गर्न नदिने, स्वतन्त्र न्यायपालिकाको गरिमा बचाउने र कार्यपालिकाको छायामा जानबाट रोक्नुपर्ने गम्भीर विषय आमचासोका छन्। यसबारेमा लोकतन्त्रको महत्त्वपूर्ण खम्बाको रूपमा रहेको न्यायपालिकासम्बन्धी यस संवेदनशील विषयमा संसद् तथा जिम्मेवार सबै राजनीतिक दल मूकदर्शक भई बस्दा समस्या हुनु स्वाभाविक हो। न्यायपालिकका नै भताभुंग हुने अवस्था भएकाले सरोकार सबै निकाय आआफ्नो ठाउँमा सशक्त भई उभिन गरिएको यो खबरदारी आन्दोलन अति नै स्वागतयोग्य छ। यस विषम अवस्थामा अदालतको गरिमा, न्यायप्रति एक प्रधानन्यायाधीश खराब वा असल जे रहे भएता पनि आमनागरिकप्रतिको आस्था बचाउन, न्यायिक प्रक्रिया सुचारु गर्न प्रधानन्यायाधीशले आफू उपर लागेको आरोपमा राजीनामा दिई निकास दिन ढिला गर्नु हुँदैन। राजनीतिक दलले यथाशीघ्र निर्णय लिन आवश्यक छ। लेखक अधिवक्ता हुन्।"
सेयरमा लगानीपछिको भविष्य,"कुनै साझा व्यापारमा लगाइएका सम्पत्तिको भाग वा हिस्सामा साझेदारी गर्नु नै सेयर हो। अहिले यो सेयर चल्तीको शब्दमा पर्छ। चिया गफदेखि सामाजिक सञ्जालमा पनि सेयरको चर्चा परिचर्चा अनवरत छ। पछिल्लो समय सामाजिक सञ्जाल क्लब हाउस खोलेर हेर्ने हो भने यहाँ सेयरका विषयमा कुरा गर्न र जानकारी दिन बनाइएका समूहको भीड नै भेटिन्छ। अन्य समूहभन्दा सेयरको समूहमा सुन्ने र बुझ्ने अत्यधिक छन्। अहिले घरमा नै बसेर पनि सिक्न र बुझ्न सकिने सजिलो माध्यम सामाजिक सञ्जाल बनेकाले नागरिक कुन विषयको खोजीमा छन् ? भन्ने बुझ्न असहज छैन। सामाजिक सञ्जालमा एकैतर्फ दौडिएको समूह र खोजिएको कुरामा सेयरको विषय अग्रपंक्तिमा आउँछ। यो कुराले नेपालमा पनि सेयरको बजारले उच्च गति लिएको कुरालाई पुष्टि गर्छ। यिनै कुराले सेयर लगानी गर्नेको बढेको बुझिन्छ। १९९५ सालसम्म नेपालमा औपचारिक रूपमा सेयर कारोबार सुरु भएको थिएन। व्यापारमा मिलेर लगानी गरे पनि त्यसको लेखाजोखा कहीँ कतै आधिकारिक रूपमा राखिएन। जब १९९५ सालमा नेपाल बैंक लिमिटेड र विराटनगर जुट मिल्सले सेयर जारी गरे तब नेपालको इतिहासमा सेयर कारोबार पहिलो बन्यो। सेयरभित्रका सबै सूचक सो समयमा नभए पनि कारोबार आधिकारिक बन्यो। यहाँबाट उम्रिएको सेयरको बिरुवा अहिले रूख भएको छ। हाँगा फैलिएका छन्। सेयरको मीठो फल खानेको संख्या कम छैन। स्वाद लिएकालाई यसको लत छ, सिक्नेलाई अझै सिक्ने चाहना। सेयर कारोबारलाई बुझ्नुभन्दा पहिले यसको इतिहास जान्नु जरुरी हुन्छ। नेपालमा सेयर कारोबारको सुरुआतको समयमा संस्थाले सेयर जारी गर्दा अहिलेजस्तो बिक्री तथा निष्कासन प्रबन्धक कम्पनी र स्टक एक्सचेन्ज थिएनन्। दुवै कम्पनीले सेयर निष्कासन तथा बिक्री व्यवस्थापन आफैंले गरेका थिए। पुँजीबजार साँघुरो नै थियो। त्यस्तो बजारमा कुनै पनि संस्थाको प्रवेश भएन। सेयरका विषयमा जानकारी र प्रचारप्रसार नभएर वा माध्यम नभए पनि हुनसक्छ, पँुजीबजार चलायमान बन्न सकेको छैन। यो क्रम २६ वर्षसम्म रह्यो। जब २०२१ सालमा कम्पनी ऐन आयो, तब पहिलोपटक सरकारी ऋणपत्र पनि जारी भएको मानिन्छ। तर, त्यसै समयमा व्यवस्थित संयन्त्र र निकाय बन्न नसक्दा धितोपत्र कारोबार राम्ररी हुन सकेन। जब देशको अर्थतन्त्र मजबुत बन्छ, यससँग जोडिएका हरेक क्षेत्र मौलाउँछन्। पैसाले पैसा नै तान्छ भन्ने उखान छ। जति लगानी गरियो आम्दानी पनि लगानीअनुसारकै हुँदै जान्छ। लगानी बढे आम्दानी घट्दैन, यो आर्थिक क्षेत्रमा चल्तीको विश्वप्रसिद्ध नियम पनि हो। लगानी रकम भए लगानीका क्षेत्र नयाँ निस्कन्छन्। मानिसको सोच पनि नयाँनयाँ आउँछ। यसलाई व्यवस्थित गर्ने नियम र ऐन पनि नयाँ बन्दै जान्छन्। सेयरका सुरुआत भएको २६ वर्षपछि सरकारी ऋणपत्र जारी हुनु पनि यसकै उपज हो। नयाँ काममा समस्या पनि आउँछन्। काम गर्ने तरिका परिवर्तन र समस्याको चुरो समयमै बुझेर अघि बढ्दा त्यसका नयाँ रूप देखिन्छन्। त्यसको सकारात्मक प्रभाव समाजमा पर्दै जान्छ। अहिले सेयर कारोबारमा पनि सोही कुरा भइरहेको छ। पहिले सेयर भन्ने पनि नबुझ्ने धेरै नेपाली अहिले कारोबार गरेर राम्रो आम्दानी गरिरहेका छन्। हरेक कुरामा संगठित बनेका छन्। आफूले गरेको लगानीको अनुपातमा उक्त घाटा वा नाफा दुवैको हिस्सेदार हुन मञ्जुर भई गरिएको लगानीको अंश सेयर हो। यति कुरा बुझेर मात्र सेयरमा हात हाल्नुपर्छ। मानिस समाजमा बस्ने र सामूहिक काम गर्ने भएकाले नै सेयरको महत्त्व बढेको हो। पहिले अनुहार हेरेर र आम्दानी, कारोबारलाई तौलिएर लगानी गर्न दिने चलन अहिले छैन। विश्वको कुनै पनि कुनामा रहे पनि नेपालीले लगानीको क्षेत्र हेर्न र बुझ्न पाउँछन्। आफूले छानेर लगानी गर्न पाउँछन्। सेयर खुलेको समयमा सेयर हाल्न बैंक नै धाउनुपर्ने अवस्था घट्दै छ। अनलाइनको जमानाले सेयरको महत्त्व र कारोबारलाई शिखर चुमाएको छ। यो सबै संगठित हुनुकै परिणाम हो। समूहमा गरे जे पनि सफल बन्छ भन्ने कुराको सफल उदाहरण हो। सेयर क्षेत्रको समूहकै कुरा गर्दा २०३३ सालमा धितोपत्र खरिदबिक्री केन्द्र सेक्युरिटिज एक्सचेन्ज सेन्टरको स्थापना भएपछि नेपाली पुँजीबजार संगठित हुन सकेको हो। सरकारी ऋणपत्र तथा सार्वजनिक संस्थाको सेयर खरिदबिक्रीको अख्तियार प्राप्त सो केन्द्रको स्थापनापछि नेपालमा दोस्रो बजारको विकास भएको मान्न सकिन्छ। सुरुआतमै सबै कुरा सफल नहुने नियम यहाँ पनि लागू नै भयो। दोस्रो बजारको उल्लेख्य विकास हुने अपेक्षा गरे पनि केन्द्रले सोचेअनुरूप कार्य गर्न आवश्यक कानुनी तथा संस्थागत पूर्वाधार उपलब्ध थिएन। खुट्टा टेकेर उभिनुबाहेक कानुनको सहारामा दौडन केन्द्रलाई समस्या भयो। केन्द्रको भूमिका प्रभावकारी बनाउन २०४० सालमा धितोपत्र कारोबार ऐन आएपछि भने समस्याका धेरै गाँठो फुके। २०४३ सालमा ऐनको पहिलो संशोधन भए पनि पुँजीबजारमा अपेक्षित सुधारका संकेत देखिएनन्। केन्द्रले हार नमानेकै कारण आज सेयर क्षेत्रको पहिलो कारोबार मात्रै नभई दोस्रो बजार पनि उत्तिकै मौलाएको छ। राजनीतिको प्रभाव हरेक क्षेत्रमा परेकै हुन्छ। जब राजनीति अस्थिर बन्छ, हरेक क्षेत्र अस्थिर नै हुन्छन्। २०४६ साल अघिसम्म सेयर क्षेत्रमा नागरिकले हात हाल्न पाउने सहज अवस्था थिएन। सेयर कम्पनीको कानुनी बाध्यताले लगानीकर्ता निश्चित खोज्नुपर्ने अवस्था छँदै थियो। यस विषयमा पर्याप्त ऐन, नियम र कानुन पनि बन्न सकेको थिएन। २०४६ पछि नेपालले अवलम्बन गरेको आर्थिक उदारीकरणको नीतिले पुँजीबजारलाई गतिशील बनाउन ठूलो सहयोग पुयायो। पुरानो लयमा दौडने राजनीति परिवर्तन भयो। देशलाई अब्बल बनाउन विभिन्न आर्थिक गतिविधिको खोजी भयो। बाधा हुने ऐन, नियम र कानुन परिमार्जन भए आवश्यक ऐन बने। २०५० मा धितोपत्र कारोबार ऐन २०४० को दोस्रो संशोधन भयो। यसले धितोपत्र खरिदबिक्री केन्द्रलाई हालको नेपाल स्टक एक्सचेन्ज (नेप्से) मा रूपान्तरण गयो। यो समयलाई सेयर क्षेत्रको फड्कोका रूपमा पनि लिन सकिन्छ। ऐन संशोधनपछि नेप्से परिसूचक गणना गर्ने गरी २०५० पुस २९ देखि नियमित कारोबार सुरु भयो। धितोपत्र कारोबारको नियमन गर्ने स्वायत्त निकायका रूपमा नेपाल धितोपत्र बोर्ड पनि स्थापना भयो। यसले सेयर कारोबारको मुहार फेयो । सेयरको क्षेत्र र भविष्य उज्ज्वल बनायो । समयअनुसारको परिवर्तन, आवश्यक ऐन, नियम र कानुनको साथले नेपालमा सेयर कारोबारको अवस्थालाई अन्तर्राष्ट्रिय स्तरसम्मको बनाएको भन्न सकिन्छ। २०६३ सालमा सरकारले धितोपत्रसम्बन्धी ऐन २०६३ ल्याएपछि पुँजीबजार केही व्यवस्थित बन्यो। धितोपत्र बजार सञ्चालन नियमावली २०६४ आएपछि नेपालको पुँजीबजार तथा धितोपत्र कारोबारलाई निर्देशित गर्न र बाटो देखाउन सहज भएको मानिन्छ। ६६ कम्पनी सूचीकृत गरेर नेप्सेमा कारोबार सुरु भए पनि अहिले सयौं कम्पनी यहाँ सूचीकृत भइसकेका छन्। यो नेपालको अर्थतन्त्र सुधारको पाटोमा एउटा महत्त्वपूर्ण काम पनि हो। अहिले नेप्सेमा वाणिज्य बैंक, विकास बैंक, फाइनान्स कम्पनी, बिमा कम्पनी, होटल उत्पादनमूलक उद्योग, जलविद्युत् कम्पनी, व्यापार समूह, प्रिफर्ड स्टक, म्युचुअल फन्ड, दूरसञ्चार र चलचित्र विकास कम्पनीहरू पनि आबद्ध भएका छन्। २०६३ भदौबाट भने कम्प्युटरीकृत स्वचालित प्रणालीबाट धितोपत्र कारोबार भइरहेको छ। यसले कारोबार गर्नेलाई धेरै सहजता दिएको छ। पुँजीबजारको उच्चतम विकास भएका विश्वका धेरै देशमा धितोपत्रको कारोबार गर्ने अनौपचारिक बजार संयन्त्रको रूपमा तेस्रो बजार र चौथो बजार समेत अभ्यासमा छन्। नेपाल पनि यसतर्फको गतिमा अघि बढिरहेको छ। गतिलाई अझै तीव्र बनाउने चुनौती भने हामी माझ रहेकै छन्। पछिल्लो समयमा नेपाली पुँजीबजार आधुनिकतातर्फ गइरहेको छ। सहरमा मात्रै नभई सेयरका विषयमा अध्ययन गरेका गाउँगाउँमा लगानीकर्ता छन्। पहिलेको जस्तो सहर केन्द्रित बजार सोचेर अब हुँदैन। समयको आवश्यकतासँगै निजीक्षेत्र भित्रिनुलाई गर्वका रूपमा लिन सक्नुपर्छ। हरेक क्षेत्रको बजार प्रतिस्पर्धी बन्नु पर्छ। प्रतिस्पर्धाले नयाँ कुराको विकास गर्छ र नयाँ कुराको खोजी पनि हुन्छ। विश्वको प्रयोगलाई नियाल्दै नेपालमा पनि यसभित्रका सुधार गर्न अझै आवश्यक छ नै। सुधार क्रमशः हुने हो। कामले काम सिकाउँछ भनेझैं नयाँनयाँ योजना पँुजीबजारमा भित्रिनुपर्छ। अनलाइन ट्रेडिङको अझै विकास र धेरै गैरआवासीय नेपालीलाई बजारमा भित्र्याउन पहल गर्ने योजना बनाइनु अहिलेको आवश्यकता पनि हो। नेपालमा धितोपत्र कारोबारका लागि स्टक एक्सचेन्ज नेप्से छ। समयको आवश्यकतासँगै निजीक्षेत्र भित्रिनुलाई गर्वका रूपमा लिन सक्नुपर्छ। हरेक क्षेत्रको बजार प्रतिस्पर्धी बन्नु पर्छ। प्रतिस्पर्धाले नयाँ कुराको विकास गर्छ र नयाँ कुराको खोजी पनि हुन्छ। यस्तो क्षेत्रमा नयाँ सोच र मानसिकता बोकेका नेतृत्व आवश्यक हुन्छ। खुला बजार अर्थतन्त्रमा पुँजीबजारको कारोबारलाई प्रतिस्पर्धी बनाउन तथा आधुनिकीकरण गर्न निजी क्षेत्र चलायमान बन्नुपर्छ। सेयर बजारप्रति आममानिसको चासो बढ्दै गएको छ। पछिल्लो समय सेयर बजारले कीर्तिमान पनि कायम गरिरहेको छ। अब यो क्रम घट्नु हुँदैन। सेयर लगानी गर्दा सर्वसाधारण पनि सचेत बन्नुपर्छ। कम्पनीको पुँजी वा स्वामित्वलाई धेरै इकाइमा विभाजन गरी लगानीकर्तालाई बिक्री गरिने भएकाले यस्तो कुरा भुल्नु हुँदैन। सेयरमा लगानी गरेबापत सेयरधनीहरूले प्रत्येक वर्ष कम्पनीको वित्तीय कार्य सम्पादन वा मुनाफाको आधारमा लाभांश प्राप्त गर्ने गर्दछन्। कुनै पनि कम्पनीले गरेको व्यवसायबाट नाफा वा घाटा हुन्छ। आफूले गरेको लगानीको अनुपातमा उक्त घाटा वा नाफा दुवैको हिस्सेदार हुन मञ्जुर भई गरिएको लगानीको अंश सेयर हो। यति कुरा बुझेर मात्र सेयरमा हात हाल्नुपर्छ। सेयरले कसैलाई घाटा गर्दैन।"
राखेप बोर्ड सदस्यलाई स्पष्टिकरण,"काठमाडौं : युवा तथा खेलकुद मन्त्रालयले राष्ट्रिय खेलकुद परिषद् (राखेप) का ९ जना बोर्ड सदस्यसँग स्पष्टिकरण माग गरेको छ। युवा तथा खेलकुदमन्त्री महेश्वरजंग गहतराजले मन्त्रीस्तरीय निर्णयबाट राखेपका ९ जना बोर्ड सदस्यसँग स्पष्टिकरण माग गरेका हुन्। स्पष्टिकरणमा राखेपको बोर्ड सदस्यका रुपमा आफ्नो पदीय जिम्मेवारी पूरा नगरेको र परिषद्को हितमा योगदान पुर्याउन नसकेको उल्लेख गरिएको छ। तपाईले राष्ट्रिय खेलकुद परिषद्को सदस्यका रुपमा आफ्नो पदीय जिम्मेवारी पूरा नगरेको र परिषद्को हितमा योगदान पुर्याउन सकेको नदेखिएको हुँदा राष्ट्रिय खेलकुद विकास ऐन २०७७ को दफा ७ उपदफा (२) को अवस्था सिर्जना भएकाले ऐनको दफा ७ को उपदफा (३) बमोजिम सदस्य पदबाट किन नहटाउने, भन्दै प्रश्न सोधिएको छ। बोर्ड सदस्यलाई तीन दिनभित्र स्पष्टिकरण दिन भनिएको छ। मन्त्री गहतराजले राखेपका अध्यक्षको हैसियतमा नियुक्त गरिएका सदस्यसँग स्पष्टिकरण माग गरेका हुन्। मन्त्री गहतराजले खेलकुद संघबाट मनोनित भएका रेणुका श्रेष्ठ, सुवर्ण श्रेष्ठ, सुवास श्रेष्ठ, सम्पन्न श्रेष्ठ, अर्जुनबहादुर केसी र विज्ञका रुपमा मनोनित इन्दिरा निरौला एवं रिम रानाभाटसँग स्पष्टिकरण माग गरेका हुन्। यसैगरी उद्योग वाणिज्य महासंघबाट मनोनित गोपाल खनाल र साहसिक, परम्परागत तथा पर्यटकीय खेलकुदबाट मनोनित गोविन्द भट्टराईसँग पनि स्पष्टिकरण माग गरेका हुन्। उनीहरूलाई तत्कालिन युवा तथा खेलकुदमन्त्री जगतबहादुर विश्वकर्माले बोर्ड सदस्यमा मनोनित गरेका थिए। अर्जुनबहादुर केसीले राजीनामा दिए पनि उनको राजीनामा तत्कालिन मन्त्री विश्वकर्माले रोकेर राखेका थिए। सरकारले कात्तिक १ गते राखेप सदस्यसचिव रमेशकुमार सिलवाललाई पदबाट मुक्त गरेको थियो। सोधिएको स्पष्टिकरण चित्त बुझ्दो नभएको भन्दै सरकारले सिलवाललाई पदमुक्त गरेको हो।"

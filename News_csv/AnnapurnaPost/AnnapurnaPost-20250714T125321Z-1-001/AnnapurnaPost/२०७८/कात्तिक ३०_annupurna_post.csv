शीर्षक,विवरण
नेपालले दियाे कतारलाई १ सय ४७ रनको लक्ष्य,काठमाडौं : नेपाली महिला टोलीले पहिलो टि२० आई खेलमा कतारलाई १ सय ४७ रनको लक्ष्य दिएको छ। तस हारेर पहिले ब्याटिङ गरेको नेपालले निर्धारित २० ओभरमा ४ विकेट गुमाउँदै १ सय ४६ रन बनायो। नेपालका लागि ब्याट्सम्यान इन्दु बर्माले कतारविरुद्ध अर्धसतक बनाइन्। उनले ५ चौकाको मद्दतमा ५५ रन जोड्न सफल भइन्। इन्दु ४७ बल खेलेपछि रिटायर्ट हर्ट भइन्।इन्दु नेपालका लागि टि २० आईमा अर्धशतक प्रहार गर्ने पहिलो खेलाडी बनेकी छिन्। सीता राना मगर ३३ बलमा ५ चौकासहित ३९ रनमा आउट भइन्। सरिता मगर २१ रनमा रन आउट भइन्। कविता कुँवर ८ रनमा अविजित रहिन्। कप्तान रुविना क्षेत्री २ बल खेल्दै शून्यमा रन आउट भएकी थिइन्। ओपनर काजल श्रेष्ठ ३ रनमै एन्जेलिन मारेको बलमा बोल्ड आउट भएकी थिइन् । दोहास्थित वेस्ट इन्टरनेशल क्रिकेट स्टेडियममा कतार टस जितेर पहिला फिल्डिङ रोजेपछि नेपालले पहिले ब्याटिङ गरेको थियो। अहिले कतारले ब्याटिङ गरिरहेको छ। कतारले खराब सुरुवात गरेको छ। ५५ ओभरको खेल सकिदासम्म कतारले ५ विकेट गुमाउँदै ११ रनमात्र जोडेको छ।
कतारविरुद्ध नेपालको फराकिलो जीत,"काठमाडौं : कतारविरुद्धको टीट्वेन्टी शृंखलाको पहिलो खेलमा नेपालले फराकिलो जीत निकालेको छ। कतारको दोहास्थित वेस्ट एन्ड पार्क अन्तर्राष्ट्रिय क्रिकेट मैदानमा नेपालले कतारलाई एक सय १९ रनको फराकिलो अन्तरले पराजीत गरेको हो। नेपालले दिएको एक सय ४७ रनको लक्ष्य पछ्याएको कतारले ११५ ओभरमा अलआउट हुँदै २७ रन मात्र बनाउन सक्यो। कतारका खालिदा इम्तियाज र एन्जेलिन मरेले समान आठ रन बनाए। यस्तै केरी पन्डसेटले सात रन बनाउँदा रिज्फा इमानुयलले तीन रनको योगदान दिइन्। कतारका सात खेलाडीले खाता खोल्न सकेनन्। कतारलाई धराशयी बनाउन नेपालकी कप्तान रुबिना क्षत्रीले तीन विकेट लिइन्। यसैगरी सीता रानामगर र कविता कुँवरले दुईदुई विकेट लिँदा करुणा भण्डारीले एक विकेट हात पारिन्। यसअघि टस हारेर पहिले ब्याटिङ गरेको नेपालले निर्धारित २० ओभरमा चार विकेट गुमाएर एक सय ४६ रन बनाएको थियो। नेपालका लागि इन्दु बर्माले अर्धशतकीय पालि खेलिन्। ४७ बलमा पाँच चौका हिर्काएकी इन्दु रिटायर्ड हट भएकी थिइन्। यसैगरी सीता राना मगरले ३९, सरिता मगरले २१ र कविता कुँवरले आठ रन बनाए। नेपालले २० रन अतिरिक्त रुपमा पाएको थियो। कतारका एन्जेलिन मरे र सबिजा पानयानले एकएक विकेट हात पारे। नेपाल र कतारबीचको दोस्रो टीट्वेन्टी खेल बुधबार हुनेछ। आईसीसी महिला टीट्वेन्टी विश्वकपको एसियाली छनोटको तयारीका लागि नेपाली महिला टोलीले कतारसँग तीन खेलको टीट्वेन्टी शृंखला खेलेको हो। कतारमा तीन टीट्वेन्टी खेल खेलेपछि १४ सदस्यीय नेपाली टोली शुक्रबार संयुक्त अरब इमिरेट्स (यूएई) को दुबई प्रस्थान गर्नेछ। आईसीसी महिला टीट्वेन्टी विश्वकपको एसियाली छनोट खेल नोभेम्बर २२ देखि २८ सम्म दुबईमा आयोजना हुँदैछ। छनोटमा ६ टोलीको सहभागिता रहने छ। जसमा भुटान, हङकङ, कुवेत, मलेसिया, नेपाल र संयुक्त अरब इमिरेट्सले प्रतिस्पर्धा गर्ने छन्। प्रतियोगिताको शीर्ष स्थान हासिल गर्ने टोलीले ग्लोबल छनोट खेल्ने छ। नेपालले आईसीसी महिला टीट्वेन्टी विश्वकपको एसियाली छनोटको पहिलो खेलमा आगामी सोमबार मंसिर ६ गते हङकङको सामना गर्नेछ। यसैगरी मंसिर ७ भुटान, मंसिर ९ गते कुवेत, मंसिर १० गते मलेसिया र मंसिर १२ गते यूएईसँग प्रतिस्पर्धा गर्नेछ। छनोटका लागि नेपालले रुबिना क्षत्रीको कप्तानीमा १४ सदस्यीय टोली घोषणा गरेको छ। नेपाली टोलीमा डली भट्ट, करुणा भण्डारी, ज्योति पाण्डे, सीता रानामगर, इन्दु बर्मा, कविता कुँवर, कविता जोशी, अप्सरी बेगम, संगीता राई, सरिता मगर, सरस्वती चौधरी, काजल श्रेष्ठ र सबनम राई छन्। नेपाली टोलीको मुख्य प्रशिक्षकको जिम्मेवारी जगत टमाटाले सम्हालेका छन्। यस्तै टिम ब्यवस्थापकमा जयन्ती भट्ट छिन्।"
सत्ता गठबन्धनले प्रधानन्यायाधीशलाई भन्यो : अदालतको गतिरोध तत्काल अन्त्य गराउनु,"काठमाडौं : वर्तमान सत्ता गठबन्धनले सर्वोच्च अदालतमा देखिएको विद्यमान विवाद तत्काल समाधान गर्न प्रधानन्यायाधीश चोलेन्द्र शमसेर जबरालाई आग्रह गरेको छ। मंगलबार बसेको पाँच दलीय गठबन्धन समन्वय समितिको बैठकले न्यायापालिकाको स्वतन्त्रता, गरिमा, विश्वसनियता र स्वच्छतालाई कायम राख्ने गरी निकास दिन प्रधानन्यायाधीश जबरासँग आग्रह गरेका हो। पाँच दलीय गठबन्धनले विज्ञप्ति जारी गर्दै यतासक्य छिटो निकाश दिन प्रधानन्यायाधीशलाई आग्रह गरेको छ। सत्ता गठबन्धनले घुमाउरो पारामा अदालतको विवाद समाधान गर्न नसके मार्ग प्रशस्त गर्न आग्रह गरेको छ।"
भारतमा हिन्दु कट्टरपन्थीद्वारा पूर्व भारतीय विदेशमन्त्रीको घरमा आगजनी,"नयाँ दिल्ली : भारतीय हिन्दु कट्टरपन्थीले पूर्व भारतीय विदेशमन्त्रीको घरमा आक्रमण र आगजनी गरेका छन्। हिन्दु कट्टरपन्थीले पूर्व मुस्लिम विदेशमन्त्री सलमान खुर्सिदको घरमा आक्रमण र आगजनी गरेका हुन्। अन्तर्राष्ट्रियसञ्चार माध्यममा प्रकाशित समाचारअनुसार कंग्रेस पार्टीका पूर्व विदेशमन्त्री सलमानले गत महिना पुस्तक प्रकाशित गरेका थिए। सो पुस्तकमा उनले इस्लामिक कट्टरपन्थी आइएसआइएलजस्तै भारतीय प्रधानमन्त्री नरेन्द्र मोदीको नेतृत्वमा हिन्दु राष्ट्रवाद मौलाएको उल्लेख गरेका थिए। पुस्तकमा हिन्दु राष्ट्रवादलाई आतंकवादी समुह आइएससँग तुलना गरेको भन्दै हिन्दु कट्टरपन्थीले सलमानको घरमा आक्रमण र आगजनी गरेको प्रहरीले जनाएको छ। प्रहरीका अनुसार २० जनाभन्दा बढीको समुहमा आएका हिन्दु कट्टरपन्थीले नैनिताल शहरस्थित पूर्व विदेशमन्त्री खुर्सिदको घरमा आक्रमण र आगजनी गरेका हुन्। खुर्सिद घरमा नभएको समयमा सो घटना भएको हो। नाराबाजी गर्दै आएको सो समुहले ढुंगामुडा प्रहारबाट खुर्सिदको घरमा तोडफोड गरेका छन्। यति मात्र नभइ उनको घरमा आगजनीसमेत गरेका छन्, प्रहरीले टाइम्स अफ इन्डियासँग भनेको छ, साथै उनीहरुले खुर्सिदको छोरीमाथि बन्दुक ताक्दै मार्ने धम्कीसमेत दिएका रहेछन्। ६८ वर्षीय खुर्सिदले सन् २०१२ देखि २०१४ सम्म भारतीय विदेश मन्त्रीको रुपमा काम गरेका थिए।"
"युरोपमा वायु प्रदूषणबाट बर्सेनि ३ लाखको मृत्यु, म्यानमार सेनाविरुद्धको लडाईंमा महिला योद्धा एकजुट","मंगलबार अमेरिकी राष्ट्रपति जो बाइडेन र चिनियाँ समकक्षी सी चीनफिङबीचको भर्चुअल वार्ता विश्वभर चर्चामा रह्यो। दुई मुलुकबीच तनाव बढिरहेका बेला भएको सो वार्तालाई निकै अर्थपूर्ण रूपमा हेरिएको छ। उत्तर कोरियली सर्वोच्च नेता करिब एक महिनापछि नव निर्मित सहरमा देखा परेको खबर पनि चर्चामा रह्यो। त्यस्तै युरोपमा वायु प्रदूषणका कारण बर्सेनि ३ लाख मानिसको मृत्यु हुने गरेको तथ्य बाहिर आएको छ भने म्यानमार सेनाविरुद्ध लड्न भन्दै त्यहाँका महिलाहरू एकजुट भएका छन्। प्रस्तुत छ, मंगलबार चर्चामा रहेका विश्वका केही प्रमुख खबरहरू : उत्तर कोरियाली सर्वोच्च नेता किम नयाँ सहरको भ्रमणमा सिओल : उत्तर कोरियाका सर्वोच्च नेता किम जोङ उन नवनिर्मित सहरको भ्रमणमा निस्किएका छन्। उनी चीनसँगको सीमा नजिकै निर्मित नयाँ सहरको भ्रमणमा निस्किएका हुन्। मंगलबार स्थानीय मिडियामा प्रकाशित समाचारअनुसार नव निर्मित सहर र सहरबाट देखिने पवित्र पर्वतको अवलोकनका लागि किम भ्रमणमा निस्किएका हुन्। सो भ्रमणसँगै उनी करिब एक महिना भन्दा लामो समयपछि सार्वजनिक रुपमा देखा परेका छन्। उत्तरी क्षेत्रको साम्जियोन सहर आर्थिक हबको रुपमा देखा परेको छ भने सो सहरमा नवनिर्मित भवन, अपार्टमेन्टहरु, होटलहरु, व्यापारिक र स्की रिसोर्ट, सांस्कृतिक संरचना र चिकित्सा सुविधा आदि थपिएको अधिकारीहरुले रोयटर्ससँग बताएका छन्। नवनिर्मित सहर पवित्र पेक्तु पर्वत नजिकै बनेको छ। सो पर्वतलाई किम परिवारले कुल देवताको रुपमा पुज्दै आएको बताइएको छ। सन् २०१८ यता उत्तर कोरियाली नेता किमले सो पर्वतको वर्षमा दुई पटक भ्रमण गर्दै आएको बताइएको छ। ००० म्यानमार सेनाविरुद्धको लडाईँमा महिला योद्धा एकजुट बुर्मा : म्यानमार सेनाविरुद्धको लडाईँमा म्यानमारका महिला एकजुट भएका छन्। सेनाविरुद्ध लड्न बनेको महिला योद्धाहरुको समूह म्याउङ वुमेन वारियर्समा उनीहरु एकजुट भएका हुन्। म्यानमार सेनाले फेब्रुअरी १ मा सैन्य कू गरेपछि म्यानमार महिलाले संगठन बनाएका थिए। म्याउङ वुमेन वारियर्स सेनाविरुद्धको लडाईँमा बनेको म्यानमारका महिला योद्धाको पहिलो समूह हो। अलजजिरामा मंगलबार प्रकाशित समाचारअनुसार सेनाविरुद्धको लडाईँमा म्यानमारका सबै महिला सो समूहमा भर्ना भएका छन्। सो समूहमा विभिन्न कलेज र विद्यालयमा पढाउने शिक्षिका, विभिन्न निजी तथा सरकारी कार्यालयमा कार्यरत महिला कर्मचारी, विभिन्न कारखानामा कार्यरत महिला, गाउँदेखि सहरसम्मका विभिन्न उमेर समूहका अन्य महिलासमेत आवद्ध भएको बताइएको छ। म्यानमार सेनाले समस्यामा पार्न सक्ने डरका कारण कति महिलाले सो समूहमा सदस्यता लिएका छन् भन्नेबारे भने अलजजिराले खुलाएको छैन। ००० युरोपमा वायु प्रदूषणबाट बर्सेनि ३ लाखको मृत्यु कोपनहेगन : वायु प्रदूषणका कारण युरोपमा बर्सेनि ३ लाखभन्दा बढी मानिसको मृत्यु हुने गरेको तथ्य एक रिपोर्टले देखाएको छ। युरोपियन इनभारोमेन्टल एजेन्सी (ईईए) ले हालै सार्वजनिक गरेको रिपोर्टले सो तथ्य देखाएको हो। सो रिपोर्टका अनुसार वायु प्रदूषणका कारण युरोपमा बर्सेनि प्रत्यक्ष र अप्रत्यक्ष रुपमा ३ लाख ७ हजार मानिसको अकालमै ज्यान जाने गरेको छ। यदि युरोपेली संघका सदस्य मुलुकहरुले विश्व स्वास्थ्य संगठनको मापदण्ड कार्यान्वयन गरेको भए सो संख्या आधाभन्दा कम गर्न सकिने समेत ईईएले रिपोर्टमा उल्लेख गरेको छ। यसअघि सन् २०१९ मा गरेको अध्ययनले वायु प्रदूषणका कारण जर्मनीमा ५० हजार, पोल्याण्डमा ४० हजार, ईटालीमा ३० हजार र स्पेनमा २३ हजार ५ सय मानिसले बर्सेनि ज्यान गुमाएको देखाएको थियो। ००० बाइडेनसीबीच वार्ता बेइजिङ : चिनियाँ राष्ट्रपति सी चीनफिङ र अमेरिकी राष्ट्रपति जो बाइडेनबीच ३ घण्टा लामो वार्ता भएको छ। दुई शक्ति राष्ट्रका शीर्ष नेताबीच चिनियाँ समयअनुसार मंगलबार बिहान भर्चुअल माध्यमबाट ३ घण्टा लामो वार्ता भएको हो। दुई राष्ट्रपतिबीच प्रत्यक्ष रुपमा भएको सो वार्तालाई चिनियाँ सञ्चारमाध्यमले लामो र गहिरो वार्ता भनेका छन्। दुई नेताबीच द्विपक्षीय रणनैतिक सम्बन्ध र आधारभूत मुद्दामा व्यापक छलफल भएको चिनियाँ सञ्चारमाध्यममा उल्लेख छ। वार्ताले संसारलाई सकारात्मक संकेत देखाएको र विभिन्न मुद्दामा दुवै देशले सहकार्य गर्ने संकेत देखाएको सो वार्तापछि चिनियाँ विश्लेषकले बताएका छन्। यता अमेरिकी राष्ट्रपति जो बाइडेनले आजको वार्ता महत्वपूर्ण र सकारात्मक रहेको बताएका छन्। करिब तीन घण्टा लामो वार्तामा दुवैले विभिन्न विषयमा छलफल गरेको बताइएको छ। जसमा दुवैले उत्तर कोरिया, अफगानिस्तान, ईरान, ताइवान, विश्व उर्जा बजार, व्यापार प्रतिस्पर्धा, जलवायु, सैन्य मुद्दा, कोभिड १९ लगायत विषयमा छलफल गरेको बताइएको छ। सी चीनफिङ र जो बाइडेन दुवैले आफूहरु दुवै पुराना साथी रहेकोले प्रतिस्पर्धी मुलुकबीच नजिक रहेर सँगै काम गर्नुपर्ने बताएका छन्। ००० लिविया सेनाका कमान्डर राष्ट्रपतीय चुनावमा लड्दै त्रिपोली : लिविया सेनाका कमान्डर खलिफा हफ्तरले लिवियाको राष्ट्रपतीय चुनावमा लड्ने घोषणा गरेका छन्। हफ्तरले मंगलबार आगामी महिना हुन लागेको राष्ट्रपतीय चुनावमा लड्ने घोषणा गरेका हुन्। गम्भीर संकटबाट देशलाई बचाउने एउटा मात्र बाटो भनेकै चुनाव हो, स्थानीय टेलिभिजनमार्फत चुनावमा लड्ने घोषणा गर्दै हफ्तरले भनेका छन्, त्यसैले म आगामी महिना हुन लागेको राष्ट्रपतीय चुनावमा उम्मेदवारी लिनेछु। हफ्तर लिवियन नेसनल आर्मीका कमान्डर हुन्। विभिन्न कारण विवादमा आएका हफ्तरको राष्ट्रपतीय चुनावमा लड्ने घोषणाले पश्चिमा क्षेत्र र राजधानीका मानिस भड्किन सक्ने बताइएको छ। ००० १३० पाइलटहरु हङकङको क्वारेन्टिनमा हङकङ : हङकङले करिब १३० पाइलटहरुलाई जबरजस्ती क्वारेन्टिनमा राखेको छ। कोभिड जेरो नीति पालना गरेको भन्दै हङकङले क्याथे प्यासिफिक एयरवेका १३० पाइलटलाई जबरजस्ती क्वारेन्टिनमा राखेको हो। हङकङका कार्यकारी प्रमुख क्यारी ल्यामले १३० पाइलटलाई करिब २१ दिनसम्मको लागि क्वारेन्टिनमा राख्ने घोषणा गरेका हुन्। क्याथे प्यासिफिकका तीनवटा पाइलटमा कोरोना संक्रमण देखिएपछि उनले सो घोषणा गरेको अन्तर्राष्ट्रिय सञ्चारमाध्यममा खबर छ। ००० युगान्डाको राजधानीमा शक्तिशाली विस्फोट हुँदा दुईको मृत्यु, कैयौँ घाइते काम्पाला : युगान्डाको राजधानी काम्पाला सहरमा दुई वटा शक्तिशाली विस्फोट भएको छ। मंगलबार बिहान राजधानीस्थित केन्द्रीय प्रहरी कार्यालय र संसद भवनको प्रवेशद्वारमा शक्तिशाली विस्फोट भएको हो। सो विस्फोटमा परी दुई मानिसको मृत्यु भएको छ भने २४ जना गम्भीर घाइते भएको त्यहाँको स्वास्थ्य मन्त्रालयका प्रवक्ताले ट्वीटरमार्फत जानकारी दिएका छन्। घाइते सबैको उपचार भइरहेको बताइएको छ। सो विस्फोटको जिम्मा हालसम्म कसैले नलिएको र घटनाबारे अनुसन्धान भइरहेको स्थानीय सञ्चारमाध्यमले जनाएका छन्। ००० संसारका ४३ देश भोकमरीको चपेटामा न्यूयोर्क : संसारका करिब ४३ देश भोकमरीको चपेटामा रहेको विश्व खाद्य कार्यक्रम (डब्ल्युएफपी)ले बताएको छ। हालै एक रिपोर्ट सार्वजनिक गर्दै ४३ मुलुकका करोडौ मानिस भोकमरीको चपेटामा परेको डब्ल्युएफपीले बताएको हो। डब्ल्युएफपीका अनुसार ४३ मुलुकका करिब साढे ४ करोड मानिस २० लाख मानिस भोकमरीको चेपटामा छन्। भोकमरी समस्या बर्सेनि बढ्दो क्रममा छ। सन् २०१९ सम्ममा संसारका दुई करोड ७० लाख मानिस भोकमरीको चपेटामा थिए। सन् २०२१ सम्म आइपुग्दा सो संख्या बढेर ४ करोड २० लाख पुगेको छ। बढ्दो जलवायु संकटका कारण सो संख्या अझै बढ्ने अनुमान डब्ल्युएफपीले गरेको छ। भोकमरीबाट सबैभन्दा बढी प्रभावित मुलुक बुरुन्डी, केन्या, आंगोला, सोमालिया, हैटी, इथियोपिया र अफगानिस्तान रहेको समेत डब्ल्युएफपीले जनाएको छ। ००० स्पेनमा दुई दिनमा १० आप्रवासीको मृत्यु, ९ सय बेपत्ता बार्सिलोना : स्पेनमा दुई दिनमा १० आप्रवासीको मृत्यु भएको छ। एटलान्टिक महासागरनजिकै स्पेनको क्यानरी टापु पुग्न खोज्ने १० आप्रवासीको मृत्यु भएको हो। संयुक्त राष्ट्रसंघीय आप्रवासी एजेन्सीका अनुसार पश्चिम अफ्रिकाबाट क्यानरी टापु पुग्न खोज्ने ९ सय आप्रवासी भने बेपत्ता भएका छन्। अवैध बाटो हुँदै सो क्षेत्र पुग्न खोज्ने बेपत्ता आप्रवासीको संख्या बढ्न सक्नेसमेत एजेन्सीले जनाएको छ। स्पेनका उद्दारकर्ताका अनुसार विभिन्न क्षेत्रबाट दुई दिनमा सो टापुमा पुग्न खोज्ने आप्रवासीको डुङ्गा पल्टेर मृत्यु भएको हो। चोर बाटो हुँदै सो क्षेत्रमा पुग्न खोज्ने अन्य १ सय आप्रवासीको भने उद्दार गरिएको उद्दारकर्ताले बताएका छन्। तस्करहरुले अवैध रुपमा सो क्षेत्रमा पुयाएको बताइएको छ। स्पेनको उद्दार सेवाकाअनुसार तस्करमार्फत क्यानरी टापु पुग्न खोज्ने आप्रवासीको संख्या १७ हजार पुगेको छ। संयोजन : अस्मिता खड्का"
चन्द्रबहादुर शाही बने कर्णालीका कृषि मन्त्री,"सुर्खेत : कर्णाली सरकारको कृषि मन्त्रीमा नेकपा एकीकृत समाजवादीका नेता चन्द्रबहादुर शाही नियुक्त भएका छन्। उनलाई मुख्यमन्त्री जीवनबहादुर शाहीले मंगलबार भूमि, व्यवस्था, कृषि तथा सहकारी मन्त्रीमा नियुक्त गरेका हुन्। नवनियुक्त मन्त्री शाहीले मंगलबार नै प्रदेश प्रमुख तिलक परियारबाट पद तथा गोपनियताको शपथ लिएका छन्। कर्णालीमा सत्तारुढ दलहरुबीच मन्त्रालय बाँडफाँडमा सहमती जुट्न सकेको छैन। कार्तिक १५ गते नै कांग्रेसका जीवनबहादुर शाही मुख्यमन्त्री नियुक्त भएका थिए। तर उनले हालसम्म मन्त्रिपरिषद् विस्तार गर्न सकेका थिएनन्। बल्लतल्ल मंगलबार एक जना मन्त्री नियुक्त गरेका हुन्। कर्णालीमा माओवादी, कांग्रेस र एकीकृत समाजवादीको गठबन्धन बनेको छ। तर यी दलहरुबीच मन्त्रालय भागबन्डामा आआफ्नै दाबी छ। आठ सदस्यीय मन्त्रिपरिषद्मा माओवादीले चार, समाजवादीले तीन र कांग्रेसले पनि तीन मन्त्रालय पाउनुपर्ने अडान लिएका छन्। यही कारण सरकार विस्तार हुन सकिरहेको छैन। मन्त्रालय बाँडफाँडमा सहमती जुट्न बाँकी नै रहँदा नयाँ सरकार बनेको दुई सातापछि मुख्यमन्त्री शाहीले मंगलबार कृषि मन्त्री नियुक्त गरेका हुन्। भागबन्डा नमिलेकै कारण बाँकी मन्त्रीहरु भने मुख्यमन्त्रीले विश्वासको मत लिएपछि मात्रै नियुक्त गरिने सत्तारुढ दलले जनाएका छन्। मुख्यमन्त्रीले विश्वासको मतका लिनका लागि छिट्टै प्रदेशसभा बैठक बोलाउने सरकारले तयारी छ। नवनियुक्त कृषि मन्त्री शाही मुगु प्रदेशसभा (ख) बाट निर्वाचित सांसद हुन्। २०४२ सालबाट पूर्णकालीन राजनीतिमा सक्रिय भएका शाही हाल एकीकृत समाजवादीका केन्द्रीय सदस्य एवम् कर्णाली प्रदेश कमिटीका सहसंयोजक हुन्। एमालेको विद्यार्थी संगठन अनेरास्ववियूबाट राजनीति सुरु गरेका उनले विभिन्न आन्दोलनका क्रममा एक वर्ष जेल जीवन बिताएका छन्।"
आगलागी पीडितको राहत बैठकमै सिमित,"मुगु : सदरमुकाम गमगढीस्थित तल्लो बजारमा आगलागी भएका घरपरिवारलाई राहतको लागि सरोकारवाला निकाय बैठकमा मात्रै सिमित भएका छन्। आगालागी भएका १७ घरधनी, चार टहराधनी र २१ घर बाहलमा बसेका ४२ घरपरिवारलाई तत्काल राहत पुर्याउन सरोकारवाला निकायहरु बैठकमै व्यस्त भएका हुन्। बैठकमा नै व्यस्त हुनाले आगालागी पीडितहरु समस्यामा परेका छन्। जसले गर्दा उनीहरुलाई कँहा बस्ने के खाने भन्ने चिन्ता भएको छ। सोमबार राति १२ः ३१ बजे ठील्ले लामाको घरमा पूजा कोठाको दियोबाट सल्केको आगोबाट सदरमुकाम गमगढीस्थित तल्लो बजारका ६३ घरपरिवारको आगलागीले सबै धनमाल क्षति भएको थियो। पीडितहरुलाई तत्काल राहत दिनुको सट्टा सरोकारवाला भने राहतको बाहाना बनाएर बैठकमा नै बेस्त भएका छन्। तत्काल राहतका लागि मंगलबार बिहान जिल्ला समन्वय समितिको सभाहलमा बसेको सर्वपक्षिय बैठकले राहतका लागि स्थानीय गैर सरकारी संस्था तथा कर्णाली प्रदेश सरकारलाई राहत उपलब्ध गरान अनुरोध गर्ने निर्णय गरेको थियो। छाँयानाथ रारा नगरपालिकाले स्थानीय गैर सरकारी संस्थासँग राहत बारे बैठक गरेको छ। त्यस्तै, जिल्ला प्रशासन कार्यालयमासमेत विपद् व्यवस्थापन समितिको बैठक बसेको स्रोतले जानकारी दिएपनि तत्काल राहत उपलब्ध हुन सकेको छैन। कर्णाली प्रदेशका मुख्यमन्त्री जीवन बहादुर शाहीले पिडितहरुलाई तत्काल राहत उपलब्ध गराउने भनी प्रेस विज्ञप्तिमार्फत घोषणा समेत गरेका थिए। काठमाडाैबाट सेनाको हेलिकप्टर सुर्खेत पुगेर मुगु पुग्दा हेलिकप्टरलाई फर्कन समय नपुग्ने भएकाले पिडितलाई राहत उपलब्ध गर्न नसकिएको कर्णाली प्रदेश सांसद चन्द्रबहादुर शाही बताउँछन्। भोली मात्रै राहत सदरमुकाममा पुग्ने शाहीले बताए। उद्योग बाणिज्य संघले भने राहतको लागि सदरमुकाममा रहेका आफ्ना व्यापारीहरुबाट नगद चन्दा उठाउन सुरु गरेको छ। संघले संकलन गरेकाे रकम जिल्ला विपद् व्यवस्थापन समितिको जिम्मा दिएकाे छ। जिल्लाले सो रकमबाट तत्काल राहत उपलब्ध गराउने उद्योग वाणिज्य संघका अध्यक्ष कमल बुढाले जानकारी दिए। प्रमुख जिल्ला अधिकारी रोमबहादुर महतले दिएको जानकारी अनुसार केही अग्नि पिडितहरुलाई तत्कालका लागि राहत रेकडक्रसले गैर खाद्य सामग्री र अन्य निकायबाट केही नगद वितरण गरिने भएको छ। प्रदेश सरकारबाट आउने राहत समय अभावका कारण हेलिकप्टर पुग्न नसक्ने भएकाले बुधबार मात्र प्रदेश सरकारले जिल्लामा पुग्ने महतले बताएका छन्।"
प्रमुख प्रशासकीय अधिकृतले गाउँपालिकामा आर्थिक हिनामिना गरेको अध्यक्षको आरोप,"मुगु : सोरु गाउँपालिकाका अध्यक्ष लोकबहादुर शाहीले आर्थिक वर्ष ०७७०७८ मा विभिन्न शीर्षकको रकम प्रमुख प्रशासकीय अधिकृतले नियम विपरित हिनामिना गरेको आरोप लगाएका छन्। आइतबार जिल्ला समन्वय समिसतको सभाहलमा उनले आयोजना गरेको पत्रकार सम्मेलनमा शिक्षा शाखा प्रमुख विरेन्द्रबहादु मल्ल सोरु गाउँपालिकाको प्रमुख प्रशासकीय हुँदा गाउँपालिको विभिन्न शीर्षकको रकम नियमविपरित हिनामिना गरेको पत्रकार सम्मेलनमा आरोप लगाएका हुन्। पत्रकार सम्मेलनमा अध्यक्ष शाहीले आर्थिक वर्ष ०७७०७८ मा प्राप्त सर्सत अनुदान रकमको १ करोड ७८ लाख ३ सय २९ रकम तोकिएको क्षेत्रभन्दा अन्य क्षेत्रमा खर्च भइ गाउँपालिकामा कार्यरत अस्थाइ कर्मचारीले १८ र स्थाइ कर्मचारीले ३ महिनाको तलब समेत नपाएको कोभिड नियन्त्रणमा विनियोजित १ करोड रकमको खर्च सार्वजनिक नभइ रकम हिनामिना भएको आरोप लगाएका छन्। कर्णाली प्रदेश सरकारबाट मुख्यमन्त्री रोजगार कार्यक्रममा प्राप्त रकमबाट सञ्चालित योजनाहरुको लागत अनुमान अनुसारको कुनै पनि योजना सम्पन्न नगरी पूर्ण रकम भुक्तानी गरेको, विभिन्न योजना तथा कार्यक्रममा उठेको ७० लाख कन्टिजेन्सी रकम कार्यपालिका बोर्ड बैठक निर्णय विधि तथा मापदण्ड विपरित दुरुपयोग गरिएको प्रचलित कानुनविपरित विभिन्न ब्यक्तिहरुलाई करिव २ करोड ६० लाख पेस्की दिइ सो रकम फर्छ्यौटतर्फ कुनै पहल र प्रकृया सुरु नगरी गाउँपालिकालाई दीर्घकालीन दायित्व सृजना हुने गरी खरिद कार्य गर्नुका साथै जनप्रतिनधिले पाउनु पर्ने सेवा सुविधा २४ लाख रकम जनप्रतिनिधिले नपाएको विभिन्न पुराना योजनाका २ करोड ५ लाख रकम भुक्तानी हालसम्म नभएको र गाउँपालिकाका सबै खात शुन्य रहेको हाल एक खातामा मात्र ५२ रुपैयाँ मौज्जाद राखी कार्यकारी प्रमुख प्रशासकीय पदमा रहँदा मल्लले गाउँपालिकाको रकम नियम विपरित हिनामिना गरेको भन्दै तत्काल आवश्यक छानविन तथा कारवाहीका लागि अख्तियार अनुसन्धान आयोग सामज्य प्रसासन मन्त्रालयमा लिखित पत्रचार गरिसकेको गाउँपालिका अध्यक्ष शाहीले पत्रकार सम्मेलनमा जानकारी दिएका थिए। तत्कालीन प्रमुख प्रशासकिय अधिकृत बिरेन्द्रबहादुर मल्लले आफू कार्यकारी पदमा रहँदा गाउँपालिकाबाट भएका सबैखाले गतिविधि नियम कार्य आदेश लगायत गाउँपालिका बैठकको निर्णय अनुसार भुक्तानी तथा खर्च भएको बताए। गाउँपालिका अध्यक्ष लोकबहादुर शाहीले लगाएका आरोप तथ्यहीन र प्रमाणबिनाको भएको उनले बताए। जति बेला आर्थिक समस्या परेको हुन्छ त्यति बेला गाउँपालिकाका कर्मचारीलाई आरोप लगाइ दुख दिने काम गरेको हुन्छन्। नियमविपरित कुनै खाले आर्थिक हिनामिना आफूबाट नभएको उनले बताए।"
बारलाई न्यायाधीशहरूको जवाफ : हामी तपाईंहरूकै साथमा छौं,"काठमाडौं : नेपाल बार एसोसियसन संघ र सर्वोच्च अदालतका न्यायाधीशबीच मंगलबार छलफल भएको छ। छलफलमा न्यायाधीशहरूले प्रधानन्यायाधीश चोलेन्द्रशमशेर जबराले राजीनामा दिनुपर्नेमा १९ न्यायाधीश एकमत रहेको बताएका छन्। छलफलमा १३ न्यायाधीशको सहभागिता रहेको सर्वोच्च अदालत बार एसोसिएसनका सचिव ऋषिराम घिमिरेले जानकारी दिए। नेपाल बारसँग भएको छलफलमा न्यायाधीश कुमार रेग्मी, कुमार चुडाल, बमकुमार श्रेष्ठ, तेजबहादुर केसी र मनोजकुमार शर्मा अनुपस्थित थिए। यसअघि सोमबार नेपाल बार एसोसिएसन र सर्वोच्च अदालत बार एसोसिएसनका पदाधिकारीले न्यायाधीशहरूलाई आफ्नो धारणा सुनाएका थिए। बारले प्रधानन्यायाधीशको राजीनामा एकमात्र विकल्प रहेको बताएको छ। बारले प्रधानन्यायाधीशको राजीनामा माग गर्दै दैनिक सर्वोच्च अदालतमा आन्दोलन गर्दै आएको छ। बारले आन्दोलनबाट पछि नहट्ने बताइसकेको छ। यसअघि सोमबार प्रधानन्यायाधीश जबराले निकासको बाटो दिन बारलाई अनुरोध गरेका थिए।"
ट्याक्टर दुर्घटनामा महिलाको मृत्यु,"जाजरकोट : जाजरकोटको भेरी नगरपालिका १० भुरचौरदेखि स्थानीय फेराखोलातर्फ जाँदै गरेको भे १ त ८२१५ नम्बरको ट्याक्टर दुर्घटना हुँदा मंगलबार एक महिलाको मृत्यु भएको छ भने चार जना घाइते भएका छन्। भेरी नगरपालिका १० भुरचौरकी २७ वर्षीया गिता बुढाको मृत्यु भएको प्रहरीले जनाएको छ। दुर्घटनामा घाइते भएकी उनलाई उपचारका लागि नेपालगञ्ज लैजाँदै गर्दा सल्यानको सल्लीबजार मृत्यु भएको प्रहरी नायव उपरीक्षक मधुकुमार थापाले बताए। दुर्घटनामा भेरी नगरपालिका १० भुरचौरकी ४० वर्षीया जैकला बुढा, सोही ठाँउका २२ वर्षीय कालीदास राना, मृतक गिताकी छोरी १२ वर्षीया तुल्सी बुढा र सल्यान बनगाड कुपिण्डे दह २ बामे निवासी ३६ वर्षीया संगिता शर्मा घाइते भएका थापाले बताए। जैकली र कालीदासको अवस्था गम्भीर रहेको छ। घाइते सबैलाई उपचारका लागि नेपालगञ्ज पठाइएको छ। ट्याक्टर चालक भेरी नगरपालिका १० विराले बस्ने २२ वर्षीय राजेन्द्र राना फरार रहेको प्रहरीले जनाएको छ। पानी लिन जाने क्रममा मोडमा ट्याक्टर पल्टिएको थियो।"
"थप ३७७ जनामा कोरोना संक्रमण, ४ को मृत्यु","काठमाडौं : पछिल्लो २४ घण्टामा थप ३७७ जनामा कोरोना भाइरस (कोभिड१९) संक्रमण पुष्टि भएको छ। ९ हजार १४९ नमूनामध्ये पीसीआर विधिबाट ३३९ र एन्टिजेन विधिबाट ३८ गरी ३७७ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। योसँगै नेपालमा हालसम्म पीसीआर विधिबाट परीक्षण गर्दा ८ लाख १७ हजार ६७२ संक्रमित र एन्टीजेन विधिबाट परीक्षण गर्दा ९५ हजार १७४ जना कोरोना संक्रमित देखिएका छन्। अहिले सक्रिय संक्रमितको संख्या ७ हजार ४७६ रहेको छ। मन्त्रालयका अनुसार मंगलबार थप १७० जना कोरोनामुक्त भएका छन्। योसहित नेपालमा कोरोनाबाट निको हुनेको संख्या ७ लाख ९८ हजार ७१४ पुगेको छ भने मृत्यु हुनेको संख्या ११ हजार ४८२ पुगेको छ। यस्तै, कोरोनाबाट थप ४ जनाको ज्यान गएको छ। पछिल्लो २४ घण्टामा ७९ हजार ५६९ जनाले कोरोनाविरुद्धको खोप लगाएका छन्।"
डिशहोमले ग्राहकलाई १० एमबीपीएस इन्टरनेट निःशुल्क दिने,काठमाडौं : डिशहोमले आफ्ना ग्राहकलाई निःशुल्क १० एमबीपीएस इन्टरनेट दिने भएको छ। कम्पनीले यसअघि नै बजारमा ल्याएको लाइफ स्टाइल लाई पुनःनिरन्तरता दिँदै डिशहोम रिचार्ज गर्ने हरेक ग्राहकलाई डिशहोम फाइबरनेट निःशुल्क इन्टरनेट प्रदान गर्ने भएको हो। गत साउनदेखि रोकिएको यो प्याकेज आजदेखि पुनःसञ्चालनमा ल्याइएको डिशहोमका जेनरल म्यानेजर रमेश सापकोटाले बताए। यसअन्तर्गत ग्राहकले एक महिनाका लागि ६ सय रूपैयाँ (भ्याटसहित) मा डिशहोम टिभीको रिचार्ज गर्दा १०एमबीपीएस गतिको इन्टरनेट निःशुल्क पाउनेछन्। त्यस्तै वार्षिक ग्राहकले मासिक साढे पाँच सय रुपैयाँ (भ्याटसहित) मा डिशहोम रिचार्ज गर्दा निःशुल्क इन्टरनेट प्राप्त गर्न सक्नेछन्। डिशहोमका २० लाख ग्राहकसँगै नयाँ कनेक्सन लिएका सबैले यो सुविधा पाउनेछन्। हाल देशका मुख्य सहरहरूमा डिशहोमको फाइबर नेट सेवा पुगेको छ।
सुसाइड नोट लेखेर ससुरालीमा आत्महत्या,"जनकपुरधाम : ससुरालीका सबै सदस्य मिलेर कुटपिट गरेको भन्दै धनुषाका एक युवकले सुसाइड नोट लेखेर आत्महत्या गरेका छन् । धनुषाको मिथिला नगरपालिका २ का २६ वर्षीय रामचन्द्र महतोले सोमबार राति मिथिला नगरपालिका ५ श्रीपुरस्थित ससुराली घरमा आत्महत्या गरेका हुन् । महतोले सुसाइड नोट लेखेर खल्तीमा हाली आत्महत्या गरेको पाइएको धनुषाका प्रहरी प्रवक्ता प्रहरी नायव उपरिक्षक (डीएसपी) जितेन्द्र बस्नेतले जानकारी दिए। उनको उपचारका लागि ल्याउने क्रममा मृत्यु भएको प्रहरीले जनाएको छ। सुसाइट नोटमा उनले आफूलाई ससुरालीका सबै परिवारजन मिलेर सोमबार निर्घात कुटपिट गरेकाले मेरो मृत्यु भए त्यसको सम्पूर्ण जिम्मेवार ससुराली घरका सबै सदस्य हुनेछन् भन्दै लेखेका छन्। सुसाइड नोटमा लेखेका छन, म रामचन्द्र महतो म आफ्नो पुरै होस हवासमा लेख्दै छु, कि मेरो यदि कुनै कारणबस् मृत्यु भयो भने त्यसको सम्पूर्ण जिम्मा मेरो ससुरालीका सम्पूर्ण सदस्यको हुनेछ । किनकी मलाई उनीहरुले मिति २०७८७२९ गतेका दिन बेलुकातिर सबैजना मिली कुटेको छ र टर्चर गरेकाले मलाई यसले धेरै मन दुख्ने गाली गरेकाले म आत्महत्या गर्न गइरहेको छु। उनले सुसाइड नोटमा आफ्नो हस्ताक्षर समेत गरेका छन् । महतोले मिथिला नगरपालिका ५ श्रीपुरमा रहेको ससुराली घरमा झुण्डेर आत्महत्या गरेका हुन् । झुण्डेको देखेपछि परिवारजनले उनलाई उपचारका लागि अस्पताल लैजाने क्रममा बाटोमा मृत्यु भएको प्रहरीको भनाइ छ । घटनापछि सासू सुमित्रा देवी र सालो श्रवण महतोलाई प्रहरीले अनुसन्धानका लागि नियन्त्रणमा लिएको छ । मृतक महतोको शव पोस्टमार्टमको लागि प्रादेशिक अस्पताल जनकपुरमा राखिएको छ । घटनाका विषयमा थप अनुसन्धान भइरहेको जिल्ला प्रहरी कार्यालय धनुषाले जनाएको छ । मृतक महतोले ५ वर्षअघि प्रेम विवाह गरेका थिए । उनका दुई छोरा छन्। घरभन्दा केहि पर मात्र ससुराली भएकाले प्रायः ससुरालीघरमा आउजाउ गर्ने गरेका थिए ।"
"हजुरबा भन्छन्: मरिसकेकी छोरी ,गुमनाम ज्वाइँ कहाँबाट खोजेर ल्याउँ ?","बागलुङ : जिल्लाको गलकोटका एक बालक जन्मिना साथ आमाको मृत्यु र बुवा बेपत्ता भएपछि अभिभावकबिहीन भएका छन्। उनी जन्मदर्ताको प्रमाणपत्र पाउनबाट समेत बञ्चित भएका छन् । गलकोट नगरपालिका ७ का १२ वर्षीय रामबहादुर सुनारकी आमा सिता सुनारको प्रसूतिकै क्रममा २०६६ साल माघ ६ गते पोखराको मणिपाल शिक्षण अस्पतालमा ज्यान गएको थियो । रामबहादुरलाई जन्म दिएपनि खराब स्वास्थ्यका कारण सीताको मृत्यु भएको थियो। उनको मृत्युपछि मृतकका श्रीमान गोमे सुनारले दोस्रो बिहे गरेर सम्पर्क बिहीन भएका छन् । रामबहादुर अहिले काठेखोला ८ लेखानीस्थित मामाघरमा बस्दै आएका छन् । नाती जन्मिएको खुसी बाँड्न नपाउँदै रा जन्माउनुको खुशियाली र हर्ष परिवार, आफन्त, गाउँघरमा विस्तारै फैलिने क्रममै जन्म दिएको छोरा डाक्टरको कोसिसमा बाँच्न सफल रहे पनि स्वयम् आमाले आफ्नो छोरालाई बेहोसी अवस्थामा बाहेक मायाले सुमसुम्याउन नपाएको माइत तर्फका हजुरबुबा काठेखोला ७ लेखानीका धनबहादुर विक बताउँछन् । सुत्केरी हुने बेला गाह्रो भएपछि परिवार सबैको पहल र जोडमा पोखरा अस्पतालसम्म त पुर्यायौं, नाती बाबु पनि जन्मियो,' यति भन्दै गर्दा धनबहादुरको आँखा आँशुले भरिसकेको थियो। उनी भन्छन्, छोरीलाई बचाउन सकिएन, त्यसपछि बच्चालाई माइतमै राखेर हुर्काएका छौं, पढाइरहेका छौं । छोरीको मृत्युपछि ज्वाँई गोमबहादुर सुनार सम्पर्कबिहीन छन्। बालकको जन्मदर्ताका लागि बावु चाहिने भएपछि निकै खोज तलास गरेपनि सम्पर्क हुन सकेको छैन । बच्चाको पालन पोषण, शिक्षा दिक्षा त बल्लतल्ल जोहो गरेर चलाए पनि उमेर बढ्दै जाँदा चाहिने कागजात जन्मदर्ता, नागरिकताका लागि समस्या र सकस बेहोरिरहेको धनबहादुरले सुनाए । अहिले नाती काठेखोलाको करिलमस्थित विद्यालयमा कक्षा ६ मा पढ्छन् । अब १२ वर्षका भइसक्यो, अहिले छोरीको मृत्यु भएपछि बाबा गुमनाम भएर बसेका छन्, जन्मदर्ता गर्न गलकोटको वडा कार्यालय पुग्दा आमा या बा अनिवार्य चाहिन्छ भन्छन्, मरिसकेको छोरी र गुमनाम भएर बसेका ज्वाँईलाई कहाँबाट खोजेर ल्याउनु ? उनले भने, यो बच्चाले साह्रै दुःख पाउने भयो, लौ न हजुरहरुले भनेर केही हुन्छ कि गरिदिनुपर्यो, यो टुहुरो केटा बेवारिसे हुने भयो । जन्मदर्ताका लागि नाती लिएर गलकोट पुगे पनि आमा वा बा चाहिने भने पछि निराश भएर फर्किएको उनले बताए। अहिले घर तर्फका हजुर बा हजुर आमा समेत नरहेकाले थप समस्या भएको उनले सुनाए । सानैमा आफैले समेत एक हात गुमाएका धनबहादुरले कटुवाल, डोको, नाम्लो, थुङ्सेलगायत बुनेरै बालकको पढाइ र दैनिकी चलाएका छन् । जन्मदर्ताका लागि अहिलेको विद्यमान ऐन, कानुनले आमा या बा अनिवार्य गरेकाले केही समस्या भएको गलकोट नगरपालिकाका वडा सचिव भीमबहादुर घर्तीले बताए । परिवार र बालकको संवेदनशीलताबारे हामीलाई गहिरो बोध छ, तर अहिलेको कानुन अनुसार हामीले त्यसरी दिन मिल्दैन, पछि हामी नै फस्ने जोखिम पनि हुन्छ, सचिव घर्तीले भने, नगरको कार्यपालिकाको बैठक बसेर यस्ता संवेदनशील विषयमा एउटा निर्णय गरिदिए मात्र समस्याको गाडो फुकाउन सहज हुनेछ।' गलकोट नगरपालिका ७ का वडा अध्यक्ष टीकाबहादुर थापाले कानुन अनुसार बा आमा दुवै साथमा नभएकाले जटिलता भएपछि वडामै जन्मिएको एक सिफारिस पत्र दिएको बताए । तर, यो पत्रले जन्मदर्ताको काम नगर्ने भएकाले भोलिका दिनमा नागरिकता बनाउन र अन्य काममा पनि बालकलाई समस्या र सकस पर्ने भएकाले सहयोग समन्वय गरिदिन धनबहादुरको सम्बन्धित निकायलाई आग्रह छ ।"
ताइवान मामिलामा हस्तक्षेप नगर्न अमेरिकालाई चीनको चेतावनी,"वासिङ्टन: चीनका राष्ट्रपति सी जिनपिङले ताइवान मामिलामा हस्तक्षेप नगर्न अमेरिकालाई चेतावनी दिएका छन्। दुई देशबीच मंगलबार भएको भर्चुअल बैठकमा चीनले यस्तो चेतावनी दिएको बीबीसीले जनाएको छ। अमेरिकी राष्ट्रपति जो बाइडेनले ताइवानमा एक पक्षीयरुपमा कुनै पनि बदलाव नगर्न चीनलाई सुझाएको थियो। उनले चीनका राष्ट्रपतिसँग भनेका थिए 'अमेरिका यसको सधैं विरोधमा रहने छ।' राष्ट्रपति सीले ताइवानको स्वतन्त्रताको समर्थन गर्नु भनेको आगोसँग खेल्नु बराबर रहेको बताएका थिए। उनले बाइडेनलाई चेतावनी दिँदै भनेका थिए, 'जो आगोसँग खेल्छ, अन्त्यमा त्यो जल्छ नै।' दुई समकक्षीको बैठकपछि ह्वाइट हाउसले प्रेस विज्ञप्ति जारी गर्दै अमेरिका 'वन चाइना पोलिसी'मा प्रतिबद्ध रहेको जनाएको छ। यो पोलिसी मान्ने देशले ताइवान चीनकै हिस्सा रहेको स्वीकार गर्ने बीबीसीले उल्लेख गरेको छ। अघिल्लो महिना अमेरिकाले ताइवानबारे आफ्नो धारणा सार्वजनिक गरेका थिए। चीनले ताइवानमाथि आक्रमण गरे अमेरिकाले त्यसको बचाउ गर्ने बाइडेनले बताएका थिए। आजको बैठकमा ताइवान, दुई देशबीचको व्यापार र मानवअधिकारसम्बन्धी मुद्दाबारे बृहत् छलफल भएको बताइएको छ। राष्ट्रपति बाइडेनले दुई देशबीचको प्रतिस्पर्धालाई टकरावको रुपमा नलिन आग्रह गरेका थिए। यता चीनका विदेश मन्त्रालयका प्रवक्ता हुआ चुनयिङले दुई नेताबीचको वार्ता रचानात्मक र लाभदायी भएको जानकारी दिएका छन्। 'यो वार्ताले दुई देशबीचको असमझदारीलाई रोक्न सहयोग गर्नेछ,' उनले भनेका छन्।"
सवारी दुर्घटनामा २ जनाको मृत्यु,मलंगवा : सर्लाहीको ईश्वरपुर नगरपालिका १२ घारीबथानमा मोटरसाइकल दुर्घटना हुदाँ २ जनाको मृत्यु भएको छ। दुर्घटनामा परी मृत्यु हुनेहरुमा घारीबथानका २२ वर्षीय सुरज मुर्मछान र २० वर्षीय मुकेश आले रहेको जिल्ला प्रहरी कार्यालय सर्लाहीले जनाएको छ। भित्री सडक हुँदै घारीबथानबाट दक्षिणतर्फ आउँदै गरेको अवस्थामा अनियन्त्रित भई मोटरसाइकल दुर्घटना हुदाँ मोटरसाइकलमा सवार दुवैको मृत्यु भएको हो। प्रदेश २०३००४ प ९५३९ नम्बरको मोटरसाइकल अनियन्त्रित भई बाटोको छेउमा रहेको रुखमा ठोक्किन पुग्दा दुर्घटना भएको जिल्ला प्रहरी कार्यालय सर्लाहीका प्रहरी नायव उपरीक्षक माधवप्रसाद बुढाथोकीले जानकारी दिए। टाउकोमा गम्भिर चोट लागेका मुर्मछानलाई उपचारका लागि लालबन्दीस्थित अस्पतालमा पुर्याउँदा चिकित्सकले मृत घोषणा गरेका थिए। मोटरसाइकलमा पछाडी बसेर आउँदै गरेका आलेलाई थप उपचारका लागि बीरगञ्ज पुर्याउँदा चिकित्सकले मृत घोषणा गरेको बुढाथोकीले जानकारी दिए।
"६९२२ अंकले बढ्यो नेप्से, ६ कम्पनीको सेयर मूल्य १० प्रतिशतले बढ्यो","काठमाडौं : तिहारपछि निरन्तर ओरालो लागेको सेयर बजार विस्तारै बढ्न थालेको छ। सेयर कारोबारको तेस्रो दिन मंगलबार नेप्से परिसूचक दोहोरो अंकले वृद्धि भएको छ। यसदिन नेप्से ६९२२ अंकले बढेर २७ सय ८४५७ विन्दुमा पुगेको छ। नेप्से बढेसँगै कारोबार रकम पनि बढेको छ। यसदिन २२७ कम्पनीको १ करोड ९३ हजार २२१ कित्ता सेयर ५ अर्ब ५२ करोड मूल्य बराबरमा खरिदबिक्री भएको छ। अघिल्लो कारोबार दिन सोमबार ४ अर्ब ७३ करोड मूल्यमा सेयर खरिदबिक्री भएको थियो। यसदिन कारोबारमा आएका १३ समूहको परिसूचकमा हरियाली छाएको छ। अन्यको सर्वाधिक ५९५ र जलविद्युत समूहको ५३९ प्रतिशतले सेयर मूल्य बढेको हो। यस्तै वित्त समूहको सेयर मूल्य ३२१ प्रतिशतले बढेको छ भने विकास बैंकको २०२, होटल तथा पर्यटनको २१४ र व्यापारको २०४ प्रतिशतले मूल्य बढेको छ। बाँकी अन्य समूहको पनि सोमबारको तुलनामा मंगलबार सेयर मूल्य बढेको छ। यसदिन ६ कम्पनीको सेयर मूल्य १० प्रतिशतले बढेको छ भने अन्य ७ कम्पनीको ९ प्रतिशत बढीले मूल्य बढेको छ। नेपाल दूरसंचार प्राधिकरण, माथिल्लो तामाकोशी,नेपाल बंगलादेश बैंक, पञ्चकन्या माइ हाइड्रोपावर,महालक्ष्मी विकास बैंक र मैलुङ खोला जलविद्युत कम्पनीको सेयर मूल्य १० प्रतिशतले बढेको हो। यस्तै तेह्रथुम पावर, मानुसी लघुवित्त वित्तीय, प्रभु इन्स्योरेन्सलगायत ७ कम्पनीको सेयर मूल्य ९ प्रतिशत बढीले वृद्धि भएको छ। यसदिन कारोबार रकमका आधारमा महालक्ष्मी विकास बैंक शीर्षस्थानमा रह्यो। सो कम्पनीको ३७ करोड २७ लाख मूल्य बराबरमा सेयर खरिदबिक्री भयो।"
प्रदेश १ मा विश्वासको मत लिने प्रक्रिया स्थगित गर्न एमालेको माग,"विराटनगर : प्रदेश १ का मुख्यमन्त्री राजेन्द्र राईले विश्वासको मत लिने प्रक्रिया स्थगित गर्न प्रमुख प्रतिपक्षी दल नेकपा (एमाले)ले माग गरेको छ। नेत्रविक्रम चन्द विप्लव नेतृत्वको नेपाल कम्युनिष्ट पार्टीले आह्वान गरेको नेपाल बन्दलाई कारण देखाउँदै एमालेले प्रदेशसभा बैठक रोक्न माग गरेको हो। मंगलबारको प्रदेशसभा बैठकमा मुख्यमन्त्री राईले विश्वासको मत लिने कार्यसूची थियो। तर बन्दका कारण आफ्ना सांसद प्रदेशसभा बैठकमा सहभागी हुन नसक्ने जनाउँदै एमालेले विश्वासको मत लिने प्रक्रिया स्थगित गर्न माग गरेको हो। मुख्यमन्त्री राईले विश्वासको मत लिने प्रयोजनका लागि मंगलबार १२ः३० बजे बैठक आह्वान गरिएको थियो। तर एमालेले स्थगितको माग राखेपछि अहिलेसम्म बैठक सूचारु हुन सकिरहेको छैन। प्रदेश सभा बैठकअघि बसेको कार्य व्यवस्था परामर्श समितिको बैठकमा विश्वासको मत लिने प्रक्रिया अघि नबढाउन माग गरिएको एमाले प्रमुख सचेतक बुद्धिकुमार राजभण्डारीले बताए। उनका अनुसार बैठक बसेमा एमाले सहभागी हुने छैन। बन्दका कारण हाम्रा सांसद आउन पाएनन्। सांसद नै सहभागी हुन नसक्ने अवस्था आएपछि बैठक स्थगित गरेर विश्वासको मत लिने प्रक्रिया रोक्नुपर्छभन्ने हाम्रो माग हो, एमाले सचेतक भण्डारीले भने, यदि यस्तो अवस्थामा पनि बैठक सञ्चालन गरिएमा एमाले सहभागी हुने छैन। बन्दका कारण बाटोमै रोकिएका सांसदहरु आउने वातावरण बनेपछि मात्रै बैठक सञ्चालन हुनुपर्ने माग राखिएको छ। बैठक बस्ने समय घर्किसक्दा पनि प्रदेशसभा भवनमा अधिकांश एमालेका सांसदहरु पुगेका छैनन्। राजभण्डारीका अनुसार चारपाँच जना सांसद मात्रै प्रदेशसभा भवनमा आइपुगेका छन्। सबै सांसद सहभागी हुने वातावरण नबनेसम्म बैठकअघि नबढाउन माग गरिएको उनको भनाइ छ। सत्ता पक्ष भने मंगलबार नै विश्वासको मत लिने तयारीमा छ। एमालेले बैठक रोक्न माग राखे पनि सत्ता पक्षले नमानिरहेको स्रोतले जानकारी दिए। मुख्यमन्त्री राईले विश्वासको मत सम्बन्धी प्रस्ताव गत आइतबार संसद सचिवालयमा दर्ता गराएका थिए। विश्वासको मत लिनलाई दुई दिनअघि त्यस सम्बन्धी प्रस्ताव संसद सचिवालयमा दर्ता गराउनुपर्ने व्यवस्था छ। नेकपा (एकीकृत समाजवादी)का नेता राई गत कात्तिक १६ गते मुख्यमन्त्री नियुक्त भएका हुन्। पाँच दलीय गठबन्धनको तर्फबाट उनी प्रदेश १ का मुख्यमन्त्री बनेका थिए। संसदबाट विश्वासको मत लिएपछि प्रदेश सरकार विस्तार गर्ने तयारी उनको छ। ९२ सदस्यीय प्रदेशसभामा बहुमत पुर्याउन ४७ मत आवश्यक पर्छ। नेपाली कांग्रेस, माओवादी, एकीकृत समाजवादी, जनता समाजवादी र संघीय लोकतान्त्रिक मञ्च गरेर गठबन्धनमा रहेका दलहरुसँग ५० सांसद छन्। प्रतिपक्षी दल एमालेसँग सभामुखसहित ४१ र राष्ट्रिय प्रजातन्त्र पार्टीका एक सांसद छन्। गठबन्धनमा आवद्ध दलहरुले मुख्यमन्त्री राईलाई विश्वासको मत दिनका लागि सोमबार नै आफ्ना सांसदहरुलाई ह्वीप जारी गरिसकेका छन्। विश्वासको मतका विषयमा छलफल गर्न पाँच दलीय गठबन्धनको बैठक सोमबार बसेको थियो। सत्तारूढ गठबन्धनले कांग्रेस संसदीय दलका नेता राजीव कोइरालाको नेतृत्वमा उच्चस्तरीय राजनीतिक संयन्त्र बनाएको छ। सबै दललाई सहभागी गराएर संयन्त्र बनाइएको हो।"
मुगु आगलागी : ग्यास सिलिण्डरका कारण ठूलो क्षति,"मुगु : गमगढीस्थित तल्लो बजारमा खान पकाउने सिलिण्डर ग्यास बिस्पोट हुने डरले आगो नियन्त्रण नगर्दा ठूलोरुप लिएको पाइएको छ। सोमबार राति १२:३१ बजे ठील्ले लामाको घरमा पुजा कोठाको दियोबाट सल्केको आगोबाट सदरमुकाम गमगढीस्थित तल्लो बजारका १७ घर र चार टहरा पूर्ण रुपले क्षति हुँदा ५० करोडभन्दा बढी क्षति भएको छ। घर भित्र भण्डारण गरिएका सिलिण्डर ग्यास विष्फोट हुने डरले आगो नियन्त्रण गर्न नसक्दा ठूलो क्षति भएको आगो नियन्त्रणमा जुटेका स्थानियले बताएका हुन्। पुजा कोठाको दियोबाट सल्केको आगो देखा पर्ने बित्तिकै स्थानियले आगो निभाउन खोजेपनि घरधनीले घर भित्र खान पकाउने ग्यास सिलिण्डर रहेको जानकारी दिएपछि आगो निभाउन गएका डराएका थिए। आगलागि भएका घरमा रहेका पसल पूर्णरुपले क्षति भएको घरभित्र रहेका सिलिण्डरहरु विष्फोट भइसकेपछि मात्र आगो नियन्त्रणमा आएको छाँयानाथ रारा१ का बिरजङ्ग मल्लले बताए। तल्लो बजारमा रहेको लामाको घर सहित छिरिङ लामा, गोमा शाही, डम्बर मल्ल, झमा लामा, गुरु लामा, टासी लामा, राजबहादुर शाही, छत्त बहादुर मःल्ल कुसलाला सावद, पृथ्बिजङ्ग शाही, रत्नबहादुर शाही, जानबहादुर हितान, दानबहादुर हितान, जनकबहादुर मल्ल, ग्याम्जो लामा, याग्याल लामा, बिशाल मल्ल, पुतलि शाही, लक्ष्मि शाही सुभाष मल्लको घर पूर्ण रुपले क्षति भएको जिल्ला प्रहरी कार्यालयका डिएसपी चित्र बहादुर भट्टराईले जानकारी दिएका छन्। आगो नेपाल प्रहरी, शस्त्र नेपाली सेना र स्थानियले बुधबार बिहान ४ बजे नियन्त्रणमा ल्याएका थिए। आगो लागेर घरबारविहीन भएकाका लागी जिल्ला समन्वय समितिमा बसेको सर्वपक्षिय बैठकले पीडितहरुलाई तत्काल राहतका लागी क्षति विवरण संकलन गर्नुका साथै जिल्लास्थित गैर सरकारी संस्था तथा अन्य सरोकाररवाला निकायलाई राहत उपलब्ध गराउन अनुरोध गर्नु साथै प्रदेश संघिय सरकारलाई पीडितहरुको घर निमार्णका लागी अनुरोध गर्ने निर्णय भएको छ। कर्णाली प्रदेश सरकारले समेत तत्काल खाद्यान्न तथा गैर खाद्य सामग्री उपलब्ध गर्ने जानकारी आफूलाई पुगेका प्रमुख जिल्ला अधिकारी रोमबहादुर महतले जानकारी दिए। मुगुको गमगढी बजारमा आगलागी, २० घर जले (तस्बिर) मुगुका आगलागी पीडितलाई तत्कालै राहत प्याकेज : मुख्यमन्त्री शाही"
१० तस्बिरमा कात्तिक नाच (फाेटाेफिचर),ललितपुर : कात्तिक नृत्य ललितपुरको सबैभन्दा लामो समयावधिसम्म चल्ने नृत्य हो। यसमा लोकनाटक तथा लोकनृत्य समावेश हुन्छन्। कात्तिक नाचको छैठौं दिन जलस्यन नृत्य सम्पन्न भएकाे छ। जहाँ भगवान विष्णु ब्रह्माण्ड सागरमा अनन्त सेशमा सुतिरहेको देखाइएकाे थियो। साथै मधु र कैतबको पराजय भएकोसमेत देखाइन्छ।
यी हुन् राजकुमार रावकी 'सोलमेट',"चण्डिगढ: बलिउड अभिनेता राजकुमार राव वैवाहिक बन्धनमा बाँधिएका छन्। उनले सोमबार पत्रलेखासँग विवाह गरेका हुन्। यी जोडी विगत ११ वर्षदेखि प्रेममा रहेको बताइएको छ। चण्डिगढमा आयोजित वैवाहिक समारोहमा हरियाणाका मुख्यमन्त्री मनोहरलाल र बलिउड सेलिब्रेटीहरुको पनि उपस्थिति रहेको थियो। विवाहपछि दुवैले समाजिक सञ्जालमा तस्बिर पोष्ट गरेका छन्। अभिनेता रावले इन्स्टाग्राममा तस्बिर पोष्ट गर्दै लेखेका छन् 'अन्ततः ११ वर्षको प्रेम, रोमान्स र रमाइलोपछि म मेरो 'सोलमेट'सँग विवाह बन्धनमा बाँधिए। तिम्रो पति हुन पाएँ, योभन्दा ठूलो खुसी अरु केही हुन सक्दैन।' त्यस्तै पत्रलेखाले पनि यही अन्दाजमा तिम्रो श्रीमती हुनु पाउनु नै सबैभन्दा ठूलो खुसी भएको उल्लेख गरेकी छन्।"
मौलिक हकमा बाधा पुगेकाले संवादबाटै गतिरोध अन्त्य गर्न संवैधानिक आयोगहरुको अनुरोध,"काठमाडौं : विभिन्न नौ संवैधानिक आयोगले सर्वोच्च अदालतमा देखा परेको समस्यालाई वार्ता र संवादको माध्यमबाट अन्त्य गर्न अनुरोध गरेका छन्। राष्ट्रिय मानवअधिकार आयोग, राष्ट्रिय महिला आयोग, राष्ट्रिय दलित आयोग, राष्ट्रिय समावेशी आयोग, आदिवासी जनजाति आयोग, मधेशी आयोग, थारु आयोग, मुस्लिम आयोग, राष्ट्रिय महिला आयोगले संयुक्त रुपमा आज पे्रस विज्ञप्ति जारी गरी नियमित रुपमा मुद्दाको सुनुवाइ हुने वातावरण सिर्जना गरी समयमै न्याय पाउने नागरिकको अधिकारको सुनिश्चितता गर्न सम्बद्ध सबै पक्षलाई अनुरोध गरेका हुन्। विज्ञप्तिमा भनिएको छ,'हरेक समस्याको निकास संविधान र कानुनबमोजिम नै सम्भव छ भन्ने कुरालाई हृदयङ्गम गर्न एवं वार्ता र संवादको माध्यमबाटै गतिरोधको अन्त्य गर्दै नियमित रुपमा मुद्दाको सुनुवाइ हुने वातावरण सिर्जना गरी समयमै न्याय पाउने नागरिकको अधिकारको सुनिश्चितता गर्न हामी सम्बद्ध सबै पक्षलाई विनम्र अनुरोध गर्दछौँ।' न्याय निरुपण गर्ने देशको सर्वोच्च संस्थामा देखा परेको वर्तमान गतिरोधको समस्याको जरो पहिल्याउन, दीर्घकालीन असर पर्ने यस प्रकारका विवाद समाधानमा गम्भीर भएको र यस प्रकारका विवादले संविधान मात्र नभइ लोकतन्त्र उपर नै खतरा आउन सक्ने कुरालाई आत्मसात गरी हरेक समस्याको निकास संविधान र कानुनबमोजिम नै सम्भव भएको कुरालाई हृदयङ्गम गर्न विज्ञप्तिमा भनिएको छ। यही कात्तिक ८ गतेदेखि सर्वोच्च अदालतमा बन्दी प्रत्यक्षीकरणलगायत नियमित मुद्दाको सुनुवाइ सुचारु हुन नसकेको र यसबाट सर्वसाधारणको छिटोछरितो न्याय पाउने अधिकारको उपभोगमासमेत बाधा उत्पन्न भएको सन्दर्भमा संवैधानिक आयोगका पदाधिकारीको ध्यान आकृष्ट भएको विज्ञप्तिमा उल्लेख छ। 'बार र बेञ्चको सहकार्य, सहअस्तित्व र समन्वयमा मात्र प्रभावकारी न्यायसम्पादन हुने हुँदा त्यसको विपरीत बार र बेञ्चबीच फाटो आउनु दुर्भाग्यपूर्ण छ'विज्ञप्तिमा भनिएको छ,'मुलुकको वर्तमान न्यायिक परिदृश्यबाट संविधान, संविधानवाद, कानुनको शासन, नागरिकको मानवअधिकार र मौलिक हकको उपभोगमा नै बाधा अवरोध पुगेको छ, यस प्रकारको बाधा अवरोध जहाँबाट भए पनि राम्रो मान्न सकिँदैन।' अदालतमा प्रधानन्यायाधीश र न्यायाधीश न्याय सम्पादनका लागि बराबर जिम्मेवार भएको र प्रधान न्यायाधीश, न्यायाधीश, न्यायालयका कर्मचारी र बारको समष्टि नै न्यायालय भएको विज्ञप्तिमा जनाइएको छ। विज्ञप्तिमा न्यायालयमा यस प्रकारका विवाद वा समस्या उत्पन्न हुँदा संविधान र लोकतन्त्र उपर नै चुनौती आउने हुँदा समस्या समाधानका लागि विधिसम्मत, संविधानसम्मत र न्यायसङ्गत मार्ग अवलम्बन गर्नु बाहेकअर्को विकल्प नभएको उल्लेख छ। विज्ञप्तिमा विषम परिस्थितिमा सबै सरोकारवालाले आआफ्ना अडानमा लचिलो भई न्याय र जनताका हितका लागि आफ्नो असहमतिका कारणबाट सिर्जना भएका विवादबाटपछि हटेर वर्तमान समस्याको समाधान खोज्नु राष्ट्रिय हितमा भएको उल्लेख छ।"
नीति कथा : विश्वास,"महासागरमा सधैं मोजमस्ती गर्दै पौडी खेलिरहनु पनि दिक्कलाग्दो हुने रहेछ। त्यसैले होला प्रत्येक वर्ष कछुवा वनजंगल, हिमालपहाड, सहरगाउँ, मरुभूमि भ्रमणमा निस्कँदोरहेछ। छोटो शब्दमा भन्नुपर्दा संसार भ्रमणमा निस्किँदोरहेछ। यस्तै संसार भ्रमणमा निस्कने क्रममा कछुवा समुन्द्रबाट सयौं माइल टाढा पुगेछ। हिँड्दाहिँड्दै थाकेर तिर्खा लाग्न थालेकाले कछुवा विस्तारै इनारतिर गएछ। जब इनारको पानी पिउन थाल्यो। पानी खाई आराम लिन बसेको मात्र के थियो उसले इनारमा बिन्दास अनि मज्जाले रमाएर खेलिरहेको भ्यागुतोलाई देखेछ। यत्तिकैमा उसले भ्यागुतोसँग कुरा गर्न थाल्यो। कुरैकुरामा समुन्द्रको कुरा पनि निस्कियो। कछुवाले भन्यो, हामी बस्ने समुन्द्र त विशाल हुन्छ नि। भ्यागुतोले इनारको पाँच चक्कर घुमेर कछुवालाई सोध्यो, के समुन्द्र यति विशाल हुन्छ ? कछुवाले जवाफ दियो, त्योभन्दा पनि ठूलो हुन्छ। भ्यागुतोले फेरि इनारको २५ चक्कर लगाउँदै सोध्यो, के समुन्द्र यति विशाल हुन्छ ? कछुवाले फेरि भन्यो, समुन्द्र योभन्दा पनि विशाल हुन्छ। भ्यागुतोले फेरि इनारको चक्कर यसरी लगायो कि भ्यागुतो निकै थाकिसकेको थियो। थकानले उसको मुटुको ढुकढुकी नै बन्द होला जस्तै भएको थियो। सकिनसकी उसले कछुवालाई सोध्यो, के तपाईं बस्ने समुन्द्र यति विशाल छ र ? कछुवाले फेरि भन्यो, भ्यागुतो भाइ, समुन्द्र त योभन्दा पनि निकै विशाल हुन्छ नि। कछुवाको जवाफ सुनेपछि सधंै इनारभित्र बस्ने भ्यागुतोलाई उठ्नसम्म रिस उठ्यो। भ्यागुतोले भन्न थाल्यो, तपाईंले कि त मसँग मजाक गर्न खोज्नु हुँदै छ कि त तपाईंको दिमाख ठिक छैन। कुनै पनि समुन्द्र मैले इनारमा चक्कर लगाएको जति विशाल हुनै सक्दैन। यति भनेर रिसाउँदै भ्यागुतो इनारभित्र पस्यो। बिचरा कछुवा के भन्ने, के नभन्ने दोधार भएर इनारमा हेरिरह्यो। दिमाग नभएको भन्ने शब्द कछुवाको मस्तिष्कमा निरन्तर गुञ्जिरह्यो। एक पटक त कछुवालाई आफ्नै कुरामा पनि शंका लाग्न थाल्यो कि कतै भ्यागुतोले भने जस्तै समुन्द्र इनारको सय चक्कर बराबर त छैन ? अनि फेरि उसको मस्तिष्कमा समुन्द्रको याद आउन थाल्यो। ऊ आफ्नो दिमाग ठिकै रहेको विश्वासका साथ विस्तारै गन्तव्यतिर हिँड्न थाल्यो। नैतिक शिक्षा : हामी जे देख्छौं, त्यसमा विश्वास गछौं। थोरै देख्ने र बुझ्ने त्यति कुरामा मात्रै सीमित हुन्छन्। धेरै देखेपढेकाहरूले धेरै नै बुझेका हुन्छन्। त्यसैले हामीले अरूको कुरामा भन्दा पनि सही कुरामा विश्वास गर्नुपर्छ। नीति कथा : विश्वासको नतिजा नीति कथा : सम्पत्ति कि संस्कार यस्तो छ जलवायु परिवर्तनको कथा नीति कथा : लुकेको गुण तहसनहस एउटा देशको कथा नीति कथा : प्रशंसासँगै आलोचना नीति कथा : हिम्मतले जितिन्छ नीति कथा : घमण्डको पर्दा नीति कथा : भ्रम र वास्तविकता"
"श्रीमतीको दाहसंस्कार गरेर फर्किरहेका पति, छोराछोरी सबैको दुर्घटनामा मृत्यु","बिहार बलिउडका दिवंगत अभिनेता सुशान्त सिंह राजपूतका पाँच जना नातेदारहरुको सडक दुर्घटनामा मृत्यु भएको छ। भारतको बिहार राज्यको लखीसरायमा सुमोलाई ट्रकले ठक्कर दिँदा उनीहरुको मृत्यु भएको भारतीय सञ्चारमाध्यमहरुले जनाएका छन्। दुर्घटनामा ६ जनाको मृत्यु भएको र ४ जना गभ्मीर घाइते भएको बताइएको छ। एजेन्सीहरुका अनुसार उनीहरु दाहसंस्कारबाट फर्किरहेका थिए। घाइतेहरुको स्थानीय सदर अस्पतालमा उपचार भइरहेको प्रहरीले जनाएको छ। प्रहरीका अनुसार लालजित सिंहकी श्रीमती गीता देवीको अन्तिम संस्कार गरेर फर्किँदा दुर्घटना भएको थियो। जसमा लालजित सिंह, उनका छोरा अमित शेखर उर्फ नेमानी सिंह, रामचन्द्र सिंह र छोरी बेवी देवी, भान्जी अनिता देवी र चालक प्रितम कुमारको मृत्यु भएको हो।"
प्रदेश २ का वनमन्त्री रामनरेश राय बर्खास्त,"जनकपुरधाम : प्रदेश २ का उद्योग, पर्यटन तथा वनमन्त्री रामनरेश रायलाई बर्खास्त गरिएको छ। मुख्यमन्त्री मोलालबाबु राउतले मंगलबार रायलाई बर्खास्त गरेका हुन्। मन्त्री रायको राजीनामा मागिएको थियो तर, उनले राजीनामा दिन नमान्दा बाध्य भएर बर्खास्त गरिएको श्रोतको भनाइ छ। उनको स्थानमा नेकपा एकीकृत समाजवादीलाई प्रदेश सरकारमा सामेल गराउन उनलाई बर्खास्त गरिएको हो। नेकपा समाजवादीले अर्थ र उद्योग मन्त्रालयमध्ये एक मन्त्रालय रोजेपछि उद्योग, पर्यटन तथा वनमन्त्री रामनरेश रायलाई राजीनामा माग गरिएको थियो तर उनले राजीनामा दिन आनाकानी गर्दा बर्खास्त गरिएको एक मन्त्रीले बताए। यसअघि कात्तिक २८ मा मुख्यमन्त्रीले निवासमै बोलाएर मन्त्री रायलाई राजीनामा गर्न आग्रह गरेका थिए। मन्त्रीलाई बर्खास्त गरिएको पत्र प्रदेश प्रमुख कार्यालयमा आएको प्रदेश प्रमुख कार्यालय स्रोतले जनाएको छ। एकीकृत समाजवादीलाई उक्त मन्त्रालय दिने सहमति भएको छ। एकीकृत समाजवादीलाई दुई मन्त्रालय दिएर मन्त्रिपरिषद् विस्तार गर्ने प्रदेश सरकारको तयारी छ। यद्यपि अर्को मन्त्रालय कुन दिने टुंङ्गो लागि सकेको छैन।"
सुन्तलामा देखियो औंसा किरा,"स्याङ्जा : स्याङ्जाका सुन्तलामा औंसा किराको आक्रमण तिव्र देखिएको छ। सुन्तला र सुन्तलाजातका फल पाकेर टिप्ने बेलाका सुन्तलामा औंसाको प्रकोप देखिएपछि यहाँका किसान चिन्तामा परेका छन्। सुन्तला पाक्न समयभन्दा अगावै सुन्तला पाकेको जस्तो देखिने र झर्ने क्रम बढेकाले सुन्तला परिक्षण गर्दा औंसाको प्रभाव देखिएको कृषि ज्ञान केन्द्रका प्रमुख विनोद हमालले बताए। झरेका सुन्तलालाई ठूलो खाडलमा पुर्नु वा प्लाष्टिकका थैलामा जम्मा पारेर हावा नछिर्नेगरी त्यसको मुख राम्ररी बाँधेर एकसाता घाममा राख्नुपर्छ, उनले भने, ती किरालाई जमिनभित्र जाने वातावरण दिनुहुँदैन। अनि मात्र औंसा किरा नियन्त्रण गर्न सकिन्छ। प्रयोग नगरिने पानीको ट्यान्की र गोबर ग्याँसको खाडलमा झरेका सुन्तला डुबाएर किरा नियन्त्रण गर्न सकिने उनले थपे। औंसा किरा व्यवस्थापन लागि सबै किसानले अभियान सुरु गर्न जरुरी छ। एकदुई जनाको वेवास्ता गरे पनि यो समस्या नहट्ने उनले बताए। एउटा औंसा किराले ५० देखि २ सय वटासम्म किरा पार्ने हुँदा यसको प्रभाव तिव्र फैलिने प्रधानमन्त्री कृषि आधुनिकीकरण सुन्तला सुपरजोन कार्यालय प्रमुख माधवप्रसाद लम्सालको भनाई छ। औंसा किरा सुन्तला लगायत मौसम, निवुवा, जुनार लगायतका फलमा पनि देखिएका छन्। एउटा दाना फलमा १० देखि १५ वटासम्म औंसा किरा भेटिएको प्रमुख लम्सालले जनाए। फल झर्ने क्रम तिव्र देखिएपछि किसानका बगैंचामा पुगेका ज्ञान केन्द्र र सुपरजोनले किरा नियन्त्रण गर्ने विधि सिकाएको छ। केन्द्र र सुपरजोनले किसानलाई झरेका सुन्तला संकलनका लागि प्लाष्टिकका थैला प्रदान गरेको छ। केन्द्र र सुपरजोन कार्यालयका प्रमुखसहितका प्राविधिक टोलीले पुतलीबजार, भीरकोट र अर्जुनचौपारीका क्लष्टरमा पुगेर बगैंचा अनुगमनसहित सुन्तला किसानसँग अन्र्तक्रिया गरेका छन्। उनीहरुले बगैंचा व्यवस्थापन, मलजल र समयमै प्रोटिन बेट लगायतका आवश्यक तत्व उपलब्ध गराउन सुझाव दिए। कृषि प्राविधिक अधिकृत इन्द्रप्रसाद सुवेदी र वालि संरक्षण अधिकृत सविन कार्कीले प्राविधिक पक्षका बारेमा पनि जानकारी गराए। सुन्तला किसानका लागि कोरोनाभन्दा बढी खतरनाक देखिएको छ औंसा किरा सुन्तला सुपरजोन सञ्चालक समितिका अध्यक्ष ताराप्रसाद अर्याल भन्छन्। उनले थपे, यसको तत्काल नियन्त्रण र उचित व्यवस्थापन गर्न सकेनौं भने स्याङ्जाका सुन्तला सबै सखाप हुनेछन्। गतवर्ष ५१ करोडको सुन्तला उत्पादन गरेको स्याङ्जाले यसवर्ष निकै कम आम्दानी हुने जनाएको छ। गतवर्ष सुन्तलाबाट २२ लाख आम्दानी गरेको बताउने पुतलीबजार नगरपालिका १० का मुक्ति अधिकारीले यसवर्ष १० लाखको पनि सुन्तला नहरेको जनाए। औंसाका कारण यहाँका सयौं किसानका सुन्तलाबाट आउने आम्दानी घट्ने निश्चित छ। स्याङ्जाको प्रमुख बालीमध्ये सुन्तला एक हो। सुन्तलाका लागि उपयुक्त हावापानी भएकाले यस जिल्लामा सुन्तला सुपरजोन परियोजना सञ्चालनमा छ। यहाँका ९७ वडामध्ये ३४ वटा वडा वाहेक सबै वडामा सुन्तला उत्पादन राम्रो हुन्छ।"
"एमाले सांसदहरु अनुपस्थित भएपछि प्रदेशसभा बैठक स्थगित, मुख्यमन्त्रीले लिन पाएनन् विश्वासको मत","विराटनगर : प्रदेशसभा बैठक सुरु हुनासाथ स्थगित भएपछि प्रदेश १ का मुख्यमन्त्री राजेन्द्र राईले मंगलबार विश्वासको मत लिन पाएनन्। प्रदेशसभा बैठकमा प्रमुख प्रतिपक्षी नेकपा (एमाले)का सांसद उपस्थित नभएपछि सभामुख प्रदीपकुमार भण्डारीले सुरु भएको केही बेरमै बैठक स्थगित गरेका हुन्। उनका अनुसार अर्को प्रदेशसभा बैठक बुधबार बिहान ११ बजे बस्ने छ। मंगलबारको बैठकमा मुख्यमन्त्री राईले विश्वासको मत लिने कार्यसूची थियो। पार्टीको अधिवेशनका लागि जिल्ला गएका आफ्ना सांसदहरु नेत्रविक्रम चन्द विप्लव नेतृत्वको नेपाल कम्युनिष्ट पार्टीले आह्वान गरेको बन्दका कारण उपस्थित हुन नसकेको भन्दै एमालेले बैठक र मुख्यमन्त्रीले विश्वासको मत लिने कार्यक्रम स्थगित हुनपर्ने माग राखेको थियो। सांसदको अनुपस्थितिमा बैठकमा सहभागी हुन नसकिने अडानमा एमाले थियो। तर एमालेको माग विपरीत बैठक बस्यो। प्रतिपक्षी सांसद उपस्थित नभएपछि सभामुख भण्डारीले मंगलबारको बैठक स्थगित गरेर बुधबार अर्को बैठक बोलाएका हुन्। बुधबारकै बैठकमा मुख्यमन्त्री राईले विश्वासको मत लिने बताइएको छ। प्रदेशभा बैठकअघि बसेको कार्य व्यवस्था परामर्श समितिको बैठकमा विश्वासको मत लिने प्रक्रिया अघि नबढाउन एमालेले आग्रह गरेको थियो। एमाले प्रमुख सचेतक बुद्धिकुमार राजभण्डारीले बन्दका कारण सांसदहरु बाटोमा रोकिएको र बैठकमा सहभागी हुन नसकेको बताए। सांसद नै सहभागी हुन नसक्ने अवस्था आएपछि बैठक स्थगित गरेर विश्वासको मत लिने प्रक्रिया रोक्नुपर्ने माग राखिएको उनको भनाइ छ। मुख्यमन्त्री राईले विश्वासको मतसम्बन्धी प्रस्ताव गत आइतबार संसद सचिवालयमा दर्ता गराएका थिए। विश्वासको मत लिनलाई दुई दिनअघि त्यससम्बन्धी प्रस्ताव संसद सचिवालयमा दर्ता गराउनुपर्ने व्यवस्था छ। तर केहीबेरमै बैठक स्थगित भएपछि विश्वासको मत लिने प्रस्ताव टेबुल हुन सकेन। राईले सभामुखले तटस्थ भएर भूमिका खेल्न नसक्दा समस्या भएको गुनासो गरे। प्रतिपक्षी एमालेले दुःख दिने नियत राख्यो, उनले भने, सभामुखले त्यसैलाई साथ दिनुभयो। नियुक्त भएको ३० दिनभित्र चाहेकै दिन मुख्यमन्त्रीले विश्वासको मत लिन पाउने राईको भनाइ छ। संसद सचिवालयले पहिले नै कार्यसूची सार्वजनिक गरिसकेको अवस्थामा बैठक सार्नुपर्ने कुनै कारण नभएको उनले बताए। समय बर्बाद गर्न र दुःख दिनलाई बन्दको बहाना बनाएर बैठक सार्न एमालेले माग गरेको राईको आरोप छ। तर विश्वासको मतको परिणाममा कुनै असर नपर्ने उनको दाबी छ। एकदुई दिन ढिला भए पनि विश्वासको मत पाउँछौँ, उनले भने, तर विशेष कारणबिना बैठक स्थगित गरिनु भनेको समय बर्बाद बनाउने र दुःख दिने मेलोमात्रै हो। विपक्षी उपस्थिति नहुँदा विश्वासको मत लिन नपाउने कुरा संविधानमा कतै पनि उल्लेख नभएको मुख्यमन्त्री राईको भनाइ छ। सवारी साधन चलेको र सर्वसाधारणले आवतजावत गर्न पाइरहेको अवस्थामा बन्दको बहाना बनाउँदै बैठक स्थगितको माग गरिनु गलत भएको उनले बताए। नेकपा (एकीकृत समाजवादी)का नेता राई गत कात्तिक १६ गते मुख्यमन्त्री नियुक्त भएका हुन्। पाँच दलीय गठबन्धनको तर्फबाट उनी प्रदेश १ का मुख्यमन्त्री बनेका थिए। संसदबाट विश्वासको मत लिएपछि प्रदेश सरकार विस्तार गर्ने तयारी उनको छ। ९२ सदस्यीय प्रदेशसभामा बहुमत पुर्याउन ४७ मत आवश्यक पर्छ। नेपाली कांग्रेस, माओवादी, एकीकृत समाजवादी, जनता समाजवादी र संघीय लोकतान्त्रिक मञ्च गरेर गठबन्धनमा रहेका दलहरुसँग ५० सांसद छन्। प्रतिपक्षी दल एमालेसँग सभामुखसहित ४१ र राष्ट्रिय प्रजातन्त्र पार्टीका एक सांसद छन्। गठबन्धनमा आबद्ध दलहरुले मुख्यमन्त्री राईलाई विश्वासको मत दिनका लागि सोमबार नै आफ्ना सांसदहरुलाई ह्वीप जारी गरिसकेका थिए। विश्वासको मतका विषयमा छलफल गर्न पाँच दलीय गठबन्धनको बैठक सोमबार बसेको थियो। सत्तारूढ गठबन्धनले कांग्रेस संसदीय दलका नेता राजीव कोइरालाको नेतृत्वमा उच्चस्तरीय राजनीतिक संयन्त्र बनाएको छ। सबै दललाई सहभागी गराएर संयन्त्र बनाइएको हो।"
सर्वोच्चका ४ न्यायाधीश इजलासमा फर्किए,"काठमाडौं: प्रधानन्यायाधीश चोलेन्द्र शमशेर जबराविरुद्ध आन्दोलित सर्वोच्च अदालतका ४ न्यायाधीश इजलासमा फर्किएका छन्। उनीहरुले मुद्दाको सुनुवाइ थालेका छन्। न्यायाधीश बमकुमार श्रेष्ठ, मनोजकुमार शर्मा, तेजबहादुर केसी र कुमार रेग्गी इजालसमा फर्किएको सर्वोच्च प्रशासनले जनाएको छ। उनीहरुले बन्दी प्रत्यक्षीकरणबाहेकका मुद्दाको सुनुवाइ थालेका हुन्। सर्वोच्चका न्यायाधीश र बार पदाधिकारी छलफलमा जुट्दै प्रधानन्यायाधीशले तत्काल राजीनामा दिनुपर्छ : नेता महतो आज पनि वैकल्पिक गेट प्रयोग गरेर सर्वोच्च छिरे प्रधानन्यायाधीश न्यायाधीश र बारको टोली छलफलमा, के आउला निर्णय ?"
गर्भवती र प्रेमी भएका महिलाले सुन्दरी प्रतियोगितामा प्रतिस्पर्धा गर्न नपाउने,"मेक्सिको सिटी : ग्रामिण मेक्सिकोमा यसै साता आयोजित सुन्दरी प्रतियोगितामा गर्भवती र प्रेमी भएका महिलाले प्रतिस्पर्धा गर्न नपाउने भएका छन् । करिब १७ देखि २२ उमेर समूहका महिलाका लागि खुला गरिएको सो प्रतियोगितामा गर्भवती र प्रेमी भएका महिलाले प्रतिस्पर्धा गर्न नपाउने भएका हुन् । भाइस न्युजमा प्रकाशित समाचार अनुसार मेक्सिकोको भिल्ला ग्रासिया नगरपालिकामा आयोजित सुन्दरी प्रतियोगिताको लागि सम्बन्धित निकायले विवादित योग्यता माग गरेको छ । जसअनुसार प्रतिस्पर्धामा सहभागी महिला प्रेमी नभएको (सिंगल) हुनुपर्ने, गर्भवति नभएको हुनुपर्ने, कहिल्यै विवाह नगरेको र लिभिङ रिलेसनमा नबसेको हुनुपर्ने जस्ता आवश्यक योग्यता माग गरेको छ। सो प्रतिस्पर्धाको विजेताले १० हजार पेसोज अर्थात् करिब ५ सय अमेरिकी डलर पुरस्कार स्वरुप पाउने घोषणा स्थानीय सरकारको आधिकारिक फेसबुकमा पोष्ट गरिएको छ । तर सो पोष्टप्रति नराम्रो प्रतिक्रिया आउन थालेपछि हाल भिल्ला ग्रासिया नगरपालिकाले सो पोष्ट हटाएको समेत भाइस न्युजमा उल्लेख छ । हाल महिला अधिकारकर्मी र कानुन व्यवसायीहरुले सुन्दरी प्रतियोगिताका लागि नगरपालिकाले मागेको आवश्यक योग्यताप्रति कडा आपत्ति जनाएको समेत भाइस न्युजमा खबर छ।मेक्सिकोमा हुने सुन्दरी प्रतियोगितामार्फत महिला तस्करी बढेको समेत बताइएको छ ।"
जलवायु परिवर्तनसँग जुध्न स्वच्छ ऊर्जाको प्रवर्द्धनमा केन्द्रित छौँ : प्रधानमन्त्री,"काठमाडौं : प्रधानमन्त्री शेरबहादुर देउवाले बढ्दो जलवायु परिवर्तका कारण सिर्जित समस्याको समाधानका लागि पनि स्वच्छ ऊर्जाको विकास र प्रवद्र्धनमा सरकारले विशेष ध्यान केन्द्रित गरेको बताएका छन्। उनले भने्, 'जलवायु परिवर्तनको समस्या हामीले सिर्जना गरेको त होइन तर यसको मारमा हामी पनि परेका छौँ । त्यसको निराकरणका लागि स्वच्छ ऊर्जाको विकास नै अहिलेको आवश्यकता हो।' स्वतन्त्र ऊर्जा उत्पादकहरुको संस्था नेपाल (इपान)को १९औँ र २०औँ वार्षिक साधारणसभालाई मंगलबार सम्बोधन गर्दै उनले जैविक इन्धनका कारण समस्या विकराल बन्दै गएको, बाढीपहिरो, बेमौसमी वर्षामा वृद्धि भएका कारण त्यसको मारमा नेपालसमेत परेकाले त्यसको निराकरणमा जुट्नुपर्नेमा जोड दिए। प्रधानमन्त्रीले हिमाल नाङ्गै हुने अवस्था आएको र त्यसले ठूलो समस्या निम्त्याउने भएकाले समयमै सचेत हुनुपर्ने धारणा व्यक्त गरे। प्रधानमन्त्रीले हालै अन्तर्राष्ट्रिय जलवायु सम्मेलनमा समेत त्यस विषयले प्राथमिकता पाएको र नेपालले स्पष्ट ढङ्गले आफ्ना मत दर्ज गराएको उल्लेख गरे। । प्रधानमन्त्रीले यहाँ उत्पादित बिजुली देशभित्रै खपत गर्ने कार्ययोजनाका साथ सरकार अगाडि बढेको जानकारी दिए। उनले विद्युतीय सवारी साधनको प्रवद्र्धन, इन्डक्सन चुल्होको प्रयोगमा बढावा दिन पनि सरकारले विशेष कार्ययोजना बनाएर लागू गर्ने उल्लेख गरे। प्रधानमन्त्रीले भने, 'आफ्नो देशको बिजुली नेपालमा नै खपत गर्नुपर्छ । त्यसका लागि सरकार अनुदान दिन तयार छ ।' प्रधानमन्त्रीले ऊर्जा क्षेत्रमा रहेका समस्या समाधानका लागि सरकारले सबै प्रकारको सहयोग उपलब्ध गराउने विश्वाससमेत दिलाए। कार्यक्रममा ऊर्जा, जलस्रोत तथा सिँचाइमन्त्री पम्फा भुसालले देशभित्रै बिजुलीको खपतका लागि कार्ययोजना नै बनाएर लागिपरेको बताइन् । उनले उत्पादित बिजुली खेर नजाओस् भन्नेतर्फ मन्त्रालय गम्भीर भएर लागेको भन्दै त्यसमा साथ दिन निजी क्षेत्रलाई आग्रह गरिन्। उनले बिजुलीको अन्तर्राष्ट्रिय व्यापारका लागि आधारसहित आए निजी क्षेत्रलाई अनुमति दिन कुनै पनि समस्या नभएको बताइन्। ऊर्जामन्त्रीले भनिन्,' मैले यसअघि पनि भनेको छु । तपाईंहरु आधार र कार्ययोजनासहित आउनूस् । अनुमति दिन मन्त्रालय तयार छ ।' ऊर्जामन्त्रीले विगतमा जस्तै झोलामा खोला राख्ने प्रवृत्ति बिजुली व्यापारको हकमा पनि नआओस् भन्नेमा सरकार सचेत रहेको स्पष्ट पारिन् । 'हामीले विगतमा जलविद्युत् आयोजनाको लाइसेन्स लिने र काम नगर्ने प्रवृत्तिका बारेमा धेरै सुनेका थियौं । बिजुली व्यापारको सन्दर्भमा पनि त्यस्तै नहोस् । अनुमति लिने तर कुनै पनि काम नगर्ने अवस्थाको अन्त्य हुनु जरुरी छ,' उनले भनिन्। वन तथा वातावरणमन्त्री रामसहायप्रसाद यादवले अन्तर्राष्ट्रिय मञ्चमा नेपालले शून्य कार्बनको नीतिका विषयमा स्पष्ट प्रतिबद्धता जनाएकाले स्वच्छ ऊर्जाको विकास नै हाम्रो प्रमुख आवश्यकता भएको बताए । उनले ऊर्जा क्षेत्रको विकासका लागि आफ्नो मन्त्रालयका तर्फबाट सम्पादन गर्ने कामकारबाहीमा कुनै पनि ढिलाइ नहुने प्रतिबद्धता जनाए। उनले सरकारले अगाडि सारेको १० वर्षमा १५ हजार मेगावाट बिजुली उत्पादन गर्ने महत्वाकाङ्क्षी योजनालाई पूरा गर्दै स्वच्छ ऊर्जाको विकास र विस्तारमा सबैको साथ र सहयोगको जरुरी रहेको उल्लेख गरे। भूमि व्यवस्था, सहकारी तथा गरिबी निवारणमन्त्री शशि श्रेष्ठले ऊर्जा नै विकास र समृद्धिका आधार भएकाले आफनो मन्त्रालयका तर्फबाट सम्पादन गर्नुपर्ने काममा कुनै पनि कन्जुस्याइँ नहुने विश्वास व्यक्त गरे। उनले सरकार निजी क्षेत्रसँग मिलेर काम गर्न तयार रहेको बताए । इपानका अध्यक्ष कृष्णप्रसाद आचार्यले जलविद्युत् मुलुकको प्राथमिकता प्राप्त क्षेत्र भएकाले बैंक तथा वित्तीय संस्थाको ब्याजदर एक अङ्कमा कायम गर्न माग गरे। उनले भारत, बङ्गलादेशसँग निश्चित समयसीमाभित्र विद्युत् व्यापारका लागि आवश्यक उच्चस्तरीय संयन्त्र गठन गर्न सरकारको ध्यानाकर्षण गराए।रासस"
अब महाधिवेशन सर्ने बहाना र कारण केही छैन,"सत्तासीन नेपाली कांग्रेसको १४औं महाधिवेशन तोकिएकै मितिमा सम्पन्न हुने दावी गर्छन, सहमहामन्त्री डा प्रकाशशरण महत। पाका नेताको परिपक्वता र युवाको ऊर्जालाई समेटेर महाधिवेशनले नेतृत्व चयन गर्नुपर्ने डा महतको भनाई छ। व्यक्तिलाई केन्द्रमा राखेर बनाइएका गुटको अन्त्य गरि पार्टी केन्द्रित बहसमा नेताहरू जुटे नेतृत्व चयनमा सहजता हुने उनको भनाई छ। पार्टी सभापति शेरबहादुर देउवानिकट डामहतसंग कांग्रेसको १४ औं महाधिवेशनको तयारी र सम्भावित आन्तरिक समिकरणबारे अन्नपूर्णकर्मी राधा खनालले गरेको कुराकानी : कांग्रेसको महाधिवेशन अब तोकिएकै समयमै हुन्छ ? पछिल्लो निर्धारित समयअनुसार नै हुन्छ। अब शंका छैन। यसअघि पटकपटक कार्यतालिका परिवर्तन भएको हुनाले फेरि नहुने हो कि भन्ने आशंका लाग्नु स्वाभाविकै हो। क्रियाशील सदस्यको विवाद समयमै टुंगिन नसक्नु र कोभिडको प्रभावले गर्दा कार्यतालिका परिमार्जन गर्नु परेको हो। अब क्रियाशील सदस्यबारेका विवाद टुंगिसकेको छ। अब महाधिवेशन सर्ने बहाना र कारण केही छैन। रौतहटका केही कार्र्यकर्ता अझै रिले अनशनमै छन्। त्यसले रौतहट जिल्लाको अधिवेशनलाई प्रभाव पार्छ कि ? रौतहटको क्रियाशील विवाद पनि सहमतिमा टुंगिसकेको छ। नेताहरूको सहमतिमा छानबिन समिति बनेको थियो। त्यसले सर्वसम्मत रूपमा टुंगो लगाएको हो। त्यसका बाबजुद केही साथी धर्नामा हुनुहुन्छ। अब उहाँहरूलाई सम्झाइबुझाइ गरि सबैको प्रतिनिधित्व सुनिश्चित हुने र कसैलाई पनि अन्याय नहुने गरी अधिवेशन प्रक्रिया अघि बढ्छ। क्रियाशील सदस्यताको विषयमा छानबिन समितिले जे टुंगो लगायो, त्यसलाई स्वीकार गर्ने र अब त्यो विषयमा कोही पनि नेता प्रवेश नगर्ने भन्ने सहमति छ। नेतृत्वको अनुहार हेरेर क्रियाशील सदस्यता वितरण गर्दा विवाद खडा भयो र त्यहीकारण समय पनि धेरै लागेको होईन र ? देश विदेशमा गरेर कांग्रेसका झन्डै १० लाख क्रियाशील सदस्य छन। कसैलाई फाइदा वा बेफाइदा हुन्छ भन्ने आधारमा पनि सन्तुष्टि, असन्तुष्टि पोखिने गर्छन्। समग्रमा भन्ने हो भने पहिलाका अधिवेशनका तुलनामा अहिले प्रविधिले मद्दत गरेको छ। अहिले अनलाइनमा क्रियाशील सदस्यता सूची सार्वजनिक गरिएको छ। त्यसमा उजुरी दिने मौका पनि मिल्यो। पहिला त्यो मौका मिल्थेन। पहिला छानबिन समितिले सबैको सही भएर आएको छ कि छैन भनेर न्यूनतम प्रक्रिया मात्र हेर्ने गरिन्थ्यो। एकैपटक क्रियाशीलको सूचीको पोको निर्वाचन हुने दिनमा सोही ठाउँमा मात्र खोलिन्थ्यो र टाँसिन्थ्यो। त्यसो गर्दा गुनासो गर्ने मौका मिल्थेन। प्रविधिको सहजताका कारण क्रियाशील सदस्यको विवादले ठूलो रूप लिएको हो क्रियाशील सदस्यता वितरणमा यत्तिको पारदर्शिता इतिहासमै पहिलोपटक भएको हो। कोभिडको विशिष्ट अवस्थाका कारण महाधिवेशनमा ढिलाइ भएको हो। प्रौढ नेतृत्वको अनुभव, योगदान र परिपक्वता र युवाको ऊर्जाले कांग्रेस पार्टी अघि बढेको छ। यस पटक महिनौंअघिदेखि सार्वजनिक भयो। छुटेका, गुनासो, असन्तुष्टि पोख्ने मौका सबैले पाए। अभिव्यक्तिहरू विभिन्न किसिमका आउनु स्वाभाविक हो। त्यसलाई पनि सकेसम्म सम्बोधन गर्ने कोसिस पनि भयो। यद्यपि, स्थानीय तहको नेतृत्वको आआफ्ना आकांक्षाले त्यहाँ प्रभावित पार्ने कोसिस भए होलान्। तर पनि जे संयन्त्र निर्माण भएको हो त्यो संयन्त्रले नै यसलार्ई टुंगो लगायो। पार्टी सभापतिको यसमा कुनै हात छैन। उहाँले चाहेर पनि यो गर या त्यो गर भनेर हस्तक्षेप गरेको अवस्था छैन। जबकि पहिला अन्तिम समयसम्म निर्वाचन भइरहेकै बेला पनि फ्याक्सबाट नामावली जान्थ्यो। अहिले त्यस्तो स्थिति छैन। अहिलेसम्मको अधिवेशनमा सबैभन्दा पारदर्शी रुपमा यसपटक सदस्यता टुंगिएको छ। त्यसको आधारमा निर्वाचन प्रक्रिया अघि बढेको छ। तस्बिर : दीपेन श्रेष्ठ महाधिवेशनको कार्यतालिका बारम्बार सारेर कांग्रेसले विधान र संविधानलाई नटेरेको हो ? त्यस्तो होइन। झन्डै दुई वर्ष कोभिडले प्रभाव पार्यो। जसमा ६७ महिना लकडाउन थियो। त्यसकारण विशिष्ट परिस्थितिमा देश रह्यो। त्यसले यो कार्यतालिका प्रभावित भएको सबैलाई थाहा छ। निर्वाचन आयोगलाई पनि यो कुराको जानकारी थियो। उहाँहरूकै सुझाव सल्लाह लिएर हामी चलेका हौं। संवैधानिक व्यवस्था साढे पाँच वर्षको त्यो पनि एउटा नैतिक बन्धन संविधानले व्यवस्था गरेको हो। साढे पाँच वर्ष नाघ्यो भने पार्टी नै खारेज हुने,पार्टीकै वैधानिकता समाप्त हुने कुरा होइन। पार्टीहरूले अनन्तकालसम्म अधिवेशन नगरी नबसुन् भनेर साढे पाँच वर्षको अवधि तोकिएको हो। त्यो नाघ्नेबित्तिकै पार्टी समाप्त भयो भन्ने होइन। नाघेको कारण पनि स्पष्ट छ। कोभिडको विशिष्ट अवस्था, क्रियाशील सदस्यताका कारण अलिकति असर गरेको हो। तर यही कारणले पार्टी अवैधानिक हुने वा पार्टीको अस्तित्व नरहने होइन। विदेश नीतिका विषयमा देशको आवश्यकता र स्वार्थ केन्द्रित नभएर हचुवाको भरमा लागेको देखिन्छ। पुरानो पार्टीसँगै कांग्रेसलाई प्रविधिमैत्री पार्टी पनि बनाउने अबको एजेन्डा हो। कांग्रेसमा पुस्तान्तरणको चर्चा चल्छ। अन्तत: उही नेतृत्व आउँछ। किन ? पार्टीको नेतृत्व भनेको आवश्यकताको सिद्धान्तमा चल्छ। देशको नेतृत्व होस् या पार्टीको नेतृत्व गर्ने कुरामा तात्कालीन समयको मागलाई हेरेर कुनै नेतृत्व तोकिँदैन। देश र पार्टीको आवश्यकताअनुसार नेतृत्व चयन हुने हो। त्यसमा यति नै वर्ष वा समूहको हुनुपर्ने भन्ने हुँदैन। हाम्रो पार्टीको नेतृत्वमा प्रौढ र युवा दुवैको उत्तिकै सहभागिता छ। प्रौढ नेतृत्वको अनुभव, योगदान र परिपक्वताको आवश्यकता छ। युवाको ऊर्जाको आवश्यकता छ। त्यसैले यो अनावश्यक बहस हो। अहिलेको अधिवेशनमा पनि तल्लो तहमा अधिकांश स्थानमा युवा आएका छन्। पार्टीको सञ्चालन भनेको एउटा प्रौढ सभापतिले मात्र गर्ने होइन। समग्र पार्टी पदाधिकारीहरूले गर्ने हो। सभापतिमा फेरि पनि उही अनुहारहरूको प्रतिस्पर्धा देखिँदैछ नि ? पार्टी के कसरी अघि बढेको छ ? चुनौती के कस्ता छन्। त्यो खाले दूरदृष्टि राख्ने नेतृत्व आउनुपर्छ। यही नै उमेर समूहका आउनुपर्छ भनेर भन्ने होइन। ख्याल राख्नुहोला, सभापतिमा जसले पार्टी र देशलाई सही दिशामा लैजान सक्छ, त्यही नेतृत्व आउने हो। १४औं महाधिवेशनले नयाँ के दिन्छ ? हामीले क्रियाशील सदस्यता दोब्बरभन्दा बढी बनायौं। धेरै नयाँ नेतृत्व आएको छ। सात तह र सात ओटा प्रदेश कमिटी बन्दैछन। क्षेत्र बन्दैछन। यसले गर्दा धेरै साथी नेतृत्वमा जान सक्नुहुन्छ। नेपाली कांग्रेसले अहिलेसम्म आफूले गरेका कामको प्रचार गर्न सकेन। जति सशक्त हुनुपर्ने हो त्यति हुन सकेन। अब हामी तल्लो तहका नेतासम्म पुग्छौं। कम्युनिस्टहरूले सशक्त ढंगले आफ्नो कामको प्रचार गर्छन्। कांग्रेस जति सशक्त हुनुपथ्र्यो त्यति हुन सकेको छैन। जनताका घरदैलोमा पुग्न सकेको छैन। समसामयिक विषयमा निरन्तर जानकार हुनुपर्यो। त्यो विषयमा अवधारणा र दृष्टिकोण बनाएर त्यसलाई सशक्त रूपमा जनतामाझ लैजान सक्नुपर्यो। अब नयाँ बन्ने कमिटीले जनसम्पर्कलाई प्रविधिमैत्री बनाएर सम्पर्कमा राख्नुपर्छ। संगठन गर्ने शैलीलाई रूपान्तरण गर्नुपर्छ। जो नेताकोमा आइराख्छ, काम गर्ने यही रहेछ कि भनिन्छ। को, कार्यकर्ता नेता काम गरिराछ त्यसका लागि रेकर्ड सिस्टमलाई बलियो बनाउनुपर्छ। अहिलेसम्म नेताकोमा जो आइराख्यो काम गर्ने यही रहिछ कि भन्ने भ्रम छ। को कार्यकर्ता कति काम गरिराछ, त्यसका आधारमा मूल्यांकन पद्धतिलाई स्थापित गर्नुपर्नेछ। सबै धर्म, संस्कृति, धार्मिक मान्यता र स्वतन्त्रताको सुरक्षा गर्न कांग्रेस अघि बढ्नुपर्छ। सामाजिक सञ्जालको लोकप्रियताका आधारमा कसैले पार्टीको पदाधिकारीले जित्छ भन्ने हुँदैन। शेरबहादुर देउवाजीको नेतृत्वमा पार्टीले जित्छ। आमनिर्वाचनमा पनि पार्टीलाई उहाँले नै जिताउनुहुन्छ। एमसीसीका विषयमा जनतामा नकारात्मक भ्रम फैलाउने काम भयो। सकारात्मक पाटो ओझेलमा पारियो। विदेश नीतिका विषयमा देशको आवश्यकता र स्वार्थ केन्द्रित नभएर हचुवाको भरमा पछि लाग्ने चलन छ। कम्युनिस्ट शासन सत्तामा हुँदा स्वार्थी भएर विदेश नीति चलायो। जनतातिर फर्केर ठूलो स्वरले कराउने तर जहाँ कुरा राख्नुपर्ने हो त्यहाँ नराख्ने। देशलाई केन्द्रविन्दुमा नराख्ने प्रवृत्ति हावी भयो। अब त्यस्तो परिवेशलाई कांग्रेसले परिस्कृत गरेर लैजानुपर्छ। समान मापदण्डका आधारमा वैदेशिक नीति सञ्चालन गर्नुपर्ने चुनौती कांग्रेसले अवसरका रूपमा अघि बढाउनुपर्ने अवसर छ। समग्रमा, अबको कांग्रेस प्रविधिमैत्री हुनुपर्छ। हामीले लक्ष्यमा अडिग रहने र त्यसमा पुग्ने तरिका समयसापेक्ष अवलम्बन गर्न जरुरी छ। त्यसो गर्दा पुरानो पार्टीसँगै कांग्रेसलाई प्रविधिमैत्री पार्टी पनि बनाउन सकिन्छ। तपाईंको उम्मेदवारी महामन्त्रीमा हो ? हो। मैले महामन्त्रीमा उम्मेदवारी दिने निधो गरेको छु। उपर्युक्त समय आएपछि औपचारिक रूपमा घोषणा गर्नेछु। कांग्रेसका लोकप्रिय नेताहरू सबैले महामन्त्रीमा उम्मेदवारी घोषणा गरेका छन्। त्यो भीडमा तपाईं पनि हुनुभयो नि ? म पनि आफूलाई लोकप्रिय मान्छु। सामाजिक सञ्जालमा मात्र लोकप्रिय हुनेलाई लोकप्रिय मानिन्छ ? पार्टीपंक्तिमा कसले योगदान गरेको छ ? कसरी सुझबुझ तरिकाबाट पार्टीलाई हाँक्छ ? पदाधिकारी भनेको पार्टी पंक्तिले निर्वाचन गर्ने कुरा हो भन्ने कुरा कार्यकर्ताले हेर्ने र मूल्यांकन गर्ने विषय हो। प्रतिबन्धितकालमा गुमाउनेभन्दा केही थिएन, त्यसको पनि अनुभव मसँग छ। हामीसँग त्यसको पनि अनुभव छ। २०४६ पछिको अनुभव सरकारमा जाँदा पार्टीमा जिम्मेवारी पाउँदा कसरी काम गर्यो, यी सबै कुरालाई ध्यानमा राखेर पार्टी पदाधिकारी चयन हुन्छ। त्यसैले सामाजिक सञ्जालको लोकप्रियताको आधारमा कसैले पार्टीमा पदाधिकारी जित्छ भन्ने हुँदैन। जनताको नजरमा आशालाग्दा नेताको दाबी किन एउटै पदमा भएको देखिन्छ ? तपार्इं कुन गुटबाट चुनाव लड्नुहुन्छ ? यो पद भनेको क्षमता देखाउने ठाउँ हो। पार्टीको नेतृत्व हाँक्ने भन्ने कुरा बोलेर मात्र हुने होइन। पार्टीलाई अप्ठ्यारो परिस्थितिमा मिलाएर एकताबद्ध गरेर अघि बढाउनुपर्छ। यसका लागि क्षमता पनि चाहिन्छ। पार्टी सभापति शेरबहादुर देउवाजीको समूहबाट आउने हो। म व्यक्तिगत रूपमा हचुवाका भरमा उम्मेदवारी घोषणा गर्ने मान्छे होइन। मैले नेतृत्वसँग सरसल्लाह गरेरै यो सोच बनाएको हुँ। तपाईंका एजेन्डा के के छन् ? कांग्रेस पार्टीलाई आधुनिक पार्टी बनाउने मेरो मूल एजेन्डा हो। पुरानो र ऐतिहासिक पार्टीसँगै हाम्रो उत्कृष्ट स्थापित विचारलाई समग्र जनतालाई बुझाउन सकिएको छैन। कांग्रेसको माझिएको विचारका आधारमा देश आधुनिक र समृद्घ हुन्छ। चुनावमा हाम्रो भोट शतप्रतिशत बढाउन जरुरी छ। अहिले ३६ प्रतिशत मात्र भोट आयो। अब यसलाई कम्तीमा ५० प्रतिशत भोट जोड्ने पार्टी बनाउनुपर्छ। त्यसका लागि कार्यशैलीमा आमूल परिवर्तन ल्याउनुपर्छ। संगठनमा अनुशासन र कामको आधारमा कार्यकर्तालाई सम्मान गर्ने संस्कारको थालनी गर्नुपर्छ। कांग्रेसमा पार्टी पछि परेर व्यक्ति अघि बढेको छ। जुन गलत हो। व्यक्ति होइन, पार्टीलाई केन्द्रविन्दुमा राखेर अघि बढ्नुपर्छ। व्यक्तिबाट प्रभावित भएर गुटहरू बनेका छन्। संरक्षण पाउने र संरक्षण दिने परिपाटीले गुटहरू निर्माण भएका छन्। त्यो स्वस्थकर होइन। विचार र मुद्दाका आधारमा पार्टीमा बहस हुनु राम्रो हो। हाम्रो सानो देशमा यति धेरै विविधता छ। हाम्रो सभ्यता संस्कृति छ। यसको समग्रता नै नेपाल हो। यसलाई मजबुत र संरक्षण गर्ने साथै जोड्ने नेतृत्व नेपाली कांग्रेसलाई चाहिएको छ। अरू पार्टीहरूले यी राष्ट्रका सम्पत्तिप्रति गर्व गर्न सकेका छैनन्। यसको लोकतान्त्रिक संस्कारलाई जीवन पद्धतिमा ढाल्नुपर्छ। यी कुरा प्रमुखताका साथ पार्टीमा अगाडि बढाउन म लाग्नेछु। कांग्रेसमा अरू भ्रातृ संगठनहरूको महाधिवेशन कहिले होला ? निर्णय गर्न खोज्दा सहमति जुट्न नसक्दा कतिपय काम समयमा हुन सकेका छैनन्। त्यसले संगठनलाई केही घाटा पनि भयो होला। त्यसले राम्रो के भयो भने अरू पार्टीहरू बहुमत ल्याएर पनि फुटको संघारमा पुगे। कांग्रेसभित्र जतिसुकै असन्तुष्टि भए पनि पार्टी एक छ। त्यसमा पार्टी सभापतिले गर्ने निर्णय प्रक्रिया ढिला होला तर सहमतिबाटै निर्णय गर्छु भन्दै नीति अख्तियारी गर्नुभएको छ। उक्त निर्णयले पार्टीलाई फाइदा नै पुगेको छ। जसले गर्दा आमनिर्वाचनमा पार्टीलाई जिताउने माहोल निर्माण हुँदैछ। भ्रातृ तथा शुभेच्छुुक संगठनको अधिवेशन अब सिंगो पार्टीको महाधिवेशनपछि प्रक्रिया सुरु हुन्छ। कांग्रेसमा देखिएको गुटबन्दी र पुस्तान्तरणको विकृति कसरी हटाउन सकिन्छ ? पुस्तान्तरण भन्ने कुरा आवश्यकताको सिद्धान्तमा चल्छ। बूढा हुनुहुन्न,युवा हुुनुपर्छ भन्ने बहस नै गलत हो। आवश्यकताअनुसार कहिले युवा कहिले वृद्घ नेतृत्वमा आउने हो। यो बहसमा टाउको दुखाउनु जरुरी छैन। व्यक्तिका आधारमा सृजित गुट ठिक होइन। यो विचारका आधारमा मतमतान्तर हुनपर्छ। त्यसमा अब पार्टीकेन्द्रित हुनुपर्छ। विशुद्ध रुपमा व्यक्तिलाई केन्द्रमा राखेर गुट बनेका छन्। त्यो विकृति हो। राजनीतिमा उमेरको हदबन्दी तोकिँदैन ? राजनीतिमा कसैलाई पनि निषेध गर्न मिल्दैन। कार्यकर्ता पंक्तिले नै कसको आवश्यकता छ ,कसको छैन भन्ने कुरा निर्णय गर्छ। गाउँगाउँबाट आएर विभिन्न तहमा निर्वाचित भएर केन्द्रमा आएका प्रतिनिधिले त्यो कुरा निर्धारण गर्छन्। यसमा अरूले टाउको दुखाउनुपर्ने आवश्यकता छैन। भनेपछि तपाईंहरूको समूहले हस्तक्षेप गर्न नसकेको हो ? त्यसो होइन, सभापतिजीले एक पटक म सभापति भएर आमनिर्वाचनमा पार्टीलाई पहिलो बनाएर छाड्छु भन्नुभएको छ त्यसैले। १४औं महाधिवेशनमा शेरबहादुर देउवाले जित्नुहुन्छ भन्न खोज्नुभएको ? उहाँ महाधिवेशनमा पनि जित्नुहुन्छ। उहाँको नेतृत्वमा पार्टीले जित्छ। आमनिर्वाचनमा पनि पार्टीलाई जिताउनुहुन्छ। शेरबहादुरजीको सबैभन्दा ठूलो खुबी भनेकै सबैलाई जोडेर लैजाने क्षमता हो। पार्टीमा सबै साथीलाई जोडेर लैजान खोज्नुहुन्छ। कुनै पनि निर्णयमा कसैको चित्त दुखाएर गर्नु हुन्न। नत्र एक्लै पनि अघि बढ्न सक्नुहुन्थ्यो। उहाँसँग बहुमत थियो। कार्यकर्ता सबैले यस पटक विश्वास गर्न जरुरी छ। एमसीसी पास हुन्छ ? विदेश सम्बन्धमा एउटा मित्रराष्ट्रसँग एउटा मापदण्ड र अर्को मित्र राष्ट्रसँग अर्कै मापदण्ड अपनाउन थाल्यौं भने यो नेपालको राष्ट्रिय हितमा हुँदैन। यस्तो गतिविधिले अनुदान दिने देशहरूलाई प्रश्न उठाउने ठाउँ हुन्छ। नेपालले किन यस्तो गर्दैछ ? भन्ने सन्देश विदेशसम्म दिने प्रयास भयो भने यसले नेपाललाई घात गर्छ। त्यसकारण विदेशी सहयोग लिने पनि समान मापदण्ड हुनुपर्छ। कुनै देशसँग ऋण लिनु परेको छ। ऋणको ब्याज तिर्नु परेको छ। उसकै ठेकेदार, कामदार आउँछन्। उनीहरूको चाहेको ठाउँमा खर्च गर्नुपर्ने बाध्यता हुन्छ। कुनै देशको रकम भने हामीले तोकेको ठाउँमा खर्च हुँदैछ। ट्रान्समिसन लाइन र सडक हाम्रो देशमा बन्दैछ। जुन हामीले रोजेकै क्षेत्र हो। हाम्रो प्राथमिकतामा पर्छ। त्यसको सञ्चालन अर्थ मन्त्रालयको सचिवको नेतृत्वको संयन्त्रले गर्छ। अन्तर्राष्ट्रिय प्रतिस्पर्धाबाट ठेक्का लाग्छ। यो एसिया प्यासिफिकअन्तर्गत पर्दैनसमेत भनेका छन्। नेपालकै संविधानअन्तर्गत काम गर्र्नुपर्छ। नियोजित किसिमबाट भ्रम पैदा गरेर एउटा देशको सहयोगलाई नकार्ने मन परे सहयोग जे पनि स्विकार गर्नु हुँदैन। अमेरिकाले पहिलो पटक नेपाललाई अनुदान दिन लागेको हो। कुनै देशलाई अनुदान दिने कुरामा दसवटा प्रश्न अगाडि सारेर अल्मल्याउनु हुँदैन। समान मापदण्डका आधारमा विदेश नीतिलाई परिमार्जन गरिनुपर्छ। गठबन्धन दललगायत एमालेमा पनि एमसीसीका विषयमा सकारात्मक छन्। जनतामा नकारात्मक भ्रम फैलाउन भएन। सरकारले विभिन्न संवैधानिक निकाय र राजदूत नियुक्तिमा किन ढिलाइ गरेको होला ? गठबन्धनबीचमै कुरा नमिलेर हो ? सरकार यसमा गृहकार्य गर्दै छ। गठबन्धन दलबीचमा प्रस्ताव गइसकेको छ। अब सबैको सहमतिपश्चात् नियुक्तिको प्रक्रिया अघि बढ्छ।"
क्यानले सोध्यो चार खेलाडीसँग स्पष्टीकरण,"काठमाडौं : नेपाल क्रिकेट संघ (क्यान) ले राष्ट्रिय टोलीका कप्तान ज्ञानेन्द्र मल्लसहित चार खेलाडीसँग स्पष्टीकरण सोधेको छ। खेलाडीको वर्गीकरण र सेन्ट्रल कन्ट्याक्टका विषयमा आफूखुसी मिडियामा अभिव्यक्ति दिएका कारण उनीहरूसँग स्पष्टीकरण माग गरिएको क्यानका कार्यवाहक सचिव प्रशान्तविक्रम मल्लले जानकारी दिए। क्यानले कप्तान मल्लसहित उपकप्तान दीपेन्द्रसिंह ऐरी, बलर सोमपाल कामी र कमलसिंह ऐरीसँग स्पष्टीकरण माग गरेको कार्यवहाक सचिव मल्लले जानकारी दिए। उनले खेलाडी वर्गीकरणका विषयमा असन्तुष्टि भए क्यानसँग छलफल गरेर समाधान निकाल्नु पर्नेमा आफूखुसी मिडियामा बोल्नु उचित नभएको बताए। खेलाडी वर्गीकरणका विषयमा असन्तुष्टि हुन सक्छ। त्यो विषय आफूखुसी विषयमा मिडियामा गएर बोल्ने होइन। क्यानमा आएर छलफलबाट समाधान निकाल्ने हो, मल्लले भने, खेलाडीहरू अनुशासनमा बस्नुपर्छ। यहाँ त क्यानलाई नै नटेर्ने काम भयो।"
दाङमा बन्दकर्ताले गरे सडक सफाई र ट्राफिक चिन्हको व्यवस्थापन,"दाङ : नेत्रविक्रम चन्द (विप्लव) नेतृत्वको नेकपाले रचनात्मक काम गर्दै पेट्रोलियम पदार्थको मूल्यवृद्धिको विरोध गरेका छन्। मंगगलबार गरेको नेपाल बन्दको क्रममा दाङमा भने फरक दृष्य देखिएको हो। सडकका देखिएका बन्दकर्ता सडक सरसफाई र ट्राफिक चिन्हहरुको व्यवस्थापनमा लागेका छन्।बन्द कर्ताहरुले आफैँ कुचो समाएर सडक सफा गर्नेदेखि जेब्रा क्रसिङ निर्माण र रङ रोगनसम्मको काम गरेका छन्। राजनीतिक कार्यकर्ताहरु अराजक मात्रै हुन्छन् भन्ने सोचलाई कम गराउन र समाजमा रचनाताम्क काम गरेर पनि विरोध गर्न सकिन्छ भन्ने देखाउन यस्तो काम गरिएको हेमन्त प्रकास वलीले बताए।सबै साथीहरुले नयाँ र रचनात्मक काम गरौ भनेर प्रयास गरेका हौँ, उनले भने, मूल्यवृद्धिको विरोधमा बन्द भएपनि त्यसलाई सदुपयोग गरेर रचनात्मक बनाएका छौँ। बन्दको समयमा यस्तो गरेमा नियमित अवस्थाको भन्दा राम्रो हुने र सडक खाली भएको बेला गरिएको पेन्टसमेत दीर्घकालिन हुने विश्वास आफूहरुले लिएको उनले बताए।लामो समयदेखि जेव्राक्रसिङहरु मेटिदै गएको अवस्था हुँदा समेत त्यसको संरक्षण नभएको देखेर यसलाई नयाँ बनाइएको वलीले बताए।"
बन्दले जनजीवन प्रभावित,"तानसेन : नेत्रविक्रम चन्दको नेपाल कम्युनिष्ट पार्टीले गरेको नेपाल बन्दका कारण पाल्पाको जनजीवन पूर्ण रुपमा प्रभावित भएको छ। नेकपा विप्लप पक्षले पेट्रोलिम पदार्थको मुल्यवृद्धिको विरोधमा आज देशव्यापी गरेको बन्द गरेकाे हो। मंगलबार पाल्पाबाट चल्ने लामो तथा छोटो दुरीका कुनै पनि सवारी साधन चलेका छैनन्। सिद्धार्थ राजमार्गको तानसेन बुटवल, तानसेन तम्घास सडकहरु पनि सुनसान छन्। कोभिडको कारण लामो समय बन्द भई सञ्चालनमा रहेका शैक्षिक संस्थाहरु र साथै घरेलु तथा साना उद्योग, बजार पसलहरुसमेत बन्द छन्। सरकार तथा गैर सरकारी क्षेत्रबाट भएको सबै किसिमको मुल्यवृद्धि तत्काल फिर्ता हुनुपर्ने, बजार नियन्त्रण गरी महङ्गी बढाउने विचौलियाहरुलाई कारवाही गरी मूल्य नियन्त्रण गर्नुपर्ने मागसहित विभिन्न आन्दोलनका कार्यक्रमसहित विप्लप नेकपाले नेपाल बन्दको आव्हान गरेको जनाएको छ। जिल्ला प्रहरी कार्यालय पाल्पाले तानसेन, रामपुर, हार्थाेक छहरा, आर्यभञ्ज्याङ्ग, लगायतका क्षेत्रको चोक र गल्लीगल्लीमा प्रहरी परिचालन गरिएको छ।"
अफगानिस्तानमा दादुरा तीब्ररुपमा फैलिदै,"जेनेभा : पछिल्लो समय अफगानिस्तानमा दादुरा प्रकोप तीब्र बनेको छ । दादुराविरुद्धको खोप अभावका कारण अफगानिस्तानमा दादुरा प्रकोप तीब्र बनेको हो । विश्व स्वास्थ्य संगठन (डब्ल्युएचओ)ले सोमबार सो जानकारी दिएको हो । डब्ल्युएचओका प्रवक्ता माग्रेट ह्यारिसले दादुरा प्रकोपबाट यसवर्ष कम्तीमा ८७ बालबालिकाको मृत्यु भएको बताएकी छन् । यति मात्र नभइ भ्याक्सिन अभावका कारण अफगानिस्तानमा दादुरा प्रकोप तीब्ररुपमा फैलिरहेको छ,' प्रवक्ता ह्यारिसले टोलो न्युजसँग भनेकी छन्, यदि हामीले चाँडो कदम चालेनौं भने दादुराबाट मर्ने बालबालिकाको संख्या नराम्रोसँग बढ्नेछ । डब्ल्युएचओले अफगानिस्तानमा दादुराविरुद्ध खोप उपलब्ध नगराएको त्यहाँका स्वास्थ्य अधिकारीहरुले टोलो न्युजसँग बताएका छन् ।स्वास्थ्य अधिकारीहरुका अनुसार दादुरा सरुवा रोग हो । जुन एकदेखि पाँच वर्ष उमेर समूहका बालबालिकामा तीव्ररुपमा फैलिने गर्छ भने सो रोगको निदान दादुराविरुद्धको खोपबाट मात्र हुनेगर्छ ।"
पालिका र शिक्षामा बढी भ्रष्टाचार,"काठमाडौं : स्थानीय तह र शिक्षा क्षेत्रमा सबैभन्दा बढी भ्रष्टाचार हुने गरेको पाइएको छ। अख्तियार दुरुपयोग अनुसन्धान आयोगको ३१औं वार्षिक प्रतिवेदनअनुसार संघीय मामिला र सार्वजनिक शिक्षाका उजुरी बढेका छन्। अख्तियारले सोमबार राष्ट्रपति विद्यादेवी भण्डारीलाई आव २०७७ ७८ को वार्षिक प्रतिवेदन पेस गरेको थियो। आव २०७७ ७८ मा ११४ वटा मुद्दा दायर गरिएकामा घुससम्बन्धी मुद्दा ७० वटा छन्। अघिल्लो आवमा २०७६७७ मा घुससँग सम्बन्धित मात्रै २०५ वटा मुद्दा दायर गरिएको अख्तियारका प्रवक्ता नारायणप्रसाद रिसालले बताए। स्थानीय तहसमेत संघीय मामिलाअन्तर्गत ३२७२ र शिक्षामा १५६१ प्रतिशत भ्रष्टाचार सम्बन्धी उजुरी परेका छन्। भूमि प्रशासनसँग जोडिएका उजुरीको संख्या ९०९ प्रतिशत छ। नक्कली शैक्षिक योग्यताको प्रमाणपत्र पेस गरेका उजुरीको हिस्सा ५६१ प्रतिशत छ। कुन प्रदेशबाट कति उजुरी ? सबैभन्दा बढी उजुरी प्रदेश २ अन्तर्गतका कार्यालयसँग सम्बन्धित छन्। प्रदेश २ मा २४५६, बागमतीमा २२५९, लुम्बिनीमा १३७२ र प्रदेश १ मा १२५४ प्रतिशत उजुरी परेको छ। सुदूरपश्चिममा ११४५ र गण्डकीमा ७१६ प्रतिशत उजुरी छ। सबैभन्दा कम उजुरी कर्णालीबाट ७९८ प्रतिशत रहेको प्रतिवेदनमा उल्लेख छ। विशेष अदालतमा दर्ता गरिएकामध्ये सबैभन्दा बढी घुसका मुद्दा छन्। ७० घुस मुद्दामा १ सय २४ जनालाई प्रतिवादी बनाइएको छ। जसमा २९ जना अधिकृत छन्। सहयोगी कर्मचारी ५६ जना र निर्वाचितमनोनित पदाधिकारी ६ जना रहेको अख्तियारले जनाएको छ। घुस प्रकरणमा ३३ जना मतियार एवं बिचौलियाविरुद्ध पनि मुद्दा दायर गरिएको छ। प्रतिवादीबाट १ करोड ५० लाख ६२ हजार रुपैयाँ बिगो माग दाबी गरिएको छ। प्रवक्ता रिसालका अनुसार कोभिड महामारीका कारण स्थलगत छानबिनदेखि बयान र सोधपुछ, अनुसन्धानात्मक कार्य प्रभावित भएका छन्। आयोगका १ सय २५ जना कर्मचारी कोरोना संक्रमित भएका थिए। भारतमा गई प्रमाणीकरण गर्ने कार्यसमेत हुन नसक्दा विगतका वर्षको तुलनामा यस अवधिमा झुटा शैक्षिक योग्यताको प्रमाणपत्रको कसुरमा न्युन मुद्दा दायर भएको छ। आव २०७७०७८ मा घुस, झुटा शैक्षिक प्रमाणपत्र, गैरकानुनी सम्पत्ति आर्जन, सार्वजनिक सम्पत्तिको हानिनोक्सानी, गैरकानुनी लाभ वा हानी पुर्याएको, राजस्व चुहावट र विविधसमेत १ सय १४ वटा मुद्दा परेका छन्। ४ सय ४३ जना प्रतिवादीबाट १ अर्ब ८९ करोड ४७ लाख बिगो माग दाबी गरिएको छ। सार्वजनिक सम्पत्तिको हानी नोक्सानी गरेका १ सय ६१ प्रतिवादीमध्ये १ सय ३ जना अधिकृत छन्। ९ सहयोगी कर्मचारी, निर्वाचितमनोनित ५ जना छन्। त्यस्तै, मतियारबिचौलिया ४४ विरुद्ध पनि मुद्दा दायर भएको अख्तियारले जनाएको छ। गैरकानुनी लाभ वा हानी पुर्याएका प्रतिवादी १ सय २ मध्ये २४ अधिकृत र ९ सहायकस्तरका कर्मचारी, निर्वाचित ९ जना र बिचौलिया ६० जना छन्। गैरकानुनी सम्पत्ति आर्जनमा अख्तियारले १७ जनालाई प्रतिवादी बनाएको छ। जसमा १ विशिष्ट श्रेणीको कर्मचारी पनि छन्। २ अधिकृत र १४ बिचौलियाहरू रहेको अख्तियारका प्रवक्ता रिसालले बताए। राजस्व चुहावटका ८ प्रतिवादीमध्ये २ जना अधिकृत, ४ सहयोगी, निर्वाचित २ जना प्रतिवादी बनेका छन्। यस्तै, झुटा शैक्षिक प्रमाणपत्र सम्बन्धी मुद्दामा ३ सहायकस्तरका कर्मचारीविरुद्ध मुद्दा दायर गरिएको छ। आव २०७६७७ मा झुटा शैक्षिक प्रमाणपत्र सम्बन्धी ८५ वटा मुद्दा परेको थियो। आव २०७७७८ मा कुल उजुरी २२ हजार ६ सय २५ वटा परेको थियो। जसमा ६४२३ प्रतिशत मात्र फछ्र्यौट भएको छ।"
शैल्यशिखर पुजन जात्रा आज,दार्चुला : देशकै सात धाममध्येको एक धाम शैल्यशिखर मल्लिकार्जुनको शिखरमा जिल्लाको सबैभन्दा ठूलो पुजन जात्रा मंगलबार लागेको छ। मालिकार्जुन मन्दिर मडमा लाग्ने जात्राको अघिल्लो त्रयोदशीको मंगलबार शिखर पुजन जात्रा लाग्ने गर्दछ। पुजन जात्रामा सहभागि हुन भक्तजनहरु सोमबारदेखि नै शिखरतर्फ लागेका छन्। हिन्दू धर्मावलम्बीहरुको आस्थाको धरोहर मानिने शैल्यशिखर धामको दर्शन सयौंको संख्यामा भक्तजनहरु मालिकार्जुन पुगेका मालिकार्जुन मन्दिर विकास समितिका सचिव जनक सिंह धामीले बताए। विवाहित महिला तथा ब्रतबन्ध गरेका पुरुषहरुले १५ दिन अगाडि देखिनै शुद्ध भएर जाने प्रचलन रहिआएको छ। शिवलिगंको रुपमा परिचित शिखर धाममा मालिकार्जुन तथा भागाश्री अर्थात शिवपार्वतीको मुख्य बासस्थान रहेको मानिन्छ। मालिकार्जुन गाउँपालिका र शैल्यशिखर नगरपालिकाको सीमा क्षेत्रमा पर्ने शैल्यशिखर धाममा प्रत्येक वर्ष असार शुक्ल चतुर्दशी तिथि र कात्तिक शुक्ल त्रयोदशी तिथिमा गरी वर्षमा दुई पटक शिखर पुजन जात्रा लाग्ने गर्दछ भने मालिकार्जुन मन्दिरमा कात्तिक शुक्ल चतुर्दशीको दिन वर्षको एक पटक जात्रा लाग्ने गरेको छ। मंगलबार शिखर जात्रा सम्पन्न भएपछि बुधबार (भोलि) मालिकार्जुन मन्दिर मडको जात्रा सम्पन्न हुने सचीव धामिले बताए।
एमाले महाधिवेशन प्रतिनिधिको विवरण केन्द्रीय कार्यालयमा,"काठमाडौं : नेकपा (एमाले)को दशौं राष्ट्रिय महाधिवेशनका लागि छानिएका प्रतिनिधिको विवरण पार्टीको केन्द्रीय कार्यालयमा पठाउने क्रम जारी रहेको छ। विभिन्न निर्वाचन क्षेत्र र जिल्लाबाट छानिएका प्रतिनिधिको विवरण आजसम्ममा केन्द्रीय कार्यालयमा पठाउन निर्देशन दिएको थियो। प्रतिनिधि चयनका लागि देशभर यही कात्तिक २७ गतेको मिति तय गरिएकामा सो दिन अधिकांश जिल्लाबाट सर्वसम्मत रुपमा प्रतिनिधि छानिएका थिए भने बाँकी रहेका स्थानमा पनि निर्वाचन पनि सहमतिबाट छानिएर विवरण आउन थालेको छ। पार्टीले निर्धारण गरेको मापदण्डअनुसार खुल्ला, महिला र उत्पीडित समुदायबाट प्रतिनिधिको छनोट गरिएको छ। हालसम्म केन्द्रीय विभाग, प्रदेश कमिटी, जिल्ला कमिटी, विशेष जिल्ला कमिटी, जनसङ्गठन र प्रवासबाट गरी ९० प्रतिशतको हाराहारीमा प्रतिनिधि निर्वाचित भइसकेको एमालेको केन्द्रीय कार्यालयका सचिव शेरबहादुर तामाङले जनाए। प्रतिनिधि चयन भएकाको विरणलाई डिजिटलरुपमा अभिलेखीकरण गरिनेछ। गत असोजमा विधान महाधिवेशन सम्पन्न गरेको एमालेले नयाँ नेतृत्व चयनका लागि आगामी मङ्सिर १० देखि १२ गतेसम्म चितवनको सौराहमा राष्ट्रिय महाधिवेशन गर्दैछ। सो पार्टीले एक हजार ९९९ प्रतिनिधि चयन हुने जनाएको छ।त्यसको पाँच प्रतिशतसम्म मनोनित प्रतिनिधि हुन सक्नेछन्।"
सर्वोच्चमा आज पनि वकिलहरुको धर्ना,"काठमाडौं : प्रधानन्यायाधीश चोलेन्द्र शमशेर जबराको राजीनामा माग गर्दै आन्दोलित नेपाल बार एसोसिएसनले आज पनि सर्वोच्च अदालतमा धर्नामा बसेको छ । प्रधानन्यायाधीश जबराले न्यायिक क्षेत्रमा भ्रष्टाचार बढाएको भन्दै बार करिब ३ हप्तादेखि आन्दोलित छ। यसअघि सोमबार पनि बारले सर्वोच्च परिसरमा धर्ना दिएको थियो। उनीहरुले प्रधानन्यायाधीश जबरालाई तत्काल राजीनामा दिएर मार्ग प्रशस्त गरिदिन आग्रह गर्दै आएको छ। तर सोमबार प्रधानन्यायाधीश जबराले आन्दोलन छोडेर वार्तामा आउन वकिलहरुलाई आग्रह गरेका छन्। उनले विज्ञप्ति जारी गर्दै सबै कानुन व्यवसायीलाई आन्दोलन छोडेर वार्तामा आउन आह्वन गरेका हुन्। तर ,नेपाल बारले भने वार्तामा नजाने र जबराले तत्काल राजीनमा दिनुपर्ने बताएको छ। राजीनामा नदिएसम्म आफूहरुको आन्दोलन जारी राख्ने बारले बताउँदै आएको छ। अन्तिम निर्णय लिन नेपाल बारले सल्लाहकार समितिलाई बोलायो नेपाल बारले भन्यो : प्रधानन्यायाधीशज्यू अब इजलासमा नबस्नुहोस् नेपाल बार, न्यायाधीश र प्रधानन्यायाधीश आआफ्नै अडानमा"
आज पनि वैकल्पिक गेट प्रयोग गरेर सर्वोच्च छिरे प्रधानन्यायाधीश,काठमाडौं : आज पनि प्रधानन्यायाधीश चोलेन्द्र शमशेर जबरा वैकल्पिक गेट प्रयोग गरेर सर्वोच्च अदालत छिरेका छन्। उनी आज ढिलोगरी दिउँसो १२ :५० बजेतिर सर्वोच्च प्रवेश गरेको त्यहाँ रहेका हाम्रा सहकर्मी प्रशान्त वलीले जानकारी दिएका छन्। नेपाल बार एसोसिएसनको नियमित आन्दोलन सकिएपछि मंगलबार प्रधानन्यायाधीश जबरा ढिलोगरी सर्वोच्च पुगेका हुन्। अन्य दिन भने प्राय ११ बजे अगाडि नै अदालत पुगिसक्थे। । वैकल्पिक गेटबाट सर्वोच्च प्रवेश गरे जबरा वैकल्पिक बाटोबाट प्रधानन्यायाधीश सर्वोच्च छिरे
सुन चाँदीको मूल्य बढ्यो,"काठमाडौं : नेपाली बजारमा छापावाल सुनको मूल्य पाँच सय रुपैयाँले बढेको छ। मंगलबार छापावाल सुनको मूल्य पाँच सयले बढेर ९४ हजार ८ सय रुपैयाँमा कारोबार भइरहेको छ। सोमबार छापावाल सुनको मूल्य ९४ हजार ३ सय रुपैयाँमा कायम गरिएको थियो। नेपाली सुन चाँदी व्यवसायी महासंघले जनाए अनुसार मंगलबार तेजाबी सुनको मूल्य ९४ हजार ३ सय रुपैयाँ कायम गरिएको छ। सोमबार तेजाबी सुन प्रतितोला ९३ हजार ८ सयमा कारोबार भएको थियो। यस्तै, चाँदीमा पनि सामान्य वृद्धि भएको छ। मंगलबार चाँदी प्रतितोला १ हजार २९० रुपैयाँमा कारोबार भइरहेको छ। सोमबार चाँदी तोलाको १ हजार २८० रुपैयाँ थियो।"
मुगुका आगलागी पीडितलाई तत्कालै राहत प्याकेज : मुख्यमन्त्री शाही,"दैलेख : कर्णाली प्रदेश सरकारले मुगुका आगलागी पीडितलाई तत्कालै राहत प्याकेज घोषणा गर्ने जनाएको छ। मंगलबार कर्णालीका मुख्यमन्त्री जीवनबहादुर शाहीद्वारा जारी विज्ञप्तीमा आगलागी पीडितलाई स्थानीय प्रशासनको सिफारिसका आधारमा प्रदेश सरकारले तत्कालै राहत प्याकेज घोषणा गर्ने उल्लेख छ। मुगुको छाँयानाथ रारा नगरपालिका१ गमगढी बजारमा सोमबार राती आगलागी हुँदा २१ वटा घर जलेका छन्। २१ वटा घर पूर्णरुपमा ध्वस्त भएको जिल्ला विपद् व्यवस्थापन समितिले जानकारी दिएको छ। स्थानीय प्रशासनले आगलागीबाट भएको क्षतीको विवरण संकलन गरिरहेको छ। मुख्यमन्त्री शाहीद्वारा जारी विज्ञप्तीमा गमगढी बजारमा भएको आगलागीको घटनाप्रति कर्णाली प्रदेश सरकारको गम्भिर ध्यानाकर्षण भएको उल्लेख छ। आगलागीबाट अर्बाै धनसम्पती जलेर नष्ट भएको समेत विज्ञप्तीमा उल्लेख छ। सोमबार राति १२ बजेदेखि सल्केको आगो नेपाली सेना, सशस्त्र प्रहरी, नेपाल प्रहरी र स्थानीयको अथक प्रयासमा नियन्त्रणमा आएको थियो। मुख्यमन्त्री शाहीले आगलागी नियन्त्रणमा खटिएका सम्पूर्णलाई धन्यवाद समेत दिएका छन्। आगलागी पीडित स्थानीयलाई राहत तथा पुर्नस्थापनाका लागि प्रदेश सरकार गम्भिर रहेको मुख्यमन्त्री शाहीले जनाएका छन्। उनले विज्ञप्तीमार्फत आगलागी पीडितलाई अल्पकालिन राहतका लागि व्यवस्था मिलाउन स्थानीय प्रशासनलाई निर्देशन दिएको बताए।"
'बारले आन्दोलन हार्यो भने उपभोक्ताले कहिल्यै न्याय पाउँदैनन्',"काठमाडौं : अधिवक्ता ज्योति बानियाले अहिले बारले आन्दोलन हार्यो भने उपभोक्ताले कहिल्यै पनि न्याय नपाउने दावी गरेकी छन्। मंगलबार सर्वोच्च परिसरमा नेपाल बार एसोसिएसनको विरोध कोणसभालाई सम्बोधन गर्दै अधिवक्ता बानियाँले आन्दोलनबाट पछि हट्न नहुने बताएकी हुन्। यस्तै नेपाल बारका महासचिव लिलामणि पौडेलले सडकबाट आन्दोलन गर्दैमा राजीनामा दिन्न भन्ने प्रधानन्यायाधीशले विज्ञप्तिमार्फत बारलाई एउटै घरको सदस्यको रुपमा स्वीकार गरेजस्तो गर्ने जबराले आफ्नै घर मिलाउन नसकेको आरोप लगाए। उनले भने,' सडकबाट आन्दोलन गर्दैमा राजीनामा दिन्न भन्ने प्रधानन्यायाधीशले विज्ञप्तिमार्फत बारलाई एउटै घरको सदस्यको रुपमा स्वीकार गरेजस्तो गरेको भन्दै जबराले आफ्नै घर मिलाउन सकेनन्।' बारका केन्द्रीय सदस्य पञ्चनारायण मण्डलले बारको शान्तिपूर्ण आन्दोलनमा दैनिक प्रहरी दमन गरेको भन्दै आपत्ती जनाए। उनले जबराको देशव्यापीरुपमा राजीनामा मागिएको भन्दै तत्काल राजीनामा दिनुपर्ने बताए। प्रधानन्यायाधीशले न्यायालयको गरिमा कायम राख्न नसकेको बारको केन्द्रीय सदस्य कल्पना भण्डारीले बताइन्। उनले भनिन्,' केन्द्रीय स्वच्छरुपमा न्याय पाइरहेको आभास जनताले पाएसम्म न्यायालयको गरिमा कायम रहन्छ। तर्,यो गरिमा जोगाउन प्रधानन्यायाधीश असफल हुनुभयो।' अधिवक्ता मनिषकुमार श्रेष्ठले बार र बेञ्चको सम्बन्ध दियो र बत्तीजस्तो भएको बताए। उनले भने,' दियो र बत्तीजस्तै सम्बन्ध हुन्छ बार र बेञ्चको। नोकर र दासको होइन । महंगो न्याय किन्न नसक्नेहरुको पक्षमा बार आन्दोलनमा होमिएको हो।' प्रधानन्यायाधीश भेट्न नेपाल बारको टोली सर्वोच्चमा नेपाल बार, न्यायाधीश र प्रधानन्यायाधीश आआफ्नै अडानमा"
सडक अवरुद्ध गर्ने विप्लवका २२ कार्यकर्ता पक्राउ (फोटोफिचर),"काठमाडौं : सडक अवरुद्ध गराउँदै हिँडेका विप्लवका २२ कार्यकर्तालाई प्रहरीले पक्राउ गरेको छ। नेत्रविक्रम चन्दको नेकपाका कार्यकर्ताले काठमाडौं उपत्यकाका विभिन्न स्थानमा आवागमन रोक्ने र सार्वजनिक सवारी साधनमाथि तोडफोडको प्रयास गरेका थिए। सोक्रममा सुन्धारा, त्रिपुरेश्वर, बालाजु, बल्खुलगायतका क्षेत्रबाट उनीहरुलाई पक्राउ गरेको प्रहरीले जनाएको छ। प्रदर्शनकारीले सडकमा टायर बालेर सडक अवरुद्ध गर्ने प्रयास गरेका थिए। बन्द गराउँदै हिँडेका विप्लव कार्यकर्ताले सार्वजनिक बस तोडफोड गरेका छन्। सरकारले पेट्रोलियम पदार्थको मूल्यवृद्धि गराएको विरोधमा विप्लवले आज बन्दको आह्वान गरेका थिए। नेपाल आयल निगमले खाना पकाउने एलपी ग्यासको भाउ प्रतिसिलिन्डर ७५ रुपैयाँ बढाएर १ हजार ५ सय ७५ पुर्याएको थियो। पेट्रोल, डिजेलमट्टीतेलको मूल्यसमेत प्रतिलिटर ३३ रुपैयाँले बढेको हो। सडक अवरुद्ध गराउँदै हिँडेका विप्लवका ८ कार्यकर्ता पक्राउ नवलपुरमा ६ बन्दकर्ता पक्राउ दाङमा बन्दकर्ताले गरे सडक सफाई र ट्राफिक चिन्हको व्यवस्थापन बन्द गराउँदै हिँडेका विप्लवका ११ कार्यकर्ता पक्राउ निगमका सहप्रवक्ता पुष्कर कार्कीका अनुसार प्रतिलिटर पेट्रोल १ सय ३६, डिजेल १ सय १९ र मट्टीतेल १ सय १९ रुपैयाँ पुगेको छ। आन्तरिक हवाई इन्धनको मूल्य ५ रुपैयाँ प्रतिलिटर बढेको छ। आन्तरिक हवाई इन्धन प्रतिलिटर १ सय १ र बाह्य हवाई इन्धन प्रतिकिलोलिटर ८ सय ९५ अमेरिकी डलर पुगेको छ। तस्बिर : दीपेन श्रेष्ठ"
बन्द गराउँदै हिँडेका विप्लवका ११ कार्यकर्ता पक्राउ,"चितवन : नेत्रविक्रम चन्द विप्लव नेतृत्वको नेकपाका ११ जना कार्यकर्ता चितवनमा पक्राउ परेका छन् । बन्द गराउँदै हिँड्ने क्रममा उनीहरुलाई प्रहरीले भरतपुर र नारायणगढबाट पक्राउ गरेको हो । पार्टीका जिल्ला अध्यक्ष सन्देश पौडेलसहितका नेता कार्यकर्ता पक्राउ परेका हुन् । वाइपास रोडमा टायर जलाउँदै गरेका दुईजना बिहानै नियन्त्रणमा लिएको हो । बाँकी नौजना नारायणगढको लायन्सचोकबाट पक्राउ गरिएको चितवन प्रहरी प्रवक्ता सूर्य थापाले बताए । उनका अनुसार जबरजस्ती बन्द गराउँदै हिँडेपछि उनीहरुलाई पक्राउ गरिएको हो । पेट्रोलियम पदार्थमा भएको मूल्यवृद्धि फिर्ताको माग गर्दै विप्लव नेतृत्वको नेकपाले नेपाल बन्दको आह्वान गरेको थियो । बन्दले चितवनको जनजीवन प्रभावित भएको छ । निजी साना गाडी, मोटरसाइकल र अत्यावश्यक सेवा बाहेकका अन्य सवारी साधन संचालन हुन सकेको छैन। अस्पतालमा समेत बिरामीको खासै चाप छैन। मुख्य बजारका पसल प्राय बन्द छन् । लामो दूरीका साधन पूर्णरुपमा ठप्प छन्।"
"प्रधानन्यायाधीशले तोके १० इजलास, आफूलाई भने तोकेनन्",काठमाडौं : प्रधानन्यायाधीश चोलेन्द्र शमशेर जबराले मंगलबारका लागि १० इजलास तोकेका छन्। जबराले आफू नेतृत्वको इजलास भने तोकेका छैनन्। इजलासमा सबै प्रकृतिकका मुद्दाको पेशी तोकिएको छ। विवादकै बीच प्रधानन्यायाधीशले इजलास तोक्दै आएपनि न्यायाधीशहरु भने बेञ्चमा सहभागी भएका छैनन्। कानुन व्यवसायीहरु पनि बहस बहिष्कार गर्दै आएका छन्। करिब ३ हप्तादेखि सर्वोच्चका न्यायाधीश र कानुन व्यवसायीहरु प्रधानन्यायाधीशको राजीनामा माग्दै आन्दोलित छन्। उनीहरुले प्रधानन्यायाधीशले तत्काल राजीनामा दिनुपर्ने भन्दै धर्नालाई निरन्तता दिँदै आएका छन्। तर प्रधानन्यायाधीशले काननु व्यवसायीलाई आन्दोलन छोडेर वार्तामा आउन आग्रह गरेका छन्। तर कानुन व्यवसायी भने विवादित प्रधानन्यायाधीशसँग वार्तामा नबस्ने र तत्काल राजीना नदिए आन्दोलनलाई थप शसक्त पार्ने रणनीतिमा छ।
"न्यायाधीश र बारको टोली छलफलमा, के आउला निर्णय ?","काठमाडौं : असन्तुष्ट न्यायाधीशसँग छलफलका लागि नेपाल बारका अध्यक्ष चण्डेश्वर श्रेष्ठको नेतृत्वमा बारका पदाधिकारी सर्वोच्च प्रवेश गरेका छन्। बारले न्यायाधीशसँगको छलफलपछि तेस्रो चरणको आन्दोलनका कार्यक्रम घोषणा गर्ने बताएको छ। आज बारको दोस्रो चरणको आन्दोलनको अन्तिम दिन हो। करिब ४ हप्तादेखि सर्वोच्च अदालतका न्यायाधीश र कानुन व्यवसायीहरु प्रधानन्यायाधीशको राजीनामा माग गर्दै आन्दोलित छन्। उनीहरुले प्रधानन्यायाधीशले राजीनामा नदिएसम्म आन्दोलनलाई थप शसक्त पार्ने बताउँदै आएका छन्। प्रधानन्यायाधीश चोलेन्द्र शमशेर जबराले न्यायिक क्षेत्रमा भ्रष्टाचार गरेको भन्दै तत्काल राजीनामा दिएर मार्ग प्रशस्त गर्नुपर्ने उनीहरुको माग छ । तर, जबराले भने सोमबार एक विज्ञप्ति जारी गर्दै आन्दोलित कानुन व्यवसायीलाई आन्दोलन छोडेर वार्तामा आउन आह्वान गरेका छन्। यता कानुन व्यवसायीले भने वार्तामा नजाने र प्रधानन्यायाधीशले तत्काल राजीनामा दिनुपर्ने अडानमा छन्। प्रधानन्यायाधीश भेट्न नेपाल बारको टोली सर्वोच्चमा सर्वोच्च केन्द्रित आन्दोलन गर्ने बारको घोषणा"
प्रधानन्यायाधीशले तत्काल राजीनामा दिनुपर्छ : नेता महतो,"वीरगन्ज : लोकतान्त्रिक समाजवादी पार्टी (लोसपा)का वरिष्ठ नेता राजेन्द्र महतोले न्यायालयलाई असफल हुनबाट जोगाउन प्रधानन्यायाधीश चोलेन्द्र शमशेर जबराले अविलम्ब राजीनामा दिनुपर्ने बताएका छन्। वीरगन्जमा मङगलबार आयोजित पत्रकार सम्मेलनमा नेता महतोले न्यायालय असफल भए देश पनि असफल हुने भएकाले प्रधानन्यायधीश जबराले पदबाट राजनीनामा दिनुपर्ने बताएका हुन् । महत्तोले भने, देशभरका कानुन व्यवसायीहरु आन्दोलनमा छन्,सर्वोच्चका न्यायाधीश पनि जबराको विरोधमा छन्, अदालत धेरै दिनदेखि ठप्प छ , जनता न्याय पाउनबाट बञ्चित छन्। यस्तो अवस्थामा न्यायालयलाई बन्दी बनाएर राख्नु उचित हुँदैन,जबराले अविलम्ब राजीनामा दिएर न्यायालय र देशलाई असफल हुनबाट जोगाउनुपर्छ ।' न्यायालयप्रति जनताको भरोसा टुटे देश पनि असफल हुने खतरा रहेको उनले बताए । न्यायालय सेटिङमा चलिरहेको र त्यसको प्रमुख जिम्मेवार प्रधानन्यायधीश जबरा नै भएको भन्दै लोसपाका नेता महत्तोले जबराले सेटिङमै फैसला गर्दै आएका कारण नै कानुन व्यवसायी र न्यायाधीशहरुले जबराको राजीनामा मागेको बताए । त्यसैले अब पनि न्यायालयको गरिमा र साख बचाउनुछ भने प्रधानन्यायाधीश जबराले अविलम्ब राजीनामा दिएर निकास दिनुपर्ने महत्तोको भनाइ थियो । महत्तोले कांग्रेस,एमाले र माओवादीले पनि सेटिङमा न्यायालयलाई चलाइरहेको आरोप पनि लगाए । फरक प्रसङगमा नेता महत्तोले कांग्रेस र कम्युनिस्टले एकल जातीय सोच र चिन्तनबाट देशको शासन सत्ता चलाउनु नै मुलुकमा अहिले देखिएको समस्याको जड भएको बताए । उनले भने, नेपाल बहुल राष्ट्रिय राज्य हो, त्यसैले जबसम्म बहुलराष्ट्र राज्यको रुपमा शासन र संविधान चल्दैन तबसम्म देशमा अहिलेका जस्ता समस्याहरु आइ नै रहन्छन् ।' नेता महत्तोले मधेसी, दलित, सिमान्तकृत समुदायको अधिकार र पहिचानको लडाइँ अहिले पनि आफूले लडिरहेको भन्दै अबको आन्दोलन भने सिंहदरबार केन्द्रित हुने चेतावनी पनि दिए । उनले भने, 'विगतमा मधेस केन्द्रित आन्दोलन गर्यौं तर त्यसको असर काठमाडौंमा पर्न सकेन, त्यसैले अबको आन्दोलन काठमाडौं र सिंहदरबार केन्द्रित हुन्छ, यसका लागि हामीले तयारी गरिरहेका छौं। '"
स्वास्थ्य संस्थालाई अक्सिजन कन्सल्ट्रेटर मेसिन,"सन्धिखर्क : श्वासप्रश्वास प्रक्रियामा अक्सिजनको कमीबाट हुने जोखिम नियन्त्रण गर्न अर्घाखाँचीका विभिन्न स्वास्थ्य संस्थाहरुमा अक्सिजन कन्सल्ट्रेटर मेसिन प्रदान गरिएको छ। नेपाली कांग्रेसका नेता डाक्टर जयबहादुर टण्डन र डाक्टर मुक्ति श्रेष्ठको पहलमा अर्घाखाँची दिगो विकास केन्द्रले अक्सिजन कन्सल्ट्रेटर मेसिन प्रदान गरेको हो। जिल्लाको अर्घा स्वास्थ्य चौकी, मालारानी गाउँपालिकाको हंसपुर स्वास्थ्य चौकी, भूमिकास्थान नगरपालिकाको खिल्जी स्वास्थ्य चौकी र पाणिनि गाउँपालिकाको अड्गुरी स्वास्थ्य चौकी, पाली स्वास्थ्य चौकी,पटौटी स्वास्थय चौकी र मालारानी गाउँपालिका १ को मरेंग स्वास्थ्य चौकीमा एकएक वटा कन्सल्ट्रेटर मेसिनसहित स्वास्थ्य सामाग्री प्रदान गरेको अर्घाखाँची दिगो विकास केन्द्रका अध्यक्ष डाक्टर जयबहादुर टण्डनले बताए। आफ्नै गाउँको स्वास्थ्य संस्थामा अक्सिजन कन्सल्ट्रेटर मेसिन प्रदान गरेपछि मालारानी गाउँपालिका १ र २ का स्थानीयहरु हर्षित भएका छन्। मालारानी गाउँपालिकाको १ र २ का वासिन्दाले सेवा लिने उक्त स्वास्थ्य चौकीमा अक्सिजन मेसिन लिएर डाक्टर जयबहादुर टण्डनको टोली गएपछि उनीहरु खुशी भएका हुन्। अक्सिजनको अभावमा जन्मिएका शिसुहरुमा स्वास्थ्यमा जटिलता उत्पन्न भएको स्मरण गर्दै आगामी दिनमा कन्सल्ट्रेटर मेसिनबाट अक्सिजन दिएर पनि बालबालिका बचाउन सकिने स्वास्थ्य चौकी मदनकुमार आचार्यले बताए। उनले कोभिड मात्र नभएर बालबालिका र दमका रोगीहरुका लागि पनि उपयोगी हुने बताएका छन्। नेपाली कांग्रेसका वडा सभापति भरत थापाको विशेष सहजीकरणमा अक्सिजन कन्सल्ट्रेटर मेसिन स्वास्थ्य चौकीलाई हस्तान्तरण गरिएको हो। स्वास्थ्य चौकीमा एक कार्यक्रमकाबिच डाक्टर टण्डनले वडा अध्यक्ष तथा स्वास्थय चौकी व्यवस्थापन समितका अध्यक्ष बालकृष्ण आचार्य र स्वास्थय चौकी प्रमुख मदनकुमार आचार्यलाई कन्सल्ट्रेटर मेसिन प्रदान गरेका हुन्।"
सर्वोच्चका न्यायाधीश र बार पदाधिकारी छलफलमा जुट्दै,"काठमाडौं : सर्वोच्च अदालतका न्यायाधीश र नेपाल बार तथा सर्वोच्च बार एसोसिएनका पदाधिकारीहरुबीच छलफल हुँदैछ। मंगलबार दिउँसो १२ बजेतिर सर्वोच्चको एनेक्स हलमा छलफल हुने सर्वोच्च बारका अध्यक्ष पूर्णमान शाक्यले अन्नपूर्णलाई जानकारी दिए। यसअघि सोमबार पनि सर्वोच्चका न्यायाधीश र बारबीच छलफल भएको थियो। प्रधानन्यायाधीश जबराको राजीनामा माग्दै बार करिब चार सातादेखि आन्दोलनमा छ भने न्यायाधीशहरुले इजलास बहिष्कार गर्दै आएका छन्। उनीहरु प्रधानन्यायाधीशको राजीनामा माग्दै आन्दोलित भएका हुन्। प्रधानन्यायाधीश र न्यायाधीश वारपारतर्फ, अबको विकल्प के ? नेपाल बार, न्यायाधीश र प्रधानन्यायाधीश आआफ्नै अडानमा प्रधानन्यायाधीश राणाको राजीनामा माग गर्दै विरोध प्रदर्शन प्रधानन्यायाधीशले तोके १० इजलास, आफूलाई भने तोकेनन्"
मनाइँदै विवाह महोत्सव,"काठमाडौं : मिथिलाको पावनभूमि जनकपुरधाम प्रेम, आस्था, विश्वास र सम्बन्धको गाँठो पार्ने संस्कृतिको प्रतीक भूमि हो। यही भूमिमा सीताराम विवाह पञ्चमी उत्सव भब्य रुपमा मनाइन्छ। कोरोना महामारीले पाँच सय वर्ष पुरानो यो उत्सव रौनकहीन बन्यो। विवाह पञ्चमीको संस्कृतिलाई यस वर्ष पनि निरन्तरता दिन साताव्यापी सीताराम विवाह पञ्चमी महोत्सवको तयारीमा जानकी मन्दिर जुटेको छ। महोत्सव आगामी मंसिर १७ गतेदेखि सुरु हुँदैछ। २२ गते स्वयंवर र विवाहको मुख्य कार्यक्रम छ। जानकी मन्दिरका उत्तराधिकारी महन्थ रामरोशन दास वैष्णवका अनुसार महोत्सवको पहिलो दिन जनकपुर नगर दर्शन, दोस्रो दिन फूलबारी लीला, तेस्रो दिन धनुष यज्ञ, चौथो दिन तिलकोत्सव, पाँचौं दिन मटकोर, छैटौं दिन सीताराम स्वयंवर तथा विवाह महोत्सव र सातौं दिन रामकलेवा गरी जन्तीको बिदाइ गरेपछि महोत्सव समापन गरिनेछ। विवाह पञ्चमीमा राष्ट्रप्रमुख सहभागी हुने परम्परा छ। विश्वमाझ नेपाललाई चिनाउने विवाह पञ्चमी एक विशिष्ट पर्व हो। भगवान् राम र सीताको विवाहमा सहभागी हुन लाखौं श्रद्धालु भक्तजन जनकपुरधाम आउने गर्छन्। उनीहरूको गाँस, बाँस, आथित्य सत्कार र शान्ति सुरक्षाका लागि सर्वपक्षीय बैठक बसेर सबै पक्षलाई तयारीमा जुट्न मन्दिरका महन्थ राम तपेश्वरदास वैष्णवले आग्रह गरेका छन्। बाजागाजासहित भारतको अयोध्याबाट रामको जन्ती जनकपुरधाम आउँछ। महोत्सवमा आएका जन्तीलाई हेलिकप्टरबाट पुष्पवृष्टि गरिन्छ। राजर्षि जनक र जानकीको पुण्यभूमि प्राचीन मिथिलाको राजधानी जनकपुरधाममा वर्सेनी मंसिर महिनाको शुक्ल पक्ष पञ्चमी तिथिमा राम जानकी विवाहपञ्चमी मेला लाग्छ। सीतोपाख्यान उत्तराद्र्धमा सीता स्वयंवरका बारेमा उल्लेख भए अनुसार आश्विन पूर्णिमाका दिन अयोध्या नरेश महाराज दशरथ नन्दन रामचन्द्रले प्राचीन शिव धनुषलाई भाँचेको र त्यसपछि मार्ग शुक्ल पञ्चमी तिथिमा श्री राम जानकीको शुभविवाह भएको प्रसंग उल्लेख गरिएको छ। त्यसैको सम्झनामा प्रत्येक वर्ष मंसिर शुक्ल पञ्चमीका दिन विवाह महोत्सव मनाइन्छ। यो क्रम विगत पाँच सय वर्षदेखि जारी छ। कोरोना महामारीले यो उत्सवको रौनकता भने खोसेको थियो। विवाहपञ्चमी एउटा चाड मात्र होइन र यसले जनकपुरको मात्र परिचय बोक्दैन। यो नेपालभारतबीचको सांस्कृतिक सेतु हो, जनसम्बन्धको प्रतीक पनि हो। त्यसैले त जनकपुरधाम विश्वको नजरमा छ। यहाँ आउने पाहुना मिथिलाको संस्कार, संस्कृति, र पहिरनमा रंगिन्छन्। ५६ ब्यञ्जन पस्किएर दिल खोलेर जनकपुरवासी स्वागत गर्छन्। त्रेतायुगमा सीता र रामको यहीँ विवाह भएको थियो। यो पर्व त्यही परम्पराको निरन्तरता हो। छोरी सीताको विवाहका लागि पिता जनकले शिवको धनुषमा ताँदो चढाउने प्रतिस्पर्धासहितको स्वयंवर आयोजना गरेका थिए। अयोध्याका राजकुमार रामले धनुष उचाली ताँदो चढाउन लाग्दा भाँचिएर तीन टुक्रा भएको थियो। रामले विवाहको सर्त जितेको हुनाले उनलाई सीताले वरमाला लगाइदिएकी थिइन्। पाँच सय वर्ष पुरानो परम्परालाई हामीले निरन्तरता दिइरहेका छौं, जानकी मन्दिरका उत्तराधिकारी दास वैष्णव भन्छन्, सरकारले यसलाई धरोहर पर्वको रुपमा पहिचान गर्नुपर्छ। तर, सरकारका तर्फबाट यसबारे खासै पहल भएको देखिँदैन। उनका अनुसार पहिले अयोध्याबाट जन्ती ल्याउने चलन थिएन। अयोध्याबाट अनौपचारिक रुपमा आउनेहरूलाई जनकपुरवासीले जन्ती मानेर स्वागत गर्थे। तर २०६१ सालदेखि अयोध्याबाट विधिवत् जन्ती ल्याउन थालिएको हो, उनी भन्छन्, यसका लागि दुई देशका सरकार र खासगरी तत्कालिन विश्व हिन्दु परिषद्का अशोक सिंघलले पहल गरेका थिए। यसरी पहिलो पटक चारपाँच सय गाडीमा जन्ती सजाएर ल्याइएको थियो। रामायणमा जुन बाटोबाट जन्ती आएको थियो, त्यही बाटो भएर जनकपुर पुयाइएको थियो। त्यसयता हरेक पाँच वर्षमा औपचारिक रुपमा जन्ती ल्याउने गरिएको छ। जनस्तरमा नेपालभारत सम्बन्ध अत्यन्त सुमधुर छ। यसलाई रोटीबेटी को सम्बन्ध भनेर पनि अथ्र्याइन्छ। यसको सुरुवात जानकीले गरेकी थिइन्, दास भन्छन्, त्यसैले विवाह महोत्सव दुई देशबीचको साँस्कृतिक सेतु हो। यसलाई विशेष महत्व दिनुपर्छ।"
"मुगुको गमगढी बजारमा आगलागी, २० घर जले (तस्बिर)","मुगु : मुगु सदरमुकाम गमगढीस्थित तल्लो बजारमा आगलागी हुँदा २० घर ध्वस्त भएका छन्। सोमबार राति १२:३१ बजे ठील्ले लामाको घरमा पूजा कोठाको दियोबाट सल्केको आगोबाट सदरमुकाम गमगढीस्थित तल्लो बजारका २० घर ध्वस्त भई ५० करोड बढी क्षति भएको प्रहरीले जानकारी दिएको हो। ठिल्ले लामाको पुजा कोठाको दियोबाट सल्केको आगोले तल्लो बजारमा रहेको लामाको घरसहित छिरिङ लामा, गोमा शाही, डम्बर मल्ल, झमा लामा, गुरु लामा, टासी लामा, राजबहादु शाही, छत्त बहादुर मःल्ल, कुसलाला सावद, पृथ्बिजङ्ग शाही, रत्नबहादुर शाही, जानबहादुर हितान, दानबहादुर हितान, जनकबहादुर मल्ल, ग्याम्जो लामा, याग्याल लामा, बिशाल मल्ल, पुतलि शाही, लक्ष्मि शाहीको घर पूर्ण रुपले क्षति हुँदा ५० करोडभन्दा माथि क्षति भएको जिल्ला प्रहरी कार्यालयका डीएसपी चित्र बहादुर भट्टराईले जानकारी दिएका छन्। राति १२:३० बाट सुरु भएको लागो नियन्त्रणमा नेपाल प्रहरी, सशस्त्र नेपाली सेना र स्थानियले बुधबार बिहान ४ बजे नियन्त्रणमा ल्याएका थिए। आगो लागी भएका घरहरु सबै व्यापारिक प्रयोजनामा थिए। खाद्यान्न , फेन्सि, रेष्टुरेण्ट, होटल मेडिकल, संचालनमा आएका घरमा आगलागी हुँदा अहिले आगलागी पिडितहरुलाई महाकाली मावि खाद्य संस्थान र पशु कार्यालयको खुल्ला चौरमा राखिएको छ। साघुँरो गल्लि र पानी र दमकल तथा अन्य उपकरणकको अभावले गर्दा ठूलो क्षति भएको हो। आगलागीले भौतिक संरचना तथा धनमाल क्षति भएको भएपनी मानवीय क्षति भने नभएको प्रहरीले बताएको छ। आगलागीले गर्दा छाँयानाथ रारा नगरपालिकाका सबै स्थानमा विद्युत आपूर्ति बन्द भएको छ भने गमगढीको तल्लो बजारमा सञ्चार सेवासमेत अवरुद्ध भएको छ। आगो नियन्त्रण गर्दै सर्वसाधरण र सुरक्षाकर्मी"
इन्धनको मूल्यमा विश्व प्रभाव,"कर, कच्चा तेलको मूल्यवृद्धि र नेपाली मुद्राको बढ्दो अवमूल्यनले पेट्रोलियम पदार्थको मूल्य निरन्तर बढिरहेको छ। तेलको मूल्य कम हुँदा विश्वको अर्थतन्त्र समस्यामा पर्दै आएको छ। विशेषगरी तेल निर्यातकर्ता देशहरूमा अर्थतन्त्र यस्तो अवस्थामा समस्यामा हुने गरेको देखिन्छ। तेलमा हुने विभिन्न राजनीतिक कारणले तेलको मूल्यवृद्धि हुने वा घट्ने हुँदै आएको देखिन्छ। तेल निर्यातकर्ता देशहरूको एक प्रमुख कमजोरीका रूपमा तेलको उत्पादनमा कटौती गर्न नसक्नु हो। विगतमा तेल निर्यातकर्ता देशबीच यस विषयमा साझा धारणा बनाएर अघि बढ्ने योजना भएको थियो। तर त्यससम्बन्धी सम्झौता हुन सकेको थिएन। कुनै बेला इरान र साउदी अरेबियाजस्ता विश्वका मुख्य तेल निर्यातकर्ता देशबीच देखिने गरेका द्वन्द्वले पनि तेलको मूल्यमा वृद्धि हुन दिँदैन। विश्व बजारको तेलको मूल्य पेट्रोलियम निर्यातक राष्ट्र अर्थात् ओपेकले निर्धारण गर्दै आएको देखिन्छ। कार्टेलिङका कारण बाह्य बजारमा मूल्य घटबढ हुँदै आएको छ। केही वर्षअघि अन्तर्राष्ट्रिय बजारमा इन्धनको मूल्यप्रति ब्यारेल १३७ डलर थियो। घटेर फेरि २०७८ कात्तिकमा ८६ डलर प्रतिब्यारेल भयो। त्यसबेला नेपालमा प्रतिलिटर पेट्रोलको मूल्य १०८ रुपैयाँ थियो। २०७८ को कात्तिक तेस्रो र चौथो सातामा दुई पटक मूल्य बढ्यो। प्रतिलिटर १३६ पुगेको छ। विगतमा कोरानाअघि पेट्रोल प्रतिलिटर १४० सम्म पुगेको थियो। संयुक्त राज्य अमेरिकाले इरानी तेल आयातकर्ता माथि तेल खरिद नगर्न विगतमा दिएका चेतावनीपछि विश्वमै कच्चा तेलको बजारमा हलचल मच्चिँदै आएको देखिन्छ। विश्वमा ठूलो तेल उत्पादक देश साउदी अरेबियाले विश्व बजारलाई स्थिर राख्न कदम नचालेका कारण बजारमा तेलको मूल्यवृद्धि हुँदै गएको देखिन्छ। बाह्य बजारमा २०७४ माघतिर अर्थात् सन् २०१७ सुरुतिर इन्धनको मूल्य घट्न थालेको थियो। इन्धनको उक्त साल माघको पहिलो सातातिर निरन्तर माथि उक्लँदै रहेको इन्धनको मूल्य उक्त सालका पछिल्ला समय इरानले उत्पादन बढाउन थालेसँगै बाह्य बजारमा इन्धनको मूल्य घट्न थालेको थियो। त्यो बेला इन्धनको मूल्य घटेर ६५ डलर पुगेको थियो। यसअघि इन्धनको मूल्य प्रतिब्यारेल ७० डलरसम्म थियो। नेपाल आयल निगमको नोक्सानलाई कम गर्न इन्धनको मूल्यवृद्धि गर्दै आएको बताइन्छ। २०७८ मा पनि बाह्य बजारमा क्रुड र डलरको भाउ अनपेक्षित रूपमा बढेकाले नेपालमा पनि पेट्रेलियम पदार्थको मूल्यवृद्धि गर्न परेको बताइँदै आएको छ। जहिले पनि आयल निगम निरन्तर घाटामा गइरहेको भन्दै नाफा कमाउने उद्देश्यका लागि नभई निगमले नोक्सानीलाई घटाउन मूल्यवृद्धि गरेको बताउँछ। आगामी दिनमा क्रमिक रूपमा वर्षमा पनि मूल्यवृद्धि हुन सक्ने बताइएको छ। तेल उत्पादनको कटौती आफ्नो ठाउँमा छ। लगानीकर्ताहरू क्रुड र डलरमा केन्द्रित भएको अवस्था छ। लागत नै महँगो भएपछि निगमले आफैं नगरे पनि नोक्सान त सहन गर्न भएन भन्ने तवरले नोक्सानीलाई कम गर्दै जाने रणनीति हो। अरू थप नोक्सानीमा नजाओस् भन्ने ध्येय राख्दै कार्यविधिको पनि न्यूनतमभन्दा न्यूनतम प्रयोग गरेर मूल्य बढाएको स्थिति छ। निगमले २०७८ असार १ गते रातिदेखि लागू हुने गरी पेट्रोलियम पदार्थको बिक्री मूल्यमा २ रुपैयाँ वृद्धि गरी पेट्रोलको मूल्य १२७ र मट्टीतेलको ११० रुपैयाँ कायम गरेको थियो। तर २०७८ साउन ५ देखि पेट्रोलको भाउ प्रतिलिटर १२८ भयो। केपी ओली सरकारमा आएपछि धेरै पटक इन्धनको मूल्य बढेको थियो। तेलको मूल्य बढेको दिन सुनको भाउ प्रतितोला धेरै फरक पर्ने गरी बढेको थिएन। ओली सरकार आएपछि दसौं पटक बढी इन्धनको मूल्य समायोजन भएको थियो। २०७५ देखि २०७८ सम्म इन्धनको मूल्य तलमाथि हुँदै आएको छ। २०७८ असार ३० मा शेरबहादुर देउवा सरकारमा आएकै दिन पेट्रोलको मूल्य १२९ बाट १२८ मा झरेको थियो। पुनः २०७८ साउन अन्त्यमा पेट्रोलको भाउ घटेको थियो। २०७५ भदौ सकिन लाग्दा पेट्रोल मूल्य १३० हुँदै १३३ भएको थियो। यसपछि इन्धन भाउ प्रतिलिटर कात्तिकमा दुई चोटी बढी अहिले २०७८ कात्तिकमा १३६ भएको छ। पेट्रोल कारोबारमा कर र कमिसनले पेट्रोलको मूल्य दोब्बर भएको देखिन्छ। पेट्रोल पदार्थको मूल्य बढ्ने क्रम रोकिएको छैन। विभिन्न किसिमका कर र कमिसन, बाह्य बजारमा कच्चा तेलको मूल्यवृद्धि र नेपाली मुद्राको बढ्दो अवमूल्यनले पेट्रोलियम पदार्थको मूल्य निरन्तर बढिरहेको छ। आव २०७७७८ मा पेट्रोलियम पदार्थका मूल्यमा १२ पटकभन्दा बढी उतारचढाव भएको देखिन्छ। २०७७ फागुन र चैत्रमा प्रतिलिटर पेट्रोलको भाउ ११८ पछि चैत्र २३ मा १२० भएको देखिन्छ। २०७७ फागुन ४ देखि लागू भएको पेट्रोल पदार्थका भाउ बढेको थियो। यसअघि पेट्रोलको मूल्य ११२ प्रति लिटर भएकोमा २०७७ फागुन ४ देखि ११४ प्रतिलिटर भएको छ। यो प्रवृत्ति साढे दुई वर्ष अर्थात् २०७४ पछि अर्थात् २०७७ फागुनमा उच्च रहेको भने पनि पछि फेरि बढ्न गयो। पेट्रोलमा शतप्रतिशत कर लगाई जनसाधारणलाई बिक्री गर्ने गरिएको छ। भारतसँग किन्दा ६९ प्रतिलिटर भएकोमा नेपालमा उपभोक्ताले किन्दा १३० प्रतिलिटर पुग्न गएको छ। जसको फलस्वरूप बेलाबेलामा विद्यार्थी असन्तुष्ट र विरोधी पार्टी असन्तुष्ट देखिएको छ। २०७५ जेठअघिको नौ महिनादेखि अर्थात् २०७४ असोजपश्चात् बढ्दै गएको इन्धनको मूल्य २०७५ जेठपश्चात् पनि बढ्दै गएको थियो। २०७४ असोजमा पेट्रोलको मूल्य प्रतिलिटर ९८ थियो। तर २०७५ जेठमा ११३ पुगेको थियो। २०७६ वैशाख अन्तिममा १११५० भयो। फेरि २०७६ जेठमा ११० भएको थियो। असारमा १०८ मा पुग्यो। २०७६ साउन अन्ततिर प्रतिलिटर पेट्रोलको मूल्य १०९ भयो। कुनै बेला लामो अवधिमा बाह्य बजारमा मूल्य स्थिर रहँदा पनि २०५४ सालयता नेपालमा निरन्तर रूपमा तेलको भाउ बढेको बढ्यै देखिन्छ। २०७५ जेठतिरका मूल्यवृद्धि त्यस अघिसँग दाँज्दा उच्च वृद्धि भएको मानिएको छैन। २०७० चैत्र ३० मा मूल्य समायोजन हुँदा पेट्रोल प्रतिलिटर १४० पुगेको थियो। यो मूल्य २०७५ अन्तसम्मकै उच्च देखिन्छ। पेट्रोल २०५४ जेठ अन्ततिर ३९ रुपैयाँ मात्र थियो। तर २०७६ जेठ अन्ततिर १११५० प्रतिलिटर थियो भने असार अन्ततिर १०८ रही २०७६ साउन अन्ततिर प्रतिलिटर १०९ भयो। २०७० चैत्रमा प्रतिलिटर पेट्रोल १४० को दाँजोमा २०७६ वैशाखमा ११० मा कायम रही २०७६ वैशाखमा पनि १११५०, जेठमा ११० र असार अन्ततिर १०८, साउन अन्ततिर १०९ मा रह्यो। नेपालमा २०७८ अघिका पाँच वर्षमा इन्धन सस्तो तर अरू वस्तुको बजारभाउ महँगो भए। तर पेट्रोलको भाउ नगन्य बढ्दा अरू वस्तु तथा सेवामा मूल्य बढ्दै जाने क्रम छ। २०७०७१ देखि २०७३७४ सम्म ४ वर्षमा क्रमशः १ खर्ब १२ अर्ब १६ करोड, १ खर्ब २ अर्ब २९ करोड, ६९ अर्ब ५६ करोड र १ खर्ब १२ अर्ब २ करोडको इन्धन आयात भएको थियो। भूकम्पपछि पुनःनिर्माण पछिका साथै सवारीसाधन पनि वृद्धि भएकाले इन्धनको आयात बढदै गएको थियो। सवारी साधनको आयात अद्यपि पनि बर्सेनि बढ्दै गएको छ। समस्या तथा सुझाव विभिन्न वर्षमा विभिन्न देशमा चरम आर्थिक समस्यामा परेका देशहरूको सार्वजनिक गरिएको विवरणले ती देशका ऋण तिर्न नसक्ने अवस्थामा पुग्ने अवस्था रहँदै आएको थियो। २०१९ मार्चमा इरानबाट खरिद गर्ने तेलको कटौती गरी शून्यमा झार्ने अमेरिकी योजनाले विश्व तेल बजारमा नकारात्मक प्रभाव पार्ने इरानको बताइएको थियो। तर जुनसुकै अवस्थामा पनि इरानको पेट्रोपदार्थ निर्यात गर्न आवश्यक मापदण्ड बनाइँदै भनिएको थियो। यदि अमेरिकी दबाबमा इरानी तेल निर्यातलाई कठिन बनाइयो। यसले विश्वकै तेल कारोबारमा नै धेरै समस्या पर्न सक्ने भनिएको छ। इरानबाट तेल खरिद नगर्दा पनि अमेरिकालाई कुनै प्रभाव नपर्ने भनी अमेरिकाले बताइँदै आएको छ। विश्वका अन्य देशबाट हुने तेलको राम्रो आपूर्तिले पेट्रोपदार्थका लागि अमेरिकाले मागलाई सहजै सम्बोधन गर्दछ भनी अमेरिकाले भन्छ। इरानबाट हुने आपूर्तिमा कडाइ गरे वा प्रतिबन्ध लगाएमा अमेरिकामा कुनै समस्या पर्दैन भनिएको छ। विश्व तेल बजारलाई सन्तुलनमा ल्याउन नोभेम्बर २०१८ मा प्रतिदिन १० लाख ब्यारेल तेल निर्यातलाई घटाउन सउदी अरबले सुझाव गरेको थियो। त्यसैअनुरूप डिसेम्बर २०१८ बाट लागू हुने गरी प्रतिदिन पाँच लाख ब्यारेल तेल निर्यातमा कमी गरिएको थियो। साउदी अरेबियाले तेलको विश्व बजारलाई सन्तुलनमा ल्याउन यस्तो गरिएको थियो। साउदी अरबसमेत सदस्य रहेको तेल आपूर्ति गर्ने विभिन्न १४ देशको ओपेक संगठनका सदस्य देशमध्ये साउदी अरबले मात्र विश्वको एक तिहाइ कच्चा तेल बजारमा आपूर्ति गर्दै आएको छ। लेखक व्यापार तथा निकासी प्रवद्र्धन केन्द्रका पूर्व नायव कार्यकारी निर्देशक हुन्। इन्धन आपूर्तिमा दादागिरी पेट्रोलियम पदार्थमा शुद्धता, परिमाणमा गडबडी पेट्रोल र खाना पकाउने ग्याँसको मूल्य फेरि बढ्यो"
मुख्यमन्त्री राईले आज विश्वासको मत लिँदै,"विराटनगर : प्रदेश १ का मुख्यमन्त्री राजेन्द्र राईले मंगलबार (आज) प्रदेशसभाबाट विश्वासको मत लिने भएका छन्। मध्यान्ह १२:३० बजे बस्ने प्रदेशसभा बैठकमा उनले विश्वासको मत लिने भएका हुन्। राईले विश्वासको मत सम्बन्धी प्रस्ताव गत आइतबार संसद सचिवालयमा दर्ता गराएका थिए। विश्वासको मत लिनलाई दुई दिनअघि त्यस सम्बन्धी प्रस्ताव संसद सचिवालयमा दर्ता गराउनुपर्ने व्यवस्था छ। नेकपा (एकीकृत समाजवादी)का नेता राई गत कात्तिक १६ गते मुख्यमन्त्री नियुक्त भएका हुन्। पाँच दलीय गठबन्धनको तर्फबाट उनी प्रदेश १ का मुख्यमन्त्री बनेका थिए। संसदबाट विश्वासको मत लिएपछि प्रदेश सरकार विस्तार गर्ने तयारी उनको छ। ९२ सदस्यीय प्रदेशसभामा बहुमत पुर्याउन ४७ मत आवश्यक पर्छ। नेपाली कांग्रेस, माओवादी, एकीकृत समाजवादी, जनता समाजवादी र संघीय लोकतान्त्रिक मञ्च गरेर गठबन्धनमा रहेका दलहरुसँग ५० सांसद छन्। प्रतिपक्षी दल एमालेसँग सभामुखसहित ४१ र राष्ट्रिय प्रजातन्त्र पार्टीका एक सांसद छन्। गठबन्धनमा आवद्ध दलहरुले मुख्यमन्त्री राईलाई विश्वासको मत दिनका लागि सोमबार आफ्ना सांसदहरुलाई ह्वीप जारी गरिसकेका छन्। विश्वासको मतका विषयमा छलफल गर्न पाँच दलीय गठबन्धनको बैठक सोमबार बसेको थियो।"
ट्याक्टर दुर्घटनामा बालकसहित दुई जनाको मृत्यु,विराटनगर : बेलबारीमा सोमबार राति ट्याक्टर दुर्घटना हुँदा एक बालकसहित दुई जनाको मृत्यु भएको छ । बेलबारी नगरपालिका५ कसेनीमा को २ त ८६८८ नम्बरको ट्याक्टर राति ८ बजेतिर दुर्घटनामा परेको हो । दुर्घटनामा ट्याक्टरका सहचालक मोरङको रंगेली नगरपालिका१ का २२ वर्षीय विजय हेमरन र ट्याक्टरमा सवार १५ वर्षीय बालक अविनाश मरन्डीको मृत्यु भएको प्रहरीले जनाएको छ । दुर्घटनामा गम्भीर घाइते भएका दुवै जनाको उपचारका क्रममा विराटनगरको कोसी अस्पतालमा राति साढे १० बजेतिर मृत्यु भएको मोरङ ट्राफिक प्रहरी प्रमुख इन्सपेक्टर चन्द्रबहादुर खड्काले बताए । उनका अनुसार खेत जोतेर फर्कदै गरेको ट्याक्टर आफैँ अनियन्त्रित भएर दुर्घटनामा परेको हो । स्थानीय इन्द्र दर्जीको खेत जोतेर फर्कने क्रममा ट्याक्टर सडकबाट पल्टिएर नहरमा खसेको खड्काको भनाइ छ । प्रहरीले ट्याक्टर र चालक रंगेली१ का २७ वर्षीय आइत सतार टुडुलाई नियन्त्रणमा लिएर घटनाको अनुसन्धान थालेको छ । चालकको साथमा सवारी चालक अनुमति पत्र (लाइसेन्स) फेला नपरेको प्रहरीले जनाएको छ । प्रहरीका अनुसार उकालो कच्ची सडक पार गर्ने क्रममा आफै अनियन्त्रित भएर ट्याक्टर दुर्घटनामा परेको प्रारम्भिक अनुसन्धानबाट खुलेको छ ।
नवलपुरमा ६ बन्दकर्ता पक्राउ,"पूर्वी नवलपरासी : पूर्वी नवलपरासी प्रहरीले ६ जना बन्दकर्तालाई पक्राउ गरेको छ। चोरमारा बजारमा मंगलबार बिहान बन्द गराउँदै हिँडेका नेत्र विक्रम चन्द नेतृत्वका नेकपाका २ जिल्ला सदस्यसहित ६ कार्यकर्तालाई पक्राउ गरिएको जिल्ला प्रहरी कार्यालय नवलपुरका एसपी प्रकाश मल्लले जानकारी दिए। पक्राउ पर्नेमा जिल्ला सदस्यद्वय धनबहादुर मगर, वीरबहादुर थापा मगर छन्। त्यसैगरी पक्राउ पर्ने अन्यमा नरेन्द्रमान मुखिया, दीपक कुंवर, दीपक विक र मंगलसिंह कुमाल रहेको एसपी मल्लले जानकारी दिए। उनीहरू सबै मध्यविन्दु नगरपालिकाका हुन्। पेट्रोलियम पदार्थको मूल्यवृद्धिको विरोधमा नेकपाले बन्दकोआव्हान गरेको छ। पक्राउ परेकासँग आवश्यक अनुसन्धान भई रहेको प्रहरीले जनाएको छ। बन्द आव्हानका कारण पूर्व पश्चिम राजमार्ग भएर चल्ने लामो दुरीका सवारी साधन चलेका छैनन्। अन्य क्षेत्रको जनजीवन सामान्य रहेको प्रहरीले जनाएको छ। पेट्रोलियम पदार्थमा मूल्यवृद्धिको विरोधमा विप्लवको आन्दोलन सडक अवरुद्ध गराउँदै हिँडेका विप्लवका ८ कार्यकर्ता पक्राउ"
थपिए दुई जाति,"गोरखा : गोरखामा मात्र बसोबास गर्ने चुम्बा र नुब्री जातिले राष्ट्रिय जनगणना २०७८ मा आफ्नो पहिचान सूचीकृत गराएका छन्। चुम र नुब्री उपत्यकाका भोटे लामा समुदाय यसपटक छुट्टै जातिका रूपमा समेटिएका हुन्। चुमवासीले गणकसँग जात र भाषा चुम्बा अनि नुब्रीवासीले नुब्री नै लेखाएका छन्। लामा थर लेख्ने गरेका उनीहरूलाई २०६८ सालको जनगणनामा तामाङअन्तर्गत सूचीकृत गरिएको थियो। संस्थागत रूपमा र युवाहरूको सामूहिक पहलमा जनगणनामै वास्तविक जात र भाषा लेखाउन अभियान सञ्चालन गरिएको किमोलुङ फाउन्डेसनका अध्यक्ष वाङ्चुक राप्तेन लामाले बताए। नुब्री उपत्यकावासीले जाति र भाषामा नुब्री लेख्न र चुम उपत्यकावासीले चुम्बा लेख्न हामीले घरदैलो अभियान सञ्चालन गरी सचेत गरायौँ, उनले भने, सामाजिक सञ्जालमार्फत पनि प्रचारप्रसार गरिरहेका छौं। टोलटोलका अगुवालाई टेलिफोन गरी सचेत गराइरहेका छौं। यसपटकको जनगणनामा पहिचान स्थापित हुने विश्वास उनले व्यक्त गरे। आफ्नो पहिचान स्थापित गराउन स्थानीय युवा नै गणकमा खटिएको नुब्री क्षेत्रका पेमा ग्याल्बो लामाले बताए। तल्लो भेगका गणकले हाम्रो मर्म र भावनाअनुसार काम नगर्ने अनुमान गरी यसपटक प्रत्येक वडामा स्थानीय सचेत युवा गणकमा खटिएका छौं, उनले भने, गाउँका अशिक्षित, निमुखा व्यक्तिले वास्तविक तथ्यांक टिपाउन सकेनन् भने पनि स्थानीयस्तरका गणकले मिलाएर टिप्नेछन्। चुम्बा र नुब्रीले कोड भने नपाएकाले तथ्यांक विभागसँग समन्वय गरी कोड नम्बर नलेखी चुम्बा र नुब्री लेखेको उनले बताए। हामीले तथ्यांक विभागसँग पनि समन्वय गरेका छौं। जिल्ला जनगणना कार्यालयसँग समन्वय गरी कोड नम्बर नलेखी चुम्बा र नुब्री लेखेका छौं, उनले भने, त्यसरी नै पठाएपछि विभागले नै कोड नम्बर राखिदिने भनेको छ। यूएईको दुबईमा सम्मान कार्यक्रम छाडेर जनगणनामा खटिएको वाङचुक राप्तेन लामाले बताए। अहिले निजी लाभ लिन लाग्दा आफ्नो समुदाय १० वर्षपछि पर्छ, उनले भने, त्यसैले मैले दुबईमा हुने सम्मान कार्यक्रममा नगई गणक बनेर खटिएको छु। जिल्ला जनगणना कार्यालय गोरखाका प्रमुख महेन्द्रप्रसाद ढुंगानाले चुमनुब्री गाउँपालिकाका बासिन्दाको जनगणना गर्दा कोड नम्बर उल्लेख नगरी पठाउन निर्देशन दिइएको बताए। उहाँहरू छुट्टै खालको लामा हो। तर, २०६८ सालको जनगणनामा भूलबश तामाङमा सूचीकृत भएको रहेछ, ढुंगानाले भने, यसपटक चुम्बा र नुब्री जातिलाई कोड नम्बर दिन नसके पनि जनगणनाको कोडिङ, डिकोडिङ गरी नतिजा दिने बेला विभागले नै थपिदिने व्यवस्था भएको छ। यस्तै, धार्चेका गुरुङ र घले समुदायले यसपटक धर्ममा बोन लेखाएका छन्। यसअघि बौद्ध, हिन्दू र क्रिश्चियन सूचीकरण गरेका थिए। आफूहरू बोन्पो भएकाले अन्य धर्म उल्लेख नगरी बोन नै उल्लेख गर्न गाउँघरमा सघन अभियान सञ्चालन गरिएको टेकबहादुर गुरुङले बताए। यसअघि घले थर लेखेका समुदायले यसपटक जातिमा पनि घले र भाषा पनि घले नै उल्लेख गराएका छन्। गोरखामा जनगणनाका लागि ४ सय ४ जना गणक खटिएका छन्। गोरखा र पालुङटार नगरपालिकामा क्रमश: ८२ र ५९, भीमसेनथापामा ३०, आरुघाटमा ३६, धार्चेमा २४, चुमनुब्रीमा १६, अजिरकोटमा २२ जना छन्। बारपाक सुलिकोटमा ३४, सिरानचोकमा ३१, सहिद लखनमा ३७ र गण्डकी गाउँपालिकामा ३१ जना गणक खटिएको ढुङ्गानाले बताए।"
अप्ठ्यारोमा अर्थतन्त्र,"आर्थिक वृद्धिदर हासिल भएको आत्मरतिमा सरकार रमाइरहँदा विविध परिसूचकले भने अर्थतन्त्रमा दबाब बढ्दै गएको देखाउँछ। आयातभन्दा निर्यात घटेको छैन। व्यापारघाटा बढ्दो छ। रेमिट्यान्स, शोधनान्तर र विदेशी मुद्रा सञ्चिति ओरालो लागेको छ। चालू खर्च बढ्दो मात्रामा छ भने पुँजीगत खर्च चालू आर्थिक वर्षको कात्तिकसम्ममा २० अर्ब रुपैयाँ बराबर मात्र छ। अर्थतन्त्रको स्थायित्व खासगरी बढ्दो चालू खाता घाटा र घट्दो विनिमय सञ्चितिले बाह्य क्षेत्रमा पार्ने चापप्रति सरकार संवेदनशील हुन जरुरी छ। तर, सरकारले सामान्य आर्थिक वृद्धिदरलाई आफ्नो सफलताको सूचकका रूपमा प्रस्तुत गरिरहँदा अर्थतन्त्रका अन्य परिसूचकले भने अर्थतन्त्रमा दबाब बढाएकै छन्। सबै तथ्यांकले अर्थतन्त्र संकटतर्फ अघि बढेको प्रष्ट पार्छ। अहिलेको अवस्था हेर्दा अर्थतन्त्र पहिलाभन्दा अप्ठ्यारोमा जान थालेको अर्थविद् बताउँछन्। आर्थिक वर्षको तीन महिनामा आयात ६३७३ प्रतिशतले वृद्धि हुँदा व्यापार घाटा ४ खर्ब १३ अर्ब ४७ करोड रुपैयाँ पुगेको छ। निर्यात भने एक खर्ब रुपैयाँ पनि पुर्याउन सकिएको छैन। अर्थात्, भयावह व्यापार घाटाको पछाडि हामीले एकोहोरो आयात मात्र बढायौं, निर्यात गर्ने वस्तु र सेवा उत्पादनमा चुक्यौं। व्यापार घाटाको आयतन जसरी फैलँदै छ त्यसरी निर्यात गर्न नसकेको मात्र होइन, आफैंले उपभोग गर्ने र मुलुकमा उत्पादनको सम्भावना भएका वस्तु पनि बाहिरबाट किनेर उपभोग गर्न थाल्यौं। वस्तु मात्र होइन, सेवा आयातको रफ्तार पनि त्यसरी नै बढेको छ। मुलुकको मुख्य आयातमा पेट्रोलियम पदार्थ, सवारीसाधन, मेसिनरी, एमएस बिलेट (रड बनाउन आवश्यक कच्चा वस्तु), सुन, चामल र औषधि पर्छन्। मेसिनरी, एमएस बिलेटको आयातले अर्थतन्त्रको उत्पादनशील क्षमता बढाउन मद्दत गर्छन्। हाम्रो धेरैजसो आयात उपभोगमुखी छ। उत्पादन गरेर विदेश निर्यात गर्नेभन्दा पनि रेमिट्यान्समा रमाउने हुँदा अर्थतन्त्र मजबुत बनाउन नसकेको हो। जलविद्युत्को अथाह सम्भावना भएर पनि हामीले समयमा विद्युत् उत्पादनमा ध्यान नदिँदा पेट्रोलियमको खपत बढेर गएको छ। जबकि स्वच्छ र नवीकरणीय ऊर्जाको हामीसँग प्रशस्त सम्भावना छ। चामल र अन्य कृषि वस्तुको आयात पनि अत्यधिक बढ्दो छ। हाम्रो व्यापार घाटा जसरी बढ्दै छ। यो एक दुई वर्षमा बढेको होइन। विगतदेखि नै सरकारको नीति ठिक नभएर यो क्रम बढ्दै गएको हो। कृषिप्रधान मुलुकमा कृषि उत्पादनका लागि आवश्यक वित्तीय पहुँचको व्यवस्था गर्नुपर्ने हो। अलि अघि नै यी काम गर्न सकेको भए व्यापार घाटा भयावह बढ्ने थिएन। निर्यात बढाउन नसके पनि हाम्रो अर्थतन्त्रलाई धेरै हदसम्म आत्मनिर्भर बनाउन सकिन्थ्यो। सरकारले गर्ने खर्च अर्थतन्त्रमा उत्पादन बढाउने र रोजगार सिर्जना गर्नेभन्दा उपभोग बढाउने चालू खर्चमै लक्षित छ। सरकारले पनि आफैंले तयार पारेको व्यापार घाटा न्यूनीकरण रणनीति कार्यान्वयन गर्ने तत्परता देखाएको छैन। निर्यात बढाउन पनि नसक्ने र आत्मनिर्भर अर्थतन्त्र निर्माण गर्ने बाटोमा अघि नबढ्ने हो भने तीव्र गतिमा बढ्दो व्यापार घाटाले अर्थतन्त्रमा जोखिम सिर्जना गर्नेछ। लगानीयोग्य रकमको अभाव हुँदा बैंकहरू सापटी लिएर चल्न थालेका छन्। राष्ट्र बैंकबाट सापटी लिने बैंकको सूची बढ्दो छ। तरलताको उतारचढाव चाँडो हुँदैछ। सबै सूचकांक धर्मराएको समयमा अर्थतन्त्र मजबुत बनाउन सरकारले ध्यान दिनुपर्छ। ओरालोतिर अर्थतन्त्र"
हट्ला त सेयर धितो कर्जाको कडाइ ?,"काठमाडौं : नेपाल राष्ट्र बैंकले मौद्रिक नीतिमार्फत सेयर धितो कर्जामा कडाइ गर्यो। एउटा बैंकबाट ४ करोडसम्म मात्र सेयर धितो कर्जा लिन पाउने व्यवस्था गर्यो। ४ करोड बढी लिन चाहनेले अरू दुईवटा बैंकबाट ४४ करोड गरी १२ करोड सेयर कर्जा लिन पाउने व्यवस्था मौद्रिक नीतिमा राखियो। एउटै बैंकबाट जति पनि सेयर कर्जा लिन पाइने व्यवस्थाले ठूला लगानीकर्तालाई मात्र फाइदा पुगेको राष्ट्र बैंकको बुझाइ छ। मौद्रिक नीतिमा गरिएको कडाइले सेयर बजारमा प्रत्यक्ष प्रभाव पर्यो। लगानीकर्ताले आन्दोलनसमेत गरे। राष्ट्र बैंक र सरकारमाथि नीति परिवर्तन गर्न दबाब बढाए। राष्ट्र बैंक मंसिर पहिलो साता मौद्रिक नीतिको समीक्षा गर्ने गरी तयारीमा छ। कर्जा सीमा कडाइको प्रभाव पुँजी बजारमा असर देखियो। कर्जामा कडाइ गरेसँगै लगानीकर्तालाई असहज, झन्झटिलो हुनुका साथै सेयर बजारमा प्रभाव परेको छ। नेपाल पुँजीबजार लगानीकर्ता संघकी अध्यक्ष राधा पोखरेल मौद्रिक नीतिमार्फत सेयर धितो कर्जामा गरेको व्यवस्थाको विरोधमा अझै लगानीकर्ता आन्दोलनमा रहेको बताउँछिन्। उनका अनुसार केन्द्रीय बैंकले सेयर बजार बढ्यो भनेर सरासर घटाउन खोजेको छ। लगानीकर्ताले सेयर कर्जा नीतिमा पुनर्विचार गर्न दबाब दिए पनि राष्ट्र बैंकले आफ्नो सीमामा टसमस भएको छैन। अर्थ मन्त्रालयसँग छलफल गर्दा राष्ट्र बैंक स्वायत्त भएकाले हस्तक्षेप गर्न नमिल्ने र यो नीति ३३ महिनामा समीक्षा हुने भएकाले केही हुन सक्ने आश्वासन आएको पोखरेल बताउँछिन्। केन्द्रीय बैंकको यस्तो व्यवस्थाले ठूला लगानीकर्तालाई बजारबाट लखेट्ने काम भएको उनको आरोप छ। यसले साना लगानीकर्ता पनि प्रभावित भएका छन्। सीमाभन्दा कम कर्जा गएकाले क्याप हटाउनुपर्ने उनको सुझाव छ। नेपाल राष्ट्र बैंकका बैंक तथा वित्तीय संस्था नियमन विभागका कार्यकारी निर्देशक तथा प्रवक्ता देवकुमार ढकाल राष्ट्र बैंकको नीति परिवर्तन नहुने बताउँछन्। जसले जे भने पनि हटाउने वा नहटाउने भन्ने हुुँदैन। उनले भने। अर्थतन्त्रको आवश्यकताअनुसार ल्याइएको नीति कसैलाई असहज भयो भन्दैमा नहटाइने उनको तर्क छ। समीक्षा हुने अवधि बाँकी रहेकाले कुन व्यवस्था हट्छ र थपिन्छ भन्ने टुंगो लागेको छैन, उनले अन्नपूर्णसँग भने, वर्तमान अवस्थाको समीक्षा, बैंकिङ प्रणालीको तथ्यांकको आधारमा समीक्षा गर्दैछौं। सरोकारवाला संस्थाले सुझाव दिइहाले के गर्ने भन्ने विचार गर्छौ। राष्ट्र बैंकका सञ्चालक समितिका सदस्य रामजी रेग्मी मौद्रिक नीति समीक्षाको रिपोर्ट बोर्ड बैठकमा छलफलको क्रममा आएपछि मात्र नीतिगत व्यवस्था थप्ने वा घटाउने भन्ने टुंगो लाग्ने बताउँछन्। सेयर बजार घट्नुको पनि वास्तवमा कुरा अर्कै छ उनले भने, छलफलको क्रममै भएकाले अझै भन्न सकिँदैन। राष्ट्र बैंक चालू आवमा जारी गरेको नीतिमा अडिग देखिन्छ। तीन महिनाकै छोटो अवधिमा फेरबदल गर्दा नीति टिकाउ नहुने भएकाले कम्तीमा अर्ध वार्षिक तथा वार्षिकमै परिवर्तन गर्ने छाँट देखिएको छ। नेपाल बैंकर्स संघका निवर्तमान अध्यक्ष भुवनकुमार दाहाल केन्द्रीय बैंकले एक करोड रुपैयाँभन्दा बढी कर्जा लिने ठूला ऋणीसँग बैंकको राम्रो नेगोसियसन हुने भएकाले यसमा बैंकहरूलाई नै निर्णय गर्न दिनुपर्ने बताउँछन्। साना ऋणीलाई केन्द्रीय बैंकले संरक्षण गर्न ठीक छ तर ठूला ग्राहकसँग बैंकले गर्न सक्छ, उनले भने, ठूला ग्राहकका लागि मूल्य निर्धारणमा स्वतन्त्र छोडिनु पर्छ। चालू आवमा कर्जापुँजीनिक्षेप अनुपात (सीसीडी रेसियो) खारेज गर्दै आउँदो असारसम्ममा बैंकले कर्जानिक्षेप अनुपात (सीडी रेसियो) ९० प्रतिशत पुर्याउने व्यवस्था गरियो। बैंकहरूको यस्तो सीमा नाघिसकेको छ। नेपाल बैंकका प्रमुख कार्यकारी अधिकृत कृष्णबहादुर अधिकारी अधिकांशको बुझाइ यो व्यवस्थाले लगानीयोग्य पुँजी (तरलता) अभाव भएको गलत भएको बताउँछन्। निक्षेप संकलन वृद्धि हुन नसक्नु र कर्जाको माग बढ्नु मुख्य कारण ठान्छन्। केन्द्रीय बैंकले सीडी रेसियो खारेज गरेर वासेल३ (बैंक तथा वित्तीय संस्थासम्बन्धी व्यवस्था) का मान्यतालाई क्रमशः लागू गर्दै जानुपर्ने दाहाल बताउँछन्।"
कात्तिक शुक्ल द्वादशी : आज न्वागी खाइँदै,"काठमाडौं : नयाँ धान बाली भित्र्याएका किसान आज न्वागी खाने पर्व मनाउँदैछन्। देशका विभिन्न क्षेत्रमा घरघरै जसो न्वागी खाने तयारी देखिएको छ। कात्तिक शुक्ल एकादशी पर्व (ठूली एकादशी, हरिबोधनी एकादशी) को साङ्गता (समापन) सँगै नयाँ अन्न होमादी गर्दै कात्तिक शुक्ल द्वादशीका दिन न्वागी खाएर (नयाँ धानको चामल दही र सख्खरमा भिजाइएको परिकार खाइने परम्परा) प्रचलनमा ल्याउने परम्पराअनुसार यो पर्व मनाइएको हो। पर्वका अवसरमा घरघरका आँगनमा रहने तुलसीका मठ नजिकै नयाँ धानको चामलमा घिउ (घ्यू) र तिल मुछेर वैदिक मन्त्रोञ्चारणसहित पुरोहितले होम गरेपछि नयाँ अन्न खानपीनमा वर्षभरि प्रयोग गर्न बाटो खुल्ने हिन्दू मान्यता रहँदै आएको छ। हिन्दूको आदि भाषा संस्कृतमा सबै अन्नलाई धान्यादि भनिएर अन्नको राजा धानलाई मानिएको हुँदा धानको नयाँ फसल होम गरेर अग्नि देवतालाई चढाइएपछि सबै अन्न खानपीनमा प्रयोग गर्न सकिने धार्मिक मान्यताले यो पर्व परम्परा चलेको वैदिक कर्मकाण्डका ज्ञाता बर्दिबास१ का पण्डित रामप्रसाद बराल बताउछन्। वैदिक शास्त्रमा नयाँ अन्न प्रचलनमा ल्याउनअघि होमादि नगरिए त्यस्तो अन्न शुभकार्य र पितृकार्यमा नचल्ने पुरानो विश्वास रहेको छ। सामान्यतया न्वागी खान कात्तिक शुक्ल द्वादशी नै उपयुक्त रहेपनि मार्ग (मङ्सिर) शुक्ल पञ्चमीसम्म न्वागीका लागि होमादी गर्न सकिने परम्परा रहेको अर्का कर्मकाण्डी पुरोहित व्राह्मण भङ्गाहा५ सीतापुर बजारका विष्णुप्रसाद दाहालको भनाइ छ। पर्वमा होमादी गर्न कूल पुरोहित वा अन्य कर्मकाण्डी व्राह्मण अनिवार्य हुने हुँदा आज पुरोहितको व्यस्तता पनि निकै बढेको देखिन्छ। यस पर्वमा होमादी अर्पण गरी इष्टजनलाई आमन्त्रण गरेर ख्वाउने खाने प्रचलन रहेको छ। राससको सहयोगमा"
सीबाइडेनबीच भर्चुअल बैठक सुरु,"बेइजिङ : चिनियाँ राष्ट्रपति सी चीनफिङ र अमेरिकी राष्ट्रपति जो बाइडेनबीच भर्चुअल बैठक सुरु भएको छ। अन्तर्राष्ट्रिय सञ्चारमाध्यमका अनुसार दुई देशबीच तनाव बढिरहेका बेला राष्ट्रपतिबीच प्रत्यक्ष भर्चुअल छलफल हुन थालेको हो। विश्व शक्ति राष्ट्रका यी दुई राष्ट्रपतिबीच पहिलोपटक प्रत्यक्ष भर्चुअल वार्ता सुरु भएको हो। वार्ताले दुई मुलुकबीचको सम्बन्धलाई सुदृढ बनाउने राष्ट्रपति बाइडेनले बताएका छन्। उनले चीन र अमेरिकाबीचको सम्बन्धमा द्वन्द्व हुन नदिनमा नेताहरूले भूमिका निभाउनुपर्ने र सो कार्य आफूहरूको दायित्व रहेको पनि उल्लेख गरेका छन्। राष्ट्रपति सीले दुई मुलुकले धेरै चुनौतीहरू सामना गर्नुपरेको उल्लेख गरेका छन्। उनले बाइडेनलाई पुरानो साथी भन्दै दुई प्रतिस्पर्धी मुलुकबीच नजिक रहेर सँगै कार्य गर्नुपर्ने बताएका छन्। चीन र अमेरिकाले सञ्चार तथा सहकार्य बढाउन आवश्यक छ, राष्ट्रपति सीले भने। यसअघि बाइडेन राष्ट्रपति निर्वाचित भएपछि यी दुई नेताबीच दुई पटक फोन वार्ता भएको थियो।"
बसको ठक्करबाट नाबालकको मृत्यु,विराटनगर : पूर्वपश्चिम लोकमार्गअन्तर्गत मोरङको पथरीशनिश्चरे नगरपालिका२ मा यात्रुबहाक बसको ठक्करबाट मंगलबार बिहान एक नाबालकको मृत्यु भएको छ। काठमाडौंबाट झापाको काँकडभिट्टातर्फ यात्रु लिएर जाँदै गरेको प्रदेश ३००१ ख २०० नम्बरको बसले ठक्कर दिँदा बेलबारी नगरपालिका४ घर भएका ७ वर्षीय विवश आचार्यको मृत्यु भएको हो। मोरङ ट्राफिक प्रहरी प्रमुख इन्सपेक्टर चन्द्रबहादुर खड्काका अनुसार आमा भावना आचार्यसँगै सडक पार गर्दै गर्दा तीव्र गतिमा रहेको बसले नाबालकलाई ठक्कर दिएको थियो। बसको ठक्करबाट गम्भीर घाइते भएका विवशको उपचारका क्रममा पथरी अस्पतालमा मृत्यु भएको जानकारी खड्काले दिए। उनका अनुसार बस र चालक भोजपुरको रामप्रसाद राई गाउँपालिका६ का ३४ वर्षीय शम्भु थापालाई नियन्त्रणमा लिएर घटनाका बारेमा अनुसन्धान थालिएको छ।
तापक्रम घट्ने क्रममा रहेकोले चिसोबाट बच्न सतर्कता अपनाउनू : मौसम विभाग,"काठमाडौं : नेपालमा कुनै उल्लेखनीय मौसमी प्रणाली नभएको जल तथा मौसम विज्ञान विभागले जनाएको छ। मौसम पूर्वानुमान महाशाखा वायुको अधिकतम र न्यूनतम तापक्रम घट्ने क्रममा रहेकोले चिसोबाट बच्न सतर्कता अपनाउन अनुरोध गरेको छ। हाल देशका पहाडी भूभागहरुमा आंशिक बदली रही बाँकी भूभागको मौसम सामान्यतया सफा रहेको छ। महाशाखाले मंगलबार बिहान जारी गरेको बुलेटिनमा दिउँसो प्रदेश १, बागमती प्रदेश र गण्डकी प्रदेशका पहाडी भूभागहरुमा आंशिक बदली रही बाँकी भूभागहरुमा मौसम सामान्यतया सफा रहने उल्लेख छ। राती देशको पहाडी भूभागमा आंशिक बदली रही बाँकी भूभागहरुमा मौसम सामान्यतया सफा रहने छ। बुधबार दिउँसो प्रदेश १, वागमती प्रदेश र गण्डकी प्रदेशका भूभागहरुमा आंशिक बदली रही वाँकी भूभागहरुमा मौसम सामान्यतया सफा रहने छ। राती प्रदेश १, वागमती प्रदेश र गण्डकी प्रदेशका पहाडी भूभागहरुमा आंशिक बदली रही बाँकी भूभागहरुमा मौसम सामान्यतया सफा रहने महाशाखाले जनाएको छ। बिहिबार देशको पहाडी भूभागहरुमा आंशिक बदली रही बाँकी भूभागको मौसम सामान्यतया सफा रहेको छ।"
मुद्दावाललाई तारिखमाथि तारिख,"काठमाडौं : हातमा मुद्दाको तारिख पर्चा। भोको पेट। रातभरको गाडी यात्राले अनिँदै। ७९ वर्षीय रामप्रसाद साह सोमबार बिहान साढे १० बजे सर्वोच्च अदालततिर नजर लगाइरहेका थिए। बाराको बलिरामपुरका उनी मुद्दाको तारिख खेप्न ऋण काढेर सोमबारै काठमाडौं ओर्लिएका हुन्। आङमा पातलो धोतीकुर्ता, हाफस्विटर र खुट्टामा चप्पल लगाएका थिए। जिल्ला र उच्च अदालतको फैसलाप्रति चित्त नबुझेपछि रामप्रसाद सर्वोच्चको भरोसामा आइपुगेका हुन्। सोमबार पनि उनको मुद्दा पेसीमा चढेन। बरु उनले अर्को तारिखको मिति पाए। तारिखमाथि तारिख कति धाउने ? बिचौलियाको हातमा न्यायालय परेजस्तै छ। पैसावालाको पक्षमा फैसला भइरहेको छिपेको छैन, उनले भने, सात वर्षदेखि अदालत धाउँदाधाउँदै ५० हजार कर्जा बोक्नुपरेको छ। तैपनि न्याय पाइएको छैन। १४ धुर ऐलानी जग्गामा उनको घर छ। अरूले त्यो जग्गा आफ्नो दाबी गरेपछि उनी मुद्दा खेपिरहेका छन्। उक्त जग्गामा आफू ५० वर्षदेखि बस्दै आएको उनले सुनाए। देशका दूरदराजबाट न्यायको आसमा काठमाडौं आएका सर्वसाधारण सोमबार सर्वोच्च अदालत अगाडि मुद्दाको तारिखको पर्चा देखाउँदै । सर्वोच्चका न्यायाधीशले २२ दिनदेखि बन्दीप्रत्यक्षीकरणबाहेक मुद्दा नहेर्दा उनीहरू तारिख मात्रै लिँदै फर्किन बाध्य छन् । यो अवधिमा ३ हजार मुद्दाको सुनुवाइ रोकिएको छ । तस्बिर : राजकरण महतो उनी अदालत पुग्दा गेटमा प्रहरी तैनाथ थिए। उनीहरूले त्यहाँका कर्मचारीबाहेक अरूलाई भित्र पस्न दिइरहेका थिएनन्। सर्वोच्च अदालतमा २२ दिनदेखि न्यायसम्पादन ठप्पप्राय: छ। प्रधानन्यायाधीश चोलेन्द्रशमशेर जबरासँग असन्तुष्ट न्यायाधीशले बन्दीप्रत्यक्षीकरण बाहेक मुद्दा हेरेका छैनन्। नेपाल बार एसोसिएसनको अगुवाइमा कानुन व्यवसायी प्रधानन्यायाधीशको राजीनामा माग गर्दै दिनहुँ धर्नामा बसिरहेका छन्। जसकारण सेवाग्राही अदालत धाउँदै रित्तै फर्किन बाध्य छन्। प्रधानन्यायाधीशको पक्षमा नाराबाजी गर्ने १९ जनालाई प्रहरीले १० बजेपछि नियन्त्रणमा लिएको थियो। उनीहरूलाई भ्यानमा हालेर लगिएको थियो। त्यही बेला भेटिए, सप्तरीका ४२ वर्षीय सरयुग मण्डल। मोहियानी हकसम्बन्धी मुद्दामा जिल्ला र उच्च अदालतले उनको पक्षमा फैसला गरेन। मुद्दा लड्दालड्दै बुवाको मृत्यु भयो। अहिले म मुद्दा लड्दै छु, उनले भने। तर, उनले पनि सोमबार अर्को तारिख पाए। दुई हजार भाडा तिरेर रातभरि गाडी चढेर अदालत आएँ। तर, मुद्दाको काम अघि बढेन, उनले भने, मुद्दा धाउँदाधाउँदै हाम्रो चार भाइको जीवनको कमाइ यसैमा सक्यो। तीन लाख ऋण पनि भयो। न्याय पाउन अझै कति सकिने हो त्यसको ठेगान छैन। न्यायाधीशले इजलास बहिष्कार गरेर हामी गरिबमाथि नै अन्याय गरिरहेका छन्। शान्तिपूर्ण रूपमा विवाद टुंग्याएर न्याय दिनुपर्ने उनले सुनाए। अढाई बिघामा सवा बिघा मोहियानीबापत पाउनुपर्ने थियो। तर, १० कठ्ठा मात्रै पाए। बाँकी १५ कठ्ठाका लागि उनका बुवा सोनाई मण्डलले २०२८ सालदेखि मुद्दा लडेका थिए। सोनाइको मृत्यु भएको सात वर्ष बितिसक्यो। अंश मुद्दा खेपिरहेका ६३ वर्षीय शीतल यादव १०:४० मा सर्वोच्चको गेट अगाडि सडकमा भेटिए। महोत्तरीको खैरबन्नीका उनी विगतमा तारिख लिएर तुरुन्त फर्किन्थे। तर, सोमबार कानुन व्यवसायीप्रहरी घम्साघम्सीले अलमलमा परे। कहाँ जाने ? कसरी तारिख लिने ? मेसो पाएनन्। प्रहरीलाई सोध्दा उता जानुस्, उता भने। सञ्चारकर्मीलाई पनि बाहिरै रोकिदिन्थ्यो। माथिको आदेश भन्दै अड्डामा अन्नपूर्ण टोलीलाई तीन घण्टा पस्न दिएनन्। बिहान पौने ११ बजेतिर प्रधानन्यायाधीशको राजीनामा माग्दै कानुन व्यवसायी अदालतभित्र पस्न खोजे। प्रहरीले रोक्दा घम्साघम्सी चल्यो। उनीहरू प्रहरी घेरा तोड्दै अदालत परिसरमा प्रवेश गरे। झन्डै १ घण्टासम्म नाराजुलुसले सडक आन्दोलनको झल्को दिन्थ्यो। प्रहरीले अदालतको मूल गेट बिहान ११:५२ बजेतिर खोल्यो। तारिख लिन आएका सेवाग्राही सुरक्षा जाँचपछि भित्र पस्न पाए। त्यही भीडमा थिए, कपिलवस्तुका ७० वर्षीय सन्तराम चाई। उनी २०२८ सालदेखि नानी (हजुर आमा)को नाममा रहेको ३८ कठ्ठा जग्गा आफ्नो नाममा ल्याउन विपक्षीसँग जिल्लादेखि मुद्दा लड्दै ५० वर्षमा सर्वोच्चको दैलोमा आइपुगेका हुन्। बढ्दै गरेको चिसोले उनको घुँडा दुखिरहेको छ। तापनि न्यायको आशामा अदालत धाइरहेका छन्। त्यसै अदालतले छिटो न्याय दिँदैन, उनले भने, दिनका दिन श्रीमान् (न्यायाधीश)हरूले काम गरिरहनुभएको छैन। हामी तारिख कति बोक्ने ? काम अघि बढेन। हाम्रो म्ुद्दाको पेसी कहिले तोकिन्छ, उनले भने, हामी गरिबले कमाएर छोराछोरी पाल्ने कि अदालतमा तारिखमाथि तारिख लिने ? सर्वोच्च परिसरको खाजाघर अगाडि नसिद्दिन खातुन सखरसँग चिउरा खाएर भोक मेटाइरहेका थिए। खाजाघरमा प्रहरी, सेवाग्राही र कानुन व्यवसायीको भीड थियो। सर्लाहीबाट जग्गासम्बन्धी मुद्दा खेप्न आएका खातुनलाई खाजाघरले बोलाएन। कारण थियो होटलमा खाजा खान पैसा नहुनु। उनको मुद्दामा सोमबार पनि सुनुवाइ भएन। हवाईजहाजको खर्च बेहोरी जिल्लाबाटै ल्याएको कानुन व्यवसायीलाई त्यसै फर्काउनुपर्यो। शेख रहिसुद आलम जालसाची मुद्दामा तारिख लिन रौतहटबाट आएका थिए। पछिल्लो ६ महिनामा यो उनको चौथो तारिख हो। कहिले के कहिले के बहानामा उनको मुद्दामा पेसी तोकिएन। बिहानको १० बजे नै सर्वोच्च पुगेका उनी कानुन व्यवसायीको नाराबाजीले तर्सिए। सर्लाहीका रामजी राम निर्णय दर्ता बदर तथा हक कायम मुद्दाको पेसी लिन आएका थिए। मलंगवा नगरपालिकाका कर्मचारी उनी आफ्नो मुद्दामा आफंै बहस गर्छन्। नापी हुँदा छुटेको जग्गा पुन: दर्ता गर्न चाहन्छन्। उनको भोगचलनमा रहेको एक बिघा जग्गामा २०६८ सालदेखि गाउँका अरूले दाबी गर्दै मुद्दा हालेका छन्। उनीहरूले जिल्ला तथा उच्च अदालतमा मुद्दा हारे। पुन: सर्वोच्च आएका छन्। यही मुद्दाको प्रतिवाद गर्न उनी काठमाडौं आइपुगेका छन्। रुपन्देही कोटहिमाईका समिम महम्मद रात्रिबस चढेर काठमाडौंमा ओर्लिए। आफ्नो भागमा परेको एक बिघा जमिन आफैंले भोगचलन गर्न कानुनी बाटो खुल्छ कि भन्ने आशा लिएर सोमबार बिहानै सर्वोच्चको गेटमा पुगे। उनको भाइहरूसँग अंश मुद्दा रहेछ। जिल्ला र उच्चले उनलाई अंश दिलायो। भाइहरू सर्वोच्च आए। दुई वर्षदेखि काठमाडौं जाने आउने गर्दा निकै ऋण लागिसक्यो। एक पटक तारिख लिन आउँदा ५ हजार रुपैयाँभन्दा बढी खर्च हुने उनले बताए। सर्वोच्च ठूलो छ। यहाँ न्याय पाइन्छ भनिन्छ। तर, अहिले यो आन्दोलनले जनतालाई लडाउन खोजेको हो कि आफ्नै लागि पद खोजेको हो बुझ्नै सकिनँ, उनले भने, एक वर्षमा सकिने मुद्दालाई १० वर्ष लगाइदिन्छ। न्यायाधीशलाई के नपुगेर इजलास रोकेका हुन कुन्नी मैले बुझेको छैन। सर्वोच्चको गेटमै दिउँसो १ बजे गीता मैनाली आक्रोशित हुँदै बोलिरहेकी थिइन्। उनको आक्रोश न्यायालयको सुरक्षामा खटिएका प्रहरीको व्यवहारप्रति थियो। भन्दै थिइन्, अन्यायमा परेर न्याय खोज्न आउने ठाउँको यो दुर्दशा छ। बार बेन्चको लडाइँले अपराधीहरूको मनोबल बढाइरहेको छ। पीडितहरूलाई विकल्प चाहियो। यो आन्दोलनमा पेसी तथा तारिख पर्नेहरूका लागि सर्वोच्च प्रशासनले केही बोल्नुपर्यो नि ! सूचना निकाल्न पर्यो। न्यायालयभित्र जसले जे गरे पनि पाइने हो ? सुरक्षाकर्मी पनि न्यायाधीशजस्तो भएको उनले बताइन्। कस्तो नराम्रो व्यवहार गरेका पीडितहरूलाई। टाढाटाढाबाट आएका पीडितहरूलाई गेटमै रोक्ने, धम्काउने, हेपेर व्यवहार गर्दा रहेछन्। न्यायालयमै यस्तो अन्याय व्यवहार भएपछि न्याय माग्न कहाँ जाने ?, उनले भनिन्, बार र बेन्च लड्छन्, सबका आआफ्ना स्वार्थ छन्। त्यसको बीचमा आमजनताले दु:ख पाउनुपर्ने ? कस्तो लापरबाही हो ? खोटाङका एक युवक पनि आक्रोशित देखिन्थे। भन्दै थिए, जसले जेसुकै माग गरोस्, आन्दोलन गरोस् कि टाउको फुटाओस्। तलब भत्ता खाएर जिम्मेवार पदमा बसेका न्यायाधीशले बेन्च बहिस्कार गर्न मिल्छ ? उनीहरूको स्वार्थका लागि जनतालाई दु:ख दिने ? जनताले तिरेको करबाट तलब खाने न्यायाधीशलाई जनताको काम नगर्ने छुट कसले दियो ? तीन युवा दिउँसो ३ बजे नेपाल बार एसोसिएसनको भवन परिसरमा बदाम छोडाइरहेका थिए। नेपालगन्जबाट जग्गाकै काम लिएर आएका मनोज, किसुनलाल र राजेश कुर्मी भुइँमा थचक्क बसेर नुनमा मिसाएर ल्याएको भुटेको चिउरा चपाउँदै थिए। सोमबार पनि उनीहरूको काम बनेन। सामान्य खोतीपाती गर्ने उनीहरू एकपटक काठमाडौं आउँदा हजारौं खर्च गर्नुपर्नेमा चिन्तित थिए। निराश हुँदै बार परिसरमा अल्झिरहेका थिए। सुनसान इजलास मध्याह्नसम्म अशान्त बनेको सर्वोच्च परिसर बिस्तारै सुनसान बन्दै गयो। भित्र अधिकांश इजलास खाली थिए। कर्मचारीहरू घाम तापेर बसिरहेका थिए। बेन्च नम्बर ५, ७ र १० मा एकल इजलास चलिरहेको थियो। न्यायाधीशहरूले बन्द्रीयप्रत्यक्षीकरण बाहेक मुद्दामा सुनुवाइ गरेका छैनन्। तारिख लिन आउनेहरू अर्को भाका लिएर घर फर्किंदै थिए। कर्मचारी बस्ने कुर्सी टेबल खाली थिए। तर, कार्यकक्षमा कम्प्युटर अन नै थियो, पंखा घुमिरहेकै थियो। तारिख शाखा, लगत कक्षलगायत केही कक्षमा फ्याट्टफुट्ट सेवाग्राही थिए। सर्वोच्चमा प्रधानन्यायाधीश र १९ न्यायाधीश छन्। विभिन्न शाखामा ५ सय कर्मचारी छन्। रोकियो ३ हजार मुद्दाको सुनुवाइ सर्वोच्चका प्रवक्ता बाबुराम दाहालले बार र बेन्च आन्दोलनले करिब ३ हजार मुद्दाको सुनुवाइ रोकिएको बताए। कात्तिक ८ देखि २९ गतेसम्मको तथ्यांक हो। हिजोआज तारिख तथा पेसीका लागि आउने सेवाग्राहीलाई एक डेढ महिना अघि नै म्याद दिइएको प्रवक्ता दाहालले बताए। आन्दोलन सर्वाेच्च अदालतले चलाएको होइन। कहिले सकिन्छ र पुन: काम हुन्छ भन्ने हामीलाई नै थाहा छैन। अदालतको कर्मचारीबाट हुने कामकारबाहीमा कहीँ कतै कमजोरी छैन, दाहालले भने, अरूले जिम्मेवारी पूरा गरे, गरेनन् त्यो उहाँहरूसँगै सोध्नुस्। हरेक दिन २५० देखि ३०० मुद्दा पेसीमा चढेका हुन्छन्। नियमित काम हुँदा ६०७० मुद्दा दैनिक फछ्र्योट हुन्थे। सर्वाेच्चमा २९ हजार १ सय ७ मुद्दा विचाराधीन छन्। प्रधानन्यायाधीशले सोमबार १० वटा इजलासमा २ सय ९८ पेसी तोकेका थिए। तर, न्यायाधीशले बन्दीप्रत्यक्षीकरण बाहेक मुद्दा हेरेनन्। प्रधानन्यायाधीश जबरा भने इजलासमा बसेका थिए। सर्वोच्चको सुरक्षामा रहेका प्रहरीको व्यवहारबारे उनले भने, सामान्य बेला भएको भए यहाँ भित्रका सुरक्षाकर्मीले न्यायालयको सुरक्षा गर्ने गर्नुहुन्थ्यो। तर, अहिले न्यायालयमा आक्रमण हुने डरले गर्दा पनि विभिन्न ठाउँका प्रहरी फोर्स यहाँ परिचालित हुनुहुन्छ। आन्दोलनका नाममा असम्बन्धित पक्षहरू पनि सहभागी हुने गरेको देखिएको छ। यसैले पनि अहिले सुरक्षाको प्राथमिकतामा न्यायालय परेको हो, दाहालले भने, अवस्था सामान्य भएपछि हामी सबै तरहले सेवाग्राहीको समस्या समाधानमा ध्यान दिन्छौं।"
सडक अवरुद्ध गराउँदै हिँडेका विप्लवका ८ कार्यकर्ता पक्राउ,"काठमाडौं : सडक अवरुद्ध गराउँदै हिँडेका विप्लवका ८ कार्यकर्तालाई प्रहरीले पक्राउ गरेको छ। नेत्रविक्रम चन्दको नेकपाका कार्यकर्ताले काठमाडौं उपत्यकाका विभिन्न स्थानमा आवागमन रोक्ने र सार्वजनिक सवारी साधनमाथि तोडफोडको प्रयास गरेका थिए। सोक्रममा त्रिपुरेश्वर,बालाजु,बल्खुलगायतका क्षेत्रबाट उनीहरुलाई पक्राउ गरेको प्रहरीले जनाएको छ। बन्द गराउँदै हिँडेका विप्लव कार्यकर्ताले एउटा सार्वजनिक बस तोडफोड गरेका छन्। सरकारले पेट्रोलियम पदार्थको मूल्यवृद्धि गराएको विरोधमा विप्लवले आज बन्दको आह्वान गरेका थिए।"

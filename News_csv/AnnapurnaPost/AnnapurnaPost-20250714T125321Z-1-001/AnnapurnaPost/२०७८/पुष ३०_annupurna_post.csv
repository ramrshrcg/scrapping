शीर्षक,विवरण
वीरगन्जमा घर घरमा कोरोना,"वीरगन्ज: कोरोनाको पहिलो र दोस्रो लहरमा हटस्पट बनेको वीरगन्ज अहिले तेस्रो लहरमा पनि हटस्पट बन्ने संकेत देखा परेको छ। वीरगन्जमा संक्रमण समुदाय स्तरमै फैलिसकेको यहाँका चिकित्सकहरुले बताएका छन्। वीरगन्जको नारायणी अस्पतालको प्रयोगशालामा ३ यता दिन हुँदै आएको पीसीआर परीक्षणमा दैनिक संक्रमण दर ५० प्रतिशतभन्दा बढी देखिएको छ। शुक्रबार साँझ पनि नारायणी अस्पतालको प्रयोगशालामा गरिएको परीक्षणमा ६७ प्रतिशतमा संक्रमण भेटिएको छ। शुक्रबार साँझ ६४ जनाको परीक्षण गर्दा ४३ जनामा संक्रमण पुष्टि भएको अस्पतालका कोभिड संयोजक डाक्टर उदयनारायण सिंहले बताए। संक्रमण पुष्टि हुने पर्सा जिल्लाका ३४ जना हुन् भने बाराका ४, रौतहट, सर्लाही, गुल्मी, लमजुङ र तनहुका ११ जना छन्। यसअघि बिहीबार बेलुकी पनि नारायणी अस्पतालको प्रयोगशालामा ४७ जनाको पीसीआर परीक्षण गर्दा ३१ जनामा अर्थात ६५ प्रतिशतमा संक्रमण भेटिएको थियो। गत बुधबार बेलुकी पनि नारायणी अस्पतालकै प्रयोगशालामा ९५ जनाको पीसीआर परीक्षण गर्दा ५१ जनामा अर्थात ५४ प्रतिशतमा कोरोना संक्रमण पुष्टि भएको थियो । त्यसअघि गत सोमबार अस्पतालमा ५८ जनाको पीसीआर परीक्षण गर्दा २२ जनामा कोरोना संक्रमण पुष्टि भएको थियो। शुक्रबार देशभरको संक्रमण दर २४ प्रतिशतको हाराहारीमा रहेपनि वीरगन्जमा दुई दिन यता लगातार संक्रमण दर ६५ प्रतिशतभन्दा बढी नै देखिएको हो। पर्साको वीरगन्जमा संक्रमण समुदायस्तरमै नभइ घर घरमा पुगिसकेको संकेत देखा परिसकेको अस्पतालका कोभिड संयोजक डाक्टर सिंहले बताए। उनले भने,घरघरमा सक्रमण पुगिसकेको छ, तर लक्षण देखिँदासमेत अस्पतालमा आएर कोरोना परीक्षण गराउन धेरैले अटेरी गरिरहेका छन्, यसले थप चिन्तित् बनाएको छ। संक्रमण दर बढ्दै गए पनि संक्रमितहरुमा जटिल प्रकारको स्वास्थ्य समस्या भने नदेखिएको उनले बताए। नारायणी अस्पतालमा हाल ३ जना मात्र संक्रमित भर्ना रहेको जानकारी उनले दिए। स्वास्थ्य समस्या जटिल नदेखिएका कारणले अधिकांश संक्रमितहरु होम आइशोलेसनमै रहेको उनले बताए। उनले भने, स्थिति भयवाह हुन नदिने हो भने परीक्षणको दायरा बढाउनैपर्छ। यसमा सरोकारवालाहरुको ध्यान छिटटै जाओस् नत्र भन्न सकिन्न।'"
अग्रपंक्तिमा खटिने र ६० वर्ष माथिकालाई माघ २ देखि बुस्टर डोज दिइने,काठमाडौं: सरकारले कोरोनाविरुद्ध बुस्टर डोज दिने निर्णय गरेको छ। स्वास्थ्य तथा जनसंख्या मन्त्रालयको मन्त्रीस्तरीय बैठकले अग्रपंक्तिमा खटिएका स्वास्थ्यकर्मीलाई माघ २ देखि बुस्टर डोज दिने निर्णय गरेको हो। बैठकले १४ माघ देखि ६० वर्ष माथिका जेष्ठ नागरिकलाई बुस्टर डोज दिने निर्णय गरेको छ। बुस्टर डोज लिनका लागि पूर्ण खोप लिएको ६ महिना पूरा भएको हुनुपर्ने पनि परिवार कल्याण महाशाखाले जनाएको छ।
"युक्रेनका सरकारी वेवसाइटमा व्यापक साइबर हमला, ह्याकरले ४ सय मिलियन डलर चोरेको खुलासा","किभः युक्रेनका सरकारी वेवसाइटमा व्यापक साइबर हमला भएको छ। युक्रेन सम्बन्धमा रुस र पश्चिमा मुलुकबीच बसेको बैठकलगत्तै त्यहाँका सरकारी वेवसाइटमा शुक्रबार व्यापक साइबर हमला भएको हो। युक्रेनका नागरिकहरुको खराब समय नजिक रहेको धम्की दिँदै साइबर हमला गरिएको छ। युक्रेनको मुद्दाबारे कुनै पनि निचोडमा नपुग्दै सो हमला भएको बताइएको छ। युक्रेनको विदेश मन्त्रालय र शिक्षा मन्त्रालयलगायत अधिकांश सरकारी वेवसाइटमा खतरनाक साइबर हमला भएको अन्तर्राष्ट्रिय मिडियामा खबर छ। हमलाकारीहरुले युक्रेनी नागरिकहरु, यतिबेला सबै सूचना बाहिरिएको छ। तिमीहरु डराएर बस र अझै खराब समयको प्रतिक्षा गर। यो नै तिमीहरुको विगत, वर्तमान र भविष्य हो सन्देश लेखेर सरकारी वेबसाइटहरुमा पठाइएको बताइएको छ। सो साइबर हमला कसले र किन गर्यो भन्नेबारे अनुसन्धान भइरहेको बताइएको छ। हङकङद्वारा १५३ मुलुकका यात्रुमाथि प्रतिबन्ध हङकङः हङकङले १५३ राष्ट्रका यात्रुमाथि प्रतिबन्ध लगाएको छ। कोभिड१९ मापदण्डको कारण देखाउँदै हङकङले आफ्नो विमानस्थलको ट्रान्जिट पर्ने १५३ राष्ट्रका यात्रुमाथि शुक्रबार रोक लगाएको हो। हङकङको रुट हुँदै आउने सबै यात्रुका लागि सो प्रतिबन्ध लागू हुने बताइएको छ। चीनको राजधानी बेइजिङमा आगामी महिनादेखि सुरु हुने शीतकालीन बेइजिङ ओलम्पिक्स खेलकुदलाई मध्यनजर गर्दै हङकङले समेत कोभिड१९ विरुद्ध कडा मापदण्ड लागू गरेको बताइएको छ। सो प्रतिबन्धसँगै हङकङ विश्वका अधिकांश मुलुकसँगको भौतिक दूरी टाढिएको बताइएको छ। ओमिक्रोन संक्रमण बढेपछि पछिल्लो समय चीनले शून्य कोभिड नीति अपनाएको छ। हङकङले पनि चीनकै कोभिड नीति पछ्याएको बताइएको छ। चीनले सबै देशका मिडियालाई स्वागत गर्ने बेइजिङः चीनले सबै देशका मिडियालाई स्वागत गर्ने भएको छ। आगामी महिना हुने शीतकालीन बेइजिङ ओलम्पिक्स खेलकुद कभर गर्न चीनले सबै मुलुकका मिडियालाई स्वागत गर्ने भएको हो। चिनियाँ विदेश मन्त्रालयका प्रवक्ता वाङ वेनविनले सो जानकारी दिएका हुन्। शीतकालीन ओलम्पिक्स खेलकुद कभर गर्ने सबै मुलुकका मिडिया र मिडियाकर्मीलाई चीनले स्वागत गर्नेछ र रिपोर्टिङको क्रममा पत्रकारहरुलाई हामीले सहज वातावरण बनाउनेछौं। चीनले प्रेस स्वतन्त्रताको हामीले हकहितको कदर गर्नेछ, प्रवक्ता वेनविनले भनेका छन्। चीनले सधैं पत्रकारहरुलाई प्रोत्साहित गर्ने र सम्मान गर्ने भएकाले मिडियामा आउने नकारात्मक एवमं भ्रामक समाचारको शिकार नबन्न चिनियाँ विदेश मन्त्रालयले आग्रह गरेको छ। बेइजिङ ओलम्पिक्स खेलकुद कभर गर्न हुन २५ सयभन्दा बढी रिपोटर र फोटो पत्रकारहरुले आवेदन भरेको सीजीटीनमा समाचार छ। पाकिस्तानमा पहिलो पटक बन्यो राष्ट्रिय सुरक्षा नीति इस्लामावादः पाकिस्तानका प्रधानमन्त्री इमरान खानले पहिलो पटक देशको राष्ट्रिय सुरक्षा नीति सार्वजनिक गरेका छन्। खानले शुक्रबार देशकै पहिलो राष्ट्रिय सुरक्षा नीति सार्वजनिक गरेका हुन्। क्रिब १ सय पेज लामो सो दस्तावेजमा राष्ट्रिय सुरक्षाबारे स्पष्ट राखिएको र खानको कार्यकाल अर्थात् आगामी पाँच वर्षसम्म कार्यान्वयनमा राखिने बताइएको छ। प्रधानमन्त्री खानले सार्वजनिक गरेको सो नीति देशको आर्थिक सुरक्षा र देशका नागरिकको हितमा केन्द्रित हुने बताइएको छ। यसअघि पाकिस्तानको सुरक्षा नीति सैन्य क्षेत्रमा मात्र केन्द्रित भएको बताइएको छ। प्रधानमन्त्रीले हालै सार्बजनिक गरेको सो सुरक्षा नीति गत महिना राष्ट्रिय सुरक्षा आयोग र मन्त्री परिषद्को बैठकले अनुमोदन गरेको थियो। जापानका पूर्व प्रधानमन्त्री कैफुको निधन टोक्योः जापानका पुर्व प्रधानमन्त्री तोशिकी कैफुको निधन भएको । कैफुको ९१ वर्षको उमेरमा निधन भएको हो। उनको गएको आइतबार प्राकृतिक कारण निधन भएको शुक्रबार जापान सरकारले जानकारी दिएको छ। सन् १९८९ मा जापानको प्रधानमन्त्री बनेका कैफुले सो समयमा दुई वर्षे कार्यकाल सम्हालेका थिए। कैफु एसडिएफको पहिलो युद्धमा आफ्ना सेनालाई पहिलो पटक विदेशी मिसनमा पठाउने व्यक्तिको रुपमा चिनिन्छन्। उनले सन् १९९१ मा जापाको आत्मरक्षाको लागि पर्सियन गल्फमा आफ्ना सेनालाई मिसनमा पठाएका थिए। पश्चिम बंगालको रेल दुर्घटनामा परी मर्नेको संख्या ९ पुग्यो गुवाहटीः भारतीय राज्य पश्चिम बंगालको रेल दुर्घटनामा परि ज्यान गुमाउनेको संख्या ९ पुगेको छ। बिहीबार राति गुडिरहेको रेलको एउटा डब्बा छुट्टिदा भएको दुर्घटनामा परि शुक्रबारसम्म ज्यान गुमाउनेको संख्या ९ पुगेको हो। सो दुर्घटनामा परी अन्य ४५ यात्रु घाइते भएका छन्। दुर्घटनामा परी घाइते भएकाहरुको उद्धारकर्मीहरुले उद्धार गरेका थिए। उद्धारपछि उनीहरुको उपचार भइरहेको बताइएको छ। दुर्घटनाग्रस्त रेल राजस्तानी सहर बैकानिरबाट आसामको गुवाहटीतर्फ गइरहेको थियो। सो रेलमा ९ हजार यात्रु सवार रहेको बताइएको छ। यसअघि सन् २०१६ मा उत्तर प्रदेश राज्यमा सोहिखाले रेल दुर्घटना हुँदा १२७ यात्रुको ज्यान गएको थियो। अमेरिकाविरुद्ध उत्तर कोरियाद्वारा एकैदिन दुइटा क्षेप्यास्त्र प्रहार सिओलः उत्तर कोरियाले शुक्रबार कम्तीमा दुईवटा ब्यालिस्टिक क्षेप्यास्त्र (मिसाइल) प्रक्षेपण गरेको छ। अमेरिकाले लगाएको नयाँ प्रतिबन्धको प्रतिशोधमा उत्तर कोरियाले एकैदिन दुई वटा ब्यालिस्टिक मिसाइल प्रहार गरेको हो। उत्तर कोरियाले गरको मिसाइल प्रक्षेपणबारे दक्षिण कोरियाले जानकारी दिएको हो। अमेरिकालाई चेतावनी दिन र अमेरिकाको कडा प्रतिक्रिया हेर्न आफुले शुक्रबार मिसाइल प्रक्षेपण गरेको उत्तर कोरियाले जनाएको छ। यसअघि दुई हप्तामा उत्तर कोरियाले नयाँ मिसाइल प्रक्षेपण गरेको थियो। त्यसपश्चात अमेरिकाले बिहिबार उत्तर कोरियाको हतियार विकासमा सघाउने विभिन्न रुसी कम्पनी र चिनियाँ कम्पनीविरुद्ध नयाँ प्रतिबन्धको घोषणा गरेको थियो। बाइडेनको खोप नीतिमाथि अमेरिकी सर्वोच्च अदालतको रोक वासिङ्टन डिसीः अमेरिकाको सर्वोच्च अदालतले राष्ट्रपति जो बाइडेनको खोप नीतिमाथि रोक लगाएको छ। ठूला कम्पनीका कर्मचारीहरुले खोप र मास्क अनिवार्य लगाउनु पर्ने र हरेक हप्ता कोरोना परिक्षण गर्नुपर्ने बाइडेनको नीतिलाई सर्वोच्च अदातले रोक लगाएको हो। कम्तीमा १ सय कर्मचारी कार्यरत कम्पनीमा सो खोप नीति लागु हुने बताइएको थियो। जसमा करिब ८ लाख ४० मानिसमा सो नीति लागु हुने अनुमान गरिएको थियो। कोभिड१९ महामारीविरुद्धको लडाईमा सो खोप नीतिले सघाउ पुग्ने बाइडेन प्रशासनले जनाउँदै आएको छ। सर्वसाधारण नागरिकको जीवन रक्षाका निम्ति आफूले ल्याएको नीतिलाई सर्वोच्च अदालतले रोक लगाउँदा आफू निराश बनेको राष्ट्रपति बाइडेनले बताएका छन्। सर्वोच्च अदालतका न्यायधिसहरुले सो खोप नीति बाइडेन प्रशासनको अधिकारभन्दा बाहिर रहेको भन्दै रोक लगाएका हुन्। यद्यपि, सरकारी कोषबाट चलेका स्वास्थ्य केन्द्रहरुमा कार्यरत कर्मचारीले खोप लगाउनुपर्ने बाइडेनको नीतिलाई भने न्यायधिसहरुले मान्यता दिएका छन्। उत्तर कोरियाली ह्याकरले ४ सय मिलियन डलर चोरेको खुलासा सिओलः उत्तर कोरियाली ह्याकरले करिब ४ सय मिलियन डलर बराबरको क्रिप्टोकरेन्सी चोरेको खुलासा भएको छ। ह्याकरले सन् २०२१ मा सो रकम बराबरको क्रिप्टोकरेन्सी चोरेको ब्लकचेन तथ्यांकको चेनालिसिस रिपोर्टले खुलाएको हो। ह्याकरहरुले कम्तीमा सात पटक साइबर आक्रमण गरी सो रकम चोरी गरेको बताइएकोछ । ह्याकरहरुले लगानीकर्ता कम्पनी र केन्द्रिकृत विनियम कम्पनीहरुलाई लक्षित गरी सो आक्रमण गरेको दाबी गरिएको छ। सो रकम पुर्वी एसियाली मुलुकमा भएको सबैभन्दा ठुलो क्रिप्टोकरेन्सी चोरी रिपोर्टले देखाएको छ। चेनालिसिसकाअनुसार उत्तर कोरियासँग जोडिएका ह्याकरहरुले सन् २०२० देखि सन् २०२१ सम्म उत्तर ४ सय मिलियन डलर बराबरको क्रिप्टोकरेन्सी चोरी गरेका छन्।"
कोरोना रोकथामका लागि सरकारद्वारा एक महिने आदेश जारी,"काठमाडौंः कोरोना संक्रमण तीव्ररुपमा बढ्दै गएपछि सरकारले कोरोना रोकथामका लागि एक महिने आदेश जारी गरेको छ। सिंहदरबारमा शुक्रबार बसेको मन्त्रिपरिषद् बैठकले कोरोना संक्रमण रोकथाम र नियन्त्रणका लागि भन्दै आदेश जारी गरेको हो। आमसभा, जुलुस र सभा सम्मेलन गर्न नपाइने,२५ जनाभन्दा बढी भेला हुन नपाइनेलगायतका विषयलाई समेटेर आदेश जारी गरिएको हो। खोप अभियानलाई तीव्र पार्ने विषयमा निर्णय भएको एक मन्त्रीले बताए। कोभिड१९ महामारीको तेस्रो लहर रोकथाम तथा नियन्त्रण आदेश ०७८ जारी गरीएको बताइएको छ।"
कालोमोसो दल्नुअघि सुनिल शर्माले के भनेका थिए? (भिडियोसहित),"काठमाडौं: काठमाडौं मेडिकल कलेजका सञ्चालक सुनिल शर्मालाई विद्यार्थीहरुले कालोमोसो दलेका छन्। उनलाई सिंहदरवारमै माधव नेतृत्वको पार्टीको भातृसंस्था अनेरास्वविूका विद्यार्थीहरुले कालोमोसो दलेका हुन्। कालोमोसो दल्नुअघि उनी शिक्षामन्त्रीले आयोजना गरेको छलफलमा सहभागी भएका थिए। अतिरिक्त शुल्क विवादमा विद्यार्थीहरु आन्दोलित बनेपछि मन्त्रालयले उनलाई छलफलका लागि डाकेको थियो। छलफलपछि शर्माले छात्रावास शुल्क महँगो नलिएको स्पष्ट पारेका थिए। हामीले चिकित्सा शिक्षा आयोगले तोकेभन्दा बढी शुल्क लिन्छौं भनेका छैनौं। त्रिभुवन विश्वविद्यालय र काठमाडौं विश्वविद्यालयको शिक्षण शुल्क एउटै होस् भन्ने हाम्रो माग हो,' उनले भनेका छन्। चिकित्सा शिक्षा ऐनमा छात्राबास उल्लेख नभए पनि नेपाल मेडिकल काउन्सिलको निर्देशिकामा छात्राबासको कुरा उल्लेख भएको उनले बताएका थिए। भिडियो हेर्नुस्:"
अनमोल र सुहानाको रोमान्टिक दृश्य (भिडियोसहित),काठमाडौं: नेपाली फिल्म 'ए मेरो हजुर'को चौथो शृंखलाको टिजर सार्वजनिक भएको छ। वैशाख १ गते रिलिज मिति तय गर्दै निर्माण टोलीले टिजर सार्वजनिक गरेको हो। अनमोल केसी र सुहाना थापाको प्रेम कथामा आधारित फिल्म सुनिलकुमार थापाले निर्माण गरेका हुन् भने अभिनेत्रीसमेत रहेकी झराना थापाले निर्देशन गरेकी छन्।
साउथ फिल्मको ट्रेलरमा कस्तो देखिइन् स्वस्तिमा खड्का? (भिडियोसहित),काठमाडौं: नेपाल फिल्म जगतकी अभिनेत्री स्वस्तिमा खड्का अभिनित दक्षिण भारतीय फिल्म थिरिमालीको ट्रेलर सार्वजनिक भएको छ। फिल्ममा अनुबन्ध भएदेखि नै नेपालमा स्वस्तिमाको चर्चा चुलिएको थियो। दक्षिण भारतीय फिल्म खेल्न सौभाग्य पाएकी स्वस्तिमाको फिल्ममा कस्तो खालको भूमिका रहेको छ? यो प्रश्नको जवाफ साढे दुई मिनेट बढी रहेको ट्रेलरमा हेर्न सकिन्छ। ट्रेलरमा उनको इन्ट्री नृत्यबाट सुरु हुन्छ। फिल्ममा नेपालको थुप्रै ठाउँहरु देखाइएको छ। काठमाडौंबाहेक पोखरा र लुक्लासमेतको दृश्य ट्रेलरमा हेर्न सकिन्छ। दक्षिण भारतीय फिल्मको कथावस्तु नेपालसम्म जोडिएकाले स्वस्तिमाले पनि फिल्ममा खेल्ने सौभाग्य पाएको हुनसक्ने बताइएको छ। राजिव सेट्टीद्वारा निर्देशित फिल्मको मिति भने सार्वजनिक गरिएको छैन।
"लिपुलेकमा भारतले सडक निर्माण गर्नु आपत्तिजनक, भारतीय सैनिक फिर्ता गर्न कांग्रेसको माग","काठमाडौं: नेपाली कांग्रेसले लिपुलेकमा भारतले सडक निर्माण गरिरहेकोप्रति आपत्ति जनाएको छ। कांग्रेसका महामन्त्रीद्वय गगन थापा र विश्वप्रकाश शर्माले शुक्रबार वक्तव्य जारी गर्दै लिपुलेकमा भारतले सडक बनाइरहेको भारतीय प्रधानमन्त्री नरेन्द्र मोदीको अभिव्यक्तिप्रति पार्टीको ध्यानाकर्षण भएको जनाएका हुन्। 'नेपालभारत संयुक्त आयोगमा दुई देश बीचको सबै प्रश्नमा कूटनीतिक सम्वादबाट समाधानमा पुग्ने गरी भएको सहमति विपरीत लिपुलेकमा सडक निर्माण भनेर आएको विषय गम्भीर छ, आपत्तिजनक छ र अविलम्ब यो रोकिनुपर्छ,' संयुक्त वक्तव्यमा भनिएको छ। लिपुलेक, लिम्पियाधुरा र कालापानीमा नेपालको भोगाधिकार कायम हुनुपर्दछ भन्नेमा कांग्रेस प्रष्ट रहेको विज्ञप्तिमा उल्लेख छ।"
"मलमा १८ लाख बढी भ्रष्टाचार, पासवानविरुद्ध आरोप पत्र दायर","काठमाडौंः साल्ट ट्रेडिङ कर्पोरशन, सल्यान मल बिक्री केन्द्रका इन्चार्ज तत्कालीन जुनियर सहायक विजय कुमार पासवानले रासायनिक मलमा भ्रष्टाचार गरेका छन्। उनीविरुद्ध १८ लाख ७६ हजार ६६४ बिगोसहित सार्वजनिक सम्पत्ति हानिनोक्सानी गरी भ्रष्टाचार गरेको सम्बन्धी आरोपपत्र दायर गरिएको छ। अख्तियार दुरुपयोग अनुसन्धान आयोगले पासवानले मलको नियमानुसार हिसाब किताब नराखी सार्वजनिक सम्पत्तिको हिनामिना गरी भ्रष्टाचार गरेको भन्ने उजुरी सम्बन्धमा अनुसन्धान गरेको थियो। अनुसन्धानमा पासवाअनले आफ्नो जिम्मामा मौज्दाज रहेको रासायनिक मल साल्ट ट्रेडिङ कर्पोरेशन लिमिटेडको आधिकारिक खातामा रकम दाखिला गरेपश्चात मल डेलिभरी गर्नुपर्नेमा सो नगरी आफूखुसी आफ्नो व्यक्तिगत खातामा बदनियतसाथ रकम जम्मा गरी सार्वजनिक संस्थाको सम्पत्ति हिनामिना गरेको पाइएको छ। उनीविरुद्ध भ्रष्टाचार निवारण ऐन बमोजिम सजायसहित हिनामिना भएको रकम असुल माग गरी अख्तियारले काठमाडौं अदालतमा आरोप(पत्र दायर गरेको छ।"
काठमाडौं मेडिकल कलेजका सञ्चालक सुनिल शर्मालाई विद्यार्थीले दले कालोमोसो,"काठमाडौं: काठमाडौं मेडिकल कलेजका सञ्चालक सुनिल शर्मालाई माधव नेपाल नेतृत्व पार्टीको भातृसंस्था अनेरास्ववियूका विद्यार्थीहरुले कालोमोसो दलेका छन्। शिक्षमन्त्री देवेन्द्र पौडेलले शुक्रबार आयोजना गरेको छलफलपछि विद्यार्थीहरुले मन्त्रालयको पहिलो तलामा कालोमोसो दलेका हुन्। अतिरिक्त शुल्क लिएको भन्दै अध्ययनरत विद्यार्थीहरु लामो समयदेखि आन्दोलनरत छन्। सरकारलाई अटेरी गर्दै अतिरिक्त शुल्क लिएको भन्दै कालोमोसो दलेको अनेरास्ववियूका अध्यक्ष सुदेश पराजुलेले अन्नपूर्णलाई बताए। 'हामीले कालोमोसो दलेका हौं। उनी मेडिकल माफिया हुन्,' पराजुलीले अन्नपूर्णसँग भने। उनका अनुसार प्रहरीले पाँच जनालाई नियन्त्रणमा लिएको छ। प्रहरीले अनरास्ववियूका उपमहासचिव महेश श्रेष्ठ, स्थायी कमिटी सदस्य अमर पुनलगायतलाई नियन्त्रणमा लिएको हो। काठमाडौं मेडिकल कलेजले ६ लाखसम्म अतिरक्ति शुल्क लिएको विरोध विद्यार्थीहरु एक महिनादेखि आन्दोलनरत छन्।"
पाँचजनामा परीक्षण गर्दा एकजनामा कोरोना भाइरस पुष्टि,"काठमाडौं : नेपालमा प्रत्येक पाँच जनामा कोरोना परीक्षण गर्दा एक जनामा कोरोना संक्रमण पुष्टि हुने गरेको छ । स्वास्थ्य तथा जनसंख्या मन्त्रालयको पछिल्लो एक हप्ताको विश्लेषणमा प्रत्येक पाँचजनामा कोरोना परीक्षण गर्दा एकजनामा संक्रमण देखिएको हो। गत शनिबारदेखि शुक्रबारसम्म कुल ९६ हजार ६ सय ५० जनामा परीक्षण गरिएकोमा सोहि अवधिमा १७ हजार ७ सय १६ जनामा संक्रमण देखिएको हो । गत शनिबार १३ हजार २६४ जनामा परीक्षण गरिएकोमा ९ सय ४४ जनामा संक्रमण देखिएको थियो । यस्तै, आइतबार १२ हजार ६ सय ३२ जनामा परीक्षण गरिएकोमा ११ सय ६७ जनामा संक्रमण देखिएको थियो । स्वास्थ्य मन्त्रालयका अनुसार सोमबार ११ हजार ४२९ जनामा परीक्षण गरिएकोमा १४ सय ४६ जनामा संक्रमण देखिएको थियो । मंगलबार १० हजार ६४८ जनामा परीक्षण गरिएकोमा २४ सय ४४ जनामा संक्रमण देखिएको थियो । बुधबार १३ हजार ३६ जनामा कोरोना जाँच गर्दा ३ हजार ७५ जनामा संक्रमण देखिएको थियो । बिहीबार १५ हजार ८१ जनामा परीक्षण गर्दा ३५ सय ५३ जनामा संक्रमण देखिएको थियो । शुक्रबार २० हजार ५६० जनामा परीक्षण गर्दा ५ हजार २७ जनामा संक्रमण देखिएको छ।"
गृहमन्त्री खाँणसँग अस्ट्रेलियन राजदूतको भेट,काठमाडौं: गृहमन्त्री बालकृष्ण खाणसँग नेपालका लागि अस्ट्रेलियन राजदूत फेलिसिटी जेन भोल्कले आज भेट गरेका छन्। गृह मन्त्रालयमा भएको भेटमा अस्ट्रेलिया र नेपालबीचको मैत्रीपूर्ण सम्बन्ध अझै प्रगाढ बनाउनेबारे छलफल भएको गृहमन्त्रीको सचिवालयले जनाएको छ। भेटमा गृहमन्त्री खाँणले नेपालको विकासमा अस्ट्रेलियाले गरिरहेको मद्दतका लागि धन्यवाद दिँदै कोभिड१९ महामारी नियन्त्रणका लागि भ्याक्सिन सहयोग गर्न आग्रह गरेका थिए। नेपालमा रहेका शरणार्थीको व्यवस्थापन र नेपाली विद्यार्थीलाई अष्ट्रेलियामा पढ्न सहज हुने व्यवस्था गरिदिन पनि उनले आग्रह गरेका थिए। मन्त्री खाँणले पढाइका अलावा नेपाली विद्यार्थीले हप्तामा २० घण्टा काम गर्न पाउने गरेकामा त्यो समय बढाउन पनि आग्रह गरेका थिए। राजदूत भोल्कले नेपाल पुरानो मित्र भएकाले आफूहरूले सक्दो सहयोग गर्न सदैव तयार रहेको उल्लेख गर्दै नेपाली विद्यार्थीलाई अध्ययनका लागि सहज वातावरण निर्माणबारे आफूले पहल गर्ने पनि आश्वासन पनि दिएका थिए।
थारुहरुले यसवर्ष काठमाडौंको अनामनगरमा माघी महोत्सव मनाउँदै,"काठमाडौं: सरकारले कोरोना भाइरसको जोखिमलाई मध्यनजर गर्दै मेला महोत्सवमा रोक लगाएपछि काठमाडौंको टुडिखेलमा हुने भनिएको थारु माघी महवत्सव स्थगित भएको छ। थारु कल्याणकारिणी सभासहित थारु सम्बद्ध संघसंस्थाहरुको संयुक्त आयोजना काठमाडौंको टुडिखेलमा महोत्सव आयोजना हुँदै आएको थियो। तर कोरोना महामारिका कारण पछिल्लो दुई वर्षदेखि माघी महोत्व आयोजना हुन सकेको छैन। सरकारले महोत्सवमा रोक लगाए पनि एउटा हलमा भए पनि माघी महोत्सव आयवजना हुने आयोजकले जनाएको छ। मूल आयोजक समितिका आर्थिक समितका संयोजक चन्द्रप्रसाद चौधरीले यस वर्ष पनि अनामनगरस्थित तमु बौद्ध सेवा समितिको सभाहलमा माघी महोत्सव आयोजना हुने बताए। उनले निरन्तरता दिनका लागिमात्रै गतवर्षजस्तै सानो माघी महोत्व आयोजना हुने बताए। महोत्सव थारु परिकारका केही स्टलहरु समेत राखिने उनले बताए। त्यसका साथै थारु झाँकी प्रस्तुत गरिने उनले बताए। 'माघी महोत्सव निरन्तरता दिनका लागि मात्रै हामीले सानोतिनो भए पनि आयोजना गर्न लागेका छौं। महोत्सव मनाउँदा हामीले कोरोनाको प्रोटोकल पालनासमेत गर्नेछौं,' उनले अन्नपूर्णसँग भने। अघिल्ला वर्षहरुमा माघी महोत्सवको प्रमुख अतिथि प्रधानमन्त्री हुने गर्थे। तर यस वर्ष प्रमुख अतिथिको विषयमा अझै टुंगो नलागेको उनले बताए। 'प्रमुख अतिथिको विषयमा अझै टुंगो लागेको छैन। कोही न कोही थारु पदाधिकारीहरुबाट उद्घाछन हुन्छ,' उनले भने। थारुहरुले नयाँ वर्षको रुपमा मनाउने माघी तराईका जिल्लाहरुमा धुमधामले मनाउने गरिन्छ। कोरोना संक्रमण नहुँदो हो त यतिबेला प्रत्येक जिल्लामा माघी महोत्सव आयोजना भइरहेका हुन्थ्यो। तर सरकारले मेला महोत्सवमा रोक लगाएपछि पूर्व निर्धारित कार्यक्रमहरु पनि स्थगित भएको थारु संघसंस्थाहरुले जनाएका छन्।"
मन्त्रीसँगको छलफलमा मेडिकल सञ्चालकले भने 'होस्टेल शुल्क फिर्ता गर्दैनौं',"काठमाडौं: काठमाडौं मेडिकल कलेजका सञ्चालक सुनील शर्माले होस्टेल शुल्क फिर्ता नगर्ने बताएका छन्। शिक्षा, विज्ञान तथा प्रविधि मन्त्रालयमा अतिरिक्त शुल्क सम्बन्धमा शुक्रबार भएको छलफलमा उनले यस्तो बताएका हुन्। होस्टेल शुल्क नियमभित्रै टेकेर ल्याइएको छ। शुल्क फिर्ता गर्दैनौं। यदि सहमति भयो भने त्यसमा मेरो नोट अफ डिसेन्ट हुन्छ, छलफलमा उनले भने। चिकित्सा शिक्षा आयोगका उपाध्यक्ष प्राडा श्रीकृष्ण गिरीले होस्टेल विद्यार्थीको ऐच्छिक विषय भएको बताए। छलफलमा शिक्षा मन्त्री देवेन्द्र पौडेल, शिक्षा मन्त्रालयका अधिकारी, मेडिकल कलेजका प्रतिनिधिसहित सरोकारवालाको सहभागिता रहेको थियो। काठमाडौं मेडिकल कलेज अतिरीक्त शुल्क फिर्ता नगर्ने भन्दै सहमतिको खाकामा नोट अफ डिसेन्ट जनाउने तयारीमा छ। सो कलेजले विद्यार्थीबाट अतिरिक्त ६ लाख रुपैँयासम्म असुल्दै आएको छ। पीडित विद्यार्थी कलेजले गैरकानुनी शुल्क असुलेको भन्दै आन्दोलनमा छन्।"
कोरोनाका बिरामीले भरिन थाले काठमाडौंका अस्पताल,"काठमाडौं : अहिले देखिएको कोरोना भाइरस सङ्क्रमणले धेरै बिरामीलाई अक्सिजनको आवश्यकता नपर्ने चिकित्सकले जनाएको छ । सङ्क्रमणको दोस्रो लहरले अधिकांश बिरामीलाई अक्सिजनको आवश्यकता परेपनि अहिले देखिएको ओमिक्रोन भेरियन्टका कारणले सङक्रमित हुने धेरै बिरामीलाई अक्सिजनको आवश्यकता नपर्ने भएको चिकित्सकले बताएका हुन् । अस्पतालमा सङ्क्रमितको सङ्ख्या बढी पनि जटिल खालका बिरामी नआएको चिकित्सकले बताएका छन् । शुक्रराज ट्रपिकल तथा सरुवा रोग अस्पतालका निर्देशक डा मनिषा रावलले अस्पतालमा भर्ना भएकामध्ये धेरै बिरामीलाई अक्सिजन आवश्यक नभएको बताए । 'अहिले अस्पतालमा उपचार गर्न आएका सङ्क्रमित बिरामीलाई अक्सिजनको आवश्यकता परेको छैन, 'उनले भने, '६० प्रतिशत बिरामीलाई अक्सिजन आवश्यकता परेको छैन ।' सङ्क्रमितलाई अक्सिजन नचाहिए पनि अक्सिजन प्लान्ट र तरल अक्सिजन प्लाण्ट अस्पतालले तयारी अवस्थामा राखिएको छ । उनका अनुसार अस्पतालमा भर्ना भएका १२ मध्ये तीनजनालाई सघन उपचार कक्ष (आइसियु) मा अक्सिजन दिइ उपचार गरिएको छ । नौ जना हाई डिपडेन्सी कक्ष (एचडीयु) मा उपचार भइरहेको छ । उनका अनुसार अस्पताल भर्ना भएका अधिकांश बिरामी घाँटीमा अप्ठेरो बनाउने, नाकबाट पानी बग्ने, शरीर दुख्ने, शरीर तातो हुने, रुघा लाग्नेजस्ता समस्या देखिएका छन् । यस्तै अहिले ओमिक्रोन भेरियन्टले मानिसको माथिल्लो श्वासप्रश्वास नलिमा सङ्क्रमण गराई श्वासप्रश्वास गर्नमा समस्या गराउने गर्दछ । यसअघिका डेल्टा भेरियन्टले तल्लो श्वासप्रश्वास नली वा फोक्सामा सङ्क्रमण गराउने गर्दथ्यो । टेकु अस्पतालमा बिहीबार पुस २९ गते १५ जना बिरामी आएकामध्ये १० जनालाई कोभिड१९ सङ्क्रमण भएको थियो । अस्पतालमा १०० शय्यासहित २४ आइसीयु रहेको छ । अस्पतालका निर्देशक डा रावलले सङ्क्रमित बढिरहेकाले अबको दुई हप्ता चुनौतीपूर्ण रहेको बताए । 'ओमिक्रोन भेरियन्टले कस्तो रुप लिन्छ । त्यसैको आधारमा अवको दुई हप्ता चुनौतीपूर्ण हुने देखिन्छ,'उनले भने। यसैगरी बलम्बुस्थित सशस्त्र प्रहरी बल अस्पतालमा पनि सङ्क्रमितको सङ्ख्या बढिरहेका छन् । अहिले अस्पतालमा ५५ सङ्क्रमितको उपचार भइरहेको छ । अस्पतालका डा प्रविन नेपालले पनि अहिले भर्ना भएका धेरै बिरामीलाई अक्सिजन नचाहिएको बताए । 'दोस्रो लहरको जस्ता अहिले देखिएका सङ्क्रमितलाई अक्सिजन चाहिएको छैन, 'उनले भने, 'भर्ना भएका १५ प्रतिशत बिरामीलाई मात्र अक्सिजन दिएर उपचार गरिरहेका छौँ ।' अहिलेका सङ्क्रमितलाई घाँटी दुख्ने, ज्वरो आउने जस्ता समस्या देखिएको उनको भनाइ छ । यस्तै कोभिड१९ युनिफाइड केन्द्रीय अस्पताल (वीर अस्पताल)मा विगत २४ घण्टामा १४ जना बिरामी भर्ना भएका छन् । अस्पतालका प्रमुख डा भूपेन्द्र वस्नेतले सङ्क्रमण बढेसँगै सङ्क्रमित पनि भर्ना हुन आउने बढेको बताए। ।उनका अनुसार अहिले ५२ बिरामी अस्पतालमा उपचाररत छन् । तीमध्ये नौ जना आइसीयुमा उपचार भइरहेको छ । सरकारले कोरोना भाइरस सङ्क्रमितको उपचार गर्न भनेर गत वर्ष युनिफाइड अस्पताल सञ्चालनमा ल्याएको हो । उनले अहिलेसम्म भर्ना भएका धेरै बिरामीलाई अक्सिजनको आवश्यकता नपरेको बताए । अस्पतालमा दैनिक २५० सिलिण्डर अक्सिजन उत्पादन गर्ने प्लाण्ट र २० टन क्षमता भएको तरल अक्सिजन प्लान्ट रहेको छ । अस्पतालमा ५०० शय्यासहित १०० शय्याको आइसीयु रहेको छ । ओमिक्रोन भेरियन्टले मानिसको स्वास्थ्यमा जटिलता कम गराए पनि सङ्क्रामक दर गुणात्मकरुपमा फैलिने बताइएको छ । ओमिक्रोनले कोरोना खोप लगाएकानलगाएका दुवैलाई सङ्क्रामक बनाउन सक्दछ । यो भेरियन्टको सम्भावित जोखिमलाई रोक्नका लागि अस्पताललाई आवश्यक पर्ने अक्सिजन, सघन उपचार कक्ष (आइसियु), हाई डिपेडेन्सी युनिट (एचडियु), भेन्टिलेटर, आइसोलेसन र स्वास्थ्यकर्मीको पनि तयारी अवस्थामा राखिएको छ । स्वास्थ्य तथा जनसङ्ख्या मन्त्रालयका सहप्रवक्ता डा समिरकुमार अधिकारीका अनुसार नेपालमा अहिले आइसियु दुई हजार ७९७, भेन्टिलेटर एक हजार आठ, एचडियु तीन हजार ८४६ रहेका छन् । यस्तै अक्सिजन सिलिण्डर १३ हजार ९३९, अक्सिजन कन्सट्रेटर ६९३ रहेका छन् । यसैगरी २५ अक्सिजन ट्याङ्कमा १९ वटा र १०७ मध्ये ८७ अक्जिसन प्लान्ट सञ्चालनमा आइसकेको छ । उपत्यकामा दुई हजार ४९४ आइसोलेसन शय्या, ३२४ एचडियु, ४४५ आइसियु र २५४ भेन्टिलेटर रहेका छन् । हालसम्म नेपालमा २७ वटा ओमिक्रोन भेरियन्टका सङ्क्रमित पत्ता लागेको छ । रासस"
भारतीय प्रधानमन्त्री मोदीको अभिव्यक्तिप्रति माओवादी केन्द्रको आपत्ति,"काठमाडौं: नेकपा माओवादी केन्द्रले भारतीय प्रधानमन्त्री नरेन्द्र मोदीको अभिव्यक्तिप्रति आपत्ति जनाएको छ। केही दिनअघि मोदीले नेपाली भूमि लिपुलेकमा सडक विस्तार गर्ने घोषणा गरेका थिए। 'हालसालै भारतका प्रधानमन्त्री नरेन्द्र मोदीले नेपालको भूमि लिपुलेकमा सडक विस्तार गर्ने घोषणा गरेकोमा हाम्रो घोर आपत्ति रहेको छ,' माओवादीका अन्तर्राष्ट्रिय विभाग प्रमुख नारायण काजी श्रेष्ठद्वारा जारी विज्ञप्तिमा भनिएको छ,' 'हामी भारतीय पक्षलाई सबैको सार्वभौमिक समानताको सम्मान गर्ने पञ्चशीलको सिद्धान्तको अवलम्बन गर्न र नेपालको सार्वभौम अधिकार एवं भौगोलिक अखण्डतामाथि हस्तक्षेप एवं अतिक्रमण नगर्न जोडदार माग गर्दछौं।' शाक्तिको बलमा गरिएको भारतको निन्दनीय कार्य र यस सम्बन्धमा नेपाल सरकारले अहिलेसम्म कुनै प्रतिक्रिया नजनाएकोमा दुःखी भएको श्रेष्ठद्वारा जारी विज्ञप्तिमा भिएको छ। 'नेपाल सरकारले तुरुन्तै यो अतिक्रमणविरुद्ध कडा विरोध जनाओस् र यो अनुचित र अन्यायपूर्ण निर्माणकार्य बन्द गराउन शिघ्रातिशिघ्र कूटनीतिक पहर्ल गरोस्,' विज्ञप्तिमा भनिएको छ। यसअघि नेकपा एकीकृतत समाजवादीका नेता झलनाथ खनालले विज्ञप्ति जारी गर्दै मोदीको अभिव्यक्तिप्रति आपत्ति जनाएका थिए।"
लोपउन्मुख लुङ्खिम भाषा सिक्न तीनपुस्ता सक्रिय,"इलाम : बुढा मर्यो भाषा सर्यो बालकदेखि सुन्दै आएको लोकोक्ती अहिले झनै सान्दर्भिक भएको ठान्छन् लुङ्खिम अगुवा दुर्गामान राई । राई समुदायको लुङ्खिम थरको लोपउन्मुख भाषा तालिममा तीन हप्तादेखि सहभागी राईले सुनाए, हामीले त बिर्सेका थियौं, अहिले सामान्य बोलचालको शब्द सिक्दै छौं । इलामको सूर्योदय नगरपालिका ११ केराबारीमा इलामका लुङखिम जातिलाई लक्षित गरेको तालिममा सूर्योदय र रोङका युवादेखि जेष्ठ नागरिकसम्म सहभागी छन् । कुल पुजामा कुल पुजारीले मात्रै जातको भाषा प्रयोग गर्दै आएकोमा भाषा आयोगको आयोजनामा गाउँमै तालिम सञ्चालन भएपछि चार महिलासहित ३० जनाले भाषा सिकिरहेको लुङ्खिम राई समाजका अध्यक्ष जंगबहादुर लुङ्खिम राईले बताए । भाषा आयोगको आयोजनामा पुस पहिलो साताबाट सुरु भएको ४५ दिने लुङ्खिम भाषाको आधारभूत कक्षाले सामान्य बोलिचालीको कुरा सिकाएको अध्यक्ष लुङखिमले बताए । आयोगले निर्माण गरेको लुङ्खिम खा (लुङ्खिम भाषा कक्षाको पाठ्यसामग्री) को आधारमा सहभागीलाई हरेक दिन बिहान ८ देखि १० बजेसम्म तालिम प्रदान गरिँदै आएको छ । तालिम कक्षमा पुग्दा समाजका अध्यक्ष राई आफै पनि भाषा सिक्दै थिए । तालिम आधा भएपछि उनले सुनाए, भाषा नै हराउन लागेको थियो, अब जागरण आउँछ । अरु स्थानीय तहमा समेत सिकेको कुरा पुर्याउने सपना सुनाउँदै उनले भने, पहिचानको जागरणसँगै भाषाप्रति युवाहरुको मोह समेत बढेकाले भाषा जागरण अलिक सहज बन्दै गएको छ । भाषा फिटिक्कै नजान्नेहरु समेत भाषामा गफ गर्न थालेको समाजका अध्यक्ष राईले बताए । भाषा आयोगले गरेको अध्ययनमा पाँच परिवारमा मात्रै लुङ्खिम भाषा बोल्ने परिवार फेलापरे पछि यसको संरक्षणको प्रयास सुरु गरिएको हो । एक सय २९ जनाले मात्रै देशभर यो भाषाको प्रयोग गर्ने गरेको सरकारी तथ्याङ्क छ । लुङ्खिम भाषा इलाममा मात्रै जिवित रहेको अध्यायनले देखाएको छ । राईका २६ वटा भाषामध्ये लुङ्खिम र तिलुङ संकटमा परेका भाषा हुन् । प्रशिक्षक अरुणकुमार लुङ्खिमले आफ्नो भाषा प्रयोग गर्न लजाउने युवा पुस्ताको कारण भाषा संकटमा परेको बताए । हजुरबा पुस्तादेखिनै लुङखिम भाषा बोलेका राई नै तालिमका सहजकर्ता छन् । उनले भने,'युवाहरुमा अनौठो प्रकारको आकर्षण देखिएको छ। यसले संरक्षणको अभियानलाई मलजल गर्ने विश्वास छ ।' नेपालमा कुसुन्डा, तिलुङ, दुरा, बराम र लुङ्खिम गरी पाँचवटा लोपोन्मुख भाषाको संरक्षणको काम अहिले भाषा आयोगले गर्दै आएको छ । लुङ्खिम अगुवा दुर्गामान राईका अनुसार तालिममा घरमा प्रयोग गर्ने सामान, सम्मान, नाता गोतालाई प्रयोग गर्ने सिष्टाचारलगायतका कुरालाई प्राथमिकताका साथ सिकाइएको छ । राई समुदायमा पनि लुङ्खिमहरुले कुल, पित्री (श्राद्ध) भदौ महिनामा गर्ने गरेका छन् र राई समूदायकै अरु थरले भने सोह्र श्राद्धको समयमा यस्तो कर्म गर्ने गरेका छन् । उनका अनुसार अहिले संस्कृतिको जगर्ने गर्ने सोचले मर्दापर्दा लिङखिमकै मुन्दुमी (पुरोहित) प्रयोग गर्ने गरेका छन् । तालिम उत्तराद्धमा पुगेसँगै सहभागीको सिकाइ सकारात्मक बाटोमा अघि बढेकोमा समाजका अध्यक्ष जंगमान राई उत्साहित छन् । उनी भन्छन्, एक शब्द पनि बोल्न नसक्नेले एउटा दुईटा कुर बोल्न सक्ने भएका छन्। अधिकांश सहभागीले अब आफ्नो भाषा बोल्ने उनको अपेक्षा छ । उनी पहिलेका बाबु बाजेहरुले प्रयोग नगर्दा यो भाषा लोप भएको ठान्दछन् । उनले भने, पाँच घरमा मात्रै सिमित भाषा अब फैलन्छ भन्ने आशमा छु । इलामले संरक्षण गरेको भाषा अब लुङ्खिम बस्ने सबै घरमा पुर्याउने उनको योजना छ । इलामको सूर्योदय नगरपालिकाको केरावारी, आहालेमा १०० घर जती लुङ्खिम रहेको अध्यक्ष राईले बताए । उनका अनुसार इलामको रोङ गाउँपालिका, देउमाईदेउमाई, इलाम नगरपालिकामा समेत लुङ्खिमको बसोबास रहेको छ । नेपालको भोजपुर, इलाम, मोरङलगायतका जिल्लामा यो जातीको बसोबास रहेको अध्यक्ष राइले बताए । लुङ्खिम भाषामा अहिले २४ वटा अक्षर रहेका छन् । प्रशिक्षक लुङ्खिम भन्छन्,सहभागीले अहिले सिकेको ३० प्रतिशतसम्म बोल्न सक्ने अपेक्षा गरेको छु । आयोगले निकालेको पुस्तकले थप भाषा विकासका लागि सहयोग गर्ने उनको भनाइ छ ।"
विशाल र विश्वास अन्नपूर्ण कर्पोरेट ब्याडमिन्टनको फाइनलमा,"काठमाडौं: आठौं अन्नपूर्ण पोस्ट् कर्पोरेट ब्याडमिन्टनको रेगुलर मेन्स सिंगल्सको उपाधिका लागि विन्दवासिनी प्रिन्टिङका विशाल खड्का र बीएनएम सप्लायर्सका विश्वास नेपाल भिड्ने भएका छन् । शुक्रबार भएको सेमिफाइनलमा खड्काले जेस्ट सेभिङका सुजन थापालाई २११८,२२२० ले पराजित गरे । नेपालले युनिक स्पोर्टसका अनिल लाखेलाई २१८, २११६ ले हराउँदै उपाधि नजिक पुगेका हुन् । बैंकिङइन्स्योरेन्स मेन्स सिंगल्समा सिटिजन्स लाइफका अभिशेक बोश र गणेश रायमाझी फाइनल प्रवेश गरेका छन् । बोशले नेपाल एसबिआई बैंकका नवराज जोशीलाई २११९, २११८ तथा रायमाझीले कृषि विकास बैंकका टक्कर कुँवरलाई २१८, २११३ को सेटमा पाखा लगाएका छन् । रेगुलर मेन्स डबल्समा विन्दवासिनीका खड्का र बिएनएमका नेपाल तथा केआरएस टेडिङका रामकुमार बानियाँ र जेस्ट सेभिङका इसा एन्ड इसिका इन्भेष्टमेन्टका सुजन थापाको जोडी फाइनल प्रवेश गरेका छन् । खड्का र नेपालले सिटिजसका बोश र नाइग्रा फल्सका सुशिल श्रेष्ठविरुद्ध १५२१, १४११ को जित निकाले । खेलका क्रममा बोश घाइते भइ रिटायर्ड भएका थिए । यसैगरी बानियाँ र थापाले इसा एन्ड इसिकाका नारायणप्रसाद गौतम र न्यु बिएस इन्टरप्राइजका अभिषेक गुरुङलाई २२२०, २११६ को सेटमा पाखा लगाएका छन् । यसअघि क्वाटरफाइनलमा खड्का र नेपालले एसबीआईका जोशी र युनिकका लाखेलाई २११४, २११६ तथा बोश र श्रेष्ठले कुँवर र थापाको जोडीलाई २१७, २१७ ले पराजित गरेका थिए । त्यस्तै गौतम र गुरुङले महालक्ष्मी लाइफका सन्जय कपाली र डेभिड फरेइन रिक्युरमेन्टका एस कटुवाललाई २११४, २११० तथा बानियाँ र थापाले राष्ट्रिय वाणिज्य बैंकका पुस्प र राजु थापालाई २१९, २११४ ले पाखा लगाउँदै सेमिफाइनल पुगेका थिए ।"
प्रधानमन्त्रीलाई भेट्दै एमाले नेताहरु,"काठमाडौं: प्रमुख प्रतिपक्षी दल नेकप एमालेले प्रधानमन्त्री शेरबहादुर देउवालाई ध्यानाकर्षण पत्र बुझाउने भएको छ। कोरोना भाइरसको संक्रमण तीव्ररुपमा फैलिरहँदा पनि सरकार गम्भीर नरहेको भन्दै ध्यानाकर्षण पत्र बुझाउने एमाले नेता पृथ्वीसुब्बा गुरुङले जानकारी दिए। उनका अनुसार भोलि (शनिबार) १ बजे एमालेको केन्द्रीय प्रतिनिधिमण्डलले प्रधानमन्त्रीलाई भेटेर ध्यानाकर्षण पत्र बुझाउने छन्। 'कोभिड१९ को नियन्त्रण, रोकथाम र उपचारका सन्दर्भमा नेकपा एमालेका तर्फबाट सरकारको ध्यानाकर्षण गर्न भोली २०७८ माघ १ गते बिहान १०:०० बजे पार्टीको केन्द्रीय प्रतिनिधिमण्डलले प्रधानमन्त्री शेरबहादुर देउवासँग भेटघाट गर्ने र ध्यानाकर्षण पत्र बुझाउने कार्यक्रम रहेको छ,' गुरुङले भने।"
सतर्कता केन्द्रमा स्वास्थ्य अनियमिततासम्बन्धी उजुरी व्यापक,"काठमाडौंः राष्ट्रिय सतर्कता केन्द्रमा चालु आर्थिक वर्षको मंसिरसम्म ३ सय ४६ वटा उजुरी परेका छन्। जसमध्ये स्वास्थ्यसँग सम्बन्धित ६५ वटा उजुरी प्राप्त भएको सतर्कता केन्द्रले जनाएको छ। केन्द्रका उजुरी व्यवस्थापन अन्वेषण तथा अनुगमन शाखाका अधिकृत भोला खड्काका अनुसार प्राप्त स्वास्थ्य सम्वन्धि उजुरीमध्ये १८ वटा फछर्यौट भएका छन्। उनले भने, 'अधिकांश उजुरीहरु औषधि खरिद प्रक्रिया, सरुवा बढुवा,विदा स्वीकृतलगायत प्रकृतिका छन्। ती उजुरीहरुको सुनुवाइ सम्बन्धित अधिकारी नै तोकेर फर्स्यौट गर्ने काम पनि भइरहेको छ। मुख्यतः वीर अस्पताल, कान्ति बाल अस्पताल, औषधि व्यवस्था विभाग, राप्ति स्वास्थ्य विज्ञान प्रतिष्ठानसँग सम्बन्धित उजुरीहरु प्राप्त भएका छन्। केन्द्रका अनुसार गलत प्रक्रियाबाट बढुवा, स्तरोन्नतिका लागि सहमति, पेसागत आचारसंहिता विपरीत कार्य गरेको, पदीय अधिकार दुरुपयोग, खरिद मर्मत, विज्ञापन नै नगरी मनोमानि तरिकाले आफ्ना व्यक्तिलाई नियुक्त गरेकोलगायतका विषयमा उजुरी परेका छन्। उजुरी व्यवस्थापन शाखाको अध्यक्ष केन्द्रका सचिव रहने व्यवस्था छ। केन्द्रलाई सार्वजनिक निकायहरुबाट हुने अनियमितता, ढिला सुस्ती, भ्रष्ट्राचार सम्बन्धमा उजुरी संकलन गर्ने अख्तियारी छ।"
"एकैदिन ५ हजार बढीमा कोरोना संक्रमण, तीन संक्रमितको मृत्यु",काठमाडौं: नेपालमा एकैदिन ५ हजार बढी कोरोना संक्रमित देखिएका छन्। स्वास्थ्य तथा जनसंख्या मन्त्रालयका अनुसार एकैदिन ५०८७ जना संक्रमित थपिएका हुन्। देशभरि २० हजार ५६० जनाको नमुना परीक्षण गर्दा पीसीआरबाट ४२०४ र एन्टिजेनबाट ८८३ जना संक्रमित देखिएको मन्त्रालयले जनाएको छ। त्यस्तै पछिल्लो २४ घन्टामा थप ३०६ जना संक्रमित कोरोनामुक्त भएका छन् भने थप तीन जना संक्रमितको मृत्यु भएको छ। पछिल्लो एक हप्तादेखि नेपालमा कोरोना संक्रमितहरुको संख्या ह्वातै बढेको छ। नेपालमा सक्रिय संक्रमितको संख्या बढेर १८ हजार २३५ पुगेको छ।
आयोगले भन्यो माघ पहिलो हप्ताभित्र स्थानीय चुनावको मिति घोषणा गरौं,"काठमाडौं: निर्वाचन आयोगले स्थानीय तहको निर्वाचन समयमै गर्न वातावरण बनाउन राजनीतिक दलहरुलाई आग्रह गरेको छ। शुक्रबार भएको सर्वदलीय बैठकमा आयोगले आगामी जेठ ५ गतेअघि नै स्थानीय तहको निर्वाचन सम्पन्न गर्ने वातावरण बनाउन आग्रह गरेको हो। त्यसका लागि माघ पहिलो हप्ताभित्र स्थानीय तहको निर्वाचनको मिति घोषणा गर्नुपर्ने आयोगका पदाधिकारीहरुको भनाइ थियव। प्रमुख निर्वाचन आयुक्त दिनेश थपलियाले माघ पहिलो हप्ताभित्र स्थानीय तहको निर्वाचन घोषणा हुनुपर्ने बताए। संविधानको धारा २२५ मा स्थानीय तहको कार्यकाल निर्वाचन भएको मितिले ५ वर्ष हुने र कार्यकाल समाप्त भएको ६ महिनाभित्र गाउँसभा र नगरसभाको निर्वाचन गरिसक्नुपर्ने उल्लेख छ। बैठकमा नेकपा एमालेका नेता विष्णु रिमालले आयोगले तयारीका लागि १२० दिनको समय राखेरै आगामी वैशाखमा १४ गते निर्वाचन गर्ने प्रस्ताव गरेको, तर सरकारले त्यसबारे निर्णय गर्न ढिलाइ गरेको बताएका थिए। आयोगले यसअघि प्रधानमन्त्री शेरबहादुर देउवा र मन्त्रीहरूसँगको छलफलमा ०७९ साल वैशाख १४ गते एकै चरणमा वा दुई चरणमा गर्ने भए वैशाख १४ र २२ गते स्थानीय निर्वाचन गर्न प्रस्ताव गरेको थियो।"
काठमाडौं उपत्यकामा मात्रै १० हजार बढी सक्रिय संक्रमित,"काठमाडौं: नेपालमा एकैदिन ५ हजार बढी कोरोना संक्रमित थपिएका छन्। स्वास्थ्य तथा जनसंख्या मन्त्रालयका अनुसार शुक्रबार ५०८७ जनामा कोरोना संक्रमण देखिएको हो। संक्रमितमध्ये आधाभन्दा धेरै काठमाडौं उपत्यकाको रहेको बताइएको छ। मन्त्रालयका अनुसार संक्रमितमध्ये २६०७ जना काठमाडौं उपत्यकाका रहेका छन्। जसमा काठमाडौंमा १९१३, भक्तपुरमा ३१७ र ललितपुरमा ३७७ संक्रमित थपिएका हुन्। नेपालमा सक्रिय संक्रमितको संख्या बढेर १८ हजार २३५ पुगेको छ। जसमा १० हजार ८११ सक्रिय संक्रमित काठमाडौं उपत्यकाको रहेको मन्त्रालयले जनाएको छ।"
लागूऔषधसहित दुईजना पक्राउ,"सर्लाही : मलंगवा नगरपालिका८ लच्काबाट भारत सितामढी सोनबर्षा ग्राम९ बस्ने ३२ वर्षीय अजय कुमार महतोलाई ७५ पिस लागूऔषध नाइट्राभेटसहित शुक्रबार बिहान प्रहरीले पक्राउ गरेको छ । भारतबाट नेपालतर्फ आउँदै गरेका उनलाई प्रहरी चौकी गोरखकालीबाट खटिएको प्रहरीले जाँच गर्नेक्रममा उक्त लागूऔषध सहित फेला पारी पक्राउ गरेको हो । बर्दिया, बढैयाताल नगरपालिका८ इँटाभट्टा नजिकबाट गुलरिया नगरपालिका४ तुलापुर बस्ने २० वर्षीय बिपिन सुनारलाई करिब ३ ग्राम ४ सय ६० मिलिग्राम अवैध लागूऔषध ब्राउन सुगरजस्तो देखिने खैरो धुलो पदार्थसहित शुक्रबार बिहान प्रहरीले पक्राउ गरेको छ । ईलाका प्रहरी कार्यालय मैनापोखरबाट खटिएको प्रहरीले भे९ प ७६६९ नम्बरको मोटरसाइकलमा भारतबाट नेपालतर्फ आउँदै गरेका उनलाई जाँच गर्नेक्रममा उक्त पदार्थ सहित फेला पारी पक्राउ गरेको हो । घटनाबारे प्रहरीले थप अनुसन्धान गरिरहेको छ ।"
अमेरिकी राष्ट्रपति बाइडेनको खोप नीतिमाथि सर्वोच्च अदालतको रोक,"वासिङ्टन डिसीः अमेरिकाको सर्वोच्च अदालतले राष्ट्रपति जो बाइडेनको खोप नीतिमाथि रोक लगाएको छ। ठूला कम्पनीका कर्मचारीहरुले खोप र मास्क अनिवार्य लगाउनुपर्ने र हरेक हप्ता कोरोना परीक्षण गर्नुपर्ने बाइडेनको नीतिलाई सर्वोच्च अदातले रोक लगाएको हो। कम्तीमा १ सय कर्मचारी कार्यरत कम्पनीमा खोप नीति लागू हुने बताइएको थियो। जसमा करिब ८ लाख ४० मानिसमा सो नीति लागू हुने अनुमान गरिएको थियो। कोभिड१९ महामारीविरुद्धको लडाइँमा सो खोप नीतिले सघाउ पुग्ने बाइडेन प्रशासनले जनाउँदै आएको छ। सर्वसाधारण नागरिकको जीवन रक्षाका निम्ती आफूले ल्याएको नीतिलाई सर्वोच्च अदालतले रोक लगाउँदा आफू निरास बनेको राष्ट्रपति बाइडेनले बताएका छन्। सर्वोच्च अदालतका न्यायाधीशहरुले सो खोप नीति बाइडेन प्रशासनको अधिकारभन्दा बाहिर रहेको भन्दै रोक लगाएका हुन्। यद्यपि, सरकारी कोषबाट चलेका स्वास्थ्य केन्द्रहरुमा कार्यरत कर्मचारीले खोप लगाउनुपर्ने बाइडेनको नीतिलाई भने न्यायाधीशहरुले मान्यता दिएका छन्।"
चुच्चे नक्सा अंकित दुई रुपैयाँको नयाँ सिक्का आजबाट चलनचल्तीमा,"काठमाडौं : नेपाल राष्ट्र बैंकले शुक्रबारदेखि चुच्चे नक्सा अंकित दुई रुपैयाँको नयाँ सिक्का चलनचल्तीमा ल्याएको छ। साविककै आकार तथा सुनौलो रङ्गमा टकमरी गरिएको साल २०७७ लेखिएको दुई रुपैयाँको सिक्का चलनचल्तीमा ल्याएको राष्ट्र बैंकले जानकारी दिएको छ । मुद्रा व्यवस्थापन विभागका अनुसार सिक्काको बीच भागमा सात प्रदेशसहितको नेपालको नक्सा रहेको छ। सिक्काको अग्रभागमा वृत्ताकार घेराभित्र वरिपरि चौसठ्ठी वटा थोप्ला रहेका छन् । माथिल्लो भागमा अङ्ग्रेजीमा आरएस टुर तल्लो भागमा देवनागरी लिपिमा दुई रुपैयाँ लेखिएको छ । नक्साको ठिक माथिपट्टि दायाँतर्फ दृष्टिविहीनहरूले स्पर्श गरेर सिक्काको दर पहिचान गर्न सक्ने दुई वटा थोप्ला रहेको छ । विभागका अनुसार सिक्का पृष्ठ भागमा आठ थोप्लासहितको वृत्ताकार चित्र रही त्यसको भित्र वर्गाकार आकृतिको बाहिरिपट्टि वरिपरि चन्द्र, सूर्य, चक्र, शङ्ख, पद्म र गदाको आकृति रहेको छ । सिक्काको माथिल्लो भागमा देवनागरी लिपिमा नेपाल र तल्लो भागमा २०७७ लेखिएको छ। केके छन् विशेषता ? (क) सिक्काको अग्र भागमा : १ सिक्काको वृत्ताकार घेराभित्र वरिपरि चौसठ्ठी वटा थोप्लाहरू रहेको। २ सिक्काको माथिल्लो भागमा अंग्रेजीमा  र तल्लो भागमा देवनागरी लिपिमा २ रुपैयाँ लेखिएको। ३ सिक्काको बीच भागमा सात प्रदेशसहितको नेपालको नक्सा रहेको । ४ नेपालको नक्साको ठिक माथिपट्टि दायाँतर्फ फरक क्षमता भएका (दृष्टिविहीन)हरूले स्पर्श गरेर सिक्काको दर पहिचान गर्न सक्ने दुई वटा थोप्ला रहेको। (ख) सिक्काको पृष्ठ भागमा : १ सिक्काको वृत्ताकार घेराभित्र वरिपरि चौसठ्ठी वटा थोप्ला रहेको। २ आठ थोप्ला सहितको वृत्ताकार चित्र रही सो भित्र वर्गाकार आकृतिको बाहिरपट्टि वरिपरि चन्द्र, सूर्य,चक्र, शङ्ग, पद्म, गदाको आकृति रहेको। ३ सिक्काको बीच भागमा जानकी मन्दिरको आकृति रहेको र सो आकृतिको मुनि देवनागरी लिपिमा जानकी मन्दिर लेखिएको। ४ सिक्काको माथिल्लो भागमा देवनागरी लिपिमा नेपाल र तल्लो भागमा २०७७ लेखिएको।"
हतियारसहित ३ जना पक्राउ,"सुनसरी : सुनसरीमा हातहतियारसहित ३ जना पक्राउ परेका छन्। ईनरुवा नगरपालिका३ महेन्द्र चोकबाट १ थान पेस्तोल, १ थान म्याग्जिन र ३ राउण्ड गोलीसहित हरिनगर गाउँपालिका६का २३ वर्षीय फरियाद मियाँ अंसारी लगायत ३ जनालाई बिहीबार बिहान प्रहरीले पक्राउ गरेको छ। हातहतियार बोकी मानिस हिँडिरहेका छन् भन्ने सूचनाको आधारमा जिल्ला प्रहरी कार्यालय सुनसरीबाट खटिएको प्रहरीले जाँच गर्ने क्रममा उक्त हतियार सहित फेला पारी उनीहरुलाई पक्राउ गरेको प्रहरीले जनाएको छ।"
प्रधानमन्त्री देउवाले बोलाए मन्त्रिपरिषद्को बैठक,"काठमाडौं : प्रधानमन्त्री शेरबहादुर देउवाले मन्त्रिपरिषद्को बैठक बोलाएका छन्। मन्त्रिपरिषदको बैठक बोलाएका देउवा शुक्रबारबाट अब सबै कार्यक्रममा सहभागिता जनाउने उनको सचिवालयले जनाएको छ। बैठकमा कोरोना महामारी, कोभिड१९ संकट व्यवस्थापन समन्वय केन्द्र (सीसीएमसी)ले गरेको सिफारिसलगायत नियमित काम कारबाहिको विषयमा छलफल केन्द्रित हुने बालुवाटार स्रोतले जनाएको छ। विश्वव्यापी महामारीको रुपमा फैलिएको कोरोना भाइरस (कोभिड१९) संक्रमितको संख्या बढ्दै गएको भन्दै सीसीएमसीले १३ बुँदे सिफारिस गरेको थियो । गत शनिबारदेखि राजनीतिक भेटघाट स्थगित गरेर आइसोलेसनमा बसेका देउवाले शुक्रबारबाट नियमित काममा फर्किएका हुन्। नेकपा माओवादी केन्द्रका अध्यक्ष पुष्पकमल दाहाललाई कोराना संक्रमण पुष्टि भएपछि प्रधानमन्त्री देउवासमेत कन्ट्याक्ट ट्रेसिङमा परेका थिए। सोमबार र बिहीबार गरिएको कोभिड१९ परीक्षण गराएका देउवाको दुवै रिपोर्ट नेगेटिभ आएको छ।"
प्रधानमन्त्री कप क्रिकेट : सुदूरपश्चिमविरुद्ध आर्मी क्लब विजयी,"काठमाडौं : राजधानीमा जारी प्रधानमन्त्री कप टीट्वान्टी राष्ट्रिय क्रिकेट प्रतियोगितामा सुदूरपश्चिम प्रदेशविरुद्धको खेलमा त्रिभुवन आर्मी क्लब विजयी भएको छ। आर्मीको यो दोस्रो जीत हो। मूलपानी क्रिकेट मैदानमा समूह एअन्तर्गत आज भएको खेलमा आर्मीले सुदूरपश्चिम प्रदेशलाई ३ विकेटले पराजित गरेको हो। चार खेलमध्ये हार्मीले दुईमा जीत हासिल गरेको हो। आर्मीले यसअघि कर्णाली प्रदेशलाई ६३ रनले पराजित गरेको थियो भने नेपाल पुलिस क्लबसँग चार विकेटले हार व्यहोरेको थियो। तेस्रो खेल हुन नसकेपछि आर्मीले प्रदेश नं १ सँग एकएक अङ्क बाँडेको थियो। सुदूरपश्चिमले भने पुलिसविरुद्धको पहिलो खेलमा दुई रनले पराजय भोगेको थियो भने कर्णाली प्रदेशलाई ४७ रनले पराजित गरेको थियो। आजको खेलमा ११६ रनको लक्ष्य आर्मीले अन्तिम बलमा ७ विकेट विकेट गुमाएर पूरा गर्यो। आर्मीका लागि हरि चौहानले ३३ रनको योगदान दिए। विक्रम सोबले अविजित २९, भीम सार्कीले १३, शाहब आलमले १२ तथा कुशल मल्लले ११ रन बनाए। बलिङतर्फ सुदूरपश्चिमका आदित्य महताले सर्वाधिक ४ विकेट लिए। यस्तै नारायण जोशी, हेमन्त धामी र शेर मल्लले एकएक विकेट लिए। त्यसअघि टस हारेर ब्याटिङ गरेको सुदूरपश्चिमले २० ओभरमा सवै विकेट गुमाउँदै ११५ रन बनायो। उसका लागि खडक बोहराले सर्वाधिक ३७ रन जोडे। वसन्त कार्कीले ३४ र अर्जुन साउदले १५ रन बनाए। बलिङतर्फ आर्मीका विक्रम सोबले उत्कृष्ट खेल प्रदर्शन गरे। उनी एक्लैले ६ विकेट लिए। चार ओभर बलिङ गर्ने क्रममा सोबले मात्र आठ रन खर्चे। यस्तै कुशल मल्ल, शाहब आलम र हरि चौहानले एक एक विकेट लिए। रासस"
हाइटीमा भूकम्प गएको १२ वर्षपछि पीडितलाई सम्मान,पोर्ट औ प्रिन्स : हाइटी सरकारले भूकम्प गएको १२ वर्षपछि भुकम्प पीडितलाई सम्मान गरेको छ। सरकारले बुधबार भुकम्पमा परी ज्यान गुमाउने र पीडितहरुलाई १२ वर्षपछि सम्मान गरेको हो। हाइटीका प्रधानमन्त्री एरियल हेन्री र उनको सरकारका अन्य अधिकारीहरुले बुधबार भुकम्पमा परी ज्यान गुमाएकाहरुको सम्झनामा बनेको स्मारक भ्रमण गरेका थिए। भ्रमणपश्चात सरकारले १२ वर्षपछि भूकम्प पीडितहरुलाई क्षतीपूर्ती दिने र पुर्ननिर्माण गर्ने प्रतिबद्धता जनाएको छ। हाइटीमा १२ वर्षअघि अर्थात् सन् २०१० जनवरी १२ मा ७ ० म्याग्निच्युडको भुकम्प गएको थियो। सो विनाशकारी भुकम्पमा परेर करिब ३ लाख १६ हजार मानिसले ज्यान गुमाएको आँकलन गरिएको थियो। भूकम्पका कारण करिब १ लाखभन्दा बढी भवनहरु पूर्ण रुपमा भत्किएका थिए भने २ लाखभन्दा बढी भवनमा क्षती पुगेको थियो। भूकम्पपछिको पुर्ननिर्माणको नाममा त्यहाँ बिलियनभन्दा बढी रकम खर्चिएपनि हालसम्म पुर्ननिर्माण नभएको बताइएको छ।
माघे संक्रान्ति : चाकु बनाउने चटारो (फोटो फिचर),"काठमाडौं : चाकु घिउँ र लड्डुको पर्व माघे संक्रान्ति आउन १ दिन बाँकी नै छ। तर, ललितपुरको टंगलमा रहेको जोशी चाकु कारखानामा भने दुईतीन महिनादेखि कामदारलाई भ्याई नभ्याई छ। सूर्यदास जोशीले करिब ६०६५ वर्ष अघिदेखि यो कारखानामा चाकु बनाउन थालेका हुन्। अहिले उनी आफू चाकु बनाउन सक्दैनन् तर उनको सबै परिवार चाकु बनाएरै गुजारा चलाइरहेको छ। यो ललितपुर पाटन क्षेत्रको सबैभन्दा पुरानो चाकु काराखाना हो, दीपु जोशी भन्छन्, यहाँका स्थानीय सबैले हाम्रो परिवारलाई चाकु साहु भनेर चिन्छन्। जोशी कारखानमा बनेको चाकु ललितपुर, काठमाडौं, भक्तपुरसँगै बनेपासम्म पुग्छ। यहाँ बन्ने चाकु उपत्यकामा सबैभन्दा चर्चित छ। अन्नपूर्णकर्मी सुनीता डंगोलले खिचेका तस्बिर"
कोरोना भाइरस : प्रतिरोधात्मक क्षमता बढाउन के खाने? यस्तो छ डब्ल्यूएचओका सुझाव,"एजेन्सी : कोरोना भाइरसको नयाँ भेरियन्ट ओमिक्रोन दिनानुदिन बढिरहदा यसका कारणले धेरै मानिसहरुको मृत्यु भइसकेको छ भने धेरै मानिसहरु संक्रमित हुनुपरेको छ। यद्यपि, तपाईंले यी सबै चीजहरूको बारेमा चिन्ता लिनुपर्दैन । चाहे कोरोना भाइरसको नयाँ संस्करण ओमिक्रोन होस् वा डेल्टा । यसका लागि एउटा हतियार सधैं काममा आउनेछ, त्यो तपाईको शरीरको प्रतिरोधात्मक क्षमता हो। यदि तपाईको रोग प्रतिरोधात्मक क्षमता बलियो छ र तपाई ओमिक्रोनबाट संक्रमित हुनुभयो भने पनि तपाई सजिलै निको हुनुहुनेछ। प्रतिरक्षा प्रणाली बलियो बनाउन ताजा खानेकुरा र स्वस्थ आहार लिनु राम्रो हुन्छ। विश्व स्वास्थ्य संगठन(डब्ल्यूएचओ)ले केही खाना र पोषणयुक्त कुराहरू सुझाव दिएको छ, जुन यस्ता रहेका छन् घरमा पाकेको खाना खानुहोस् : सामान्य दिनहरुमा धेरै जसो मानिसहरुको आआफ्नो कामको व्यस्तताका कारण घरको खाना खाने समय पाउँदैनन्। तर यतिबेला धेरै जसो मानिसहरु घरबाटै आफिसको काम, विद्यालयहरु बन्द हुनसक्छन र धेरै जसो मानिसहरु अहिलेका कोरोना भाइरसको डरले घरबाट बाहिर विशेष काम बाहेक जादैनन्। यस्तो बेला सधै घरमा पोकेको खाने कुराहरु खानुहोस्। किनकी घरमा पोकेको खानेकुरा स्वादिष्ट हुुनुका साथै पौष्टिक पनि हुन्छ। खानाको मात्रामा ध्यान दिनुहोस् : केही मानिसहरुलाई मिठो र स्वाद्ष्टि खाना देख्यो भने धेरै खाने बानी हुन्छ। कहिले काही त यस्तो ठिकै हो तर सधै यसरी खानाले अप्ठ्यारो हुनसक्छ। त्यसैले सधै आफूलाई लागेको भोकभन्दा अलि कम खाने गर्नुहोस् र सधै व्ययाम गर्ने गर्नुहोस्। धेरै खानुभन्दा पनि कम खानुहोस् तर समय समयमा खानुहोस्। नुनको मात्रा सिमित गर्नुहोस् : डिब्बा बन्द वा प्रशोधित खानामा धेरै नुन हुन्छ, यदि तपाईंले यसको सेवन गर्नुभयो भने त्यसको ख्याल गर्नुपर्छ। डब्ल्यूएचओले दिनमा ५ ग्रामभन्दा कम नुन उपभोग गर्न सुझाव दिएको छ। नुनको मात्रा कम गर्न, थोरै वा नुन नभएको खानालाई प्राथमिकता दिनुहोस्। खानाबाट अतिरिक्त नुन हटाउन प्याकेज गरिएको खानाको सेवन कम गर्नुहोस्। यो पनि ध्यान राख्नुहोस् कि मसालेदार खानामा पनि उच्च मात्रामा नुन हुन्छ। साथै, खानामा अतिरिक्त नुन थप्नबाट बच्नुहोस्। चिनीको मात्रा पनि सिमित गर्नुहोस् : डब्ल्यूएचओका अनुसार वयस्कहरूले एक दिनमा लगभग ६ चम्चाभन्दा कम चिनी उपभोग गर्नुपर्छ। त्यसैले जहिले पनि कम चिनीजन्य पदार्थ खानुहोस्। चिनी नहुने देखिने धेरै खानेकुरामा पनि चिनीको मात्रा धेरै हुन्छ जसका कारण दिनभर धेरै चिनी खपत हुन्छ। यदि तपाईंलाई मिठो खान मन लाग्छ भने ताजा फलफूल खानुहोस् र जमेको फलफूल, सिरप र डिब्बा बन्द फलफूलको सेवन नगर्नुहोस्। पर्याप्त फाइबर खानुहोस् : फाइबरले स्वस्थ पाचनमा धेरै मद्दत गर्छ र भोकपनि कम गर्छ। त्यसैले लामो समयसम्म पेट भरिराख्न र स्वस्थ रहन फाइबरयुक्त उत्पादनहरू खानुहोस्। पर्याप्त फाइबर उपभोग गर्न, तरकारी, फलफूल, दाल र सम्पूर्ण अन्न आदि खानुहोस्। पर्याप्त पानी पिउनुहोस् : स्वस्थ्य शरिरको लागि पर्याप्त मात्राम पानी धेरै जरुरी रहेको हुन्छ। तर बोतलको पानी पिउने कुरामा ध्यान दिनुहोस्। चिनीरहित मिठो पेयपदार्थको सट्टा नरिवल पानी, कागती पानीको सेवन गर्न सकिन्छ। विज्ञहरूका अनुसार हरेक व्यक्तिले दिनमा कुनै पनि अवस्थामा करिब १० गिलास पानी पिउनुपर्छ। रक्सीबाट बच्नुहोस् : रक्सी शरीरका लागि हानिकारक मानिन्छ। यो हरेक मानिसका लागि हानिकारक मात्र होइन, यसले रोग प्रतिरोधात्मक क्षमतालाई पनि कमजोर बनाउँछ। यसको सेवनले शरीरको संक्रामक रोगहरूसँग लड्ने क्षमतालाई कमजोर बनाउँछ। त्यसैले रक्सीको सेवनबाट बच्ने प्रयास गर्नुहोस्।"
आफैलाई संक्रमित बनाउन इटलीमा कोरोना संक्रमितसँग डिनर र वाइन पार्टी!,"नयाँ दिल्ली : कोरोना भाइरसको कहरले विश्व आक्रान्त छ । कोरोनासँगै ओमिक्रोन भेरियन्टका बिरामी दिनप्रतिदिन तीव्र गतिमा बढिरहेका छन्। यस्तो अवस्थामा धेरैभन्दा धेरै मानिसलाई कोरोनाविरुद्ध खोप लगाउन जोड दिइँदैछ । तर, कतिपय यस्ता व्यक्ति छन् जसले खोपविरुद्ध अभियान नै चलाएका छन्। खोप लगाउन नपरोस् भनेर उनीहरु आफै जानाजानी कोरोना पोजेटिभ बनिरहेका छन् । इटलीमा यस्तै घटना बाहिरिएको छ। भर्खरै टस्कनीमा कोरोना संक्रमितसँग पार्टी गरेको खुलासा भएको छ। जहाँ मानिसहरु कोभिड पोजिटिभ व्यक्तिसँग डिनर र वाइनको मजा लिइरहेका थिए । यसमा सामेल हुन ११ हजार रुपैयाँ शुल्क राखिएको थियो। इटालीमा १ फेब्रुअरी २०२२ देखि कोरोना खोप अनिवार्य बनाउन थालेपछि खोप विरोधीहरुले कोरोना संक्रमित खोजीखोजी उनीहरुसँग डिनर र वाइन पार्टी गरेका हुन्। त्यहाँको सरकारले ५० वर्ष माथिकालाई खोप लगाउन अनिवार्य बनाउन लागेको हो । सरकारले खोप नलगाउनेलाई कारबाही र जरिवाना गर्ने समेत बताएको छ। जसले गर्दा खोप विरोधीहरुको जागिर पनि जानसक्छ। तर, यसका बाबजुद पनि केही मानिसहरू खोप लगाउन तयार छैनन्। उनीहरुले खोप लगाउनुको सट्टा आफैलाई कोरोना भाइरस सार्न यस्तो अभियान थालेका हुन्। यसका लागि उनीहरुले १० हजार रुपैयाँभन्दा बढी खर्च गरेका छन्। आफ्नो पैसा खर्च गरेर उनीहरु पनि कोरोना पोजेटिभ होस् र भ्याक्सिन लिनु नपरोस् भनेर गोप्य रुपमा संक्रमितसँग पार्टी गरिरहेका छन् । वास्तवमा संक्रमित व्यक्तिहरूलाई केही समयका लागि खोप दिइने भने छैन। भर्खरै टस्कनीमा कोभिड पार्टीको खुलासा भएको थियो। जहाँ मानिसहरु कोभिड पोजिटिभ व्यक्तिसँग डिनर र वाइनको मजा लिइरहेका थिए । यसमा सामेल हुन ११ हजार रुपैयाँ शुल्क राखिएको थियो। द डेली बिस्ट'ले इटालियन पुलिसलाई उद्धृत गर्दै भनेको छ कि एक एन्टि भ्याक्सरले अनलाइनमा लेखे  'म तुरुन्तै कोभिड पोजिटिभ व्यक्तिको खोजीमा छु। म भुक्तानी खोज्दै छु।' इटलीमा हिजोआज कतिपय मानिसहरु कोभिड पार्टीको खोजीमा घुमिरहेका छन् । तर, इटालीबाट कोभिड पार्टीको रिपोर्ट आएको यो पहिलो पटक भने होइन।"
प्रधानमन्त्री कप क्रिकेट : पुलिस क्लबद्वारा कर्णाली पराजित,"काठमाडौं : नेपाल पुलिस क्लबले कर्णाली प्रदेशलाई पराजित गर्दै प्रधानमन्त्री कप टीट्वान्टी राष्ट्रिय क्रिकेट प्रतियोगितामा लगातार तेस्रो जीत दर्ता गराएको छ। कीर्तिपुरस्थित त्रिवि क्रिकेट मैदानमा शुक्रबार भएको समूह एअन्तर्गतको खेलमा पुलिस क्लबले कर्णालीलाई ८९ रनले पराजित गरेको हो। पुलिसले यसअघि सुदूरपश्चिम प्रदेशलाई २ रनले तथा त्रिभुवन आर्मी क्लबलाई ४ विकेटले हराएको थियो। जीतसँगै पुलिस सेमिफाइनल नजिक पुगेको छ। कर्णाली हालसम्म खेलेका चार खेलमध्ये तीनमा पराजित भएको छ। कर्णालीको सेमिफाइनल पुग्ने सम्भावना समाप्त भएको छ। यसअघि कर्णालीले आर्मी र सुदूरपश्चिमविरुद्धको खेलमा पराजय भोगेको थियो भने प्रदेश नं १ लाई पराजित गारेको थियो। आजको खेलमा पुलिस क्लबले दिएको २४५ रनको विशाल लक्ष्य पछ्याउने क्रममा कर्णाली निर्धारित २० ओभरमा ९ विकेट गुमाउँदै १५५ रनमा समेटियो। कर्णालीका लागि प्रकाश जैसीले सर्वाधिक ६८ रनको योगदान गरे। उनले ४७ बल खेल्दै ६ चौका र ३ छक्का हाने। बलिङतर्फ पुलिसका योगेन्द्रसिंह कार्की र दीपेन्द्र सिंह ऐरीले दुईदुई तथा पवन सर्राफ, कुशल भुर्तेल, करण केसी र गुल्सन झाले एकएक विकेट लिए। त्यसअघि टस जितेर ब्याटिङ गरेको पुलिसले निर्धारित २० ओभरमा ६ विकेट गुमाउँदै २४४ रन बनाएको थियो। पुलिसका लागि ओपनर कुशल भुर्तेलले सर्वाधिक ८२ रनको योगदान दिए। उनले ३९ बलमा ९ चौका र ३ छक्का प्रहार गरे। यस्तै दीपेन्द्रसिंह ऐरीले ६२, दिलीप नाथले ३१, पवन शर्राफले २२, आरिफ शेखले १८ र मञ्जित श्रेष्ठले १९ रन बनाए। बलिङतर्फ कर्णालीका अनुज चुनारा, प्रकाश जैसी र रवीन्द्र शाहीले दुईदुई विकेट लिए।"
"तीन नाल भरुवा बन्दुकसहित वृद्ध पुरुष पक्राउ, तीन जना फरार","विराटनगर : तीन नाल भरुवा बन्दुकसहित प्रहरीले मोरङको लेटाङबाट एक जना वृद्ध पुरुषलाई शुक्रबार पक्राउ गरेको छ। लेटाङ नगरपालिका९ स्थित वशन्त हरियाली सामुदायिक वनबाट मिक्लाजुङ गाउँपालिका५ का ६० वर्षीय इन्द्रबहादुर राईलाई पक्राउ गरिएको प्रदेश १ प्रहरी कार्यालय विराटनगरले जनाएको छ। प्रहरी चौकी जाँतेबाट खटिएको टोलीले भरुवा बन्दुक बोकेर हिँडिरहेको अवस्थामा राईलाई पक्राउ गरेको हो। राईको साथबाट प्रहरीले लोड गरिएको तीन नाल भरुवा बन्दुक, बारुद, १८ वटा गोली, पाँच पोका छर्रा, एउटा खुकुरी र एउटा गुलेली बरामद गरेको छ। उनलाई इलाका प्रहरी कार्यालय लेटाङको हिरासतमा राखेर घटनाका बारेमा अनुसन्धान थालिएको जानकारी प्रहरीले दिएको छ। पक्राउ परेका राईसँगै रहेका अन्य तीन जना भने प्रहरीलाई देख्नसाथ फरार बनेका छन्। फरार रहेकाको खोजी भइरहेको जानकारी दिँदै प्रहरीले उनीहरुको पहिचान खुलाएको छैन। उक्त समूह जंगली जनावरको चोरी सिकारीका लागि भरुवा बन्दुक लिएर सामुदायिक वनतिर गएको हुनसक्ने प्रहरीको अनुमान छ।"
रिसइबी र आर्थिक प्रलोभनका कारण भारतीय इरिक्सा चालकको हत्या,"वीरगन्ज : वीरगन्जमा ९ दिन पहिले मृत अवस्थामा भेटिएका भारतीय इरिक्सा चालकको हत्या पुुरानो झगडाको रिसइबी र आर्थिक प्रलोभनका कारण गरिएको खुलेको छ। भारत बिहारको बैशाली जिल्लाको महुवा घर भइ हाल वीरगन्ज३ छपकैयामा बसेर इरिक्सा चलाउँदै आएका ४५ वर्षीय मुख्तार मियाँ पुष २२ गते वीरगन्ज२३ इटियाहीस्थित कुलो नजिक मृत अवस्थामा फेला परेका थिए। पुष २१ गते साँझ वीरगन्जको नारायणी अस्पताल छेउबाट बिरामी लिन भनेर इरिक्सा लिएर हिडेका मुख्तार पुष २२ गते अपरान्ह इटियाहीमा मृतफेला परेका थिए। पक्राउ पर्नेमा भारत बिहारको मोतीहारी घर भई हाल वीरगन्ज३ छपकैयामा बस्दै आएका इरिक्सा चालक ३० वर्षीय सुनिल कुमार, बाराको बारा परवानीपुर५ का २२ वर्षीय निकेश पटेल, भारत बिहारको बैजरपुर घर भइ हाल वीरगन्ज३ छपकैयामा बस्दै आएका ५५ वर्षीय सपन मण्डल रहेका छन्। यस्तै भारत बिहार घर भई हाल वीरगन्ज२ छपकैयामा होटल व्यावसाय गर्दै आएका ३५ वर्षीय बक्सर भन्ने नाजिर हुसैन र ५० वर्षीय बाबर हुसैनलाई पनि प्रहरीले पक्राउ गरेको छ। फरार रहेका एक जनाको भने परिचय प्रहरीले खुलाएको छैन। प्रहरीका अनुसार मृतक मुख्तारसंगको झगडापछि रिसइबी र आर्थिक प्रलोभनाका कारण उनको हत्या गरिएको हो। घटना विवरण सपन मण्डल र मृतक मुख्तार मियाँ वीरगन्ज३ छपकैयामा एउटै घरमा भाडामा बस्दै आएका थिए। केहीदिन पहिले सपन मण्डल र मुख्तारकोबीचमा झगडा भएको थियो। झगडाको क्रममा सपनले मुख्तारलाई मारेर लास गायब बनाइदिन्छु भनेर धम्की दिएका थिए। प्रहरीका अनुसार मुख्तारको श्रीमतीसँग आफ्नो श्रीमतीको झगडा परेपछि सपनले छेउकै घरमा डेरा बसेका सुनिल कुमारलाई भेटेर मुख्तारको हत्या गर्न इरिक्सा किनिदिने आश्वासन दिएर ५० हजार रुपैया दिएका थिए। त्यसपछि सुनिल कुमारले मख्तारको हत्या गर्ने योजना बनाई भारतमा बस्ने अहिले फरार रहेका आफना साथी र पहिले आफूसँगै कार्टुन फ्याक्ट्रीमा काम गर्दा चिनेका साथी निकेशलाई बोलाएका थिए। योजना अनुसार पुष २१ गते साँझ ५ बजेतिर सुनिल कुमारका भारतीय साथी र निकेशले नारायणी अस्पताल अगाडि श्रीमतीको ठेलापसल छेउमा इरिक्सा रोकेर बसिरहेका मुख्तारलाइ भेटेका थिए। दुवै जनाले गण्डक चोकबाट डेलिभरी केस नारायणी अस्पतालसम्म ल्याउन भनेर ५ सय दिन्छौँ भनी इरिक्सा भाडामा लिई दुवै जना मुख्तारको इरिक्सा चढेर घटनास्थल पुयाएका थिए। घटनास्थलमा मुख्तारलाइ पुरयाए लगत्र्तै त्यहाँ पहिले देखि नै बसेका सुनिलसंगै मिलेर निकेश र उनका साथीगरी ३ जनाले फलामको रेन्चले मुख्तारको टाउकोमा अन्धाधुन्ध प्रहार गरेका थिए। मुख्तारको मृत्यु भएपछि शव उनीहरुले कुलोमा फालिदिएका थिए। त्यसपछि तीनै जनाले घटनास्थलबाट केहीवर आई फलामको रेन्च र रगत लागेको सर्ट फालेका थिए। सुनिलले बाबर र बक्सरलाई फोनगरी निजहरूको सहयोगमा मृतक मुख्तारको इरिक्सा बाराको फेटा गाउँपालिका४स्थित पिलाहा सडकमा लगी छोडी दिएका थिए। पुष २१ गते साँझदेखि इरिक्सासहित सम्पर्कविहिन भएका मुख्तारको खोजीका लागि उनकी श्रीमतिले पुष २२ गते दिउसो जिल्ला प्रहरी कार्यालयमा निवेदन दिएकी थिइन्। त्यसपछि प्रहरीले खोजतलाशको क्रममा मुख्तारको शव इटियाहीस्थित बयोधा अस्पताल पछाडिको कुलोमा फेला पारेको थियो।"
जनप्रतिनिधिलाई एमालेको निर्देशन : अनुशासन आयोगमा सम्पत्ति विवरण बुझाउनू,"काठमाडौं : नेकपा (एमाले)को केन्द्रीय अनुशासन आयोगले पार्टीको केन्द्रीय कमिटी, निकाय, सङ्घीय सांसद, प्रदेशसभा सदस्य, स्थानीय तहका प्रमुखउपप्रमुखलाई आफ्नो व्यक्तिगत सम्पत्ति विवरण भरेर अनिवार्यरूपमा बुझाउन निर्देशन दिएको छ। आयोगका अध्यक्ष केशव बडालले जारी गरेको अन्तरपार्टी निर्देशन१ मा पार्टीको १० औँ राष्ट्रिय महाधिवेशनबाट पारित विधानको धारा ७९ र आयोगको कार्यसम्पादन नियमावलीको नियम ६ बमोजिम पार्टीबाट निर्वाचित गाउँपालिकाका अध्यक्ष र उपाध्यक्षसमेतलाई यही पुस १४ गतेदेखि गणना हुने गरी ६० दिनभित्र आयोगसमक्ष उक्त विवरण पेश गर्न निर्देशन दिइएको हो। आयोगले पार्टीभित्र अनुशासन पालनाका लागि आचारसंहिताको मस्यौदा पनि तयार गरिरहेको छ। आयोगका सचिव भरत पहारीले तयार गरेको सो मस्यौदामाथि थप छलफल गरेर पारित गरिने जनाइएको छ।"
बुटवलको प्लान बी क्लबमा भीषण आगलागी,"बुटवल : बुटवल उपमहानगरपालिका वडा नम्बर ९ स्थित मिलनचोकको एक क्लबमा भीषण आगलागी भएको छ । माघ १ गतेदेखि सञ्चालनमा आउने तयारीमा रहेको प्लान बी क्लबमा शुक्रबार दिउँसो १ बजेदेखि आगो लागेको प्रहरीले जनाएको छ। आगो अझै नियन्त्रणमा आएको छैन। नियन्त्रणको प्रयास भएपनि आगलागी स्थलमा दमकल जाने बाटो नहुँदा समस्या भइरहेको छ । बुटवल उपमहानगरपालिका, सिद्धार्थ नगरपालिका भैरहवा, लुम्बिनी साँस्कृतिक नगरपालिका लुम्बिनी, तिलोत्तमा र सैनामैना नगरपालिकाका दमकलले आगो निभाउँदा पनि नियन्त्रण आएको छैन् । बाक्लो बस्ती र साँघुरो सडकले समस्या भएको छ । यसअघि बाटो फराकिलो बनाउन स्थानीयले माग गरेपनि जग्गाधनीले नदिँदा बाटो फराकिलो हुन सकेको छैन् । आगलागीबाट भएको क्षतिको एकिन विवरण अझै आएको छैन् । क्लब संचालन गर्नका लागि करिब ७ करोड रुपैयाँ खर्च भएको अनुमान छ ।"
स्थानीय तहको निर्वाचनबारे आयोगमा सर्वदलीय बैठक जारी,"काठमाडौं : निर्वाचन आयोगले स्थानीय तहको निर्वाचनबारे राजनीतिक दलहरूसँग छलफल सुरु गरेको छ। आयोगले माघ १२ गते हुने राष्ट्रिय सभा निर्वाचन, स्थानीय तहको निर्वाचन तयारी र मतदाता नामावली अद्यावधिकको विषयमा छलफल गर्न शुक्रबार संघीय संसद र प्रदेश सभामा प्रतिनिधित्व गर्ने दललाई बोलाएको हो। बैठकमा नेकपा एमालेबाट उपमहासचिव विष्णु रिमाल, नेपाली कांग्रेसबाट रमेश लेखक र माओवादी केन्द्रबाट लीलामणि पोखरेल, नेपाल मजदुर किसान पार्टीबाट प्रेम सुवाल लगायतका नेताहरु उपस्थित भएका छन्। निर्वाचन आयोग जनप्रतिनिधिको पाँच वर्षे अवधि पूरा हुँदै गरेका कारण आगामी २०७९ साल वैशाख २० गते ७५३ वटै स्थानीय तहको निर्वाचन गर्ने तयारीमा जुटिरहेको छ। आयोगले आगामी २०७९ वैशाख महिनामा स्थानीय तहको निर्वाचन गर्न प्रधानमन्त्री शेरबहादुर देउवासमक्ष प्रस्ताव गरेपनि घोषणा हुन भने बाँकी रहेको छ। राष्ट्रिय सभाको निर्वाचन माघ १२ गते हुँदैछ। स्थानीय सरकार रिक्त रहने विषय कल्पनासमेत गर्न नसकिने र उनीहरुको अवधि थप गर्ने व्यवस्था अहिलेको मितिसम्म नभएका कारण वैशाखभित्र नै तोकिएको समयमा निर्वाचन गर्न आयोग गम्भीर रहेको बताउँदै आएको छ। एमालेले गठबन्धनले चुनाव सार्न खोजेको आरोप लगाउँदै आएको छ।"
क्यानडामा खोप नलगाएका पिताले आफ्ना सन्तान भेट्न नपाउने,ओट्वा : कोभिड १९ विरुद्ध खोप नलगाएका एक पिताले आफ्ना सन्तान भेट्न नपाउने भएका छन्। खोप नलगाएका पितालाई भेट्नु सन्तानको रुचिविपरित भएको भन्दै पिताले आफ्ना सन्तानलाई भेट्न नपाउने भएका हुन्। छुट्टिको समयमा पिताले खोप नलगाएका कारण सन्तानलाई भेट्ने समय सारेको सार्यै गरेको र सोहि कारण पिताले आफ्ना सन्तानलाई फेब्रुअरीसम्म भेट्न नपाउने भएको बीबीसीमा समाचार छ। पारिवारिक कानुन हेर्दै आएका त्यहाँका क्यानडाको क्युविक प्रान्तका अधिवक्ताहरुको समूहले सो निर्णय गरेको बताइएको छ। पिताले कोभिडविरुद्ध खोप लगाउने निर्णय नगरेसम्म उनलाई आफ्ना सन्तान भेट्नबाट बञ्चित गराइने बताइएको छ।
सुदूरपश्चिममा परीक्षण गराउने आधामा कोरोना,"धनगढी : भारतमा ओमिक्रोन भेरियन्टको कोरोना फैलिएसँगै सुदूरपश्चिममा पनि परीक्षणको आधामा कोरोना पुष्टी भइरहेको छ। सुदूरपश्चिमको रेफरल अस्पतालको रुपमा रहेको सेती प्रादेशीक अस्पतालमा शुक्रबार मध्यान्हसम्म गरिएको परीक्षणमा आधा भन्दा बढीमा कोरोना पुष्टि भएको छ। अस्पतालका सूचना अधिकारी दिलिप श्रेष्ठले दिएको जानकारी अनुसार सेती प्रादेशीक अस्पतालमा शुक्रबार मध्यान्हसम्म १२१ जनाले पीसीआर जाँच जराएकोमा ६६ जनामा कोरोना पुष्टि भएको छ। सेती प्रादेशीक अस्पतालको प्रयोगशालाको तथ्यांक अनुसार पछिल्ला १० दिनयता कोरोना संक्रमणको दर उच्च हुँदै गएको छ। पुसको २० गते गरिएको ३५ जनाको पिसिआर परीक्षणमा २ जना, २१ गते ४४ जनामा पनि २ जना, २२ गते २४ जनामा २ जना, २३ गते ५६ जनाको परीक्षणमा ६ जना, २४ गते ३६ जनाको परीक्षणमा ८ जना, २६ गते ८७ जनाको परीक्षणमा १२ जना, २७ गते ७६ जनाको परीक्षण गरिएकोमा २१ जनामा कोरोना पुस्टी भएको छ। यस्तै २८ गते १०५ जनाको परीक्षणमा ४५ जना, २९ गते १६१ जनाको परीक्षणमा ४ जना र शुक्रबार अथवा ३० गते १२१ जनाको परीक्षणमा ६६ जनामा कोरोना पुष्टी भएको सेती प्रादेशीक अस्पतालले जनाएको छ। १० दिनमा प्रदेशभरी थपिए १४ सय ९४ जना पछिल्लो १० दिनमा सुदूरपश्चिम भरी १४ सय ९३ कोरोना संक्रमित थपिएका छन्। सुदूरपश्चिम स्वास्थ्य निर्देशनालयले दिएको जानकारी अनुसार दैनिक जसो संक्रमितहरु थपिन थालेका हुन्। निर्देशनालयको तथ्यांक अनुसार पुसको २० गते ४० जना, २१ गते ५५ जना, २२ गते १२० जना, २३ गते १५८ जना, २४ गते १३३ जना, २५ गते ६२ जना, २६ गते १५९ जना, २ गते १९४ जना, २८ गते २५४ जना र २० गते ३१८ जनामा कोरोना पुष्टि भएको छ। १० दिनको तथ्यांक हेर्ने हो भने २० गते ४० जना संक्रमित भएको प्रदेशमा २९ गते त्यसको झण्ढै ९ सय प्रतिसत अथवा ३१८ जनामा कोरोना देखिएको छ। अहिले सुदूरपश्चिममा माघी र माघे संक्रान्तीका लागि मानिसहरु भारतबाट घर फर्किन थालेका छन। यस समयमा गाउँमा सिधै कोरोना जाने सम्भावना बढेको छ। सेती प्रादेशीक अस्पतालका वरिष्ठ फिजिसियन डाक्टर निराजन दत्त शर्मा पौडेल भन्छन,अहिले भारताट फर्किनेहरु पर्व मनाउनका लागि हो, उनीहरु सोझै समुदायमा जान्छन र कोरोना सार्ने काम गर्छन्। चिकित्सकहरुका अनुसार केही दिनमै यो तथ्यांक भयावह भएर निस्कने छ। डाक्टर शर्मा पौडेल थप्छन, खोपका कारण डेल्टा भेरियन्टको जस्तो भवावह अवस्था त नआउदा तर संक्रमितको संख्य भने ह्वात्तै बढ्ने छ, जसको चाप फेरि अस्पतालमै पर्ने हो। उनले अहिलेको भेरियन्ट कमजोर देखिए पनि सर्नमा भने पहिलेको तुलनामा बढी सक्रिय रहेको बताए।"
"नारायणकाजीलाई रुघाखोकी, आइतबार पुन : कोरोना परीक्षण गरिने","काठमाडौं : नेकपा माओवादी केन्द्रका नेता नारायणकाजी श्रेष्ठको स्वास्थ्य अवस्था सामान्य रहेको छ। कोरोना भाइरस संक्रमणपछि होम आइसोलेसनमा बसेका श्रेष्ठलाई रुघाखोकी लागेको उनका स्वकीय सचिव सुरेशकाजी श्रेष्ठले जानकारी दिए। उनले भने, उहाँको स्वास्थ्य अवस्था सामान्य रहेको छ। हल्का रुघाखोकी लागेको छ उनले भने,आइतबार पुन : पीसीआर विधिबाट कोरोना भाइरस परीक्षण गरिँदैछ। कोरोना संक्रमण पुष्टि भएदेखि श्रेष्ठ होम आइसोलेसनमा बसिरहेका छन्। कोरोना रिपोर्ट नेगेटिभ आएपछि मात्र उनी सार्वजनिक कार्यक्रममा सहभागि हुने बताइएको छ। यता माओवादी केन्द्रका अध्यक्ष पुष्पकमल दाहाल प्रचण्डको स्वास्थ्य अवस्था सामान्य रहेको छ। कोरोना भाइरस संक्रमणपछि होम आइसोलेसनमा बसेका प्रचण्डको स्वास्थ्य अवस्था सामान्य रहेको उनकी छोरी गंगा दाहालले जानकारी दिइन्। गत शुक्रबार बेलुका पीसीआर विधिबाट परीक्षण गर्दा प्रचण्डलाई कोरोना भाइरसको पुष्टि भएको थियो। प्रचण्डलाई कोरोना संक्रमण नारायणकाजी श्रेष्ठलाई कोरोना संक्रमण स्वास्थ्यकर्मी आइसोलेसनमा, सेवा प्रवाहमा सकस आइसोलेसन रहेका प्रचण्डको कस्तो छ स्वास्थ्य अवस्था ?"
यसरी सफलता,"एक पटकको कुरा हो। बस्ती छेउमा सानो जंगल थियो। त्यो जंगलको एउटा छेउमा मध्यम खालको पोखरी थियो। त्यस पोखरीमा केही भ्यागुता बस्दै आइरहेका थिए। त्यसमध्ये केही भ्यागुता जंगल घुम्न निस्किए। मध्याह्नको समय थियो। चर्को घाम लागिरहेको थियो। तर पनि हावा निरन्तर चलिरहेको थियो। ती भ्यागुता रमाउँदै अघि बढे। ठाउँठाउँमा खाल्डाखुल्टी थिए। तिनमा पनि बुरुक्कबुरुक्क उफ्रँदै अघि बढे। पानी जमेका खाल्डामा पनि अनेक उपाय लगाएर अघि बढे। तर बाटोमा एउटा धेरै ठूलो खाडल आयो। त्यो खाडल धेरै गहिरो पनि थियो। अरू खाल्डा जस्तै ठानेर ती भ्यागुता फुत्त उफ्रिए पारी तर्न। तर दुर्भाग्य, अचानक केही भ्यागुता त्यो गहिरो खाल्डोमा खस्न पुगे। खाल्डोमा खसेका भ्यागुता सबैले बाहिर निस्कने प्रयास गरे। थाकेपछि चुप भएर खाल्डोमै बसे। एउटा भ्यागुताले भने बाहिर निस्कने कोसिस जारी राख्यो। तर बाहिर रहेका उसका साथीहरूले भने अब तिमी बाहिर निस्कन सक्दैनौ। यो खाल्डो यति गहिरो छ कि तिमीले बाहिर निस्कने प्रयास गर्नु बेकार छ। उसले प्रयास रोकेन, हरेश खाएन। साथीहरूको कुरा सुनेर अरू भ्यागुताले बाहिर निस्कने प्रयास गरेनन्। बाहिर निस्कने प्रयास गर्ने त्यो भ्यागुताले भने निरन्तर प्रयास गरिरह्यो। अन्ततः ऊ बाहिर निस्की छाड्यो। अरू भ्यागुताले भने खाल्डोभित्रै प्राण त्याग गरे। नैतिक शिक्षा : जस्तोसुकै प्रतिकूल परिस्थितिमा पनि हरेश खानु हुँदैन। सकारात्मक अपेक्षासहित प्रयास गरिरहे सफलता अवश्य हात पर्नेछ।"
एमाले महासचिव शंकर पोखरेललाई कोरोना,"काठमाडौं : नेकपा (एमाले)का महासचिव शंकर पोखरेललाई कोरोना संक्रमण भएको छ। उनले शुक्रबार फेसबुकमार्फत आफू कोरोना संक्रमित भएको जानकारी गराएका छन्। उनले लेखेका छन् कोभिडको तेस्रो लहरबाट अछुतो रहन सकिएन, अबको केही दिन आइसोलेसनमा बस्नुपर्ने भो। निर्धारित सबै कार्यक्रम स्थगित गरियो। पोखरेल एमाले जिल्ला अधिवेशनको क्रममा दौडधुपमा रहेका थिए।"
मेगा बैंकद्धारा भक्तपुरमा सिसिटिभी जडान गर्न आर्थिक सहयोग,"काठमाडौं : मेगा बैंक नेपाल लिमिटेडले भक्तपुर जिल्लाका महत्वपूर्ण स्थानहरुमा सिसिटिभी जडानगर्न आर्थिक सहयोग गरेको छ। मेगा बैंक नेपाल लिमिटेडकी सिइओ अनुपमा खुञ्जेलीले बैंकको केन्द्रीय कार्यालय राइजिङ मलमा एक समारोहबीच भक्तपुर जिल्ला सिसिटिभी जडान समितिका पदाधिकारीलाई सिसिटिभी खरिदका लागि दुई लाख पचास हजार रुपैंयाको चेक हस्तान्तरण गरेकाछन। सो समारोहमा समितिका संयोजक प्रदिप कुमार श्रेष्ठ, कोषाध्यक्ष नविन प्रजापति, सचिव पदमलाल शिलाकार र सदस्य सचिव प्रनाउराजु पाण्डेको सहभागिता रहेको थिए। भक्तपुर जिल्लाको अपराध अनुसन्धान र अपराध नियन्त्रणलाई प्रमाणमुखी तथा प्रभावकारी बनाउने उद्देश्यले सिसिटिभी खरिद तथा जडान गर्न संस्थागत सामाजिक उत्तरदायित्व अन्तर्गत आर्थिक सहयोग गरिएको सिइओ खुञ्जेलीले बताए।"
कुँवर र रायमाझी सेमिफाइनलमा,"काठमाडौं : कृषि विकास बैंकका टक्कर कुँवर र लुम्बिनी जेनेरल इन्स्योरेन्सका गणेश रायमाझी आठौं अन्नपूर्ण पोस्ट् कर्पोरेट ब्याडमिन्टनको सेमिफाइनलमा प्रवेश गरेका छन्। बैंक तथा इन्सुरेन्स सिंगलतर्फ कुँवरले एनआईसी एसिया बैंकका रञ्जन खड्कालाई २११०, २११६ को सेटमा पराजित गरे। यसैगरी रायमाझीले इशा एन्ड इसिका इन्भेस्टमेन्टका नारायणप्रसाद गौतमलाई २१४, २११५ को सेटमा पराजित गरे । यस्तै सिटिजन लाइफ इन्स्योरेन्सका अभिषेक बोस र नेपाल एसबीआई बैंकका नवराज जोशीले पनि सेमिफाइनलमा स्थान बनाए। यस्तै रेगुलर मेन्स सिंगलमा विन्दवासिनी प्रिन्टिङ एन्ड प्याकेजिङ उद्योगका विशाल खड्काले एनसेलका समाज पौडेललाई २१११, २११९ पराजित गर्दै अन्तिम चारमा स्थान बनाए। जेस्ट सेभिङ एन्ड क्रेडिटका सुजन थापाले न्यु बीएस इन्टरप्राइजेजका अभिषेक गुरुङलाई २११५, २११७, युनिक स्पोर्ट्सका अनिल लाखेले नेसनल एयर पब्लिक ट्राभलका रुपाल बादेलाई २१५, २१८ र बीएनएम सप्लायर्सका विश्वास नेपालले एनसेलका सुकान्त अधिकारीलाई २१३, २१११ ले पाखा लगाए। यसैगरी रेगुलर मेन्स डबल्समा विन्दवासिनिका विशाल खड्का र बीएनम सप्लायर्सका विश्वास नेपाल, नेपाल एसबीआई बैंकका नवराज जोशी र युनिक स्पोर्टस्का अनिल लाखे, सिटिजन लाइफका अभिषेक बोस र नाइग्रा फल्सका एस श्रेष्ठ, कृषि विकास बैंकका टक्कर कुँवर र वसन्त थापाले जित निकाले । रेगुलर मेन्स डबल्समै इसा एन्ड इसिकाका नारायणप्रसाद गौतम र न्यु बीएसका अभिषेक गुरुङ, महालक्ष्मी लाइफका सञ्जय कपाली र डेभिडका एस कटुवाल, राष्ट्रिय वाणिज्य बैंकका पुष्प थापा र राजु थापा, आरकेस टेड्रिङका आर बानियाँ र जेस्टका सुजन थापाले आआफ्ना प्रतिद्वन्द्वीलाई पराजित गर्दै अन्तिम आठमा स्थान बनाए। नेपाली ब्याडमिन्टनको स्तर बढ्दै छ अन्नपूर्ण कर्पोरेट ब्याडमिन्टनको उद्घाटन समारोह (लाइभ) कर्पोरेट ब्याडमिन्टन खेलले नयाँ खेलाडी उत्पादनमा सघाउँछ : महानिरीक्षक खनाल अन्नपूर्ण कर्पोरेट ब्याडमिन्टन आजदेखि सुरु अन्नपूर्ण कर्पोरेट ब्याडमिन्टन प्रतियोगिताको उद्घाटन समारोह (फोटोफिचर)"
निम्बसले जित्यो कर्पोरेट उत्कृष्ठताको लागि एचआरएम अवार्ड,काठमाडौ : निम्बसले कर्पोरेट उत्कृष्ठताको लागि कृषी उद्यम समुहमा एचआरएम अवार्ड फर कर्पोरेट एक्सीलेन्स २०२१ जितेको छ। काठमाडौंमा हालै आयोजित विशेष समारोहकाबीच आयोजित प्रथम द एचआरएम अवार्ड फर कर्पोरेट एक्सिीलेन्स २०२१ मा निम्बसले उक्त उपाधी हात पारेको हो। अवार्ड जितेपछि निम्बसले कम्पनीको अनुपम र प्रगतिशील विकासका साथै समग्र नेपालको कृषि क्षेत्रमा पुर्याएको योगदानलाई सम्मान गरेको बताएको छ। निम्बसका कार्यकारी अध्यक्ष आनन्द बगरियाले निम्बसले कृिषजन्य उद्योग मार्फत कर्पाेरेट संस्कारको सुरुवात गरेको र यसको श्रेय हाम्रा गा्रहकहरु तथा लगनशील कर्मचारीहरु भएको बताएका छन। साथै कृषि उद्यम मार्फत आफूलाई यस क्षेत्रमा अझ दृढताका साथ लाग्न यस अवार्डले हौसला प्रदान गरेको बताए। निम्बसले सन् २००४ मा देशमै पहिलो पशुपंक्षीको दानाको नविनतम 'पेलेट फिड' उत्पादन गर्ने उद्येश्य सहित प्रोबायोटेक ईन्डस्ट्रिजको स्थापना गरीे ब्यवसाय सुरुवात गरेको थियो ।
एक्विजिसनका लागि नबिल बैंक र नेपाल बङ्गलादेश बैंकबीच प्रारम्भिक सम्झौता,"काठमाडौं : अन्तत : नबिल बैंकले नेपाल बंगलादेश बैंकलाई प्राप्ति (एक्विजिशन) गर्ने भएको छ। एक्विजिसनका लागि बिहीबार दुबै बैंकबीच प्रारम्भिक सम्झौता भएको हो। नबिल बैंकले नेपाल बंगलादेश बैंकलाई प्राप्ति गर्नका लागि भएको समझदारी पत्र अनुसार नेपाल बंगलादेश बैंकको १०० कित्ता शेयर बराबर नबिलको ४३ कित्ता हुने गरी शेयर आदानप्रदान अनुपात (स्वाप रेसियो) कायम भएको छ। यद्यपि उक्त प्रारम्भिक शेयर आदानप्रदान अनुपात सम्पत्ति दायित्व मूल्यांकन प्रतिवेदनको मूल्यांकनलाई समेत आधार मानी अन्तिम रुपमा तय हुने बैंकले जानकारी दिएको छ। सम्झौतापत्रमा नबील बैंकको तर्फबाट उदयकृष्ण उपाध्यायले हस्ताक्षर गरे भने नेपाल बंगलादेश बैंकका तर्फबाट सञ्चालक इन्द्रबहादुर थापाले हस्ताक्षर गरे। बैकहरूले प्राप्ति कार्य पाँच महिनाभित्र सम्पन्न गर्ने लक्ष्य लिएका छन्। नबिल बैंकले नेपाल बंगलादेश बैकलाई प्राप्ति पश्चात् बैंकको प्राथमिक पुँजी ४३ अर्ब रुपैयाँ, चुक्ता पुँजी २२५ अर्ब रुपैयाँ, कर्जा रकम रु ३ खर्ब, निक्षेप रकम ३ खर्ब १४ अर्ब हुने जनाइएको छ। बैंकका अनुसार गैर कोषमा आधारित व्यवसायको आकार १ खर्ब ३० अर्ब माथि हुनेछ। शाखा सञ्जाल तत्कालै २ सय ३५ पुग्नेछन्। ग्राहक संख्या १६ लाख माथि हुनेछ। नबिल बैंकले दिगो बैंकिङ्गलाई समेत केन्द्रबिन्दुमा राखेर आफ्नो व्यवसायलाई अघि बढाएको छ भने डिजिटल बैकिङलाई समेत ग्राहकको आवश्यकता अनुरूप अघि बढाउँदै लगेको छ, बैंकको जारी विज्ञप्तिमा उल्लेख छ। दुबै बैकले नेपाल राष्ट्र बैंकले मर्जर तथा प्राप्तिलाई प्रोत्साहन गर्ने गरी लिएको नीति र बैकहरूको दिर्घकालीन रणनैतिक योजना समेतलाई मध्यनजर गर्दै सम्झौता गरेर अघि बढेको बताए। ब्राण्डका हिसाबले अग्रणी स्थानमा रहेको नबिल बैंकले गैरकोषमा आधारित व्यवसायमा अग्रणी नेपाल बङ्गलादेश बैंकलाई प्राप्तिपश्चात् बैंक बाणिज्य बैंक हरूमा सबै सुचकांकमा अग्रणी हुने गरेको विश्वास छ। केन्द्रीय बैंकले वाणिज्य बैंकहरूबीच मर्जर तथा प्राप्ति गर्न भन्दै आएपछिको यो दोस्रो हो। यसअघि मात्रै ग्लोवल आईएमई बैंक र जनता बैंक मर्जरपछि एक भएका थिए। यद्यपि दुबै बैंक केही समय अघिदेखि छलफलमा जुटेका थिए। दुबै बैंकले संयुक्त मर्जरएक्विजिसन सम्बन्धी समिति गठन गरी उक्त समितिले सिफारिश गरे बमोजिम मिति २०७८ पौष २९ गते सम्पन्न दुबै बैंकको सञ्चालक समितिको बैठकबाट उक्त एक्विजिसन (प्राप्ति) सम्बन्धी सम्झौता सर्वसम्मतिले पारित गरेका हुन्। एक्विजिसनसम्बन्धी प्रकृया अगाडि बढाउनका लागि नबिल बैंकको तर्फबाट सञ्चालक उदयकृष्ण उपाध्यायको संयोजकत्वमा नबिल बैंकका सञ्चालक आशा राणा अधिकारी तथा सञ्चालक अनन्त पौड्याल सदस्य रहेका थिए। यस्तै, नेपाल बङ्गलादेश बैंकको तर्फबाट सञ्चालक मोहम्मद शाल आलम सरवर, सञ्चालक इन्द्र बहादुर थापा, सञ्चालक अमन शाह र सदस्य सचिवमा नबिल बैकका प्रमुख वित्त अधिकृत मनोज ज्ञवाली रहने गरी संयुक्त मर्जरएक्विजिसन कमिटि बनेको थियो। काठमाण्डौंमा भएको सम्झौता पत्र हस्ताक्षर कार्यक्रममा दुबै बैंकका सञ्चालक तथा उच्च पदस्थ पदाधिकारीको उपस्थिति थियो।"
पनौतीमा उत्तरप्रयाग तीर्थ,"६६ वर्षको अन्तरमा पनौतीको त्रिवेणीघाटमा माघ महिनाभर र गोदावरीमा साउन महिनाभर १२ वर्षे मेला लाग्ने गर्छ। पनौतीमा माघ १ गतेदेखि मेला सुरु हुँदैछ । परम्परागत कला, संस्कृतिका साथै ऐतिहासिक, व्यापारिक र पर्यटकीय दृष्टिले पनौती महत्त्वपूर्ण स्थान हो। असला माछा, आलु, धान, सुन्तला, लप्सी तथा घिउको निकासीका लागि प्रख्यात पनौती व्यापारिक दृष्टिकोणले पनि महत्त्वपूर्ण छ। समुद्री सतहबाट ४६ सय फिटको उचाइमा अवस्थित पनौतीको हावापानी समशीतोष्ण प्रकारको छ। पनौतीको नामाकरण स्थानीय बासिन्दा पनौती सहर एउटै ढुंगामा अडिरहेको विश्वास अझै गर्छन्। ऐतिहासिक प्रमाणहरूमा पनौतीलाई अस्म नगर पनि भनिएको छ। जसको अर्थ हुन्छ पवित्र तथा अलौकिक ढुंगामा अवस्थित सहर। पौराणिक कथनअनुसार पनौतीलाई नागले वेष्टित गरेको छ। यसै कारण नागलाई चोट लाग्ला भनेर यहाँ ढिकी नकुट्ने प्रथा चलिआएको छ। पनौती सहर एउटै ढुंगाको जगमा अडिएकाले पनि ढिकी राख्नु हुन्न भनिन्छ। बासुकी नागको जन्मथलो यहीं हो। धेरै वर्ष पहिले उनलाई यहाँबाट पाटन लगिएको भन्ने कथन छ। यिनै बासुकी नागबाट यस पनौती नगर संरक्षित भएको मानिन्छ। त्यसैले पनि राजा, महाराजा वा राष्ट्रप्रमुखहरू यहाँ आएर बास बस्न हुँदैन पनि भनिन्छ। परापूर्वकालमा एक साधु पनौतीको पवित्रता र पुण्य जाँच्न मकर संक्रान्तिको दिन सुकेको बाँसको पानीले खिइएर चिल्लो भइसकेको ढुंगामा गाडेर यिनी अन्य धार्मिक स्थलतर्फ लागे। १२ वर्षसम्म यताउति घुमिफिरी तीर्थमै आइपुगे र बाँस पलाएको देखे। नेवारी भाषाअनुसार पँ को अर्थ बाँस र लोहँ को अर्थ ढुंगा हुन्छ। त्यसैले यस ठाउँको धार्मिक महत्त्व थाहा पाई पँ लोहँती अर्थात् ढुंगामा बाँस पलाएको भनी नाम दिए। र यसैबाट अप्रभंश भई पलाँती पनाती पन्ती नाम रहन गएको विश्वास छ। पनौतीलाई नेवारीमा पन्ती र स्थानीय भाषामा पनाती, पलाँती भनिन्छ। उत्तरप्रयाग तीर्थ र पनौतीको पुण्यता हिन्दू धर्मावलम्बीका लागि त्रिवेणी संगमको नामले प्रख्यात उक्त स्थानमा १२ वर्षको एकपल्ट मेला लाग्छ। मकर संक्रान्तिको दिनदेखि एक महिनासम्म भव्य मेला लाग्छ। यो दिन सूर्य मकर क्षेत्रमा प्रवेश गर्ने हुनाले यस घटनालाई पवित्र मानिन्छ। जनविश्वासअनुसार उक्त दिनहरूमा यो त्रिवेणीघाटमा स्नान गर्नेहरूलाई धर्म तथा पुण्य प्राप्त हुने हुनाले यस धार्मिक स्थललाई उत्तर प्रयाग तीर्थका रूपमा लिइन्छ। यससँग सम्बन्धित प्राचीनकथा यस प्रकार छ। कश्यप ऋषिका १३ पत्नी थिए। जसमध्ये नागका आमाको नाम कद्रु र गरुडका आमाको नाम विनिता हो। कद्रुभन्दा विनिता जेठी थिइन्। कुराकानीको क्रममा एकदिन यी दुईबीच सूर्यको रथ तान्ने घोडाको रङ सेतो हो कि कालो भन्ने विषयमा विवाद भयो। विवाद बढ्दै गएर बाजी नै राख्नुपर्ने अवस्था भएछ। विनितालाई उक्त घोडाको रङ सेतो लाग्थ्यो भने कद्रुलाई कालो। उक्त घोडाको रङ सेतो हो कि कालो भन्ने निक्र्योल भोलि बिहान गर्ने र हार्नेले जित्नेको दासी बन्नुपर्ने बाजीको सर्त बन्यो। भोलिपल्ट कद्रुका छोरा नागहरूले षड्यन्त्र गरी सूर्यको रथ तान्ने घोडाहरूमा कालो छायाँ पारी घोडाको रङ कालो नै हो भन्ने भान पारियो। यसरी विनिता बाजी हारिन् र नातामा आफ्नी बहिनी नै भए पनि कद्रुको दासी बन्नुपर्ने भयो। भोलिपल्ट विनिताका छोरा गरुड घर आउँदा घरमा आफ्नी आमालाई देखेनन्। आफूलाई भोक पनि लागिसकेका कारण आमा कहाँ गई होलिन् ? भनी यताउता खोज्दै जाँदा आफ्नी आमाले कान्छीआमा कद्रुको टाउकोमा जुम्रा हेरिरहेको देखे। उक्त दृश्यले गरुड आश्चर्यचकित भए। आमाको सेवा चाकडी गर्नुपर्ने सानीआमाकै सेवा गरिरहेको देखेर केही गडबड छ भन्ने अनुमान लगाए। आमालाई घर जान दुई, तीन पटक बोलाउँदा पनि आमाले बेवास्ता गरिरहिन्। सानीआमा कद्रुले जानू जानू भनेपछि मात्र आमा उठ्नुभयो। घर आएपछि गरुडले आफूभन्दा कान्छीको किन सेवा गर्नु परेको ? सानीआमाले अनुमति नदिएसम्म घर आउन किन नमानेको ? भनी कारण सोधे। सुरुमा त विनिताले टार्न खोजिन् तर गरुडको करकापले बाध्य भएपछि आफू दासी बन्नु पर्नाको सबै बेलीबिस्तार लगाए। त्यो बेला आफूले गरेको वाचाको ठूलो महत्त्व हुन्थ्यो। यसै सिलसिलामा कद्रुका छोरा नागहरूको मनमा अमृत पिई चिरञ्जीवी हुने एउटा पापी विचार सुझ्यो। स्वर्गमा रहेको अमृत ठूलीआमा विनिताको छोरा गरुडले मात्र ल्याउन सक्ने कुरा तिनीहरूलाई थाहा थियो। अतः आमा कद्रुसित सल्लाह गरी गरुडले स्वर्गबाट अमृत ल्याए ठूलीआमालाई दासीबाट मुक्ति दिने सल्लाह भयो। नागहरूले यो कुरा गरुडलाई सुनाए। नागहरूले षड्यन्त्र गरेको थाहा पाउँदापाउँदै आफ्नो आमालाई दासबाट मुक्ति दिलाउन गरुडले अमृत ल्याइदिन तयार भए। गरुडले स्वर्ग गई अमृत चोरेर ल्याई नागहरूलाई बुझाए। अमृत पाउनेबित्तिकै नागहरूबीच कसले पहिला पिउने भन्ने सानोतिनो झगडा नै भयो। तर गरुडले अमृत पवित्र वस्तु भएकाले नुहाइवरी आफ्नो शरीरलाई शुद्ध बनाई मात्र अमृत सेवन गर्न सल्लाह दिए। खोलामा नुहाउन जानु अगाडि अमृत भएको भाँडो सुरक्षित तवरले लुकाउन एउटा ठूलो ढुंगाले थिचेर पानी पसे। यसैबेला स्वर्गमा अमृत भएको भाँडो चोरी भएको घटनाले खैलाबैला भयो। स्वर्गका राजा इन्द्रले अमृत कहाँ कसले लगे वा चोर्यो। त्यसको खोजी गर्न चारैतर्फ दूतहरू, ऋषिमुनि र देवताहरू दौडाए। पवनको सहयोगमा अमृत भएको भाँडो पत्ता लगाएर दूतहरूले अमृत ढुंगाले छोपे। त्यो ढुंगा त्यहीँ फालेर अमृतको घैंटो लिएर स्वर्ग गए। समयमै अमृत फेरा पारी सुरक्षित फिर्ता आएकोमा देवराज इन्द्र खुसी भए। अमृत भएको भाँडोलाई छोपिराखेको ढुंगामा थोरै भए पनि अमृत लागेको हुन सक्ने भएकाले त्यो ढुंगा पनि ल्याउन पुनः आफ्ना ऋषिमुनिहरूलाई खटाए। पनौतीका बासिन्दा प्रयागमा गंगा र यमुनाको संंगममा गुप्त रूपले सरस्वती मिसिन आए। पुण्यमाता र रोशीको संगममा गुप्त रूपले रुद्रावती मिसिन आएकी छन् भन्ने विश्वास छ। त्यसैले पनौतीलाई उत्तार प्रयागको नामले पनि पुकारिन्छ। गौतम ऋषिले अमृत लागेको ढुंगा भेट्टाए र त्यसको जानकारी स्वर्ग इन्द्रकहाँ पठाए। त्यो लिन दूतहरू पठाए तर गौतम ऋषिले ती दूतहरूलाई भने यो ढुंगा लानु पर्दैन, अब यो ठाउँ उत्तर प्रयाग को नाममा पवित्र तीर्थस्थलको रूपमा चिनिनेछ। बरु म चाहिँ यहीँ जपध्यान गरेर बस्छु। तपाईंंहरू फर्कनोस् र यो सन्देश स्वर्गका राजा इन्द्रकहाँ पुर्याइदिनु पनि। यसपछि गौतम ऋषि त्यहीँ बसी जपध्यान गर्न थाले। गौतम ऋषिका पत्नी अहल्या पनि त्यहीँको कुटीमा बस्न थालिन्। गौतम ऋषि दम्पतीले यो तपोभूमिको प्रचार गर्न थाले। यो पवित्र थलोमा आफ्नो जीवनकालमा कम्तीमा एक पटक मात्र भए पनि पाइला राखेको खण्डमा सुख शान्ति मिल्ने र पाप नास हुने कुरा बताए। यसरी यो ठाउँको नाम पलाती (पलाको अर्थ पाइला र ती को अर्थ राख अर्थात् समग्रमा पाइला राख्नु भन्ने अर्थ) रहन गयो। यहाँ पाइला राख्दा पुण्य प्राप्त हुने भएकाले यो ठाउँको नाम कालान्तरमा पुण्यवती पनि रहन गयो। यी दुवै नाम पलातीपुण्यवती अपभ्रंश भई पनौती नामकरण भयो। अतः यस पवित्रस्थलमा सकिन्छ भने दिनहुँ, होइन भने महिनामा एक पटक, त्यो पनि नभए वर्ष दिनमा एक पटक वा त्यो पनि नसके १२ वर्षमा एक पटक यहाँ आई नुहाइ आफ्नो पाप नास गर्न वा पुण्य कमाउन सकिने उल्लेख छ। यसो गरे स्वर्ग सुख प्राप्त हुन्छ भनिन्छ। त्यो पनि नसके जीवनभरमा एकपटक यस पुण्यभूमि टेके स्वर्गमा पुगेसरहको आनन्द प्राप्त हुनेछ भन्ने धारणा छ। अहल्या अनि इन्द्रलाई श्राप र श्रापमोचनको कथा परापूर्वकालमा सृष्टिकर्ता ब्रह्माले अहल्या नाम गरेकी अति सुन्दरी स्त्री सृष्टि गरी सुरक्षित राख्न गौतम ऋषिलाई नासोका रूपमा राख्न दिए। एक दिन स्वर्गका राजा देवराज इन्द्र सिकार गर्न जाँदा अहल्यालाई देखी उनको रूपमा मोहित भए। गौतम ऋषि स्नान गर्न गएको मौका पारी गौतम ऋषिको भेष धारण गरी अहल्यालाई छक्याई उनीसँग अनैतिक सम्बन्ध राखे। स्नानबाट फर्केका गौतम ऋषिले सो कुरा थाहा पाई इन्द्रलाई जिउमा हजारौं योनी उत्पन्न होस् भनी श्राप दिए। पतिको यस्तो रूप देखेर विह्वल भएकी इन्द्राणीले आफ्ना गुरु बृहस्पतिका सामु यो श्राप कसरी हटाउने भनी बिन्ती चढाउँदा ब्रह्माजीको आज्ञा लिए। तिमी र इन्द्रले कुञ्जपर्वत् (हालको गोरखनाथ डाँडा) को फेदीमा लीलावती र पद्मावतीको संगममा जहाँ सुकेको बाँस गाड्दा टुसाएर आउँछ। त्यहाँ प्रत्येक ज्येष्ठ शुक्ल पूर्णिमाको दिन स्नान गरी १२ वर्षसम्म महादेवको तपस्या गरेमा यो श्रापबाट मुक्त भइने सल्लाह पाए। इन्द्र र इन्द्राणीले ब्रम्हाजीको आज्ञा लिएर लीलावती र पद्मावतीको दोभानमा आई स्नान गरे। त्यहाँ इन्द्रले महादेव र इन्द्राणीले पार्वतीको तपस्या गरे। इन्द्राणीको तपस्याबाट प्रसन्न भएर माघ महिनाको पुण्य घडीमा रुद्रावती नदीको रूप लिई पार्वती त्यहाँ गुप्तरूपले बग्न थालिन्। दिव्यचक्षुले इन्द्राणीले पद्मावती नदी बगेकी देखिन्। पनौतीका बासिन्दा प्रयागमा गंगा र यमुनाको संंगममा गुप्त रूपले सरस्वती मिसिन आए। त्यसरी नै यहाँ पनि पुण्यमाता र रोशीको संगममा गुप्त रूपले रुद्रावती मिसिन आएकी छन् भन्ने विश्वास छ। त्यसैले पनौतीलाई उत्तर प्रयागको नामले पनि पुकारिन्छ। पनौतीको मकर मेला र रोशीको सम्बन्ध धेरै वर्षअगाडि पनौती र पाटनमा लामो समयसम्म वर्षा नभई खडेरी परेकाले पनौतीका राजा दीर्गरथ र काठमाडौंका राजा सत्यवर फुल्चोकी माईको दर्शन र पानी वरदान माग्न गए। खडेरीबाट मुक्त हुन सुन र चाँदीको फूल चढाउन ल्याउनू भन्ने आदेश दुवै देशका राजालाई फुल्चोकी माईले सपनामा दिइन्। ललितकलाका धनी काठमाडौंका राजा आफ्नो देशमा प्रशस्त कालिगढ हुनाले खुसी भए। तर कालिगढहरूको अभावले चिन्तित पनौतीका राजाले मन्त्री, भाइभारदारको सल्लाह मुताबिक सुन र चाँदीको फूलको सट्टामा क्रमशः तोरी र मूलाको फूल फूलचोकी माईलाई चढाएछन्। कालिगढहरूको अभावका कारण साँच्चिकै फूल प्रस्तुत गर्नु परेको बिन्ती चढाएपछि फुल्चोकी माई प्रसन्न भइन्। र, नदी सृष्टि गरी पनौतीतर्प पठाइन्, जसलाई आज भोलि लीलावती (रोशी) भनिन्छ। केही समयपछि काठमाडौंका राजा साँच्चिकै सुन र चाँदीको फूल लिएर जाँदा पनौतीमा नदी पठाइसकेको कुरा थाहा पाए। उनले आफूलाई पनि वरदान मिल्नुपर्ने प्रार्थना गरे। त्यसपछि फुल्चोकी माईले आधा नदी त्यसतर्प पठाइदिइन्, जुन नदी गोदावरीको नामले चिनिन्छ। यी दुवै खोलामा ६६ वर्षको अन्तरमा गोदावरीमा साउन महिनाभर र पनौतीको त्रिवेणीघाटमा माघ महिनाभर १२ वर्षे मेला लाग्ने गर्छ। मकर मेलाको सुरुआत कहिलेदेखि भयो ? भन्ने कुरा यकिनका साथ भन्न नसकिए पनि राजा मानदेवका पालादेखि प्रत्येक १२ वर्षमा मकर मेलाको आयोजना हुन थालेको हो भन्ने भनाइ बुढापाकाको छ।"
सेनाले खनेको सडकमा बस गुडाउन गाउँसभाको निर्णय,"गोरखा : नेपाली सेनाले निर्माण गरेको सोतीमाछाखोला सडकमा बससेवा सञ्चालन गर्ने धार्चे गाउँपालिकाको हिउँदे सभाले निर्णय गरेको छ। निर्माण सम्पन्न भएको लामो समयसम्म बससेवा सञ्चालन नहुँदा स्थानीय यात्रुले सास्ती खेप्नुपरेको भन्दै बुधबार सम्पन्न गाउँसभाले मिनिबस सञ्चालन गर्ने निर्णय गरेको अध्यक्ष सन्तोष गुरुङले जानकारी दिए। गाउँपालिकाको केन्द्र माछाखोलासम्म सडक निर्माण भएको चारवर्ष भइसक्यो, तर अहिलेसम्म बस सेवा सञ्चालन नहुँदा निजी नम्बरप्लेटका जीप व्यवसायीबाट यात्रुहरुले सास्ती खेप्नुपयो भनेर धेरै जनगुनासो आउन थाल्यो गाउँपालिकाका अध्यक्ष गुरुङले भने, बस सेवालाई अनुमति दिन जिल्ला प्रशासन कार्यालयमा पनि धेरैपटक अनुरोध गरियो तर सुनुवाइ भएन। गाउँपालिका आफैपनि स्थानीय सरकार त हो भनेर गाउँसभाले निर्णय गरियो। बस व्यवसायीहरुसित पनि छलफल भइसक्यो। अब माघ पहिलो सातादेखि नियमित बस सेवा संचालन हुने भएको छ। प्रक्रियाका लागि गाउँसभाको निर्णयको प्रतिलिपि नेपाली सेनाको सडक निर्माण कार्यदललाई पेश गरेको उनले बताए। रुट पर्मिट नपाएको भन्दै नेपाली सेनाले बस सेवा संचालन गर्न नदिँदा यात्रुहरु १३ किलोमिटर सडकमा पाँचसय रुपैयाँ भाडा तिरेर जीपमा यात्रा गर्न बाध्य थिए। साथै सातजनाको सिट भएको जीपमा २० जनासम्म यात्रु कोचिएर यात्रा गर्न बाध्य थिए। बस सेवा संचालन भएपछि भाडा कमपर्ने र सुरक्षित यात्रा गर्न पाइने भन्दै स्थानीयवासी खुशी भएको गोरखा उद्योग वाणिज्य संघ, माछाखोला बजार इकाइका अध्यक्ष धनकुमार गुरुङको भनाइ छ। सो सडक नेपाली सेनाको सडक निर्माण कार्यदलले २०७४ सालमा निर्माण गरेको थियो। तर अर्मलामा रहेको सेनाको ब्यारेकबाट जीप, ट्रक, ट्याक्टर मात्र गुड्न दिने गरे पनि बस भने चल्न दिएको थिएन।"
अन्नपूर्ण पोस्ट् कर्पोरेट ब्याडमिन्टनको आठौं संस्करण सुरु,"काठमाडौं : अन्नपूर्ण पोस्ट् कर्पोरेट ब्याडमिन्टनको आठौं संस्करण बिहीबारबाट सुरु भएको छ। लगनखेलस्थित सैनिक शारीरिक तालिम तथा खेलकुद केन्द्रमा विशेष समारोहकाबीच नेपाल प्रहरीका महानिरीक्षक शैलेश थापा क्षत्री र सशस्त्र प्रहरी बलका महानिरीक्षक शैलेन्द्र खनालले संयुक्त रुपमा प्रतियोगिताको उद्घाटन गरे। नेपाल प्रहरीका महानिरीक्षक थापाले सफलताको शुभकामना दिँदै नेपालमा ब्याडमिन्टन खेलको विकासमा प्रतियोगिताले महत्वपूर्ण भूमिका खेल्ने बताए। यसैगरी सशस्त्र प्रहरी बलका महानिरीक्षक शैलेन्द्र खनालले कर्पोरेट हाउसका खेलाडीका कौशलता र सिर्जनशीलतालाई उजागर गर्न प्रतियोगिता सफल हुने विश्वास व्यक्त गरे। नेपाल ब्याडमिन्टन संघका अध्यक्ष रामजीबहादुर श्रेष्ठले अन्नपूर्ण मिटिया नेटवर्कले नेपालको ब्याडमिन्टन विकासमा ठूलो योगदान पुर्याएको बताए। प्रभु बैंकका प्रमुख कार्यकारी अधिकृत (सीईओ) अशोक शेरचनले गर्विलो इतिहास बोकेको कार्यक्रममा साझेदारी गर्न पाउँदा खुसी लागेको बताए। अन्नपूर्ण मिडिया नेटवर्कका अध्यक्ष क्याप्टेन रामेश्वर थापाको अध्यक्षतामा भएको उद्घाटन समारोहमा अन्नपूर्ण मिडिया नेटवर्कका चिफ मार्केटिङ अफिसर प्रनिल अर्यालले स्वागत मन्तब्य राखेका थिए। उनले स्वस्थ जीवनका लागि ब्याडमिन्टन महत्वपूर्ण खेल भएको औंल्याउँदै आगामी दुई वर्षसम्म वातावरण संरक्षणमा टेवा पुर्याउने उद्देश्यले दिगोपनका लागि एकता नाराका साथ अभियान सञ्चालन गरिने बताए। उद्घाटन समारोहमा अन्नपूर्ण मिडिया नेटवर्कका डाइरेक्टर सचन थापा, जुनियर विश्व वरीयतामा शीर्ष स्थानका खेलाडी प्रिन्स दाहाललगायतको उपस्थिति रहेको थियो। अन्नपूर्ण पोस्ट् डटकमका समाचार प्रमुख शम्भु कट्टेलले कार्यक्रममा सहभागीलाई धन्यवाद ज्ञापन गरेका थिए । कार्यक्रममा दीया शाक्यले भैरव नृत्य प्रस्तुत गरेकी थिइन्। उनको आकर्षक नृत्यले उपस्थित सबैलाई मन्त्रमुग्ध पारेको थियो। अध्यक्ष क्याप्टेन थापाले विशिष्ट अतिथि र अतिथिहरूलाई मायाको चिनो प्रदान गरेका थिए। प्रतियोगितालाई प्रभु बैंक, एनसेल, यामाह फ्यासिनो, महालक्ष्मी पेन्ट्स, एभरेष्ट बैंक, रियल जुस, योनेक्स, शिखर इन्सुरेन्स, म्याजिक ह्यान्डवास, गोदरेज, अल्का हस्पिटल, यमयम क्याफे र काठमाडौं जिल्ला ब्याडमिन्टन संघले सहयोग गरेका छन्। अन्नपूर्ण पोस्ट् इन्टरनेसनल ब्याडमिन्टन बीडब्लूएफको क्यालेन्डरमा अन्नपूर्ण पोस्ट् ब्याडमिन्टनको तयारी पूरा, ११ देशका खेलाडी भिड्ने व्यवस्थापन पक्ष उत्कृष्ट छ अन्नपूर्ण कर्पोरेट ब्याडमिन्टन आजदेखि अन्नपूर्ण कर्पोरेट ब्याडमिन्टनको उद्घाटन समारोह (लाइभ) कर्पोरेट ब्याडमिन्टन खेलले नयाँ खेलाडी उत्पादनमा सघाउँछ : महानिरीक्षक खनाल अन्नपूर्ण कर्पोरेट ब्याडमिन्टन आजदेखि सुरु अन्नपूर्ण कर्पोरेट ब्याडमिन्टन प्रतियोगिताको उद्घाटन समारोह (फोटोफिचर) कुँवर र रायमाझी सेमिफाइनलमा प्रतियोगितामा करिब दुई दर्जन कर्पोरेट हाउसका एक सय ५७ जना खेलाडीले माघ १ गतेसम्म प्रतिस्पर्धा गर्ने छन्। प्रतियोगितामा कर्पोरेटतर्फ मेन्स सिंगल, वुमन्स सिंगल र मेन्स डबल्समा प्रतिस्पर्धा हुनेछ। यस पटक विशेष विधातर्फ बैंक तथा इन्सुरेन्स, अटोमोबाइल्स र कन्ट्रक्सन थपिएको छ। विशेष विधातर्फ मेन्स सिंगलको प्रतिस्पर्धा मात्रै हुनेछ। यसैगरी आमन्त्रित विधातर्फ संस्थाका अध्यक्ष, प्रमुख कार्यकारी अधिकृत र बोर्ड अफ डाइरेक्टर्सहरूको मेन्स सिंगल्सको मैत्रीपूर्ण प्रतिस्पर्धा पनि आयोजना हुनेछ। प्रतियोगितामा पहिलो, दोस्रो र तेस्रो स्थान हात पार्ने खेलाडीलाई सुनको मेडल प्रदान गरिने छ। प्रतियोगितामा कोभिड१९ को सम्पूर्ण मापदण्ड पूरा गरिएको छ। कोभिड१९ को सम्पूर्ण गाइडलाइन्सलाई पूर्ण रुपमा पालना गरेर प्रतियोगिता सञ्चालन गरिएको छ। कभर्डहलमा प्रवेश गर्दा माक्स र खोप कार्डलाई अनिवार्य गरिएको छ।"
एकीकरणमा कूटनीति,"भ्रामक कथा निर्माण गरी इतिहासलाई तोडमोड गर्नु हुँदैन। नेपाल राष्ट्र निर्माणमा शाहको अभूतपूर्व योगदानलाई अवमूल्यन गरिनु हुँदैन। नेपाल आदिम सभ्यताको हिमवत् खण्ड हो। कौटिल्यको अर्थशास्त्रमा मात्र नभएर अथर्व वेदमा पनि नेपाल राज्यका बारेमा लेखिएको छ। जनक, बुद्ध, पशुपतिनाथ र सगरमाथाको देश नेपाल ऋषिमुनिहरूको तपोभूमि, ज्ञानभूमि र महापुरुषहरूको जन्मभूमि र कर्मभूमि हो। प्राचीन नेपाल भुरेटाकुरे बाइसेचौबिसे ससाना राज्यमा विभक्त थियो। महापुरुष पृथ्वीनारायण शाहले ती राज्यलाई एकीकरण गरी नेपाल नामको स्वतन्त्र, स्वाधीन तुलनात्मक किसिमले विशाल राष्ट्र निर्माण गरे। त्यसैले उनी यो देशका राष्ट्रनिर्माता एक महापुरुष र साँचो अर्थमा राजनेता हुन्। संसारमा ससाना राज्य एकीकरणको अवधारणा नभएको बेला शाहले एकीकरणको अवधारणा ल्याए। अमेरिकाका राज्य एकीकरण भएर अमेरिका बन्नुभन्दा ६ वर्ष पहिला नै भुरेटाकुरे राज्य एकीकरण गरी नेपाल राष्ट्रको निर्माण गर्ने राजा बने। उनलाई नेपाली जनताले राष्ट्रनिर्माता मान्छन् र मनैबाट सम्मान गर्छन्। सानो राज्य गोर्खाका उनले विशाल राष्ट्र निर्माण गर्ने सपना बोकी सोका लागि आवश्यक रणनीति, कूटनीति, राजनीति र सामरिक कार्यनीति बनाए। सोहीबमोजिम भाइभारदार एकजुट गरी एकीकरणको अभियान अगाडि बढाए। प्रतिद्वन्द्वीसँग कतै वैवाहिक त कतै मितेरी सम्बन्ध गाँस्दै युद्ध उपयुक्त किल्लाहरू अधिकरण गर्दै युद्धका लागि आवश्यक खरखजाना जम्मा गरे। कतै युद्ध त कतै कूटनीतिक किसिमले बाइसेचौबिसे ससाना राज्यलाई नेपाल राज्यको मालामा उन्ने काम गरे। अहिले भूनक्सामा देखिने भारत आफैंले एकीकरण गरिआएको होइन। भारतको एकीकरण सदियौंदेखि उपनिवेशवादको शासन गर्दै आएको अंग्रेजले गराइदिएको थियो। खासमा अहिलेको भारत अंग्रेजले निर्माण गरिदिएको हो। चीनको वर्तमान भूनक्सा पनि नेपाल, चीन र भारतको बीचमा हुँदैनथ्यो भने सायद यही रूपमा रहने थिएन होला। नेपाल चीनका लागि सुरक्षा कबाज बनिरह्यो र बनिरहेछ। तर नेपाल आफ्नै पौरख र पाखुराले निर्माण गरिएको प्राचीनकालदेखिको स्वतन्त्र स्वाधीन र सार्वसत्ताभौमसत्ता मुलुक हो। पृथ्वीनारायण शाहले बेलैमा एकीकरण नगरेको भए सायद आजको नेपाल विश्व मानचित्रमा रहने थिएन होला। बेलायती साम्राज्यमा कहिल्यै सूर्य नअस्ताउँदा पनि नेपालको आफ्नै सूर्य थियो। यस मानेमा त्यति ठूलो उपनिवेशवादबाट नेपाल आफ्नै पौरख र वीरताले जोगिएको थियो। विश्वमा भएका एकीकरण अभियानमा सबैभन्दा कम हिंसा भएर एकीकरण भएको देश नेपाल हो। तत्कालीन समयमा विभक्त बनेका राज्य लोकतान्त्रिक प्रक्रिया, निर्वाचन, शान्ति सम्झौता र वार्ताका आधार र अभ्यासबाट एकीकरण गर्ने सम्भावना थिएन। सशस्त्र युद्ध नै विश्वभरि प्रचलित अभ्यास थियो। रुसका जार, चीनका सी ह्वाङ, जर्मनका विस्मार्क, फ्रान्सका नेपोलियन आदि देश वीर राजा वा सेनापतिको नेतृत्वमा गरिएका हिंसात्मक युद्धहरूबाट नै एकीकरण गरिएका हुन्। इतिहासको मूल्यांकन वस्तुगत परिस्थितिको ठोस विश्लेषण गरी भौतिकवादी सिद्धान्त र दृष्टिकोणबाट गरिनुपर्छ। तुलनात्मक हिसाबले कम रक्तपात र हिंसा भएर एकीकरण भएको देश हो, नेपाल। त्यसको नेतृत्व तत्कालीन गोर्खाका राजा पृथ्वीनारायण शाहले गरेका थिए। एउटा सम्झिनुपर्ने कुरा के छ भने तत्कालीन समयमा शक्तिशाली राज्यले छिमेकी राज्यलाई आफ्नो राज्यमा गाभ्ने प्रयास हुनु सामान्य अभ्यास नै थियो। जुन विजयी राज्यले पराजित राज्यलाई आफ्नो देशमा गाभेपछि पराजित राज्यको नाम गुमनाम हुन्थ्यो। विजयी शक्तिशाली राज्यकै नाममा चिनिन्थ्यो। तर, नेपालको सन्दर्भमा गोर्खाका राजा शाहले विभिन्न राज्य गोर्खामा मिसाए पनि देशको नाम गोर्खा राखेनन्। बरु नेपाल राष्ट्र भनेर थप एकीकरणमा लागे। राजधानी गोर्खा बनाएनन्, काठमाडांैलाई रोजे। सायद यस्तो सोच र अभ्यास संसारमा भएका एकीकरण अभियानमा पाइँदैन। पृथ्वीनारायण शाह साँच्चै कूटनीतिक चातुर्यता र भएका दूरदर्शी राष्ट्रनायक थिए। अंग्रजीमा एउटा भनाइ छ, अल इज फेयर इन लभ एन्ड वार। भनाइ जस्तै हातहतियारसहितको युद्धमा सानातिना गल्ती कमजोरी भए होलान्। तर, तिनै सामान्य घटनालाई ब्लोअप गरी भ्रामक कथा निर्माण गरी इतिहासलाई तोडमोड गर्नु हुँदैन। नेपाल राष्ट्र निर्माणमा शाहको अभूतपूर्व योगदानलाई अवमूल्यन गरिनु हुँदैन। इतिहासको मूल्यांकन वस्तुगत परिस्थितिको ठोस विश्लेषण गरी भौतिकवादी सिद्धान्त र दृष्टिकोणबाट गरिनुपर्छ। रसियन माक्र्सवादी दार्शनिक लेखक जीर्ज प्लेखानोभ भन्छन्, इतिहासका महापुरुष आफ्नो समयका सामाजिक सम्बन्धका उत्पादन हुन्। त्यही समयको सामाजिक आवश्यकताअनुसार महापुरुषहरू जन्मिने गर्छन्। हो, शाह तत्कालीन वस्तुगत परिस्थितिले जन्माएका र निर्माण गरेका वीर योद्धा हुन्। शाह राष्ट्रिय एकता र एकीकरणका प्रतीक पनि हुन्। राष्ट्रनिर्माता हुन् र साँच्चै प्रगतिशील राजनेता हुन्। प्रत्येक वर्ष पुस २७ राष्ट्रिय एकता दिवस तथा पृथ्वी जयन्तीका रूपमा धुमधामका साथ मनाउनु पर्छ। सरकारले यो दिनलाई राष्ट्रिय गौरवको दिनका रूपमा लिनुपर्छ। उनको नेतृत्वमा निर्माण भएको देश नेपालमा नेता बन्ने, सरकारमा बस्ने, देशको राज्ययन्त्रको लगाम लिने, सत्ताका लागि दौडधुप गर्ने, आन्तरिक संघर्ष र प्रतिस्पर्धा गर्ने काम भइरहेको छ। तर, त्यही देश निर्माण गरिदिने नेतृत्व, नायक पृथ्वीनारायण शाहको वीरता, रणनीति, कूटनीति र योगदानलाई अवमूल्यन गर्नु शोभनीय हुँदैन। भविष्यमा पनि हुने छैन। जय पृथ्वी जयन्ती ! जय राष्ट्रिय एकता दिवस !"
गौशालाको कम्प्युटर पसलमा चोरी,"महोत्तरी : महोत्तरीको गौशाला बजारस्थित मिथिलान्चल कम्प्युटर सेन्टरबाट गएराति चोरी भएको छ। पसलमा बिक्रीको लागि राखिएको कम्प्युटर, ल्यापटप, मोवाईल, सिसिटिभीका सामग्री लगायत ईलेक्ट्रोनिक्स समानहरु चोरी भएको हो। करिब २५ लाख मूल्य बराबरको सरसमानहरु चोरी भएको पसल संचालक संदिप यादवले बताए। पसलमा सिसीक्यामेरा जडान रहेतापनि चोरले सिसीटिभीको डिभीवक्स पनि चोरी भएको संचालक यादवले जानकारी दिए। घटनाको सम्बन्धमा विस्तृतरुपमा अनुसन्धान भईरहेको ईलाका प्रहरी कार्यालय गौशालाका प्रहरी निरिक्षक विष्णुप्रदिप वस्यालले जानकारी दिए।"
एमालेको ६८ जिल्ला नेतृत्व चयन,"काठमाडौं : प्रमुख प्रतिपक्ष एमालेको अधिकांश जिल्ला अधिवेशनको परिमाण आएको छ। अधिवेशनमा अध्यक्ष केपी शर्मा ओलीको एकल वर्चश्व देखिन्छ। २३ जिल्लामा निर्वाचन भएको छ भने बाँकी जिल्लामा सर्वसम्मत नेतृत्व चयन भएको छ। जम्मा ६८ जिल्ला अधिवेशन भएकोे छ । ६० जिल्ला र दुई गैरभौगोलिकको परिणाम आएको छ। चितवन, बझाङ, कालीकोट, दैलेख, बारा, पर्सा, सिन्धुपाल्चोक परिणाम आइसकेको छैन। मौसमका प्रतिकूलताले मनाङ, मस्ताङ, मुगु, हुम्ला, पूर्व रुकुम, बझाङ अधिवेशन हुन सकेको छैन। त्यस्तै, जिल्ला सचिवको मृत्यु भएकाले रोल्पाको अधिवेशन पनि रोकिएको छ। प्रदेश २ का धनुषा, महोत्तरी, रौटहट र सर्लाहीको अधिवेशन भएको छैन। नेकपाको निरन्तरको रूपमा हेरिएको यो अधिवेशनलाई सर्वसम्मत नेतृत्व चयन गरेर पूर्वमाओवादी केन्द्र र १० बुँदे पक्षधर केही जिल्लामा नेतृत्वमा आएका छन्। भोजपुरमा १० बुँदे पक्षधरमा शरण राई, बागलुङमा हिराबहादुर केसी, पर्वतमा राजु पौडेल र डोटीमा चक्र मल्ल निर्वाचित भएका छन्। त्यस्तै, पूर्वमाओवादी पक्षधरबाट स्याङ्जामा सूर्यप्रसाद गैरे जिल्ला नेतृत्वमा आएका छन्। अध्यक्ष ओलीले पुस २३ का एकैपटक ६१ जिल्लाको अधिवेशनको भर्चुअल माध्यमबाट उदघाटन गरेका थिए। तीमध्ये अधिकांशको परिमाण आइसकेको छ। प्रदेश १ का ताप्लेजुङ, इलाम, ओखलढुंगा र सुनसरीमा निर्वाचन भएको छ भने अरू सबै जिल्लामा सर्वसम्मत नेतृत्व चयन भएको छ। भोजपुरमा १० बुँदे पक्षधर शरण राई सर्वसम्मत भएका छन्। अरूमा संस्थापन पक्ष नै आएको छ। प्रदेश २ को सप्तरी र सिरहाको मात्रै परिणाम आएको छ। यी दुवै जिल्लामा सर्वसम्मत नेतृत्व चयन भएको छ। बारा, पर्सा अधिवेशन भएपछि निर्वाचन प्रक्रिया स्थगित छ। बागमती प्रदेशको सिन्धुपाल्चोकबाहेकका सबै जिल्ला अधिवेशन सकिएको छ। तर, चितवन अधिवेशन भए पनि निर्वाचन प्रक्रिया रोकिएको छ। परिणाम आएकामध्ये अधिकांशमा सर्वसम्मत नेतृत्व चयन भएको छ । बागमती प्रदेशको दोलखा र सिन्धुलीमात्रै निर्वाचन भएको छ। रामेछापमा अध्यक्ष सर्वसम्मत भएका छन् भने बाँकी पदाधिकारी र खुल्ला सदस्यमा निर्वाचन भएको थियो। गण्डकी प्रदेशको कास्की, बागलुङ र स्याङ्जामा निर्वाचन भएको छ। गण्डकीका उपमहासचिव पृथ्वीसुब्बा गुरुङ पक्षधर र संगठन विभाग प्रमुख खगराज अधिकारी पक्षधरबीच प्रतिस्पर्धा भएको छन्। बागलुङमा भने १० बुँदे पक्षधर हिरा केसी निर्वाचित भएका छन्। अरू जिल्ला सर्वसम्मत नै नेतृत्व चयन भएको छ। सर्वसम्मतिमा आएका पर्वतमा राजु पौडेल १० बुँदे पक्षधर हुन्। लुम्बिनी प्रदेशको नवलपरासी पश्चिम, प्युठान र कपिलवस्तुमा चुनावबाट नेतृत्व आएको छ। प्युठान भने वामदेव गौतम निकट विराजराज बिष्ट निर्वाचित भए। अरू जिल्ला सर्वसम्मत नेतृत्वमा आएका छन्। कर्णालीको सुर्खेत र जाजरकोटमा निर्वाचन भएको छ भने दैलेखमा प्रतिनिधिभन्दा बढी मतपत्र भएपछि भएको निर्वाचन पनि स्थगित हुन पुगेको छ। कालीकोट भने निर्वाचन भइरहेको छ। सुदूरपश्चिमको चार जिल्लामा निर्वाचन भएको छ भने चार जिल्ला सर्वसम्मत नेतृत्व चयन भएको छ। अछाममा भएको निर्वाचन रावल पक्षधर प्रकाश शाहलाई हराउँदै चन्द्र बोहरा अध्यक्षमा निर्वाचित भएका छन्। त्यस्तै, कञ्चनपुरमा पूर्वमाओवादी पक्षका वीरबहादुर थापालाई हराउँदै सुरेन्द्र बिष्ट निर्वाचित भए। दुईबाट गैरभौगोलिक विशेष जिल्लाको परिणाम आएको छ। मजदुर विशेषमा जितेन्द्र श्रेष्ठ, पेसागत विशेषमा उमेश ढकाल नेतृत्वमा आएका छन्। लुम्बिनीको पश्चिम नवलपरासी, कपिलवस्तु र प्युठानमा निर्वाचनबाट नेतृत्व चयन भएको छ। बाँकी जिल्लामा सर्वसम्मत नेतृत्व चयन भएको छ।"
सीमा विवादमा सरकारी मौनता,"दुवै देश वार्तामा बसौं। आआफूसँग भएका तथ्य र प्रमाणहरू राखौं र सोही आधारमा निष्कर्षमा पुगौं। वर्तमान नेपालको भौगोलिक सिमानाको अवस्थाको निर्धारण सुगौली सन्धिले गरेको हो। सन् १८१४ देखि १८१६ सम्म नेपाल र तत्कालीन ब्रिटिस इन्डिया कम्पनीबीच युद्ध भयो। नेपालीहरूले बहादुरीपूर्वक लडे पनि युद्धमा नेपालले पराजय भोग्नु पर्यो। पराजयपश्चात् एक सम्झौता भयो जसअनुसार वर्तमान नेपालको सिमाना सुदूरपश्चिमका कैलाली र कञ्चनपुर तथा मध्यपश्चिमका बाँके र बर्दिया जिल्लाबाहेकको वर्तमान सीमा निर्धारण हुन पुग्यो। यी चार जिल्लालाई पछि जंगबहादुर राणाको पालामा ब्रिटिस इन्डिया कम्पनीसँग लिइएको हो। हुन त त्यसअघिको नेपाल झनै बृहत् थियो, पूर्वमा टिष्टा र पश्चिममा किल्लाकाँगडासम्म फैलिएको। त्यो भूभाग खुम्चिएपछि सन्धिअनुसार अहिलेको अवस्थामा पुगेका हौं। सम्झौतालाई पालना गर्र्दै आएका छौं र त्यसअनुसार अरूले पनि पालना गर्नुपर्छ। उत्तरतिरको सन्दर्भमा पनि सिमाना विवाद थियो। जसलाई १९६० को तत्कालीन प्रधानमन्त्री बीपी कोइरालाको चीन भ्रमणका क्रममा टुंग्याइयो। दक्षिण, पश्चिम र पूर्वकोे सन्दर्भमा सुगौली सन्धिले टुंग्याएको थियो। तर केही केही ठाउँको सीमा विवाद कायमै थियो। यी ठाउँका सीमा विवाद कहिले बल्झिने गरेका छन्। खासगरी लोकतान्त्रिक व्यवस्था स्थापनापछि सीमाको विषयले प्राथमिकता पाएको देखिन्छ। कालापानीको विषय पनि २०४६ सालको आन्दोलनपछि खासगरी टनकपुर सन्धिका सम्बन्धमा तत्कालीन नेकपा एमालेका महासचिव जननेता मदन भण्डारीको नेतृत्वमा टनकपुर सन्धि हो, सहमति मात्र होइन। यसको अनुमोदन तत्कालीन संविधानमा व्यवस्था भएअनुसार संसद्को दुई तिहाइबाट पारित हुनुपर्ने संवैधानिक व्यवस्था छ। यही मामलामा लिएको अडानका कारण नै त्यसबेला उजागर भएको थियो। यसक्रममा पनि नेकपा एमालेले ठूलो संघर्ष गर्नु परेको थियो। सोही क्रममा एमालेका केही कार्यकर्ता मारिए, आक्रमणमा परे। यति भएपछि महाकाली नदीको मुहानको विषयले राष्ट्रिय राजनीतिमा बहसमा प्रवेश पायो, मुहान कहाँ हो भनेर। सन्धिमा पनि मुहान कहाँ हो भन्ने स्पष्ट भएन। त्यसपछि २०५५ सालमा एमालेले मुहान किटान हुनुपर्छ भनेर आवाज उठायो। त्यसपछि नेकपा एमालेका तत्कालीन संसदीय विभागका प्रमुख केपी शर्मा ओलीको अध्यक्षतामा एउटा आयोग बन्यो। आयोगको प्रतिवेदनमा कालापानीमा भारतीय सेना छन् तर कालापानी नेपाली भूभाग हो। त्यसैले त्यहाँबाट ती सेना हट्नुपर्छ भनेर स्पष्ट रूपमा उल्लेख गरेर प्रतिवेदन दियो। यो कालापानी नेपालको भूभाग भनेर पहिलो पटक सार्वजनिक गर्ने पार्टी पनि नेकपा एमाले नै भयो। त्यसपश्चात् एमालेले यो विषयले सदनमा प्रवेश पाउनुपर्छ भनेर कुरा उठायो। त्यसबेलाका पार्टीको संसदीय विभागको प्रमुखका हिसाबले सदनमै कुरा लैजान खोज्नुभयो। जतिबेला रामचन्द्र पौडेल सभामुख थिए, उनले त्यसलाई अघि बढ्न दिएनन्। सुषुप्त पारियो। त्यसपछि कालापानीबाट भारतीय सेना हट्नुपर्छ भन्ने कुरा उठिरह्यो। दुईपक्षीय वार्तामा पनि कुरा हुन्थ्यो। तर कहिले विषयले गम्भीरताका साथ स्थान नपाउने र कहिले पाएर पनि भारतले यस मामलामा सुनुवाइ नगर्ने हुँदै आएको हो। भारतले सन् २०१९ नोभेम्बरमा काश्मिरबाट जब लद्दाखलाई छुट्ट्याउने कुरा भएपछि यसबारे नयाँ नक्सा जारी गर्यो। जुन नक्सामा उसले नेपालका लिपुलेक र लिम्पियाधुरा पनि समेट्यो। हामीले असहमति जनायौं। वार्ताका लागि पत्राचार गर्र्यौं। भारतले आनाकानी गर्दै रह्यो। उसका तर्फबाट प्रतिक्रिया आएन। फेरि पनि पठायौं, कोरोनाको कारण देखाएर तर्किए। २०२० को जनवरीमा परराष्ट्रसचिव पनि फेरिएको भन्ने कुरो आयो। एकातिर वार्ता नगर्ने, पन्छाइरहने अर्कोतिर एकपक्षीयरूपमा लिपुलेक, लिम्पियाधुरामा सडक बनाइरहने काम भारतबाट भइरह्यो। जबकि नेपालले सुगौली सन्धिअनुसार उक्त भूभाग हाम्रो हो र रहिरहेको छ। केही नलागेपछि ओली नेतृत्वको सरकारले ती भूभाग समेटेर नेपालको नक्सा जारी गर्यो। त्यसपछि संविधान संशोधनको प्रस्ताव गर्यौं। २०२० मेमा सिंगो संसद् एक ढिक्का भएर संविधान संशोधन पनि गर्यो। सायद नेपालको इतिहासमा यस किसिमको राष्ट्रिय सहमति पहिलो पटक नै भएको हुनुपर्छ। दुईपक्षीय वार्ताका लागि पनि प्रयास गरिरह्यौं। बल्ल सन् २०२१ को जनवरीमा नेपालभारत परराष्ट्रमन्त्रीस्तरीय संयुक्त आयोगमा यस विषयमा छलफल गर्न तयार भयो। त्यस बैठकमा सीमाको विषयमा परराष्ट्रसचिवस्तरीय वार्ता गरेर टुंग्याउने भन्ने निर्णय गर्न सहमत भएको थियो। सोही निर्णयअनुसार वार्ता गर्न फेरि नेपालले पत्राचार गर्यो। भारतले कुनै जवाफ दिएन। २०२१ को जनवरीमा संयुक्त बैठकको निर्णयअनुसार लिम्पियाधुरा, लिपुलेक, कालापानीदेखि सुस्तासम्मका समस्याग्रस्त सीमाबारे छलफल गरेर टुंग्याउने भन्ने विषय यहाँ स्मरणीय छ। हामी त भारतसँगको सम्बन्धलाई सधैं सुमधुर बनाएर अघि बढाउन चाहन्छौं। दीर्घकालीन रूपमा अघि बढाउन चाहन्छौं। इतिहासले छोडेका समस्या यथावत् राखेर अगाडि बढ्न गाह्रो हुन्छ। सीमाबारे यस किसिमबाट नेपाल र भारतका बीचमा छलफल र सहमति भइरहेको अवस्थामा नेपालमा सरकार परिवर्तनको खेल सुरु भयो। अदालतको आदेशबाट निर्वाचित सरकार ढालियो। तत्पश्चात्, नेपाली कांग्रेस नेतृत्वको सरकार बन्यो। यो सरकार बनेपछि सीमाका विषयमा अघिल्लो सरकारले अगाडि बढाएका विषयहरू ओझेलमा पार्दै लगिएको छ। यहाँ बुझ्नुपर्ने कुरा के छ भने सुगौली सन्धिको प्रावधानअनुसार महाकाली नदीको मुहान काली नदी हो। कालीनदीको पूर्वी भाग नेपालको भनी सन्धिमा स्पष्ट किटान गरिएको छ। तर मुहान काली नदी होइन भनेर अर्कै मुहान हो भन्ने जस्ता कुरा भारतले गरिरहेको छ। जुन अमान्य छ। महाकाली नदीको सबैभन्दा ठूलो भँगालो काली नदी हो। नदीको मुहानसम्बन्धी अन्तर्राष्ट्रिय मान्यता पनि के हो भने सबैभन्दा ठूलो भँगालो जहाँबाट आउँछ त्यसलाई नै त्यसको मुहान मानिएको हुन्छ। यहाँ अर्को बिर्सन नहुने कुरा के छ भने कालापानी, लिपुलेक र लिम्पियाधुराको भूभाग भारत चीनका बीचमा सन् १९६२ अगाडिसम्म नेपालकै स्वामित्वमा थियो। सन् १९६१ को जनगणना त्यहाँ गराउने व्यक्ति भैरव रिसाल अहिले पनि जीवित हुनुहुन्छ र उहाँले यस विषयमा बोलिरहनु भएकै छ। अर्थात् विगत १४६ वर्ष (सुगौली सन्धि) देखि सन् १९६२ अघिसम्म नेपालको अधिनमा रहेको कुरा दुवै पक्षले मानी आएको हो। जुन भूगोल नेपालको थियो, गतिविधि नेपालीका हुन्थे। यद्यपि भूगोल दुर्गम थियो। भारत भएरै जानुपथ्र्यो दुर्गम भएका कारण। भारत चीनबीचको युद्धजन्य परिस्थितिको फाइदा उठाउँदै भारतले आफ्ना सेना ल्याएर राख्यो। त्यतिबेलैका शासकहरूले यो कुरो उठाउनु पथ्र्यो, किन उठाएनन् उनीहरू नै जानुन्। वास्तवमा सन् १९६९ मा नेपालको उत्तरी सीमाबाट भारतीय चेकपोस्ट हटाउँदा यहाँबाट पनि हटाउन पहल भएको थियो भने हटिसक्थ्यो होला। त्यतिबेलाका शासकहरूको बेवास्ताका कारण अहिलेको अवस्था आएको हो। सेना राखेर नेपालीलाई नै त्यस क्षेत्रमा पहुँच नदिने काम भारतका तर्फबाट भइरहेको छ। खासमा नेपाली र भारतीयलाई नेपाल र भारतका कुनै भूभागमा आवतजावतमा कुनै रोकावट छैन। तर, यहाँ किन भइरहेको छ ? यो पनि एउटा गम्भीर विषय हो। यस्तो व्यवहारले थुप्रै प्रश्न उठाएको छ। भारतका तर्फबाट यसरी एकपक्षीय रूपमा सहमतिविपरीतका कामहरू गरिनु उचित होइन। छिटोभन्दा छिटो वार्ताका माध्यमबाट यसको निकास खोजिनु पर्छ। भनिरहेका छौं, वार्तामा बसौं। दुवै देशले आआफूसँग रहेका तथ्य र प्रमाणहरू राखौं र सोही आधारमा निष्कर्षमा पुगौं। यसो भनिरहँदा भारतको विरोध गरेको ठहरिँदैन। नेपालीका नाताले आफ्नो भूभागको रक्षा गर्नु प्रत्येक देशभक्त नेपालीको कर्तव्य हो। अझ राज्यको जिम्मेवारीमा रहेकाहरूको त बढी नै जिम्मेवारी र कर्तव्य हुन जान्छ। अहिले हामीसँग भएका तथ्य र तथ्यांकका आधारमा के दाबी गरिरहेका छौं भने सुगौली सन्धिद्वारा निर्धारित यो भूभाग नेपालको हो। त्यस भूभागबाट भारतीय सेना तत्काल फर्किनु पर्छ। नेपालले व्यावहारिक रूपमा लिम्पियाधुरा, लिपुलेक र कालापानी आफ्नो हो भनेर स्वामित्व ग्रहण गर्न पाउनुपर्छ। यो कुराको अगुवाइ वर्तमान सरकारले गर्नुपर्छ। यस विषयमा संसद्मा राष्ट्रिय सहमति पनि बनिसकेको छ। कांग्रेस नेतृत्वको वर्तमान गठबन्धन सरकार र सत्तासीन दलहरूको यस विषयमा मौनता शंकास्पद छ। किन ? कहिले नाम फेरेर नक्सा प्रकाशित गर्ने, कहिले फरक स्थानलाई मुहान भन्ने काम भारतबाट भइरहेको छ। यी सबै विषयमा नेपाल सरकारले भारत समक्ष स्पष्ट धारणा राख्नुपर्छ। नेपाली भारतीय भूभाग खोस्न गएका होइनौं। आफ्नो भूभागको सुरक्षाको कुरा गरेका हौं, आफ्नो भूभाग दाबी गरेका हौं। हामीलाई एक इन्च भूभाग पनि अरूलाई छोड्ने छुट छैन। त्यसैगरी हामीले अरूको एक इन्च दाबी गर्नु हुँदैन। त्यसैले पुर्खाहरूले लडेर जोगाएको यो मुलुकको यो विरासत जोगाउने दायित्व अहिलेको समयमा हाम्रो हो। आउने पुस्तालाई अघिल्लो पुस्ताले जोगाएर हामीमा सुम्पेको नासो नेपालको सकुशल भूभाग सुम्पन सक्नुपर्छ। यसैगरी, मुलुकहरूको सीमांकन, भौगोलिक अवस्था, राष्ट्रिय अस्मिता, राष्ट्रिय स्वाधीनता र स्वतन्त्रता, भौगोलिक अखण्डता तथा नागरिकको सुरक्षा जोगिँदै जाने हो। तर, वर्तमान सरकार यस विषयको आफ्नो न्यूनतम दायित्वबारे पनि अडान राख्न नसक्ने देखिनु मुलुकका लागि दुर्भाग्य हो। हिजो एमालेले हाम्रो संविधान हामीले जारी गर्न पाउनुपर्छ भनेर आवाज उठाउँदा कांग्रेसको आवाज सुषुप्त थियो। हिजो एमाले नेतृत्वको सरकारले नाकाबन्दीको विरोध गरिरहँदा कांग्रेस र त्यस सम्बद्ध दलहरू बोल्न सकेका थिएनन्। अहिले पनि सीमांकनका यति धेरै विषय उठिसक्दा पनि कांग्रेसको सरकार बोल्न सक्दैन। राष्ट्रियताजस्तो संवेदनशील विषय र नागरिकको सुरक्षाजस्तो न्यूनतम कुरामा सरकारको ध्यान नजानुलाई कसरी अथ्र्याउने ? २१औं शताब्दीको आधुनिक राज्यहरूले आफ्नो भूगोल र नागरिकको सुरक्षाका लागि गर्नपर्ने न्यूनतम दायित्व पनि गर्न नसक्ने भनेपछि त्यहाँभन्दा लाचारपन अरू के हुनसक्छ ? यो कुराले नेकपा एमालेलाई चिन्तित मात्र बनाएको छैन, गम्भीर शंका पनि लागेको छ। कांग्रेस सरकारको मौनता केका लागि हो ? के उद्देश्य प्राप्तिका लागि हो ? यही स्थिति रहिरहने हो भने नेपालको भविष्य कता जाला ? अर्को कुरा, सन् २०१४ मा एउटा सम्झौता भयो, भारतीय प्रधानमन्त्रीले चीन भ्रमण गर्दा। त्यसमा हामीले असहमति जाहेर गरिसकेका छौं। स्पष्ट रूपमा के भनेका छौं भने लिपुलेकबारेमा दुईपक्षीय जे सहमति गरे त्यसमा नेपालले लिपुलेक नेपालको भूभाग हो। नेपालको भूभागमा नेपालकै सहमतिबेगर गरिएको यो सहमति मान्य छैन भनेर तत्कालीन सरकारले दुवै देशलाई पत्राचार गरेको थियो। भारतीय पक्षले अहिलेसम्म कुनै प्रतिक्रिया दिएको छैन। चिनियाँ पक्षले त्यतिबेला जे भयो त्यो हामीले गर्नु हुँदैन थियो भनेको छ भन्ने कुरा सुनेका छौं। नेपालको भूभागबारे अरूले निर्णय गर्नु हुँदैन। मुलुकलाई आघात पर्ने गरीका काम गर्ने छुट कसैलाई छैन। सरकारमा रहनेहरूले जिम्मेवार र संवेदनशील ढंगले अघि बढ्नुपर्छ। हामी त भारतसँगको सम्बन्धलाई सधैं सुमधुर बनाएर अघि बढाउन चाहन्छौं। दीर्घकालीन रूपमा अघि बढाउन चाहन्छौं। यो जरुरी र आवश्यक पनि छ। यो प्रयासमा अघि बढ्दा विगतका यस्ता खाले समस्याहरू समाधान गरेर मात्र आजको समय सुहाउँदो सम्बन्ध बनाउन सम्भव छ। २१आंै शताब्दीको विश्वव्यवस्थाअनुसार हामीले हाम्रा दुई देशको सम्बन्धलाई अगाडि बढाउनु पर्छ। त्यसो नगरेर इतिहासले छोडेका समस्या यथावत् राखेर अगाडि बढ्न गाह्रो हुन्छ। त्यसैले यो र यस्ता समस्या टुंग्याएर भारत र नेपाल सम्बन्धलाई अझ बलियो र सुदृढ बनाउनुपर्छ। लेखक नेपालभारत प्रबुद्ध समूहका सदस्य एवं एमाले सरकारमा प्रधानमन्त्रीका परराष्ट्र सल्लाहकार हुन्।"
प्रिमियर स्कुलद्वारा आधारभूत विद्यालयलाई शैक्षिक सामग्री हस्तान्तरण,"काठमाडौँ : प्रिमियर इन्टरनेशनल आई बी वल्र्ड स्कुल सातदोबाटो खुमलटारले विद्यालय साझेदारी शीर्षक अन्तर्गत ललितपुर महानगरपालिकाका आधारभूत विद्यालयहरूलाई शैक्षिक सामाग्री हस्तान्तरण गरेको छ। कलेजले पुस २८ गते एक कार्यक्रमको आयोजनागरी ललितपुर महानगरपालिकाका प्रमुख चिरीबाबु महर्जन, विद्यालय व्यवस्थापन समितिका अध्यक्ष वसन्त थापाको उपस्थितिमा सो सामग्री हस्तान्तरण गरेको हो। कार्यक्रममा ललितपुर महानगरपालिकाका शिक्षा महाशाखाका अधिकृत नवराज रिजालले विशिष्ट श्रेणी कायम गरिएका विद्यालयद्वारा सामुदायिक विद्यालयसँग सहकार्य गरी बालकेन्द्रीत अभ्याससम्बन्धी क्षमता विकास गर्नका लागि आवश्यक शिक्षक तालिम, शैक्षिक सामग्री तथा अन्य शैक्षिक क्रियाकलापले शैक्षिक गुणस्तर वृद्धि गर्नमा महत्वपूर्ण सहयोग पुर्याउने बताए। कार्यक्रममा बोल्दै ललितपुर प्याव्सनका अध्यक्ष निरोज महर्जनले निजीस्तर र सामुदायिकस्तरका विद्यालयबीचमा सहकार्य हुनुपर्ने र यस्ता कार्यक्रमले विद्यालय शिक्षाको गुणस्तरमा वृद्धि गर्ने कुरामा जोड दिए। प्रमुख कार्यकारी अधिकृत राजेश शर्माले सञ्चालन गरेको उक्त कार्यक्रमा अभिभावक, पत्रकार, शिक्षकहरुको उपस्थितिमा ललितपुर जिल्लाका आधारभूत विद्यालयहरु चोईना विना गुरुगणेश लोहाचोक, बाखेल कुमारी फर्सीडोल, ललितकल्याण केन्द्र भोलढोका, चुनिदेवी शिक्षा मन्दिर चुनिखेल, मिननाथ आदर्श शिक्षा सदन टंगाल, बालकुमारी सैंबु, सचेतना धोविघाट र मोतिविनायक ढोलाहिटीलार्ई एक एक थान कम्प्युटर र प्रिन्टर प्रदान गरिएको थियो। कार्यक्रमका अध्यक्ष वसन्त थापाले भने सो कार्यक्रम सुरुवात मात्रै भएको र आगामी दिनमा थप कार्यक्रमहरुले ल्याउने प्रतिबद्धता जनाए।"
विदेशमा अलपत्र परेकाको उद्धार होस्,"देशमा रोजगारी र सामाजिक सुरक्षाको अभाव छ। बिदेसिनु नेपाली युवाहरूको रहर मात्र नभई, बाध्यता हो। विदेशी भूमिमा पसिना चुहाएर पनि स्वदेशी माटोका लागि युवाहरूको महत्वपूर्ण योगदान छ। अर्थात्, उनीहरूले पठाएको रेमिट्यान्स नै देशको प्रमुख आयस्रोत बनिरहेको छ। विदेशमा युवाले चुहाएको रगत र पसिनाबाट कमाएको पैसा स्वदेशमा आउँदा सरकारले गौरव महसुस गर्छ। तर, तिनै पसिना चुहाउनेहरू समस्यामा पर्दा भने बेखर जस्तै बन्छ। आफ्ना नागरिकले पैसा पठाउँदा रेमिट्यान्स यति आयो, उति आयो भन्दै तीन हात माथि उफ्रिन्छ। कसैलाई समस्या पर्दा भने सरकार औपचारिकताका पुलिन्दा अघि सार्छ, समस्याबाट पुच्छर लुकाएर भाग्ने कोसिस गर्छ। अर्थात, माछा भए भित्र हात, भ्यागुत्ता देखे बाहिर हात जस्तै व्यवहार गर्छ। पछिल्लो समय, बुटवलका दामोदर क्षेत्री साउदी अरबमा बन्दी जीवन जिउन बाध्य छन्। उनको समस्या त्यति ठूलो पनि छैन। सरकार वा मनकारी मनले २५ लाख रुपैयाँको जोहो गरिदिए मात्र उनको जीवन जोगिनेछ। साउदीबाट मुक्त भएर स्वदेश फर्किन पाउनेछन्। साउदीमा उनले चलाएको गाडी दुर्घटनामा पर्यो। कम्पनीले बदमासी गरेर क्षेत्रीबाटै गाडीको क्षतिपूर्ति भराउने निर्णय गर्यो। कम्पनीले बिमाबापतको २५ लाख असुल गर्ने षड्यन्त्र रच्यो। मासिक केही हजार का लागि साउदीमा ड्राइभरको जागिर खान गएका क्षेत्रीसँग यति ठुलो रकम तिर्ने आर्थिक हैसियत नै भएन। चार वर्ष जेल परे। नौ महिनाअघि साउदीको जेलबाट छुटे। फेरि, कुन दिन प्रहरीले थुन्ने हो, तनावमा छन्। सहयोगका लागि साउदीस्थित दूतावासदेखि विदेशमा रहेका नेपालीको हकहितमा काम गर्ने एनआरएनएसँग पनि गुहार मागिसके। आश्वासन पाएका छन्, कसैबाट सहयोग छैन। तै पनि उनको प्रयास जारी छ। क्षेत्रीजस्ता थुप्रै युवाहरू विदेशमा अलपत्र परेका थिए, पर्दैछन्। सरकारले स्वदेशमै रोजगारीका अवसर र आर्थिक रूपमा सुरक्षित भविष्यको निर्धारण नगरेसम्म क्षेत्रीजस्ता युवाहरू हरेक दिन विदेश गइरहनुपर्छ, रेमिट्यान्स पठाइरहनुपर्छ। स्वदेशी उत्पादन विदेश निर्यात गर्नुपर्ने सरकार युवा निर्यात गरिरहनेछ। साउदीलगायत खाडी क्षेत्रमा काम गर्न जाने युवाहरू अलपत्र र समस्यामा पर्नुको मुख्य कारण हो, सम्झौताअनुसारको काम र तलब नपाउनु। स्वदेशमा दलाल र म्यानपावर कम्पनीले एउटा काम भनेर विदेश पठाउँछन्, त्यहाँ पुगेपछि थोरै पैसामा अर्कै काममा लगाउने गर्छन्। मासिक चर्को ब्याजमा पैसा निकालेर विदेश गएका युवाहरू भनिएअनुसारको काम र पैसा नपाएपछि छट्पटिन बाध्य हुन्छन्। नेपाली युवाहरूको त्यस्तो बाध्यताको फाइदा उठाउन खोज्ने दलालको विदेशमा पनि कमी हुंँदैन। राम्रो सुविधा दिने र पछि स्वदेश फर्किन पनि सहयोग गर्ने भन्दै त्यस्ता युवाहरूलाई नयाँ कम्पनीमा काममा लैजाने गर्छन्। पुरानो कम्पनीमा छोडेर नयाँमा जाने बित्तिकै नेपाली युवाहरू अवैधानिक कामदारमा परिणत हुन्छन्। अनि, नयाँ कम्पनीले पनि त्यसको फाइदा उठाउने षड्यन्त्र रच्छ। उसले पनि ठग्न सुरु गर्छ। यस्तोमा जे जति गुनासो गरे पनि सरकारी संयन्त्रले सुन्दैन। जस्तोसुकै अन्याय सहेर बस्नुबाहेक नेपाली युवाहरू सामु अर्को विकल्प हुँदैन। त्यसैले सरकारले विदेशमा कामदार पठाउने म्यानपावर कम्पनीमाथि कडाइ गर्नैैपर्छ। सम्झौताअनुसारको काम र दाम दिन नसके सम्बन्धित म्यानपावर कम्पनी जिम्मेदवार र जवाफदेही बन्ने स्थिति सरकारले बनाउनै पर्छ। त्यसो गर्न सकियो भने मात्र पनि नेपाली युवाहरू विदेशमा अलपत्र पर्ने समस्या केही हदसम्म समाधान हुन सक्छ। विदेशमा रहेका नेपाली दूतावास पनि रमितेभन्दा अलपत्रमा पर्ने युवाहरूका समस्या समाधानका साधक बन्नुपर्छ। राज्यले वार्षिक करोडौं खर्च गरेर विदेशमा खोलेका दूतावास कसैलाई जागिर खुवाउन वा विदेश घुमाउनका लागि मात्र होइनन्।"
टिपर दुर्घटना हुँदा २ जनाको मृत्यु,धनकुटा : धनकुटा नगरपालिका२ गुराँसे नजिक टिपर दुर्घटना हुँदा दुई जनाको मृत्यु भएको छ। बालुवा बोकेर वसन्तपुरतर्फ जाँदै गरेको बा प्र ०३००१ क ०५४९ नम्बरको हाइवा टिपर शुक्रबार बिहान पौने ५ बजे दुर्घटना हुँदा चालक र सहचालकको मृत्यु भएको हो। राजमार्गको सडकबाट अन्दाजी २५ मिटर तलझरी दुर्घटना भएको प्रहरीले जनाएको छ। दुर्घटनामापरी टिपर चालक प्युठान जिल्लाको मान्डवी गाउँपालिका१ का २८ वर्षीय भुवनथ्रेडी मगर र सहचालक दाङ जिल्लाको बबई गाउँपालिका३ का २१ वर्षीय नविन बिकको मृत्यु भएको धनकुटाका प्रहरी उपरिक्षक नहकुल पोख्रेलले जानकारी दिए। टिपर दुर्घटना भएपछि पुगेको प्रहरीले दुवै जनाको शव गाडीमुनी किचिएको अवस्थामा फेला पारेको थियो।
द्वन्द्वले दिएको घाउ चर्किरहन्छ,"गुलरिया : बर्दिया ठाकुरबाबा नगरपालिका८ की जयन्ती शाहीलाई श्रीमान् बेपत्ता हुनुको पीडा छ नै। समाजमा गरिने व्यवहारले मन चिराचिरा हुन्छ। आँखा नरसाएको समय हुँदैन। २० वर्षअघि द्वन्द्वकालीन अवस्थामा श्रीमान् बेपत्ता पारिएपछि दुःखका दिन सुरु भए। ०५८ सालमा राज्यपक्षबाट श्रीमान् हुकुमबहादुर शाहीलाई बेपत्ता पारियो। अझै घरमा फिरेनन्। परिवार पाल्ने एक मात्र सहारा जिउँदा छन् वा मृत छन् थाहा छैन, गहभरि आँसु पार्दै जयन्ती भन्छिन्, बेसहारा बनेर सन्तानका लागि बाँचेकी छु। श्रीमान् नहुँदा गाउँघरमा समेत हेला गरेको महसुस उनलाई छ। भक्कानिँदै भन्छिन्, गाउँघरमा हुने शुभकामहरूमा श्रीमान् नभएकी महिला भनेर विभेद गर्छन्। अब त श्रीमान् फर्किनु हुन्न जस्तो लाग्छ। सरकार अब त श्रीमान्को किरिया गर्न पाम्। सरकारले वास्तविकता सार्वजनिक गरिदिए केही भए पनि सहजता महसुस हुने आशा उनलाई छ। श्रीमान्को किरिया नगरेर नै सपनासमेत नराम्रो देख्ने गरेको सुनाउँदै भन्छिन्, म मानसिक रूपमा पनि दह्रो बन्न सकेको छैन। दुई छोरी र एक छोराको रेखदेखमा कठिनाइ भोगेकी उनले परिवारलाई उचित शिक्षा दिन सकिनन्। यसकै कारण छोराछोरी बेरोजगार बन्नुपरेको शाही बताउँछिन्। सरकारले राहत वा सहयोग स्वरूप १० लाख दियो। तर, सोही रकमले परिवारमा थप झगडासमेत सिर्जना गरेको उनी बताउँछिन्। श्रीमान् बेपत्ता भएकै कारण विभिन्न लाञ्छना र विभेदको चपेटामा परेकी छु। सरकारले दिएको पैसामा सबैको आँखा लाग्यो पीडा बुझेनन्, घरभित्रै झगडा भयो, दुःखेसो पोख्दै भन्छिन्, हाम्रो मानव अधिकार कहाँ गयो ? सरकार कहाँ छ ? ०५९ सालमा राज्यपक्षबाटै श्रीमान् लिखाराम थारु बेपत्ता पारिएपछि बेसहारा बनेकी गुलरिया नगरपालिका१२ की बेलरानी थारुको पनि पीडा कम छैन। सरकारले पीडितलाई दिएको १० लाख रूपैयाँले उनको परिवारमा पनि झगडाको बीउ बन्यो। पैसा आयो जेठाजुहरूले अंशबन्डा गर्नुपर्छ भनेपछि परिवारमा झगडा मच्चियो। श्रीमान्को मृत्यु दर्ता नहुँदा परिवारबाट पाउनु पर्ने अंश पनि पाएकी छैन। अब त श्रीमान्को किरिया गर्न पाए पनि हुन्थ्यो, उनले पीडा सुनाइन्। ठाकुरबाबा नगरपालिका४ की पानु थारु पनि राज्यपक्षबाट बेपत्ता पारिएका श्रीमान् धामु चौधरीलाई कुरेर बसेकी छिन्। कागजात नबन्दा अंशबन्डा रोकेको छ। परिचयपत्र पाए पनि त्यसको आधारमा काम बन्दैन। छोराछोरी पढाउन सकिन, पीडा पोख्छिन्। सरकारले मर्दो वा जिउँदो घोषणा गरी काजकिरिया गर्न दिए आफूहरूलाई धेरै सहज हुन्थ्यो। द्वन्द्वपीडितको समस्या समाधान गर्न ढिला भएको गुनासो उनीहरूको छ। द्वन्द्वपीडित समिति बर्दियाका अध्यक्ष भागिराम थारु बर्दियामा देशैभरिभन्दा बढी बेपत्ता रहेको बताउँछन्। उनका अनुसार साढे दुई सयभन्दा बढी जिल्लाबाट बेपत्ता पारिएको सरकारी तथ्यांक छ। इन्सेक लुम्बिनी प्रदेश नेपालगन्जले बेपत्ता परिवारका समस्या उजागर गर्न सहजीकरण गरेको छ। बर्दियामा पीडितहरूलाई परिचयपत्र दिने काम हुनु राम्रो कुरा हो। तर, उनीहरू धेरै कानुनी अड्चनकाबीच दिन गुजार्न बाध्य छन्। आयोगलाई समस्यै समस्या समयावधि सकिन एक महिना बाँकी रहँदा बेपत्ता परिवारका व्यक्तिको छानबिन आयोगलाई उपलब्धि हाँसिल गर्न हम्मेहम्मे परेको छ। सरकार, आयोग, राजनीतिक दल, पीडितलगायत अन्य सरोकारवालाहरूबीच साझा संकल्पसहितको दृष्टिकोण र रोडम्याप नहुँदा आयोग गतिहिन बन्दै गइरहेको छ। पीडितहरूले न्यायको भिख मागिरहँदासमेत द्वन्द्वकालीन समस्या समाधानतर्फ नपुर्याइँदा सम्बन्धित निकाय कानमा तेल हालेर बसेको आरोप सर्वत्र छ। सम्बन्धित पक्षहरूले साझा चिन्तन नगर्दासम्म आयोगले ठोस काम गर्न सक्दैन, बेपत्ता व्यक्तिको छानबिन आयोग नेपालका सदस्य एवं प्रवक्ता डाक्टर गंगाधर अधिकारीले भने। उनले थपे, आयोगमा धेरै समस्या छन्। ऐनका केही दफा सर्वोच्चले खारेज गरिदिएको छ। सरोकारवालाहरू संशोधनको मागसहितको अडानमा छन्। ऐन संशोधन भएको छैन। ०७६ माघ ९ गते बनेको समितिलाई धेरै काम गर्न चुनौती छ। असार मसान्तमा समयावधि सिद्धिन्छ। कोभिडका कारण पनि काम गर्न नसकेको अवस्था छ। आयोगमा कर्मचारी अभाव छ। ५ जना आयुक्त र २० जना कर्मचारीले पीडित र पीडकको पहिचान गर्न अपुग जनशक्ति छ। कर्मचारीले टेन टु फोरको मानसिकता हटाउनुपर्छ। अनि मात्रै काम हुन्छ। हामीसँग थुप्रै काम छन्। संक्रमणकालीन न्यायको बुझाई र समाधानको दृष्टिकोणमा पनि समस्या छ।, प्रवक्ता अधिकारी भन्छन्, राज्यले आयोगलाई यथेष्ट साधन स्रोत दिन सकेको छैन। पीडक पहिचान गर्दा राज्य संयन्त्रले सहजीकरण गर्नुपर्छ। समस्या समाधान गर्न त्यति सजिलो छैन। अलमलमा उत्खननको काम आयोगले अझै उजुरी लिने काम टुंग्याउन सकेको छैन। पुस मसान्तसम्म मात्रै उजुरी दिने म्याद तोकिएको छ। अहिलेसम्म पीडित र पीडकको अनुसन्धानमार्फत पहिचान गरी वास्तविक पीडितहरूलाई परिचयपत्र वितरण गर्ने कार्यलाई निरन्तरता दिइएको छ। बेपत्ता पारिएका व्यक्तिको छानबिन आयोगमा ३ हजार २ सय ३२ वटा उजुरी दर्ता भएको प्रवक्ता अधिकारी बताउँछन्। आयोगले ११ महिनाअघि बर्दियाबाट थालनी गरेको परिचयपत्र वितरण कार्यअन्तर्गत ८ सय परिवारका २५ सय जनाभन्दा बढीले परिचयपत्र प्राप्त गरेका छन्। सबैभन्दा बढी बेपत्ता भएका बर्दियामा १ सय ७७ घरपरिवारका ८ सयभन्दा बढीले परिचयपत्र पाएका छन्। बर्दियामा २ सय ५५ जना बेपत्ताको उजुरी दर्ता भएको छ। आयोगले देशैभरमा सबैभन्दा बढी द्वन्द्व प्रताडित जिल्लाका रूपमा केन्द्रित गर्दै बर्दियामा परिचयपत्र वितरणको कामलाई तीव्रता दिएको आयोजकको भनाइ छ। सवुत, उत्खनन, डीएनए परीक्षणको कामका कारण समय लागेको आयोगको तर्क छ।"
सामसुङ्गले ल्यायो ग्यालेक्सी एस२१ एफई फाइभजी,"काठमाडौं : सामसुङ्गले ग्यालेक्सी एस२१ एफई फाइभजी बजारमा ल्याएको छ। ग्यालेक्सी एस २१ का प्रिमियम गुणहरुको भरपूर शक्ति भएको ग्यालेक्सी एस२१ एफइ ५जि नयनाभिराम डिजाइन, शक्तिशाली कार्यक्षमता, प्रोश्रेणीको क्यामरा र कठिनाइरहित इकोसिस्टम सम्पर्क क्षमताका साथ उपलब्ध रहेको कम्पनीले जनाएकोछ। ग्यालेक्सी एस२० एफईप्रति दर्शाइएको अभूतपूर्व प्रेमलाई देखेपश्चात् हामीले ग्यालेक्सी एस२१ एफई ५जीका साथ त्यही विरासतलाई अघि बढाएका छौँ, जुन महानतम अनुभव प्रदान गर्नका लागि तयार पारिएको हो, सामसुङ्ग मोबाइल नेपालका बिजिनेस प्रमुख प्रणय रत्न स्थापितले भने। सर्वोत्तम श्रेणीको त्रिक्यामरा, ६४ इन्चको एफएचडीका साथै अद्वितीय एमोलेड डिस्प्ले, १२० हर्जको रिफ्रेस दर एवं शक्तिशाली प्रोसेसरयुक्त ग्यालेक्सी एस२१ एफइ ५जीले युवा ग्राहकहरुका लागि हरेक दिन अभूतपूर्व बनाउने उनको दाबी छ। उच्च श्रेणीको क्यामरा ग्यालेक्सी एस२१ एफइ ५जिमा सर्वोत्तम श्रेणीको तीनवटा क्यामरा जडान गरिएको छ। यसको पृष्ठभागमा उच्चतम श्रेणीको १२ एमपी (युडब्लु) १२ एमपि (डब्लु) ८ एमपी (टेलि) क्यामरा रहेका छन्, जसबाट चहकिलो एवं अद्भुत फोटोहरु खिच्न सकिन्छ। अल्ट्रा वाइड लेन्सले सविस्तार सबैलाई एउटै फ्रेममा समेटिदिन्छ। यसैगरी ३२ एमपी क्षमताको अग्र क्यामराको सहायताले अद्भुत नयनाभिराम सेल्फीहरु खिच्न सकिन्छ। प्रोश्रेणीको क्यामरा प्रणालीमा अभूतपूर्व अनुभव दिलाउने दोहोरो रेकर्डिङ्ग, पोर्टेट मोड, विस्तारित रात्री मोड र ३० गुणासम्म नजिक जूम सुविधाहरु रहेका छन्। उच्च श्रेणीको पावरहाउस ग्यालेक्सी एस२१ एफइ ५जिमा सुन्दर ६४ इन्चको एफएचडि प्लस डाइनामिक एमोलेड २ डिस्प्ले रहेको छ, जुन अत्यन्त सजिलो १२० हर्ज रिफ्रेस दर, २४० हर्ज टच स्याम्प्लिङ्ग दरयुक्त छ र यसका साथै यसमा अद्वितीय एवं सिल्की सजिलो स्क्रोलिङ्ग अनुभवको लागि एआइमा आधारित ब्लु लाइट नियन्त्रण छ जसले आँखालाई बिझाउन दिँदैन। यस्तै ५एनएम एक्जिनस २१०० प्रोसेसर र ४५०० एमएएच ब्याट्री भएको ग्यालेक्सी एस२१ एफइ ५जिले अधिकतम उच्च गति र निर्वाध कार्य क्षमताको सुनिश्चितता प्रदान गर्दछ। यो ताररहित पावर शेयर र ताररहित छिटो चार्ज हुने २।०का साथ उपलब्ध छ र यसले २५ वाट तीव्र चार्जलाई साथ दिन्छ। आइपि ६८ रेटिङ्गले स्मार्टफोनलाई धुलो र पानी प्रतिरोधक बनाएको छ। ग्यालेक्सी एस२१ एफइ ५जि दिनभर चल्ने ब्याट्री, ५ जि र वाइफाइ ६ सम्पर्क क्षमताका साथ उच्चतम शक्ति, गति र कार्य क्षमतासहित उपलब्ध छ। मेमोरीका प्रकारहरु, मूल्य र उपलब्धता ग्यालेक्सी एस२१ एफइ ५ जि ग्राफाइट, लाभेन्डर, र अलीभ गरी तीन रङमा उपलब्ध छ । ग्राहकहरुले ग्यालेक्सी एस२१ एफइ ५जिको ८ं२५६ जीबी भ्यारियन्ट ८९ हजार ९९९ रुपैयाँमा खरिद गर्न सक्नेछन्। यो फोन सामसुङ्गका सीमित ब्राण्ड स्टोर तथा रिटेल स्टोरहरुबाट खरिद गर्न सकिनेछ।"
"प्रशासनबाट खोप कार्ड बोक्नुपर्ने आदेश जारी : स्वास्थ्य कार्यालय भन्छ, छैन खोप","दार्चुला : जिल्ला प्रशासन कार्यालयले माघ ७ गतेदेखि सर्वसाधारणले अनिवार्य खोप कार्ड बोक्नुपर्ने आदेश जारी गरेको छ। प्रशासनले सात बुँदे आदेश जारी गर्दै सर्वसाधारण सबैमा अनिवार्य खोप कार्ड बोक्न तथा मोबाइलमा देखाउन आदेश गरेको हो। प्रशासनले आदेश गरे पनि जिल्लामा कोरोनाविरुद्व लगाइने खोपको भने अभाव छ। बिहीबार जिल्लाका कुनै पनि ठाउँमा कोरोना खोप छैन। 'कोरोनाको खोप सकिएको ', स्वास्थ्य कार्यालयका सूचना अधिकारी खगेन्द्र कार्कीले भने,'अहिले खोप माग गरिएको छ, एकदुई दिनभित्र खोप जिल्ला पुग्छ, अहिलेसम्म जिल्लामा ७७ प्रतिशत नागरिकले मात्रै खोप पाएका छन्।' यस्तै प्रमुख जिल्ला अधिकारी दीर्घराज उपाध्यायले जारी गरेको आदेशमा सार्वजनिकस्थलमा २५ जनाभन्दा बढी सहभागी नहुने गरी राजनीतिक, सामाजिक, धार्मिक तथा प्रशासनिक कार्यक्रम, मेला, भेला, महोत्सव, पर्व सञ्चालन गर्ने, आवश्यक कार्यक्रमको हकमा स्वास्थ्यका मापदण्ड पालना गर्ने गरी प्रशासनको अनुमति लिनुपर्ने भनिएको छ। सार्वजनिक यातायातमा तोकिएको सिटभन्दा बढी यात्रु राख्न नपाउने र घरबाट बाहिर निस्कँदा अनिर्वायरूपमा मास्क लगाउनु पर्नेछ। त्यस्तै भारत तथा नेपालका अन्य क्षेत्रबाट जिल्लामा आउने नागरिकले स्थानीय तहको स्वास्थ्य शाखाको निगरानीमा होम क्वारेन्टिनमा बस्नु पर्नेछ। बिहीबारसम्म जिल्लामा १७ जनामा कोरोना सङ्क्रमण देखिएको छ। भारतबाट रोजगारी गरेर फर्किने नेपालीमा कोरोना सङ्क्रमण देखिने गरेको छ। सीमानाकामा परीक्षण गर्दा भारतबाट फर्किएकामा सङ्क्रमण देखिने गरेको छ। भारतसँग सीमा जोडिएका दार्चुलाको पुलघाट र जौलजिवीमा अहिले जाँचको व्यवस्था गरिएको छ। भारतमा कोरोनाको नयाँ भेरियन्ट ओमिक्रोनको सङ्क्रमण तीव्ररूपमा फैलिरहेकाले नाकामा स्वास्थ्य जाँचमा कडाइ गरिएको प्रमुख जिल्ला अधिकारी उपाध्यायले बताए।"
निर्वाचन आयोगको आह्वानमा आज सर्वदलीय बैठक बस्दै,काठमाडौं : निर्वाचन आयोगको आह्वानमा शुक्रबार सर्वदलीय बैठक बस्दैछ। शुक्रबार ११ बजे बस्ने भनिएको बैठकमा राष्ट्रिय सभा र स्थानीय तहको निर्वाचनका साथै मतदाता नामावली अद्यावधिकबारे पनि छलफल हुने निर्वाचन आयोगले जनाएको छ। निर्वाचन आयोगका अनुसार बैठकमा संघ र प्रदेशमा भाग लिने राजनीतिक दलले सहभागिता जनाउनेछन्। माघ १२ गते राष्ट्रिय सभाको निर्वाचन हुँदैछ भने यस्तै २०७९ साल वैशाख २० गते ७५३ वटै स्थानीय तहको निर्वाचन गर्ने तयारीमा आयोग जुटिरहेको निर्वाचन आयोगका प्रमुख निर्वाचन आयुक्त दिनेशकुमार थपलियाले बताएका छन्।
आइसोलेसन रहेका प्रचण्डको कस्तो छ स्वास्थ्य अवस्था ?,काठमाडौं : नेकपा (माओवादी केन्द्र)का अध्यक्ष पुष्पकमल दाहाल प्रचण्डको स्वास्थ्य अवस्था सामान्य रहेको छ। कोरोना भाइरस संक्रमणपछि होम आइसोलेसनमा बसेका प्रचण्डको स्वास्थ्य अवस्था सामान्य रहेको उनकी छोरी गंगा दाहालले जानकारी दिइन्। गत शुक्रबार बेलुका पीसीआर विधिबाट परीक्षण गर्दा प्रचण्डलाई कोरोना भाइरसको पुष्टि भएको थियो। प्रचण्डको स्वास्थ्य अवस्था सामान्य रहेको र अहिले कोभिडको कुनै लक्षण नभएको दाहालले जानकारी दिइन्। प्रचण्ड चिकित्सकको सल्लाह अनुसार शनिबारमा पीसीआर परीक्षण गर्ने र नेगेटिभ नदेखिएसम्म आइसोलेसनमै बस्नेछन्। महाधिवेशनपछि माओवादीका शीर्ष नेतालाई कोरोना संक्रमण भएको छ। प्रचण्डलाई कोरोना संक्रमण प्रचण्डका स्वकीय सचिवलाई पनि कोरोना संक्रमण प्रचण्डलाई बधाई दिन पुगेका अधिकांश नेतालाई कोरोना संक्रमण
महालक्ष्मी विकास बैंकद्वारा खाद्य सामाग्री प्रदान,काठमाडौ : महालक्ष्मी विकास बैंक लिमिटेडको वानेश्वर शाखाले संस्थागत सामाजिक उत्तरदायित्व कार्यक्रम अन्तर्गत वानेश्वरको संगमचोकमा रहेको नयाँ नेपाल समाज केन्द्रलाई सहयोग स्वरूप खाद्य सामाग्री प्रदान गरेको छ। समाज केन्द्रको कार्यालयमा आयोजित एक विशेष समारोहकाबीच वानेश्वर शाखाका शाखा प्रबन्धक विकास रावलले खाद्य सामाग्रीहरू समाज केन्द्रका प्रमुख कृष्णबहादुर गुरुङलाई हस्तान्तरण गरेका हुन्। समाज केन्द्रले हाल ४० जना अनाथ बालबालिकाहरूको संरक्षण गर्दै आएको छ। यस प्रकारको सहयोगले उत्त समाज केन्द्रमा रहेका बालबालिकाहरूको शारीरिक र मानसिक विकासमा टेवा पुग्ने विश्वास वानेश्वर शाखाका प्रबन्धक विकास रावलले व्यक्त गरेका छन।
"मासिए हिटी, सुके मूल","काठमाडौं : रानीपोखरी र जमलको आरसिटी क्लब अगाडि मल्लकालमा बनेको एउटा हिटी छ। त्यसलाई झंगछकु भनेर चिनिन्छ। व्यापारको सिलसिलामा ल्हसा तथा तिब्बततिरबाट आउने मान्छेहरू त्यसै धारामा नुहाइधुवाई गर्नुपर्ने नियम थियो। यहाँ नुहाएपछि मात्रै असन छिर्न पाउँथे। यहाँ नुहाएपछि अन्नपूर्ण देवता (इटाचपा) भएको ठाउँमा १४ दिन क्वारेन्टाइन बस्नुपर्ने बाध्यकारी नियम थियो। अनि मात्रै यात्रुहरू यताउता गर्न पाउँथे। हाल उक्त हिटी पुरिइसकेको छ। सम्पदा संरक्षण महाअभियानमा लागेका यादवलाल कायस्थ भन्छन्, त्यो नियम किन थियो ? अहिलेको भाइरसका संक्रमण र बनेका नियमले हिटीको महत्व दर्शाउँछ। दरबार मार्गको महेन्द्रको सालिक अगाडि सोह्राहिटी (तीनधारा) पनि पुरिए। उत्खनन् गर्दै जाँदा त्यहाँ कलात्मक संरचना भेटिएको कायस्थ दाबी गर्छन्। उक्त ठाउँमा बैंक बनाउन लागिएको थियो। तर, कायस्थलगायत अभियन्ताहरूले दुई वर्षसम्म विभिन्न निकाय पुगेर बैंक बनाउन नदिने पहल गरेका थिए। त्यसपछि पुरातत्व विभागले २० लाख रुपैयाँ बजेट छुट्यायो। ठेकेदार खटायो र पुरातात्विक महत्वभन्दा बेग्लै संरचना बन्यो। सम्पदा जीवन्त राख्नलाई राज्यसँग भिजन भएन। ढुंगाको संरचना मात्रै देख्यो। त्यसको अर्थ बुझाउन सकेन। हिटी बनाउनेलाई प्रोत्साहन गरेन। सम्बन्धित विषयमा ज्ञान भएकालाई नियुक्ति किन दिँदैन ? यादवलाल कायस्थ, सम्पदा संरक्षण महाअभियान्ता पानी किन्ने तर ढुंगेधारालाई हेला गर्ने प्रवृत्ति छ। हाम्रो जीवनशैलीमा व्यापक परिवर्तन आएको छ। आकाशबाट आएको पानी जमिनमा रिचार्ज हुने अवस्था छैन। सौभाग्य प्रधानाङ्ग, निमित्त महानिर्देशक, राष्ट्रिय अभिलेखालय कायस्थ भन्छन्, रानीपोखरीको चारै सुरमा चार प्रकारकै हिटी छन्। एउटा विद्युत् प्राधिकरणको वरिपरि पुरिएको अवस्थामा छ। त्यस्तै भोटाहिटीको अन्डर ग्राउन्ड बाटो (सबवे) मुनि सातवटा हिटी भेटिएको थियो। तीनवटा धारा छाउनी संग्रहालयमा राखिएको छ। अन्य उत्खनन हुनै बाँकी छन्। काठमाडौं उपत्यका खानेपानी बोर्डले सन् २०२० मा हिटीहरूका बारेमा अध्ययन प्रतिवेदन सार्वजनिक गरेको थियो। बोर्डमा कार्यरत हाइड्रोजियोलोजिस्ट अनुज खनालका अनुसार अहिलेसम्म उपलब्ध भएका नामका आधारमा खोजबिन गरी तथ्यांक निकालिएको हो। बोर्डले जम्मा ५ सय ७३ वटा हिटीका नाम फेला पारेको थियो। त्यसैलाई आधार मानेर फिल्डमा खोज्न थालिएको थियो। ४ सय ७९ वटा फिल्डमा भेटिए। ५२ वटा यहाँयहाँ थिए भनेर ठाउँ मात्र पत्ता लाग्यो, खनालले भने, ४२ वटा त लोप नै भइसकेको पायौं। पाटन सुन्धारामा सुनको पालिस लगाइएको लूं:हिटी। तस्बिर : अशोक दुलाल नेपानी बोर्डले हिटीहरूको अवस्था कहाँ, कस्तो छ, कति हराए, जोगाउन के गर्न सकिन्छ भन्ने उद्देश्यले अध्ययन गरेको खनालको भनाइ छ। प्रत्येक वर्ष हिटीहरूका बारेमा अपडेट गर्ने गरिएको उनी बताउँछन्। भने, यो नितान्त गतिशील दस्तावेज भएकाले संख्याहरू प्रत्येक वर्ष अपडेट हुँदै आएका छन्। अध्ययनमा देखिएअनुसार कतिपय हिटीहरूमा सरकारी निकायले कार्यालय खडा गरिसकेका छन्। ललितपुर महानगरपालिकाको कार्यालय पनि पहिलाको पोखरीमा बनेको अध्ययनले देखाएको छ। ठाउँअनुसार स्थानीय, व्यापारी, गुठी, सरकारी निकाय सबैका कारण हिटी मासिएको अध्ययनले पुष्टि गर्ने खनाल बताउँछन्। पुरातत्व विभागले गर्नुपर्ने काम बोर्डले गरेको र अध्ययनपछि केही नगरपालिकाले काम पनि सुरु गरिसकेको उनको दाबी छ। ललितपुरको महालक्ष्मी नगरपालिका बोझेपोखरी र कीर्तिपुरले पालापुखु:को टेन्डर नै खुलाएको बताए। तर, कायस्थ भने ढुंगेधाराहरू बोर्डले अध्ययनमा भेटिएको भन्दा फरक रहेको दाबी गरे। बोर्डको अध्ययनमा सम्पूर्ण प्राचीन ढुंगेधाराहरू समेट्न नसकेको जिकिर गरे। हामीले उत्खनन गरेका कुनै पनि हिटीहरू बोर्डको अध्ययनमा छैनन् कायस्थले भने, उनीहरूको अध्ययन त्रुटिपूर्ण छ। यद्यपि बोर्ड प्राचीन स्मारक जोगाउनमा इच्छुक देखिएको बताए। उपत्यकामा थुप्रै हिटीहरू प्राचीन महत्व बोकेका छन्। तर, त्यसलाई उनीहरूले समेट्न नसकेको गुनासो गरे। ओमबहाल नजिकै १४ सय वर्ष पुरानो हिटी छ। उक्त हिटीमा राजा भीमार्जुन देवको पालामा लेखिएको शिलालेखसमेत भेटिएको बताए। त्यस्तै हाँडीगाउँमा पनि करिब १४ सय वर्ष पुरानो हिटी भेटिएको छ। ललितपुर च्यासलस्थित पानीले पुरिएको हिटी। तस्बिर : अशोक दुलाल अध्ययन नपरेको तर महत्वपूर्ण हिटीका रूपमा स्वयम्भूको जन्मद्वार हिटीलाई मानिएको कायस्थले जनाए। अन्य सबै ठाउँका हिटी सुल्टो छन्। तर, स्वयम्भूमा उल्टो छ। जुन मृत्यु संस्कारसँग सम्बन्धित रहेको बताए। उक्त हिटी पुरिएको अवस्थामा छ। सम्पदाहरूको वास्तविक अभिलेख कतै पनि नभएकाले प्राचीन महत्व बोकेका हिटीहरू लोप हुँदै गएको कायस्थको गुनासो छ। हिटी किन महत्वपूर्ण छन् ? कायस्थले यसरी वर्णन गर्छन् : हि भनेको रगत टी को अर्थ तरल पदार्थ। रगत जतिकै महत्वपूर्ण पानी बग्ने भएकाले हिटी भनिएको हो। प्राचीनकालमा शरीरमा चाहिने आवश्यक तत्वहरू हिटीको पानीले पूरा गथ्र्यो भन्ने विश्वास थियो। तर, राज्यले यस्ता सम्पदालाई सामान्य ढुंगेधाराको संज्ञा दिएर बेवास्ता गरेको उनले बताए। सम्पदा जीवन्त राख्नलाई राज्यसँग भिजन भएन। ढुंगाको संरचना मात्रै देख्यो, कायस्थले भने, त्यसको अर्थ बुझाउन सकेन। हिटी बनाउनेलाई प्रोत्साहन गरेन। सम्बन्धित विषयमा ज्ञान भएकालाई नियुक्ति किन दिँदैन ? ललितपुरको पाटनस्थित थापाहिटी। तस्बिर : अशोक दुलाल राष्ट्रिय अभिलेखालयका निमित्त महानिर्देशक सौभाग्य प्रधानाङ्ग भन्छिन्, मानिसको जीवनशैलीमा आएको व्यापक परिवर्तनका कारण ढुंगेधाराको महत्व घटेको छ। ढुंगेधाराको विषयमा अध्ययनसमेत गरेकी प्रधानाङ्गले विकासका नाममा स्रोतहरू शील भएको जनाइन्। पानी नभई नहुने महत्वपूर्ण कुरा भए पनि स्रोत बचाउन कसैको ध्यान नगएको उनले बताइन्। जमिनमुनिको स्रोत विकासको नाममा बन्द भएका छन्, उनले भनिन्, आकाशबाट आएको पानी जमिनमा रिचार्ज हुने अवस्था छैन। मानिसको अतिक्रमण, अव्यवस्थित निर्माण, सहरीकरण तथा जलवायु परिवर्तनको असरले पनि ढुंगेधाराको अस्तित्व नास हुँदै गएको उनले बताइन्। पानी किन्ने तर ढुंगेधारालाई हेला गर्ने प्रवृत्ति छ, उनले भनिन्, हाम्रो जीवनशैलीमा व्यापक परिवर्तन आएको छ। पाटनको आल्कोहिटीमा बाहेक अन्य ठाउँका स्थानीय ढुंगेधारा पुग्दैनन्। भाडामा बस्ने तथा फुर्सदिलाहरूले मात्र ढुंगेधाराको प्रयोग गरेको देखिएको प्रधानाङ्गको अध्ययनले देखाएको छ। प्राचीनकालमा परम्परागत सीपबाट तयार गरिएको हिटी जोगाउन नसक्नु बिडम्बना भएको उनको भनाइ छ। उक्त समयमा उपत्यकामा विभिन्न स्रोतबाट पानीको जोहो गरिएको देखिन्छ। वरिपरिका डाँडाहरू पानीका मुख्य स्रोत थिए। स्वयम्भूमा वरिपरिका डाँडाबाटै पानी आउँथ्यो। ललितपुरमा टीकाभैरव हुँदै, नखु खोला भएर पाटनका ढुंगेधारामा पानी ल्याइएको थियो। राजकुलोमार्फत पानी ल्याए पनि हाल ती हराइसकेका छन्। काठमाडौंका अन्य ठाउँमा बूढानीलकन्ठ, धापासीतिर पानीका स्रोत थिए। भक्तपुरमा नगरकोटबाट पानी ल्याइएको थियो। पाटनको आल्कोहिटीमा स्थानीय स्रोत अझै संरक्षित छ। तर, अन्य ठाउँमा सचेतना पुगेको छैन। अझै पनि बाँकी रहेका ढुंगेधाराहरूको अन्डरग्राउन्ड म्यापिङ गर्न सकेमा संरक्षण गर्न सकिने प्रधानाङ्ग बताउँछिन्। स्रोत कहाँ ब्लक भएको छ हेर्नुपर्छ, उनले भनिन्, नियमसिद्ध हेर्ने हो भने ढुंगेधाराको वरिपरि निर्माण गर्न मिल्दैन। सडक बनाउन मिल्दैन। ठूला गाडी ल्याउनु हुँदैन। तर, प्राचीन महत्व झल्काउने ढुंगेधारा वरिपरि नै ठूलाठूला भवन ठडिएका छन्। संरचना बनाउँदा के कति ढुंगेधाराको संरचना बिग्रियो भन्ने बारेमा लेखाजोखा नभएको उनी बताउँछिन्। कतिपय बेला, घर निर्माण गर्ने क्रममा ढुंगेधाराका लाइन भेटिएका छन्। तर, त्यसैमाथि निर्माण सम्पन्न भएका छन्। सम्पदा संरक्षण महाअभियानकर्ता कायस्थका अनुसार लिच्छवीकालीन हिटीमाथि घर बनाउन पुरातत्व विभागले स्वीकृति दिएको छ। हात्तीसारमा एउटा घर निर्माणका क्रममा लिच्छवीकालीन हिटी भेटिएको थियो। २५ फिटमुनि सबै संरचना भेटिए पनि विभागले पुरातात्विक होइन भन्यो। त्यहाँ दुई तल्ले घर बनिसकेको उनको दाबी छ। कानुनी रूपमा हेर्दा प्राचीन स्मारक ऐन २०१३ मा सम्पदाहरूको संरक्षणको व्यवस्था गरेको छ। सय वर्ष नाघेपछि पुरातात्विक संरचना हुन्छ भनेर पुरातत्व विभागले पनि उल्लेख गरेको छ। यस्ता विषयमा राज्यले उचित मुआब्जाको व्यवस्थापन गर्नुपर्ने र वैकल्पिक व्यवस्था गर्नुपर्ने सरसफाइ तथा पानी विशेषज्ञ प्रकाश अमात्यको भनाइ छ। पुरातात्विक अथवा भित्रि सहरमा फरक मापदण्ड बनाउनु उचित हुन्छ। ढुंगेधाराको म्यापिङ गरेर सम्भावित ठाउँमा निर्माण गर्न दिनु भएन अमात्यले भने, व्यक्तिलाई मर्का परेमा सरकारले मुआब्जा दिने तथा बैकल्पिक व्यवस्था गर्नुपर्छ। सम्पदा पहिचान भएकाले भोलिका दिनमा विशिष्टता देखाउनका लागि सम्पदा जोगाउन आवश्यक छ। बिग्रिनुभन्दा पहिला संरक्षण गर्नुपर्छ, उनले भने, मासिएपछि कहाँबाट ल्याउनु ?"
हिउँले भत्कायो विद्यालय,"गोरखा : भारी हिमपातपछि गोरखामा एक विद्यालयको भवन भत्किएको छ। चुमनुब्री गाउँपालिका७ छेकम्पारको बुद्ध आधारभूत विद्यालयको भवन भत्किएको प्रधानाध्यापक छिरिङफुञ्जो लामाले बताए। पाँचकोठे छात्रवास भवनको छानामाथि चार फिटभन्दा बाक्लो हिउँ जम्यो, लामाले भने, लामो समयसम्मको भार धान्न नसकेर भवनको छानो भत्कियो। भवन भत्किएपछि छात्रवासमा रहेका विभिन्न सामग्रीहरूमा क्षति पुगेको उनले बताए। हिमपातपछि विद्यालयमा जाडो बिदा गरिएकाले अन्य क्षति भने नभएको विद्यालयले जनाएको छ। त्यो छात्रवास भवनमा ३० जनाभन्दा धेरै विद्यार्थी बस्थे, उनले भने, हिमपात भएपछि विद्यालय बन्द गरियो। होस्टेल पनि बन्द गरियो र ओढ्ने, ओछ्याउने कपडाहरू, किताबहरू चाहिँ विद्यालयका अफिस कोठामा राखिएको थियो। तर, फर्निचरहरूमा क्षति पुगेको छ।"
"स्वास्थ्यकर्मी आइसोलेसनमा, सेवा प्रवाहमा सकस","काठमाडौं : स्वास्थ्यकर्मी नै कोरोना संक्रमणको कारण दैनिक बिरामी पर्न थालेका छन्। जसकारण ठूला अस्पतालको सेवा प्रवाहमा समस्या देखिन थालेको छ। काठमाडौं, भक्तपुर र ललितपुरका कोरोना संक्रमित बिरामीको उपचार गराइरहेका अस्पतालहरूमा १ सय ५० भन्दा बढी स्वास्थ्यकर्मी संक्रमित भएका छन्। चिकित्सक, नर्स, प्रयोगशालाकर्मी र फार्मेसीमा कार्यरत ठूलो जनशक्ति संक्रमित हुँदा सेवा प्रवाहमा सकस भइरहेको छ। टिचिङ अस्पताल महाराजगन्जमा एक सातामा ६० भन्दा बढी स्वास्थ्यकर्मी संक्रमित भएका छन्। अस्पतालका कार्यकारी निर्देशक डा दिनेश काफ्लेका अनुसार स्वास्थ्यकर्मी संक्रमित हुँदा शल्यक्रिया लगायतका सेवा प्रवाहमा समस्या छ। डा काफ्लेले भने, बिरामीको परीक्षण गर्दा कोरोना पोजेटिभ देखियो। त्यसपछि स्वास्थ्यकर्र्मीको परीक्षण गर्दा उहाँहरूमा पनि संक्रमणको पुष्टि भयो। शिक्षण अस्पतालमा इन्टर्नसीप गरिरहेका एमबीबीएसका विद्यार्थी, रेसिडेन्सियल चिकित्सकलगायतका स्वास्थ्यकर्मी पनि संक्रमित भएका छन्। निजामती कर्मचारी अस्पतालमा चिकित्सक सहित ३० जनाभन्दा बढी स्वास्थ्यकर्मीमा कोरोना संक्रमण पुष्टि भएको छ। अस्पतालका कार्यकारी निर्देशक डा विधाननिधि पौडेलले चिकित्सक, नर्स र ल्याबमा कार्यरत स्वास्थ्यकर्मी संक्रमित हुँदा सर्वसाधारणको उपचारमा चुनौती थपिएको बताए। उनले भने, कोरोना संक्रमित बिरामीलाई गर्दै आएको सेवा प्रवाहलाई अब निरन्तर रूपमा चुस्त ढंगले कसरी गर्ने भन्ने चुनौती बढेको छ। पाटन स्वास्थ्य विज्ञान प्रतिष्ठानका निर्देशक डा रवि शाक्यका अनुसार चार दिनको अवधिमा चिकित्सकसहित २५ जना कोरोनाबाट संक्रमित भइसकेका छन्। डा शाक्यले भने, स्वास्थ्यकर्मीलाई संक्रमण हुन नदिने चुनौती थपिएको छ। वीर अस्पतालमा तीन दिनको अवधिमा १५ जना स्वास्थ्यकर्मीमा संक्रमण पुष्टि भएको छ। भक्तपुर अस्पतालकी मेडिकल सुपरिटेन्डेन्ट डा सुमित्रा गौतमका अनुसार, नर्स र ल्याबका काम गर्ने ७ जनामा संक्रमण पुष्टि भएको छ। संक्रमित स्वास्थ्यकर्मीको अवस्था सामान्य छ, गौतमले भनिन्, सबै जना होम आइसोलेसनमा बसिरहनुभएको छ। डा गौतमले स्वास्थ्यकर्मी संक्रमित हुने क्रम बढ्दै जाँदा अस्पतालको सेवा प्रवाहमा चुनौती थपिने बताइन्। संक्रमणको तीव्रताले अस्पतालमा चिकित्सक एवं स्वास्थ्यकर्मीको अभाव खड्किन सक्ने डा गौतमले बताइन्। टिचिङ हस्पिटलका कोभिड फोकल पर्सन डा निरज बमले कोभिडबाट स्वास्थ्यकर्मी संक्रमित हुने दर बढदै गए अस्पतालको सेवा प्रवाह नै कटौती गर्नुपर्ने हुनसक्ने बताए । सशस्त्र प्रहरी बल बलम्बुका डा प्रवीन नेपालका अनुसार पछिल्लो एक सातामा चारजना संक्रमित भएका छन्। डा नेपालले भने, अस्पतालमा खटिएका नर्सिङ र प्यारामेडिक्स गरी चारजनामा संक्रमण पुष्टि भएको छ। सबै जना आइसोलेसनमा बसिरहेका छन्। वीरेन्द्र अस्पताल छाउनीमा कार्यरत केही स्वास्थ्यकर्मीमा पनि संक्रमण पुष्टि भएको छ। स्वास्थ्य तथा जनसंख्या मन्त्रालयका प्रवक्ता डा संगीता कौशल मिश्राले उपत्यकाका अस्पतालमा स्वास्थ्यकर्मी नै संक्रमित हुँदा चुनौती थपिएको बताइन्। सर्वसाधारणमा संक्रमणको बढ्दो दरसँगै स्वास्थ्यकर्मीहरू पनि संक्रमित भइरहेका छन्, डा मिश्राले भनिन्, स्वास्थ्य जनशक्ति संक्रमित हुँदा उपचारमा चुनौती थपिएकोे छ। पछिल्लो २४ घण्टामा मुलुकभर ३ हजार ५ सय ५३ जना कोरोनाका नयाँ संक्रमित थपिएका छन्। हाल सक्रिय संक्रमितको संख्या १४ हजार ३ सय ४० पुगेको स्वास्थ्य मन्त्रालयले जनाएको छ।"
चर्कियो महँगी,"काठमाडौं : बजारमा उपभोग्य वस्तुको मूल्य बढेको बढ्यै छ। अन्तर्राष्ट्रिय स्तरमै पेट्रोलियम पदार्थको मूल्य बढ्दा समग्रमा उपभोग्य वस्तु महंगो पर्न गएको हो। चालु आवमा मूल्यवृद्धि साढे ६ प्रतिशतको सीमामा राखिने भनिए पनि बढी दाबाब पर्न जाँदा ५ महिनामै ७११ प्रतिशत पुगेको छ। विशेष गरेर घ्यू तथा तेल, यातायात, दाल तथा गेडागुडी, शिक्षा र सुर्तीजन्य वस्तुको मूल्य अत्याधिक बढेको छ। सो वस्तुको मूल्य उच्च हुँदा समग्रमा चालु आर्थिक वर्षको मंसिरमा वार्षिक बिन्दुगत उपभोक्ता मूल्यवृद्धि (मुद्रास्फ्रिती) ७११ प्रतिशत पुगेको छ। राष्ट्र बैंकले बिहीबार सार्वजनिक गरेको तथ्यांकमा देशको वर्तमान आर्थिक तथा वित्तीय स्थितिले यस्तो देखाएको हो। जबकी गत आवको सोही अवधिमा २९३ प्रतिशत मात्र रहेको थियो। यसबीच खाद्य तथा पेय पदार्थ समूहको मुद्रास्फ्रिति ५६७ प्रतिशत र गैरखाद्य तथा सेवा समूहको मुद्रास्फ्रीति ८२५ प्रतिशत मूल्यवृद्धि रहेको छ। घ्यू तथा तेलको मूल्य अत्याधिक बढेको छ। अर्थात यसको मूल्य गत वर्षको तुलनामा २८५२ प्रतिशतले वृद्धि भएको छ। यसैगरी यातायातको १६२५ प्रतिशत, दाल तथा गेडागुडी ११७९ प्रतिशत, शिक्षामा ११७८ प्रतिशत र सुर्तीजन्य वस्तुको ११७४ प्रतिशत मूल्य बढेको छ। तथ्यांक अनुसार क्षेत्रगत हिसाबमा सबैभन्दा बढी महंगीको भार भने तराई क्षेत्रमा परेको देखिन्छ। काठमाडौं उपत्यकामा मूल्यवृद्धि ५९१ प्रतिशत हुँदा तराईमा ७५२ प्रतिशत पुगेको छ। यस्तै, पहाडमा ६९५ प्रतिशत र हिमालमा ४९१ प्रतिशत मुद्रास्फ्रीति रहेको छ। यद्यपि, नेपालको मूल्यवृद्धि छिमेकी मुलुक भारतकोभन्दा पनि बढी रहेको छ। सन् २०२१ डिसेम्बरमा भारतमा ५५९ प्रतिशतले मूल्य बढेको छ। राष्ट्र बैंकका प्रवक्ता डा गुणाकर भट्ट सरकारले वार्षिक औसत साढे ६ प्रतिशतको सीमा हो तर अहिले मूल्यवृद्धिमा चाप पर्न गएको स्विकार गर्छन्। मूल्यवृद्धिमा दबाब परेको छ। विशेष गरेर ढुवानीको मूल्य बढ्यो, शैक्षिक क्षेत्रको शुल्क पनि धेरै भयो, साथै गेडागुडी, घीउ तथा तेलको मूल्य उच्च हुँदा समग्रमा महंगी बढेको देखिन्छ, डा भट्टले भने। आयात बढ्दा व्यापार घाटा उच्च प्रत्येक महिना बजारमा विलासी बस्तु तथा सेवाका सामानको अत्याधिक खपत हुन थालेको छ। जसले आयात वृद्धि उच्च छ। यद्यपि अहिले केन्द्रीय बैंकले केही विलासी वस्तु आयातमा भने कडाइ गरेको छ। तर पनि चालु आवकोे पाँच महिनामा कुल वस्तु आयात ५९५ प्रतिशतले वृद्धि भई रू८३८ अर्ब ४१ करोड पुगेको छ। जबकी गतवर्ष सोही अवधिमा यस्तो आयात ९६ प्रतिशतले घटेको थियो। यस अवधिमा पेट्रोलियम पदार्थ, कच्चा पाम तेल, औषधि, यातायातका साधन तथा पार्टपुजा, कच्चा सोयाविन तेललगायतका वस्तुको आयात बढेको छ भने सिमेन्ट, दाल, मोलासिस सुगर, कीटनाशक, सुर्तीलगायतको आयात घटेको केन्द्रीय बैंकको भनाइ छ। यसैगरी कुल वस्तु निर्यात १०५६ प्रतिशतले वृद्धि भई रू१ खर्ब २ अर्ब ९२ करोड पुगेको छ। गत वर्षको सोही अवधिमा यस्तो निर्यात ५१ प्रतिशतले वृद्धि भएको थियो। निर्यात जति बढे पनि आयातको तुलनामा धेरै कम छ। यसरी स्वदेशी वस्तु निर्यातको तुलनामा आयातीत वस्तु अधिक हुँदा व्यापार घाटा बढेको छ। कुल वस्तु व्यापार घाटा ५४७ प्रतिशतले वृद्धि भई रू७ खर्ब ३५ अर्ब ४९ करोड पुगेको छ। जबकी गत वर्षको सोही अवधिमा यस्तो घाटा १०९ प्रतिशतले घटेको थियो। विप्रेषणमा ६८ प्रतिशतले कमी पछिल्ला महिनामा विप्रेषण बढ्ने अपेक्षा गरिए पनि झन घट्दै गएको छ। मंसीरसम्ममा विप्रेषण आप्रवाह ६८ प्रतिशतले कमी आई रू३ खर्ब ८८ अर्ब ५८ करोड कायम भएको छ। गत वर्षको सोही अवधिमा विप्रेषण आप्रवाह ११ प्रतिशतले बढेको थियो। अमेरिकी डलरमा विप्रेषण आप्रवाह ७३ प्रतिशतले कमी आई ३ अर्ब २६ करोड पुगेको छ। शोधनान्तर निरन्तर घाटामा मुलुक भित्रिनेभन्दा बाहिरिने विदेशी मुद्रा बढी हुँदा शोधनान्तर निरन्तर घाटामा गएको छ। विदेशी मुद्राको मुख्य स्रोत विप्रेषण घट्दा र आयात अत्याधिक बढेकोले शोधनान्तर घाटामा पुगेको हो। शोधनान्तर स्थिति रू१ खर्ब ९५ अर्ब १ करोडले घाटामा रहेको छ। जबकी गत वर्षको सोही अवधिमा शोधनान्तर स्थिति रू१ खर्ब ६ अर्ब ४८ करोडले बचतमा रहेको थियो। विदेशी विनिमय सञ्चिति ६८ महिनाको वस्तुसेवा आयात धान्न पुग्ने मुलुकसँग रहेको विदेशी विनिमय सञ्चिति ७५ महिनाको वस्तु आयात र ६८ महिनाको वस्तु तथा सेवा आयात धान्न पर्याप्त रहने देखिन्छ। गत असारको तुलनामा कुल विदेशी विनिमय सञ्चिति १३२ प्रतिशतले कमी आएको छ। जसले २०७८ मंसिर मसान्तमा रू१२ खर्ब १४ अर्ब ३ करोड मात्रै कायम भएको छ। अमेरिकी डलरमा यस्तो सञ्चिति १० अर्ब ३ करोड कायम भएको छ।"
पनौतीमा उत्तरप्रयाग तीर्थ,"६६ वर्षको अन्तरमा पनौतीको त्रिवेणीघाटमा माघ महिनाभर र गोदावरीमा साउन महिनाभर १२ वर्षे मेला लाग्ने गर्छ। पनौतीमा माघ १ गतेदेखि मेला सुरु हुँदैछ । परम्परागत कला, संस्कृतिका साथै ऐतिहासिक, व्यापारिक र पर्यटकीय दृष्टिले पनौती महत्त्वपूर्ण स्थान हो। असला माछा, आलु, धान, सुन्तला, लप्सी तथा घिउको निकासीका लागि प्रख्यात पनौती व्यापारिक दृष्टिकोणले पनि महत्त्वपूर्ण छ। समुद्री सतहबाट ४६ सय फिटको उचाइमा अवस्थित पनौतीको हावापानी समशीतोष्ण प्रकारको छ। पनौतीको नामाकरण स्थानीय बासिन्दा पनौती सहर एउटै ढुंगामा अडिरहेको विश्वास अझै गर्छन्। ऐतिहासिक प्रमाणहरूमा पनौतीलाई अस्म नगर पनि भनिएको छ। जसको अर्थ हुन्छ पवित्र तथा अलौकिक ढुंगामा अवस्थित सहर। पौराणिक कथनअनुसार पनौतीलाई नागले वेष्टित गरेको छ। यसै कारण नागलाई चोट लाग्ला भनेर यहाँ ढिकी नकुट्ने प्रथा चलिआएको छ। पनौती सहर एउटै ढुंगाको जगमा अडिएकाले पनि ढिकी राख्नु हुन्न भनिन्छ। बासुकी नागको जन्मथलो यहीं हो। धेरै वर्ष पहिले उनलाई यहाँबाट पाटन लगिएको भन्ने कथन छ। यिनै बासुकी नागबाट यस पनौती नगर संरक्षित भएको मानिन्छ। त्यसैले पनि राजा, महाराजा वा राष्ट्रप्रमुखहरू यहाँ आएर बास बस्न हुँदैन पनि भनिन्छ। परापूर्वकालमा एक साधु पनौतीको पवित्रता र पुण्य जाँच्न मकर संक्रान्तिको दिन सुकेको बाँसको पानीले खिइएर चिल्लो भइसकेको ढुंगामा गाडेर यिनी अन्य धार्मिक स्थलतर्फ लागे। १२ वर्षसम्म यताउति घुमिफिरी तीर्थमै आइपुगे र बाँस पलाएको देखे। नेवारी भाषाअनुसार पँ को अर्थ बाँस र लोहँ को अर्थ ढुंगा हुन्छ। त्यसैले यस ठाउँको धार्मिक महत्त्व थाहा पाई पँ लोहँती अर्थात् ढुंगामा बाँस पलाएको भनी नाम दिए। र यसैबाट अप्रभंश भई पलाँती पनाती पन्ती नाम रहन गएको विश्वास छ। पनौतीलाई नेवारीमा पन्ती र स्थानीय भाषामा पनाती, पलाँती भनिन्छ। उत्तरप्रयाग तीर्थ र पनौतीको पुण्यता हिन्दू धर्मावलम्बीका लागि त्रिवेणी संगमको नामले प्रख्यात उक्त स्थानमा १२ वर्षको एकपल्ट मेला लाग्छ। मकर संक्रान्तिको दिनदेखि एक महिनासम्म भव्य मेला लाग्छ। यो दिन सूर्य मकर क्षेत्रमा प्रवेश गर्ने हुनाले यस घटनालाई पवित्र मानिन्छ। जनविश्वासअनुसार उक्त दिनहरूमा यो त्रिवेणीघाटमा स्नान गर्नेहरूलाई धर्म तथा पुण्य प्राप्त हुने हुनाले यस धार्मिक स्थललाई उत्तर प्रयाग तीर्थका रूपमा लिइन्छ। यससँग सम्बन्धित प्राचीनकथा यस प्रकार छ। कश्यप ऋषिका १३ पत्नी थिए। जसमध्ये नागका आमाको नाम कद्रु र गरुडका आमाको नाम विनिता हो। कद्रुभन्दा विनिता जेठी थिइन्। कुराकानीको क्रममा एकदिन यी दुईबीच सूर्यको रथ तान्ने घोडाको रङ सेतो हो कि कालो भन्ने विषयमा विवाद भयो। विवाद बढ्दै गएर बाजी नै राख्नुपर्ने अवस्था भएछ। विनितालाई उक्त घोडाको रङ सेतो लाग्थ्यो भने कद्रुलाई कालो। उक्त घोडाको रङ सेतो हो कि कालो भन्ने निक्र्योल भोलि बिहान गर्ने र हार्नेले जित्नेको दासी बन्नुपर्ने बाजीको सर्त बन्यो। भोलिपल्ट कद्रुका छोरा नागहरूले षड्यन्त्र गरी सूर्यको रथ तान्ने घोडाहरूमा कालो छायाँ पारी घोडाको रङ कालो नै हो भन्ने भान पारियो। यसरी विनिता बाजी हारिन् र नातामा आफ्नी बहिनी नै भए पनि कद्रुको दासी बन्नुपर्ने भयो। भोलिपल्ट विनिताका छोरा गरुड घर आउँदा घरमा आफ्नी आमालाई देखेनन्। आफूलाई भोक पनि लागिसकेका कारण आमा कहाँ गई होलिन् ? भनी यताउता खोज्दै जाँदा आफ्नी आमाले कान्छीआमा कद्रुको टाउकोमा जुम्रा हेरिरहेको देखे। उक्त दृश्यले गरुड आश्चर्यचकित भए। आमाको सेवा चाकडी गर्नुपर्ने सानीआमाकै सेवा गरिरहेको देखेर केही गडबड छ भन्ने अनुमान लगाए। आमालाई घर जान दुई, तीन पटक बोलाउँदा पनि आमाले बेवास्ता गरिरहिन्। सानीआमा कद्रुले जानू जानू भनेपछि मात्र आमा उठ्नुभयो। घर आएपछि गरुडले आफूभन्दा कान्छीको किन सेवा गर्नु परेको ? सानीआमाले अनुमति नदिएसम्म घर आउन किन नमानेको ? भनी कारण सोधे। सुरुमा त विनिताले टार्न खोजिन् तर गरुडको करकापले बाध्य भएपछि आफू दासी बन्नु पर्नाको सबै बेलीबिस्तार लगाए। त्यो बेला आफूले गरेको वाचाको ठूलो महत्त्व हुन्थ्यो। यसै सिलसिलामा कद्रुका छोरा नागहरूको मनमा अमृत पिई चिरञ्जीवी हुने एउटा पापी विचार सुझ्यो। स्वर्गमा रहेको अमृत ठूलीआमा विनिताको छोरा गरुडले मात्र ल्याउन सक्ने कुरा तिनीहरूलाई थाहा थियो। अतः आमा कद्रुसित सल्लाह गरी गरुडले स्वर्गबाट अमृत ल्याए ठूलीआमालाई दासीबाट मुक्ति दिने सल्लाह भयो। नागहरूले यो कुरा गरुडलाई सुनाए। नागहरूले षड्यन्त्र गरेको थाहा पाउँदापाउँदै आफ्नो आमालाई दासबाट मुक्ति दिलाउन गरुडले अमृत ल्याइदिन तयार भए। गरुडले स्वर्ग गई अमृत चोरेर ल्याई नागहरूलाई बुझाए। अमृत पाउनेबित्तिकै नागहरूबीच कसले पहिला पिउने भन्ने सानोतिनो झगडा नै भयो। तर गरुडले अमृत पवित्र वस्तु भएकाले नुहाइवरी आफ्नो शरीरलाई शुद्ध बनाई मात्र अमृत सेवन गर्न सल्लाह दिए। खोलामा नुहाउन जानु अगाडि अमृत भएको भाँडो सुरक्षित तवरले लुकाउन एउटा ठूलो ढुंगाले थिचेर पानी पसे। यसैबेला स्वर्गमा अमृत भएको भाँडो चोरी भएको घटनाले खैलाबैला भयो। स्वर्गका राजा इन्द्रले अमृत कहाँ कसले लगे वा चोर्यो। त्यसको खोजी गर्न चारैतर्फ दूतहरू, ऋषिमुनि र देवताहरू दौडाए। पवनको सहयोगमा अमृत भएको भाँडो पत्ता लगाएर दूतहरूले अमृत ढुंगाले छोपे। त्यो ढुंगा त्यहीँ फालेर अमृतको घैंटो लिएर स्वर्ग गए। समयमै अमृत फेरा पारी सुरक्षित फिर्ता आएकोमा देवराज इन्द्र खुसी भए। अमृत भएको भाँडोलाई छोपिराखेको ढुंगामा थोरै भए पनि अमृत लागेको हुन सक्ने भएकाले त्यो ढुंगा पनि ल्याउन पुनः आफ्ना ऋषिमुनिहरूलाई खटाए। पनौतीका बासिन्दा प्रयागमा गंगा र यमुनाको संंगममा गुप्त रूपले सरस्वती मिसिन आए। पुण्यमाता र रोशीको संगममा गुप्त रूपले रुद्रावती मिसिन आएकी छन् भन्ने विश्वास छ। त्यसैले पनौतीलाई उत्तार प्रयागको नामले पनि पुकारिन्छ। गौतम ऋषिले अमृत लागेको ढुंगा भेट्टाए र त्यसको जानकारी स्वर्ग इन्द्रकहाँ पठाए। त्यो लिन दूतहरू पठाए तर गौतम ऋषिले ती दूतहरूलाई भने यो ढुंगा लानु पर्दैन, अब यो ठाउँ उत्तर प्रयाग को नाममा पवित्र तीर्थस्थलको रूपमा चिनिनेछ। बरु म चाहिँ यहीँ जपध्यान गरेर बस्छु। तपाईंंहरू फर्कनोस् र यो सन्देश स्वर्गका राजा इन्द्रकहाँ पुर्याइदिनु पनि। यसपछि गौतम ऋषि त्यहीँ बसी जपध्यान गर्न थाले। गौतम ऋषिका पत्नी अहल्या पनि त्यहीँको कुटीमा बस्न थालिन्। गौतम ऋषि दम्पतीले यो तपोभूमिको प्रचार गर्न थाले। यो पवित्र थलोमा आफ्नो जीवनकालमा कम्तीमा एक पटक मात्र भए पनि पाइला राखेको खण्डमा सुख शान्ति मिल्ने र पाप नास हुने कुरा बताए। यसरी यो ठाउँको नाम पलाती (पलाको अर्थ पाइला र ती को अर्थ राख अर्थात् समग्रमा पाइला राख्नु भन्ने अर्थ) रहन गयो। यहाँ पाइला राख्दा पुण्य प्राप्त हुने भएकाले यो ठाउँको नाम कालान्तरमा पुण्यवती पनि रहन गयो। यी दुवै नाम पलातीपुण्यवती अपभ्रंश भई पनौती नामकरण भयो। अतः यस पवित्रस्थलमा सकिन्छ भने दिनहुँ, होइन भने महिनामा एक पटक, त्यो पनि नभए वर्ष दिनमा एक पटक वा त्यो पनि नसके १२ वर्षमा एक पटक यहाँ आई नुहाइ आफ्नो पाप नास गर्न वा पुण्य कमाउन सकिने उल्लेख छ। यसो गरे स्वर्ग सुख प्राप्त हुन्छ भनिन्छ। त्यो पनि नसके जीवनभरमा एकपटक यस पुण्यभूमि टेके स्वर्गमा पुगेसरहको आनन्द प्राप्त हुनेछ भन्ने धारणा छ। अहल्या अनि इन्द्रलाई श्राप र श्रापमोचनको कथा परापूर्वकालमा सृष्टिकर्ता ब्रह्माले अहल्या नाम गरेकी अति सुन्दरी स्त्री सृष्टि गरी सुरक्षित राख्न गौतम ऋषिलाई नासोका रूपमा राख्न दिए। एक दिन स्वर्गका राजा देवराज इन्द्र सिकार गर्न जाँदा अहल्यालाई देखी उनको रूपमा मोहित भए। गौतम ऋषि स्नान गर्न गएको मौका पारी गौतम ऋषिको भेष धारण गरी अहल्यालाई छक्याई उनीसँग अनैतिक सम्बन्ध राखे। स्नानबाट फर्केका गौतम ऋषिले सो कुरा थाहा पाई इन्द्रलाई जिउमा हजारौं योनी उत्पन्न होस् भनी श्राप दिए। पतिको यस्तो रूप देखेर विह्वल भएकी इन्द्राणीले आफ्ना गुरु बृहस्पतिका सामु यो श्राप कसरी हटाउने भनी बिन्ती चढाउँदा ब्रह्माजीको आज्ञा लिए। तिमी र इन्द्रले कुञ्जपर्वत् (हालको गोरखनाथ डाँडा) को फेदीमा लीलावती र पद्मावतीको संगममा जहाँ सुकेको बाँस गाड्दा टुसाएर आउँछ। त्यहाँ प्रत्येक ज्येष्ठ शुक्ल पूर्णिमाको दिन स्नान गरी १२ वर्षसम्म महादेवको तपस्या गरेमा यो श्रापबाट मुक्त भइने सल्लाह पाए। इन्द्र र इन्द्राणीले ब्रम्हाजीको आज्ञा लिएर लीलावती र पद्मावतीको दोभानमा आई स्नान गरे। त्यहाँ इन्द्रले महादेव र इन्द्राणीले पार्वतीको तपस्या गरे। इन्द्राणीको तपस्याबाट प्रसन्न भएर माघ महिनाको पुण्य घडीमा रुद्रावती नदीको रूप लिई पार्वती त्यहाँ गुप्तरूपले बग्न थालिन्। दिव्यचक्षुले इन्द्राणीले पद्मावती नदी बगेकी देखिन्। पनौतीका बासिन्दा प्रयागमा गंगा र यमुनाको संंगममा गुप्त रूपले सरस्वती मिसिन आए। त्यसरी नै यहाँ पनि पुण्यमाता र रोशीको संगममा गुप्त रूपले रुद्रावती मिसिन आएकी छन् भन्ने विश्वास छ। त्यसैले पनौतीलाई उत्तर प्रयागको नामले पनि पुकारिन्छ। पनौतीको मकर मेला र रोशीको सम्बन्ध धेरै वर्षअगाडि पनौती र पाटनमा लामो समयसम्म वर्षा नभई खडेरी परेकाले पनौतीका राजा दीर्गरथ र काठमाडौंका राजा सत्यवर फुल्चोकी माईको दर्शन र पानी वरदान माग्न गए। खडेरीबाट मुक्त हुन सुन र चाँदीको फूल चढाउन ल्याउनू भन्ने आदेश दुवै देशका राजालाई फुल्चोकी माईले सपनामा दिइन्। ललितकलाका धनी काठमाडौंका राजा आफ्नो देशमा प्रशस्त कालिगढ हुनाले खुसी भए। तर कालिगढहरूको अभावले चिन्तित पनौतीका राजाले मन्त्री, भाइभारदारको सल्लाह मुताबिक सुन र चाँदीको फूलको सट्टामा क्रमशः तोरी र मूलाको फूल फूलचोकी माईलाई चढाएछन्। कालिगढहरूको अभावका कारण साँच्चिकै फूल प्रस्तुत गर्नु परेको बिन्ती चढाएपछि फुल्चोकी माई प्रसन्न भइन्। र, नदी सृष्टि गरी पनौतीतर्प पठाइन्, जसलाई आज भोलि लीलावती (रोशी) भनिन्छ। केही समयपछि काठमाडौंका राजा साँच्चिकै सुन र चाँदीको फूल लिएर जाँदा पनौतीमा नदी पठाइसकेको कुरा थाहा पाए। उनले आफूलाई पनि वरदान मिल्नुपर्ने प्रार्थना गरे। त्यसपछि फुल्चोकी माईले आधा नदी त्यसतर्प पठाइदिइन्, जुन नदी गोदावरीको नामले चिनिन्छ। यी दुवै खोलामा ६६ वर्षको अन्तरमा गोदावरीमा साउन महिनाभर र पनौतीको त्रिवेणीघाटमा माघ महिनाभर १२ वर्षे मेला लाग्ने गर्छ। मकर मेलाको सुरुआत कहिलेदेखि भयो ? भन्ने कुरा यकिनका साथ भन्न नसकिए पनि राजा मानदेवका पालादेखि प्रत्येक १२ वर्षमा मकर मेलाको आयोजना हुन थालेको हो भन्ने भनाइ बुढापाकाको छ।"
प्रधानमन्त्री कप क्रिकेट : सुदूरपश्चिमविरुद्ध आर्मी क्लब विजयी,"काठमाडौं : राजधानीमा जारी प्रधानमन्त्री कप टीट्वान्टी राष्ट्रिय क्रिकेट प्रतियोगितामा सुदूरपश्चिम प्रदेशविरुद्धको खेलमा त्रिभुवन आर्मी क्लब विजयी भएको छ। आर्मीको यो दोस्रो जीत हो। मूलपानी क्रिकेट मैदानमा समूह एअन्तर्गत आज भएको खेलमा आर्मीले सुदूरपश्चिम प्रदेशलाई ३ विकेटले पराजित गरेको हो। चार खेलमध्ये हार्मीले दुईमा जीत हासिल गरेको हो। आर्मीले यसअघि कर्णाली प्रदेशलाई ६३ रनले पराजित गरेको थियो भने नेपाल पुलिस क्लबसँग चार विकेटले हार व्यहोरेको थियो। तेस्रो खेल हुन नसकेपछि आर्मीले प्रदेश नं १ सँग एकएक अङ्क बाँडेको थियो। सुदूरपश्चिमले भने पुलिसविरुद्धको पहिलो खेलमा दुई रनले पराजय भोगेको थियो भने कर्णाली प्रदेशलाई ४७ रनले पराजित गरेको थियो। आजको खेलमा ११६ रनको लक्ष्य आर्मीले अन्तिम बलमा ७ विकेट विकेट गुमाएर पूरा गर्यो। आर्मीका लागि हरि चौहानले ३३ रनको योगदान दिए। विक्रम सोबले अविजित २९, भीम सार्कीले १३, शाहब आलमले १२ तथा कुशल मल्लले ११ रन बनाए। बलिङतर्फ सुदूरपश्चिमका आदित्य महताले सर्वाधिक ४ विकेट लिए। यस्तै नारायण जोशी, हेमन्त धामी र शेर मल्लले एकएक विकेट लिए। त्यसअघि टस हारेर ब्याटिङ गरेको सुदूरपश्चिमले २० ओभरमा सवै विकेट गुमाउँदै ११५ रन बनायो। उसका लागि खडक बोहराले सर्वाधिक ३७ रन जोडे। वसन्त कार्कीले ३४ र अर्जुन साउदले १५ रन बनाए। बलिङतर्फ आर्मीका विक्रम सोबले उत्कृष्ट खेल प्रदर्शन गरे। उनी एक्लैले ६ विकेट लिए। चार ओभर बलिङ गर्ने क्रममा सोबले मात्र आठ रन खर्चे। यस्तै कुशल मल्ल, शाहब आलम र हरि चौहानले एक एक विकेट लिए। रासस"
प्रधानमन्त्री कप क्रिकेट : पुलिस क्लबद्वारा कर्णाली पराजित,"काठमाडौं : नेपाल पुलिस क्लबले कर्णाली प्रदेशलाई पराजित गर्दै प्रधानमन्त्री कप टीट्वान्टी राष्ट्रिय क्रिकेट प्रतियोगितामा लगातार तेस्रो जीत दर्ता गराएको छ। कीर्तिपुरस्थित त्रिवि क्रिकेट मैदानमा शुक्रबार भएको समूह एअन्तर्गतको खेलमा पुलिस क्लबले कर्णालीलाई ८९ रनले पराजित गरेको हो। पुलिसले यसअघि सुदूरपश्चिम प्रदेशलाई २ रनले तथा त्रिभुवन आर्मी क्लबलाई ४ विकेटले हराएको थियो। जीतसँगै पुलिस सेमिफाइनल नजिक पुगेको छ। कर्णाली हालसम्म खेलेका चार खेलमध्ये तीनमा पराजित भएको छ। कर्णालीको सेमिफाइनल पुग्ने सम्भावना समाप्त भएको छ। यसअघि कर्णालीले आर्मी र सुदूरपश्चिमविरुद्धको खेलमा पराजय भोगेको थियो भने प्रदेश नं १ लाई पराजित गारेको थियो। आजको खेलमा पुलिस क्लबले दिएको २४५ रनको विशाल लक्ष्य पछ्याउने क्रममा कर्णाली निर्धारित २० ओभरमा ९ विकेट गुमाउँदै १५५ रनमा समेटियो। कर्णालीका लागि प्रकाश जैसीले सर्वाधिक ६८ रनको योगदान गरे। उनले ४७ बल खेल्दै ६ चौका र ३ छक्का हाने। बलिङतर्फ पुलिसका योगेन्द्रसिंह कार्की र दीपेन्द्र सिंह ऐरीले दुईदुई तथा पवन सर्राफ, कुशल भुर्तेल, करण केसी र गुल्सन झाले एकएक विकेट लिए। त्यसअघि टस जितेर ब्याटिङ गरेको पुलिसले निर्धारित २० ओभरमा ६ विकेट गुमाउँदै २४४ रन बनाएको थियो। पुलिसका लागि ओपनर कुशल भुर्तेलले सर्वाधिक ८२ रनको योगदान दिए। उनले ३९ बलमा ९ चौका र ३ छक्का प्रहार गरे। यस्तै दीपेन्द्रसिंह ऐरीले ६२, दिलीप नाथले ३१, पवन शर्राफले २२, आरिफ शेखले १८ र मञ्जित श्रेष्ठले १९ रन बनाए। बलिङतर्फ कर्णालीका अनुज चुनारा, प्रकाश जैसी र रवीन्द्र शाहीले दुईदुई विकेट लिए।"
विशाल र विश्वास अन्नपूर्ण कर्पोरेट ब्याडमिन्टनको फाइनलमा,"काठमाडौं: आठौं अन्नपूर्ण पोस्ट् कर्पोरेट ब्याडमिन्टनको रेगुलर मेन्स सिंगल्सको उपाधिका लागि विन्दवासिनी प्रिन्टिङका विशाल खड्का र बीएनएम सप्लायर्सका विश्वास नेपाल भिड्ने भएका छन् । शुक्रबार भएको सेमिफाइनलमा खड्काले जेस्ट सेभिङका सुजन थापालाई २११८,२२२० ले पराजित गरे । नेपालले युनिक स्पोर्टसका अनिल लाखेलाई २१८, २११६ ले हराउँदै उपाधि नजिक पुगेका हुन् । बैंकिङइन्स्योरेन्स मेन्स सिंगल्समा सिटिजन्स लाइफका अभिशेक बोश र गणेश रायमाझी फाइनल प्रवेश गरेका छन् । बोशले नेपाल एसबिआई बैंकका नवराज जोशीलाई २११९, २११८ तथा रायमाझीले कृषि विकास बैंकका टक्कर कुँवरलाई २१८, २११३ को सेटमा पाखा लगाएका छन् । रेगुलर मेन्स डबल्समा विन्दवासिनीका खड्का र बिएनएमका नेपाल तथा केआरएस टेडिङका रामकुमार बानियाँ र जेस्ट सेभिङका इसा एन्ड इसिका इन्भेष्टमेन्टका सुजन थापाको जोडी फाइनल प्रवेश गरेका छन् । खड्का र नेपालले सिटिजसका बोश र नाइग्रा फल्सका सुशिल श्रेष्ठविरुद्ध १५२१, १४११ को जित निकाले । खेलका क्रममा बोश घाइते भइ रिटायर्ड भएका थिए । यसैगरी बानियाँ र थापाले इसा एन्ड इसिकाका नारायणप्रसाद गौतम र न्यु बिएस इन्टरप्राइजका अभिषेक गुरुङलाई २२२०, २११६ को सेटमा पाखा लगाएका छन् । यसअघि क्वाटरफाइनलमा खड्का र नेपालले एसबीआईका जोशी र युनिकका लाखेलाई २११४, २११६ तथा बोश र श्रेष्ठले कुँवर र थापाको जोडीलाई २१७, २१७ ले पराजित गरेका थिए । त्यस्तै गौतम र गुरुङले महालक्ष्मी लाइफका सन्जय कपाली र डेभिड फरेइन रिक्युरमेन्टका एस कटुवाललाई २११४, २११० तथा बानियाँ र थापाले राष्ट्रिय वाणिज्य बैंकका पुस्प र राजु थापालाई २१९, २११४ ले पाखा लगाउँदै सेमिफाइनल पुगेका थिए ।"
कुँवर र रायमाझी सेमिफाइनलमा,"काठमाडौं : कृषि विकास बैंकका टक्कर कुँवर र लुम्बिनी जेनेरल इन्स्योरेन्सका गणेश रायमाझी आठौं अन्नपूर्ण पोस्ट् कर्पोरेट ब्याडमिन्टनको सेमिफाइनलमा प्रवेश गरेका छन्। बैंक तथा इन्सुरेन्स सिंगलतर्फ कुँवरले एनआईसी एसिया बैंकका रञ्जन खड्कालाई २११०, २११६ को सेटमा पराजित गरे। यसैगरी रायमाझीले इशा एन्ड इसिका इन्भेस्टमेन्टका नारायणप्रसाद गौतमलाई २१४, २११५ को सेटमा पराजित गरे । यस्तै सिटिजन लाइफ इन्स्योरेन्सका अभिषेक बोस र नेपाल एसबीआई बैंकका नवराज जोशीले पनि सेमिफाइनलमा स्थान बनाए। यस्तै रेगुलर मेन्स सिंगलमा विन्दवासिनी प्रिन्टिङ एन्ड प्याकेजिङ उद्योगका विशाल खड्काले एनसेलका समाज पौडेललाई २१११, २११९ पराजित गर्दै अन्तिम चारमा स्थान बनाए। जेस्ट सेभिङ एन्ड क्रेडिटका सुजन थापाले न्यु बीएस इन्टरप्राइजेजका अभिषेक गुरुङलाई २११५, २११७, युनिक स्पोर्ट्सका अनिल लाखेले नेसनल एयर पब्लिक ट्राभलका रुपाल बादेलाई २१५, २१८ र बीएनएम सप्लायर्सका विश्वास नेपालले एनसेलका सुकान्त अधिकारीलाई २१३, २१११ ले पाखा लगाए। यसैगरी रेगुलर मेन्स डबल्समा विन्दवासिनिका विशाल खड्का र बीएनम सप्लायर्सका विश्वास नेपाल, नेपाल एसबीआई बैंकका नवराज जोशी र युनिक स्पोर्टस्का अनिल लाखे, सिटिजन लाइफका अभिषेक बोस र नाइग्रा फल्सका एस श्रेष्ठ, कृषि विकास बैंकका टक्कर कुँवर र वसन्त थापाले जित निकाले । रेगुलर मेन्स डबल्समै इसा एन्ड इसिकाका नारायणप्रसाद गौतम र न्यु बीएसका अभिषेक गुरुङ, महालक्ष्मी लाइफका सञ्जय कपाली र डेभिडका एस कटुवाल, राष्ट्रिय वाणिज्य बैंकका पुष्प थापा र राजु थापा, आरकेस टेड्रिङका आर बानियाँ र जेस्टका सुजन थापाले आआफ्ना प्रतिद्वन्द्वीलाई पराजित गर्दै अन्तिम आठमा स्थान बनाए। नेपाली ब्याडमिन्टनको स्तर बढ्दै छ अन्नपूर्ण कर्पोरेट ब्याडमिन्टनको उद्घाटन समारोह (लाइभ) कर्पोरेट ब्याडमिन्टन खेलले नयाँ खेलाडी उत्पादनमा सघाउँछ : महानिरीक्षक खनाल अन्नपूर्ण कर्पोरेट ब्याडमिन्टन आजदेखि सुरु अन्नपूर्ण कर्पोरेट ब्याडमिन्टन प्रतियोगिताको उद्घाटन समारोह (फोटोफिचर)"
अन्नपूर्ण पोस्ट् कर्पोरेट ब्याडमिन्टनको आठौं संस्करण सुरु,"काठमाडौं : अन्नपूर्ण पोस्ट् कर्पोरेट ब्याडमिन्टनको आठौं संस्करण बिहीबारबाट सुरु भएको छ। लगनखेलस्थित सैनिक शारीरिक तालिम तथा खेलकुद केन्द्रमा विशेष समारोहकाबीच नेपाल प्रहरीका महानिरीक्षक शैलेश थापा क्षत्री र सशस्त्र प्रहरी बलका महानिरीक्षक शैलेन्द्र खनालले संयुक्त रुपमा प्रतियोगिताको उद्घाटन गरे। नेपाल प्रहरीका महानिरीक्षक थापाले सफलताको शुभकामना दिँदै नेपालमा ब्याडमिन्टन खेलको विकासमा प्रतियोगिताले महत्वपूर्ण भूमिका खेल्ने बताए। यसैगरी सशस्त्र प्रहरी बलका महानिरीक्षक शैलेन्द्र खनालले कर्पोरेट हाउसका खेलाडीका कौशलता र सिर्जनशीलतालाई उजागर गर्न प्रतियोगिता सफल हुने विश्वास व्यक्त गरे। नेपाल ब्याडमिन्टन संघका अध्यक्ष रामजीबहादुर श्रेष्ठले अन्नपूर्ण मिटिया नेटवर्कले नेपालको ब्याडमिन्टन विकासमा ठूलो योगदान पुर्याएको बताए। प्रभु बैंकका प्रमुख कार्यकारी अधिकृत (सीईओ) अशोक शेरचनले गर्विलो इतिहास बोकेको कार्यक्रममा साझेदारी गर्न पाउँदा खुसी लागेको बताए। अन्नपूर्ण मिडिया नेटवर्कका अध्यक्ष क्याप्टेन रामेश्वर थापाको अध्यक्षतामा भएको उद्घाटन समारोहमा अन्नपूर्ण मिडिया नेटवर्कका चिफ मार्केटिङ अफिसर प्रनिल अर्यालले स्वागत मन्तब्य राखेका थिए। उनले स्वस्थ जीवनका लागि ब्याडमिन्टन महत्वपूर्ण खेल भएको औंल्याउँदै आगामी दुई वर्षसम्म वातावरण संरक्षणमा टेवा पुर्याउने उद्देश्यले दिगोपनका लागि एकता नाराका साथ अभियान सञ्चालन गरिने बताए। उद्घाटन समारोहमा अन्नपूर्ण मिडिया नेटवर्कका डाइरेक्टर सचन थापा, जुनियर विश्व वरीयतामा शीर्ष स्थानका खेलाडी प्रिन्स दाहाललगायतको उपस्थिति रहेको थियो। अन्नपूर्ण पोस्ट् डटकमका समाचार प्रमुख शम्भु कट्टेलले कार्यक्रममा सहभागीलाई धन्यवाद ज्ञापन गरेका थिए । कार्यक्रममा दीया शाक्यले भैरव नृत्य प्रस्तुत गरेकी थिइन्। उनको आकर्षक नृत्यले उपस्थित सबैलाई मन्त्रमुग्ध पारेको थियो। अध्यक्ष क्याप्टेन थापाले विशिष्ट अतिथि र अतिथिहरूलाई मायाको चिनो प्रदान गरेका थिए। प्रतियोगितालाई प्रभु बैंक, एनसेल, यामाह फ्यासिनो, महालक्ष्मी पेन्ट्स, एभरेष्ट बैंक, रियल जुस, योनेक्स, शिखर इन्सुरेन्स, म्याजिक ह्यान्डवास, गोदरेज, अल्का हस्पिटल, यमयम क्याफे र काठमाडौं जिल्ला ब्याडमिन्टन संघले सहयोग गरेका छन्। अन्नपूर्ण पोस्ट् इन्टरनेसनल ब्याडमिन्टन बीडब्लूएफको क्यालेन्डरमा अन्नपूर्ण पोस्ट् ब्याडमिन्टनको तयारी पूरा, ११ देशका खेलाडी भिड्ने व्यवस्थापन पक्ष उत्कृष्ट छ अन्नपूर्ण कर्पोरेट ब्याडमिन्टन आजदेखि अन्नपूर्ण कर्पोरेट ब्याडमिन्टनको उद्घाटन समारोह (लाइभ) कर्पोरेट ब्याडमिन्टन खेलले नयाँ खेलाडी उत्पादनमा सघाउँछ : महानिरीक्षक खनाल अन्नपूर्ण कर्पोरेट ब्याडमिन्टन आजदेखि सुरु अन्नपूर्ण कर्पोरेट ब्याडमिन्टन प्रतियोगिताको उद्घाटन समारोह (फोटोफिचर) कुँवर र रायमाझी सेमिफाइनलमा प्रतियोगितामा करिब दुई दर्जन कर्पोरेट हाउसका एक सय ५७ जना खेलाडीले माघ १ गतेसम्म प्रतिस्पर्धा गर्ने छन्। प्रतियोगितामा कर्पोरेटतर्फ मेन्स सिंगल, वुमन्स सिंगल र मेन्स डबल्समा प्रतिस्पर्धा हुनेछ। यस पटक विशेष विधातर्फ बैंक तथा इन्सुरेन्स, अटोमोबाइल्स र कन्ट्रक्सन थपिएको छ। विशेष विधातर्फ मेन्स सिंगलको प्रतिस्पर्धा मात्रै हुनेछ। यसैगरी आमन्त्रित विधातर्फ संस्थाका अध्यक्ष, प्रमुख कार्यकारी अधिकृत र बोर्ड अफ डाइरेक्टर्सहरूको मेन्स सिंगल्सको मैत्रीपूर्ण प्रतिस्पर्धा पनि आयोजना हुनेछ। प्रतियोगितामा पहिलो, दोस्रो र तेस्रो स्थान हात पार्ने खेलाडीलाई सुनको मेडल प्रदान गरिने छ। प्रतियोगितामा कोभिड१९ को सम्पूर्ण मापदण्ड पूरा गरिएको छ। कोभिड१९ को सम्पूर्ण गाइडलाइन्सलाई पूर्ण रुपमा पालना गरेर प्रतियोगिता सञ्चालन गरिएको छ। कभर्डहलमा प्रवेश गर्दा माक्स र खोप कार्डलाई अनिवार्य गरिएको छ।"

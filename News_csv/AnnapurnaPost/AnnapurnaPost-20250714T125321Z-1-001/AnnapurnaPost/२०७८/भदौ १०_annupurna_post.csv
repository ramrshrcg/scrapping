शीर्षक,विवरण
सन्दीपले बिग बास लिग खेल्ने : होबार्ट हुरिकेन्सको टोलीमा पुन: अनुबन्धित,काठमाडौं : नेपाली लिग स्पिनर सन्दीप लामिछानेले ११औँ संस्करणको बिग बास लिग (बिबिएल) पुनःहोबार्ट हुरिकेन्सबाट खेल्ने भएका छन्। अष्ट्रेलियामा आगामी मङ्सिर १९ देखि माघ १४ गतेसम्म हुने उक्त प्रतियोगिताका लागि होबार्टले लामिछानेलाई बिहीबार पुनःअनुबन्ध गरेको हो। गत वर्ष पनि उनी सोही टोलीमा अनुबन्धित गरेको थियो। होबार्टले लामिछानेलाई यस यामका लागि पहिलो अन्तर्राष्ट्रिय खेलाडीका रुपमा टोलीमा अनुबन्ध गरिएको जनाएको छ। गत वर्षको बिबिएलमा उनले आठ खेलमा आठ विकेट लिएका थिए। लामिछाने बिबिएल खेल्ने पहिलो नेपाली खेलाडीहुन्। लामिछानेले बिबिएलमा हालसम्म तीन वटा संस्करण खेल्दा २९ खेलमा ३४ विकेट लिइसकेका छन्। सन् २०१८ मा पहिलो पटक मेलवर्न स्टार्सबाट बिबिएल खेल्दा उनले आठ खेलमा ११ विकेट लिएका थिए। सन् २०१९ मा दोस्रो पटक बिबिएलमा उनले १३ खेलमा १५ विकेट लिए। आइसीसी विश्वकप क्रिकेट लिग२ अन्तर्गत ओमान र अमेरिकासँगको त्रिकोणात्मक एकदिवसीय सिरिज खेल्नका लागि उनी हाल ओमानमा छन्। उक्त सिरिजका कारण लामिछानेले यस पटकको क्यारेबियन प्रिमियर लिग (सिपिएल) टीट्वान्टी क्रिकेट प्रतियोगिता त्यागेका थिए। यसपटक उनले राहदानीको समस्याका कारण बेलायतमा भएको द हन्ड्रेड क्रिकेट र भाइटालिटी टीट्वान्टी ब्लास्ट क्रिकेट प्रतियोगिता गुमाए। रासस
मानव बेचबिखनमा संलग्न श्रेष्ठ पक्राउ,"काठमाडौं : मानव बेचबिखनमा संलग्न भएको आरोपमा मानव बेचबिखन ब्यूरोले मधु श्रेष्ठलाई पक्राउ गरेको छ। श्रेष्ठले बिहेको प्रलोभन देखाइ यौन शोषण गर्नुका साथै दुवईमा पठाएका थिए। उनले पीडितसँग १ लाख ३० हजार रुपैयाँ लिई मंसिर २५ गते दुवई पठाएका थिए। दुबईस्थित अरबिको घरमा पुर्याएकोमा अरबिले १५ हजार दिराममा किनेको भन्दै बलात्कार गर्न खोज्ने, तलब नदिने, कुटपीट गरी शारीरिक तथा मानसिक यातना दिने गरेको आरोपमा प्रहरीले श्रेष्ठलाई पक्राउ गरेको हो। गैरआवासीय नेपाली संघको समन्वयमा पीडित स्वदेश पर्किएकी थिइन्। अरबि घर धनीलाई १५ हजार दिराम तथा मुद्दा गर्दाको १ हजार ४ सय दिरामसमेत तिरी गत असारमा नेपाल फर्की माइती नेपालको संरक्षणमा पीडित बसेकी थिइन्। साउन १४ गते उजुरी दिएकी थिइन्। प्रहरीले १७ गते नै श्रेष्ठलाई पक्राउ गरी कारागार चलान गरेको थियो। उनलाई मानव बेचबिखन तथा ओसारपसार (नियन्त्रण) ऐन २०६४ अनुसार अनुसन्धान कारवाही भएको सूचना अधिकारी प्रहरी नायव उपरीक्षक अन्जना श्रेष्ठले बताइन्।"
लहानमा यातायात मजदुर आन्दोलित,"सिरहा : यातायात मजदुरहरुले सिरहाको लहानमा शुक्रबार ट्राफिक प्रहरी र नगर प्रहरीविरुद्ध प्रदर्शन गरेका छन्। आफुहरुको काउण्टरभित्रबाट सरसमान जर्वजस्ती लगेर ज्यादती गरेको यातायात मजदुरको गुनासो छ। बिहिबार ट्राफिक प्रहरी र लहान नगरपालिकाको नगर प्रहरीले बस बुकिङ्ग काउण्टरबाट सरसमान र कागजात लगेर इलाका प्रहरी कार्यालय लहानमा बुझाएको थियो। त्यो सरसमान अहिलेसम्म फिर्ता नपाएको यातायात मजदुर जुगुत यादवले बताए। पूर्व सुचना बिनानै आफ्नो काउण्टरभित्र प्रहरीले छिरेर सरसमान लगेको उनले सुनाए। बजार एरियाबाट नयाँ बस पार्कमा काउण्टर सार्ने विषयमा विवाद सुरु भएको देखिएको छ। बस व्यावसायी, प्रहरी र नगरपालिकाबीच असार ३० गते साउन २ गते सम्ममा काउण्टर सार्ने सहमति भएको जनाएको छ। तर, काउण्टर नसारेपछि सरसमान लगिएको प्रहरीको भनाई छ। सहमति कार्यान्वयन गराउने सन्दर्भ विवाद देखिएको इलाका प्रहरी कार्यालय लहानका डीएसपी तपन कुमार दाहालले बताए। सहमति अनुसार काम नभएको देखिएपछि नगर प्रहरी र ट्राफिक प्रहरीले सरसमान उठाएको ट्राफिक प्रहरी प्रमुख इन्सपेक्टर दानबहादुर मिरिङ्गचिङ्गले बताए। यातायात मजदुरको तर्फबाट कुनै सामुहिक सहमति नभएको शम्भु चौधरीले बताए। छलफलको क्रममा ३४ यातायात मजदुर मात्रै गएका थिए। प्रहरी प्रशासन, नगरपालिकाका प्रतिनिधिले उपस्थितिमा हस्ताक्षर गर्न लगाएपछि त्यही निर्णय भएको सुनाएको छ,उनले भने,प्रहरी प्रशासनले यातायता मजदुरमाथि ज्यादती गरेको छ। हामी आन्दोलित भएको छौँ।"
"भीम रावलले भने, कांग्रेससँग सहकार्य गरी पदमा जान खोज्नेले दक्षिणपन्थी देख्नु उदेक लाग्दो कुरा","काठमाडौं : नेकपा एमालेका उपाध्यक्ष डा भीम रावलले १० बुँदे सहमतिको आधार मान्नेलाई दक्षिणपन्थी देख्नु उदेक लाग्दो कुरा भएको प्रतिक्रिया दिएका छन्। एकीकृत समाजवादी पार्टीका अध्यक्ष माधवकुमार नेपाललाई लक्षित गर्दै रावलले बिहीबार ट्वीटमार्फत दक्षिणपन्थी पूँजीवादी नेपाली कांग्रेससँग सहकार्य गरी पदमा जान खोज्नेले दक्षिणपन्थी देख्नु उदेक लाग्दो कुरा भएको बताएका हुन्। उनले पार्टीको महासचिव, अध्यक्ष र प्रधानमन्त्री भएका नेपालले एमाले काम नलाग्ने पार्टी हो भन्नु आश्चर्यजनक भएको टिप्पणी गरे। दक्षिणपन्थी पूँजीवादी नेकांसँग सहकार्य गरी पदमा जान खोज्नेहरूले नेकपा (एमाले) लाई १० बुँदे सहमतिको आधारमा एक हुनुपर्छ भन्नेहरूलाई दक्षिणपन्थी देख्नु उदेक लाग्दो कुरा हो। रावलले लेखेका छन्,अझ यही पार्टीको महासचिव, अध्यक्ष र प्रधानमन्त्री भइसकेर एमाले काम नलाग्ने पार्टी हो भन्नु आश्चर्यजनक हो । एमालेका तेस्रो धार का नेताहरु मंगलबार ललितपुरस्थित तुलसीलाल अमात्य स्मृति प्रतिष्ठान च्यासलमा बसेको स्थायी कमिटी बैठकमा सहभागी भएर एकताको सन्देश दिएका छन्। विगतमा माधव नेपालनिकट रहेका तर पार्टी विभाजनमा नगएका एमालेका तेस्रो धार का नेताहरु स्थायी कमिटी र केन्द्रीय कमिटी बैठकमा सहभागी भएका हुन्। पार्टीभित्रको आन्तरिक समस्या समाधानका लागि गत असार २७ गते कार्यदलस्तरमा भएको १० बुँदे सहमतिलाई कार्यान्वयनको ठोस आधार तय गर्दै पार्टीलाई नेकपा (माओवादी केन्द्र) सँगको एकतापूर्वको साङ्गठनिक संरचनाका आधारमा सञ्चालन गर्न एमालेका नेताहरु सहमत भएको छ। मध्यमार्गी नेता उपाध्यक्ष अष्टलक्ष्मी शाक्य, युवराज ज्ञवाली र भीम रावल, उपमहासचिव घनश्याम भुसाल, सचिवहरू गोकर्ण विष्ट, योगेश भट्टराई, भीम आचार्य तथा स्थायी समिति सदस्य सुरेन्द्र पाण्डे, रघुजी पन्त, अमृत बोहोरा एमालेमा आएर नेपाललाई साथ नदिएपछि दक्षिणपन्थीको आरोप लगाएका हुन्।"
उपभोक्ता समितिमा भ्रष्टाचार : पैसा नलाग्ने माटोको ७ लाख ६६ हजार भुक्तानी,"काठमाडौं : सहिद लालध्वज मार्ग उपभोक्ता समिति, शुक्लागण्डकी नगरपालिका १, तनहुँका तत्कालिन अध्यक्ष डिल्लीराम अधिकारीसमेत ५ जनाविरुद्ध भ्रष्टाचार मुद्दा चलाइएको छ। अख्तियार दुरुपयोग अनुसन्धान आयोगले गैरकानूनी लाभ तथा हानी नोक्सानी गरी भ्रष्टाचार गरेको आरोपमा अधिकारीसहित पाँचै जनाविरुद्ध विशेष अदालतमा मुद्दा दायर गरिएको छ। समितिका कोषाध्यक्ष ममिता गुरुङ्ग र भीमबहादुर गुरुङ्ग, तत्कालीन सदस्य गणेशकुमार गुरुङ्ग तथा चार्टर कन्स्ट्रक्सन प्रालि मालेपाटन५ पोखरा, कास्कीका तत्कालीन प्रोप्राइटर विनोद श्रेष्ठलाई प्रतिवादी बनाइएको छ। तनहुँको कोत्रे र थप्रेक जोड्ने सडकमा कटिङ र ग्राभेल गर्ने गरी नगरपालिकाबाट विनियोजन भएको रकम ग्राभेल गर्दा अन्तर्राष्ट्रिय प्रावि माथिको स्थानीय स्रोत उत्खनन गरी पैसा नलाग्ने माटो लगि ग्राभेल गरेको तर बिल भरपाई फर्जी बनाई उपभोक्ता समितिले भ्रष्टाचार गरेको भन्ने उजुरी सम्बन्धमा अनुसन्धान अख्तियारले अनुसन्धान गरेको थियो। अनुसन्धानमा उपभोक्ता समितिका पदाधिकारीको मिलेमतोमा पैसा नपर्ने ग्राभेलसमेतको सामग्री प्रयोग गरी ग्राभेल गरेको र बिल भरपाई मिलान गरी नगरपालिकाबाट भुक्तानीका लागि सामाग्री खरिद ढुवानी नै नगरी खरिद ढुवानी गरेको पुष्टि भएको अख्तियारले जनाएको छ। यो मुद्दामा ७ लाख ६६ हजार ७ बराबरका बिलहरु फर्जी बनाई नगरपालिकामा पेश गरी भुक्तानी लिने कार्य गरे पाइएको अख्तियार प्रवक्ता नारायणप्रसाद रिसालले जानकारी दिए। आरोपितहरुलाई अख्तियार दुरुपयोग अनुसन्धान आयोग ऐन, २०४८ को दफा ३५ को उपदफा १ बमोजिम विशेष अदालतमा आरोपपत्र दायर गरिएको छ।"
सभामुख र निर्वाचन आयोगविरुद्ध कानुनी उपचारमा जाने एमालेको निर्णय,"काठमाडौं : नेकपा एमालेले सभामुख अग्नि सापकोटा र निर्वाचन आयोगविरुद्ध कानुनी उपचारमा जाने निर्णय गरेको छ। बिहीबार बसेको केन्द्रीय कमिटी बैठकले विधान र कानूनअनुसार १४ सांसदलाई एमालेले कारवाही गरेपनि सभामुख सापकोटाले सूचना टाँस नगरेको र निर्वाचन आयोगले कारबाही गरेकालाई सनाखत गराएकाले कानूनी उपचारमा जाने निर्णय गरेको सचिव प्रदीप ज्ञवालीले जानकारी दिए। सभामुखले सांसद कारवाहीको पत्र रोकेर गम्भीर गल्ती गरेको ज्ञवालीले दाबी गरे। सभामुखको भूमिका पदीय आचरणसम्मत कुरा भएन।उनले अगाडि भनेपार्टीले कारवाही गरेका व्यक्तिलाई निर्वाचन आयोगबाट सनाखत गराउने गलत काम भएका छन्, यसको कानूनी प्रतिवाद गर्छौं। दल विभाजनका लागि सहयोगी बन्दै नयाँ दल दर्ताका लागि सनाखत गराएको भन्दै निर्वाचन आयोगको भूमिकाप्रति एमालेले प्रश्न उठाएको हो। उनले संविधानमा भएको व्यवस्था विपरीत स्थानीय र प्रदेशका जनप्रतिनिधिले दल त्याग गर्न पाउने व्यवस्थाविरुद्ध एमाले अदालत जाने निर्णय गरेको बताए। उनले भने,स्थानीय तहका पदाधिकारीले दल त्याग गर्न पाउने निर्णयको कानूनी उपचार खोज्छौं, यो संविधानको भावना विपरीतको व्यवस्था हो। सरकारले जारी गरेको राजनीतिक दल सम्बन्धी अध्यादेशमा पार्टी विभाजन भएको २१ दिनभित्र प्रदेश र स्थानीय तहका निर्वाचित पदाधिकारीले दल रोज्न पाउने व्यवस्थाविरुद्ध अदालत जान लागेको हो। एमाले पार्टी विवाद समाधान गर्न भएको १० बुँदे सहमतिको तत्काल कार्यान्वयन गर्ने निर्णय गरेको उनले बताए। पार्टी एकताको मर्मलाई ध्यान दिँदै जनवर्गीय संगठनलाई जेठ २ अघिको अवस्थाबाट क्रियाशील बनाउन चार सदस्यीय कार्यदल गठन गरेको ज्ञवालीले जानकारी दिए। उनका अनुसार महासचिव ईश्वर पोखरेल नेतृत्वको कार्यदलमा उपमहासचिव विष्णु पौडेल, सचिव गोकर्ण विष्ट र टोपबहादुर रायमाझी रहेका छन्। बैठकले पार्टी विभाजन गरेर (एकीकृत समाजवादी) मा गएका नेताहरूलाई पार्टीबाट निष्कासन गरेको छ। पार्टी निष्कासन गर्ने र उनीहरुको नाम अभिलेखबाट हटाउन निवार्चन आयोगलाई जानकारी गराउने निर्णय भएको छ।"
एमसीसी परिमार्जन गरेर पारित गर्नुपर्छ : नेपाल,"काठमाडौं : नेकपा (एकीकृत समाजवादी)का अध्यक्ष माधवकुमार नेपालले एमाले अध्यक्ष केपी शर्मा ओलीले पार्टीलाई निजी कम्पनीमा परिणत गर्न थालेपछि बाध्यताले नयाँ पार्टी गठन गरेको दाबी गरेका छन्। राजधानीमा पत्रकार सम्मेलन गरी पार्टी फुट्नुको मुख्य कारण पार्टी अध्यक्ष केपी ओलीनै भएको आरोप लगाएका हुन्। पार्टीलाई संस्थागत रुपमा चलाउने काम गर्नुभएन। पार्टीमा भेदभाव गर्न थाल्नुभयो। कार्यकर्तामाथि अन्याय गर्न थाल्नुभयो। प्रत्येक कार्यकर्ताहरु उहाँप्रति समर्पित हुनुपर्ने भयो। व्यक्तिप्रति समर्पण खोज्नुभयो। नेपालले भने,पार्टीभित्र उकुसमुकुस छाएपछि नयाँ ढंगले जाने संकल्प गरेका हौं। उनले आन्दोलनप्रति समर्पण भन्दापनि उहाँको प्रशंसा गर्नेहरुलाई मात्रै ओलीले महत्व दिएको बताए। उनले भने,यसले सिंगो पार्टी पंक्तिमा निरासा छायो। पार्टीपनि गतिशिल भएन। कमिटीका बैठकहरु नबस्ने स्थिती बन्यो। पार्टी निजी कम्पनी बन्यो। उनले ओलीप्रति लक्षित हुँदै भने,उहाँमा व्यक्तिवाद हाबी भयो। क्रान्तिकारी नेताहरुलाई धमाधम कारबाही गर्न थाल्नुभयो। दक्षिणपन्थी भासमा फस्नुभयो। त्यहि भएर हामिले क्रान्तिकारी निर्णय गर्न बाध्य भयौं। अन्तिमसम्म साथ दिएर छोडेका भीम रावलसहितका नेताप्रति लक्षित गर्दै नेता नेपालले हिम्मत नभएकाहरु थन्किने र अरुबाट लतारिने बताए। उनले आगामि चुनावपछि पाँच वर्षमात्रै सक्रिय राजनितिमा रहने घोषणा गरे। पत्रकारहरुको जिज्ञासामा नेता नेपालले आफूले आजिवन राजनीति नगर्ने र युवाहरुलाई साथमा लिएर अघि बढ्ने बताए। उनले भने,जिन्दगिभर बुढो हुँदासम्म लौरो टेकेर पदमा बसिरहने मेरो चाहना छैन। नेता नेपालले नेता कार्यकर्ताहरुलाई नयाँ क्रान्तिकारी धारमा आबद्ध हुन अपिल समेत गरे। उनले संसद्मा विचाराधीन मिलेनियम च्यालेन्ज कर्पोरेसन (एमसीसी) परिमार्जनसहित पारित हुनुपर्ने बताए। उनले भने, एमसीसी मुलुकको हितमा हुनुपर्छ र, परिमार्जन गरेर राष्ट्रिय हित अनुकुल भएपछि पारित गर्नुपर्छ। कुनैपनि रणनितिक योजनाको अंग बनाइनुहुँदैन। तत्कालीन नेकपाले झलनाथ खनालको संयोजकत्वमा गठित कार्यदलको सुझावअनुसार एमसीसी अगाडि बढाउनुपर्ने उनको भनाई छ। आफ्नो पार्टी छिट्टै सरकारमा जाने भन्दै पाँच दलीय गठबन्धन अघि बढ्ने बताए। नेपालले भने, हामी केहि दिनमै सरकारमा समावेश हुन्छौं। गठबन्धन अब अगाडि बढ्छ। उनले पार्टीको राष्ट्रिय सम्मेलन छिट्टै हुने समेत बताए। नेता नेपालले भने, नेपाली जनता र राष्ट्रका लागि नयाँ यात्र सुरु गर्दैछौं। नेकपा एमाले, मालेका संस्थापक हौं हामी। नेपालले आफ्नो पार्टी क्रान्तिकारी संस्थाकारयुक्त पार्टी हुने बताए। नेता नेपालले भने, पार्टीले मार्क्सवाद, लेनिनवादप्रति समर्पित हुनेछ र जनताको बहुदलिय जनवाद आत्साथ गर्नेछ। समाजवादको यात्रामा दृढताका साथ अघि बढ्नेछौं। उनले नयाँ गठन भएको पार्टी जनताप्रति सदैव समर्पित हुने भन्दै निजि हित र स्वार्थको निम्ति कहिलै प्रयोग नहुने बताए। उनले भने, यो पार्टी कुसंस्कारीहरुको झुण्ड हुने छैन। नेतको प्रशंसामा जम्मा भएको भजनमण्डली हुनेछैन। कसैका फोटाहरु मञ्चन गरिनेछैनन्। उनले जनताको आन्दोलनलाई अघि बढाउने पर्यत्न गर्ने बताए। संविधानको रक्षा गर्न र लोकतन्त्रलाई बलियो बनाउन कटिबद्ध भएर लाग्ने भन्दै नेता नेपालले राष्ट्रियताका सन्दर्भमा कसैसँग सम्झौता नगरिने बताए।"
देशकै पुरानो संस्कृत विद्यालयको भोजनलय भवन पुनर्निर्माण,"काठमाडौँः नेपालकै पुरानो श्री राजकीय संस्कृत माध्यमिक विद्यालय मटिहानी महोत्तरीको जीर्ण भोजनालय भवन नेपाली सेनाले पूनर्निर्माण गरेको छ । एक महिना लगाएर सेनाले सुविधा सम्पन्न भान्छा घरको निर्माण गरेको हो । भान्छा घरको नाम अन्नपूर्ण भोजनालय राखिएको छ । ३०३ वर्ष पहिले राजकीय संस्कृत माध्यमिक विद्यालयको स्थापना गरिएको थियो । १७७५ सालमा रामलला दास (तस्मैया बाबा)का शीष्य जयकृष्ण दासले संस्कृत पाठशालाको नाममा विद्यालयको स्थापना गरेका हुन्। जलेश्वरस्थित नेपाली सेनाको रणभीम गण प्रकौलीले भोजनालय भवन बनाएको हो । मटिहानी नगरपालिका मेयर हरिप्रसाद मण्डलले रिबन काटेर भोजनालयको उद्घाटन गरेका छन् । देशभरी शिक्षाको ज्योति फैलाएको विद्यालयको विकासमा नेपाली सेनाले गरेको योग्दान सराहनीय छ,उनले भने,शिक्षा मन्त्रालयले विद्यालयको उन्नति, प्रगति र संरक्षणका लागि योजना बनाएर विशेष बजेट विनियोजन गर्न जरुरी छ । ५० जना बटुकको खाना पकाउने र खाने क्षमता भएको भोजनालय निर्माणले विद्यालयको उत्थानमा सहयोग पुगेको विद्यालयका प्रधानाध्यापक ईश्वरीप्रसाद पौडेलले बताए । शिक्षा विभागको तथ्याङ्कमा यो विद्यालयको स्थापना विसं १८६८ मा भएको उल्लेख छ। १८२५ सालमा पृथ्वीनारायण शाहले नेपाल एकीकरण गर्नुभन्दा ५० वर्ष पहिले मटिहानीमा गुरुकुल खोलिएको थियो। १९१० सालमा जंगबहादुर राणाले दरबार हाईस्कुल खोलेका थिए। २०७८ साउन ९ गते अन्नपूर्ण पोस्ट्ले देशकै पहिलो विद्यालय बारे विशेष खोजी समाचार प्रकाशन गरेको थियो । नेपालको ६ प्रदेश, २७ जिल्लाका १ सय ५० विद्यार्थी गुरुकुलमा पढ्छन्। मटिहानी बाहिरका ६० जना छन्। उनीहरू स्कुलकै होस्टलमा बस्ने गरेका छन् ।"
पार्टीको पक्षमा लाग्न प्रदेशसभा सदस्य र स्थानीय जनप्रतिनिधिलाई एमालेको आह्वान,"काठमाडौं : नेकपा एमालेले बैठकले पार्टीको पक्षमा सक्रिय भूमिका निर्वाह गर्न प्रदेशसभा सदस्य र स्थानीय तहका जनप्रतिनिधिलाई आह्वान गरेको छ। बिहीबारको केन्द्रीय कमिटीको बैठकले अध्यादेशमा २१ दिनसम्म दल छनोट गर्न पाइने भनेर सम्प्रेषित सूचनाबाट प्रभावित नहुन, पार्टीमा विभाजन र विखराव ल्याउने प्रयासका विरुद्ध दृढतापूर्वक उभिन आह्वान गरेको हो। बैठकपछि एमालेका प्रवक्ता प्रदीप ज्ञवालीद्वारा जारी प्रेस विज्ञप्तिमा भनिएको छ,स्थानीय तहका जनप्रतिनिधिहरूले पनि दल त्याग गर्न सक्ने गरी जारी गरिएको अध्यादेशको प्रावधान संविधानको अक्षर र भावना विपरीत रहेको निष्कर्ष सहित २१ दिनसम्म दल छनोट गर्न पाइने भनी सम्प्रेषित सूचनाबाट प्रभावित नहुन, पार्टीमा विभाजन र विखराव ल्याउने प्रयासका विरुद्ध दृढतापूर्वक उभिन र पार्टीको पक्षमा सक्रिय भूमिका निर्वाह गर्न हाम्रो पार्टीका सबै प्रदेशसभा सदस्य र स्थानीय तहका जनप्रतिनिधिहरूलाई आह्वान गरेको छ। बैठकले नेकपा (एमाले) लाई लक्षित गरेर पार्टी विभाजनका क्रममा विभिन्न निकायबाट भएका गैरकानुनी कार्य विरुद्ध कानुनी प्रतिवाद गर्ने निर्णय गरेको छ। दल तथा पार्टीको निर्णय, निर्देशन तथा ह्वीप उल्लङ्घन गरेबापत दलका सदस्यहरूलाई कार्वाही गर्न गरिएको एमालेको सिफारिसलाई वेवास्ता गर्ने सभामुखको भूमिकाको विरोध गर्ने निर्णय पनि बैठकले गरेको विज्ञप्तिमा उल्लेख छ। बैठकले विभाजनकारी गतिविधिमा सङ्लग्न र अलग दल दर्तामा सहभागी केन्द्रीय सदस्यहरूलाई निष्काशन गर्दै निजहरूको नाम पार्टीको अभिलेखबाट हटाउने निर्णय गरेको प्रवक्ता ज्ञवालीले जानकारी दिए। बैठकले २०७८ असोज ४, ५ र ६ गते पार्टीको विधान महाधिवेशन तथा २०७८ मङ्सिर १०,११ र १२ गते पार्टीको राष्ट्रिय महाधिवेशन गर्ने स्थायी कमिटीको प्रस्तावलाई अनुमोदन गरेको छ। एमालेले भदौको तेस्रो साता जिल्लास्तरीय कार्यकर्ता भेलाहरू आयोजना गर्ने, असोज मसान्तसम्म सदस्यता नवीकरण गर्ने, कार्तिक ६ गते देशका सबै वडामा र कार्तिक ९ गते सबै पालिकाहरूमा एकैसाथ पार्टीका स्थानीय अधिवेशनहरू सम्पन्न गरिने जनाएको छ। यस्ता छन् एमालेका केन्द्रीय कमिटीका ९ निर्णयहरु नेकपा (एमाले) केन्द्रीय कमिटीको बैठक आज अध्यक्ष कमरेड केपी शर्मा ओलीको अध्यक्षतामा तुलसीलाल स्मृति प्रतिष्ठान, च्यासल, ललितपुरमा बस्यो। दस बुँदे प्रस्तावको कार्यान्वयनसँगै आयोजित र पार्टी एकताको पक्षमा उभिनुभएका अधिकांश कमरेडहरू सहभागी यो बैठक पार्टीको आन्तरिक एकतालाई सुदृढ गर्ने सम्बन्धमा विशेष महत्वको रह्यो। १ बैठकमा केन्द्रीय सदस्य कमरेडहरूलाई स्वागत गर्दै अध्यक्ष कमरेडले विगतमा उत्पन्न विभिन्न समस्या समाधान गर्दै एकताबद्ध भएर बैठकमा सहभागी हुन सकेकोमा खुशी व्यक्त गर्नुभयो। केही व्यक्तिको स्वार्थपूर्तिका लागि पार्टी विभाजन जस्तो हानीकारक घटना घटाइएको भए पनि कम्युनिष्ट र लोकतान्त्रिक आन्दोलनको मूलधारको रुपमा रहेको नेकपा (एमाले)ले यी सबै चुनौतीमाथि विजय प्राप्त गर्ने विश्वास उहाँले व्यक्त गर्नुभयो। भ्रमवस् पार्टी विभाजनमा सहभागी भएका साथीहरूलाई भ्रममुक्त गरेर पार्टी एकतामा फर्काउन कोशिस गरिने र त्यसरी आउने साथीहरूलाई बिना भेदभाव पार्टीमा स्वागत गरिने जानकारी दिँदै अध्यक्षले सबै कमरेडहरूलाई नयाँ उत्साह,उर्जा र हार्दिकताका साथ क्रियाशील हुन आह्वान गर्नुभयो। २ बैठकले पार्टीको पक्षमा रहेर क्रियाशील हुने केन्द्रीय कमिटी, केन्द्रीय निकाय, प्रदेश समन्वय कमिटी, जिल्ला कमिटी लगायत सबै तहका स्थानीय पार्टी कमिटी र जनसंगठनका सबै तहका पदाधिकारी र सदस्यहरूलाई सामान्यतः २०७५ साल जेठ २ गते पूर्वको जिम्मेवारीमा क्रियाशील हुन निर्देशित गर्ने र दस बुँदे प्रस्तावलाई रचनात्मक कार्यान्वयन गर्ने निर्णय गरेको छ। प्रदेश र जिल्लामा दस बुँदे प्रस्तावलाई अविलम्ब कार्यान्वयन गर्न प्रदेश कमिटीका पूर्व र वर्तमान पदाधिकारीहरूले सहजीकरण गर्ने तथा जनसङ्गठनहरूमा यसलाई लागू गर्न महासचिव, सङ्गठन विभाग प्रमुख तथा कमरेडहरू गोकर्ण बिष्ट र टोपबहादुर रायमाझीले सहजीकरण गर्ने निर्णय बैठकले गरेको छ। निर्णय कार्यान्वयनका क्रममा उत्पन्न हुन सक्ने समस्या समाधान गर्न, केन्द्रीय कमिटीमा थप सदस्य मनोनयन गर्न, केन्द्रीय निकाय तथा विभागहरूलाई पूर्णता दिन तथा आवश्यकता अनुरुप पुनर्गठन गर्न आवश्यक गृहकार्यको जिम्मेवारी कमरेडहरू भीम रावल, ईश्वर पोख्रेल र विष्णुप्रसाद पौडेल, घनश्याम भुसाल, सुरेन्द्र पाण्डे र लेखराज भट्टलाई दिने स्थायी कमिटीको निर्णयलाई बैठकले अनुमोदन गरेको छ। बैठकमा कमरेडहरू घनश्याम भुसाल, गोकर्ण बिष्ट, शङ्कर पोखरेल, कर्ण थापा, टङ्क कार्की, गोरख बोगटी, गोकुल बाँस्कोटा, गुरु बराल, खगराज अधिकारी, विनोद ढकाल, राजन भट्टराई, सुरेन्द्र मानन्धर, राजेन्द्र गौतम, महेश बस्नेत, भगवती चौधरी, कृष्ण राई लगायतले दस बुँदे कार्यान्वयनका सम्बन्धमा महत्वपूर्ण सुझावहरू प्रस्तुत गर्नुभएको थियो। ३ बैठकले २०७८ असोज ४, ५ र ६ गते पार्टीको विधान महाधिवेशन तथा २०७८ मङ्सिर १०,११ र १२ गते पार्टीको राष्ट्रिय महाधिवेशन गर्ने स्थायी कमिटीको प्रस्तावलाई अनुमोदन गरेको छ। यसका लागि भदौको तेस्रो साता जिल्लास्तरीय कार्यकर्ता भेलाहरू आयोजना गर्ने, असोज मसान्तसम्म सदस्यता नवीकरण गर्ने, कार्तिक ६ गते देशका सबै वडामा र कार्तिक ९ गते सबै पालिकाहरूमा एकैसाथ पार्टीका स्थानीय अधिवेशनहरू सम्पन्न गरिने छन्। ४ बैठकले विभाजनकारी गतिविधिमा सङ्लग्न र अलग दल दर्तामा सहभागी केन्द्रीय सदस्यहरूलाई निष्काशन गर्दै निजहरूको नाम पार्टीको अभिलेखबाट हटाउने निर्णय गरेको छ। ५ बैठकले नेकपा (एमाले) लाई लक्षित गरेर पार्टी विभाजनका क्रममा विभिन्न निकायबाट भएका गैरकानुनी कार्य विरुद्ध कानुनी प्रतिवाद गर्ने निर्णय गरेको छ। त्यसैगरी दल तथा पार्टीको निर्णय, निर्देशन तथा ह्वीप उल्लङ्घन गरेवापत दलका सदस्यहरूलाई कार्वाही गर्न गरिएको हाम्रो पार्टीको सिफारिसलाई वेवास्ता गर्ने सभामुखको भूमिकाको विरोध गर्ने निर्णय पनि बैठकले गरेको छ। ६ बैठकले स्थानीय तहका जनप्रतिनिधिहरूले पनि दल त्याग गर्न सक्ने गरी जारी गरिएको अध्यादेशको प्रावधान संविधानको अक्षर र भावना विपरीत रहेको निष्कर्ष सहित २१ दिनसम्म दल छनोट गर्न पाइने भनी सम्प्रेषित सूचनाबाट प्रभावित नहुन, पार्टीमा विभाजन र विखराव ल्याउने प्रयासका विरुद्ध दृढतापूर्वक उभिन र पार्टीको पक्षमा सक्रिय भूमिका निर्वाह गर्न हाम्रो पार्टीका सबै प्रदेशसभा सदस्य र स्थानीय तहका जनप्रतिनिधिहरूलाई आह्वान गरेको छ। ७ केन्द्रीय कमिटीको बैठकले उपरोक्त निर्णयहरू कार्यान्वयन गर्ने सम्बन्धमा आवश्यकता अनुसार थप निर्णय गर्ने अधिकार स्थायी कमिटीलाई दिएको छ। ८ बैठकले १ नं प्रदेशको मुख्यमन्त्रीमा नियुक्त हुनुभएकोमा कमरेड भीम आचार्यलाई बधाई तथा शुभकामना व्यक्त गरेको छ। ९ बैठकले नेपालको जनसांस्कृतिक आन्दोलनका अथक योद्धा जेबी टुहुरेको निधनप्रति गहिरो शोक व्यक्त गर्दै हार्दिक श्रद्धाञ्जली अर्पण गरेको छ।"
ओली सरकारले ल्याएको बजेट परिमार्जन गर्ने तयारी : पुँजीगत खर्च बढाउने कार्यक्रममा जोड,"काठमाडौं : अघिल्लो सरकारले ल्याएको अध्यादेश बजेटलाई परिमार्जन गर्न प्रतिस्थापन विधेयकको तयारी शुरु भएको छ। बिहीबार अर्थमन्त्रालयले अन्य मन्त्रालयका सचिवको बैठक आयोजना गरी प्रतिस्थापन विधेयमा सुझाव संकलन गरेको हो। नेकपा एकीकृत समाजवादी र लोकतान्त्रिक समाजवादी पार्टीले निर्वाचन आयोगबाट मान्यता पाएसँगै सरकारले प्रतिस्थापन विधेयकको तयारी थालेको हो। अर्थमन्त्री जनार्दन शर्माले प्रतिस्थापन विधेयकका प्राथमिकतबारे चर्चा गर्दै विद्यमान अर्थतन्त्रलाई उत्पादनमुखी दिशातर्फ सोझ्याउने गरी कार्यक्रम परिमार्जन गरेर पठाउन निर्देशन दिए। अध्यादेश बजेट परिमार्जन गर्दा संघीयताको व्यवहारिक कार्यान्वयनलाई बल पुग्ने, वित्तीय अनुशासन कायम गर्ने तथा पुँजीगत खर्च बढाउने र पुँजी निर्माण गर्ने खालका कार्यक्रममा जोड दिए। गरिबी घटाउने तथा रोजगारी बढाउने, सहज स्वास्थ्य सेवाको उपलब्धता, शिक्षा, कृषि र पर्यटनलगायतलाई प्राथमिकतामा राखेर परिमार्जन प्रस्ताव पठाउन अर्थ मन्त्रालयले अन्य मन्त्रालयलाई निर्देशन दिएको छ। मन्त्री शर्माले राष्ट्रिय गौरवका आयोजनाको पुनर्परिभाषा र पुनर्तालिकीकरण, कोषको एकीकृत परिचालनमा उचित ध्यान दिइने समेत बताए। योजना र बजेटको तालमेल मिलाइने र डीपीआरलगायत पूर्व तयारी विनाका, स्रोत सुनिश्चित नभएका आयोजना नल्याउन भनिएको छ। सरकारले निर्धारण गरेका प्राथमिकताका क्षेत्रलाई ध्यान दिई मन्त्रालयको बजेट तथा कार्यक्रम परिमार्जन गर्न भनिएको छ। राष्ट्रिय योजना आयोगका उपाध्यक्ष डा विश्वनाथ पौडेलले पुँजीगत खर्च बढाउनको लागि रेगुलर ट्रयाकिङ्ग सिष्टम को अवधारणामा काम गर्न सुझाव दिए। उनले सरकारी स्वामित्वमा रहेका नेपाल एयरलाइन्ससहितका कैयौं सार्वजनिक संस्थान प्रतिफलमुखी हुनुको साटो परजिवी जस्ता भएर उल्टै सरकारमाथि दायित्व थपिरहेकोले तिनको सम्बन्धमा नयाँ नीति अघि सार्नुपर्ने बताए। अर्थसचिव मधुकुमार मरासिनीले कोभिड १९ रोकथाम तथा नियन्त्रणका लागि गैर बजेटरी खर्चसमेत गर्नुपर्ने बाध्यता रहेको भन्दै बचत हुने गरी कार्यक्रम परिमार्जन गरेर ल्याउन आग्रह गरे। हरेक वर्ष जारी हुने मितव्ययिता सम्बन्धी निर्देशिका कडाइका साथ पालना गर्नुपर्ने, अरबौं बजेट खर्च भइरहेका विदेशस्थित कुटनैतिक नियोगका सम्बन्धमा पुनर्विचार गर्नुपर्ने, चालु खर्चमा अनावश्यक भार थपिरहेका विभिन्न विभाग, संरचना तथा घाटामा रहेका सार्वजनिक संस्थानहरु खारेज गर्नुपर्ने बताइएको छ। ससाना टुक्रे आयोजनामा समेत संघीय सरकारबाट बजेट विनियोजन गर्ने प्रचलन अन्त्य गरी प्रदेश र स्थानीय तहमा पठाइदिनुपर्ने, प्रदेश र स्थानीय तहमा कर्मचारी अभाव हटाउन समायोजन विधेयक तत्काल अघि बढाउनुपर्ने, शहरी विकास र भौतिक पूर्वाधारको क्षेत्रमा भइरहेको दोहोरोपना अन्त्य हुनुपर्नेलगायतका दर्जनौं सुझाव दिए।"
नेपालसहित हिमालय क्षेत्रहरु जलवायु संकटको उच्च जोखिममा,"बेइजिङ: तिब्र रुप फैलिइरहेको जलवायु परिवर्तनका कारण चीनको छिङहाई क्षेत्रमा अवस्थित तिब्बतीयन प्लेटो क्षेत्र जलवायु संकटको उच्च जोखिममा रहेको वैज्ञानिकहरुले बताएका छन् । उक्त क्षेत्रको अध्ययनपछि फर्किएको चिनियाँ वैज्ञानिकको टोलीले तिब्बतीयन प्लेटो क्षेत्रमा जलवायु संकटको जोखिम उच्च रहेको बताएका हुन् । तिब्बतीयन प्लेटो चीनको दुर्गम उत्तरपश्चिम क्षेत्र (तिब्बतको छिङहाइगान्सु), नेपालको उत्तरी (हिमाली) क्षेत्र, भारतको लद्धाखदेखि पश्चिमी क्षेत्र, भुटान, पश्चिम ताजकिस्तान र दक्षिण किर्गिस्तानसम्म फैलिएको छ । वैज्ञानिकहरुले तिब्बतीयन प्लेट फैलिएको पूर्वी, मध्य र दक्षिण एसिया क्षेत्र जलवायु संकटको उच्च जोखिममा रहेको बताएका छन् । साथै अल्पकालीन लाभको कारण तिब्बतीयन प्लेट नजिकै रहेको तिब्बत, चीन, नेपाल र भारतमा पर्यावरणीय सुरक्षामा बाधा र हिम शिखर (वाटर टावर) झनै जोखिममा रहेको समेत वैज्ञानिकहरुले पहिचान गरेका छन् । जलवायु परिवर्तनको जोखिमले सो क्षेत्रमा बढी भन्दा बढी प्राकृतिक विपद् निम्तिने र पानी वितरणमा अस्थितरमा निम्तिने छ । जलवायु परिवर्तन सम्बन्धी संयुक्त राष्ट्रसंघको इन्टरनेसनल प्यानलले गत मंगलबार सार्वजनिक गरेको रिपोर्टले तिब्बतीयन प्लेट फैलिएको क्षेत्रमा उच्च बाढी, कहिलेकाहीँ पर्ने उच्च वर्षा र उच्च तापक्रमको खतरा बढिरहेको छ । सरकारी अनुसन्धाताहरुले उच्च तापक्रम र उच्च वर्षाले खेतीयोग्य जमीनमा उब्जनी बढाइरहेको, सुख्खा क्षेत्रमा हरियाली छाएको, ताल र नदीमा पानी बढेको आदि पत्ता लगाउने गर्छन् । तर वास्तवमा सरकारी अनुसन्धाताहरुले पत्ता लगाएको रिसर्चले तत्कालीन खुसी दिए पनि त्यसको मुल्य अबको पुस्ताले चुकाउनु पर्ने हुन्छ । त्यसको दिर्घकालीन असर देखिँदैछ । यी क्षेत्रको हावापानी र जलवायु घटनाले क्रुर अवस्था लिइसकेको छ वैज्ञानिकहरुद्धारा गरिएको अध्ययन प्रतिवेदनको निचोडमा चीनको मौसम विज्ञान विभागले भनेको छ । चिनियाँ वैज्ञानिकहरुले गरेको अध्ययन प्रतिवेदनअनुसार सन् १९६० यता तिब्बतीयन प्लेट फैलिएको क्षेत्रको तापक्रम औसतभन्दा बढी वर्षेनी ०३५ डिग्री सेल्सियसले बढिरहेको छ । वार्षिक वर्षा ७९ मिलिमिटर (०३१ इन्च)का दरले बढिरहेको छ । प्लेट क्षेत्रमा रहेका कतिपय तालहरुको क्षेत्रफल वर्षेनी २० प्रतिशतले बढिरहेको छ । विगत ४० वर्षयता हिमपहिरो, हिमताल विष्फोट, बाढी र पहिरो आदि प्राकृतिक विपद्का घटनाहरु वर्षेनी बढिरहेका छन् । अलजजिराबाट"
"थप २४ सय ३३ जनामा कोरोना संक्रमण, २६ को मृत्यु",काठमाडौं : पछिल्लो २४ घन्टामा कोरोना भाइरस (कोभिड१९) संक्रमणबाट थप २६ जनाको मृत्यु भएको छ। बुधबार कोरोनाबाट ४४ जनाले ज्यान गुमाएका थिए। स्वास्थ्य तथा जनसंख्या मन्त्रालयका अनुसार बिहिबार थप २४ सय ३३ जनामा कोरोना भाइरस संक्रमण पुष्टि भएको छ। एन्टिजेनबाट ३८१ र पीसीआरबाट २ हजार ५२ जनामा संक्रमण देखिएको हो। मन्त्रालयका अनुसार ६२० जनाको आइसीयू र १६५ जनाको भेन्टिलेटरमा उपचार भइरहेको छ। पछिल्लो २४ घन्टामा ७००२६ जनाले कोरोनाविरुद्धकाे खोप लगाएको मन्त्रालयले जनाएको छ। बिहिबार १९ सय २९ जना संक्रमणमुक्त भएका छन्। हाल सक्रिय संक्रमितको संख्या ३८ हजार ३८४ रहेको छ।
तालिबानसँग चीनको अनपेक्षित मित्रता: अमेरिकाले छाडेको 'मैदान' भर्न खोज्दैछ चीन ?,"काठमाडौँ: झण्डै २०० वर्षको अन्तरालमा अफगानिस्तानले तीन विशाल देशका लाखौँ सैनिकलाई पराजित बनाएर फिर्ता गरिदियो । बेलायत, सोभियत संघ र अमेरिका विभिन्न समयमा यी तीन देश निकै शक्तिशाली थिए र छन् । तर अफगानिस्तानका सामु उनीहरुको अत्याधुनिक हतियार र सैन्य कौशल फिका बन्यो । पछिल्लो पटक अफगानिस्तानका सशस्त्र लडाकूले अमेरिकालाई अपमानजनक रुपमा घर पठाइदिए । र २० वर्षपछि अफगानिस्तान त्यही घरेलु सशस्त्र समूह तालिबानको कब्जामा छ । अमेरिका फिर्ता गइरहँदा तालिबान नेतृत्वको अफगानिस्तानसँग चीन भने अनपेक्षित रुपमा नजिकिँदैछ । जुन घटनालाई आलोचकहरुले अनौठो रुपमा हैन, एक स्वभाविक परिघटनाको रुपमा हेरिरहेका छन् । अफगानिस्तानबारे जानकारहरु भन्दैछन्, अमेरिकाको ठाउँ अब चीनले भर्दैछ । तर कसरी ? के अफगानिस्तानमा अमेरिकाले पहिले जे गरेको थियो त्यस्तै गर्न सम्भव छ त ? अफगानिस्तान मा ब्रिटिश सैन्य बलका पूर्व कमान्डर कर्नेल रिचर्ड केम्पले हालै फक्स न्यूजका लागि दिएको अन्तर्वार्तामा भनेका छन्, ""चीन, रूस र पाकिस्तान अफगानिस्तानलाई लुटेर समृद्ध बन्नेछन् ।"" ब्रिटिश कमान्डर रिचर्डको कडा आरोपमा धेरै जना सहमत नभए पनि आधारभुत रुपमा के कुरामा धेरैको सहमति छ भने, तालिबानसँग नजिक हुँदै गर्दा चीनले आफ्नो रणनीतिक चासोलाई प्रमुख रुपमा ध्यान दिएको छ । उसले अफगानिस्तानको पुनर्निर्माण गर्ने घोषणा त गरेको छ तर त्यससँगै दिर्घकालीन रुपमा महंगो नाफा पनि हेरिरहेको छ । त्यसैले त तालिबानले अफगानिस्तान कब्जा गरिसक्दा नसक्दै हतारमा चीनले तालिबानको सत्तालाई मान्यता दियो । तालिबानसँग मित्रतापूर्ण सम्बन्ध स्थापित गर्ने घोषणा गरिसकेको छ । यसरी चीनले तालिबानलाई साथ दिनुको पछाडिका प्रमुख कारणमध्ये एक हो उसको महत्वाकांक्षी परियोजना 'बेल्ट एन्ड रोड इनिसियटीभ' (बीआरआई) । चीन आफ्नो यस परियोजनालाई अफगानिस्तानमा लागू गर्न आतुर देखिन्छ । अफगानिस्तानलाई उसले भर्जिन ल्याण्डको रुपमा हेरिरहेको छ । चीनले यस परियोजना क्षेत्रमा ठूलो मात्रामा उर्जा तथा यातायात पूर्वाधारका लागि लगानी गर्ने गरेको छ । यस परियोजनाका लागि चीनले पाकिस्तानलाई निकै प्राथमिकता दिएको छ । अघिल्लो वर्ष मात्रै कोरोना महामारीका बावजुद पाकिस्तानमा चीनले २३ वटा नयाँ पूर्वाधार निर्माण गरेको थियो । यदी बीआरआई अन्तर्गत चीनले पाकिस्तानबाट अफगानिस्तानसम्म सडक विस्तार गर्न सक्षम भयो भने मध्यपूर्वका ठूला बजारसँग अफगानिस्तानलाई जोड्नसक्ते विश्लेषकहरु बताउँछन् । चीनले पेशावरकाबुल जोड्दै मध्यपूर्वको बजारमा अफगानिस्तानको पहुँच पुर्याउन एक छोटो स्थलमार्ग खोल्ने लक्ष्य राखेको बताइन्छ। जुन एक नयाँ मार्गको रुपमा प्रयोग हुनेछ । पाकिस्तान सहित मध्य एसिया, भियतनाम, इन्डोनेसिया र अरु दर्जनौँ अफ्रिकी मुलुकमा चीनले लगानी गरिसकेको छ। सोही परियोजनामा चीनले तालिबान नेतृत्वको अफगानिस्तानलाई पनि जोड्नसक्छ । यसवाहेक चीन विरोधी हुनसक्ने गतिविधि रोक्नका लागि पनि अफगानिस्तान उसको साथमा हुनु जरुरी ठानिन्छ । पछिल्लो पटक तालिबानसँग चीनले सम्बन्ध विस्तार गर्न खोज्नुको एक कारण चीन विरोधी रोक्ने उद्देश्य पनि एक हो । एक छिमेकी देशको रुपमा अफगानिस्तानले चीन विरोधी समूह नियन्त्रण गरोस् भन्ने चीनको चाहना छ । यसअघि जुलाइमा चिनियाँ विदेशमन्त्री वाङ यी र तालिबानका प्रवक्ता तथा सहसंस्थापक मुल्लाह अब्दुल घानी बरादरबीच भएको वार्तामा समेत वाङले यसबारे चासो देखाएका थिए । जवाफको रुपमा बरादरले अफगानिस्तानमा चीनविरोधी कुनै समूहले गतिविधि गर्न नपाउने बाचा गरेका थिए । अमेरिकाको सट्टा चीन: यसबीचमा चीनले अफगानिस्तानलाई चिकित्सा सहायता, अस्पताल, सौर्य उर्जा केन्द्र लगायत लाखौं डलरको सहयोग प्रदान गरिसकेको छ । अफगानिस्तानमा अमेरिकी उपस्थितिका बावजुद चीन भने अफगानिस्तानको बलियो व्यापार सम्बन्धलाई प्राथमिकता दिइरह्यो । अन्तत अफगानिस्तानको सबैभन्दा ठूलो व्यापारिक साझेदारमध्ये चीन एक बनेको छ । विश्लेषकहरु के पनि भन्छन् भने चिनियाँ लगानीका लागि अफगानिस्तान जति महत्वपूर्ण छ, अफगानिस्तानका लागि पनि चीन उत्तिकै महत्वपूर्ण बनेको छ । २० वर्षको युद्ध अन्त्य भइसक्दा अफगानिस्तानको ८० प्रतिशत अर्थतन्त्र अमेरिका र अन्य विदेशी दातृ राष्ट्रहरुमा निर्भर छ । तर तालिबानले सत्ता कब्जा गरिसकेपछि नियमित आर्थिक गतिविधि ठप्प बनेको छ । २०२० मा अफगानिस्तानको व्यापार घाटा ५ दशमलब ७ बिलियन डलर थियो। ८०० मिलियन डलर फलफूल तथा गेडागुडी निर्यातबाट कमाउने अफगानिस्तानले ६ दशमलब ५ बिलियन डलरको आयात गर्नुपर्ने बाध्यता छ । विश्व बैंकका अनुसार अफगानिस्तानको व्यापार घाटा कुल गार्हस्थ्य उत्पादनको ३० छ । विदेशी सहायता विना अफगानिस्तानको अर्थतन्त्र चल्न नै नसक्ने बताइन्छ । सबैभन्दा ठूलो दातृ राष्ट्र अमेरिकाले पछिल्लो समय सबै वित्तीय सहयोग रोकेको छ । अन्तर्राष्ट्रिय मुद्रा कोषले नगद प्रवाह समेत बन्द गरिसकेको छ । तालिबानलाई तत्काल यहाँका जनताको दैनिकी चलाउनु र अर्थतन्त्र नियमित रुपमा चलाउनु आधारभुत चुनौती र चिन्ता बनेको छ। अफगानिस्तानको अर्थतन्त्रमा देखिएको संकट पूर्ति गर्नका लागि पनि कुनै ठूलो दातृ निकायको खाँचो परेको बताइन्छ । नजिकको छिमेकी पाकिस्तानले सहयोग गर्न सक्दैन । यस्तो अवस्थामा अर्को छिमेकी राष्ट्र चीनलाई नै तालिबानले आफ्नो प्रमुख दातृ राष्ट्र बन्नसक्ने देखेको छ । अर्थतन्त्र चलाउन मात्रै नभएर यहाँको भौतिक पूर्वाधार निर्माणका लागि पनि चीन अफगानिस्तानको लागि महत्वपूर्ण सहयोगी बन्नसक्नेछ । आलोचकहरु के भन्छन् भने, अमेरिकाले खाली गरिसकेको मैदानले अब चीनलाई स्वागत गरिरहेको छ । चीनसँगको सम्बन्धमा चुनौती: अफगानिस्तानको २०० वर्षको इतिहास हेर्दा यहाँका समूह कुनै खास एक मात्र देशको अधिनमा रहन सकेका छैनन् । जसरी पछिल्लो २० वर्षसम्म अमेरिकी प्रभाव अफगानिस्तानमा रहँदा अफगानिस्तानका तीन शक्ति सेना, सरकार र तालिबान समूह आपसमा विभाजित थिए । यतिसम्म कि तत्कालीन अफगान सरकारलाई अमेरिकाले साथ दिँदा सेना रुष्ट थियो । पछिल्लो पटक तालिबानले सत्ता कब्जा गर्नुअघि पनि यहाँको सेनाले अशरफ घानीको सरकारलाई साथ दिएन भनिन्छ । र घानीको सरकारले पनि शान्ति वार्ताको पहल गर्दा सेनालाई बेवास्ता गरेका थिए । यस्तै आन्तरिक खिचातानी र शक्ति संघर्षको सामना चीनले पनि गर्नुपर्ने हुनसक्छ । त्यसो त चीन र अफगानिस्तानबीच रहेको ७६ किमि क्षेत्रफलको स्थल सीमा उत्तिकै जटिल पनि छ । ५००० हजार मिटर उचाइसम्मका पहाड उक्लिएर सीमा पार गर्नुपर्ने अप्ठ्यारो सँगै दुई देशबीच औपचारिक रुपमा सीमा खुल्न सकेको छैन । चीनले पनि हालसम्म सीमा खोल्न चासो देखाएको छैन । पामिर क्षेत्रमा स्थानीयका लागि प्रयोग हुँदैआएको सीमा वाहेक दुई देशबीच पारवहनका लागि अहिले सम्भव देखिएको छैन । वित्तीय सम्बन्धको प्रमुख चुनौती नै दुई देशबीच जटिल सीमा देखिएको छ। यस्तै न्युन साक्षरता दर र गरिबी अफगानिस्तानको समृद्धिका लागि मुख्य चुनौती हुनेछ । विश्व बैंकको तथ्यांक अनुसार २०१४ मा ५४५ प्रतिशत गरिबीको रेखामुनि रहेको अफगानिस्तान २०१८ सम्म आइपुग्दा झन निराशाजनक रुपमा खस्किएको छ । साक्षरता दर ४३ प्रतिशतमा सिमित भएको छ । न्यूयोर्क टाइम्सको २० वर्षअघिको एक रिपोर्टमा उल्लेख भए अनुसार १०५० मा चीनको अवस्था हेर्ने हो भने साक्षरता दर जम्मा २० प्रतिशत थियो । तर यसबीचमा चीनले पूर्वाधारसँगै साक्षरता उकास्न पनि ठूलो लगानी गरेपछि मात्रै चीनको समृद्धि सम्भव भएको हो । अफगानिस्तानमा निरक्षरताको दूरावस्थातर्फ चीन र तालिबान दुबैले महत्व दिने कुनै संकेत छैन। चीनले अफगानिस्तानको पूनर्निर्माणमा सहयोगी हात फैलाउँदै गर्दा यहाँको भौतिक र मानवीय विकासमा उत्तिकै ध्यान दिनु जरुरी भएको विश्लेषकहरुको सुझाव छ । अन्यथा अफगानिस्तानका तामा, सुन, क्रोमियम, सीसा लगायत परम्परागत खनिजका विशाल भण्डारमा मात्रै चीनको नजर केन्द्रित हुनेछ वा यहाँका विपन्न जनताको सुन्दर भविष्यका लागि पनि ? (एजेन्सीहरुको सहयोगमा)"
वाइसीयलको राष्ट्रिय भेला भदौ १२ र १३ गते,"काठमाडौं : नेकपा माओवादी केन्द्र निकट योङ कम्युनिस्ट लीगले भदौ १२ र १३ गते राष्ट्रिय भेला गर्ने भएको छ। योङ कम्युनिस्ट लीगले पार्टी कार्यालय पेरिसडाँडामा पत्रकार सम्मेलन गरी राष्ट्रिय भेला गर्न लागेको जानकारी दिएको हो। भेलाको उद्घाटन पार्टीका अध्यक्ष पुष्पकमल दाहल प्रचण्डले गर्नेछन्। कोभिड १९ का कारण भेला भर्चुअल माध्यमबाट हुने वाइसीएलका महासचिव सुबोधराज शेर्पालीले जानकारी दिए। ६४७ जना प्रतिनिधि एवम् पर्यवेक्षकहरुको सहभागिमा हुने भेलाले नयाँ नेतृत्व चयन गर्नेछ। भेलामा सात प्रदेशका प्रतिनिधि पर्यवेक्षकहरु आफ्नो प्रदेशको मुकाममा भेला हुनेछन्। प्रदेश एकको विराटनगर, प्रदेश २ को बर्दिबास, बागमती प्रदेश र विशेष प्रदेशको काठमाडौं, गण्डकी प्रदेशको पोखरा, लुम्विनी प्रदेशको बुटवल, कर्णाली प्रदेशको सुर्खेत र सुदूरपश्चिम प्रदेशको धनगढीबाट होस्ट गरिने आयोजकले जनाएको छ। उत्पादन स्वरोजगार र आत्मनिर्भरताका लागि समाजवादको बाटोमा अघि बढौं, सुदृढढ संगठन र परिवर्तनलाई संस्थागत गर्न वाइसीयल नेपालको राष्ट्रिय भेला सफल पारौं भन्ने नाराका साथ भेला हुन लागेको हो।"
"विश्वभर आज: समुद्रमा सुरुङ बनाउँदै जापान, पाकिस्तान तालिबानको 'दोस्रो घर'","युएईका वरिष्ठ अधिकारी र कतारका राजकुमारविच दुर्लभ भेट दोहा: संयुक्त अरब इमिरेट्सका वरिष्ठ अधिकारी र कतारका राजकुमारबीच बिहीबार दोहामा भेटवार्ता भएको छ। युएईका राष्ट्रिय सुरक्षा सल्लाहकार शेइख ताहनौन वीन जायद अल नाहयान र कतारका राजकुमार अमिर शेइख तामिम वीन हमाद अल थानीबीच अमिरको कार्यालयमा भेटवार्ता भएको बताइएको छ । करिब चार वर्षपछि गरिएको उनीहरुको भेटवार्तालाई स्थानीय मिडियाहरुले दुर्लभ भेटको संज्ञा दिएका छन् । कतारसँग भएको विवाद समाप्त गर्न सन् २०१७ मा साउदी अरेविया, युएई, बहराइन र इजिप्टले संयुक्त रुपमा हस्ताक्षर गरेका थिए ।  भारतमा सांसदमाथि बलात्कार आरोप लगाउने युवतीले गरिन् आत्मदाह नयाँदिल्ली: भारतमा एक सांसदमाथि बलात्कारको आरोप लगाउने २४ वर्षीय युवतीले आत्मदाह गरेकी छन् । उपचारको उपचारका क्रममा मृत्यु भएको हो। उत्तर प्रदेशका सांसद अतुल रायले आफूमाथि बलात्कार गरेको भन्दै अगष्ट १६ मा पीडित युवती र उनका साथी सत्यम प्रकाश रायले भारतको सर्वोच्च अदालतबाहिर आफ्नै शरीरमा आगो लगाएर आत्मदाह प्रयास गरेका थिए । यस्तो प्रयासपछि गम्भीर घाइते बनेका सत्यम प्रकाशको तीन दिनअघि र पीडित युवतीको उपचारका क्रममा मंगलबार राति मृत्यु भएको थियो । पीडित युवतीले बहुदल समाज दल लोकसभाका सांसद अतुल रायले वणारसीस्थित आफ्नै निवासमा बलात्कार गरेको भन्दै सन् २०१९ मा प्रहरीसमक्ष जाहेरी दिएकी थिइन् । अदालतसम्म पुगेको उक्त मुद्दाले २०२१ अगष्ट २ मा गैरजमानत वारेन्ट जारी गरेको थियो । महिलाको आरोप गलत भनिए पनि अदालतले आरोपित व्यक्ति यतिबेला हिरासतमा रहेको बताइएको छ । यद्यपि आरोपितले पीडितमाथि हिरासतबाटै धम्की दिने र अन्य व्यक्तिमार्फत थप मानसिक यातना दिने गरेको बताइएको छ । उनको पीडा सहन नसकी पीडित र उनका साथीले आत्मदाह गर्न बाध्य भएको बताएका थिए । भारतमा हरेक वर्ष बलात्कारपछि पीडितले न्याय नपाउने र पीडितहरुमाथि नै धम्की आउने गरेका घटना दोहोरिने गर्छन्।  भेनेजुयलामा बाढीका कारण २० को मृत्यु काराकास: दक्षिण अमेरिकी मुलुक भेनेजुयलाको मेरिडामा राज्यमा पहिरोसहित आएको बाढीका कारण कम्तीमा पनि २० मानिसको मृत्यु भएको बताइएको छ । मेरिदा नदीमा बुधबार राति आएको बाढीका कारण १७ मानिस हराइरहेको र १२ सयभन्दा बढी घरहरुमा क्षति पुगेको स्थानीय मिडियाले जनाएका छन् । बाढीका कारण बाढी तथा पहिरो प्रभावित क्षेत्रमा सडक र टेलिफोन विच्छेद भएकाले मृत्यु हुनेको संख्या अझै बढ्न सक्ने भेनेजुयलाको समाजवादी पार्टी कार्यालयले स्थानीय सञ्चारमाध्यममार्फत जानकारी दिएको छ । स्टेट गभर्नर रामोन गुयभाराका अनुसार यस वर्ष भेनेजुयलामा बाढी र पहिरोका कारण ५४ हजार ५४३ मानिस र ८७ नगरपालिका पूर्ण रुपमा प्रभावित भएका छन् । कैयौँ स्थानका सडक र पुलमा पूर्ण रुपमा क्षति पुगेको छ ।  अरब लीगले अल्जेरिया र मोरोक्कोलाई वार्तामा बोलायो दोहा: दी अर्गनाइजेसन अफ इस्लामिक कोपरेसन (ओआइसी) र साउदी अरबियाले अल्जेरिया र मोरोक्कोलाई वार्तामा बोलाएका छन् । अल्जेरियाले मोरोक्कोसँग कुटनैतिक सम्बन्ध तोडेपछि अरब लीगले दुबै मुलुकलाई वार्तामा बोलाएको हो । मोरोक्कोले आफूमाथि शत्रुतापूर्ण व्यवहार र अन्याय गरेको भन्दै अल्जेरियाले मंगलबार मोरोक्कोसँगको कुटनैतिक सम्बन्ध तोडेको घोषणा गरेको थियो । दुई देशबीचको कुटनैतिक समस्या समाधान गर्न भन्दै अरब लीगले दुबै देशलाई वार्तामा बोलाएको हो । साउदी अरेबियाले दुई देशबीचको समस्या हल गर्न, सुरक्षा र स्थायीत्व कायम राख्न संवादलाई प्राथमिकतामा राखेको बताएको छ । अरब लीगका महासचिव अहमद अबुल गेइतले बुधबार विज्ञप्ती जारी गर्दै दुबै देशलाई संयमता अपनाउन र थप तनावबाट बच्न आग्रह गरेका छन् । अरब लीगले दुई देशको वार्ताका लागि आगामी सेप्टेम्बर ७ देखि ९ सम्मको मिति तोकेको छ । वार्ता इजिप्टको कायरोमा हुने बताइएको छ ।  पाकिस्तान तालिबानको दोस्रो घरः तालिबान काबुल: तालिबानका प्रवक्ता जबीबुल्लाह मुजाहिदले पाकिस्तान तालिबानको दोस्रो घर भएको बताएका छन् । पाकिस्तानी न्युज वेबसाइट एआरवाई न्युज टिभीका अनुसार मजाहिदले बुधबार राति पाकिस्तान आफ्नो दोस्रो घर भएको र आफ्नो घरको विरुद्ध संकट आउन नदिने बताएका छन् । एआरवाई न्युजको एक विशेष अन्तर्वार्तामा मुजाहिदले अफगानिस्तानमा चरमपन्थी सगठनको उपस्थिति, भारतमा कश्मीर र इस्लामिक स्टेट र भारत पाकिस्तान सम्बन्धबारे आफ्नो भनाइ राखेका छन् । अफगानिस्तानमा स्लामिक स्टेट र पाकिस्तानको मुद्दामाथि उनले भनेका छन्, हामीले अरुको निम्ति आफनो जमिन गुमाउने छैनौँ, न त कसैलाई आफ्नो जमिन प्रयोग गर्न दिनेछौँ । यसबारे हाम्रो स्पष्ट नीति बनिसकेको छ । पाकिस्तान हाम्रो दोस्रो घर भएकोले अब हामी एकसाथ अघि बढ्नेछौँ ।  पानीमुनि सुरुङ निर्माण गर्दै जापान टोक्यो: जापानले पानीमुनि (अन्डर सी) सुरुङ निर्माण गर्ने भएको छ । न्युक्लियर (दुषित) पानीलाई शुद्धिकरण गरी समुद्रमा मिसाउने उद्देश्यले जापानस्थित फुकोसिमाका अपरेटरहरुले पानीमुनि सुरुङ निर्माण गर्ने भएका हुन् । फुकुसिमास्थित न्युक्लियर वाटर प्लान्ट निर्माण गरिएको छ । उक्त न्युक्लियर वाटर प्लान्टमार्फत सन् रेडियोएक्टिभ तत्व र दुषित पानीलाई शुद्धिकरण गरिएको पानी टनेलमार्फत समुद्रमा निस्कासन गरिने बताइएको छ । फुकुसिमा न्युक्लियर प्लान्टद्धारा उद्घाटित योजनाले करिब एक मिलियन टनभन्दा बढी शुद्धिकरण गरिएको पानीलाई साइटमार्फत सीधा समुद्रमा निस्कासन गर्ने उद्देश्य राखेको छ । गत अप्रिल महिनामा दुई वर्षभित्र सञ्चालनमा ल्याउने उद्देश्यले निर्माण गरिएको १ किलोमिटर टनेलको योजना अघि बढिसकेको जापान सरकारले बुधबार घोषणा गरेको छ । न्युक्लियर प्लान्ट विस्फोट हुँदा निस्किएका रेडियोएक्टिभ तत्वहरुलाई शुद्धिकरण गरिएको पानी पानीमुनिको सुरुङमार्फत सुरक्षित तरिकाले समुद्रमा पुग्ने जापानका मन्त्रीहरुले बताएका छन् । टोक्यो इलेक्ट्रिक पावर कर्पोरेसन (टेप्को)ले पानीमुनि टनेल परियोजना २०२२ मार्चदेखि निर्माण थालिने बताएको छ । उक्त टनेल २५ मिटर डायमिटरको हुनेछ भने शुद्धिकरण गरिएको १२७ मिलियन टन पानी टनेलमार्फत समुद्रमा निष्कासन गरिने बताइएको छ ।  कतारले पायो अमेरिकाद्धारा निर्मित पहिलो ब्याच विमान दोहा: कतारले अमेरिकाद्धारा निर्मित न्यु जेनेरेसन एफ१५ कम्व्याट विमान प्राप्त गरेको छ । खाडी मुलुकसँगको साझेदारीको उपलक्ष्यमा संयुक्त राज्य अमेरिका र बोइङ कम्पनीद्धारा निर्मित सो विमान कतारले पाएको हो। अमेरिकाको मिसौरी राज्यस्थित बोइङ कम्पनीको मुख्यालयमा कतारलाई सो विमान हस्तान्तरण गरिएको थियो । कतारको रक्षा मामिला तथा राज्यमन्त्री खालिद बिन मोहम्मद अल अत्तियाहको उपस्थितिमा कम्पनीले सो विमान हस्तान्तरण गरेको थियो । कतारका राज्यमन्त्री खालिदले अमेरिकाले बनाएको सो विमान कतारको सैन्य सुरक्षामा निकै उपयोगी हुने बताएका छन् । कतारले आफ्ना छिमेकीहरुसँग राजनैतिक सम्बन्ध बिगारेसँगै सन् २०१७ मा अमेरिका र केही युरोपेली मुलुकहरुबाट युद्धपोत किन्नेबारेको सम्झौता पत्रमा हस्ताक्षर गरेको थियो । हालसम्म बोइङ कम्पनीले कतारको लागि करिब ३० विमान बनाइरहेको बताइएको छ ।  काबुलतर्फ हिँडेका १४० हिन्दू र शिखलाई तालिबानको रोक काबुल: अफगानिस्तानका विभिन्न स्थानबाट घर फर्कन भन्दै काबुल विमानस्थलतर्फ हिँडेका करिब १४० हिन्दू, अफगान शिख र अन्य मानिसलाई तालिबानले रोक लगाएको बताइएको छ । अफगानिस्तान छोड्न काबुल विमानस्थलतर्फ हिँडेका हिन्दू, शिख र अन्य मानिसलाई तालिबानले बीच बाटोमै रोकेको इन्डियन वर्ल्ड फोरमका अध्यक्ष पुनित सिंहले जानकारी दिएका छन् । इन्डियन एयर फोर्स (आइएएफ) विमानमार्फत काबुल छोड्ने भनिएका ती मानिसलाई तालिबानले रोकेको र काबुल विमानस्थलमा आइएएफ विमान यात्रुलाई कुरिरहेको उनले बताएका छन् । करिब २ सय हिन्दू र अफगान शिखहरु बिहीबार बिहानसम्म हिन्डोन हवाइ मार्ग हुँदै भारत पुग्ने बताइएको थियो । संयोजन: अस्मिता खड्का"
जयसिंह धामीको परिवारलाई १० लाख रुपैयाँ दिने सरकारको निर्णय,"काठमाडौं : सरकारले जयसिंह धामीको परिवारलाई १० लाख रुपैयाँ आर्थिक सहायता उपलब्ध गराउने भएको छ। बिहीबार बसेको मन्त्रिपरिषद् बैठकले दार्चुलामा तुइनको तार चुडिएपछि बेपत्ता भएका भएका आर्थिक सहयोग प्रदान गर्ने निर्णय गरेको सरकारका प्रवक्ता ज्ञानबहादुर कार्कीले जानकारी दिए। बिहीबारै राज्य व्यवस्था समितिले दार्चुला तुइन घटनाबारेको छानबिन प्रतिवेदन यथाशीघ्र सार्वजनिक गर्न सरकारलाई निर्देशन दिएको थियो। सिंहदरबारमा बसेको बैठकले दार्चुला घटनाको सत्यतथ्य छिटो सार्वजनिक गरी दोषीलाई कानुनी कारबाहीको व्यवस्था गर्न सरकारलाई निर्देशन दिएको हो। समितिले पीडितलाई क्षतिपूर्ति दिनसमेत निर्देशन गरेको थियो। गत साउन १५ गते महाकाली नदी पार गर्नका लागि तुइन तर्ने क्रममा खसेर दार्चुलाको व्यास गाउँपालिका २ का धामी भारतीय एसएसबीले तुइन खोलि दिएपछि बेपत्ता भएका थिए। उक्त घटनाबारे छानबिन गर्न गृह मन्त्रालयले छानबिन समिति गठन गरेको थियो। सरकारले हैजा खोप र एमआरएलए भ्याक्सिनको क्लिनिकल ट्रायल गर्न अनुमति प्रदान गर्ने निर्णय गरेको छ। नेपाल कानून आयोगको अध्यक्षमा पूर्वमुख्यन्यायाधीश जागेश्वर सुवेदी, राष्ट्रिय योजना आयोगको सदस्यमा पुष्परमण वाग्ले र सोलनी प्रधान सिंहलाई नियुक्त गर्ने निर्णय गरेको कार्कीले जानकारी दिए। सरकारले विद्युत प्राधिकरणको मैनादियासम्पतिया १३२ केभी प्रसारण लाइन आयोजनाअन्तर्गत केन्द्र रेखाबाट नौ मिटर दायाँबायाँमा पर्ने निजी जग्गा र संरचनाहरूको क्षतिपूर्ति निर्धारण गर्न गठित समितिमा अध्यक्ष र सदस्य तोकेको छ।"
खानेपानी आयोजनाको क्षमता बढाएर गुणस्तर सुधार,"बेनी : बेनी बजारमा बितरण हुने खानेपानीको गुणस्तर सुधार र क्षमता बिस्तारको काम शुरु भएको छ । संघीय खानेपानी तथा ढल व्यवस्थापन आयोजना म्याग्दीले बेनी खानेपानी उपभोक्ता संस्थाले बितरण गर्दै आएको खानेपानीको क्षमता बढाएर गुणस्तर सुधार गर्न आयोजना शुरु गरेको हो । ४२ लाख ८१ हजार ८२० रुपैयाँ लागतमा दुई लाख लिटर क्षमताको नयाँ रिजर्भ ट्याङकी निर्माण भइसकेको छ। एक लाख लिटर क्षमताको ट्याङकी चुहावट भएपछि त्यसलाई भत्काएर सोही ठाउँमा नयाँ ट्याङकी बनाइएको बेनी खानेपानी उपभोक्ता संस्थाका अध्यक्ष माधवप्रसाद रेग्मीले बताए । आयोजनाको हाल एक लाख लिटर क्षमताको एक वटा र दुई लाख लिटर क्षमताको एक वटा रिजर्भ टंकी छ, उनले भने नयाँ टंकीमा पानी संकलन गरेर बजारभित्र बितरण गर्ने तयारी भएको छ। नयाँ ट्याङकी परिसरमा थप पाँच लाख रुपैयाँ खर्चेर पक्कि पर्खाल बनाएर सुरक्षित बनाइएको छ । पुम्दी र कोप्रेको मुहानबाट ल्याइने पानी शुद्धिकरण गर्न तीन करोड ७९ लाख रुपैयाँ लागत अनुमान गरिएको छ । नयाँ प्रबिधिको सेडिमेशन र सो साण्डफिल्टर ट्याङकी बनाउन लागिएको आयोजनाका निमित्त प्रमुख रामउद्गार यादवले बताए । बेनीमा बितरण हुने तीन वटै मुहानको पानी शुद्धीकरण हुन सकेको थिएन, उनले भने सबै मुहानको पानीलाई प्रशोधन गरी गुणस्तरीय बनाउन शुद्धीकरण गर्न लागिएको हो । दुई वटा नयाँ ट्याङकी निर्माण गर्न ठेक्का मूल्याङ्कनको चरणमा रहेको छ । आयोजनामार्फत कार्यान्वयन हुने गरी चालु आर्थिक वर्ष २०७८७९ मा म्याग्दी नदीको पानी पम्पिङ गर्न ४० लाख रुपैयाँ बिनियोजन भएको इञ्जिनियर प्रदिप रेग्मीले बताए । बेनी नगरपालिकाको ७, ८ र २ वडाका एक हजार ७० घरधुरीलाई बेनी खानेपानी उपभोक्ता संस्थाको रिठाखर्क, पुम्दी र कोप्रेको मुहानबाट प्रति सेकेण्ड ३३ लिटरका दरले पानी आपुर्ति हुने क्षमता छ । दैनिक पाँच लाख ६० हजार लिटरका दरले खानेपानी बितरण गर्दै आएको छ। २७ किलोमिटर दुरीको रिठाखर्क र पुम्दीको मुहानबाट आपुर्ति हुने पानी पहिरो र बेनीजोमसोम सडकका कारण प्रभावित भएको छ । बिकल्पमा म्याग्दी नदीबाट प्रतिसेकेण्ड १५ लिटरका दरले पानी तान्ने लक्ष्य सहित आयोजना निर्माण गर्ने बिस्तृत परियोजना प्रतिवेदन (डिपिआर) तयार भइसकेको छ । क्षमता बिस्तार र गुणस्तर सुधार गरेपछि बेनीमा पर्याप्त मात्रामा खानेपानी आपुर्ति गर्न सकिने बेनी खानेपानी उपभोक्ता संस्थाका अध्यक्ष रेग्मीले बताए । खडेरी, मुहान सुक्दा, पाईप फुटेको, पहिरोका कारण बेनीमा खानेपानी आपुर्ति बन्द भई हाहाकार मच्चिने समस्या छ । संस्थाले खानेपानी आयोजना निर्माण र क्षमता बिस्तार गर्न यसअघि नगर बिकास कोषबाट लिएको रु एक करोड १४ लाख ३८ हजार ७२९ ऋण तिर्न बाँकी छ ।"
जनताका गायक जेबी टुहुरेको निधन,"काठमाडौं : जनगायक जुठबहादुर टुहुरे खड्गी (जेबी) को निधन भएको छ। उनको काठमाडौंको बयोधा अस्पतालमा उपचारका क्रममा बिहीबार निधन भएको अस्पताल स्रोतले जनाएको छ। उनी मुटु, फोक्सो, मधुमेह र उच्च रक्तचापका दीर्घरोगी थिए। मंगलबार स्वास्थ्यमा समस्या आएपछि उनलाई उपचारका लागि बयोधा अस्पताल लगिएको थियो। संविधानसभा सदस्य समेत रहेका टुहुरेको पार्थिव शरीर अन्तिम श्रद्धाञ्जलीका लागि दिउँसो पार्टी कार्यालय पेरिसडाँडामा राखिने जनाइएको छ। उनको आजै पशुपति आर्यघाटमा अन्त्येष्टि गरिने छ। डेढ सयभन्दा बढी गीत गाएका टुहुरेका सबैभन्दा चर्चित गीत आमा दिदीबहिनी हो, कति बस्छौ दासी भई, सुखको सधैं प्यासी बनेर, बसाइँ हिँड्नको ताँतीले बस्नेको मन रुँद छ, लाखौंको लागि उजाड छ यो देश मुठ्ठीभरलाई त स्वर्ग छ, छोराहरु हो, छोरीहरु हो बीर छोरा छोरी हो, दुःखको बोझलाई बिसाउन चौतारी बनाउँ है लगायत छन्।"
दार्चुला तुइन प्रकरण : छानबिन प्रतिवेदन छिटो सार्वजनिक गर्न निर्देशन,"काठमाडौं : राज्य व्यवस्था समितिले दार्चुला तुइन घटनाबारेको छानबिन प्रतिवेदन यथाशीघ्र सार्वजनिक गर्न सरकारलाई निर्देशन दिएको छ। सिंहदरबारमा बिहीबार बसेको बैठकले दार्चुला घटनाको सत्यतथ्य छिटो सार्वजनिक गरी दोषीलाई कानुनी कारबाहीको व्यवस्था गर्न सरकारलाई निर्देशन दिएको हो। समितिले पीडितलाई क्षतिपूर्ति दिन समेत निर्देशन गरेको छ। गत साउन १५ गते महाकाली नदी पार गर्नका लागि तुइन तर्ने क्रममा खसेर दार्चुलाको व्यास गाउँपालिका २ का जयसिंह धामी भारतीय एसएसबीले तुइन खोलि दिएपछि बेपत्ता भएका थिए। उक्त घटनाबारे छानबिन गर्न गृह मन्त्रालयले छानबिन समिति गठन गरेको थियो। समितिले संसदीय समितिले व्यास क्षेत्रको स्थानीय बासिन्दाको सुरक्षा तथा आवत जावतका लागि सडक, पुल लगायतका पूर्वाधार यथाशीघ्र निर्माण गर्न पनि सुझाव दिएको छ। दार्चुलादेखि तिंकरसम्मको सडक छिटो निर्माण गरी आवतजावत सहज बनाउन र तुइन विस्थापित गरी झोलुंगे पुल निर्माण प्रक्रिया तत्काल शुरु गर्न पनि समितिले निर्देशन दिएको छ। समितिले २०७५ साउन १० मा बलात्कारपछि हत्या गरिएकी निर्मला पन्तको घटना तीन वर्ष बितिसक्दा पनि दोषि पत्ता नलाग्नु दुखद भएको र घटनामा संलग्नलाई सार्वजनिक गरी हदैसम्मको कानुनी कारवाहि गर्न माग गरेको छ। बालबालिका र महिलामाथि हुने घटना रोक्न दोषीलाई तत्काल कारवाही गर्ने व्यवस्था मिलाउन पनि समितिले निर्देशन दिएको छ।"
पत्रकारलाई ज्यान मार्ने धम्की दिएकोप्रति प्रेस युनियनको ध्यानाकर्षण,"काठमाडौं : पत्रकारलाई ज्यान मार्ने धम्की दिएकाप्रति नेपाल प्रेस युनियनले ध्यानाकर्षण भएको जनाएको छ। नेपाल प्रेस युनियन कालिकोटका अध्यक्ष तथा अन्नपुर्णकर्मी बिष्णुप्रसाद न्यौपाने र नागरिक दैनिकका कर्णाली प्रदेश प्रमुख नगेन्द्र उपाध्यायलाई धम्की दिएको घटनाप्रति युनियनको ध्यानाकर्षण भएको हो। समाचार प्रकाशित भएपछि मन्त्री कुर्मराज शाहीका स्वकिय प्रेम बुढाले फोनमा, प्रेस सल्लाहकार नन्दकेस अधिकारी, युवा संघ कर्णाली संयोजक केशन शाहीलगायतले सामाजिक संजालमा पत्रकारद्वयलाई ज्यान मार्ने धम्की दिइएको जनाइएको छ। युनियनका महासचिव अजयबाबु शिवाकोटीद्वारा जारी विज्ञप्तिमा भनिएको छ,नेपाल प्रेस युनियन कालिकोटका अध्यक्ष तथा अन्नपुर्णकर्मी बिष्णु प्रसाद न्यौपानेले मिति २०७८ साल भदौ ६ गते अन्नपुर्ण पोष्ट अनलाईनमा लेखेको कर्णाली प्रदेशका कृषिमन्त्री शाहीलाई बलात्कार आरोप र नागरिक दैनिकका कर्णाली प्रदेश प्रमुख नगेन्द्र उपाध्यायले मिति २०७८ साल भदौ ७ गते नागरिक दैनिकमा मन्त्रीमाथि बलात्कार आरोप भन्ने समाचार प्रकाशित भएपछि मन्त्री कुर्मराज शाहीका स्वकिय प्रेम बुढाले फोनमा, प्रेस सल्लाहकार नन्दकेस अधिकारी, युवा संघ कर्णाली संयोजक केशन शाही, खाडाचक्र २ का वडा अध्यक्ष बिर्खसिह विकसहितले सामाजिक संजालमा पत्रकारद्वयलाई ज्यान मार्ने धम्की दिएकाप्रति नेपाल प्रेस युनियनको गम्भीर ध्यानाकर्षण भएको छ। युनियनले समाचार प्रकाशित भएपछि सुर्खेत बिरेन्द्रनगर वडा नं ३ मा रहेको पत्रकार न्यौपानेको घर घेरेर मन्त्रीका आफन्त र समर्थकहरुले ढुङगामुढा गर्ने, सांघातिक आक्रमण गर्न प्रयास गर्ने, टाउको झोलामा जीउ खोलामा भन्दै सार्वजनिक रुपमा हत्या गर्ने धम्की दिने लगायतका प्रवृत्ती दोहोरिरहँदा पत्रकारद्वय न्यौपाने र उपाध्याय भूमिगत हुने अवस्था सिर्जना भएको उल्लेख गरेको छ। बिषम परिस्थितिमा नेपाल प्रेस युनियन पत्रकारद्वयको सुरक्षाप्रति चिन्तित रहेको महासचिव शिवाकोटीले जनाएका छन्। राज्यका जिम्मेवार व्यक्तिहरुको गैरजिम्मेवार प्रवृत्ती उजागर भएपछि कानुन हातमा लिएर जंगलराज बनाउने खोज्ने हर्कतको नेपाल प्रेस युनियनले निन्दा गरेको छ। मन्त्री शाही र उनका कार्यकर्ताको धम्कीका कारणले लुकेर हिड्न वाध्य पत्रकारद्वयलाई कहि कतै सानो चोट मात्र लागेपनि यसको सम्पूर्ण दोष स्वयं मन्त्रीको हुने महासचिव शिवाकोटीले विज्ञप्तिमा उल्लेख गरेका छन्। पत्रकारद्वयलाई सुरक्षाको पूर्ण प्रत्याभुती दिलाउँदै पूर्ववत रुपमा पत्रकारीता गर्ने वातावरण मिलाइदिन युनियनले स्थानिय प्रशासनसँग जोडदार माग गरेको छ।"
प्रतिगमनको विरोध गर्दै पार्टी पुनर्गठनमा लाग्न नेपालको आह्वान,"काठमाडौं : नेकपा (एकिकृत समाजवादी)का अध्यक्ष माधवकुमार नेपालले प्रतिगामी कदम चाल्नेको साथ छाडेर क्रान्तिकारी पार्टीमा आउन आह्वान गरेका छन्। नयाँ पार्टी गठनपछि नेपालले पहिलो पटक बिहीबार पत्रकार सम्मेलन गर्दै उनले केपी ओलीको कदमको विरोध गर्दै पार्टी पुनर्गठनमा लाग्न आह्वान गरेका हुन्। नेपालले राष्ट्र र देशको जिम्मेवार बोकेर क्रान्तिकारीहरु पार्टी पुनर्गठनमा जुटेको बताएका छन्। उनले देशका क्रान्तिकारी कार्यकर्ताहरु रहेको बताए। एमालेको अत्याचारविरुद्ध लागेका मेचीदेखि महाकालीसम्मका क्रान्तिकारीहरु हाम्रो पार्टीमा छन्। उनले भने, ओली समूहमा रहेका धेरै कार्यकर्ता यता आउनेछन्। ओली व्यक्तिप्रति समर्पित बनेको तर पार्टी, देश, जनताका निम्ति समर्पित नभएको नेपालले टिप्पणी गरे। उनले जनताबाट निर्वाचित भएका वडा र पालिकाका जनप्रतिनिधि, प्रदेश सांसद र संघीय सांसद सुरक्षित नहुने भएकाले तत्कालिन समयमा पार्टी खोल्न नसकेको धारणा राखे। अध्यादेशले निकास दिने भएकाले अहिले नयाँ पार्टी खोलेको जानकारी गराए। नेकपा एमाले विभाजन गरेर नयाँ दल दर्ताका लागि निर्वाचन आयोगमा निवेदन दिएका नेपालले बुधबार मात्रै दल दर्ताको प्रमाण पत्र पाएका थिए।"
जडिबुटी उत्पादन तथा प्रशोधन केन्द्र स्थापना,"जाजरकोट : जाजरकोटको भेरी नगरपालिका३ स्यालापाखा राताचौरमा जडिबुटी उत्पादन तथा प्रशोधन केन्द्र स्थापना हुने भएको छ । पूर्व मन्त्री शक्ति बहादुर बस्नेतले बुधबार जडिबुटी उत्पादन तथा प्रशोधन कम्पनी लिमिटेडको भवन सिलान्यास गरेर केन्द्र स्थापनाको शुभारम्भ गरेका हुन् । लिमिटेडले सदरमुकाम नजिकैको राताचौरमा ८ करोडको लागतमा कार्यालय भवन र जडिबुटी प्रशोधन केन्द्रका अन्य भौतिक संरचना निर्माण गर्न लागेको हो । जडिबुटी उत्पादन तथा प्रशोधन कम्पनी लिमिटेडको कार्यालय भवनको निर्माण कार्य आगामी २०७९ जेठ ११ गते सम्पन्न गर्ने गरी ज्ञान ज्योती बिल्डर्स प्राली कोटेश्वर१३ काठमाडौंले जिम्मा लिएको छ । भवन सिलान्यास गर्दै पुर्व बन तथा वातावरण मन्त्री बस्नेतले जाजरकोटमा स्थापना हुने जडिबुटी उत्पादन तथा प्रशोधन केन्द्रले समग्र कर्णाली प्रदेशकै आर्थिक समृद्धीमा टेवा पुर्याउने विश्वास व्यक्त गरेका छन् । जिराको भाउमा बिक्री हुँदै आएका जडिबुटीलाई कर्णाली प्रदेशमै प्रशोधन गरेर हिराको भाउमा विक्री गर्न प्रशोधन केन्द्र स्थापना गर्न लागिएको बस्नेतले बताए । नक्सामा बन क्षेत्र देखाईएका ठुला पाटन तथा घाँसे मैदानहरुमा बहुमुल्य जडिबुटी तथा बिश्व बजारसँग प्रतिष्पर्धा गर्ने गरी फलफुल खेती गर्नुपर्छ उनले भने,'जल, जमिन, जडिबुटी र पर्यटनको सहि सदुपयोगले मात्र कर्णालीको सुन्दर भविश्य मुखरित हुन्छ ।' बस्नेत बन तथा वातावरण मन्त्री भएकै बेला जडिबुटी उत्पादन तथा प्रशोधन केन्द्र स्थापना गर्ने नितिगत निर्णय भएको थियो । नेपाल सरकारको स्वामित्वमा रहेको जडिबुटी उत्पादन तथा प्रशोधन कम्पनी लिमिटेडले औषधीजन्य जडिबुटीको उत्पादन, संकलन तथा प्रशोधन गर्नुको साथै बजारीकरण गर्दै आएको जडिबुटी उत्पादन तथा प्रशोधन कम्पनी लिमिटेडका महाप्रबन्धक ज्ञानेश्वर कार्कीले जानकारी दिए । लिमिटेडले जाजरकोटमा जटामसी, तेजपत्ता, टिमुर लगाएतका औषधिजन्य जडिबुटीको उत्पादन गर्नुको साथै प्रशोधन गरेर बजारीकरण गर्ने कार्कीले बताए । बार्षिक १० करोडको कारोबार गर्ने लक्ष्य राखेको जानकारी दिँदै महाप्रबन्धक कार्कीले नेपाल सरकारले गाँजा खेतीलाई कानुनी मान्यता दिएमा लिमिटेडले जाजरकोटमा गाँजा उत्पादन गर्नुको साथै गाँजालाई प्रशोधन गरेर सिल्पिङ्ग ट्याब्लेट, पिङ्किलर जस्ता औषधीको उत्पादन गरेर बजारीकरण गर्ने बताए । बनबाट काठजन्य उद्योग संचालन गरेर, जडिबुटी तथा गैरकाष्ठको व्यापार गरेर, कार्वनको कारोबार गरेर, वन्यजन्तुको पालन गरेर, पर्या पर्यटनको माध्यामबाट लाभ हासिल गर्न सकिने महाप्रवन्धक कार्कीको भनाई छ। जडिबुटी उत्पादन तथा प्रशोधन कम्पनी लिमिटेडका अध्यक्ष तथा नेपाल सरकारका सहसचिव डा सिन्धु प्रसाद डुङगानाले वन्यजन्तुमा कस्तुरी पालनको श्रोत केन्द्र र जडिबुटी उत्पादन तथा प्रशोधन केन्द्र गरी दुई वटा कार्यक्रम जाजरकोटमा संचालन भई रहेको बताए । विगतमा घाटामा गएको जडिबुटी उत्पादन तथा प्रशोधन कम्पनी लिमिटेड पूर्वमन्त्री बस्नेतको कार्ययोजना अनुसार अघि बढेपछि हाल नाफामा जान सफल भएको डाडुङगानाको भनाई रहेको थियो । जाजरकोटमा स्थापना भएको जडिबुटी उत्पादन तथा प्रशोधन कम्पनी लिमिटेडले जाजरकोटलाई मात्र नभएर कर्णाली प्रदेशकै आर्थिक समृद्धीमा योगदान गर्नेमा डाडुङगानाको बिश्वास छ ।"
"नेप्सेमा सामान्य सुधार, विकास बैंकमा लगानीकर्ताको आकर्षण","काठमाडौं : शेयर कारोबार मापक नेप्से परिसूचक सामान्य अंकले वृद्धि भएको छ। मंगलबार, बुधबार र बिहीबार लगातार ओरालो लागेको नेप्से बिहीबार १७६० बिन्दुले बढेर ३ हजार ९४ मा पुगेको छ। बुधबार कारोबारका दिन नेप्से ४८४४ अङ्कले घटेर तीन हजार ७६४४ मा ओर्लेको थियो। यस्तै ठूला कम्पनीको शेयर कारोबार मापन सेन्सेटिभ परिसूचक पनि ३४० बिन्दुरले बढेर ५७१३९ मा पुगेको छ। नेप्सेसँगै कारोबार रकमसमेत बढेको छ। कूल २३२ कम्पनीको २ अर्ब २६ करोड ९० लाख ५८५ कित्ता शेयर १३ अर्ब ४२ करोड १९ लाख ७४ हजार ७९२ रुपैयाँमा कारोबार भए। नेप्सेका अनुसार बिहीबार कारोबार भएका १३ उपसमूहमध्ये ५ उपसमूहको शेयर मूल्य वृद्धि भएको छ। जलविद्युत उपसमूहको परिसूचक यसदिन सर्वाधिक ४४८ प्रतिशत बढेको छ भने विकास बैंकको ४२२ प्रतिशत र वित्तको ३८२ प्रतिशतले बढेको छ। बाँकी ८ उपसमूहको परिसूचक भने घटेको छ। कारोबारको आधारमा अरुण भ्याली हाइड्रोपावर शीर्ष स्थानमा रहेको छ । सो कम्पनीको ९३ अर्ब ८४ करोड ४० लाख ९० हजार ४० रुपैयाँ बराबरको कारोबार भयो। त्यस्तै अरु काबेलीको ४५ करोडभन्दा बढीको शेयर कारोबार भएको छ। यस्तै बिहीबार ८ कम्पनीको सेयर मूल्यमा १० प्रतिशले सर्किट ब्रेक लागेको छ। आँखुखोला जलविद्युत, जीवन विकास लघुवित्तीय, कर्पोरेट डेभलपमेन्ट बैंक, घलेम्दी हाइड्रो, श्री इन्भेष्टमेन्ट फाइनान्स,नारायणी डेभलपमेन्ट बैंक,अरुण भ्याली हाइड्रोपावर डेभलपमेन्टको शेयर मूल्यमा १० प्रतिशतले सर्किट ब्रेक लाग्यो।"
सर्वोत्तम स्टिल उद्योगको भट्टी विस्फोट : ११ मजदुर घाइते,"वीरगन्ज : वीरगन्ज महानगरपालिका  २२ मनियारीमा रहेको सर्वोत्तम स्टिल उद्योगमा बिहीबार फलाम पगाल्ने भट्टी विस्फोट भएर आगलागी हुँदा ११ जना मजदुर घाइते भएका छन्। ड्राइपोर्ट परवानीपुर सडकखण्डस्थित मनियारीमा व्यावसायिक घराना सौरभ समूहले सन्चालनमा ल्याएको सर्वोत्तम स्टिल उद्योगमा बिहीबार दिउँसो फलाम पगाल्ने भट्ठी विस्फोट भएर आगलागी भएको हो। भट्टी विस्फोट भएर आगलागी हुँदा ११ जना मजदुर घाइते भएको जानकारी प्राप्त भएको पर्साका प्रहरी प्रवक्ता प्रहरी नायव उपरीक्षक ओम प्रकाश खनालले बताए। घाइते ११ जनामध्ये ७ जनाको अवस्था गम्भीर रहेको खनालले जानकारी दिए। घाइते हुने ११ जनामध्ये ८ जना भारतको, १ जना बाराको र २ जनाको भने ठेगाना खुल्न बाँकी रहेको खनालले बताए। घाइते सबैको वीरगन्जको गण्डकस्थित नारायणी बयोधा अस्पतालमा उपचार भइरहेको खनालले जानकारी दिए। उद्योगमा भट्टी विस्फोट भएर लागेको आगो, वीरगन्ज महानगरपालिकाबाट गएका २ वटा वारुण यन्त्रले निभाएका छन्। उद्योगमा भट्टी विस्फोट भएर आगो लागेको जानकारी पाए लगत्तै महानगरपालिकाबाट दुई वटा दमकल उद्योगमा पुगेर आगो निभाएको वीरगन्ज महानगरपालिकाको वारुणयन्त्र शाखाका अग्नि नियन्त्रक भीम प्रसाद दाहालले जानकारी दिए। भट्टी पड्किएर त्यहाँबाट उछिट्टिएको आगोले उद्योगका अन्य प्लान्टमा पनि लागेको आगो दमकलको मद्दतमा निभाइएको दाहालले बताए। प्रहरी नायव उपरीक्षक खनालले प्रहरी चौकी परवानीपुरका प्रहरी नायव निरीक्षक जिवन सुबेदी नेतृत्वको टोलीले उद्योगमा पुगेर घटना र क्षतिको विवरण संकलन गरिरहेको जानकारी दिए। उद्योगका सुरक्षा गार्ड र प्रहरीले भने भट्टी विस्फोट भएको स्थानसम्म सन्चारकर्मीलाई जान रोक लगाएका छन्। यस्तै घटनाबारे थाहा पाएर उद्योगमा पुगेका मजदुरका आफन्त र गाउँलेहरुलाई पनि प्रहरी र उद्योगका सुरक्षा गार्डले उद्योगको मूल प्रवेशद्धारमै रोकेर राखेका छन्। व्यवसायिक घराना सौरभ समूहले मनियारीमा सञ्चालनमा ल्याएको देशकै सबैभन्दा ठूलो स्टिल उद्योगले गत साउन ५ गतेदेखि बिलेट र फलामको डण्डी उत्पादन गर्दै आएको छ।"
प्रदेश १ का मुख्यमन्त्री आचार्यले लिए शपथ,विराटनगर : नवनियुक्त प्रदेश १ को मुख्यमन्त्री भीम आचार्यले पद तथा गोपनीयताको शपथ लिएका छन्। उनलाई प्रदेश प्रमुख सोमनाथ अधिकारी प्यासीले पद तथा गोपनीयताको शपथ गराएका हुन् । प्रदेशले नयाँ मुख्यमन्त्री पाए पनि अहिल्यै नै नयाँ मन्त्रीहरु भने नियुक्त नहुने भएका छन् । एमाले प्रदेश १ को संसदीय दलको नेतामा केही बेरअघि मात्रै आचार्य चयन भएका थिए । मुख्यमन्त्री नियुक्त भएको केही बेरमै उनलाई शपथ गराइएको हो । संविधानको धारा १६८ (१) अन्तर्गत बनेको शेरधन राई नेतृत्वको सरकार विघटन गरी सोही धारा अनुसार आचार्यको नेतृत्वमा पुनः एमालेको एकल सरकार गठन भएको हो । आचार्यले संविधान अनुसार ३० दिनभित्र पुनः विश्वासको मत लिनुपर्नेछ । विश्वासको मत प्राप्त गर्न नसके उनी मुख्यमन्त्रीमा रहिरहन पाउने छैनन् । प्रदेश १ को मुख्यमन्त्रीबाट शेरधन राईले आजै प्रदेश प्रमुख सोमनाथ प्यासी अधिकारीसमक्ष राजीनामा बुझाएका थिए । त्यसलगत्तै आचार्यलाई मुख्यमन्त्रीको शपथ ग्रहण गराइएको हो । राईले संसदीय दलको बैठकमा आचार्यलाई मुख्यमन्त्रीको प्रस्ताव गरेका थिए ।
"घाइते हुने मजदुरको संख्या १५ पुग्यो, ८ को अवस्था गम्भीर (अपडेट)","वीरगन्ज : वीरगन्ज महानगरपालिका २२ मनियारीमा रहेको सर्वोत्तम स्टिल उद्योगमा बिहीबार फलाम पगाल्ने भट्टी विष्फोट भएर आगलागी हुँदा १५ जना मजदुर घाइते भएका छन् । घाइतेमध्ये ८ जनाको अवस्था गम्भीर रहेको छ । ड्राइपोर्ट परवानीपुर सडकखण्डस्थित मनियारीमा व्यावसायिक घराना सौरभ समूहले सञ्चालनमा ल्याएको सर्वोत्तम स्टिल उद्योगमा दिँउसो साढे १२ बजेतिर विष्फोट भएर आगलागी भएको हो । आगलागीमा परेर १५ जना मजदुर घाइते भएको पर्साका प्रहरी प्रवक्ता प्रहरी नायव उपरीक्षक ओम प्रकाश खनालले बताए । तीमध्ये ८ जनाको अवस्था गम्भीर रहेको उनले बताए । घाइते १५ जनामध्ये १२ जना भारतको , १ जना बाराको र २ जनाको भने ठेगाना खुल्न बाँकी रहेको खनालले जानकारी दिए । घाइते सबैको वीरगन्जको गण्डकस्थित नारायणी बयोधा अस्पतालमा उपचार भइरहेको खनालले जानकारी दिए । आगो निभाउनमा वीरगन्ज महानगरपालिकाबाट गएका २ वटा वारुण यन्त्र प्रयोग गरिएको थियो। आगो लागेको जानकारी पाए लगत्तै महानगरपालिकाबाट दुईवटा दमकल उद्योगमा पुगेर आगो निभाएको वीरगन्ज महानगरपालिकाको वारुणयन्त्र शाखाका अग्नि नियन्त्रक भीम प्रसाद दाहालले जानकारी दिए । भट्ठी पड्किदा उछिट्टिएको आगोले उद्योगका अन्य प्लान्टमा पनि आगो लागेको थियो। पछि दमकलको सहयताले आगो निभाएको थियो। प्रहरी नायव उपरीक्षक खनालले प्रहरी चौकी परवानीपुरका प्रहरी नायव निरीक्षक जीवन सुबेदी नेतृत्वको टोलीले उद्योगमा पुगेर क्षतिको विवरण संकलन गरिरहेको जानकारी दिए । उद्योगका सुरक्षा गार्ड र प्रहरीले भने भट्टी विष्फोट भएको स्थानसम्म घाइते मजदुरका आफन्त, गाँउले र सञ्चारकर्मीलाई जान रोक लगाएका थिए । व्यावसायिक घराना सौरभ समूहले मनियारीमा साढे ६ अर्बको लागतमा सञ्चालनमा ल्याएको देशकै सबैभन्दा ठूलो स्टिल उद्योगले गत साउन ५ गते देखि बिलेट र फलामको डण्डी उत्पादन गर्दै आएको छ ।"
एमालेभित्रै बहुमत पुर्याएर सरकार सुरक्षित गर्छौँ : नवनियुक्त मुख्यमन्त्री आचार्य,"विराटनगर : प्रदेश १ का नवनियुक्त मुख्यमन्त्री भीम आचार्यले आफ्नै दल नेकपा (एमाले)भित्रबाटै बहुमत पुर्याउने दाबी गरेका छन्। मुख्यमन्त्रीको शपथग्रहण लगत्तै संक्षिप्त प्रतिक्रिया दिँदै उनले जसरी पनि बहुमत जोगाउने दाबी गरे। आचार्यले मन्त्रिपरिषद् पनि चाँडै विस्तार गरिने जानकारी दिए। आचार्यले लोकतन्त्र, विकास र स्थायित्व पक्षधर दलहरुसँग कुरा गर्ने र आफ्नै संख्या पुर्याएर बहुमत कायम राखिने बताए। नेकपा (एमाले) प्रदेश १ को संसदीय दलको नेतामा चयन भएको केही बेरमै आचार्य प्रदेशको मुख्यमन्त्री नियुक्त भएका हुन्। मुख्यमन्त्री शेरधन राईले राजीनामा दिएर उनलाई दलको नेताका लागि प्रस्ताव गरेका थिए। दलको नेता बनेलगत्तै प्रदेश प्रमुख सोमनाथ अधिकारी प्यासीसमक्ष आचार्यलाई मुख्यमन्त्री नियुक्त गर्न सिफारिस गरिएको थियो। मुख्यमन्त्री नियुक्त भएलगत्तै आचार्यलाई प्रदेश प्रमुख प्यासीले पद तथा गोपनीयताको शपथ गराए। संविधानको धारा १६८ (१) अन्तर्गत बनेको शेरधन राई नेतृत्वको सरकार विघटन गरेर सोही धारा अनुसार आचार्यको नेतृत्वमा पुनः एमालेको एकल सरकार गठन भएको छ। आचार्यले संविधान अनुसार ३० दिनभित्र संसदबाट विश्वासको मत लिनुपर्ने हुन्छ। विश्वासको मत प्राप्त गर्न नसके उनी मुख्यमन्त्रीमा रहिरहन पाउने छैनन्। ९२ सदस्यीय प्रदेशसभामा एमालेको एकल बहुमत छ। त्यही बहुमतका आधारमा दलको नेता चयन भएलगत्तै मुख्यमन्त्री नियुक्त हुँदै आचार्यले शपथ लिन पाएका हुन्। प्रदेशसभामा सभामुखसहित एमालेका ५१ सांसद छन्। बहुमत पुर्याउन ४७ सांसद आवश्यक पर्छ। एमालेबाट विभाजित बनेको माधवकुमार नेपाल नेतृत्वको नेकपा (एकीकृत समाजवादी) तिर कति सांसद् जान्छन् भन्ने खुलेको छैन। समाजवादीले आफ्ना पक्षमा १५ सांसद रहेको दाबी गरेको छ। यद्यपि ८ जना मात्रै सांसद समाजवादीतिर गए भने पनि एमाले सरकार सुरक्षित नहुने र आचार्य अल्पमतमा पर्ने बताइएको छ। त्यस्तै मुख्यमन्त्री नियुक्त भएलगत्तै आचार्यलाई बधाई दिनेको लर्को लागेको थियो। शपथग्रहरण गरेर प्रदेश प्रमुखको कार्यालयबाट बाहिरिँदै गर्दा उनलाई माला, खादा, पुष्पगुच्छा तथा अविर लगाएर शुभेच्छुक तथा कार्यकर्ताहरुले बधाई दिएका थिए। यसैबीच आफूले संसदीय दलको नेताबाट राजीनामा दिएर आचार्यलाई मुख्यमन्त्री बन्ने बाटो खुला गरिदिएपछि राईले भने एमालेको प्रभाव र बर्चश्व जोगाउन आफूले राजीनामा दिएको बताएका छन्। संक्षिप्त प्रतिक्रिया दिँदै उनले एमालेको एकता कायम राख्न र पार्टीको शाख बचाउन आफ्नै प्रस्तावमा आचार्यलाई दलको नेता बनाइएको बताए। एमालेको प्रभावलाई यथावत राखेर सरकारलाई सुरक्षित गर्ने योजनाअनुरुप आफ्नो प्रस्तावमा आचार्य दलको नेता र मुख्यमन्त्री बनेको राईको भनाइ छ।"
भीम आचार्य प्रदेश १ को मुख्यमन्त्री नियुक्त,विराटनगर : प्रदेश १ को मुख्यमन्त्रीमा भीम आचार्य बिहीबार नियुक्त भएका छन् । प्रदेश प्रमुखको कार्यालयले उनलाई आजै शपथ गराएको छ । प्रदेशले नयाँ मुख्यमन्त्री पाए पनि अहिल्यै नयाँ मन्त्रीहरु भने नियुक्त नहुने भएका छन् । एमाले प्रदेश १ को संसदीय दलको नेतामा केही बेरअघि मात्रै आचार्य चयन भएका थिए । मुख्यमन्त्री नियुक्त भएको केही बेरमै उनलाई शपथ गराइएको हो । संविधानको धारा १६८ (१) अन्तर्गत बनेको शेरधन राई नेतृत्वको सरकार विघटन गरी सोही धारा अनुसार आचार्यको नेतृत्वमा पुनः एमालेको एकल सरकार गठन भएको हो । आचार्यले संविधान अनुसार ३० दिनभित्र पुनः विश्वासको मत लिनुपर्नेछ । विश्वासको मत प्राप्त गर्न नसके उनी मुख्यमन्त्रीमा रहिरहन पाउने छैनन् । प्रदेश १ को मुख्यमन्त्रीबाट शेरधन राईले आजै प्रदेश प्रमुख सोमनाथ प्यासी अधिकारीसमक्ष राजीनामा बुझाएका थिए । त्यसलगत्तै आचार्यलाई मुख्यमन्त्रीको शपथ ग्रहण गराइएको हो । राईले संसदीय दलको बैठकमा आचार्यलाई मुख्यमन्त्रीको प्रस्ताव गरेका थिए ।
कोभिड१९ को नक्कली रिपोर्ट : कर्मचारीमाथि छानबिन गर्न तीन सदस्यीय समिति गठन,"काठमाडौं : स्वास्थ्य तथा जनसङ्ख्या मन्त्रालयले कोभिड१९ को परीक्षणको नक्कली रिर्पोट बनाइदिने शहीद गङ्गालाल हृदय रोग केन्द्र कर्मचारीमाथि छानबिन सुरु गरेको छ। मन्त्रालयले केन्द्रको प्रयोगशालामा काम गर्ने वरिष्ठ ल्याब टेक्निसियन विनोदकुमार यादवमाथि कोभिड१९ को नक्कली रिपोर्ट बनाएको आरोपमा छानबिन सुरु गरेको हो। सर्वसाधारणले उजूरी दिएपछि मन्त्रालयले छानबिन प्रक्रिया थालेको हो। मन्त्रालयले केन्द्रका सञ्चालक समिति विजय राई संयोजक र मन्त्रालयका उपसचिव मानबहादुर बस्नेत र राष्ट्रिय जनस्वास्थ्य प्रयोगशालाका विज्ञ डा शङ्कर काफ्ले सदस्य रहेको तीन सदस्यीय छानबिन समिति गठन गरिएको छ। मन्त्रालयका उपसचिव बस्नेतले यादवले कोभिड१९ को नक्कली रिपोर्ट बनाई सर्वसाधारणसँग रकम असुल्ने गरेको बताए। यादवले नक्कली कागजात बनाउने, केन्द्रको लेटरप्याडको दुरुपयोग गर्ने, बिना परीक्षण रिपोर्ट निकाल्ने गरेको पाइएको उनले जानकारी दिए। 'केन्द्रको ल्याब कक्षमा बसेर नक्कली रिपोर्ट बनाउनका लागि बार्गेनिङ गर्ने गरेको पनि पाइयो', उनले भने, 'स्वाबको परीक्षण नगरिकन यादवले रिपोर्ट बनाउने गरेको देखियो।' उपसचिव बस्नेतका अनुसार विदेश जानेको सङ्क्रमण देखिए यादवले रकम लिएर रिर्पोटलाई नेगेटिभ पनि बनाउनेसमेत गरेको पाइएको छ। यादवलाई यसअघि पनि पटकपटक स्पष्टीकरण सोधिएको उनले जानकारी दिए। यादवलाई गङ्गालाल को सेवा सर्त नियमावलीअनुसार भविष्यमा हृदय रोग केन्दको सेवामा अयोग्य ठहर गर्दै बर्खास्त गर्ने गरी विभागीय सजाय गर्न सञ्चालक समितिलाई सिफारिस गरिएको छ।"
एमाले केन्द्रीय कमिटी बैठक जारी : पार्टीको सदस्यता र विधान महाधिवेशनबारे छलफल,"काठमाडौं : प्रमुख प्रतिपक्षी दल नेकपा (एमाले)को केन्द्रीय कमिटीको बैठक जारी छ। आन्तरिक समस्या समाधानका लागि कार्यदलले तयार गरेको १० बुँदे प्रस्ताव कार्यान्वयनसम्बन्धी स्थायी कमिटीको निर्णय अनुमोदनलगायत विषयमा छलफल गर्न बैठक बोलाइएको एमाले केन्द्रीय कार्यालयका सचिव शेरबहादुर तामाङले जानकारी दिए। ललितपुरको च्यासलस्थित तुल्सीलाल स्मृति भवनमा सुरु भएको बैठकका लागि पार्टीको सदस्यता वितरण र विधान महाधिवेशन तथा स्थानीय अधिवेशन र पार्टी विभाजनमा लाग्ने नेतामाथि कारबाहीका विषय छलफल जारी छ। पार्टीका स्थानीय कमिटीलाई व्यवस्थित गर्न देशैभर २०७८ साल कात्तिक ६ गते वडा अधिवेशन र कात्तिक ९ गते पालिका वा सोसरहका कमिटीको अधिवेशन गर्ने तथा पार्टीको पछिल्लो निर्णय सम्प्रेषण गर्न यही भदौ १६ देखि २० सम्म केन्द्रीय प्रशिक्षकको उपस्थितिमा सबै जिल्लामा कार्यकर्ता भेला र जनसङ्गठनको केन्द्रीय कार्यकर्ताको भेला आयोजना गरिने पनि निर्णय भएको छ। महाधिवेशनमा प्रस्तुत गरिने दस्तावेजबारे छलफल गर्न यही भदौ २५ र २६ स्थायी कमिटी र २७ गते केन्द्रीय कमिटीको बैठक आयोजना हुनेछ। यही भदौ ८ गतेको स्थायी कमिटीको बैठकले गत असार २७ गतेको आन्तरिक विवाद समाधान कार्यदलको सिफारिसलाई कार्यान्वयन गर्दै पार्टीको संरचनालाई २०७५ जेठ २ कै अवस्थाबाट सञ्चालन गर्ने निर्णय गरेको थियो। अध्यक्ष केपी शर्मा ओलीले कार्यदलले तयार गरेको दश बुँदे प्रस्तावलाई सिर्जनात्मक ढङ्गले लागू गर्दै पार्टी अगाडि बढाउने बताएका छन्। अध्यक्ष ओलीले नेता कार्यकर्तालाई पार्टीको मूलघरमा फर्किन स्थायी कमिटीले औपचारिक आह्वान गरेको जनाएका छन्। उनले विगतका कुनै क्रियाकलाप, गतिविधिलाई लिएर कुनै पूर्वाग्रह, विभेद र कारवाहीसमेत नहुने धारणा राखेका छन्।"
स्वास्थ्य राज्यमन्त्री श्रेष्ठले भने : 'भदौ अन्तिम साताबाट गर्न सकिन्छ',"काठमाडौं : स्वास्थ्य तथा जनसंख्या मन्त्रालयले कक्षा १२ को परीक्षा भदौ अन्तिम साता या असोज पहिलो साताबाट सञ्चालन गर्न सकिने जनाएको छ । संसदको शिक्षा तथा स्वास्थ्य समितिमा स्वास्थ्य राज्यमन्त्री उमेश श्रेष्ठले प्रवेशपत्रका आधारमा सबै परीक्षार्थीलाई कोरोनाविरुद्धको खोप उपलब्ध गराइएको बताए । उनले भने, जापानबाट प्राप्त भएको १६ लाख मात्रा एष्ट्रेजेनका खोपमध्ये विद्यार्थीलाई पनि उपलब्ध गराइएको छ । परीक्षा भदौ अन्तिम साता या असोज पहिलो साताभित्र गर्न सकिन्छ । विद्यार्थीलाई खोप लगाउने अभियानलाई तीव्ररुपमा अघि बढाइएको छ । उनले धेरै परीक्षार्थी भएको स्थानमा होम सेन्टरबाटै परीक्षा सञ्चालन गर्ने सरकारको तयारी रहेको बताए । उनले परीक्षा छिटोभन्दा छिटो गर्नुपर्ने भन्दै त्यसका लागि सरोकारवाला निकायसँग समन्वय गरिने बताए । पूर्वशिक्षा विज्ञान तथा प्रविधिमन्त्री समेत रहेका संसदीय समितिका सदस्य गिरीराजमणि पोखरेलले यथासीघ्र कक्षा १२ को परीक्षा गराउनुपर्ने बताए । समिति सभापति जयपुरी घर्तीले जनस्वास्थ्यका मापदण्ड पालना र खोप उपलब्ध गराएर छिटोभन्दा छिटो परीक्षा संचालन गर्न सरकारलाई निर्देशन दिइन् ।"
भारतद्धारा अक्सिजन प्लान्ट प्रदान,काठमाडौं : भारत सरकारले बिहिबार धरानस्थित बिपी कोइराला स्वास्थ्य विज्ञान प्रतिष्ठानलाई अक्सिजन प्लान्ट उपलब्ध गराएको छ । लाजिम्पाटस्थित भारतिय दुतावासमा आयोजित एक समारोहमा नेपाल सरकारलाई मेडिकल अक्सिजन प्लान्ट उपलब्ध गराएको हो । भारतीय राजदुत विनय मोहन क्वात्राले स्वास्थ्य मन्त्री उमेश श्रेष्ठलाई प्रति मिनेट ९६० लिटर उत्पादन क्षमता भएको मेडिकल अक्सिजन प्लान्ट हस्तान्तरण गरेका हुन् । उक्त प्लान्टमार्फत एकै पटक २ सय विरामीलाई सेवा दिन सकिने बताइएको छ । राजदुत क्वात्राले उक्त मेडिकल प्लान्ट उपहार स्वरुप दिएको बताए ।
नेपालबाट सर्वाधिक कार्गो उत्थान गरेवापत कतार एयरवेज सम्मानित,"काठमाडौं : वैश्विकस्तरमै अग्रणी एयर कार्गो क्यारियर, कतार एयरवेज कार्गोलाई नेपाल फ्राइट फोरवार्डर्स एसोसिएशन (एनईएफएफए)द्वारा सन् २०२०मा देशबाट सर्वाधिक निर्यात टन (२८५० टन) उठाए बापत अवार्ड हस्तान्तरण गरिएको छ । अवार्ड, जुलाई २९, २०२१मा एनईएफएफएद्वारा काठमाडौंमा आयोजित बार्षिक नेपाल कार्गो डे महोत्सवमा हस्तान्तरण गरिएको हो । देशको निर्यात समर्थनका लागि उल्लेखनिय भूमिका खेल्ने उत्कृष्ट तीन क्यारियर्सलाई सम्मान प्रदान गर्न संघद्वारा हरेक बर्ष अवार्डको आयोजना गर्दै आइरहेको छ । कतार एयरवेज कार्गोले एक दशकभन्दा लामो समयदेखि नेपालबाट सर्वाधिक अपलिफ्टका लागि पहिलो स्थान हात पार्दै आइरहेको छ । कतार एयरवेज कार्गोका प्रमुख अधिकारी, गुह्यूमो हेलियोक्स नेपालबाट सर्वाधिक निर्यातका लागि यो अवार्ड पाउँदा हामी निकै गौरवान्वित तथा कृतज्ञ छौँ । हाम्रा ग्राहकलाई उत्कृष्ट सेवा प्रदान गर्न हरसम्भव प्रयास गर्ने हाम्रा समस्त सहकर्मीप्रति पनि कृतज्ञता व्यक्त गर्न चाहान्छौँ । हाम्रा उपभोक्ता, स्थानिय अधिकारी तथा व्यवसायिक साझेदारहरुको सहायतार्थ तिनको समर्पण र सामूहिक कार्य, त्यो पनि विशेषगरी महामारीको यो घडीमा निकै सराहनिय छ । नेपाल एयरलाइनका लागि एक प्रमुख बजार हो । कम्पनीले सन् १९९७देखि यसको राजधानी सहर काठमाडौंमा आफ्नो उडान सञ्चालन गर्दै आइरहेको छ । एयरलाइनको निर्यात बजार हिस्सा सन् २०२०मा नेपालबाट हुने समग्र निर्यातको ४५ प्रतिशत र आयात ४४ प्रतिशत रहेको छ । कतार एयरवेजले हाल अगष्ट महिनाका लागि हरेक हप्ता कार्गोका १५० टन क्षमता सहित हरेक पटक, काठमाडौंमा (टू एण्ड फ्रम) डबल दैनिक उडान भर्दै आइरहेको छ । आफ्नो दोहा केन्द्रमार्फत एयरलाइनले नेपाललाई यूएसए, यूरोप, अष्ट्रेलिया र एसियामा रहेका महत्वपूर्ण निर्यात गन्तब्यसँगजोडी रहेको छ । महामारीको समयमा एयरलाइनले नेपालमा ब्यापारको निरन्तरताका लागि देश र ब्यवसायका आयात तथा निर्यात आवश्यकतामा सघाउदै तदर्थ आधारमा यात्री मालवाहकका साथै काठमाडौंबाट र भित्रिने निर्धारित उडानहरु सञ्चालन गरी उल्लेखनियरुपमा महत्वपूर्ण भूमिका खेलेको छ ।"
असोज दोस्रो सातासम्म ६१ लाख मात्रा खोप आउने,"काठमाडौं : असोज दोस्रो साताभित्र थप ६१ लाख मात्रा कोरोना विरुद्धको खोप आइपुग्ने सुनिश्चित भएको छ । बिहीबार संसदको शिक्षा तथा स्वास्थ्य समितिमा स्वास्थ्य तथा जनसंख्या मन्त्रालयले यस्तो जानकारी दिएको हो । स्वास्थ्य सेवा विभाग आपूर्ति महाशाखा प्रमुख उपेन्द्र ढुङ्गानाले थप खोपको सुनिश्चितता भएको जानकारी दिए। यस्तै, सरकारले कोरोना विरुद्धको खोपलाई नियमित खोप सेवाको रुपमा स्थापित गर्ने तयारी जनाएको छ । सरकारले २ करोड १७ लाख ५६ हजार सात सय ६३ जनालाई खोप लगाउने योजना बनाएको छ । हालसम्म एक करोड ३२ लाख मात्रा खोप भित्रिसकेको छ । सरकारले असोजभित्र एक तिहाइ जनसंख्यालाई खोप लगाउने योजना बनाएको छ ।"
भायानेटको 'पर्पल प्याक अफर',"काठमाडौं : भायानेटले अल इन वान', 'भायानेट पर्पल प्याक' अफर ल्याएको छ । भायानेटले एनसेलसँगको सहकार्यमा यो योजना ल्याएको हो । यो अफरअन्तर्गत ८० एमबीपीएस भायनेट इन्टरनेट लिँदा ग्राहकले १७५ भन्दा बढी च्यानल भएको टीभीसँगै एनसेल सिम निःशुल्क प्राप्त गर्नेछन् । त्यस्तै यो सिममार्फत ग्राहकहरुले अन्य एनसेल नम्बरमा कल गर्नका लागि मासिक ५० मिनेट टक टाइम, ५० वटा एसएमएस, भायानेटको कल सेन्टरमा महिनाको ५० मिनेट निःशुल्क कल र भायानेट एप चलाउन महिनाको १ जीबी निःशुल्क मोबाइल डेटा जस्ता उत्कृष्ट र उपयोगी सुविधाहरु उल्लेख गरिएको छ । यस सिममार्फत ग्राहकले प्रत्येक महिना ४ जीबीका दरले एक वर्षसम्म कुल ४८ जीबी डेटा प्राप्त गर्नेछन् । यी सुविधा ग्राहकले मासिक १६ सय रुपैयाँमा पाउन सक्ने भायनेटले जानकारी दिएको छ । यी सबै सुविधाहरु ग्राहकहरुले जम्मा मासिक रु १६०० मा पाउन सक्नेछन् । यो अफर भायानेटको १०० एमबिपिएस इन्टरनेटमा पनि उपलब्ध छ ।"
म्याग्दीको राहुघाट नदी थुनियो,"बेनी : म्याग्दीको राहुघाट नदी थुनिएको छ । रघुगंगा गाउँपालिकाको ६ मा पर्ने रायखोर र मुलपानीको बीचमा रहेको पहिरो खसेर राहुघाट नदी थुनिएर तलाउ बनेको छ । रघुगंगा गाउँपालिकाको ६ र ७ नम्बर वडाको गौडामुनी भन्ने ठाउँको सिमानामा पहिरो खसेको स्थानीय प्रदिप मगरले जानकारी दिए । 'करिब ५०० मिटर लामो र ५० फिट भन्दा बढी गहिरो तलाउ बनेको छ,' उनले भने निरन्तर पहिरो खसिरहेको छ ।' राहुघाट कालीगण्डकी नदीको सहायक नदी हो । नदी थुनिएको ठाउँमा वरपरको जमिन जलमग्न भएको छ । तलाउ भरिएर ओभरफ्लो हुन थालेपनि जोखिम कायमै रहेको घटनास्थलमा रहेका मगरले बताए । रघुगंगा गाउँपालिकाका अध्यक्ष भबबहादुर भण्डारीले नदी थुनिएको खबर पाउने बित्तिकै तटीय क्षेत्रमा सतर्कता अपनाउन अनुरोध गरिएको बताए । राहुघाटको तटीय क्षेत्रमा ४८५ मेगावाट क्षमताको अपर राहुघाट जलबिद्युत आयोजनाको बिद्युत गृह, ४० मेगावाट क्षमताको राहुघाट जलबिद्युत आयोजनाको बाँध निर्माणाधिन छन् । बेनी नगरपालिका९ र रघुगंगा गाउँपालिकाको राहुघाटमा आएर राहुघाट नदी कालीगण्डकीमा मिसिन्छ। प्रमुख जिल्ला अधिकारी गणेशबहादुर अधिकारीले चिमखोलामा रहेको सेनाको क्याम्पबाट सुरक्षाकर्मीलाई तलाउ निरिक्षणका लागि पठाएको र तटीय क्षेत्रमा सतर्कता अपनाउन अनुरोध गरेको बताए ।"
सदस्यता सूची लुकाइयो,"काठमाडौं : कांग्रेसको क्रियाशील सदस्यता विवाद मिलाउन गठित समितिले सोमबार प्रतिवेदन बुझायो । सभापति शेरबहादुर देउवा र वरिष्ठ नेता रामचन्द्र पौडेललाई बुझाइएको प्रतिवेदनमा सबै विवाद मिलेको दाबी गरिएको थियो । तर, प्रतिवेदन सार्वजनिक नगरिएपछि पौडेल पक्षीय जिल्ला सभापतिहरूले पार्टी कार्यालय सानेपामा मंगलबारबाट धर्ना सुरु गरे । नेता पौडेलसहितका नेताहरूले बुधबार पार्टी कार्यालय पुगेर धर्नामा ऐक्यबद्धता जनाए । दुई दिनभित्र प्रतिवेदन सार्वजनिक गर्ने सहमति थियो, नेता डा मिनेन्द्र रिजालले भने, सभापतिले आनाकानी गर्नुभएपछि धर्ना बस्नुपरेको हो । नेता पौडेल भने धर्ना बस्ने स्थिति आउनु पार्टीका लागि विडम्वना भएको बताउँछन् । सभापतिले प्रतिबद्धता पूरा गर्नुभएन । महाधिवेशन गर्छु भनेर मात्र हुँदैन सदस्यताको सूची खोई ?, पौडेलले प्रश्न गरे । सभापति देउवा पक्षले भने क्रियाशीलको विवरण वेबसाइटमा राख्ने प्रक्रिया सुरू भइसकेको बताएको छ । प्रवक्ता विश्वप्रकाश शर्माले भने, पार्टी सभापतिले वेबसाइटमा क्रियाशील सदस्यको सूची राख्न भनिसकेकाले केही दिनमै राखिन्छ । प्रक्रियामा गइसकेको छ । नेता पौडेलसहित महामन्त्री शशांक कोइराला, कोषाध्यक्ष सीतादेवी यादव, पूर्वमहामन्त्री प्रकाशमान सिंह, पूर्वसहमहामन्त्री रामशरण महत र अर्जुननरसिंह केसी, केन्द्रीय सदस्यहरू बलबहादुर केसी, शेखर कोइराला, दीलेन्द्रप्रसाद बडु र दीपक गिरी पनि रिले अनशनमा ऐक्यबद्धता जनाएका थिए । पूर्वमहामन्त्री सिटौला र केन्द्रीय सदस्यद्वय डा रिजाल र रमेश लेखकले सर्वसम्मत रुपमा प्रतिवेदन बुझाएका थिए । सदस्यता विवादका कारण महाधिवेशन तीन महिना पर सारेको कांग्रेसमा सहमति भइसकेको सूची सार्वजनिक गर्नुपर्ने नयाँ विवाद सिर्जना भएको छ । पौडेल निकट जिल्ला सभापतिहरूले क्रियाशील सदस्यताको सूची पार्टीको वेबसाइटबाट सार्वजनिक गर्नुपर्ने माग गरेका छन् । विधानअनुसार महाधिवेशन प्रतिनिधिले मात्रै जिल्ला सभापति उम्मेदवार हुन पाउने व्यवस्था कार्यान्वयन गर्न गर्नुपर्ने पनि उनीहरूको माग छ । काभ्रे जिल्ला सभापति मधु आचार्यले भने, वडाबाट जिल्ला हुँदै सिफारिस भएर आएकालाई सदस्यता दिनुपर्छ । केन्द्रबाट थपिएकालाई मान्न सकिँदैन । काठमाडौं जिल्ला सभापति सबुज बानियाँले छानबिन समितिले छानबिनका क्रममा अपनाएको मापदण्डबारे जानकारी दिनुपर्ने बताए । समितिले ५ हजार बढी उजुरी आएको भन्यो । तर, के कसरी छानबिन तथा सुनुवाइ भयो थाहा छैन, बानियाँले भने, हामीले पनि हेर्न पाउनुपर्छ । नुवाकोट जिल्ला सभापति जगदीशनरसिंह केसीले भने सदस्यताको सूची सार्वजनिक गर्न नेतृत्वलाई के कारणले रोकिएको हो ? भनेर प्रश्न गरे ।"
बाढी प्रभावितका लागि कोरोनाविरुद्धको खोप आजदेखि,"सिन्धुपाल्चोक : हेलम्बुमेलम्ची बाढी प्रभावित १८ वर्षमाथिका २० हजारका लागि कोरोनाविरुद्धको खोप उपलब्ध गरिएको छ। बिहीबारदेखि सर्वसाधारणले लगाउन मिल्ने गरी खोप केन्द्रमा पठाइसकिएको वरिष्ठ जनस्वास्थ्य अधिकृत दुर्गादत्त चापागाईंले जानकारी दिए। सिन्धुपाल्चोकका बाढी प्रभावित पाँचपाखरी थाङपाल गाउँपालिकाका लागि आठ हजार, मेलम्ची नगरपालिकाका लागि सात हजार र हेलम्बु गाउँपालिकाका लागि पाँच हजार मात्रा दुई हजार भायल खोप स्थानीय तहमा यसअघि तोकिएका खोप केन्द्रमा पठाइसकिएको चापागार्इंले बताए। बाढी प्रभावितलाई दुई मात्रा लगाउनुपर्ने एस्ट्रोजेनिका सुई लगाउन लागिएको हो। खोप नपुगेमा सम्पर्क गर्न पालिकालाई आग्रह गरिएको छ।"
बिरानो नबनोस् विद्यालय,"विश्वमा कोरोनाको असर नपरेको क्षेत्र र मुलुक छैन । लाखौंले ज्यान गुमाए । आर्थिक क्षेत्र डामाडोल बन्यो । अर्थतन्त्रमा अब्बल मानिएका देशहरूले आर्थिक क्षेत्र सुधारका लागि सुरक्षाका योजना बनाए । सबै क्षेत्र चलायमान पनि भएका छन् । तर, नेपालको सन्दर्भमा त्यस्तो छैन । क्रमशः उद्योग कलकारखाना, पर्यटन, बजार पसल खुले पनि दिर्घकालीन योजना नहुँदा पुनः कहिले बन्द हुन्छ, टुंगो छैन । अझै शैक्षिक क्षेत्र त डामाडोल नै छ । नेपालको तुलनामा निकै ठूलो असर परेको अमेरिका, बेलायतलगायत युरोप र अन्य सम्पन्न मुलुकमा गत वर्षबाटै पढाइ सुचारु छ । वैकल्पिक माध्यमबाट पढाइ, परीक्षालगायत सबै प्रकारका शैक्षिक गतिविधि रोकिएका छैनन् । नेपालमा भने केहीले अनलाइन कक्षा चलाए पनि सबैमा कसरी सञ्चालन गर्ने बहस मात्रै छ । बालबालिका विद्यालय नगएको वर्षौं भयो । २०७६ चैत ११ गते लकडाउन हुनुभन्दा अघिदेखि नै शैक्षिक क्षेत्र बन्द थिए । साढे ३५ हजार विद्यालयमा भौतिक रूपमा उपस्थित भएर पठनपाठन ठप्पप्रायः छ । विद्यालय स्तरमा ८१ लाख र विश्वविद्यालयमा पाँच लाखभन्दा बढी अध्ययनरत छन् । केही प्रतिशत विद्यार्थी अनलाइन कक्षामा आवद्ध छन् भने यसको पहुँचमा नपुगेका लाखौं छन् । विद्यालय र विश्वविद्यालय बन्द हुँदा ८६ लाखभन्दा बढी विद्यार्थीको भविष्य अन्योलग्रस्त छ । मुलुकभर ३५ हजार पाँच सय २० विद्यालय छन् । तीमध्ये २८ हजार ८ सय ३३ सामुदायिक र ६ हजार ६ सय ८७ संस्थागत छन् । सामुदायिकमा ५५ लाख ८७ हजार ८ सय ८४ र २५ लाख ४४ हजार ५ सय ५१ गरी ८१ लाख ३२ हजार ४ सय ३५ विद्यार्थी छन् । सबै विद्यार्थी घरमै छन् । घरमै बसेर पढ्न र सिक्ने वातावरण उनीहरूलाई छैन । कोरोना महामारीले शैक्षिक क्यालेन्डर नै परिवर्तन गराएको छ । परीक्षा लिने र दिने अवस्थामा फेरबदल आयो । कुन परीक्षा कहिले हुन्छ र नतिजा आउँछ भन्ने निश्चित मिति हुन छाड्यो । तोकिएका परीक्षा पनि स्थगित भए । विद्यार्थीले कसरी पढ्ने र परीक्षाको तयारी गर्ने सबै नियम हराए । लक्ष्य राखेर उच्च शिक्षा हाँसिल गर्न खोज्ने विद्यार्थीको योजना डामाडोल बन्यो । विद्यालय बन्द हुँदा भौतिक संरचनामा पनि असर परेको छ । कति विद्यालय त अब फेरि खोल्नु परे पुनः मर्मत गर्नुपर्ने अवस्थामा पुगेका छन् । शैक्षिक क्षेत्रभित्रको समस्या धेरै भए पनि हालसम्म यसका समाधानमा सरकारका तर्फबाट कुनै प्रयास भएको छैन । कोरोना मानव स्वास्थ्यमा थपिएको नयाँ रोगको सूची हो । यो रोगसँग अब जुधेर बाँच्नुको विकल्प छैन । पहिलेको जस्तो दैनिकी र कार्यसम्पादन नभए पनि फरक रूपमा चल्नै पर्छ । त्यसैले बन्द भएका क्षेत्र खुल्ला गर्दै लैजानु पनि छ । अन्य क्षेत्रजस्तो शैक्षिक संस्था खुल्ला गर्न सहज त छैन । तर, विकल्प खोज्न सकिन्छ । अन्य मुलुकले चालेका सही कदमको सिको गर्न सकिन्छ । खोपको विकास भएको छ । उमेर मापदण्ड पुगेका विद्यार्थीलाई खोप दिएर भौतिक रूपमै कक्षा सञ्चालन गर्न सकिन्छ । अझै कक्षा ११ र १२ मा अध्ययन गर्ने विद्यार्थीलाई खोप दिएर पठनपाठन र परीक्षा सञ्चालन गर्ने विकल्प छ । यो सरकारका लागि गाह्रो काम होइन । यसका लागि मात्रै योजना बनाएर सानो प्रयास गरे पुग्छ । साना बालबालिकालाई अनलाइन कक्षासहित खोप नआएसम्म अन्य विकल्पबाट शिक्षा दिए हुन्छ । भौतिक रूपमा पनि सामाजिक दूरी कायम गरेर पठनपाठन गराउन सक्ने संरचना भएका विद्यालय सञ्चालन गर्ने वातावरण मिलाउनु पर्छ । कोरोनाको जोखिम र विद्यार्थीको चाप नभएका जिल्लाहरूमा स्वास्थ्य मापदण्ड अपनाउँदै विद्यालय खोल्न सकिन्छ । अब पनि विकल्प खोजेर पठनपाठन नगराए देशमा बेरोजगारी दर बढ्ने निश्चित छ । विद्यार्थीमा पनि मानसिक समस्या आउन सक्छ । यस विषयमा सरकार समयमै गम्भीर बनोस् ।्"
प्रदेश १ ले थाल्यो नयाँ मुख्यमन्त्रीको शपथको तयारी,"विराटनगर : प्रदेश १ स्थित प्रदेश प्रमुखको कार्यालयले नयाँ मुख्यमन्त्रीका लागि शपथको तयारी थालेको छ। प्रदेश १ को नयाँ मुख्यमन्त्रीमा भीम आचार्य नियुक्त हुने चर्चासँगै शपथको तयारी थालिएको स्रोतको भनाइ छ। एमालेले प्रदेश १ संसदीय दलको बैठक आज (बिहीबार) बिहान ११ बजेलाई बोलाएको छ। ९ बजेका लागि बोलाइएको बैठक काठमाडौंमा रहेका मुख्यमन्त्री शेरधन राई, एमाले सचिव भीम आचार्य, केन्द्रीय सदस्य जीवन घिमिरे लगायत आउन ढिलो हुने भएपछि बैठक २ घण्टाका लागि पछि सारिएको हो। बैठकमा दलको नेता एवं मुख्यमन्त्रीबाट राईले राजीनामा दिने र भीम आचार्यलाई दलको नेताका रूपमा प्रस्ताव गर्ने कार्यसूची छ। दलको नेतामा प्रस्ताव गरिएसँगै आचार्यलाई मुख्यमन्त्री नियुक्त गर्न प्रदेश प्रमुखलाई सिफारिस गरिने छ। नयाँ मुख्यमन्त्री नियुक्तिको सिफारिस आउने जानकारी पाएसँगै प्रदेश प्रमुखको कार्यालयले शपथको तयारी गरेको हो। स्रोतका अनुसार कार्यालयले दिउँसो १ बजे आचार्यलाई मुख्यमन्त्रीको शपथग्रहण गराउने तयारी गरेको हो। केही समय ढिलो भए पनि आजै आचार्यलाई शपथ गराइने प्रदेश प्रमुखनिकट स्रोतले बतायो। मुख्यमन्त्रीको शपथको औपचारिक जानकारी नआए पनि अनौपचारिक रूपमा तयारी थालिएको प्रदेश प्रमुखको कार्यालयका प्रवक्ता नरेन्द्रकुमार श्रेष्ठले बताए। नयाँ मुख्यमन्त्री नियुक्तिको औपचारिक जानकारी आएको छैन, उनले भने, कार्यालयले अहिलेसम्म अनौपचारिक जानकारी मात्रै पाएको छ।"
एमाले केन्द्रीय कमिटी बैठक बस्दै,"काठमाडौं : नेकपा(एमाले)बाट नेता माधवकुमार नेपाल पक्ष अलग भइ नयाँ पार्टी दर्ता गरेपछि बिहीबार पहिलो पटक केन्द्रीय कमिटीको बैठक बस्दैछ। बैठकमा विगतमा नेपाल पक्षमा रहेका १० जना स्थायी कमिटीका सदस्यको पनि सहभागिता हुनेछ। एमाले केन्द्रीय कार्यालयका सचिव शेरबहादुर तामाङले ललितपुरको च्यासलस्थित तुल्सीलाल स्मृति भवनमा मध्याह्न १२:०० बजे बैठक तय भएको जानकारी दिए। बैठकका लागि १० बुँदे प्रस्ताव कार्यान्वयनसम्बधी स्थायी कमिटीको निर्णय अनुमोदन, पार्टीको सदस्यता वितरण र विधान महाधिवेशन तथा स्थानीय अधिवेशन र पार्टी विभाजनमा लाग्ने नेतामाथि कारवाहीका विषय कार्यसूचीमा राखिएको छ। यही भदौ ८ गतेको स्थायी कमिटीको बैठकले गत असार २७ गतेको आन्तरिक विवाद समाधान कार्यदलको सिफारिसलाई कार्यान्वयन गर्दै पार्टीको संरचनालाई २०७५ जेठ २ कै अवस्थाबाट सञ्चालन गर्ने निर्णय गरेको थियो। एमालेले आगामी मङ्सिरको दोस्रो साता दशौँ राष्ट्रिय महाधिवेशन गर्ने तय गरेको छ। राजनीतिक दलसम्बन्धी नयाँ अध्यादेशबमोजिम नेपालको नेतृत्वमा नेकपा (एकीकृत समाजवादी)ले बुधबार निर्वाचन आयोगबाट मान्यता पाएको थियो।"
"सुनको मूल्य घट्यो,चाँदी स्थिर","काठमाडौं : नेपाली बजारमा सुनको मूल्य २ सय रुपैयाँले घटेको छ। बिहिबार तोलामा २ सयले घटेर ९१ हजार १ सय रुपैयाँमा कारोबार भइरहेको नेपाल सुनचाँदी महासंघले जनाएको छ। तेजावी सुनको मूल्य ९० हजार ६ सय रुपैयाँ कायम गरिएको छ। यस्तै, चाँदीको मूल्य भने स्थिर रहेको छ । आज चाँदी तोलाको एक हजार २१० रुपैयाँमा कारोबार भइरहेको महासंघले जनाएको छ।"
"प्रदेश १ को एमाले संसदीय दलको नेतामा भीम आचार्य, आजै मुख्यमन्त्रीको शपथ","विराटनगर : एमाले सचिव भीम आचार्य नेकपा (एमाले) प्रदेश १ को संसदीय दलको नेता चयन भएका छन् । विराटनगरस्थित होटल एसिया टेकमा बिहीबार बिहान बसेको संसदीय दलको बैठकले आचार्यलाई दलको नेता चयन गरेको हो । प्रदेशका मुख्यमन्त्री एवं दलका नेता शेरधन राईले राजीनामा दिएपछि आचार्यका लागि बाटो खुलेको हो । बैठकमा राजीनामा दिँदै राईले आचार्यलाई दलको नेतामा प्रस्ताव गरेका थिए । नेताहरुका अनुसार बैठक सकिएलगत्तै शेरधन एमालेका केही सांसदसहित राजीनामा बुझाउन प्रदेश प्रमुखको कार्यालयतिर जाँदै छन् । दलको नेता एवं मुख्यमन्त्रीबाट शेरधन राईले राजीनामा दिइसक्नु भएको छ । दलको नेतामा भीम आचार्य चयन हुनुभयो, एमाले सांसद राजकुमार ओझाले भने, अहिले हामी मुख्यमन्त्रीको राजीनामा बुझाउन प्रदेश प्रमुख सोमनाथ अधिकारी प्यासीको कार्यालयतिर जाँदै छौँ । आचार्यलाई नयाँ मुख्यमन्त्री नियुक्त गर्न पनि प्रदेश प्रमुखसमक्ष सिफारिस गरिने छ । प्रदेश प्रमुखको कार्यालयले पनि नयाँ मुख्यमन्त्रीको शपथको आजै गराउने तयारी गरेको छ ।"
"प्रदेश १ का मुख्यमन्त्री राईले आज राजीनामा दिने, संसदीय दलको बैठक बस्दै","विराटनगर : प्रदेश १ का मुख्यमन्त्री शेरधन राईले आज (बिहीबार) राजीनामा दिँदै छन्। मुलुकको ठूलो दल एमाले विभाजन भएसँगै सरकारको नेतृत्व पूरा कार्यकाल गर्न नपाइकन मुख्यमन्त्रीले राजीनामा दिने परिस्थिति बनेको हो। एमाले विभाजनले आधिकारिकता पाएकाले राईले राजीनामा दिने तयारी गरेको स्रोतले बतायो। बिहान ११ बजेका लागि एमाले संसदीय दलको बैठक पनि बोलाइएको मुख्यमन्त्री राईनिकट स्रोतले बतायो। नेताहरुका अनुसार संसदीय दलको नेता परिवर्तन गर्नका लागि दलको बैठक बोलाइएको हो। नयाँ मुख्यमन्त्री चयनका लागि संसदीय दलको नेता छनोट गर्ने बैठकको कार्यसूची रहेको बताइएको छ। मुख्यमन्त्रीबाट राजीनामा दिएर राईले एमाले सचिव भीम आचार्यलाई नयाँ मुख्यमन्त्री बन्ने बाटो खुला गरिदिन लागेको स्रोतले बतायो। स्रोतका अनुसार आफूले राजीनामा दिएपछि राईले दलको बैठकमै आचार्यलाई संसदीय दलको नेता प्रस्ताव गर्नेछन्। बैठकले टुंगो लगाएपछि संसदीय दलको नेतालाई मुख्यमन्त्री नियुक्त गर्न प्रदेश प्रमुख समक्ष सिफारिस गरिने छ। त्यसअघि नै राईले प्रदेश प्रमुखलाई आफ्नो राजीनामा बुझाउने बताइएको छ। एमाले सांसद तुलसीप्रसाद न्यौपानेले दलको बैठक बोलाइएको भए पनि राजीनामाको विषय थाहा नभएको बताए। दलको बैठक भनेर बोलाइएको छ। म पनि बैठकमा जाँदैछु, उनले भने, के निर्णय हुन्छभन्ने बैठकपछि नै थाहा होला। तर मुख्यमन्त्रीको राजीनामाको विषय मलाई थाहा भएन। बैठकले एमालेबाट अलग भएका माधवकुमार नेपालले नेतृत्व गरेको नेकपा (एकीकृत समाजवादी)तिर लागेका सांसदलाई कारबाही गर्न सक्ने सम्भावना रहेको बताइएको छ। मुख्यमन्त्री शेरधन राईले दलको नेताबाट राजीनामा दिनेछन्। त्यसपछि भीम आचार्यलाई संसदीय दलको नेता चयन गरिने छ, एमालेका एक सांसदले भने, दलको नेता चयन भएपछि आचार्यलाई मुख्यमन्त्री नियुक्त गर्न प्रदेश प्रमुख सक्षम सिफारिस गरिने छ। अवस्था सहज बन्यो भने आजै आचार्यलाई मुख्यमन्त्रीको शपथ गराउने तयारी छ। प्रदेश १ का आन्तरिक मामिला तथा कानुनमन्त्री एवं एमाले नेता हिक्मतकुमार कार्कीले पार्टी विभाजन र समसामयिक विषयमा छलफल गर्न दलको बैठक बोलाइएको जानकारी दिए। प्रदेश सरकारका प्रवक्तासमेत रहेका कार्कीले बैठकबाट संसदीय दलको नेता चयन हुनसक्ने सम्भावना रहेको बताए। एमालेमा बहुमत सांसद रहेकाले नयाँ सरकार गठनको सम्भावना पनि रहेको उनको भनाइ छ। बैठकमा नेपाल नेतृत्वको समाजवादीका सांसदलाई पनि बोलाइएको स्रोतले बतायो। तर एकीकृत समाजवादीका केन्द्रीय सदस्य राजेन्द्र राईले भने आफूलाई बैठकको निम्तो नआएको बताएका छन्। बैठकमा बोलाए पनि गइँदैन, उनले भने , सांसदलाई आफ्नो पक्षमा तान्नलाई हतारहतार बैठक बोलाइएको होला। यसरी बैठक बोलाइनु गलत भएको राईको भनाइ छ। प्रदेश सांसद उपेन्द्र घिमिरेले बैठकमा बोलाएको भए पनि आफू नजाने बताए। नयाँ मुख्यमन्त्री चयनको विषय चर्चामा रहे पनि संसद संख्या पुर्याउन नसक्दा विश्वासको मत भने नपाउने उनको दाबी छ। यसअघि मुख्यमन्त्री राईविरुद्ध अविश्वास प्रस्ताव दर्ता गरेर आचार्य पुनः मुख्यमन्त्री बन्ने दौडमा लागेका थिए । पछि त्यो फिर्ता भयो । पार्टी विभाजनसँगै नेपालको साथ छाडेर एमालेमै बसेका आचार्यको मुख्यमन्त्री बन्ने सपना तेस्रो पटकमा पूरा हुने देखिएको छ । २०७४ साल माघ २६ गते सम्पन्न एमाले संसदीय दलको नेता चयनका लागि भएको निर्वाचनमा राईसँग पराजित हुँदा आचार्यको प्रदेश १ को पहिलो मुख्यमन्त्री बन्ने अवसर गुम्यो । राईले २६ र आचार्यले २४ मत पाएका थिए । १ मत बदर भएको थियो । ९२ सदस्यीय प्रदेशसभामा एमालेका सभामुखसहित ५१, कांग्रेसका २१, माओवादी केन्द्रका १५, जनता समाजवादी पार्टीका ३, राप्रपा र संघीय लोकतान्त्रिक मञ्चका ११ जना सांसद छन्। मुख्यमन्त्री बन्नका लागि ४७ मत आवश्यक पर्छ। नेपाल नेतृत्वको समाजवादीले आफ्नो पक्षमा १५ सांसद रहेको दाबी गरिरहेको छ। एमाले संसदीय दलको बैठकमा हुने सहभागिताले पनि समाजवादी र एमालेतिर कतिकति सांसद छन्भन्ने टुंगो लाग्ने बताइएको छ। तर प्रदेश १ मा एमालेका कम्तीमा ८ सांसदले समाजवादी रोजेमा एमालेका मुख्यमन्त्रीले विश्वासको मत पाउने सम्भावना रहँदैन। मुख्यमन्त्री राई, एमाले सचिव आचार्य र केन्द्रीय सदस्य जीवन घिमिरे लगायतका नेताहरु काठमाडौंमा छन्। उनीहरु बैठकमा सहभागी हुन बिहान विराटनगर आउने तय भएको बताइएको छ। प्रदेश सरकारको नेतृत्व गर्ने पहिलो अवसर पाएका शेरधन २०७४ फागुन २ गते प्रदेश १ का मुख्यमन्त्री बनेका हुन्। ३ गते शपथ लिएर उनले कार्यभार सम्हालेका थिए। तत्कालीन प्रधानमन्त्री केपी शर्मा ओलीले प्रतिनिधिसभा विघटन गरेपछि नेकपाको पुष्पकमल दाहाल प्रचण्डर माधवकुमार नेपाल समूहले पुस १२ गते संसदमा राईविरुद्ध अविश्वासको प्रस्ताव दर्ता गराएको थियो। सर्वोच्च अदालतले नेकपाबाट एमाले र माओवादी केन्द्रलाई पुरानै अवस्थामा फर्काइदिएपछि गत चैत २३ गते अविश्वासको प्रस्ताव फिर्ता भयो। ९३ सदस्यीय प्रदेशसभामा माओवादी केन्द्रले तत्कालीन संसदीय दलका नेता टंक आङ्बुहाङलाई कारवाही गरिसकेकाले प्रदेशमा हाल ९२ जना सांसद छन्। माओवादी छाडेर एमाले प्रवेश गरेका आङ्बुहाङ अहिले प्रदेश सरकारका आर्थिक मामिला तथा योजना मन्त्री छन्।"
एमाले नेता भीम आचार्यका भाइ मृत भेटिए,"विराटनगर : एमाले नेता भीम आचार्यका भाइ सुतेकै ओछ्यानमा बिहीबार बिहान मृत फेला परेका छन्। सुनसरीको इनरुवा नगरपालिका३ स्थित आफ्नै घरको सुतेकै ओछ्यानमा ५९ वर्षीय राम आचार्य मृत फेला परेको सुनसरी प्रहरीका प्रवक्ता डीएसपी नरेन्द्र कार्कीले जानकारी दिए। उनका अनुसार कोठाको ढोकाको चुक्कुल भित्रबाट लगाएको अवस्थामा ओछ्यानमै लडिरहेको अवस्थामा आचार्यको शव रहेको थियो। उनलाई मुधमेह, उच्च रक्तचाप र डिप्रेशनको पुरानै समस्या रहेको बताइएको छ। बिहान १०:३० बजेतिर प्रहरीले घटना थाहा पाएको हो। घटनालगत्तै प्रहरी टोलीले आचार्यको घरमा पुगेर घटनाको अनुसन्धान थालेको छ। एमाले नेता भीम आचार्यलाई प्रदेश १ को मुख्यमन्त्री बनाउन एमाले संसदीय दलको बैठक आज बोलाइएको छ। उनी काठमाडौंबाट अहिले बिहान विराटनगर आउने तयारीमा थिए। बिहान ११ बजे बोलाइएको बैठक अझै सुरु हुन सकेको छैन। काठमाडौंमा रहेका प्रदेश १ मुख्यमन्त्री शेरधन राई, आचार्य, एमाले केन्द्रीय सदस्य जीवन घिमिरे लगायतका नेताहरु आउन ढिला हुँदा बैठक सुरु हुन नसकेको एमाले प्रदेश १ का सांसद राजकुमार ओझाले जानकारी दिए। सबै जना भेला भइसकेपछि बैठक सुरु हुने उनको भनाइ छ। बैठकमा मुख्यमन्त्री राईले राजीनामा दिएर आचार्यलाई संसदीय दलको नेताका लागि प्रस्ताव गर्ने छन्। त्यसपछि प्रदेश प्रमुख सोमनाथ अधिकारी प्यासी समक्ष आचार्यलाई मुख्यमन्त्रीमा नियुक्त गर्नलाई सिफारिस गरिने छ। प्रदेश प्रमुखको कार्यालयले आजै शपथको तयारी गरेको छ।"
चरेससहित भारतीय नागरिक पक्राउ,"परासी : १० किलो चरेससहित एक भारतीय नागरिकलाई पश्चिम नवलपरासी प्रहरीले पक्राउ गरेको छ । नवलपरासीको सीमा नाकाबाट भारततर्फ लैजान लागेको अवस्थामा प्रतापपुर४ स्थित बर्दघाटेबाट पक्राउ गरिएको जिल्ला प्रहरी प्रवक्ता डिएसपी राजु लामाले जानकारी दिए । पक्राउ पर्नेमा भारत महाराजगञ्ज थाना बर्गदवा, ग्रामपञ्चायत भगतपुरा बस्ने ३७ वर्षीय राजेश यादव छन् । बाटोमा हिँड्दै गरेका यादवमाथि शंका लागेपछि चेकजाँच गर्ने क्रममा चरेस बरामद भएको लामाले जानकारी दिए । इँट्टा आकारको २६ वटा प्याकेट बनाएर पत्रिकाले बेरेको अवस्थामा यादवको झोलाबाट चरेस बरामद गरेको लामाले बताए । आफूलाई भारतकै एक व्यक्तिले बर्दघाटे पठाएको र त्यहाँ रहेका एक व्यक्तिले झोला दिएको यादवलाई उद्दृत गर्दै प्रहरीले जनाएको छ । आफूलाई झोला दिने ती व्यक्ति कारमा धार्दिङस्थित घर आएको यादवले बताएका छन् । कारको नम्बर भने आफूलाई जानकारी नभएको यादवलाई उद्दृतगर्दै प्रहरीले जनाएको छ । यादवलाई आवश्यक अनुसन्धानसहित कारबाही प्रक्रिया अघि बढाइने प्रहरीले जनाएको छ ।"
युरोप पठाइदिन्छु भनी ठगी गर्ने पक्राउ,"काठमाडौं : रामेछाप गोकुलगंगा गाँउपालिका वडा न ३ स्थाई घर भइ हाल काठमाडौं कोटेश्वर बस्ने ३३ वर्षीय पोशबहादुर सुनुवार ठगीको आरोपमा प्रक्राउ परेका छन्। सुनुवारले काभ्रेपलाञ्चोक भुम्लु गाँउपालिका वडा नं ९ ज्याम्दी बस्ने ३० वर्षीय प्रेमकुमार लामा दोङसमेत ६ जनालाई वर्किङ भिषामा युरोपियन देश लिथुनिया पठाइदिने प्रलोभन देखाएका थिए। प्रतिव्यक्ति ७ लाख रुपैयाँमा लिथुनियाको प्रतिष्ठित होटलमा काम लगाइने बताएर उनले ६ जनाबाट प्रतिव्यक्ति रु १ लाखका दरले ६ लाख लिइसकेका थिए। तर त्यति पैसा लिएरपछि सुनुवार सम्पर्कविहीन भएका थिए। सुनुवारलाई वैदेशिक रोजगार विभागको समन्वयमा महानगरीय अपराध महाशाखाको टोलीले कोटेश्वरबाट पक्राउ गरेको छ। हाल उनलाई थप अनुसन्धानको लागि वैदेशिक रोजगार विभाग बुद्धनगर, काठमाडौँ पठाइएको छ ।"
वित्तीय अधिकार सहितको संघीयता,"वित्तीय जोखिम र अनुशासनको पक्ष अझै पेचिलो छ । स्रोतको गलत प्रयोग हुने सम्भावना प्रबल छ नेपालमा संघीय शासन प्रणालीको कार्यान्वयन भइरहेको छ । देशभर सात सय ६१ सरकार छन् । नेपालमा करिब तीन करोड जनसंख्यालाई सुशासन प्रदान गर्न यति धेरै संख्याका सरकारहरूले क्रियाशीलता दिइराखेका छन् । संघीयतालाई नेपालमा सबै समस्याको एकमुष्ट समाधानको रूपमा हेरिएको छ । विश्वभरको अभ्यास हेर्दा संघीयताको सैद्धान्तिक र व्यावहारिक पक्ष निरपेक्ष रूपमा मिलेको पाइँदैन । सैद्धान्तिक पक्षलाई दृष्टिगत गर्दा यो आफैंमा लोकतन्त्रको अत्यन्त राम्रो र विकसित राजनीतिक प्रणालीका रूपमा संघीयता अवलम्बन गर्नेहरूले मान्दैआएका छन् । यसमा प्रत्येक स्तरका सरकार स्वतन्त्र हैसियतमा कायम गर्दै आपसी हित र जनताको भलाइका लागि समानान्तर स्तरका सरकारदेखि माथिल्लो स्तरका सरकारसँग समन्वयकारी भूमिका निर्वाह गरिराखेका छन् । संघीयता एक प्रकारको शासन प्रणाली भएकाले यो आफैंमा साध्य नभई साधन वा माध्यमको रूपमा हुन्छ । यसले स्रोतसाधन सम्पन्न बनाई सबै क्षेत्रको सन्तुलित विकास गर्ने लक्ष्य राख्छ । सबै प्रकारका असमानताको अन्त्य गर्ने लक्ष्यका साथ सबै जनतालाई समेटी आफ्ना बारेमा लिइने सबै प्रकारका निर्णय, सम्पादन हुन गइराखेका योजना, काम कारबाही सबैमा सहभागिता एवं क्रियाशीलताको सुनिश्चितता गर्दछ । एकात्मक शासनमा जस्तो केन्द्रको अधिकारको विकेन्द्रीकरण र प्रत्यायोजन नभई संविधानद्वारा नै आर्थिक र राजनीतिक अधिकारको प्रस्ट विभाजन गरिदिएको हुन्छ । सुरक्षा, सहअस्तित्व, सम्वृद्धि, सन्निकटता, सहभागिता र समानुपातिक प्रतिनिधित्व आदिलाई आर्थिक, लोकतान्त्रिक र सहकारी गरी तीन वर्गमा हेर्ने गरिन्छ । संघीयता विभिन्न तहका सरकारबीच गरिने शक्तिको सन्तुलित विभाजनको व्यवस्थासँग सम्बन्धित हुन्छ । शासन सञ्चालनका विभिन्न आधारमध्ये एउटा आधार संघीयता हो । त्यसैले संघीयता परिवेश अनुकूल हुनुपर्छ । यसको कुशल व्यवस्थापनमा संघीयताको सफलता निर्भर गर्दछ । संविधानले नै स्वतन्त्रता प्रदान गरिने भएकाले प्राप्त स्वतन्त्रताको उपयुक्त र प्रभावकारी हिसाबले उपयोग गर्न संस्थागत व्यवस्था र कानुनी प्रावधानको व्यवस्था गरी सबै प्रकारका अधिकारबाट सबै तहका अधिकार विशेषगरी जनतासँग सबैभन्दा नजिक रहेका सरकार अधिकार सम्पन्न र प्रभावकारी हुनुपर्छ भन्ने मान्यता राख्दछ । संघीयतामा सरकारहरूलाई अधिकार प्रदान गर्दा स्रोतसाधनको अभाव नहोस् । त्यसैले पर्याप्त मात्रामा स्रोतसाधन जुटाई दिने र यसरी प्राप्त स्रोतसाधनका अतिरिक्त आफ्नै क्षमताको उपयोग गरी आन्तरिक स्रोत जुटाउने गरिन्छ । ती उपलब्ध स्रोतसाधनलाई स्थानीय स्तरका जनताको आवश्यकता अनुसार प्राथमिकीकरण गर्दै रकमको भरपूर सदुपयोग गरेर सार्वजनिक सेवा प्रवाह (विकास निर्माणका कार्यसमेत) गर्नुपर्छ । यसका लागि माथिल्लो सरकारको स्वविवेकमा कुनै स्रोत, साधन र अधिकार प्राप्त गर्ने नभई अधिकारको रूपमा स्थापित गराउनु नै संघीयताको मूल मर्म हो । त्यसैले वित्तीय अधिकार पर्याप्त मात्रामा सरकारहरूलाई प्रदान गरिनु पर्दछ । अन्यथा संघीयताको मर्मअनुरूप सरकारहरू परिचालित हुन सक्दैनन् । वित्तीय विकेन्द्रीकरण संघीयताको सफलताको मूल आधार हो । वित्तीय संघीयता भनेको सबै तह र प्रकारका सरकारमा वित्तीय जिम्मेवारी प्रदान गर्नु हो । वित्तीय जिम्मेवारीका अधिकारहरू प्रदान गर्नु र यसको विभाजनसमेत गर्नु हो । कर प्रशासनका सबै कार्य गर्ने, कर लगाउने, उठेको कर आवश्यकताअनुसार खर्च गर्ने, नियमन व्यवस्थापन एवं अनुगमन गर्ने, लेखा राख्ने, लेखा परीक्षण गराउने सबै कार्यहरू समावेश भएको हुन्छ । यो केन्द्रीय सरकारले अन्य सरकारमाथि प्रभाव पार्ने माध्यम पनि हो । संघीय सरकारले केन्द्रीय ढुकुटीको विवरण तयार पारिएको पद्धति पनि हो । यस्तो रकमको वितरण गर्दा समावेशी सिद्धान्त एवं समतामूलक समाजको निर्माण गर्ने उद्देश्यले गर्नुपर्छ । यसबाट बजारको अवस्थामा सुधार ल्याउन बजारको कमीकमजोरीलाई सुधार गर्दै प्रतिस्पर्धी बनाउने कार्य गरिन्छ । राज्यबाट संकलित सम्पूर्ण स्रोतसाधन अत्यधिक उपयोग गर्दै सम्पूर्ण जनतालाई समुचित न्याय प्रदान गर्ने अवधारणा पनि हो । देशभित्र मूल्य स्थिरता कायम राख्न उपयुक्त प्रकारको मौद्रिक र वित्तीय नीतिहरूको निर्धारण गरी यी नीतिहरूको कुशलातापूर्वक प्रयोग गर्न सहजीकरण गर्ने कार्यलाई वित्तीय संघीयताले सम्भव बनाउँछ । सार्वजनिक हितको सम्वद्र्धन र प्रवर्धनको दिशामा यो परिचालित हुन्छ । जनतासँग प्रत्यक्ष सम्पर्कमा रही जनतासँगै अन्तक्र्रिया र समन्वय गर्नुपर्छ । उनीहरूकै कल्याणका दिशामा अघि बढ्ने जनताको सबैभन्दा नजिकको सरकारलाई सशक्त बनाई सबै काम तल्लो स्तरको सरकारबाटै सञ्चालन गराउने प्रक्रिया हो । यसले निर्णय प्रक्रियामा अनावश्यक तहहरू कम गराई सबै काम जनताकै सामुन्ने प्रत्यक्षरूपमा सम्पादन गर्न मार्गप्रशस्त गर्छ । अन्तरसरकार प्रतिस्पर्धा र नयाँ नयाँ तरिकाको अन्वेषण प्रयोग र सफल कार्यान्वयन गर्दै अघि बढ्छ । स्थानीय आवश्यकताहरूको पहिचान गरी सोको परिपूर्तिका लागि पर्याप्त स्रोत र साधन प्राप्त हुने गर्छ । स्रोत र साधनको वितरणात्मक उत्पादन दक्षतामा समेत सुधार आउँछ । न्यूनतम लागतमा बढी सुविधा प्राप्त गर्न उपभोक्ता सचेत हुने वातावरण बन्छ । यसलाई कार्यको विभाजन, राजस्व अधिकारको विभाजन, वित्त हस्तान्तरण र ऋण उठाउने अधिकारसमेत गरी चार वर्गमा व्यवस्थित गरिएको छ । सबै सरकारमा वित्तीय असन्तुलन कम गर्न, सेवामा एकरूपता कायम गर्न र संघीय सरकारको प्रभावकारिता बढाउन वित्तीय हस्तान्तरणलाई संघीयतामा महत्वपूर्ण मानिँदै आएको छ । संविधानको अनुसूची पाँचदेखि नौसम्म प्रत्येक तहका सरकारले गर्ने कार्य, अधिकार, एकभन्दा बढी तहका सरकारबीच साझा जिम्मेवारी तोकिएका छन् । प्राकृतिक स्रोतसाधनको विभाजनमा एकभन्दा बढी सरकारसँग सम्बन्धित देखिएमा त्यसको निरूपण गर्ने संस्थागत व्यवस्था छ । अवशिष्ट अधिकारहरू केन्द्रमा राखिएको छ । नेपालको संविधान र अन्य कानुनी प्रावधानअनुरूप प्रदेश सरकार र स्थानीय तहहरूले कार्य सञ्चालन गर्नुपर्ने व्यवस्था छ । स्थानीय तहहरूले प्रदेशको विधान र अन्य कानुनी आधारमासमेत सरकार सञ्चालन गर्नुपर्ने, स्रोतसाधनको वितरण न्यायोचित प्रकारले गर्नुपर्ने, यी कार्यहरू गर्दा वित्तीय आयोगको सिफारिस र सुझावअनुरूप गर्नुपर्ने हुन्छ । केन्द्र र प्रदेशले वित्तीय समानीकरण अनुदान दिने, पूर्वाधार विकास गर्न र आयोजनाहरूको कार्यान्वयन गर्न समपूरक अनुदान दिने, आधारभूत सेवा, सन्तुलित विकास र समन्याय प्रदान गर्न विशेष अनुदान दिने व्यवस्था छ । २५ वर्षको अवधिभित्र चुक्ता गर्ने शर्तमा सम्बन्धित सभाको निर्णय गरी पुँजीगत कार्य, उत्पादनशील कार्य, आन्तरिक आय वृद्धि र रोजगारका अवसर प्रदान गर्न स्थानीय ऋण लिन सकिने आदि प्रावधान छन् । वित्तीय आयोग र केन्द्रीय सरकारको स्वीकृति लिई केन्द्र र प्रदेशले ऋणपत्र जारी गर्नसक्ने पनि व्यवस्था छ । आफ्नो आयको दश प्रतिशतसम्म पूँजी निर्माण र दीर्घकालीन लाभको क्षेत्रमा खर्च गर्ने गरी ऋण उठाउन पाउने प्रावधान छ । स्थानीय तहले आफ्नो वित्तीय स्रोतको रूपमा वित्तीय समानीकरण, सशर्त, समपूरक र विशेष गरी चार प्रकारका अनुदानहरू, राजस्व बाँडफाँडबाट प्राप्त रकमहरू, प्राकृतिक स्रोत साधनबाट प्राप्त हुने रोयल्टी, लगानीबाट प्राप्त रकम, आन्तरिक राजस्व परिचालन, केन्द्रको पूर्वस्वीकृति लिई वैदेशिक सहायता र ऋणस्वरूप प्राप्त रकम र आन्तरिक ऋणबाट प्राप्तसमेत गरी सबै रकमको सही उपयोग स्थानीय तह आफैंले गर्नसक्ने व्यवस्था छ । संविधानले सबै प्रकारका सरकारलाई सबै प्रकारका अधिकारहरू वित्तीय अधिकारसहित पूर्णरूपमा प्रदान गरिएको छ । स्रोतसाधनको संग्रह बढी हुने निकायमा भ्रष्टाचार ज्यादा हुने गरेको छ । जनप्रतिनिधिमा जनताबाट निर्वाचित भएकाले सर्वज्ञ बनेको मनोदशाले पकड जमाएको छ । तर नेपालमा वित्तीय विकेन्द्रीकरणको पक्ष सहज देखिँदैन । स्रोतसाधन र विकासका गतिको हिसाबले विभिन्न सरकारहरूमा ठूलो भिन्नता पाइन्छ । देशभित्र छ जिल्लाबाट ८५ प्रतिशत राजस्व संकलन भई बाँकी ७१ जिल्लामा १५ प्रतिशत मात्र उठ्ने अवस्था छ । यसले संघीयताको मूल्यमान्यता र सिद्धान्तलाई दृष्टिगत गर्दै पछि परेका क्षेत्रमा बढी रकम उपलब्ध गराउनुपर्ने अवस्था छ । यसमा केन्द्रीय सरकार प्रतिबद्ध देखिएको छैन । संविधानमा भएको प्रावधान अनुसारको बजेट स्थानीय र प्रदेशलाई उपलब्ध भएपश्चात् त्यसको योजना गरी खर्च गर्ने जिम्मेवारी र जवाफदेहिता सम्बन्धित सरकारमा रहन्छ । तर संघीय सरकारबाट गरिने विभिन्न आर्थिक वर्षको वित्तीय बाँडफाँड र वितरणको आँकडा हेर्दा केन्द्रीय सरकार स्वेच्छाचारी र स्वविवेकीय आधारमा कार्य गरिराखेको छ । केन्द्रिकृत शासन प्रणालीको मनोविज्ञानबाट ग्रसित भएको देखिँदैछ । अन्तरप्रादेशिक विषमताको निराकरण गर्नेतर्फ अभिमुख भएको पाइँदैन । कमजोर र पछि परेका प्रदेशलाई न्युन रकम र तुलनात्मक हिसाबमा बढी प्रगति गरेकालाई बढी बजेट विनियोजन भएको अवस्था छ । यो संघीय सिद्दान्त प्रतिकूल हो । यस्तो अभ्यास एकात्मक शासनमा समेत आलोचित हुन्छ । केन्द्रीय सरकार संघीयताको पूर्णरूपमा कार्यान्वयन गर्न मानसिकरूपमा तयार भएको छैन । दुरुपयोग भएमा जनतासमक्ष त्यसको जिम्मेवारी सम्बन्धित सरकारले लिने कुरालाई केन्द्रले आत्मसात गरेको छैन । यो प्रक्रिया संविधानसँग मेल खाँदैन । वित्तीय जोखिम र अनुशासनको पक्ष अझै पेचिलो छ । स्रोतको गलत प्रयोग हुने सम्भावना प्रबल छ । स्रोतसाधनको संग्रह बढी हुने निकायमा भ्रष्टाचार ज्यादा हुने गरेको छ । जनप्रतिनिधिमा संघीय शासनको सामान्य ज्ञानको अभाव छ । जनताबाट निर्वाचित हुनु नै आफू सर्वज्ञ भएको मनोदशाले पकड जमाएको छ । यी कारणले सरकारहरूमा भ्रष्टाचारमा लिप्त हुने सम्भावनासमेत प्रबल देखिँदै छ । अख्तियार दुरुपयोग अनुसन्धान आयोगमा दर्ता भएका भ्रष्टाचारसम्बन्धी उजुरीमध्ये ५५ प्रतिशत स्थानीय तहमा भएका भ्रष्टाचार सम्बन्धमा भएको सूचना सम्प्रेषण हुनुबाट समेत यही अवस्थाको पुष्ट्याइँ भएको छ । यी सबै अवस्थाले गर्दा नेपालमा संघीयताको कार्यान्वयन अत्यन्त संवेदनशील बन्दै गएको छ । यसमा सम्बन्धित सबै पक्ष गम्भीर नहुँदाको अवस्थामा अल्पअवधिमै संघीयताप्रति जनताको धारणा नकारात्मक बन्न सक्छ ।"
कुकुर हाम्रो साथी,"कुकुर हाम्रा मित्र भएकाले घर र सडक जहाँ रहे पनि सम्मान गरौं। कुकुर पाल्ने सौखिनले स्थानीय प्रजातिलाई प्राथमिकता दिन आवश्यक छ स्वास्थ्यसम्बन्धी सावधानी दिने कुकुरले व्यक्ति कामेमा, उसको ग्लुकोजको मात्रा घटेमा, एलर्जी गर्ने वस्तु देखिएमा वा त्यस्तै अन्य स्थितिमा संकेत दिन सक्छन्। कुकर साइकियाट्रिक बिरामीलाई सघाउन सक्छन्। यस्ता कुकुरले अँध्यारोमा डराउने व्यक्तिका लागि कोठामा पसेर बत्ती बालिदिने गर्छन्। बेहोसमा लगातार एउटै काम गरेको अवस्थामा सो अवस्था भंग गरिदिने, औषधि खान सम्झाउने जस्ता काम गर्न सक्छन्। पछिल्ला दिनमा अशक्तहरूलाई स्वतन्त्र जीवनयापन गर्न मद्दत पुर्याउने सेवक कुकुरको सहयोग लिने प्रचलन बढ्दै छ। यहाँ अशक्त भन्नाले शारीरिक वा मानसिक कारणले एक वा धेरै मुख्य जैविक गतिविधि गर्न असमर्थ भएको वा अरूका आँखामा असमर्थ देखिएको व्यक्ति बुझिन्छ। सेवक कुकुर चाहिँ अपांगता भएका व्यक्तिका लागि काममा सघाउन व्यक्तिगत रूपमा प्रशिक्षित कुकुर हो। कुकुरले गर्ने काम सिधै व्यक्तिको अशक्ततासँग सम्बन्धित हुन्छ। दृष्टिविहीनको सहयोगी प्रदर्शक कुकुर उनीहरूलाई वरिपरिको वातावरण बुझ्न मद्दत गर्छन्। श्रवण कुकुर बहिरालाई आवाज बुझ्न सघाउँछन्। गतिशीलता कुकुर व्यक्तिलाई ह्विल चेयर, हिँड्ने यन्त्र प्रयोगमा र स्थिर भई नलड्नमा मद्दत गर्छन्। स्वास्थकर्मीका रूपमा पनि कुकुरको प्रयोग हुन थालेको छ। सन् २०१८ मा बीएमसी साइकियाट्रीमा प्रकाशित एक अध्ययनअनुसार मानसिक स्वास्थ्य समस्या भएका बिरामीलाई कुकुरद्वारा उपलब्ध स्वास्थ्यसेवाले राम्रो गरेको पाइएको छ। केही अध्ययनले डिप्रेसन, बाइपोलार समस्या, अटिज्म, ट्रमापछिको स्टेस, आल्त्सहाइमरजस्ता समस्या भएका व्यक्तिलाई कुकुर र अन्य साथ दिने जन्तुबाट फाइदा पुग्ने देखिएको छ। थोरै सन्तान पाउने र सानो परिवारमा बस्ने जनसंख्या बढेसितै साथीका रूपमा कुकुर पाल्ने सौखिनको संख्या विश्वमै बढ्दैछ। सन् २०१८ मा ४७ करोड पुगेको छ। जीवनयापनमा कुकुर कुकुरले पशुपालनमा मानिसलाई हजारौं वर्षदेखि सघाउँदै आएका छन्। अहिले पनि हाम्रा गोठालाले चौंरीपालन, भेडाबाख्रा पालनमा कुकुरको सहयोग लिने गरेका छन्। आफ्ना वस्तुभाउलाई वन्यजन्तुको आक्रमणबाट जोगाउने, चराउने क्रममा छरिन लागेका घरपालुवा जन्तुलाई निर्दिष्ट दिशातिर फर्काउने काममा कुकुरको मद्दत लिने गरिन्छ। शिकारीका लागि कुकुर ज्यादै भरपर्दो साथी हो। कतिपय शिकारमा कुकुरको प्रयोग यथावत छ। मानिससँग यसरी नजिक कुकुर मंगोलिया वा नेपालमा पहिलोपटक घरपालुवाका रूपमा पालिएको देखिएको छ। सन्् २०१५ मा अमेरिकाको प्रोसिडिङ अफ द नेशनल एकेडेमी अफ साइन्सेसमा येल विश्वविद्यालयका र्यान ब्वाइको र उनका सहकर्मीले प्रकाशित गरेको एक अध्ययनले यो देखाएको हो। कुकुर र मानिसबीचको सम्बन्ध निकै पुरानो हो। मानिसहरू अफ्रिका र मध्यपूर्वबाट युरोप र एसियातिर फैलिँदा कुकुर पनि साथै रहेको मानिन्छ। कहिलेकाँही मासु पनि खाने मानिस र सर्वहारी कुकुर सुरुमा कसरी नजिकिन पुगे भन्ने कुरामा अनेक अड्कलबाजी छन्। कुकुर मानिसले खेर फालेको हड्डी र अन्य खानामा पल्किएर मान्छेसित नजिकिन थालेको हुनुपर्छ। अन्य जंगली जनावरलाई सजिलै झम्टिने तर मानिसका अगाडि भद्र हुनाले कुकुरले सजिलै मानिसको विश्वास जितेको हुनुपर्छ। कुकुर मानिससित बफादारीपूर्वक बस्दै आएको छ। शिकार खेल्दा र घरगोठको सुरक्षामा मात्र होइन, अपराध अनुसन्धानदेखि मनोरंजन र सुखदुःखमा पनि मानिस र कुकुर साथी बनेका छन्। धर्मसंस्कृतिमा कुकुर हिन्दू धर्ममा कुकुरको महत्वपूर्ण स्थान छ। कुकुरलाई यमराजको दूत र भैरवको बाहनको रूपमा लिइन्छ। ऋग्वेदमा सरमा नामक कुकुर्नीले इन्द्रलाई पणि दैत्यहरूले चोरेको गाई फिर्ता पाउन मद्दत गरेको प्रसंग छ। महाभारतमा पाण्डवहरू स्वर्ग जान हिँड्दा एउटा कुकुर उनीहरूको पछि लागेको, बाटामा अरू सबैजना लडेर युधिष्ठिर र कुकुर मात्र ज्युँदै स्वर्ग पुगेको र अन्तिममा धर्मको स्वरूप रहेको भेद खुलेको कथा छ। कार्तिक कृष्ण चतुर्दशी वा यमपञ्चकको दोस्रो दिन कुकुर तिहार मनाउने गरिन्छ। मानवदिसा खाने भएकाले कुकुरलाई पवित्र मानिँदैन। पितृकार्य र देवकार्यमा पनि कुकुरलाई परै राखिन्छ। कुकुरलाई घरको ढोकाबाहिरै राख्ने चलन ग्रामीण क्षेत्रमा अझसम्म कायमै छ। हिन्दूइतरका धर्मसंस्कृतिमा पनि कुकुर अपवित्र जन्तु हो। अपराध छानबिनमा कुकुर कुकुर घ्राणशक्तिमा अब्बल छ। सुँघेर सूचना पत्ता लगाउनमा कुकुर मानिसभन्दा दस हजारदेखि एक लाख गुणासम्म प्रभावकारी हुन्छन्। प्रहरी र सम्वद्ध पक्षले कुकुरको यो क्षमतालाई सूचना संकलन, अपराध अनुसन्धान र लुकाइएका वस्तु पत्ता लगाउने काम र दुर्घटना तथा दैवीप्रकोपमा पुरिएका वा हराएका ज्यूँदा वा मृत व्यक्ति खोज्ने कार्यमा प्रयोग गर्ने विधि विकास गरेको छ। नेपालमा २०२६ सालदेखि प्रहरी सेवामा कुकुरको प्रवेश भयो। २०३२ सालदेखि भने नेपाल प्रहरीले प्रहरी कुकुर शाखा स्थापना गरेर औपचारिक रूपमा अनुसन्धानका लागि कुकुर पाल्न थाल्यो। जुन केन्द्रीय कुकुर तालिम केन्द्र हुँदै अहिले महाशाखा बनेको छ। नेपाल प्रहरीसित शुद्ध जातका कुकुर छन्, तीमध्ये कुनै विदेशबाट किनेर ल्याइएका हुन्। कुनै भने आफ्नै उत्पादन हुन्। विशेष खालका कुकुर त्रिभुवन अन्तर्राष्ट्रिय, विराटनगर र जनकपुर विमानस्थलमा खटाइएका छन्। नेपाली सेनाले २०५५ सालदेखि कुकुरको मद्दत लिने गरेको छ। सेनाले भैरव बहान गुल्ममा जर्मन सेफर्ड, ल्याब्रोडर, ककर स्प्यानियल र बेल्जियन म्यालेन्वा कुकुर पालेको छ। सेनाले उमेर र काम गर्ने क्षमताका आधारमा छनोट गरी कुकुर विदेशमा शान्ति मिसनमा पनि पठाउने गरेको छ। वैज्ञानिक अनुसन्धानमा कुकुर मानिसले अन्तरिक्ष यात्रा कुकुरबाट सुरु गर्यो। सन् १९५७ मा सोभियत संघले स्पुतनिक२ यान अन्तरिक्षमा पठाउँदा त्यसमा सडकबाट समातिएको लाइका नामक कुकुर राखिएको थियो। औषधि अनुसन्धान तथा विकासमा कुकुर पनि प्रयोग हुन्छ। पछिल्ला दिनमा पशुअधिकारकर्मीले कुकुरलगायत जन्तुमा गरिने औषधि परीक्षणको विरोध गरेका छन्। तैपनि औषधि विकास, तिनको सुरक्षा परीक्षणमा जन्तुको प्रयोग भइरहेको छ। मानिसमा देखिने क्यान्सर, बुढ्यौली, मल्टिपल स्क्लेरोसिस, मुटुरोगसम्बन्धी अध्ययनका लागि कुकुर उपयुक्त मोडेल देखिएको छ, यी समस्याको समधान खोज्ने अध्ययनमा कुकुरले ठूलो भूमिका खेलेको छ। नेपालमा कुकुरको स्थिति नेपालमा दुई अवस्थाका कुकुर छन्। पहिलो वर्गका कुकुरको जनसंख्या लामो समयदेखि नियन्त्रित रहिआएको छ। सौखिन र सहरी क्षेत्रमा नागरिकले कुकुर पाल्छन्। ती कुकुर सौख र सुरक्षाका लागि पालिन्छन्। ग्रामीण र सडक सञ्जालले बनेका बजार क्षेत्रमा कुकुर बाँध्ने चलन कमै छ। एक हिसाबले ती कुकुर सामुदायिक हुन्। कसैको स्वामित्वमा दर्ता नभएका र बन्धनमा नरहेका त्यस्ता कुकुरलाई गाउँघरमा भुस्याहा नसम्झी सबैले प्रेमपूर्वक हेर्ने र घरमा आइपुग्दा तिनलाई यथायोग्य खानबस्न दिने चलन छ। यी कुकुर पनि आफ्नो गाउँबस्तीका मानिसलाई चिन्छन् र तिनप्रति मित्रवत व्यवहार गर्छन्। बाहिरी क्षेत्रबाट अपरिचित मानिस, खासगरी अँध्यारोमा आएमा यिनले तिनलाई भुक्ने र उस्तै परे टोक्ने पनि गर्छन्। मानिसले अन्तरिक्ष यात्रा कुकुरबाट सुरु गर्यो शिकारीका लागि कुकुर ज्यादै भरपर्दो साथी हो अपराध अनुसन्धानका साथै सुखदुःखमा मानिस र कुकुर साथी बनेका छन् कुकुरले मानिसलाई पशुपालनमा हजारौं वर्षदेखि सघाउँदै आएका छन् कुकुरलाई यमराजको दूत र भैरवको बाहनको रूपमा लिइन्छ दोस्रो वर्गका कुकुर सहरी क्षेत्रमा भुस्याहाको रूपमा छन्। सडक, होटेलछेउ फालिएका फोहोर खाना, छेउमा आएका कुकुरलाई मानिसले गच्छेअनुसार खान दिने चलन, कुकुर नखाने चलन र कुकुरलाई हानी नपुर्याउने चलनले सहरी क्षेत्रमा सडक कुकुर छिटो फैलिने वातावरण छ। त्यसमाथि कतिपय कुकुरधनीले तालिम दिन नसकिएका, काम लिन नसकिएका र छिप्पिएका कुकुरलाई घरबाट निकालिदिनाले यस्ता कुकुर सहरबजारमा संख्यात्मक समस्याका रूपमा देखिएका छन्। पशु कल्याण संघलाई उद्धृत गर्दै एक अनलाइनमा गएको वैशाख अंकमा काठमाडौं उपत्यकामा करिब एक लाख सडक कुकुर रहेको उल्लेख छ। ठूलो संख्यामा रहेका यस्ता कुकुर आहारा नपाएको अवस्थामा मानिसप्रति आक्रामक पनि देखिन्छन्। कतिपय सहरमा यस्ता कुकुरको संख्या नियन्त्रणका लागि पोथीको बन्ध्याकरण अभियान चलाइएका छन्। सबै कुकुरलाई रेबिजविरुद्ध अग्रिम खोप दिन नसक्दा यिनबाट मानिस र अन्य घरपालुवा जनावरमा रेबिज संक्रमण हुने गरेको छ। वर्षेनी धेरै मानिस र घरपालुवा जन्तुको ज्यान जाने गरेको छ। यसर्थ, माथिका दुवै वर्गका कुकुरलाई रेबिजविरुद्ध खोपको अनिवार्य व्यवस्था हुन आवश्यक छ। जंगली जनावर चमेरो, फ्याउरो, लोखर्के आदिमा रेबिज देखिए पनि अमेरिकामा सन् २००७ देखि कुकुरमा रेबिज देखिएको छैन। व्यापक खोप अभियानद्वारा नेपालमा पनि कुकुरलाई रेबिजबाट मुक्त राख्न सम्भव छ। अमेरिकाको रोग नियन्त्रण र रोकथाम केन्द्रले सन् २००७ देखि अमेरिकालाई कुकुरबाट कुकुरमा सर्ने रेबिजबाट मुक्त भएको देश घोषणा गरेको छ। कुकुर्नीको बन्ध्याकरणमार्फत सडक कुकुरको संख्या घटाइनु अल्पकालीन हिसाबले उचित भए पनि दीर्घकालीन समाधानका लागि सडकमा फोहर खाद्य जथाभावी नफाल्नु र घरपालुवा कुकुर सडकमा नछाड्नु नै हो। सबै कुकुर मारेर सडकलाई कुकुरमुक्त राख्नु पनि बुद्धिमानी होइन। कुकुरको अभावमा सडकमा मुसा, स्याल र मानवप्रति मैत्रीभाव नराख्ने अन्य जन्तुको वृद्धि हुनेछ। यदि हामी नांगो आँखाले देखिने सबै जीवलाई सखाप पार्छौं भने तिनको ठाउँ सूक्ष्मजीवले लिनेछन्। विषादीको प्रयोगद्वारा सूक्ष्मजीवलाई पनि निर्मूल पार्न थाल्यौं भने हाम्रो औषधि र विषले नछुने घातक जीव देखा पर्नेछन्। जहाँसम्म कुकुरको सबाल छ, यी हाम्रा मित्र हुन्। घर र सडकमा यिनलाई सम्मान गरौं। कुकुर पाल्ने सौखिनले पनि स्थानीय प्रजातिलाई प्राथमिकता दिन आवश्यक छ। नत्र नेपालमा मात्र पाइने कुकुरमाथि पनि चासो नपुग्दा हामी प्याटेन्ट अधिकार गुमाउने छौं।"
अदालतमा थुप्रिदै मुद्दाको चाङ,"काठमाडौं : अदालतमा फैसला नभएका मुद्दाको चाङ बर्सेनि थुप्रंदै छन्। आर्थिक वर्ष २०७७०७८ मा मात्रै सर्वोच्च र मातहतका अदालतमा दुई वर्ष नाघेका मुद्दाको संख्या १७ हजार दुई सय १८ पुगेको छ। गत वर्षबाटै जिम्मेबारी सरेकासहित एक लाख ९३ हजार पाँच सय पाँच भने फर्स्यौट भएका छन्। जिम्मेवारी सरेर १ लाख ४ हजार ४ सय ६७ मुद्दा आएको थियो। सर्वेच्चका अनुसार अझै एक लाख २० हजार सात सय ७५ वटा मुद्दा फर्स्यौट हुन बाँकी छ। सर्वोच्चको चौथो रणनीतिक योजना २०७६७७२०८००८१ अनुसार जिल्ला र उच्च अदालतमा रहेका १८ महिना भित्र र सर्वोच्चमा भएका मुद्दा दुई वर्षभित्र फर्स्यौट गर्ने उल्लेख छ। तर, यो तथ्यांकले फर्स्यौट भने उल्लेख्य रूपमा हुन नसकेको देखाउँछ। सर्वोच्च, उच्च र जिल्ला अदालतमा दुई वर्ष नाघेका मुद्दाको संख्या आर्थिक वर्ष २०७७०७८ मा १७ हजार दुई सय १८ छ। यसअघि आर्थिक वर्ष २०७६०७७ मा दुई वर्ष नाघेका मुद्दाको संख्या १२ हजार आठ सय दुई थियो। यसले वर्सेनि थन्किने मुद्दाको संख्या बढी देखाउँछ। गत वर्ष अदालतहरूमा जिम्मेवारी सरेका तीन लाख ७१ हजार ३० मुद्दा मध्ये दुई लाख ६५ हजार एक सय ९२ फर्स्यौट भएका थिए। यस्ता मुद्दाको फैसला पनि लक्ष बमोजिम भएको छैन। अदालतहरूमा न्याय सम्पादन गर्ने न्यायाधीश दरबन्दी अनुसार नहुँदा पनि यो समस्या भएको अदालतको तर्क छ। तीनै तहको अदालतमा ४ सय ३५ न्यायाधीशको दरबन्दी रहेकोमा ३७ जनाको दरबन्दी रिक्त छ। प्रशासकीय कर्मचारीको कुल दरबन्दी पाँच हजार सात सय ८६ रहेकोमा एक हजार नौ सय नौ रिक्त छ। रणनीतिक योजनाले अदालतका सेवाहरू सुलभ र पहुँचयोग्य हुनुपर्ने औंल्याएको छ। अहिले पनि मुद्दा दर्ता गर्न जाँदा नागरिकहरूले सास्ती खेप्नुपर्ने गुनासो गर्छन्। अदालतहरूमा पीडितका लागि कानुनी सहायता प्रदान गर्ने भनिए पनि आम नागरिक त्यसको पहुँचमा पुग्न सकेका छैनन्। सर्वोच्च अदालतका पूर्व न्यायाधीश बलराम केसी रणनीतिक योजना अनुसार काम नभएको बताउँछन्। संविधानमै न्यायपालीकालाई प्रभावकारी बनाउने जिम्मा प्रधानन्यायाधीशलाई भनिएको छ, उनले भने, कथित रणनीतीक योजनाले काम गर्दैन। यो सफल भएको भए मुद्दा पालिंदैन थियो। उनले मुद्दा फर्स्यौटमा अदालतका प्रधानन्यायाधीशको भूमिका अग्रणी हुनुपर्ने बताए। अदालतमा बिदा धेरै भयो। फौजदारी, देवानी संहिता हेर्ने छुट्टा छुट्टै अदालत हुने भनिए पनि कार्यान्वयनमा आएन। त्यसकारण पनि मुद्दाहरू थन्किंदै गए, उनले थपे। अधिवक्ता ओमप्रकाश अर्यालले न्यायाधीशले चुस्त समयमा फैसला नगर्ने र पर्याप्त समय नदिँदा पनि मुद्दाहरू समयमा फर्स्यौट नभएको बताए। उनले भने, मुद्दाहरू आउँछन्। अन्तरिम आदेश हुन नै समय लाग्छ। अन्तरिम आदेश हुने खालकामा अनावश्यक समय लिइन्छ। मुद्दा व्यवस्थापन महाशाखामा झन्झटिलो प्रकृया छ। सर्वोच्च अदालतका प्रवक्ता बाबुराम दाहालले कोरोना संक्रमणका कारण पनि मुद्दा फर्स्यौटमा ढिला भएको बताए। उनले भने, पुराना मुद्दा फर्स्यौट गर्ने गरी लागि परेका छौं। यसपटक पुराना मुद्दा जतिसक्दो चाँडो फर्स्यौट गर्ने तर्फ हाम्रो ध्यान गएको छ। संवैधानिक मुद्दा र सार्वजनिक सरोकारका विवादका मुद्दाका कारण दुई वर्ष नाघेका मुद्दाहरू हेर्न ढिलाइ भएको दाहाल बताउँछन्। उनले भने, सर्वोच्च अदालतमा केही समययता सार्वजनिक सरोकारका मुद्दाहरू परेकाले पनि न्यायाधीशहरूले भ्याउनु भएन। हामीले मुद्दा फर्स्यौटका लागि समिति नै गठन गरेका छौं।"
एकैदिन ८३ फरार प्रतिवादी पक्राउ,"विराटनगर : अदालतले विभिन्न मुद्दामा दोषी ठहर गरे पनि कैद सजाय र जरिवाना भुक्तान नगरिकन फरार रहेका प्रतिवादी पक्राउमा सुनसरी प्रहरीले उल्लेख्य सफलता प्राप्त गरेको छ । सुनसरीका विभिन्न स्थानबाट प्रहरीले एकैदिन ८३ जना प्रतिवादीलाई पक्राउ गरेको छ । अदालतले कैद तथा जरिवानाको फैसला सुनाए पनि भागिरहेका उनीहरुलाई पक्राउ गरेर बुधबार अदालतमा पेस गरेको हो । एकैदिन पक्राउ परेका फरार प्रतिवादीको संख्या अहिलेसम्मकै उच्च रहेको सुनसरी प्रहरीका प्रवक्ता डीएसपी नरेन्द्र कार्कीले जानकारी दिए । उनका अनुसार सुनसरीमा फरार प्रतिवादी पक्राउका लागि प्रहरीका तर्फबाट असार १७ गतेदेखि विशेष अभियान नै सञ्चालन गरिएको छ । सुनसरी प्रहरी प्रमुखका रूपमा एसपी सञ्जय सिंह थापा आइसकेपछि फरार प्रतिवादी पक्राउलाई प्रहरीले तीव्र पारेको हो । चालु आर्थिक वर्ष २०७८०७९ को भदौ ९ गतेसम्ममा अर्थात एक महिना २३ दिनको अवधिमा सुनसरी प्रहरीले ३ सय ८३ जना फरार प्रतिवादीलाई पक्राउ गरिसकेको छ। ३ सय ८३ प्रतिवादी पक्राउ गर्दा ८० वर्ष २ महिना २३ दिन कैद र १४ लाख ७९ हजार ५ सय रूपैयाँ जरिवाना असुल भएको एसपी थापाले बताए । उनका अनुसार अनुसार छोटो अवधिमा फरार प्रतिवादी पक्राउमा यति ठूलो सफलता प्रहरीले पहिलो पटक प्राप्त गरेको हो । कर्तव्य ज्यान, मानव बेचबिखन, अपहरण, जबरजस्ती करणी, ज्यान मार्ने उद्योग, लागुऔषध, सवारी ज्यान, गर्भपतन, चोरी, भ्रष्टाचार, गाली बेइजति लगायतका मुद्दामा दोषी करार भइसके पनि फरार बनिरहेकाहरुलाई पक्राउ गरिएको जानकारी थापाले दिए । फरार प्रतिवादी पक्राउमा उल्लेख्य सफलता प्राप्त हुँदा अपराध गरेर जति भागे पनि कानुनले छाड्दैन भन्ने सन्देश गएको छ, एसपी थापाले भने, विगतमा अदालतले गरेको फैसलालाई आधार बनाएर फरार प्रतिवादी पक्राउलाई तीव्र पारिएको हो । अदालतबाट भएका फैसला कार्यान्वयन गराउने सवालमा प्रतिवद्ध भएर प्रहरीले कारबाही अघि बढाइरहेको उनले बताए। प्रहरीले पक्राउ गरेर बुझाइसकेपछि अदालतले कैदको फैसला भएका प्रतिवादीलाई सजाय भुक्तानका लागि कारागार चलान गर्ने गरेको छ । फैसलामार्फत जरिवाना तोकिएकालाई भने असुल गरेर छाड्ने गरेको छ ।"
बेष्ट फाईनान्सको न्युरोड शाखा स्थानान्तरण,"काठमाडौं : बेष्ट फाईनान्स कम्पनी लिमिटेडले काठमाडौं महानगरपालिका २२मा रहेको न्युरोड शाखा कार्यालयलाई स्थानान्तरण गरेको छ । फाईनान्सले सोही वडाको न्युरोड, पिपलवोटस्थित रमा गृहभवनमा बुधबार उक्त शाखा स्थानान्तरण गरी कार्यालय संचालन गरेको हो । नयाँ शाखा कार्यालयको उदघाटन संस्थाका सञ्चालक समितिका महिला सञ्चालक श्रीमती सुशिला खनाल तथा नेपाल सुन चाँदी व्यवसायी महासंघका उपाध्यक्ष एवं व्यवसायी महेन्द्र रत्न शाक्यले संयुक्त रुपमा उदघाटन गरेका थिए । कार्यक्रममा न्युरोड क्षेत्रका प्रतिष्ठित व्यवसायीहरु तथा संस्थाका पूर्व पदाधिकारी एवं स्थानीय जनप्रतिनीधिको उल्लेखिय उपस्थिति रहेको थियो । नेपालको ४ वटा पुरानो फाईनान्स कम्पनीहरु मर्ज भई बनेको यस वेष्ट फाईनान्स कम्पनी लिमिटेडले हाल १४ वटा शाखा कार्यालयमार्फत आफ्नो सेवा दिँदै आएको छ । संस्थाको प्रधान कार्यालय, कमलादी, काठमाडौंमा रहेको छ । संस्थाबाट हाल डिजिटल बैकिङ्ग सेवालगायत नेपाल राष्ट्र बैंकको निति बमोजिम विभिन्न बचत योजना सहित सहुलियत कर्जाहरु समेत प्रदान गर्दै आएको फाइनान्स स्रोतले जनाएको छ ।"
अछामका १० स्थानीय तहको बेरुजु ४३ करोड ७१ लाख,"अछाम : अछामका स्थानीय तहको बेरुजु ४३ करोड बढी रहेको छ । यो वर्षको बेरुजु गत वर्ष भन्दा बढि देखिएको छ। महालेखा परिक्षकको ५८नौं बार्षीक प्रतिवेदन२०७८ अनुसार जिल्लाका दश वटा स्थानीय तहको बेरुजु ४३ करोड ७१ लाख ३८ हजार रहेको उल्लेख छ । अछाममा ४ नगरपालिका र ६ गाउँपालिका रहेका छन् । दश स्थानीय तहमध्ये सबैभन्दा बढी पंञ्चदेवल बिनायक नगरपालिकाको १६ करोड ९९ लाख ४४ हजार बेरुजु देखिएको छ। १ अर्ब ८४ करोड ५७ लाख ९ हजार लेखा परिक्षण गरिएकोमा त्यति रकम बेरुजु देखिएको हो। बान्नीगढी जयगढ गाउँपालिकामा सबैभन्दा कम १ करोड ८२ लाख ७ हजार बेरुजु देखिएको छ,त्यहाँ ७ करोड १२ लाख ३४ हजार लेखा परिक्षण गरिएको हो । यसैगरी साँफेबगर नगरपालिकाको ५ करोड ३७ लाख १२ हजार बेरुजु देखिएको छ जहाँ १ अर्ब २० करोड ७० लाख ६९ हजारको लेखा परिक्षण गरिएको थियो। चौरपाटी गाउँपालिकाको १ अर्ब ६० करोड ४५ लाख २ हजार लेखा परिक्षण गरिएकोमा ४ करोड ८२ लाख ८२ हजार बेरुजु आएको छ । ढकारी गाउँपालिकाको ४ करोड १९ लाख ४१ हजार बेरुजु आएको छ । ढकारीको ८७ करोड ७४ लाख ९८ हजार लेखा परिक्षण भएको हो । यसैगरी मंगलसेन नगरपालिकाको १ अर्ब २५ करोड ४९ लाख १५ हजार लेखा परिक्षण गरिएकोमा ३ करोड ७३ लाख ६५ हजार बेरुजु देखिएको छ । त्यसैगरी कमलबजार नगरपालिकाको २ करोड ६७ लाख २ हजार बेरुजु देखिएको छ । नगरपालिकाको १ अर्ब २४ करोड ४१ लख ७ हजार लेखा परिक्षण गरिएको हो । रामारोशन गाउँपालिकाको २ करोड ५२ लाख ३ हजार बेरुजु देखिएको छ । पालिकाको ८५ करोड ६ लाख ७० हजारको लेखा परिक्षण गरिएको हो । तुर्माखाद गाउँपालिकाको ८३ करोड ८८ लाख ९८ हजार लेखा परिक्षण भएकोमा २ करोड ३९ लाख ४७ हजार बेरुजु देखिएको छ । मेल्लेख गाउँपालिकाको ९३ करोड ६४ लाख ५ हजार लेखा परिक्षण गएिकोमा २ करोड ३१ लाख ३६ हजार बेरुजु रहेको महालेखाको प्रतिबेदनमा उल्लेख गरिएको छ। गत वर्ष अछामका स्थानीयतहको बेरुजु ४२ करोड ४५ लाख ५० हजार रहेको थियो । यो वर्ष जिल्लाको बेरुजु रकम १ करोड २४ लाखले बढेको छ । गत वर्ष सबैभन्दा बढी साँफेबगर नगरपालिकाको ८ करोड ९४ लाख ३० हजार बेरुजु देखिएको थियो भने बान्नीगढी जयगढ गाउँपालिकामा सबैभन्दा कम ४९ लाख २६ हजार बेरुजु देखिएको थियो । यो वर्ष साँफेबगरको बेरुजु घटेको भने बान्नीगढी जयगढ गाउँपालिकाको बेरुजु बढेको महालेखा परिक्षकको प्रतिबेदनमा उल्लेख छ ।"
पालिकाले एम्बुलेन्स नदिँदा शिशुको ज्यान गयो,"दैलेख : मञ्जु विकको डेढ महिने छोरीलाई अकस्मात श्वासप्रश्वासमा समस्या देखियो। ठाटीकाँध गाउँपालिका५ तोलीजैसीकी उनले मंगरबार बिहानै छोरीलाई प्राथमिक स्वास्थ्य केन्द्र लकान्द्रमा पुर्याइन्। शिशुको उपचारमा स्वास्थ्यकर्मीले सक्दो प्रयास गरे। स्वास्थ्यमा सुधार नआएपछि दिउँसो २ बजेतिर प्रदेश अस्पताल सुर्खेत रिफर गरियो। स्वास्थ्य केन्द्रले सुर्खेत रिफर गरेपछि शिशुका आफन्तले एम्बुलेन्सका लागि गाउँपालिकालाई खबर गरे। उनीहरूसँग तत्कालै एम्बुलेन्सको भाडा तिर्न पैसा थिएन। एम्बुलेन्सका लागि गाउँपालिका अध्यक्ष धीरबहादुर शाहीलाई आग्रह गर्दासमेत नगद भुक्तानीबिना एम्बुलेन्स पठाउन नसकिने जवाफ पाए। तत्कालै सुर्खेत लैजान नसक्दा निमोनियाले थलिएकी नवजात शिशुको ज्यान गयो। गाउँपालिकाले उधारोमा एम्बुलेन्स दिन अस्वीकार गर्दा शिशु रहिनन्। ठाटीकाँध गाउँपालिकादेखि सुर्खेतसम्मको ११३ किलोमिटर छ। यसका लागि तोकिएको ९ हजार रुपैयाँ नतिरेसम्म गाउँपालिकाले एम्बुलेन्स पठाउन मानेन। शिशुलाई झनै गाह्रो भएपछि ठाटीकाँध प्रहरी चौकीको पहलमा मंगलबार राति १०:३० बजे उधारोमै एम्बुलेन्स पठाइयो। तर, प्रदेश अस्पताल सुर्खेत नपुग्दै शिशुको मृत्यु भएको २० वर्षीया मञ्जुले दुखेसो पोखिन्। गाउँपालिका अध्यक्षलाई आग्रह गर्दा पनि एम्बुलेन्स भाडा नगद भुक्तानी नदिएसम्म पठाउन नसकिने भन्दै ढिलाइ गरेकाले शिशुको मृत्यु भएको पीडित परिवारको गुनासो छ। स्वास्थ्य केन्द्र पुर्याइएको दुई घण्टामै रिफर गरेपछि गाउँमा ऋणसमेत नपाएको र अध्यक्ष शाहीको पनि सहयोग नपाएको पीडित पक्षले बताए। गाउँपालिकासँग सहयोग मागेको ८ घण्टापछि प्रहरीको सहयोगमा उधारोमै पठाइएको एम्बुलेन्स प्रदेश अस्पताल पुग्न करिब आधा घण्टा मात्र बाँकी रहँदा सुर्खेतको बड्डीचौरमा बुधबार बिहान साढे ४ बजे शिशुको ज्यान गयो, पीडितका आफन्त जीवन विकले भने। गाउँपालिकाले मंगलबार दिउँसो समयमै एम्बुलेन्स पठाइदिएको भए शिशुको ज्यान जोगिन्थ्यो, ठाटीकाँध गाउँपालिका५ तोलीजैसीकी तीतु कामीले भनिन्, परिवारको गरिबी र गाउँपालिकाको असहयोगी व्यवहारले शिशुको मृत्यु भयो। ठाटीकाँध गाउँपालिकाका अध्यक्ष धीरबहादुर शाहीले गर्भवती र सुत्केरीहरूको हकमा नि:शुल्क एम्बुलेन्स सेवा दिइएको तर अरू बिरामीहरूको हकमा नि:शुल्क गर्न नसकिने भएका कारण एम्बुलेन्स पठाउन नसकेको बताए। पठाउन त उधारोमै पठाइयो। समयमा पठाएको भए शिशुको ज्यान जोगिन्थ्यो होला, अहिले पछुतो लागेको छ, अध्यक्ष शाहीले भने। १८ वर्षको उमेरमा गत दुई वर्षअघि मानबहादुर विकसँग मञ्जुको विवाह भएको थियो। उनले गत असार ३० गते जन्माएको छोरीको नामसमेत जुराउन पाइनन्। उनका श्रीमान् मानबहादुर मजदुरीका शिलशिलामा ६ महिनादेखि भारतको अल्मोडामा छन्। मानबहादुरले पहिलो सन्तान छोरीको मुखसमेत देख्न पाएनन्।"
भरुवा बन्दुक सहित युवक पक्राउ,जाजरकोट : जाजरकोटमा अवैध भरुवा बन्दुक सहित एक युवक पक्राउ परेका छन् । जिल्लाको नलगाड नगरपालिका ८ का ३३ बर्षीय वीरबहादुर पुन एक नाले भरुवा बन्दुक सहित पक्राउ परेका हुन् । अस्थायी प्रहरी पोष्ट मैदेबाट गएको प्रहरीको गस्ती टोलीले उनलाई स्थानिय कुशेपानी जंगलमा हतियार सहित फेला पारेको थियो। शिकार खेल्न निस्केका पुनलाई गस्ती प्रहरीले भेटेपछि पक्राउ गरी जिल्ला सदरमुकाम ल्याईएको जिल्ला प्रहरी प्रमुख डिएस्पी मधुकुमार थापाले बताए । उनलाई अवैध हातहतियार तथा खरखजना सम्बन्धी मुद्धा चलाईने भएको थापाले जानकारी दिए ।
नेपालको पार्टीले पायो वैधता,"काठमाडौं : निर्वाचन आयोगले एमालेबाट अलग भई माधव नेपालले गठन गरेको नेकपा (एकीकृत समाजवादी) पार्टीलाई मान्यता दिएको छ। अध्यक्ष केपी शर्मा ओली र वरिष्ठ नेता नेपालको इगोका कारण एमाले औपचारिक रूपमा विभाजन भएको छ। सरकारले राजनीतिक दल विभाजन गर्न खुकुलो प्रावधानसहित अध्यादेश जारी गरेपछि नेपालसहित ५८ केन्द्रीय सदस्यले नयाँ दल दर्ताका लागि आयोगमा निवेदन दिएका थिए। केन्द्रीय समिति वा संसदीय दलमा २० प्रतिशत सदस्यले नयाँ दल दर्ता गर्न पाउने प्रावधानसहित अध्यादेश जारी भएको थियो। पूर्वएमालेका ५४ केन्द्रीय सदस्य र २९ सांसदले बुधबार आयोग पुगी नयाँ पार्टीका पक्षमा सनाखत गरे। वरिष्ठ नेता झलनाथ खनालले दिल्लीस्थित नेपाली राजदूतावासमार्फत सनाखत गरे। आयोगले नयाँ दल दर्ताको प्रक्रियादेखि नै संलग्न भएको भन्दै खनालको सनाखतलाई मान्यता दिएको हो। भदौ ४ गते नयाँ दल दर्ताको निवेदन दिइएको थियो। एमालेबाट झण्डै एकतिहाइ केन्द्रीय सदस्य र संघीय सांसदलाई लिएर नेपालले नयाँ पार्टी दर्ता गरेका छन्। आयोगका प्रवक्ता राजकुमार श्रेष्ठले नेकपा एकीकृत समाजवादी दर्ता भएको जानकारी दिए। ५४ जना केन्द्रीय सदस्य र २९ संघीय सांसदले आयोगमा नै आएर सनाखत गर्नुभयो, प्रवक्ता श्रेष्ठले भने, झलनाथ खनालले दिल्लीस्थित राजदूतावासबाट सनाखत गर्नुभयो। आयोगले सबै सनाखत जाँचपुछ गरी दल दर्ताको प्रमाणपत्र दिएको छ। पुराना नेता प्रदीप नेपाल पनि नयाँ पार्टीमा समावेश भएका छन्। आयोग पुगेका चार केन्द्रीय सदस्य र तीन सांसदले सनाखत गर्न पाएनन्। निवेदन दर्ता गर्ने बेलामा उनीहरूको नामावली नभएको कारण सनाखतमा समावेश नगरेको आयोगले जनाएको छ। केन्द्रीय सदस्य तथा प्रदेशसभा सदस्य राजन राई, केन्द्रीय सदस्य विक्रम शाही र रामप्रित पासवानको सनाखत हुन सकेन। केन्द्रीय सदस्य एवं प्रतिनिधिसभा सदस्य सोमप्रसाद पाण्डे, समानुपातिक सांसद माया ज्ञवाली र राष्ट्रियसभा सदस्य शारदादेवी भट्टले दल विभाजनमा सनाखत गर्न पाएनन्। निवेदन दर्तामा सहभागी केन्द्रीय सदस्यद्वय भाष्कर काफ्ले र रविन कोइराला भने सनाखत गर्न आयोग गएनन्। एमालेको २६ स्थायी समिति सदस्यमध्ये नेपाल, खनालसहित मुकुन्द न्यौपाने नयाँ दलमा लागेका छन्। नेपाल पक्षले तीन दिनसम्म चन्द्रागिरि हिल्स रिसोर्टमा नेतालाई राखी सोझै आयोगमा ल्याएर सनाखत गराएको थियो। चन्द्रागिरिमा भएको भेलाले एकीकृत समाजवादी पार्टीको अन्तरिम विधान र घोषणापत्र पारित गरेको थियो। नेपाल पक्षधर १० स्थायी समिति सदस्य भने एमालेमा फर्केका छन्। नेपाल पक्षले केन्द्रीय कमिटीमा २० प्रतिशत पुर्याए पनि संसदीय दलमा सनाखत गर्नेको संख्या २० प्रतिशत पुगेन। २०२ जनाको केन्द्रीय कमिटीको २० प्रतिशत ४१ जना हुन्छ भने १ सय ५४ जनाको संसदीय दलको २० प्रतिशत ३१ जना हुन आउँछ। एमालेको प्रतिनिधिसभामा १ सय २१ र राष्ट्रियसभामा ३३ सांसद छन्। सनाखतपछि नेता मेटमणि चौधरीले चार महिनामा एकीकृत समाजवादी सबैभन्दा ठूलो बन्ने दाबी गरे। उनले भने, मुलुकमा यो पार्टी चार महिनापछि सबैभन्दा ठूलो पार्टी बन्दैछ। यही पार्टी वरिपरि मुलुकको राजनीति अगाडि बढ्छ। उनले छिट्टै यो पार्टी माओवादी केन्द्र, एकीकृत समाजवादी, राष्ट्रिय जनमोर्चा, विप्लव, मोहन वैद्यलगायत सबै राजनीतिक दलबीच एकीकरण हुने पनि बताए। एकीकृत समाजवादीका पक्षमा सनाखत गर्ने नेताहरू १ माधकुमार नेपाल २ झलनाथ खनाल दिल्लीस्थित राजदूतावासबाट ३प्रदीप नेपाल ४ मुकुन्द न्यौपाने ५बेदुराम भुसाल ६प्रमेशकुमार हमाल ७ राजेन्द्रप्रसाद पाण्डे ८डा विजयकुमार पौडेल ९ गंगालाल तुलाधर १० प्रकाश ज्वाला ११ नागेन्द्रप्रसाद चौधरी १२ जयन्ती राई १३ तुलबहादुर गुरुङ १४जगन्नाथ खतिवडा १५ प्रतापलाल श्रेष्ठ १६ जीवनराम श्रेष्ठ १७ धर्मनाथप्रसाद साह १८रामचन्द्र यादव १९ रत्नेश्वर गोइत यादव २० यदुवंश झा २१श्रीप्रसाद साह २२ रवीन्द्र वैठा धोबी २३ लक्ष्मण पौडेल २४देवशंकर पौडेल २५ विरोध खतिवडा २६ मेटमणि चौधरी २७विश्वनाथ प्याकुरेल २८ मदनकुमारी शाह (गरिमा) २९प्रमेलकुमार खनाल ३० विजय गुरुङ ३१ सावित्रा भुसाल ३२ रामकुमार झाँक्री ३३गौराप्रसाद कोइराला ३४खगेन्द्र चुडाल ३५ रामकुमार ज्ञवाली ३६सरलाकुमारी यादव ३७सुधीरप्रसाद साह ३८कल्याणीकुमारी खड्का ३९शत्रुघन महतो ४०रामचन्द्र साह ४१दिनेशकुमार राई ४२हंशबहादुर शाही ४३शेरबहादुर केसी ४४नीरादेवी जैरु ४५प्रेमबहादुर आले ४६ भागवत नेपाली ४७चूडामणि विक जंगली ४८घनेन्द्र बस्नेत ४९राजेन्द्रकुमार राई ५०बलदेव चौधरी ५१डा देउमान सम्बाहाम्फे ५२कृष्णप्रसाद खनाल ५३महम्मद महफुज अन्सारी ५४ हरिप्रसाद पराजुली ५५ केदार न्यौपाने सनाखत गर्ने सांसदहरू १ माधवकुमार नेपाल २मुकुन्द न्यौपाने ३कल्याणीकुमारी खड्का ४विरोध खतिवडा ५जीवनराम श्रेष्ठ ६रामकुमारी झाँक्री ७नीरादेवी जैरु ८प्रेमबहादुर आले ९ मेटमणि चौधरी १०सरलादेवी यादव ११भवानी खापुङ १२पुष्पाकुमारी कर्ण कायस्थ १३समिना हुसेन १४कृष्णलाल महर्जन १५कृष्णकुमार श्रेष्ठ(किसान) १६कलिला खातुन १७हिराचन्द्र केसी १८ धनबहादुर बुढा १९गोपालबहादुर बम २०पार्वतीकुमारी विशुंके २१लक्ष्मी चौधरी २२ बिना बुढाथोकी राष्ट्रियसभा सांसद २३बेदुराम भुसाल २४ठगेन्द्रप्रसाद पुरी २५उदया शर्मा पौडेल २६नन्दा चपाई २७सिंहबहादुर विश्वकर्मा २८शेरबहादुर कुँवर २९शान्ति अधिकारी जिसी ३० झलनाथ खनाल (दिल्लीबाट)"
"वीरमा सधैं भीड, टिकट लिनै पीर","राजकरण महतोरविन भट्टराई काठमाडौं समय : मंगलबार बिहानको ३:५५ बजे। स्थान : वीर अस्पताल, काठमाडौं। देशकै जेठो अस्पताल। सरकारको प्रत्यक्ष रेखदेखमा सञ्चालन हुन्छ। समस्या के होला र ? त्यहाँ नपुग्नेलाई यस्तै लाग्छ। तर, बिरामी लिएरभएर वीर अस्पताल पुग्दाका पीडा र व्यथाका कथा छुट्टै रहेछन्। अन्नपूर्णको टिम मंगलबार बिहान पुग्दा यस्तै दृश्य देखिएभेटिए। मंगलबार बिहान ३ बजेर ५५ मिनेटमा अस्पताल पुग्दा बाहिर बिरामीका कुरुवा यताउता गर्दै थिए। भित्र प्यासेज र बिरामी राख्न प्रयोग गरिने जगेडाको बेडमा दुई युवा रात काट्ने प्रयास गर्दै थिए। बेलाबेला कोल्टे पर्थे। मज्जाले निन्द्रा लाग्ने कुरै भएन। भुइँमा एकातर्फ दुई जना कम्मल ओडेर निदाएका थिए। अर्कोतर्फ ३ युवा सुतेका थिए एक पुरुष बसेर बिहानको प्रतीक्षामा थिए। केही पर एक युवती सुतेकी थिइन्। यी सबै विरामीका कुरुवा थिए। जो चिसो भुइँमा रात काट्ने प्रयासमा थिए। बिहानको ४ बज्यो। उपचारका लागि अस्पताल पुग्नेको चहल पहल सुरु भयो। टिकट काट्ने ठाउँमा लाइन सुरु भयो। थर्मस बोकेर चिया बेच्न ग्राहक पर्खनेहरू चलमलाउन थाले। अस्पताल परिसरकै मन्दिरमा पूजा सामग्री बोकेर पसेका पुजारीलाई टीका लगाइदिने मान्छेको कमी थिएन। गम्भीर अवस्थाका बिरामीका आफन्त मन्दिर पुगेर बिरामीको सुस्वास्थ्यको कामना गर्दा रहेछन्। सायद १९४७ सालमा अस्पताल बनाउँदा वीर शमशेरले यो बुझेर नै अस्पताल परिसरमा मन्दिर पनि बनाएका थिए। बिहान ४ बजे नै टिकट काउण्टर अघि लाइन बनिसकेको थियो। लाइनमा बस्दाबस्दै गलेकाहरू बेञ्चमा सुस्ताउँथे। झकाउँथे। झस्किएर पुन: घडी हेर्दै ओपीडी टिकट काट्ने काउन्टरको झ्यालमा हेर्थे। उनीहरूको प्रतीक्षा बिहानको साढे ८ बजेको थियो। ८:३० देखि दिउँसो ३ बजेसम्म ओपीडीका लागि टिकट काटिन्छ। टिकट काट्ने छेउमा एक महिला बच्चा बोकेर बसिरहेकी थिइन्। दाङ घोराहीकी ३५ वर्षीया गीता सुनरी मगर २ वर्षकी नातिनी कुञ्जन काखमा राखेर टिकट काट्ने झ्यालमा पुलुक्कपुलुक्क हेर्थिन्। छोरी सजल सारु लाइनमा थिइन्। दाङबाट रात्री बस चढेर आयौं गीताले भनिन्, पहिला टोकन दिन्थ्यो। लाइनमा बस्नु पर्दैनथ्यो। आजभोलि त लाइनै लाग्नुपर्ने रहेछ। टिकट काट्नेहरूको अव्यवस्थित लाइनले कोरोना महामारी नै हराइसकेको हो कि जस्तो लाग्थ्यो। अस्पतालको भित्तामा भने दुरी कायम गरेर बस्नुहोला भन्ने सन्देश लेखिएको थियो। बसमा रातभरि अनिदो भएर आइयो, फेरि लाइन लाग्नुपर्ने रहेछ, उनले भनिन्, बिरामीको मार्का कसले बुझ्ने ? ओपीडीको लाइनमा पुग्दा ६:२५ भएको थियो। बूढानीलकण्ठका ५१ वर्षीय ईश्वरी पौडेल टिकट काट्ने लाइनको पहिलो नम्बरमा थिए। दाँत दुखेर उपचार गर्न आएका थिए। सधैं लाइन लाग्नुपर्ने, झर्को मान्दै उनले भने, यस्तो भीड छ, अस्पतालले नै कोरोना फैलाएको जस्तो छ। अस्पतालका कर्मचारीको सेवाप्रति गुनासो पोख्दै उनले भने, दिनभरि गफ चुटेर बसेका हुन्छन्। जागिर प्यारो भएर के गर्ने ? लाइनमै भेटिए दोलखा लामाबगरका ४० वर्षीय सुखदेव नेपाली । उनी आमाको उपचारका लागि आएका थिए। आमाको कान दु:खेको छ, उनले भने, बिहान ६ बजेदेखि लाममा बसेको, कहिले टिकट पाइने हो ? ७ बज्दा सेवाग्राहीको भीड बढ्दै गयो। कोही रात्री बस चढेर उपत्यका बाहिरबाट आएका। भोकभोकै लाइन लागेका। खोटाङ दिक्तेलका ४६ वर्षीय पदमबहादुर राईले लामो यात्रा गरेर उपचार गर्न आएको बताए। दुई घण्टादेखि लाइनमा छु, राईले भने, खाने बस्ने ठेगान छैन। कम्तीमा उपचार त सरकारले सहज बनाइदिनु नि ! उनी लाइन बसेको अघिल्तिर भित्तामा लेखिएको थियो, मिलेर लाइन लाग्यो भने छिट्टै सकिएला कि ? रोल्पाकी ४८ वर्षीया पवित्रा घर्तीमगर काखी दुखेर उपचारार्थ अस्पताल आएकी थिइन्। कोही बिरामी भुइँमा छन्, कोही आफंै उभिएर लाइनमा बसेका छन्, उनले आक्रोश पोखिन, के सरकारी अस्पताल सुधार्न सकिन्न ? अस्पताल प्रशासनले टोकन सिस्टम लागू गरेको भए सास्ती व्यहोर्नु नपर्नेे उनको भनाइ थियो। ८ बजेर १३ मिनेटमा ओपीडी टिकट काउन्टरको ढोका खुल्यो। भित्र एक जना महिला कर्मचारी थिइन्। कतिखेरबाट टिकट वितरण हुन्छ ? हामीले सोध्यौंै। किन हेरेको, किन फोटो खिचेको ? ती महिला कर्मचारी झर्किन थालिन्, खान नपाएको हो कि काम नपाको ? ८ बजेर १९ मिनेटबाट टिकट वितरण सुरु भयो। धादिङको बाफल बस्ने ३५ वर्षीया माया तामाङ निकै गाह्रो महसुस गरिरहेकी थिइन्। टाउको दु:खेको छ, उनले दु:खेसो पोखिन्, कसरी उभिनु लाइनमा ? खाना नरुच्ने र शरीर थाकेको महसुस हुन थालेपछि उनी वीर अस्पताल आएकी थिइन्। ८:२५ मा अस्पताल परिसरमा म्याट लिएर यताउता गर्दै थिए, बुटवलका कुलबहादुर विश्वकर्मा। कुरुवालाई सुत्ने ठाउँ छैन। भुइँमा सुत्नु पर्छ, उनले भने। अस्पतालको शौचालय दुर्गन्धित रहेको उनको गुनासो थियो। मोटरसाइकल दुर्घटनामा घाइते निर्मल चौधरी ५ बजे नै अस्पताल पुगेका थिए। रौतहट डुमरीयाका चौधरी वीरगञ्जको इडो अस्पतालमा निको नभएपछि वीर आएका थिए। बुवा भागेश्वर चौधरीले भने, ६० हजार खर्च भयो। तर, ठीक भएन। बल्लतल्ल टिकट पाएपछि डाक्टरलाई भेट्न कुन कोठा र कुन तलामा जाने भन्नेमा सेवाग्राही अलमलमा देखिन्थे। बहिरङ विभागको भवनभित्र छिर्दा जता हेर्यो त्यतै ढोकाहरू देखिन्थे। ८:४३ मा पुग्दा सूचना दिने कक्षमा कोही पनि थिएन। नयाँ मान्छे उपचार लिने ठाउँ खोज्दाखोज्दै हैरान हुन्छ। देखाई दिने कोही हुँदैन। सोच्दा कर्मचारीहरू झर्केर बोल्छन्, आमाको मुटुको उपचार गराउन आएका सोलुखुम्बुका भूपाल राईले भने। त्यहाँबाट अलि भित्र पस्यौं। ९:१० मा भेटिए रौतहटका शैलेन्द्र यादव। उनी पत्नी इन्दुको ग्याष्ट्रिकको उपचार गराउन आएका थिए। रगत परीक्षणको रिपोर्ट कुरिरहेका थिए ढिलो भइसक्यो, रिपोर्ट दिने कर्मचारी नै छैन, दिक्दारी मान्दै उनी भन्दै थिए। अस्पतालको दोस्रो तलामा पुग्दा ८२ वर्षीय नुवाकोटका लोकमणि पौडेल ऐयाऐया गर्दै थिए। पेट पोलेर हैरान छु। छाती दु:खेर श्वास फेर्न धेरै ग्राहो भइरहेको छ, उनले भने, डाक्टर छिटो आइदिए हुन्थ्यो नि, आउँदैनन्। ट्याक्सीबाट २ जनाले १ बिरामीलाई झारे। पर्वतकी सीता सुवेदीलाई किड्नीको समस्याका कारण हिँड्डुल गर्न निकै कठिन थियो। अस्पतालको खुड्किलो चढ्न सकिनन्। बिरामीका आफन्तले ह्वीलचेयर खोजे तर पाएनन्। बोकेर अस्पताल भित्र लगे। ठमेलका राजन पहाडी ९:२० मा भेटिए। श्रीमतीको छातीको एक्सरेका लागि लाइनमा थिए। तर, टोकन दर्ता कर्मचारी थिएनन्। को कतिखेर आउँछ, कसैले जानकारी दिँदैन, उनले भने, सूचना नपाएर धेरै मानिसहरू भौतारिरहन्छन्। कलंकीका ४१ वर्षीय यमप्रसाद सिम्खडा ९:२५ मा टोकन दर्ता गर्न लाइनमा थिए। लाइन लाग्ने सिष्टम कहिल्यै नफेरिने भयो, उनी भन्दै थिए, जमाना कहाँबाट कहाँ पुगिसक्यो। वीरमा पुरानै तरिका छ। टिकट काटने लाइनको भीड ९:३४ मा अस्पतालभित्र देखियो। वीर अस्पतालको २४ घण्टे क्यास काउण्टरमा खचाखच भीड थियो। दक्षिणतिर कर्मचारीहरूका लागि छुट्टै काउन्टर छ भने पूर्वतिर सर्वसाधारणका लागि। यहाँ पनि आम नागरिक लाइन लाग्नुको विकल्प थिएन। ९:३८ मा हामी पस्यौं हाउसकिपिङको काम गर्ने कर्मचारी भएको ठाउँ। त्यहाँ फोहोर थुप्रिएको थियो। जाजरकोटका कमल राउत बुवाको कुरुवा बसेका थिए, अंकोलोजी वार्डमा। ९:४८ मा डाक्टरको टोली आइपुग्यो। बिरामीको अवस्थाबारे चासो राखिरहेका थिए। बिरामी कुरुवालाई पनि सास्ती छ। सुत्ने ठाउँको अभावमा भुइँमा सुत्नुपर्छ। त्यसमा पनि कुरुवाहरू आलोपालो गरेर सुत्छन्, कमलले भने। ९:५८ मा त्यो वार्डबाट हामी बाहिरियौ। सरसफाइ गरिरहेकी सविना बस्नेत व्यस्त थिइन्। अचम्म त के लाग्यो भने, बिरामीलाई उपचार गर्ने बेडमा उनी फोहोर राखेर तान्दै, धकेल्दै प्यासेजबाट लैजाँदै थिइन्। १० बजे आउनु पर्ने कर्मचारी १०:३० बजेसम्म आइरहे। बिहानदेखि लाममा रहेका सेवाग्राही प्रतीक्षामा थिए। नुर मोहमद मियाँ र उनकी पत्नी खुर्सिदा खातुन पहिलो तलाको सिँढीमा उभिरहेका थिए। १०:४ मा भेटिएकी खुर्सिदाको आन्द्राको अप्रेसन गरिएको छ। तेस्रो किमो चढाउन रौतहटबाट आएकी। दु:खले सताइरहेको छ, अस्पताल आउन कसलाई मन छ र ? नुरले भने। अस्पतालमा आफन्तको जीवन बचाउन प्रियजनहरू देशभरिबाट पुग्छन्। गरिबहरूको अस्पताल भनेर चिनिने वीर अस्पताल आफैं बिरामी छ। यहाँको भद्रगोलले देशभरिको सरकारी स्वास्थ्य संस्थाको हविगत दर्शाउँछ। ७५ वर्षीय रतनकुमारी विश्वकर्माको दुवै मृगौलाले काम गर्दैन। नाति रुपेश ईसीजी गराउन १०:१० मा अक्सिजन बोकेर लाम लागिरहेका थिए। उनले सीधा उपचार पाउनुपथ्र्यो। तर, गम्भीर अवस्थामा पनि लाम लाग्नु परेको छ। हामीलाई अर्को दृश्यले निकै भावुक बनायो। १०:२७ मा ईसीजी गराउन ८१ वर्षीय सोमबहादुर थापा मगरलाई आफन्तले बेडमै राखेर लाम लगाएर राखेका थिए। उनी बोल्न सक्दैनथे। पिंढीबाट लडेर महिना दिनअघि देब्रे तीघ्रा भाँच्चिएको रहेछ। नुवाकोट घर भएका उनलाई ट्रमा सेन्टरमा भर्ना गरियो। त्यहाँ उनलाई कोरोना पुष्टि भयो। १४ दिन होम आइसोलेसनमा राखेपछि थप उपचारका लागि वीरमा ल्याइएको थियो। १०:३५ मा वीर अस्पतालको नयाँ भवन नजिकै ठूलो भीड लागेको देखियो। त्यहाँ पुग्दा अधिकांश १८३५ बर्ष उमेर समूहका विद्यार्थी रहेछन्। उनीहरू कोरोना खोप लगाउन आएका रहेछन्। तीन घण्टासम्म लाम लागेपछि खोप लगाएर उनीहरू घर फर्किए। त्यो दिन १ हजार ५ सय जनाले खोप लगाए। अस्पतालको पहिलो सेवाग्राही ईश्वरी पौडेल दाँत खोलेर घर फर्किए ११:४१ मा। वीर वास्तवमै वीर हो। सेवा राम्रो छ। व्यवस्थान चुस्त भए झनै राम्रो हुन्छ। अन्नपूर्ण टोली अस्पतालमा रहँदै १ भीभीआईपी उपचारका लागि आए। ती विशिष्ट व्यक्ति को थिए ? सुरुमा पत्ता लागेन। त्यहाँ नेपाली सेना, नेपाल प्रहरी गाडी कुरिरहेका थिए। को आउनु भएको छ ? सुरक्षाकर्मीसँग सोध्यौं। कोही बोलेनन् ? खोजी गर्न थाल्यौं। दोस्रो तलाको २१४ नम्बरमा भेटिए सभामुख अग्निप्रसाद सापकोटा। दाँतको उपचार गर्न आएका रहेछन्। उनका सुरक्षाकर्मीले भने, माननीयज्यू ११:१५ मा आउनुभयो। सभामुखका प्रेस सल्लाहकार श्रीधर पौडेल फोटो खिच्दै थिए। उनले हामीलाई फोटो खिच्नका लागि भित्र पस्न दिएनन्। कुरो थियो, सभामुख आम सर्वसाधारणभन्दा ढिलो आएर छिटो उपचार लिएर फर्किए। उनी ११:१५ मा आएर ११:५६ मा दाँतको उपचार गराएर फर्किए। तर, जो गम्भीर अवस्थाका बिरामी थिए, उनीहरूका आफन्त लाम लाग्न बाध्य थिए। १२:०३ मा कार्डियोलोजी वार्डको गेटमै कुकुर सुतिरहेका थिए। अनि हामी स्टोरतर्फ लाग्यौं। त्यहाँ सरकारी पोसाक लगाएका अस्पतालका दुई कर्मचारी चुरोट तान्दै थिए। हामीले फिटो क्लिक गयौं। उनीहरू त्यहाँबाट भागे। नाम बताउन चाहेन बरु हाम्रो परिचय मागे। १२:२० मा फेरि अर्को अनौठो दृश्य देखियो। उत्तरपश्चिमपट्टीको गेटमै अस्पतालको पुराना सामान राखिएको छ। त्यहाँ रक्सीका बोतल पनि भेटियो। पुराना जुत्ताचप्पल र फोहोरले वीर अस्पतालको गौरवलाई गिज्याई रहेको थियो। बिग्रेका एम्बुलेन्स र सवारी एकमाथि अर्को चढाएर राखिएको नौलो दृश्य देखियो। १:११ मा दुई कर्मचारी कार्यालय पोसाकमा तास खेलिरहेका थिए। नजिकै शौचालयको सेफ्टीट्याङ्की खुला थियो। दिसापिसाबको गन्धले झण्डै उल्टि आएन। छेउमै ४ सय ८७ बिरामीका लागि खाजा बनाइँदै थियो। त्यो दृश्यले सरसफाई र स्वच्छताको सन्देश घन्काउने वीर अस्पताल आफैं कति फोहोरी छ प्रस्ट पार्थ्यो। १:३५ मा अस्पतालको भुईं तलामै उपचारार्थ भर्ना भएका रामेछापका ४३ बर्षीय भरत लामाको कोरोनाले मंगलबार मृत्यु भएको थियो। शव व्यवस्थापनका लागि सेना शव वाहन लिएर आएको थियो। हामी अस्पतालको गेटमा पुग्यौं। २:४३ मिनेटपछि कर्मचारीहरू घर फर्किन थाले। अस्पतालले ३ बजेसम्म सेवाग्राहीलाई टिकट दिइरहेको थियो। कर्मचारीहरू काम छाडेर घर हिँड्न थाले। जसका कारण सेवाग्राही समस्यामा परे। १:४५ मा टिकट लिएका सर्लाहीका जितबहादुर २:४६ मा उपचार लिएर खुशी हुँदै फर्किए। ३ बजेपछि फार्मेसीमा औषधि किन्नेहरूको भिड देखिन्थ्यो। यो क्रम ५ बजेसम्म निकै चल्छ। किनभने विरामीहरू औषधि किन्न थाल्छन्। मंगलबार बिहान ३:५५ देखि १३ घण्टा ५ मिनेट वीर अस्पताललाई नियाल्दा बेथितिको चाङ देखियो। तस्बिर : राजकरण महत्तोरबिन भट्टराई कर्मचारी समयमा नआउँदा खाली सूचना कक्ष। रगत संकलन गर्ने अव्यवस्थित स्थान। पुराना एम्बुलेन्स अलपत्र अवस्थामा। अस्पताल परिसरमा फोहोरको थुप्रो र थन्किएको गाडी। विरामी कुरुवा प्यासेजमा सुतेर रात कटाउँदै।  सुधार गर्छौं सागर मिश्र, उप सचिव (प्रशासन शाखा), वीर अस्पताल मेसिन बिग्रिएका कारण ओपीडीको टोकन प्रणाली बन्द छ। नयाँ जडान गर्ने प्रक्रियामा छौं। धेरै सेवाग्राही आएकाले भीड व्यवस्थापन गर्न समस्या भएको हो। हाम्रो अस्पतालको दैनिक १५ सय बिरामी उपचार गर्ने क्षमताको हो। अहिले २५ सय बढी सेवा लिन आउँछन्। जनशक्ति र भौतिक उपकरणको अभाव छ। २ अर्बको लगानीमा अस्पतालको नयाँ भवन तयार भएको छ। अहिले ६ सय ६० वेड वाट सेवा प्रदान भइरहेको छ। २ सय थपेर ९ सय ६० पुयाउने लक्ष्य छ। आकस्मिक कक्ष ८० बेड छ यसलाई सय पुयाउने लक्ष्य हो। अस्पतालमा देखिएका कमजोरी सुधार्ने र लापरबाही गर्ने कर्मचारीलाई कारबाही गर्छौं ।"
अस्पताल निर्माण गर्न कर्जा पाइने,"काठमाडौं : सरकारले स्थानीय तहमा अस्पताल निर्माण गर्न २० करोडसम्मको कर्जा लिन पाइने व्यवस्था गरेको छ। अस्पताल नभएको स्थानीय तहमा १ सय शय्यासम्मको अस्पताल निर्माण गर्नका लागि आवश्यक पर्ने कर्जा प्रवाह गर्न नेपाल राष्ट्र बैंकले यस्तो व्यवस्था गरेको हो। राष्ट्र बैंकले मंगलबार साँझ यो विषयमा निर्णय गरी सरोकारवाला बैंक तथा वित्तीय संस्थाहरूलाई उक्त निर्णय कार्यान्वयनमा ल्याउन निर्देशनसमेत दिएको छ। यो व्यवस्थाअनुसार बैंकहरूले यस्तो कर्जा आधारदरमा अधिकतम २ प्रतिशत विन्दुसम्म प्रिमियम थप गरेर दिनुपर्ने छ। बैंकले प्रत्येक ३ महिनामा सार्वजनिक गरेको आधार दरमा कर्जाको व्याजदर तोक्ने गर्छन्। गत आर्थिक वर्षमा सञ्चालनमा रहेको २७ वाणिज्य बैंकमध्ये सबैभन्दा कम राष्ट्रिय वाणिज्य बैंकको ५४१ प्रतिशत आधार दर छ। तर, सबैभन्दा बढी कुमारी बैंकको ७९० प्रतिशत छ। अस्पताल निर्माण प्रयोजनका लागि कर्जा लिँदा आधार दर कम भएको सरकारी स्वामित्वको राष्ट्रिय वाणिज्य बैंकबाट लिँदा २ प्रतिशत विन्दुसम्म प्रिमियम थप गर्दा ऋणीलाई ब्याजदर ७४१ प्रतिशत मात्रै पर्न जान्छ। यस्तै केन्द्रीय बैंकले महामारीजन्य रोगको उपचारको मान्यता प्राप्त खोप उत्पादन गर्ने उद्योग स्थापना गर्न व्यावसायिक योजना मूल्यांकन गरी आधार दरमा कर्जा उपलब्ध गराउन पनि निर्देशन दिएको छ। केन्द्रीय बैंकले कोभिड प्रभावितलाई लक्षित गर्दै यस्ता सुविधा कार्यान्वयनमा ल्याएको छ। यसै क्रममा रेष्टुराँ, पार्टी प्यालेस, सार्वजनिक यातायात, शिक्षण संस्था र मनोरञ्जन व्यवसाय तथा नगद प्रबाह अबरुद्ध भएका लघु, घरेलु, साना तथा मझौला व्यवसायीलाई परेको कोभिडको असर मूल्यांकन गरी त्यस्ता ऋणीले २०७८ पुस मसान्तसम्म भुक्तान गर्नुपर्ने साँवा तथा ब्याज दायित्वलाई एक वर्ष म्याद थप गरी कम्तीमा चार किस्तामा असुली गर्न निर्देशन दिइएको छ। बैंकहरूले यस्तो ब्याजलाई पुँजीकरण गर्न नपाइने तथा पेनाल ब्याज नलाग्ने व्यवस्था मिलाउनु पर्नेछ। यस्तै २०७८ असार मसान्तभित्र पुनर्संरचनापुनरतालिकीकरण गर्न असमर्थ कोभिड१९ बाट अति प्रभावित क्षेत्रका ऋणीबाट आउनुपर्ने ब्याजको ५ प्रतिशत रकम असुल गरी २०७८ पुस मसान्तभित्र कर्जाको पुनर्संरचनापुनरतालिकीकरण गर्नुपर्ने व्यवस्था गरिएको छ। यसैगरी बैंकहरूले प्राविधिकव्यावसायिक तालिम प्रदान गर्ने संस्थालाई २५ लाख रुपैयाँसम्मको कर्जा प्रवाह गर्नुपर्ने व्यवस्था पनि गरिएको छ।"
इन्धन आपूर्तिमा दादागिरी,"काठमाडौं : ढुवानी भाडा समायोजन गर्नुपर्ने माग राख्दै नेपाल पेट्रोलियम ढुवानी व्यवसायी महासंघले पेट्रोलियम पदार्थको ढुवानीमा अवरोध सिर्जना गरेका छन्। निगमले समय सुहाउँदो ढुवानी भाडा समायोजन नगरिदिएको भन्दै महासंघले मंगलबार र बुधबार इन्धन आपूर्ति गर्न आवश्यक पर्ने पीडीओ समेत बहिष्कार गरेका छन्। यसले गर्दा ट्यांकरमार्फत हुने मट्टितेल, पेट्रोल र डिजेलको आपूर्ति मंगलबारदेखि अवरुद्ध छ। निगमकाअनुसार ८ सय ट्यांकरले दुई दिनमा करिब १ हजार ७ सय किलोलिटर इन्धन आपूर्ति गर्न पीडीओ बहिष्कार गरे। ढुवानी व्यवसायीहरूले भैरहवा, थानकोट, अमलेखगञ्ज र विराटनगरस्थित निगमको प्रादेशिक डिपोबाट इन्धन आपूर्तिका लागि पीडीओ नबुझेर आपूर्ति प्रणालीमा अवरोध गरेका हुन्। यो दुई दिनमा उनीहरूले पीडीओ बुझेर इन्धन आपूर्ति नगर्दा करिब २ करोड लिटर इन्धनको नियमित आपूर्ति हुन सकेन्, निगमका प्रवक्ता विनितमणि उपाध्यायले भने । ढुवानी व्यवसायीले उठाएको मागको विषयमा छलफल भइरहेको उनले जानकारी दिए। निगमले २०७५ असोज २ गते अन्तिम पटक ढुवानी भाडा दर समायोजन गरिएको जानकारी दिएको छ। २०७३ सालदेखि ढुवानी भाडादर समायोजन नभएको दाबी गर्दै महासंघका अध्यक्ष खगेश्वर बोहराले माग सुनुवाइ नहुँदा पीडीओ बुभ्ने काम नभएको बताए। २०७३ सालदेखि ढुवानी भाडादर समायोजन भएको छैन, बोहराले भने, हामीले यो विषयमा त्यो बेलादेखि पटकपटक माग राख्दा पनि हालसम्म कुनै सुनुवाइ भएन। बाध्यतावशः पीडीओ नबुझ्ने अवस्थामा पुगेका छौं। सरकारले सार्वजनिक सवारी साधनको हकमा साउन १ गतदेखि २८ प्रतिशत वृद्धि गरी नयाँ भाडादर तोके पनि निगमले हालसम्म उक्त भाडा दर समायोजन नगरेको भन्दै महासंघले बिहीबारदेखि देशभरकै ट्यांकर सञ्चालनमा नल्याउने घोषणा गरेको छ। १८ प्रतिशतदेखि २० प्रतिशतसम्म ढुवानी भाडादर वृद्धि गर्नुपर्ने माग अघि सार्दै महासंघले पछिल्लो समयमा एक ट्यांकरबापत राजस्व २० हजार रुपैयाँ वृद्धि भएको बताएको छ। यस्तै भारतीय दूताबासबाट ट्यांकरका लागि लिइने एम्बेसी पर्मिटको शुल्क पनि करिब तीन गुणाले वृद्धि भएको छ। इन्धन लिन भारत जाने ट्यांकरको हकमा भारतीय दूतावासबाट एम्बेसी पर्मिट लिनुपर्ने व्यवस्था छ। एउटा ट्यांकरले १ पटक यस्तो पर्मिट लिँदा ३ महिना अवधिका लागि मान्य हुन्छ। पहिले एक पटक यस्तो पर्मिट लिँदा ४ हजार रुपैयाँ लाग्थ्यो। तर, अहिले यसमा वृद्धि भएर १४ हजार रुपैयाँ पुगेको छ। भाडादर समायोजन नभए बिहीबारदेखि ट्यांकर सञ्चालनमा ल्याउँदैनौं। पेट्रोलियम पदार्थ आपूर्ति प्रणालीमा अवरोध हुन नदिन हाम्रो सम्पूर्ण ट्यांकर र चालक निगमलाई जिम्मा लगाउन तयार छौं, बोहराले भने, निगमले आफंै पीडीओ लिएर भारतबाट आफैं इन्धन ल्याउनुपर्छ । उनका अनुसार २०७३ मा आनन्द रेग्मी नेतृत्वमा गठित ढुवानी भाडा सम्बन्धित समितिले पनि डिजलको मूल्य वृद्धि हुँदा दर बढाउने र डिजेलको मूल्य घट्दा ढुवानी दर नघटाउने निर्णय दिएको थियो। यस्तै अन्य खर्चको हकमा वर्षमा १ पटक भाडादर समायोजन गर्ने निर्णय गरेको थियो।"
फुट रोक्न नसक्दा दुःख,"काठमाडौं : एमाले अध्यक्ष केपी ओलीले पार्टी एकता बचाउने आफ्नो कोसिस असफल भएको भन्दै दुःख व्यक्त गरेका छन्। बुधबार पत्रकार सम्मेलन गरी ओलीले नयाँ पार्टी गठन प्रक्रियामा लागेका वरिष्ठ नेता माधव नेपाल र सभामुख अग्नि सापकोटाप्रति आक्रोश पोखे। पार्टी प्रमुख भएकाले मैले बचाउने कोसिस गर्दागर्दै पनि पार्टी बचाउन नसकेकोमा दुःखी छु, ओलीले भने। नेताहरूलाई रिसोर्टमा थुनेर नयाँ पार्टी गठनका लागि सनाखत गर्न लगाइएको ओलीले आरोप लगाए। एमाले नेताहरूलाई बलजफ्ती रिसोर्टमा लगेर बन्धक बनाएको ओलीले आरोप लगाए। बैठक भनेको एक लेभलको हुन्छ, ओलीले भने, साधारण सदस्यदेखि आफूलाई अध्यक्ष भनेको मान्छेसमेत भएको कस्तो बैठक हो ? घेराबन्दी गरेर घरघरबाट कार्यकर्ता रिसोर्टमा लगेर राखेको ओलीको आरोप छ। ओलीले सभामुख अग्निप्रसाद सापकोटाको भूमिकामाथि प्रश्न उठाए। नेकपा एमालेले कारबाही गरेका १४ सांसदलाई पदमुक्त नगरेको भन्दै ओली सभामुखमाथि खनिएका थिए। लेखराज भट्टजीहरूलाई कारबाही गर्दा माओवादीको केन्द्रीय कमिटीले निर्णय गरेको होइन, उनले भने, नेकपा एमालेले गरेको कारबाही ९ दिनसम्म थन्क्याएर दाँत टाल्न जानुभयो। मेरो शुभकामना छ, दाँत राम्रोसँग टालियोस्। सभामुख सापकोटा निष्पक्ष हुन नसकेको उनको आरोप थियो। प्रवक्तामा भट्टराई एमालेले पार्टी सचिव योगेश भट्टराईलाई प्रवक्ता तोकेको छ। जेठ २ अघि भट्टराई प्रचार विभाग प्रमुख एवं प्रवक्ता थिए। २०७५ जेठ ३ मा एमाले र माओवादी केन्द्रबीच एकीकरण भई नेकपा बनेपछि उनी प्रवक्ताको जिम्मेवारीबाट हटेका थिए। सर्वोच्चको फैसलाअनुसार नेकपा एकता भंग भई एमाले र माओवादी केन्द्र छुट्टिएपछि प्रदीप ज्ञवालीलाई प्रवक्ता तोकिएको थियो। विगतमा वरिष्ठ नेता माधव नेपाल पक्षधर भट्टराईसहितका नेताहरू पुनः पार्टीमै फर्केपछि जेठ २ अघिकै जिम्मेवारी र पद फर्काइएको हो।"

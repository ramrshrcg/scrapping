शीर्षक,विवरण
"सल्यान बस दुर्घटना अपडेट : १२ को मृत्यु, १० को सनाखत","सल्यान : सल्यानमा यात्रुबाहक बस दुर्घटना हुँदा १२ जनाको मृत्यु भएको छ। जिल्लाको दुल्धारा पोखराबाट दाङको तुलसीपुरका लागि छुटेको रा १ ख २५५२ नम्बरको बस कपुरकोट गाउँपालिका५ खारखोलामा आज बिहान दुर्घटना भएको हो। मृत्यु हुनेमा सल्यानको शारदा नगरपालिका१२ हाल दाङको तुलसीपुर उपमहानगरपालिका६ का ५३ वर्षीया प्रभा चलाउने, शारदा नगरपालिका२ की ६१ वर्षीया मीना डाँगी, सल्यान शारदा नगरपालिका३ की ६६ वर्षीया लीला बुढाथोकी, त्रिवेणी गाउँपालिका१ काभ्राकी २४ वर्षीया मीना शाही रहेको जिल्ला प्रहरी कार्यालय सल्यानले जनाएको छ। दाङको बबई गाउँपालिका४ की ६० वर्षीया डुली रेउले, सोही गाउँपालिका६ की ७० वर्षीया कलावती बुढाथोकी, दाङको घोराही उपमहानगरपालिका नारायणपुरकी ६५ वर्षीया इन्द्रा अधिकारी, सल्यानको छत्रेश्वरी गाउँपालिका२ का २९ वर्षीय तिलक ओली, दाङ शान्तिनगर गाउँपालिका८ की ३५ वर्षीया सावित्रा केसी र दाङ कोरवाङकी पाँच वर्षीय सुरज ओली रहेको जिल्ला प्रहरीले जनाएको छ। बसमा ३७ जना सवार रहेको प्रहरीले अनुमान गरेको छ। घाइतेमध्ये १३ जनालाई थप उपचारका लागि हेलिकप्टरमार्फत नेपालगञ्ज रिफर गरिएको छ भने अन्य सबैको सल्यान जिल्ला अस्पतालमा उपचार भइरहेको छ। प्रहरीका अनुसार आठ जनाको घटनास्थलमै ज्यान गएको हो भने बाँकीको उपचारका क्रममा मृत्यु भएको हो। चालक भने फरार भएका छन्। प्रहरीले उनको खोजी गरिरहेको छ। बस सडकबाट २०० मिटर तल खसेको थियो।"
कांग्रेसको केन्द्रीय कार्यसमितिको बैठक कात्तिक २८ मा बस्ने,"काठमाडौं : सत्तारुढ दल नेपाली कांग्रेसको केन्द्रीय कार्य समितिको बैठक यही कात्तिक २८ गते बस्ने भएको छ। पार्टी केन्द्रीय कार्यालयका मुख्यसचिव कृष्णप्रसाद पौडेलले आइतबार एक विज्ञप्ति जारी गरी बैठक यही कात्तिक २८ गते आइतबार दिउँसो १ बजे पार्टी केन्द्रीय कार्यालय सानेपामा बस्न लागेको जानकारी दिएका हुन्। बैठकमा उपस्थितिका लागि पार्टीका पदाधिकारी, केन्द्रीय सदस्य र आमन्त्रित सदस्यलाई आमन्त्रण गरिएको छ। बैठकमा मुलुकको समसामयिक राजनीति विषय र पार्टीको १४औँ महाधिवेशनको बारेमा छलफल हुने बताइएको छ।"
गोरखामा स्क्रब टाइफसले एक जनाको मृत्यु,गोरखा : पशुमा लाग्ने किर्नाबाट सर्ने स्क्रब टाइफसका कारण गोरखामा एक पुरुषको मृत्यु भएको छ। भीमसेन थापा गाउँपालिका ६ थापाटारका ६७ वर्षका पुरुषको उपचारको क्रममा मृत्यु भएको हो। चितवन मेडिकल कलेज(सिएमसी)मा उपचारको क्रममा उनको मृत्यु भएको मृतकका आफन्त शिव थापाले जानकारी दिए। खेतको काम सकेर घर फर्केका उनी एक्कासी कमजोरीसहितको ज्वारोले ग्रस्त भएपछि गोरखा अस्पतालमा उपचारका लागि आएका थिए। व्यथाले कराप्दै लगेपछि थप उपचारका लागि उनलाई सिएमसी पुर्याइएको र चौबीस घण्टा नबित्दै उनको मृत्यु भएको थापाले बताए। भीमसेन थापा गाउँपालिकामा अरु कसैलाई पनि स्क्रब टाइफस नफैलिएको गाउँपालिकाका स्वास्थ्य शाखा प्रमुख भेषराज खनालले जानकारी दिए। यसअघि आरुघाट गाउँपालिकामा भने ३५ जना सो रोगले संक्रमित भएका थिए। तर अहिले आरुघाटमा पनि संक्रमित नरहेको गाउँपालिकाका स्वास्थ्य शाखा प्रमुख विजयकुमार श्रेष्ठले जानकारी दिए।
हङकङमा पत्रकार राईको श्रद्धाञ्जलि सभा,"हङकङ : हङकङमा पत्रकार किसन राईको सामुहिक श्रद्धाञ्जलि सभा आयोजना गरिएको छ। गैह्आवाशीय नेपाली संघ (एनआरएनए हङकङ), हङकङ नेपाली महासंघ, नेपाली आदिवासी जनजाति महासंघ, नेपाल चेम्बर अफ कमर्स, नेपाली पत्रकार महासंघ हङकङको संयुक्त आयोजनामा श्रद्धाञ्जलि सभाको आयोजना गरिएको हो। सभामा उपस्थित विभिन्न संघसस्थाका प्रतिनिधिले स्वर्गीय राईको समाजप्रतिको योगदानका बारेमा चर्चा गरेका थिए। कानुन व्यावसायी इन्द्र वनेमले पत्रकार तथा समाजसेवी किसन राईसँगको सहकार्य, धरानको घण्टाघर निर्माण र हङकङमा आदिवासी मुलका महावाणिज्यदूत ल्याउन गरेको संयोजकत्वलाई चर्चा गरेका थिए। कार्यक्रममा सिएसटिएन प्रमुख रिता गुरुङ, एनआरएनए अध्यक्ष गोकर्ण ढकाल, हङकङ चेम्बर्स अफ कर्मस अध्यक्ष डासुराम पराजुली, हङकङ नेपाली महासंघ अध्यक्ष टंक राना, आदिवासी जनजाति महासंघ हङकङ उपाध्यक्ष कृष्ण लावती, नेपाली पत्रकार महासंघ हङकङ उपाध्यक्ष इन्द्र लक्समले पत्रकार राईको सम्झनामा उनका कार्य, योगदानहरुको स्मरण गरेका थिए। हङकङ स्थित नेपाली महावाणिज्यदूत उदयबहादुर राना मगरले पत्रकार राईलाई सम्झँदै भने, 'किसन हङकङमा नेपाली भाषा, साहित्यको उत्थान र श्रीवृद्धिमा निरन्तर लागिरहेका लौहपुरुष थिए। उनलाई नेपाल सरकारले सम्मान स्वरुप जनसेवाश्री पदक दिएको थियो। हङकङेली नेपाली समाजलाई नेपाललाई जोड्न लागी पर्ने निडर पत्रकार राईको असमायिक निधनले सिङ्गो समाज मर्माहत भएको छ।' हङकङ जोर्डन स्थित मल्टिकल्चरल एक्टिभिटी सेन्टरमा आयोजित सभालाई पत्रकार देवराज राईले सञ्चालन गरेका थिए। सभा हलमा लाम लागेर स्वर्गीय राईको चीर शान्तिको कामना गर्दै नेपालीहरुले पुष्प गुच्छा अर्पण गरेका थिए। स्वर्गीय किसन राई एभरेष्ट खबरका संस्थापक एवंम प्रधान सम्पादक, नेपाल पत्रकार संघ तथा नेपाली आदिवासी जनजाति महासंघ हङकङका अध्यक्ष, गैरआवाशीय नेपाली संघका केन्द्रीउ सदस्य साथै नेपाल सरकारबाट जनसेवाश्री विभुषण २०७८ र हङकङ सरकारबाट विभुषित भएका थिए। नेपाल बिदा मनाउन गएका राई आफ्ना साथीहरुसँग मध्यपहाडी लोकमार्गको भ्रमणमा थिए। भोजपुर जाने क्रममा खोटाङ दिक्तेल रुपाकोट मझुवागढी नगरपालिका ८ दोर्पाचिउरी डाँडास्थित पंखु खोलाको भीरबाट लडेर उनको मृत्यु भएको हो।"
"भारतीय प्रधानमन्त्री मोदी विश्वकै सबभन्दा लोकप्रिय नेता, बेइजिङमा असामान्य हिमपातपछि १० वर्ष यताकै सबभन्दा बढी जाडो हुन सक्ने","मर्निङ कन्सल्ट नामक अध्ययन संस्थाका अनुसार भारतीय प्रधानमन्त्री नरेन्द्र मोदी विश्वकै सबभन्दा लोकप्रिय सरकार प्रमुखमध्ये पहिलो स्थानमा रहेका छन्। उनले विश्वका अन्य नेताहरूलाई पछि पार्दै लोकप्रिय नेताहरूमध्ये पहिलो स्थानमा पर्न सफल भएका हुन्। आइतबार चीनमा भएको भारी हिमपातको समाचार पनि चर्चामा रह्यो। हिमपात सुरु हुने सामान्य दिनभन्दा करिब एक महिनाअघि नै भारी हिमपात भएको हो। प्रस्तुत छ, आइतबार चर्चामा रहेका विश्वका केही प्रमुख खबरहरू : भारतीय प्रधानमन्त्री मोदी विश्वकै सबभन्दा लोकप्रिय नेता नयाँ दिल्ली : भारतीय प्रधानमन्त्री विश्वकै सबभन्दा बढी लोकप्रिय सरकार प्रमुखमध्ये पहिलो स्थानमा परेका छन्। अमेरिकी अनुसन्धान संस्था मर्निङ कन्सल्ट ले गरेको सर्वेक्षणमा मोदी पहिलो भएका हुन्। प्रधानमन्त्री मोदीले अमेरिकी राष्ट्रपति जो बाइडेन, जर्मनीकी चान्सलर एन्जेला मर्केलगायतलाई पछि पार्दै पहिलो भएका हुन्। उनले मूल्याङ्कनमा ७० प्रतिशत अंक प्राप्त गरेका छन्। सर्वाधिक लोकप्रिय नेताको दोस्रो स्थानमा मेक्सिकोका राष्ट्रपति आन्द्रेस म्यानुएल लोपेज ओब्राडोर रहेका छन्। उनले ६६ प्रतिशत मूल्याङ्कन अंक प्राप्त गरेका छन्। त्यस्तै इटालीका प्रधानमन्त्री मारियो ड्रागीले ५८ प्रतिशत प्राप्त गर्दै तेस्रो भएका छन्। जर्मनीकी चान्स्लर एन्जेला मर्केलले ५४ प्रतिशत अंक प्राप्त गर्दा अस्ट्रेलियाका प्रधानमन्त्री स्कट मोरिसनले ४७ अंक प्राप्त गरे। अमेरिकी राष्ट्रपति जो बाइडेनले भने ४४ प्रतिशत अंक प्राप्त गर्दै छैठौँ स्थानमा रहेका छन्। ००० भारतको तामिलनाडुमा भारी वर्षा, विद्यालय बन्द चेन्नई : भारतको तामिलनाडु प्रान्तमा भारी वर्षा भएको छ। वर्षाका कारण डुबान भएपछि चार जिल्लाका विद्यालयहरू कम्तिमा दुई दिनका लागि बन्द गरिएका छन्। शनिबार रातिदेखि परेको अविरल वर्षाका कारण डुबानमा परेकाको उद्धार कार्य भइरहेको बताइएको छ। राष्ट्रि विपद् प्रतिक्रिया बलले उद्धारमा थप सहयोग गर्न माग गरेको समाचार एनडीटिभीले लेखेको छ। मौसम पूर्वानुमान विभागले तामिलनाडुमा बंगालको खाँडीमा चक्रपात सञ्चारका कारण अझै भारी वर्षा हुने अनुमान गरेको छ। पछिल्लो समय जलवायु परिवर्तनसँगै विश्वको मौसममा असामान्य परिवर्तन हुने गरेको छ। हालसालै नेपालमा पनि बेमौसमी भारी वर्षाका कारण ठूलो धनजनको क्षति गरेको थियो। ००० बेइजिङमा असामान्य हिमपात, १० वर्ष यताकै सबभन्दा कम तापक्रम हुन सक्ने बेइजिङ : चीनको राजधानी बेइजिङ भारी हिमपात भएको छ। शनिबारदेखि भएको हिमपातका कारण जनजीवन प्रभावित भएको छ। यसपटक बेइजिङमा सामान्य हिमपात सुरु हुनभन्दा करिब एक महिना पहिले नै हिमपात भएको हो। हिमपातकै कारण बेइजिङको तापक्रम १० वर्ष यताकै न्यून हुन सक्ने अनुमान गरिएको छ। लगातारको हिमपातका कारण उडानहरू स्थगित गर्ने अवस्थामा पुगेको छ भने बस सेवा समेत बन्द गर्ने अवस्था आएको ग्लोबल टाइम्सले जनाएको छ। टाइम्सको समाचार अनुसार ५६ हजार सुरक्षाकर्मी आपत्कालिन व्यवथापनका लागि तयारीसँगै थप तयारी गरिएको छ। ००० इन्डोनेसियामा शक्तिशाली भूकम्प जाकार्ता : इन्डोनेसियामा शक्तिशाली भूकम्प गएको छ। पूर्वी क्षेत्रमा शनिबार ६२ रेक्टर स्केलको भूकम्प गएको बताइएको छ। शनिबार करिब साढे ९ बजे भूकम्प गएको हो। २० किलोमिटर गहिराईमा रहेको भूकम्पको केन्द्रविन्दु बोलाङ मोंगोन्डो जिल्लाबाट दक्षिणपूर्वी ७१ किलोमिटर पर रहेको बताइएको छ। भूकम्पबाट भएको क्षतिको विवरण हालसम्म नआएको समाचारमा उल्लेख छ। इन्डोनेसिया धेरै भूकम्प जाने मुलुकमध्ये एक हो। ००० ड्रोन आक्रमणपछि संयमित हुन इराकी प्रधानमन्त्री काधिमीको आग्रह बगदाद : ड्रोन हमलाबाट बाँच्न सफल इराकी प्रधानमन्त्री मुस्तफा अल काधिमिले जनतालाई संयमित हुन आग्रह गरेका छन्। आइतबार भएको सो हमलाबाट उनी सुरक्षित भएका थिए। सो हमलापछि आक्रोशित भएका इराकीलाई मुलुकको हित र भविष्यका लागि संयमित हुन आग्रह गरेको समाचार सीजीटीएनमा छ। उनले आक्रमणपछि एक भिडियो सन्देशमार्फत् यस्तो बताएका हुन्। सन्देशमा प्रधानमन्त्री काधिमीले राष्ट्रको हित र भविष्यका लागि काम गरिरहेकामाथि भएको त्यस किसिमको हमला कायरहरूले गरेको बताए। उनले सबै राजनीतिक दलसँग संयमित गर्न भन्दै छलफल समेत गरेका छन्। बगदादमा प्रदर्शनकारी र सुरक्षाकर्मीबीच शुक्रबार भएको भीडन्त पछिको अवस्था बुझेर फर्कदै गर्दा उनीमाथि ड्रोन आक्रमण गरिएको हो। शुक्रबार इरान समर्थक मिलिसिया र इराकी सुरक्षाकर्मीबीच भिडन्त भएको थियो। जसमा कम्तिमा एक जनाको मृत्यु र दर्जनौं घाइते भएका थिए।"
टी२० विश्वकप : न्यूजिल्यान्डसँग अफगानिस्तान पराजित भएसँगै भारत समूहचरणबाटै बाहिरियो,अबुधाबी : संयुक्त अरब एमिरेट्स (यूएई) मा जारी टी२० विश्वकप क्रिकेटबाट भारत बाहिरिएको छ। अफगानिस्तान र न्यूजिल्यान्डबीचको खेलमा भर परेको भारत न्यूजिल्यान्डको जितसँगै समूहचरणबाटै बाहिरिएको हो। आइतबार भएको खेलमा अफगानिस्तान न्यूजिल्यान्डसँग ८ विकेटले पराजित भएको हो। यदि अफगानिस्तानले न्यूजिल्यान्डलाई हराएको र भारतले सोमबार नामिबियालाई फराकिलो अन्तरले पराजित गरेको खण्डमा भारत सेमिफाइनल पुग्ने थियो। तर अफगानिस्तान पराजित भएको हो। यूएईको जायद क्रिकेट रंगशालामा भएको खेलमा अफगानिस्तानले टस जितेर ब्याटिङ राजेको थियो। उसले निर्धारित २० ओभरमा ८ विकेट गुमाउँदै १२४ रनको योगफल तयार पारेको थियो। जवाफमा न्यूजिल्यान्डले १८१ ओभरमै २ विकेट गुमाउँदै १२५ रनको लक्ष्य पूरा गर्यो। न्यूजिल्यान्डका लागि कप्तान केन विलियम्सनले ४० र डेभोन कोन्वेले ३६ रन बनाए। त्यस्तै मार्टिन गुप्टिलले २८ तथा डायरिल मिचेलले १७ रनको योगदान गरे। अफगानिस्तानका मुजिब उर रहमान र रशिद खानले ११ विकेट लिए। यसअघि ब्याटिङ गरेको अफगानिस्तानले खराब सुरुवात गरेको थियो। उसका लागि नजिबुल्लाह जड्रानले मध्य क्रममा आउँदै टोलीको स्कोर सम्मानजनक स्थितिमा पुर्याए। उनले सर्वाधिक ७३ रन जोडे। विष्फोटक ब्याटिङ गरेका उनले ४८ बलको सामना गर्दै ३ छक्कार ६ चौका हिर्काए। त्यस्तै गुल्बादिन नइबले १५ तथा कप्तान मोहम्मद नाबीले १४ रन बनाउनबाहेक अन्य ब्याटसमेनले दोहोरो अंकको स्कोर बनाउन सकेनन्। न्यूजिल्यान्डका लागि ट्रेन्ट बोल्डले ३ र टिम सोथीले २ विकेट हात पारे। त्यस्तै जेम्स निशमले १ विकेट लिए। न्यूजिल्यान्ड सेमिफाइनलमा पुगेसँगै अन्तिम चारमा पुग्ने टोलीको टुङ्गो लागिसकेको छ। सुपर १२ को दोस्रो समूहमा रहेका न्यूजिल्यान्ड र पाकिस्तान तथा पहिलो समूहमा रहेका इङ्ल्यान्ड र अस्ट्रेलिया सेमिफाइनल प्रवेश गरेका छन्। सेमिफाइनलको खेलमा बुधबार र बिहीबार हुनेछन्। त्यस्तै फाइनल आगामी आइतबार हुनेछ।
थप रणनीति बनाउन बारले थाल्यो भर्चुअल छलफल,"काठमाडौं : प्रधानन्यायाधीश चोलेन्द्र शमशेर जबराको राजीनामा माग गर्दै आन्दोलनमा उत्रिएको नेपाल बार एसोसिएसनले थप रणनीति बनाउन भर्चुअल छलफल थालेको छ । बारले ९० एकाइसँग छलफल थालेको हो । सो छलफलपछि बारले थप आन्दोलनका कार्यक्रम सार्वजनिक गर्नेछ । यसअघि बारले सर्वोच्च अदालत अगाडी हातमा कालोपट्टी बाँधेर विरोधमा उत्रिएको थियो । नेपाल बार एसोसिएसनका महासचिव लिलामणी पौडेलले बारका एकाइहरुसँगको छलफलपछि आन्दोलनका कार्यक्रमहरु निक्र्यौल हुने बताए । आइतबार र सोमबारको छलफलबाट आन्दोलनका थप कार्यक्रम घोषणा गर्ने बारको तयारी छ। न्यायाधीश आफ्नो अडानमा टसमस भएनन्, बार रणनीति बनाउँदै बार : वार कि पार ?"
एमाले अल्मल्याएर दुनो सोझ्याउने पार्टी होइन: ओली,"काठमाडौं : नेकपा एमाले अध्यक्ष केपी शर्मा ओलीले एमाले देशका लागि बनेको पार्टी रहेको बताएका छन् । एमाले कर्णालीकाठमाडौं सम्पर्क समितिले तिहारका अवसरमा आइतबार काठमाडौंमा आयोजित कार्यक्रमलाई सम्बोधन गर्दै ओलीले यस्तो बताएका हुन् । उनले भने, ' एमाले देशका लागि बनेको पार्टी हो । यो पार्टी मान्छे अल्मल्याएर दुनो सोझ्याउने पार्टी होइन । जनताका लागि जाग्ने पार्टी हो । ओलीले अरुको हितका निम्ति काम गर्नेलाई परास्त गर्नुपर्ने बताए । उनले भने, कर्णालीमा जनताले जित्नुपर्छ । भ्रमले जित्ने होइन । अरुका दलाल र ठगहरुले होइन । कर्णालीमा कर्णालीले जित्नुपर्छ।"
कांग्रेसले डाक्यो केन्द्रीय कार्यसमिति बैठक,काठमाडौं : नेपाली कांग्रेसले आगामी कात्तिक २८ गते केन्द्रीय कार्यसमितिको बैठक बोलाएको छ । कांग्रेस मुख्यसचिव कृष्णप्रसाद पौडेलले अर्को साता आइतबार दिउँसो १ बजेका लागि बैठक बोलाइएको जानकारी दिए। बैठकमा पार्टीको आसन्न महाधिवेशनका विषयमा केन्द्रीत रहेर छलफल हुने बताइएको छ । कांग्रेस १४ औं महाधिवेशन आगामी मंसिर अन्तिममा गर्ने योजनामा छ।
धारिलो हतियार प्रहारबाट दाङमा एक युवकको हत्या,दाङ : दाङमा एक युवकको हत्या भएको छ। तुलसीपुर उपमहानगरपालिका ४ नयाँबस्ती निवासी २० वर्षीय टोपबहादुर पुनको हत्या भएको प्रहरीले जनाएको छ। इलाका प्रहरी कार्यालय तुलसीपुरका प्रमुख प्रहरी नायब उपरीक्षक श्यामु अर्यालका अनुसार स्थानीय युवाहरुको लाठ्ठि र धारिलो हतियार प्रहारबाट पुन्को हत्या भएको हो। घाइते अवस्थामा रहेका पुनको उपचारको क्रममा राप्ति प्रादेशिक अस्पतालमा मृत्यु भएको हो। अर्का एक जना घाइते भएका छन्। कपुरकोटका शंकर डागी गम्भीर घाइते रहेको प्रहरीले जानकारी दिएको छ। घटनामा संलग्न रहेकाहरु सबै फरार रहेको र उनीहरुको खोजी कार्य तीव्र पारिएको अर्यालले बताए। दुई गाउँका युवाबीच पहिलेदेखि मनमुटाव रहेको र शनिबार भेट भएपछि घटना घटेको पाइएको डीएसपी अर्यालले बताए।
सल्यान बस दुर्घटनामा मृतकको संख्या १२ पुग्यो (अपडेट),सल्यान : सल्यान बस दुर्घटनामा मृत्यु हुनेको संख्या १२ पुगेको छ। प्रहरी नायव उपरीक्षक गोविन्द थापाले १२ जनाको मृत्यु भएको र १८ जना घाइतेलाई उपचारका लागि हेलिकोप्टरबाट काठमाडौं लैजाने तयारी भइरहेको अन्नपूर्णलाई जानकारी दिए। सल्यान खलंगादेखि दाङको तुलसीपुर जाँदै गरेको रा १ ख २५५२ नम्बरको बस आइतबार बिहान कपुरकोट गाउँपालिका ५ थारखोलामा दुर्घटना भएको थियो। दुर्घटनामा ५ जनाको घटनास्थलमै र ७ जनाको उपचारका लागि अस्पताल लैजाँदै गर्दा मुत्यु भएको प्रहरीले जनाएको छ। बसमा ३० जना सवार रहेका थिए। बस सडकदेखि २०० मिटर तल खोलामा खसेको थियो। तीव्र गतिका कारण दुर्घटना भएको प्रहरीले जनाएको छ। सल्यान बस दुर्घटना अपडेट : कम्तिमा ८ को मृत्यु सल्यान बस दुर्घटनामा मृतकको संख्या ९ पुग्यो (अपडेट)
"थप १४३ जनामा कोरोना संक्रमण, ९ को मृत्यु","काठमाडौं : देशभर पछिल्लो २४ घण्टामा थप १४३ जनामा कोरोना संक्रमण पुष्टि भएको छ । स्वास्थ्य तथा जनसंख्या मन्त्रालयका अनुसार दुई हजार ३३३ जनाको नमूना परीक्षणमा १४३ जनामा कोरोना पोजिटिभ देखिएको हो । पीसीआर विधिबाट १४१ र एन्टिजेन विधिबाट दुईजनामा संक्रमण देखिएको छ । सोहि अवधिमा कूल एक हजार ९८० जनाको पीसीआर र ३५३ जनाको एन्टिजेन विधिमार्फत् परीक्षण गरिएको थियो । यस्तै, पछिल्लो २४ घण्टामा ९ संक्रमितको मृत्यु भएको छ। ५६३ जना संक्रमणमुक्त भएका छन् । हाल कोरोना सक्रिय संक्रमितको संख्या ७ हजार ७१३ रहेको छ।"
टी२० विश्वकपः न्युजिल्याण्डविरुद्ध अफगानिस्तानको कमजोर सुरुवात,"दुबईः टी२० विश्वकप क्रिकेट २०२१ अन्तर्गत् आफ्नो समुह चरणको अनितम खेलमा अहिले न्युजिल्याण्ड र आफगानिस्तानको खेल जारी छ । अबुधाबीस्थित जायद् क्रिकेट रंगशालामा अफनानिस्तानले पहिले ब्याटिङ गरिरहेको छ । ११४ ओभरको खेल सकिदा ४ विकेटको क्षतिमा ६६ रन मात्र बनाउन सकेको छ । उसका हज्रातुल्लाह जाजई ४ बलमा २ रन, मोहम्मद शाहजाद् ११ बलमा ६ र रमनुल्लाह गुर्बज ९ बलमा ६ रन बनाउँदै आउट भए । त्यस्तै गुल्बादिन नइब १८ बलमा १५ रन बनाउँदै पेभीलियन फर्किए । अफगानिस्तानलाई हराएको खण्डमा न्युजिल्यान्ड सेमिफाइनलमा पुग्नेछ । न्युजिल्यान्डको ३ खेलमा जित र १ मा हारसहित ६ अंक छ । आजको खोलमा अफगानिस्तानलाई पराजित गरे ८ अंकका साथ दोस्रो स्थानमा रहनेछ । अफगानिस्तान भने ४ खेलमा २ जित र २ हारसहित चौथो स्थानमा छ । आफगानिस्तानले न्युजिल्यान्डलाई पराजित गरेको खण्डमा भने सोही समुहमा रहेको भारत सेमिफाइनल पुग्ने सम्भावना रहन्छ । ४ खेल खेलेको भारतको २ जित र २ हारसहित ४ अंक छ । आजै बेलुका ७ः४५ मा हुने अर्को खेलमा पाकिस्तान र स्कटल्यान्ड भिड्दैछन् ।"
अग्रता जोगाउन नसक्दा बराबरीमा रोकियो बार्सिलोना,"एजेन्सीः पहिलो हाफमा लिएको ३० को अग्रता जोगाउन नक्दा बार्सिलोना सेल्टा भिगोसँग बराबरीमा रोकिएको छ । सेल्टा भिगोको मैदानमा भएको खेलको अन्तिम समयमा बार्सिलोना समहालिन सकेन । बार्लिलोनाले खेलको पाँचौ मिनेटमा नै अन्सु फातीको गोलमा अग्रता लिएको थियो । उनले जोर्डी अल्बाको पासमा गोल गरेका थिए । सर्जियो बुस्केट्सले १८ औं मिनेटमा गोल गर्दै अग्रता दोब्बर पारे । बुस्केट्सले पेनाल्टी क्षेत्रको ठिक बाहिरबाट निकै उत्कृष्ट गोल गरेका थिए । ३४ औं मिनेटमा क्याट्लान क्लव बार्साले अग्रता तेब्बर बनायो । अल्बाकै क्रसमा डिपाएले हेडरमार्फत् गोल गरे । पहिलो हाफको ४३ औं मिनेटमा युवा फर्वाड फातीले चोट बोक्न पुगे । दोस्रो हाफमा फाटी मैदान उत्रन सकेनन् । जसको फाइदा उठाउँदै घरेलु टोली सेल्टाले उत्कृष्ट पुनरागमन गर्यो । इयागो आसपासले ५२ औं मिनेटमा सेल्टाका लागि पहिलो गोल गरे । डिएगो नोलिटोले सर्भिको पासमा ७४ औं मिनेटमा हेडरमार्फत गोल गर्दै खेल ३२ को अवस्थामा ल्याए । थपिएको समयको अन्तिम मिनेटमा आसपासले व्यक्तिगत दोस्रो गोल गरेपछि खेल बराबरीमा सकियो । बार्सिलोना १२ खेलमा ४ जित, ५ बराबरी र ३ हारसहित १७ अंक जोड्दै नवौं स्थानमा छ । १३ खेल खेलेको सेल्टाले ३ जित, ३ बराबरी र ७ हारसहित १२ अंक जोडेको छ ।"
घाइतेलाई उपचारका लागि हेलिकोप्टरबाट काठमाडौं लैजादै (अपडेट),सल्यान: सल्यान बस दुर्घटनाका घाइते १९ जनालाई उपचारका लागि हेलिकोप्टरबाट काठमाडौं लैजाने तयारी भइरहेको छ। अहिले हेलिकोप्टर व्यवस्थापनका लागि छलफल भइरहेको छ। अहिले प्रहरी नायव उपरीक्षक गोविन्द थापाले १२ जनाको मृत्यु भएको र १८ जना घाइतेलाई उपचारका लागि हेलिकोप्टरबाट काठमाडौं लैजाने तयारी भइरहेको अन्नपूर्णलाई जानकारी दिए। दुर्घटनामा १२ जनाको मृत्यु भएको प्रहरीले जनाएको छ। सल्यान खलंगादेखि दाङको तुलसीपुर जाँदै गरेको रा १ ख २५५२ नम्बरको बस आइतबार बिहान कपुरकोट गाउँपालिका ५ थारखोलामा दुर्घटना भएको थियो। दुर्घटनामा ५ जनाको घटनास्थलमै र ७ जनाको उपचारका लागि अस्पताल लैजाँदै गर्दा मुत्यु भएको प्रहरीले जनाएको छ। बसमा ३१ जना सवार थिए। बस सडकदेखि २०० मिटर तल खोलामा खसेको थियो। तीव्र गतिका कारण दुर्घटना भएको प्रहरीले जनाएको छ। सल्यानमा यात्रुबाहक बस दुर्घटना सल्यान बस दुर्घटना अपडेट : कम्तिमा ८ को मृत्यु सल्यान बस दुर्घटनामा मृतकको संख्या ९ पुग्यो (अपडेट) सल्यान बस दुर्घटनामा मृतकको संख्या १२ पुग्यो (अपडेट)
बारले सोमबार कालोपट्टी बाँधेर विरोध जनाउने,"काठमाडौंः प्रधानन्यायाधीश चोलेन्द्रशमशेर जबराको राजीनामा माग गर्दै आन्दोलनमा उत्रिएको नेपाल बार एसोसिएनले भोलि सोमबार कालोपट्टी बाँधेर विरोध जनाउने भएको छ। बारका महासचिव लीलामणि पौडेलले सोमबार बिहान साढे १० बजे कालोपट्टी बाँधेर विरोध जनाउने बताए। न्यायपालिकामा रहेको विकृति, विसंगति, विचौलिया, भ्रष्टाचार नियन्त्रणका लागि समयसमयमा चालेका कदममा साथ, समर्थन र सहयोग गरेको भन्दै कानुन व्यवसायीलाई बारले धन्यबाद दिएको छ। यसअघि बारले कार्तिक १४, १५, १६ र १७ गते सर्वोच्च अदालत केन्द्रित कालोपट्टी सहितका विरोध कार्यक्रम गरिसकेको छ। बारले ९० इकाईहरुसँग छलफल पनि थालेको छ। सो छलफलपछि थप आन्दोलनका कार्यक्रम सार्वजनिक गर्ने महासचिव पौडेलले बताए।"
दाङको गढवामा श्रीमतीको हत्या,दाङ : दाङमा बञ्चरोको बिँड प्रहार गरी श्रीमानले श्रीमतीको हत्या गरेका छन्। गढवा गाउँपालिका७ परिचोकका ६३ वर्षीय डनबहादुर थापाले ५० वर्षीया श्रीमती सुनिता रोकाको हत्या गरेको जिल्ला प्रहरी कार्यालय दाङले जनाएको छ। घरायसी विवादमा डनबहादुरले सुनिताको टाउकोमा बञ्चरोको बिँडले हिर्काएपछि उनको मृत्यु भएको प्रहरीको भनाइ छ। श्रीमतीको हत्या गरेर भागेका डनबहादुरलाई प्रहरीले नियन्त्रणमा लिइसकेको जनाएको छ। यसैगरी तुलसीपुर उपमहानगरपालिका ४ नयाँबस्ती निवासी २० वर्षीय टोपबहादुर पुनको पनि हत्या भएको प्रहरीले जनाएको छ। इलाका प्रहरी कार्यालय तुलसीपुरका प्रमुख प्रहरी नायब उपरीक्षक (डीएसपी) श्यामु अर्यालका अनुसार स्थानीय युवाहरुको लाठ्ठी प्रहारबाट पुनको हत्या भएको हो।
घाइते ४ जनालाई हेलिकोप्टरबाट काठमाडौं लगियो,दाङः सल्यान बस दुर्घटनाका घाइतेमध्ये ४ जनालाई हेलिकोप्टरमार्फत् उपचारका लागि काठमाडौं लगिएको छ । जसमा १ बालक पनि छन् । गम्भीर घाइते तीनजनालाई पनि तत्कालै काठमाडौं लैजाने तयारी भएको छ। अन्य घाइतेहरुको विभिन्न अस्पतालमा उपचार भइरहेको छ। सल्यानको खलंगादेखि दाङको तुलसीपुर आउँदै गरेको रा १ ख २५५२ नम्बरको बस आइतबार बिहान कपुरकोट गाउँपालिका ५ थारखोलामा दुर्घटना भएको थियो । दुर्घटनामा १२ जनाको मृत्यु भएको छ भने १९ घाइते छन् । तीव्र गतिका कारण बस दुर्घटना भएको सल्यान प्रहरीले जनाएको छ। सल्यान बस दुर्घटना अपडेट : कम्तिमा ८ को मृत्यु सल्यान बस दुर्घटनामा मृतकको संख्या ९ पुग्यो (अपडेट) सल्यान बस दुर्घटनामा मृतकको संख्या १२ पुग्यो (अपडेट)
ओलीले भनेः पाँच दलीय गठबन्धन लोकतन्त्रको भक्षक हो,"काठमाडौं : नेकपा एमाले अध्यक्ष केपी शर्मा ओलीले पाँच दलीय गठबन्धनलाई लोकतन्त्रको भक्षकको रुपमा संज्ञा दिएका छन् । एमाले कर्णालीकाठमाडौं सम्पर्क समितिले तिहारका अवसरमा आइतबार काठमाडौंमा आयोजना गरेको कार्यक्रमलाई सम्बोधन गर्दै ओलीले यस्तो बताएका हुन् । उनले भने, गठबन्धन लोकतन्त्रका भक्षकहरु हुन् । यिनीहरुलाई लोकतन्त्रका मूल्यमान्यता होइन सत्ता चाहिएको छ,' देश होइन। उनले भ्रमहरुका विरुद्ध लड्ने जाँगरण पैदा गर्न पार्टीका कार्यकर्तालाई निर्देशन दिए । उनले भने, प्रतिगामी परमादेश अनेक आउन सक्छन् । हामी सरकार छोड्न तयार छौं । तर, लोकतन्त्र तलमाथि हुन दिदैंनौं । संविधान च्यात्न दिदैंनौं। ओलीले भने, आफ्ना हितहरुको सुरक्षा गर्न शासकहरुले राज्यको प्रबन्ध गरेको हुन्छ । यस्तै, गलत चेतना विस्तार गर्न विशेष पण्डित तयार गरेको हुन्छ। एमाले अल्मल्याएर दुनो सोझ्याउने पार्टी होइन: ओली"
सल्यान बस दुर्घटनामा मृतकको संख्या ९ पुग्यो (अपडेट),सल्यान : सल्यान बस दुर्घटनामा मृत्यु हुनेको संख्या ९ पुगेको छ। जिल्ला प्रहरी कार्यालय सल्यानले दुर्घटनामा मृत्यु हुनेको संख्या ९ पुगेको जानकारी दिएको छ। प्रहरी नायव उपरीक्षक गोविन्द थापाले ९ जनाको मृत्यु भएको र घाइतेहरुलाई उपचारका लागि काठमाडौं लैजाने तयारी भइरहेको अन्नपूर्णलाई जानकारी दिए। तीव्र गतिका कारण दुर्घटना भएको प्रहरीले जनाएको छ। सल्यान खलंगादेखि दाङको तुलसीपुर जाँदै गरेको रा १ ख २५५२ नम्बरको बस आइतबार बिहान कपुरकोट गाउँपालिका ५ थारखोलामा दुर्घटना भएको थियो। दुर्घटनामा ५ जनाको घटनास्थलमै र ४ जनाको उपचारका लागि अस्पताल लैजाँदै गर्दा मुत्यु भएको प्रहरीले जनाएको छ। प्रहरीका अनुसार मृतकको सनाखत हुन सकेको छैन। बसमा ३० जना सवार रहेका थिए। बस सडकदेखि २०० मिटर तल खोलामा खसेको थियो। सल्यानमा यात्रुबाहक बस दुर्घटना सल्यान बस दुर्घटना अपडेट : कम्तिमा ८ को मृत्यु
सल्यानमा यात्रुबाहक बस दुर्घटना,सल्यान : सल्यानमा यात्रुबाहक बस दुर्घटना भएको छ। आइतबार बिहान कपुरकोट गाउँपालिका ५ थारखोलामा दुर्घटना भएको हो। प्रहरीका अनुसार सल्यान खलंगादेखि दाङको तुलसीपुर जाँदै गरेको रा १ ख २५५२ नम्बरको बस दुर्घटना भएको हो। बसमा ४० जना सवार रहेको अनुमान गरिएको छ। बस सडकदेखि २०० मिटर तल खोलामा खसेको हो। अहिले प्रहरी टोली उद्दारका लागि घटनास्थल गइरहेको बताइएको छ। दुर्घटनाको थप विवरण आउन बाँकी छ।
सल्यान बस दुर्घटना अपडेट : कम्तिमा ८ को मृत्यु,सल्यान : सल्यानमा यात्रुबाहक बस दुर्घटना हुँदा ८ जनाको मृत्यु भएको छ। सल्यान खलंगादेखि दाङको तुलसीपुर जाँदै गरेको रा १ ख २५५२ नम्बरको बस आइतबार बिहान कपुरकोट गाउँपालिका ५ थारखोलामा दुर्घटना भएको हो। दुर्घटनामा ५ जनाको घटनास्थलमै र ३ जनाको उपचारका लागि अस्पताल लैजाँदै गर्दा मुत्यु भएको जिल्ला प्रहरी कार्यालय सल्यानले जनाएको छ। प्रहरीका अनुसार मृतकको सनाखत हुन सकेको छैन। बसमा ४० जना सवार रहेको अनुमान गरिएको छ। बस सडकदेखि २०० मिटर तल खोलामा खसेको हो। अहिले प्रहरी टोली घटनास्थल पुगेर उद्दार गरिरहेको बताइएको छ। सल्यानमा यात्रुबाहक बस दुर्घटना
"सल्यान बस दुर्घटनाः तीनजना मृतकको पहिचान खुल्यो, चालक फरार","दाङ : सल्यानमा बस दुर्घटनामा मृत्यु भएकामध्ये तीनजनाको सनाखत भएको छ। अहिलेसम्म तीनजनाको मात्रै पहिचान खुलेको जिल्ला प्रहरी कार्यालय सल्यानले जनाएको छ। मृत्यु हुनेमा सल्यान छत्रेश्चरी गाउँपालिका २ का २९ वर्षीय तिलक ओली, घोराही उपमहानगरपालिकाका ६५ वर्षीय इन्द्रा अधिकारी, दाङ बबई गाउँपालिका ६ पञ्चकुलेका ७० वर्षीया कलावती बुढाथोकी रहेका छन् । प्रहरीका अनुसार चालक भने फरार छन् । दुर्घटनामा १२ जनाको मृत्यु भएको छ। मृत्यु हुनेमा १० महिला र २ पुरुष छन् । १८ जना घाइते भएका छन्। घाइतेहरुलाई उपचारका लागि हेलिकोप्टरबाट काठमाडौं ल्याउने तयारी भएको छ। सल्यान खलंगादेखि दाङको तुलसीपुर जाँदै गरेको रा १ ख २५५२ नम्बरको बस आइतबार बिहान कपुरकोट गाउँपालिका ५ थारखोलामा दुर्घटना भएको थियो। दुर्घटनामा ५ जनाको घटनास्थलमै र ७ जनाको उपचारका लागि अस्पताल लैजाँदै गर्दा मुत्यु भएको प्रहरीले जनाएको छ। बसमा ३१ जना सवार थिए। बस सडकदेखि २०० मिटर तल खोलामा खसेको थियो। तीव्र गतिका कारण दुर्घटना भएको प्रहरीले जनाएको छ। राप्रपा सल्यान एमालेमा विलय सल्यान बस दुर्घटना अपडेट : कम्तिमा ८ को मृत्यु सल्यान बस दुर्घटनामा मृतकको संख्या ९ पुग्यो (अपडेट) सल्यान बस दुर्घटनामा मृतकको संख्या १२ पुग्यो (अपडेट)"
पोखरामा भाइटीका महोत्सव : छ देशका २० जनाले गरे टीका ग्रहण,"पोखरा : पश्चिमाञ्चल होटल सङ्घ पोखराले तिहारका अवसरमा आयोजना गर्दै आएको भाइटीका महोत्सवमा यसपटक छ देशका २० विदेशी नागरिकले टीका ग्रहण गरेका छन्। कोभिड१९ का कारण दुई वर्षदेखि रोकिएको महोत्सवले यसपटक चौधौँ संस्करणका रुपमा पुनःनिरन्तरता पाएको हो। पर्यटकीय नगरी पोखराको लेकसाइटस्थित मम्स गार्डेन रिसोर्टमा आयोजित कार्यक्रममा रेन्वो चिल्ड्रेन होमका छात्राले विदेशी पर्यटकका निधारमा सप्तरङ्गी टीका लगाइदिएका थिए। तिहारको अन्तिम दिन भाइटीकाका अवसरमा आयोजित महोत्सवमा विदेशी नागरिकले उत्साहपूर्वक सहभागिता जनाएको सङ्घका अध्यक्ष लक्ष्मण सुवेदीले जानकारी दिए। नेपाली संस्कृतिको संरक्षण गर्दै यसैका माध्यमबाट पोखराको पर्यटन प्रवर्द्धनमा सघाउने मुख्य लक्ष्यका साथ भाइटीका कार्यक्रमको आयोजना गर्दै आएको उनको भनाइ छ। कार्यक्रममा चीन, रसिया, जर्मनी, फ्रान्स, कम्बोडिया र बेलारुसका पर्यटक सहभागी भएको कार्यक्रम संयोजक एवम् सङ्घका प्रथम उपाध्यक्ष दीपक श्रेष्ठले जानकारी दिए। महोत्सवमा टीका ग्रहण गर्नका लागि नै कतिपय विदेशी नागरिक बारम्बार पोखरा आउने गरेका छन्। विदेशी नागरिकलाई टीकासँगै गालामा सयपत्री फूलको माला र शिरमा नेपाली ढाका टोपी लगाइदिएका थिए भने उनीहरुका लागि सेलरोटीलगायतका परिवार छात्राले पस्किएका थिए। सो अवसरमा देउसीभैलो तथा सांस्कृतिक कार्यक्रमसमेत आयोजना गरिएको थियो। कार्यक्रमको सुरु गर्दै सङ्घका महासचिव राजेन्द्र ढकालले तिहार र भाइटीकाको महत्वका बारेमा विदेशी नागरिकलाई जानकारी गराएका थिए।"
सल्यान बस दुर्घटना अपडेट : आठ मृतकको सनाखत,"दाङ: सल्यान बस दुर्घटनामा मृत्यु भएकामध्ये आठ जनाको सनाखत भएको छ । जिल्ला प्रहरी कार्यालय सल्यानका अनुसार मृत्यु हुनेमा सल्यान छत्रेश्चरी गाउँपालिका २ का २९ वर्षीय तिलक ओली, घोराही उपमहानगरपालिकाका ६५ वर्षीय इन्द्रा अधिकारी, दाङ बबई गाउँपालिका ६ पञ्चकुलेका ७० वर्षीया कलावती बुढाथोकी छन् । त्यस्तै शारदा नगरपालिका की ५३ वर्षीया प्रभा चलाउने, सोही गरपालिका २ की ६१ वर्षीया मिना डाँगी, ३ नं वडाकी ६६ वर्षीया लिला बुढाथोकी, त्रिवेणी१ की २४ वर्षीया मिना शाही र बबई४ की ६० वर्षीया डुली रेउले रहेका छन् । दुर्घटनामा १२ जनाको मृत्यु भएको छ । मृत्यु हुनेमा १० महिला र २ पुरुष छन् । सल्यान खलंगादेखि दाङको तुलसीपुर जाँदै गरेको रा १ ख २५५२ नम्बरको बस आइतबार बिहान कपुरकोट गाउँपालिका ५ थारखोलामा दुर्घटना भएको थियो । सल्यान बस दुर्घटना अपडेट : कम्तिमा ८ को मृत्यु सल्यान बस दुर्घटनामा मृतकको संख्या ९ पुग्यो (अपडेट) सल्यान बस दुर्घटनामा मृतकको संख्या १२ पुग्यो (अपडेट) सल्यान बस दुर्घटनाः तीनजना मृतकको पहिचान खुल्यो, चालक फरार"
बिक्रीका लागि डोल्पाबाट जोमसोम झारिए याक,"जोमसोम : हिमाली तथा उच्च पहाडी जिल्लामा याक पालन व्यवसायरुपमा गरिन्छ । याक उत्पादनले प्रसिद्ध मानिएको डोल्पाको उपल्लो भेकबाट दसैं अघिदेखि बिक्रीका लागि याक मुस्ताङ झारिएका छन् । मुस्ताङ झारिएका याक जोमसोम आसपासका क्षेत्रमा सहजै बिक्री हुने गर्छन् । यसवर्ष पनि डोल्पाको उपल्लो भागबाट बिक्रीका लागि याक तथा चौरीहरु मुस्ताङ झारिएका छन् ।हिमाली तथा उच्च पहाडी क्षेत्रमा व्यावसायिकरुपमा पालिएका ती याकहरु मुस्ताङमा १ लाखदेखि १ लाख २५ हजार सम्ममा बिक्री हुने गरेको याक व्यापारीहरु बताउँछन् । डोल्पाका याक व्यवसायी निमा छेतेनले हिउँदयाममा पशुपालक तथा व्यवसायीले बिक्रीका याक तथा चौरी बर्सेनि मुस्ताङ ल्याउने गरेको जानकारी दिए । छिमेकी जिल्ला डोल्पाको उपल्लो भेक छार्काबाट याक खरिद गरी बिक्रीका लागि ल्याएका शान्ता गाउँका याक ब्यापारी छेवाङ ढिके गुरुङले यसपटक आफूले २५ वटा याक बिक्रीका लागि मुस्ताङ ल्याइ पुर्याएको जानकारी दिए । उनले ४ महिना अघि डोल्पाबाट याक खरिद गरेको र त्यसपछि बयस्क बनाएर बिक्री गर्न जोमसोम ल्याएको उल्लेख गरे । मुस्ताङका स्थानीयबासीले भेडा च्यांग्राको भन्दा याक चौरीको मासुलाई सकुटी बनाएर खाने परम्परा छ । भेडाच्यांग्राको मुल्य महङ्गो पर्ने भएको र याक चौरीको मासु सस्तो ,स्वादिलो र पोषिलो हुने हुँदा याक चौरीको मासु सुकुटी बनाउने प्रचलन बढेको हो ।मुस्ताङका स्थानीयले हिउँदयामको मौसममा याक चौरीको मासु तरकारीको सितन बनाएर खाने चलन रहेकाले मुस्ताङमा याकको माग बढेको स्थानीय पशुपालक भुपेन्द्र शेरचनले उल्लेख गरे । उनले हिउँदयाममा अन्य तरकारीको अभाव हुने भएकाले मुस्ताङीले घरघरमा याकको सुकुटी बनाउने चलन रहेको बताए । डोल्पाको याक, चौरीहरु सुकुटी बनाउनको लागि किनमेल गरिन्छ । याकको सकुटी कोशेलीको रुपमा स्वदेश तथा विदेशमा बस्ने आफन्तजनलाई समेत पठाउने चलन रहेको उनले जनाए । डोल्पाको उपल्लो भाग याक पालनको पकेट क्षेत्र मानिन्छ । त्यहाका अधिकांश स्थानीय पशुपालन व्यवसायमा आश्रित छन् । मुस्ताङमा पनि केहीले याकचौरी पालन गर्ने गरेका छन् । डोल्पाको उपल्लो भागमा याक, चौरीलाई माल सामान ढुवानीका लागि प्रयोग गरिन्छ । मुस्ताङमा याक तथा चौरीको रगत खाने मेला लाग्छ । कोरोना भाइरसका कारण विगत ३ वर्षदेखि तिब्बतबाट भेडा च्यांग्रा मुस्ताङ नआएपछि मुस्ताङको जोमसोममा याक चौरी सजिलै बिक्री भएको छ। डोल्पाको माथिल्लो भागबाट १ साताको पैदल हिँडाएर जोमसोम ल्याइएका याक तथा चौरीको मूल्य गतवर्षको भन्दा १० प्रतिशत बढी मुल्यमा बिक्री भइरहेको छ । लेकको चिसो हावापानीमा हुर्केका याक चौरीले जटीबुटी सेवन गर्ने भएकाले याकको मासु स्वादिलोका साथै स्वास्थ्यवद्र्धक मानिन्छ । मासुका लागि याक पालन गरिने र पोथी चौरीबाट स्थानीय पशुपालकले दूध, दही, घ्यु र छुर्पी आदि तयार गर्छन् । मुस्ताङमा बर्सेनि बैशाख र साउन महिनामा याक चौरीको आलो रगत खाने मेला लाग्छ । कोरोना कहरका कारण मुस्ताङमा लगातार ३ वर्षदेखि मेला हुन सकेको छैन। मुस्ताङको थासाङ गाउँपालिकाको कोबाङ र टुकुचे र घरपझोङ गाउँपालिकाको जोमसोममा पनि स्थानीय पशुपालक किसानले याक चौरी पाल्छन् । उच्चलेकमा पालन गरिएका याक चौरीको आलो रगत सेवनले दीर्घ रोग निको हुने विश्वास छ । बर्सेनि बैशाख र श्रावण महिनामा जिल्ला बाहिरीबाट उल्लेख्य सर्वसाधारण चौरीको रगत खान मुस्ताङ आउने गर्छन् । यातायातको असुविधा रहेको उपल्लो डोल्पाका पशुपालकले याक, चौरीलाई भारी बोकाएर खाद्यान्न र मालसमान ढुवानी गर्छन्। हिउँदयामका लागि आवश्यक पर्ने खाद्यान्न ओसारपसार गर्न याक र चौरी प्रयोग गरिन्छ। उपल्लो भेकका डोल्पालीले बर्सेनि बर्खायाममा याकचौरीलाई भारी बोकाएर तिब्बत र मुस्ताङ पुगेर खाद्यान्न ढुवानी गर्ने गर्छन् । हिमाली क्षेत्रको करिब ३ हजारभन्दा माथिको उचाइमा गोठनै खडा गरेर याक तथा चौरी पालन व्यवसाय गरिएको छ ।"
"समय अगावै बेइजिङमा भारी हिमपात, जनजीवन प्रभावित","बेइजिङ : बेइजिङमा भारी हिमपात भएको छ। शनिबार बिहानदेखि आइतबारसम्म पनि हिमपात भइरहेको सिन्ह्वाले जनाएको छ। इन्स्टिच्यूट अफ टिबेटेन प्लेटो रिसर्च, चाइनिज एकेडेमी अफ साइन्सका अनुसन्धानकर्ता डीबी कट्टेलका अनुसार हिमपात भएसँगै अत्यधिक जाडो बढेको छ। उनले शनिबार बेलुका हावाहुरीसहित हिमपात भएको जानकारी दिए। जलवायु परिवर्तनसँगै हाल विश्वभर अनपेक्षित मौसममा परिवर्तन देखिने गरेको छ। १० वर्षको अनुभवमा पहिले यति चाँडै हिमपात भएको थिएन, कट्टेलले अन्नपूर्णसँग भने, अघिल्लो वर्षहरूमा भन्दा यसपटक चीनमा चाँडै जाडो बढेको छ। उनले बेइजिङमा हिमपात परेसँगै सामान्य जनजीवनमा असर समेत परेको जानकारी दिए। यस्तै भारी हिमपातका कारण शान्सी, हेबेइ तथा हेनान प्रान्तलगायतका क्षेत्रमा पनि असर गरेको जनाएको छ। हेर्नुहोस् बेइजिङमा परेको हिमपातका तस्बिरहरू : तस्बिरहरू : डीबी कट्टेल"
प्रदेश नं १ र गण्डकीमा हल्का वर्षा र हिमपातको सम्भावना,"काठमाडौं : जल तथा मौसम विज्ञान विभागले प्रदेश नं १ र गण्डकी प्रदेशमा हल्का वर्षा र हिमपातको सम्भावना रहेको जनाएको छ। मौसम पूर्वानुमान महाशाखाले आइतबार जारी गरेको मौसम बुलेटिनमा प्रदेश नं १ र गण्डकी प्रदेशमा हल्का वर्षा र हिमपातको सम्भावना रहेकोले सामान्य सतर्कता अपनाउन अनुरोध गरेको छ। आइतबार दिउँसो देशका प्रदेश नं १, बागमती प्रदेश र गण्डकी प्रदेशमा आंशिकदेखि सामान्य बदली तथा अन्य प्रदेशहरुमा आंशिक बदली रहने छ। प्रदेश नं १ र गण्डकी प्रदेशका एक वा दुई स्थानहरुमा हल्का वर्षाको सम्भावना रहेको छ। साथै प्रदेश नं १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको महाशाखाको बुलेटिनमा उल्लेख छ। राती देशका प्रदेश नं १, बागमती प्रदेश र गण्डकी प्रदेशमा आंशिकदेखि सामान्य बदली तथा अन्य प्रदेशहरुमा आंशिक बदली रहने छ। प्रदेश नं १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको छ। महाशाखाका अनुसार सोमबार दिउँसो देशका प्रदेश नं १ र गण्डकी प्रदेशमा आंशिकदेखि सामान्य बदली तथा अन्य प्रदेशहरुमा आंशिक बदली रहने छ। प्रदेश नं १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको छ। राती देशका प्रदेश नं १ र लुम्विनी प्रदेशमा आंशिक बदली तथा अन्य प्रदेशहरुमा मौसम सामान्यतया सफा रहने छ। मंगलबार प्रदेश नं १ र लुम्बिनी प्रदेश, सुदूरपश्चिम प्रदेश तथा बाँकि प्रदेशको पहाडी भूभागमा आंशिकदेखि सामान्य बदली रहि बाँकी भूभागमा आंशिक बदली रहने छ।"
कारागारमै लगाए बन्दीले भाइटीका,नुवाकोट : नुवाकोट जिल्ला कारागार ढुंगेका कैदी बन्दीले तिहार पर्व मनाएका छन्। विदुर नगरपालिका१ ढुंगेमा रहेको जिल्ला कारागारमा बन्दी जीवन बिताइरहेका गरिरहेका उनीहरुले एकआपसमा भाइटीका लगाउनुका साथै सामूहिक रुपमा देउँसी भैलो खेलेर तिहार मनाएका हुन्। विभिन्न मुद्दामा परेर कैद सजाय पाएका तथा मुद्धा फैसला नहुन्जेलसम्मका लागि बन्दी जीवन बिताइरहेकाले कारागारभित्रै आपसमा रमाइलो गर्दै तिहार मनाएको कारागार कार्यालयले जनाएको छ। कारागारमा बन्दी जीवन बिताइहेकाले नै दाजुभाई र दिदीबहिनी मानेर एकआपसमा भाइटीका लगाएको कारागार प्रशासनले जनाएको छ। कारागारमा रहेका कैदीबन्दीहरुलाई कारागारमै पुगेर शनिबार बिहान सांढे सात बजेदेखि नै आफ्ना दिदीबहिनी तथा दाजुभाइले भाइटीका लगाइदिएको कारागारका जेलर दुर्गाप्रसाद वाग्लेले जानकारी दिए। कतिपय बन्दीहरुले कारागारमै दाजुभाई तथा दिदीबहिनी मानेर सप्तरंगी टिका लगाए भने बन्दीहरुका दिदीबहिनी पनि कारागारमै आएर भाइटीका लगाइदिएको वाग्लेले बताए। कारागारमा रहेका १४ महिलासहित एकसय ५१ जना पुरुष कैदीबन्दीहरुले एकआपसमा खुसी साटासाट गर्दै दिदीबहिनीसँग भाइटीका लगाएर तिहार पर्व मनाएको जेलर वाग्लेको भनाई छ । बन्दीहरुले दिनैभर टिकाटालो गर्दै खुशीयालीका साथ मिठा मिठा परिकारहरु कारागार भित्रै पकाएर तिहार मनाएको जिल्ला कारागार कार्यालय नुवाकोटले जनाएको छ । चाडपर्वका बेला बन्दी जीवन बिताइरहे पनि कारागार भित्रै तिहार मनाउन पाउँदा कैदी बन्दी खुशी भएका छन्। कारागार परिसरमा सुरक्षाकर्मीको घेराभित्र कैदी बन्दीहरुलाई आफन्तजनसँग टिका लगाउने व्यवस्था मिलाइएका कारण कतिपय कैदीबन्दिका दिदीबहिनाी तथा दाजुभाइले कारागार परिसरमै आएर कैदी बन्दीहरुलाई भाइटीका लगाई दिएका हुन्।
तराईमा छठ पर्वको रौनक सुरु,"वीरगन्ज : तिहार सकिए लगत्तै तराई मधेसमा छठ पर्वको तयारी पनि सुरु भइसकेको छ। तराई मधेसका बजारहरुमा अहिले छठ पूजा र पर्वका लागि चाहिने पुजन सामाग्री, बासका सामाग्री, माटाका भाडा, फलफूल, खाद्य सामग्री, नयाँ लुगाकपडा पसलहरुमा ग्राहकहरुको भीडभाड बढेको छ। दीपावली सकिए लगत्तै चार दिनपछि नै छठ सुरु हुने हुँदा बजारमा छठ पूजामा प्रयोग हुने पुजन सामाग्री बाँसको चोयाबाट बनाइएका छैठा (टोकरी), नाङलो र सुपली, माटोको कलश, ढकनी, कोशी दियो, फलफूल, तेल, मशाला जस्ता खाद्यान्नहरुको पसलमा अहिलेदेखि नै ग्राहकहरुको भीडभाड देखिएको छ। वीरगन्जको घण्टाघर चोकस्थित सडक छेउमै छठमा प्रयोग हुने बाँसको चोयाबाट बनाइएका सामाग्रीका पसलहरु थापिएका छन्। यस्तै विपी एदान परिसर बाहिर माटाका सामाग्रीहरुका करिब चार दर्जनको संख्यामा पसलहरु थापिएका छन् । छठको तीनचार दिन पहिले नै सबै सामानको जोरजाम गरिसक्नु पर्छ, शनिवार वीरगन्जको घण्टाघर चोकमा छठका लागि बाँसको चोयबाट बनाइएको छैठा किन्दै गरेकी जगरनाथपुरकी कुसुम देवीले भनिन्, तीनचार दिन पहिले किन्दा केही सस्तो पनि पर्छ। मधेसको सबै भन्दा ठूलो पर्व छठमा नयाँ लुगाकपडा लगाउनु पर्ने चलन रहेकाले वीरगन्जका कपडा पसलहरुमा पनि ग्राहकहरुको घुइँचो लागेको छ। छठ पर्व सोमबारदेखि विधिवत रुपमा सुरु हुने भएपनि बजारमा किनमेल गर्नेहरुको शनिवारदेखि नै चहलपहल बढेको व्यपारीहरुले पनि बताएका छन्। भोजपुरी भाषा र संस्कृतिविद् उमाशंकर द्विवेदीले पनि तराई मधेसमा छठपूजा मनाउनेहरुले दीपावली बितेसँगै छठ पूजाको किनमेल गर्ने गरेको बताए। लक्ष्मीपूजाको ठिक चार दिन पछि नै छठ पूजा विधिवत रुपमा सुरु हुन्छ, दिपावली सकिए लगत्तै छठका लागि घरमा अरु कामहरु पनि थुप्रै हुन्छन्, उनले भने, त्यसैले छठको दुईतीन दिन पहिलादेखि नै बजारमा किनमेल सुरु हुन्छ। यस्तै छठ पूजा लागि अहिले पोखरी, नदी लगायतका जलाशयमा सरसफाइ गर्दै छठघाट बनाउने तयारी तीव्र रुपमा भइरहेको छ। लाखौँ रकम खर्चेर जलाशयमा सरसफाइ, सजावट र व्यवस्थापनका लागि काम भइरहेको छ। वीरगन्जको घडीअर्वा, रानीघाट, मुर्ली, छपकैया, रामगढवा, बहुअरी, नगवा, पिपरा, भिस्वा लगायतका पोखरी छेउमा सूर्य देवता र छठी माताको पूजा आराधनाका लागि विशेष सजावट गर्न थालिएको छ। अघिल्लो साल कोरोना महामारीका कारण तामझामका साथ छठ पर्व मनाउन नसकिएका कारण यसपाली वीरगन्जका पोखरी र नदीको छेउमा विशेष सजवाट गरेर छठघाट तयार पारिँदैछ।"
ट्याक्टरबाट लडेर एक युवक मृत्यु,महोत्तरी : गौशाला नगरपालिका४ रजखोरमा शनिबार राति ट्रयाक्टरबाट लडेर एक युवक मृत्यु भएको छ। भाइटीकाको दिन देउसी भैली खेल्न साँझ ट्याक्टरमा बसेर रजखोरदेखि रामनगरतर्फ जानेक्रममा दुर्घटना भएको थियो। दुर्घटनामा गौशाला नगरपालिका४ रजखोरका वर्षीय २२ का अजय रानाको मृत्यु भएको हो। टाउकोमा गम्भीर चोट लागेर गम्भीर घाइते भएका रानालाई उपचारको लागी प्रादेशिक अस्पताल जनकपुरमा लैजानेक्रममा गएराति मृत्यु भएको ईलाका प्रहरी कार्यालय गौशालाले जनाएको छ। प्रहरीले ट्याक्टर चालक गौशाला नगरपालिका ४ रजखोरका २६ वर्षीय महेश साह ट्रयाक्टर लिई फरार रहेकोले खोजी कार्य भइरहेको प्रहरी निरीक्षक विष्णुप्रदीप बस्यालले बताए।
"मैवाखोला गाउँपालिकाको एम्बुलेन्स दुर्घटना : एक जनाको मृत्यु, ६ घाइते",ताप्लेजुङ : मैवाखोला गाउँपालिकाको एम्बुलेन्स दुर्घटना हुँदा एक जनाको मृत्यु भएको छ। बिरामी लिएर सुनसरीको धरानतर्फ गइरहेको एम्बुलेन्स शनिबार राति मिल्केडाँडा छेउमा दुर्घटनामा परेको हो। दुर्घटनामा घाइते मैवाखोला२ की १६ वर्षीया हेमकला थोप्राको उपचारको लागी वीपी प्रतिष्ठान लैजाने क्रममा बाटैमा मृत्यु भएको गाउँपालिकाका प्रवक्ता दिवस चोङवाङले जानकारी दिए। एम्बुलेन्समा चालकसहित ७ जना सवार थिए। अन्य ६ जना सामान्य घाइते छन्। उनीहरुको उपचार भइरहेको चोङवाङले बताए। एम्बुलेन्स साँघुरो सडकबाट ५० मिटर तल खसेको छ। उक्त एम्बुलेन्स चैत्रमा भारतीय दूतावासले गाउँपालिकालाई दिएको थियो।
"तीव्र गतिको रेलभित्र चक्कु प्रहार, तीन यात्रु गम्भीर घाइते",जर्मनी : तीव्र गतिको रेलभित्र अन्धाधुन्ध चक्कु प्रहार गर्दा तीन जना गम्भीर घाइते भएका छन्। चक्कु प्रहार गर्ने सिरियाली नागरिकालाई जर्मन प्रहरीले नियन्त्रणमा लिएको छ। रेल भित्रका यात्रुमाथि उनले किन आक्रमण गरे भन्ने विषय खुलेको छैन। २७ वर्षीय आक्रमणकारी जर्मनीमा शरणार्थीको रुपमा बस्दै आएको अन्तर्राष्ट्रिय संचारमाध्यममा समाचार छ। रेलबाट सयौं यात्रुलाई उद्दार गरिएको बीबीसीले जनाएको छ। अन्धाधुन्ध यात्रुहरुमाथि चक्कु प्रहार हुन थालेपछि रेल आकस्मिक रुपमा रोकिएको थियो। रेल रोके लगत्तै प्रहरीले ती आक्रमणकारीलाई पक्राउ गरेको थियो। आक्रमणकारी सिरियाली नागरिकालाई जर्मनीको सरकारले सन् २०१४ मा शरणार्थीको मान्यता दिएको थियो। पछिल्लो समय आक्रमणकारी सिरियाली नागरिक मानसिक रोगबाट ग्रसित भएको जर्मनीका संचारमाध्यममा खबर छ। प्रहरीले उनीमाथि थप अनुसन्धान सुरु गरेको छ।
तिहारमा ढाकाको कारोबार बढ्यो,"नुवाकोट : नुवाकोटमा ढाकाको व्यापार बढेको छ। ढाकाबाट निर्मित टोपी, पछ्यौरा, दौरा सुरुवाल, पर्स, चोली लगायतका सामग्री तथा उपहार सामग्री तिहारमा दिदीबहिनीले दाजुभाइलाई र दाजुभाइले दिदीबहिनीलाई उपहार स्वरुप प्रदान गर्ने प्रचलन रहेको कारण कारोवार बढेको व्यापारी बताउँछन्। ढाकाबाट बनेका साम्रगी उपहारको रुपमा होस या मौलिक पहिचानको रुपमा ढाकाको छुट्टै पहिचान रहेको बट्टारका ढाकाप्रेमी अनुजकुमार श्रेष्ठको भनाई छ। धेरै वर्ष अगाडिदेखि घरायसी र काम चलाउको रुपमा मात्रै ढाकाका वस्तुहरु प्रयोग गरिँदै आएकोमा अहिले उपहार दिने चलन रहेको छ। दोस्रो ठूलो पर्व तिहारमा ढाकाको व्यापार बढेको वट्टार बजारका व्यापारी दीपक कायस्थले बताए। उनका अनुसार हाल धेरै गाउँ गाउँमासमेत यातायात पुगेका कारण तिहारमा ढाकाको कारोबार झनै बढेको हो। पछिल्लो समय यसको माग अनुरुप उत्पादन हुन नसक्दा ढाका उद्योगपति मात्रै होइन सबैको चासो र सरोकारको विषय बनेको छ। पहिले स्थानीय घरेलु विकास कार्यालयले तालिम दिँदा ढाकाको माग समयअनुरुप बढ्दो थियो, बव ढाका उद्योगलाई प्रोत्साहन गर्न आवश्यक रहेको ढाका सामग्री उत्पादक बताउँछन्। माग अनुरुप उत्पादन हुन नसक्दा कतिपय ग्राहकहरु चित्त दुखाएर फर्कन बाध्य भएको पाइन्छ। यसतर्फ सरकारले ध्यान दिन सके र उत्पादनलाई अझ वृद्धि गराउदै लैजान सके पाल्पालीको गौरव र पहिचान ढाकाले बजारमा राम्रो प्रभाव पार्न सक्ने स्थानीय व्यवसायी पुर्णमानकुमार श्रेष्ठको भनाई छ।"
इराकका प्रधानमन्त्रीमाथि ड्रोन हमला,इराक : इराकी प्रधानमन्त्री मुस्तफा अल काधिमीलाई लक्षित गर्दै ड्रोन हमला भएको छ। विष्फोटक पदार्थले भरिएको ड्रोनबाट उनीमाथि आक्रमण भएको थियो। ड्रोन हमलाबाट आफ्नो प्रधानमन्त्री सुरक्षित रहेको इराकी सेनाले जनाएको छ। बगदादमा प्रदर्शनकारी र सुरक्षाकर्मीबीच शुक्रबार भएको भीडन्त पछिको अवस्था बुझेर फर्कदै गर्दा उनीमाथि ड्रोन आक्रमण गरिएको हो। शुक्रबार इरान समर्थक मिलिसिया र इराकी सुरक्षाकर्मीबीच भिडन्त भएको थियो। जसमा कम्तिमा एक जनाको मृत्यु र दर्जनौं घाइते भएका थिए। उनको निवास नजिकै थुप्रै सरकारी कार्यालय र कुटनीतिक नियोकका कार्यालयहरु छन्। इरानी प्रधानमन्त्री काधिमी आफ्नो निवास छिर्दै गर्दा उनी माथि आक्रमण भएको थियो। प्रधानमन्त्री काधिमी सुरक्षित छन् तर उनको सुरक्षामा खटिएका केही सुरक्षाकर्मीहरु घाइते भएको अन्तर्राष्ट्रिय संचारमाध्यममा खबर छ। घटनालगत्तै इरानी प्रधानमन्त्री काधिमीले ट्वीट गरी घटनाको बारेमा जानकारी गराएका थिए। प्रधानमन्त्री काधिमीले भगवानलाई धन्यवाद दिँदै सबैलाई शान्त र संयम रहन आग्रह गरेको सीएनएनले उल्लेख गरेको छ। सो घटनाको जिम्मेवारी कसैले पनि लिएको छैन। इराकी प्रधानमन्त्रीमाथि भएको आक्रमणको निन्दा गर्दै अमेरिकी विदेश मन्त्रालयले आइतबार विज्ञप्ति निकालेको छ।
चीनसँग सीमा जोडिएको तिंकर नाका सुरक्षाविहीन,"दार्चुला : दार्चुलामा चीनसँग सीमा जोडिएका नाका सुरक्षाविहीन बनेको छ। उत्तर व्यास गाउँपालिकाको तिंकर छायाँलेकमा रहेको नेपाल प्रहरी यही कात्तिक पहिलो साता छांगरु झरेपछि नाका सुरक्षाविहीन बनेको हो।स्थानीयवासी बसाइँ नसरी प्रहरी चिसो छल्न छांगरु झरेको छ। कात्तिक पहिलो साता आएको अविरल वर्षा र हिपातसँगै तिंकरको छायाँलेकस्थित प्रहरीहरू छांगरु झरेको जिल्ला प्रहरी प्रमुख प्रहरी नायब उपरीक्षक मनोहरप्रसाद भट्टले जानकारी दिए। हिमपातका कारण अत्यधिक जाडो बढेर पानीसमेत खान नसकिने अवस्था भएपछि प्रहरी अहिले छांगरुमा बसेको जनाइएको छ। अहिले छांगरु र तिंकर प्रहरी नीतिकुण्डमै बसेका छन्। त्यहाँका स्थानीयवासी आगामी मङ्सिर पहिलो सातामात्रै सदरमुकाम खलङ्गा बसाइँसराइ (कुञ्चा)सर्ने तयारी भएको व्याँस गाउँपालिका१ का वडासचिव विनोदसिंह बुढाथोकीले जानकारी दिए। 'बढी हिमपात भयो भने यो महिनाभित्रै कुञ्चा सर्ने सम्भावना छ, अस्ती दुईपटक हिमपात हुँदा आधा फिट हिउँ जमेको थियो', उनले भने। तिंकरमा रहेका प्रहरी जाडोयाममा वर्षेनी नजिकका अन्य युनिटमा सर्ने गर्छन्। अहिले प्रहरीका लागि छांगरु नीतिकुण्डमा पक्की भवन निर्माण सुरुआत भएको छ। तिंकरमा सशस्त्र प्रहरीको बोर्डर आउटपोष्ट (बिओपी)को भवन यस वर्ष निर्माण भएको छ तर सशस्त्र प्रहरीले बस्न सुरु गरेका छैनन्। चीनसँग जोड्ने मार्गमा रहेको प्रहरी चौकी भवन सुविधासम्पन्न नहुँदा सुरक्षाकर्मी त्यहाँ बाह्रैमास बस्न सक्दैनन्। छांगरुमा सशस्त्र प्रहरीको नम्बर ५० गुल्म स्थापना छ। गुल्मका लागि गत वर्षबाट भवन निर्माण सुरु भए पनि अधुरै छ। सशस्त्रले अहिले भाडाको घरमा बसेर ड्युटी गर्दै आइरहेको छ। यहाँका स्थानीयवासी छ महिना चिसो छल्न सदरमुकाम खलङ्गा र छ महिना गर्मी छल्न व्याँसको छांगरु तिंकर उक्लिने गर्छन्। उनीहरू नेपालतिर आउन बाटो नभएपछि हरेकपटक भारतीय बाटो हुँदै बसाइँसराइ गर्ने गरेका छन्।"
"टी२० विश्वकप : दक्षिण अफ्रिकासँग इङ्ल्यान्ड पराजित, अब सेमिफाइनल पुग्ने एउटा टोलीको टुङ्गो लाग्न बाँकी",शार्जाह : यूएईमा जारी आईसीसी टी२० विश्वकप अन्तर्गत समूह चरणको अन्तिम खेलमा इङ्ल्यान्ड दक्षिण अफ्रिकासँग पराजित भएको छ। पराजित भएपनि इङ्ल्यान्ड समूह विजेता बन्दै सेमिफाइनल पुगेको छ। रनरेटका आधारमा इङ्ल्यान्ड समूह विजेता भयो भने अस्ट्रेलिया उपविजेता बनेको छ। योसँगै यी दुई टोली सेमिफाइनल प्रवेश गरेका छन्। समान खेलमा जित हात पारेको दक्षिण अफ्रिका भने समूह चरणबाटै बाहिरिएको छ। नेट रनरेटमा दुई टोलीभन्दा पछि पर्दै दक्षिण अफ्रिका बाहिरिएको हो। शनिबार राति सम्पन्न खेलमा दक्षिण अफ्रिकाले इङ्ल्यान्डलाई १० रनले पराजित गरेको थियो। फाराकिलो अन्तरको जित आवश्यक परेको दक्षिण अफ्रिकाले सोअनुसार जित हात पार्न नसकेको हो। शार्जाह क्रिकेट रंगशालामा भएको खेलमा इङ्ल्यान्डले टस जितेर दक्षिण अफ्रिकालाई ब्याटिङको निम्ता दिएको थियो। पहिलो ब्याटिङ गरेको उसले निर्धारित २० ओभरमा २ विकेट गुमाउँदै १८९ रन बनाएको थियो। जवाफी ब्याटिङमा उत्रिएको इङ्ल्यान्डले निर्धारित २० ओभरमा ८ विकेट गुमाउँदै १७९ मात्र बनाउन सक्यो। इङ्ल्यान्डका लागि मोइन अलीले सर्वाधिक ३७ रन जोडे। त्यस्तै डविड मलनले ३३ र लिआम लिभिङ्स्टोनले २८ रन जोडे। दक्षिण अफ्रिकाका कगिसो रवाडाले ३ विकेट झारे। त्यस्तै डवेन प्रेटोरियसले २ विकेट लिए। यसअघि ब्याटिङ गरेको दक्षिण अफ्रिकाका लागि रसी भान डेर डसेनले अविजित ९४ रन बनाएका थिए। उनले ६० बलमा ६ छक्का र ५ चौका हिर्काएका थिए। त्यस्तै अडेन माक्रमले नटआउट ५२ रनको योगदान गरेका थिए भने क्वीन्टन डे ककले ३४ रन जोडेका थिए। इङ्ल्यान्डका मोइन अली र अदिल रशिदले ११ विकेट लिएका थिए। यो खेलसँगै समूह १ बाट सेमिफाइनल पुग्ने टोलीको टुङ्गो लागिसकेको छ। उता समूह २ बाट भने पाकिस्तान एक खेल अगावै सेमिफाइनल पुगिसकेको छ। दोस्रो टोलीको टुङ्गो लाग्न बाँकी छ। दोस्रो टोलीको निर्धारण आज अफगानिस्तान र न्यूजिल्यान्डबीचको खेलबाट लाग्नेछ। न्यूजिल्यान्ड विजयी भएको खण्डमा सेमिफाइनल पुग्नेछ। तर अफगानिस्तानले न्यूजिल्यान्डलाई फराकिलो अन्तरले पराजित गरेमा सेमिफाइनल पुग्ने भारतको सम्भावना बढी हुनेछ। यद्यपि भारतले भोलि नामिबियालाई फराकिलो अन्तरमा पराजित गर्नैपर्छ।
"बसको ठक्करबाट देउसी खेल्न हिँडेका २ जनाको मृत्यु, ४ घाइते","हेटौंडा : पूर्व पश्चिम राजमार्ग अन्तर्गत हेटौंडा१९ नेवारपानी नजिक शनिबार राति बसको ठक्करबाट दुई जनाको मृत्यु भएको छ। रौतहटको गौरबाट हेटौंडा हुँदै नारायणगढतर्फ जाँदै गरेको बागमती प्रदेश ०३ ००१ ख ०९३६ नम्बरको बसले देउसी खेल्न हिँडेका पैदल यात्रुलाई ठक्कर दिएको हो। बसको ठक्करबाट हेटौंडा उपमहानगरपालिका १९ नेवारपानीका २० वर्षीयका सुरज विष्ट र चितवन पिप्लेका ३४ वर्षीय प्रेमबहादुर सिंह ठकुरीको मृत्यु भएको मकवानपुर प्रहरीले जानकारी दिएको छ। दुर्घटनामा स्थानीय निशा मोक्तान, तुलसा बिष्ट, लक्ष्मी गुरुङ्ग र संगम नेपाली घाइते भएका छन्। घाइतेहरुको हेटौडा र भरतपुरका अस्पतालमा उपचार भइरहेको मकवानपुर प्रहरीले जनाएको छ। आक्रोशित स्थानीयले बसमा आगजनी गरेका छन्। आगजनीबाट बस पूर्ण रूपमा जलेर नष्ट भएको छ। घटनापछि बसका चालक फरार रहेको र उनको खोजी कार्य भइरहेको प्रहरीले जानकारी दिएको छ।"
किन गयो बुटवल क्षेत्रको चुरेमा पहिरो ?,"रुपन्देही : बुटवल बजारबाट उत्तरतिर नजर डुलाउँदा सधैँ देखिने हरिया पहाडतिर अहिले आँखा डुलायो भने अत्यास लाग्छ। बुटवल उपमहानगरपालिकाको तिनाउ नदी वारि र पारिका चुरे पहाडलाई पहिराले छियाछिया पारेको छ। दुवैतिरका चुरेमा खसेका सानाठूला पहिराहरुले यी पहाडलाई सख्त घाइते तुल्याएको स्पष्ट देखिन्छ। विशाल पहिराको मुन्तिर देखिने बुटवल बजार निरीह छ। यस वर्ष उपमहानगरको वडा नं ३ मा पर्ने ज्योतिनगर क्षेत्रमा मात्रै करिब ७० हेक्टर क्षेत्रमा पहिरो गएको छ। यो विशाल पहिरो एकैचोटी गल्र्यामगुर्लुम गएन। गत वर्षदेखि नै ससाना पहिराहरु जान थालेको र यसपालि सामान्य वर्षा हुँदा पनि हिलो र लेदो झर्न थालेकाले पहिरोमुनिको बस्ती सचेत भएर बसेको थियो। जसका कारण कुनै मानवीय क्षति हुन भने पाएन। यो भीमकाय पहिराको मुन्तिर अवस्थित सहरको भविष्य के होला ? के साँच्चै अहिलेको अवस्थामा देखिएको चुरेको पहिरो वर्षातहरुमा थामिएला ? यी विषयमा अहिले बुटवल क्षेत्रमा छलफल हुन थालेका छन्। विकासोन्मुख सहरमा देखिएको यो जोखिमले स्थानीयवासीमा चिन्ता जगाइदिएको छ। समयमै चुरेको पहिरो नियन्त्रणका लागि पहल नगर्ने हो भने बुटवलको उत्तरी क्षेत्र पहिरामा मिसिन सक्छ, चुरेतिनाउ संरक्षण समितिका संयोजक कमल गौतम भन्छन्, अब पनि ढिलाइ भयो भने ठूलो क्षति हुने खतरा छ, यसमा तीनै तहका सरकार गम्भीर हुनुपर्छ। अघिल्लो वर्षात्मा सङ्केत देखिएको थियो बुटवल क्षेत्रमा चुरेको पहिरो अहिले मात्रै आएको होइन। राष्ट्रपति चुरे तराईमधेश संरक्षण कार्यक्रम कार्यान्वयन एकाइ कार्यालयका अनुसार बुटवल उपमहानगरपालिका३ ज्योतिनगर क्षेत्रमा विसं २०३३ बाटै पहिरो देखिन थालेको थियो। विसं २०५५ मा वडा नं ३ र ४ का ५७ घर विस्थापित नै गर्ने गरी ठूलो पहिरो आयो। त्यसले लामो समयसम्म ज्योतिनगर क्षेत्रलाई त्रासमै राख्यो। सरकारले सामान्य तटबन्धलगायतका काम गरे पनि भरपर्दो व्यवस्था गरेन। त्यतिबेला स्थानीयवासीलाई अन्यत्र बसोबासको व्यवस्था मिलाएर स्थानान्तरणसमेत गरियो। पछि विस्तारै पहिरो थामियो र हरियाली भयो । विसं २०५५ देखि २०७१ सम्म आइपुग्दा पहिरो गएको स्थानमा फेरि रुख बिरुवा हुर्किएपछि पहिरो गएको क्षेत्र पुरानै अवस्थामा फर्कियो। पहिरो रोकिएपछि स्थानान्तरण गरिएका परिवार पनि ढुक्कसँग त्यहीँ बस्न थाले। घरजग्गा किनबेच हुन थाल्यो। स्थानीयवासीले मात्र होइन, स्थानीय सरकारले समेत पहिरो बिर्सियो। अघिल्लो वर्ष साउन २८ गते बुटवल र पाल्पाको तिनाउ गाउँपालिका र बुटवल आसपासमा भीषण वर्षा भयो। करिब पाँच घण्टा लामो उक्त वर्षाले तिनाउ गाउँंपालिकाको दोभानलगायतका क्षेत्रमा क्षति पुर्यायो। केही घर पनि पुरिए। रातिको समयमा भएको भारी वर्षाले तिनाउ नदीमा पनि भयङ्कर बाढी आयो। रातभर भएको भारी वर्षापछि बिहान उठ्दा बुटवलमाथिका चुरे पहाडमा सानासाना पहिराका थुपै्र दृश्यहरु देखिए। स्थानीय केही मिडियाले चुरेमा आएका ससाना पहिराले जोखिम निम्त्याएको समाचार पनि लेखे। केही अगुवाहरुले जोखिम हुनसक्ने ठानेर आवाज उठाएका पनि थिए। ज्योतिनगर र लक्ष्मीनगर क्षेत्रका केही घरमा चुरेबाट बग्ने साना खोलाले ल्याएको गेग्रेटो नै पस्यो तर जिम्मेवार निकायले ध्यान पुर्याउन सकेन। यस वर्ष पनि चुरेमा पहिरो खसिरह्यो। लामो र भारी वर्षा अनुभव गरे पनि चुरेमा गएको पहिरो बुटवलवासीले थाहै पाएनन्। एकैचोटी पहिरो गएन। रुख बिरुवा र हरियालीका कारण भित्रभित्रै पहिरो जाँदा पनि तलबाट देखिएन। गत भदौ १३ र १४ गते भएको भारी वर्षासँगै लेदो र हिलो बगेर घरहरु पुरिँदा पनि माथि जङ्गलमा पहिरो देखिएको थिएन। यसलाई पनि बुटवलवासीले सामान्यरूपमा लिए। घर वरिपरि हिलो बग्दा पनि ज्योतिनगर क्षेत्रका बासिन्दा घर छाडेर भागेनन्। थोरै घरपरिवारमात्रै लेदो बग्न थालेपछि डरले घर छाडेका थिए। अधिकांशले जोखिम मोलेरै बसे। सानासाना पहिरो खसेर मात्र हिलो बगेको महसुस गरियो। तर जब भारी वर्षा थामियो दुई दिनपछि मात्रै बजारमाथिको पहाडको दृश्य देखेर बुटवलवासी झसङ्ग भए। त्यतिबेलासम्म भारी वर्षा बन्द भइसकेको थियो। अहिले वर्षा बन्द भए पनि पहिरो ठूलो भएकाले फेरि ढुङ्गामाटो खस्न सक्ने जोखिम भने कायमै छ। जुनसुकै समयमा खस्न सक्ने गरी ढुङ्गा माटो झुण्डिएर बसेकाले उक्त क्षेत्र अहिले पनि जोखिममा छ। भर्खरै खस्छ कि जस्तो गरी ढुङ्गाहरु बसेकाले अझै ढुक्क हुनसकेका छैनौँ, घर वरिपरि ढुङ्गा, माटोसहितको पहिराले लथालिङ्ग अवस्था छ, भएको सम्पत्ति यही घर हो, एक महिना त डेरा भाडामा लिएर बस्यौँ तर आफ्नो घरजस्तो नहुने भएपछि फेरि यहीँ फर्कियौँ, पहिरो प्रभावित तुलसा सुवेदी गुनासो गर्छन्। भदौ १३ गते रातभर पानी पर्यो। १४ गते बिहान एकाएक माटोको लेदोसहितको भेल आउन थालेपछि बुटवल उपहानगरपालिका३, ज्योतिनगर बस्ने रमा पुन निकै आत्तिए तर पहिरो घरभित्रै पस्ला भन्ने हेक्का उनलाई थिएन। सुरुमा सानो भेल बगे पनि विस्तारै ठूला ढुङ्गासहितको पहिरो आउन थालेपछि पुनसहित उनका छिमेकीहरु हल्लाखल्ला गर्न थाले। बिहान ९ बजेपछि चुरे पहाडबाट ठूलाठूला ढुङ्गासहित पहिरो आयो। पुनसहित उनका छिमेकी हतारहतार गरी बालबालिका लिएर बुटवल बहुमुखी क्याम्पसमा पुग्नुभयो। त्यतिबेलासम्म ज्योतिनगरका एक दर्जन बढी परिवार क्याम्पसको प्राङ्गणमा आएर बसेका थिए। भदौ १४ गते गएको पहिराले ज्योतिनगर मिलनपथ निवासी सीता मल्लको दुईतले घरको पहिलो तला पूरै पुरिएको छ। पहिराका कारण घरमा बस्ने स्थिति नभएपछि एक महिना भाडामा बसेकी सीताले अहिले रु ५० हजार खर्च गरी घरभित्रको माटो सोहोर्ने र पहिराले भत्काएको घर अगाडिको पर्खाल लगाउने काम गर्दै छिन्। स्थानीय सरकारले भाडामा बसेको रकम दिने भने पनि अहिलेसम्म दिएको छैन। जिल्ला प्रशासन कार्यालयबाट भने राहतस्वरुप प्रतिपरिवार रु १५ हजार पाएका छौँ, मल्ल भन्छिन्, हामीलाई राहत होइन, पहिरो नियन्त्रण भए पुग्छ। विसं २०५५ को पहिरोसमेत बेहोरेकी मल्लसहित त्यहाँका स्थानीयवासीलाई बुटवलको तामनगरमा स्थानान्तरण गरिएको थियो। तर मल्ल त्यहाँ बस्न मानिनन्। तामनगरमा पनि खोलाकै किनारमा हामीलाई १० धुर जग्गा दिइएको थियो तर, यहाँ घर बनाएर बसिसकेकाले छोड्न मन लागेन, उनले भनिन्। सरकारले यहाँबाट बस्ती स्थानान्तरण गर्नुभन्दा पहिरो नियन्त्रणका लागि योजना बनाउनुपर्ने उनको भनाइ छ। ज्योतिनगरकै कस्मिरा बानु पनि पहिरोले भत्काएको घर अगाडिको पर्खाल र गेट बनाउने तयारी गर्दै छिन्। पहिरोले घरमा बस्ने स्थिति नहुँदा डेढ महिना भाडाको घरमा बसेर एक हप्ताअघि फर्किएको बानुको परिवार पनि अहिले पुरिएको एकतले घरका कोठा सरसफाइ गर्दैछ। पहिराले गर्दा घरै अगाडिका तीनवटा घर भत्किएकाले टोल नै सुनसान छ, जताततै पहिराले ल्याएको माटो र ढुङ्गा मात्रै देख्दा मन खिन्न हुन्छ। बुटवल उपमहानगरपालिका२ पाखापानी क्षेत्रमा पनि पहिराका दृश्यहरु त्यत्तिकै डरलाग्दा छन्। पहाडैभरि पहिरो झरेका कारण पाखापानीका बासिन्दा वर्षात्भरि रातिको समयमा घरै छाड्न बाध्य भए। यहाँ पनि गत वर्षदेखि पहिरो देखिन थालेको हो। गत वर्ष देखिएका केही पहिराका दृष्यहरु बढेर अहिले ठूलो भागमा क्षति पुगेको छ। कैयाँैपटक पूर्वपश्चिम राजमार्ग नै अवरुद्ध हुन पुग्यो। डिभिजन सडक कार्यालय बुटवलले तारजालीमा ढुङ्गा भरेर खसेको पहिरो सडकमा आउन नदिने गरी तटबन्ध त गरेको छ तर जोखिम कायमै छ भन्छन् वडाध्यक्ष रमेश नेपाल। पहिराका कारण बुटवलको शिरमा रहेको सिद्धबाबा क्षेत्र पनि उत्तिकै जोखिममा छ। पानीका मूलसँगै बेलाबेलामा पहिरो जाने र ढुङ्गा खस्ने हुँदा डराइडराइ यात्रा गर्नुपर्ने बाध्यता यात्रुलाई छ। वर्षा हुनेबित्तिकै पहिरो जाने भएकाले यो क्षेत्रमा पर्ने बुटवलपाल्पा सडक अवरुद्ध हुने गर्छ। यसको व्यवस्थापनका लागि सरकारले सुरुङमार्ग निर्माण प्रक्रिया अघि बढाएको छ। किन गयो बुटवल क्षेत्रको चुरेमा पहिरो ? चुरमा पहिरो जानुको खास कारण विज्ञहरुले पत्ता लगाउन सकेका छैनन् तर मौसममा आएको परिवर्तन, मानवीय अतिक्रमण, सडकलगायतका पूर्वाधारका नाममा भएका चुरे क्षेत्रको विनास र विसं २०७२ मा आएको भूकम्पलाई नै कारण मानिएको राष्ट्रपति चुरे तराईमधेश संरक्षण कार्यक्रम कार्यान्वय एकाइ कार्यालयका सूचना अधिकारी प्रकाश बस्नेत बताउछन्। अघिल्लो र यस वर्ष छोटो समय तर भारी वर्षा चुरे क्षेत्रमा भयो। हुन त बुटवल क्षेत्र तुलनात्मकरूपमा धेरै पानी पर्ने क्षेत्र हो। दक्षिणतिरबाट जलवाष्प बोकेर आएको बादल वसन्तपुर र नुवाकोटका अग्ला डाँडामा ठोक्किँदा यहाँ पानी परिरहन्छ। पछिल्ला केही वर्षहरुमा धेरै पानी परेको महसुस नभए पनि यो क्षेत्र भौगोलिक हिसाबले बढी पानी पर्ने क्षेत्रको रुपमा लिइन्छ। मनसुन सक्रिय भएको बेला यहांँ ठूलो र धेरै पानी पर्ने सम्भावना सधैं रहन्छ। हिउँद वा प्रिमनसुनका बेला पनि अरु ठाउँको तुलनामा यहाँ पानी परिरहन्छ। ज्योतिनगरमाथिको चुरेमा छवटा पानीका मुहानसमेत छन्। ती पानीका मुहान व्यवस्थित हुन नसक्नु, भारी वर्षा हुनु, वर्षेनी डढेलो लाग्नु र विसं २०७२ को भूकम्पले चर्किएका भूभागबाट पानी पस्नु चुरेको पहिराका कारण हुन् भन्छन्, राष्ट्रपति चुरे तराईमधेश संरक्षण कार्यक्रम कार्यान्वयन एकाइ कार्यालयका जलाधार व्यवस्थापन अधिकृत विमल राउत। मानवीय अतिक्रमणका कारण पहिरो गएको भनिए पनि चुरेका फेदीमा सडक बनेको स्थानमा पहिरो नगएका कारण अतिक्रमण भन्न नमिल्ने उनको भनाइ छ। बुटवल क्षेत्रको चुरेमा पहिरो गएपछि विज्ञहरुको टोलीले एक महिनाअघि यहाँ स्थलगत अध्ययनसमेत गरेको छ। भूगर्भविद् डा रञ्जन दाहालसहितको टोलीले अध्ययन गरेर सरकारलाई प्रतिवेदनसमेत बुझाइसकेको छ। त्यहाँको चुरेमा पानीका मूलहरु छन्, तीनको व्यवस्थापन पनि छैन र वर्षातमा परेको पानीको व्यवस्थापन पनि छैन त्यसले यति ठूलो पहिरो निम्तिएको हो, डा दाहाल भन्छन्। पहिरो नियन्त्रणका नाममा परम्परागत तारजाली गरेर समस्याको समाधान नहुने उनको भनाइ छ। तटबन्ध र तारजालीले पहिरो नियन्त्रण हुँदैन भन्ने कुरामा प्रष्ट हुनुपर्छ, उनले भने। यसपालि भारी वर्षा भएको र समयमै पानीको व्यवस्थापन गर्न नसकेका कारण पहिरो गएको उनको निष्कर्ष छ। विज्ञहरुका अनुसार बस्ती बिकास वा विभिन्न नाममा चुरे अतिक्रमण हुने भएकाले पहिरोको जोखिम रहन्छ। त्रिभुवन विश्वविद्यालय, शिक्षा शास्त्र सङ्काय भूगोल विभागका सहायक प्राध्यापक डा देवी पौडेल भन्छन्, चुरेमा जङ्गल भरिएको हुनुपर्छ, उत्खनन भएको हुनुहुँदैन। निरन्तर वृक्षरोपण गर्नुपर्छ। चुरेतिनाउ संरक्षण समितिका संयोजक कमल गौतमका अनुसार विसं २०५५ को पहिरोपछि जाइका समूहले सो क्षेत्रमा सर्भे गरेको थियो। भूउपग्रहमार्फत चुरे क्षेत्रको तस्बिर खिचेर अध्ययन गरेपछि जाइकाले यो क्षेत्र जोखिमपूर्ण रहेको निष्कर्ष निकालेको थियो। चुरे क्षेत्रमा भएका ठूला रुखले जोखिम निम्त्याउने भएकाले कटान गर्न सुझाव दिइएको थियो तर, त्यो काम अझै भएको छैन। चुरेको पहिरो व्यवस्थापनका लागि गत वर्ष विष्णु पौडेल अर्थमन्त्री भएका समयमा रु चार करोड ११ लाख बजेट विनियोजन गरिएको थियो। यो बजेटको आधा रकम गत वर्ष नै खर्च गरिए पनि बाँकी दुई करोड यो वर्ष मात्रै हुने बुटवल उपमहानगरपालिकाका प्रमुख शिवराज सुवेदी बताउछन्। त्यसो त उपमहानगरपालिकाले पहिरो गएपछि त्यसको नियन्त्रण तथा माटो सोर्ने काममा मात्रै करिब रु ८० लाख खर्च भएको जनाएको छ। तर, पहिरो नियन्त्रणकै लागि ठोस काम अझै हुन बाँकी छ। ज्योतिनगरको पहिरो नियन्त्रणका लागि अल्पकालीन र दीर्घकालीन योजना बनाउँदैछौँ, त्यसका लागि विज्ञको समूहले अध्ययन सुरु गरेको छ, अध्ययनपछि सुझावका आधारमा सङ्घ र प्रदेश सरकारसँग समन्वय गरी काम अघि बढाउँछौ, उपमहानगरपालिका प्रमुख सुवेदी भन्छन्। चुरे क्षेत्रमा पहिरो नियन्त्रणका लागि सघाउ पुर्याउने वनस्पति रोप्ने, ठूला रुखहरु नम्बरिङ गरी हटाउने र पानीको निकासका लागि प्राविधिक खटाएर काम गर्ने योजना उपमहानगरको छ। चुरेमा गएको पहिरो नियन्त्रण तथा रोकथामका लागि प्रदेश सरकारले भने कुनै योजना बनाएको छैन। नयाँ सरकार गठनपछि भागबण्डामै अलमलिएको प्रदेश सरकारका मन्त्रालयहरु अझै लयमा फर्किन सकेका छैनन्। अधिकांश मन्त्रालय टुक्रिएपछि जिम्मेवारी बाँडफाँटसमेत हुन नसक्दा मन्त्रालयका कामले गति लिनसकेको छैन। मुख्यमन्त्री तथा मन्त्रिपरिषद् कार्यालय, प्रदेश प्रमुखको कार्यालय तथा आन्तरिक मामिला तथा सञ्चार मन्त्रालयबाटै भयानक पहिराको दृश्य देखिँदासमेत ठोस योजना बन्न सकेको छैन।"
लागूऔषध प्रकरण : के शाहरुखका छोरा आर्यन निर्दोष थिए त ?,मुम्बई : लागूऔषध प्रकरणमा समातिएका बलिवुड अभिनेता शाहरुख खानका छोरा आर्यन खान अहिले छुटिसकेका छन्। गत शनिबार उनी पक्राउ परेको एक महिनापछि रिहा भएको हुन्। मुम्बईबाट गोवातर्फ गइरहेको क्रुज शीपमा लागूऔषध पार्टीमा सहभागी भएको आरोपमा आर्यन पक्राउ परेका थिए। पक्राउ परेको करिब एक महिनापछि उनी जमानतमा रिहा भएका थिए। यद्यपि उनलाई फसाइएको कतिपयले बताएका छन्। आर्यनलाई पैसाका लागि फसाइएको एक साक्षीले प्रहरीसमक्ष बयान दिएको समाचार दैनिक भास्करमा छ। सुनिल पाटलसँग आर्यनको लेनदेन थियो एक साक्षीले सुनिल पाटिल नाम गरेका व्यक्तिसँग आर्यनको लेनदेन रहेको बताएका छन्। उनले केही दिन पहिलेदेखि पाटिलसँग आर्यनको भेटघाट भइरहेको थियो। आर्यनले पाटिलबाट केही रकम लिनुपर्ने थियो। त्यसैले पाटिलले नै आर्यनलाई फसाउन मास्टरमाइन्ड योजना बनाएको भारतीय जनता पार्टी (बीजेपी)का एक नेताले आरोप लगाएका छन्। पाटिल नेशनलिस्ट कांग्रेस पार्टीसँग सम्बन्ध रहेका व्यक्ति रहेको बताइएको छ। बीजेपी नेताका अनुसार आर्यनले २०१८ मै पाटिललाई एक काम गर्न पैसा दिएका थिए। तर उनले सो काम पूरा नगरेको भन्दै आर्यनले पैसा फिर्ता मागिरहेका थिए। पछिल्लो समय पाटिलले विभिन्न व्यक्तिहरूलाई भेटेर आर्यनलाई फसाउने योजना बनाएको आरोप उनलाई लागेको छ। योजना अनुसार नै क्रु शीपमा आर्यनलाई फसाउन सफल भएको बताइएको छ। लागु औषध प्रकरणमा शाहरुख खानका छोरा छानविनमा शाहरुख खानका छोराको जमानत खारेज जेलबाट रिहा भए आर्यन खान
मिथिलामा छठको तयारी सुरु,"धनुषा : मिथिला क्षेत्रमा हर्षोल्लासका साथ मनाइने छठ पर्वको तयारी सुरुआत भएको छ। दीपावली सकिएसँगै तराई मधेसवासी छठ पूजाका सामग्री किनमेल गर्न व्यस्त देखिएका छन्। अहिले जनकपुरधामसहित सम्पूर्ण तराईमधेसका प्रमुख बजारमा निकै चहलपहल बढेको छ। लक्ष्मी पूजाको चार दिनपछि अर्थात् कार्तिक शुक्ल पक्षको चौथी तिथिका दिनबाट छठपर्व विधिवतरूपमा आरम्भ हुन्छ। छठ पूजाका लागि चाहिने सामग्री, हरिया तरकारी र फलफूल किन्नेको निकै भीडभाड देखिएको छ। खासगरी छठ पूजामा छठी मातालाई अर्पण गरिने प्रसादमा स्याउ, केरा, सुन्तला, पानी भएको नरिवल, उखु, हरियो बोडी, पानी सिङ्गडा, मुला, अदुवाको बोट पर्छन्। यो समय माटो तथा बाँसका सामग्री खरिद समेत गरिन्छ। अहिले छठपर्व मनाउनेहरू पोखरीको डिल र नदीतटको सरसफाइ गर्दै आफ्ना लागि पूजास्थल सुरक्षित बनाउन थालेका छन्। घाटमा लाखौँ रकम खर्चेर सरसफाइ, सजावट र व्यवस्थापनका लागि काम पनि धमाधम भइरहेको छ। स्थानीय एफएम रेडियोले अहिले छठका गीत बजाउन सुरु गरेका छन्। जनकपुरको गङ्गा सागर, धनुष सागर, अग्निकुण्ड, अङ्गराजसर, दशरथ तलाउलगायतका पोखरीजस्ता स्थानमा सूर्य देवता र छठी माताको पूजा आराधनाका लागि विशेष साजसज्जा गर्न थालिएको छ। युवा क्लब र संस्थाको अग्रसरतामा जनकपुरका विभिन्न पोखरी तथा सरोवरलाई सिङ्गार्न जुटेका छन्। छठ पूजाका लागि जनकपुरका व्रतालुहरू राति पूजा स्थानमै बस्छन् भने ग्रामीण क्षेत्रमा अधिकांश व्रतालु साँझ घर फर्कछन् र भोलिपल्ट बिहानै घाटमा गएर उदाउँदो सूर्यलाई अर्घ्य दिने गरिन्छ। विशेषगरी, भाकल गरेकाले यो पर्व मनाउँछन्। यो पर्व मनाउँदा चर्मरोग निको हुने, पुत्रलाभ, आर्थिक समृद्धि तथा सुख, शान्ति प्राप्त हुने जनविश्वास छ। सोमबारदेखि सुरु भएको पर्वअन्तर्गत बुधबार साँझ अस्ताउँदो सूर्यलाई र बिहीबार उदाउँदो सूर्यलाई अर्घ्य दिएपछि सम्पन्न हुन्छ।"

शीर्षक,विवरण
कवि हुन नसकेका गणेशमान,"भौतिक रूपले यो लोक छाडिसकेको मान्छेको कुरो गर्नु एउटा औपचारिकता मात्रै हुन सक्ला। तर, औपचारिकता नै सही। औपचारिकतावश कल्पना भने गर्न सकिन्छ। र, यहाँ कल्पनाभन्दा पनि सम्झनाको कुरो छ। सन्दर्भ जोड्न खोजिएको विषय हो नेपाली राजनीतिमा चट्टानको उपमा दिइएका लौहपुरुष गणेशमान सिंहको। यो नाम भन्नासाथ त्योसँगै जोडिएर आउँछ चैत २६ को मिति। र, यही समयबीच त्यो दिन आउँदा अनायास गणेशमान सिंहको अनुहार स्मृतिमा ताजा भएर आएको छ। २०४६ सालको त्यो चैत २६ मा अन्त्य भएको जनआन्दोलनलाई सफल पार्न नेपाली जनमानसको तर्फबाट अधिकांश नागरिकले योगदान पुर्याएका थिए। सो आन्दोलनसँग लेखककविहरू मात्रै अछूत रहन सक्ने कुरै थिएन। यहाँ त्यही प्रसंग छ कवि र कवितासँग गाँसिएका उनै गणेशमान सिंंहको। नेपाली साहित्यको इतिहासमा पहिलो घटना थियो राणाकालका त्रिभुवन, पञ्चायतकालका महेन्द्र र त्यही कालका वीरेन्द्रको शासनलाई भोगिरहेका स्वाभिमानी गणेशमानले आफ्नो जीवनकालकै प्रथम पुस्तक विमोचन जिन्दावाद मुर्दावाद नामक एक कविता संग्रहको गरेका थिए। त्यो पुस्तक विमोचन मूल रूपमा पंक्तिकार स्वयंका साथ उत्तम भौकाजी र राजेन्द्र पराजुलीसमेतका तथा अतिथिहरू शिव अधिकारी, दिनेश अधिकारी, वियोगी बुढाथोकी र लव गाउँलेका कविता रहेको छ। उक्त पुस्तकको विमोचन समारोहले एउटा ऐतिहासिकता पनि कायम गर्यो। गणेशमान सिंहले आफ्नो जीवनकालमा त्यो पुस्तकपश्चात् फेरि अर्को दोस्रो पुस्तकको विमोचन नगर्नुबाट नै यो तथ्यको पुष्टि हुन जान्छ। जिन्दावाद मुर्दावाद किताब विमोचनको समारोह भएको थियो २०४७ जेठ १० गते। विमोचनको परम्परालाई अनुसरण गर्दै उक्त विमोचन कार्यक्रमको बीच समयमा पुस्तकभित्रबाटै प्रथम कविता पाठ भयो, गल्लीगल्लीबाट निस्केर उसले बीच सडकमा स्थापित कालो सालिक हल्लाउन थाल्यो सालिक हल्लाउँदा हल्लाउँदै अचानक, आफैं गल्र्याम्म ढल्यो मलाईसमेत छक्याएर ढल्यो थाहै थिएन, ढलाइ यस्तो पनि हुँदो रहेछ कि ढल्ने मान्छे सालिक हल्लाउँदा हल्लाउँदै तत्काल, पूरै देश हल्लाएर ढल्यो देशको इतिहास उभ्याएर ढल्यो। आफू विशुद्ध राजनीतिक व्यक्ति भए पनि साहित्यिक किताबको विमोचन गर्नु परेको कारणबारे स्पष्ट पार्दै गणेशमानले बताएका थिए खासमा मैले कविहरूको मान मर्दन गर्न नचाहेर यो कार्यक्रममा आएको हुँ। मैले यी नवयुवा कविहरूको उत्साहलाई कमजोर पार्न चाहिनँ। उही वाक्यसँग जोड्दै कवितासँग आफ्नो सम्बन्धबारे नढाँटीकन भने हुन त मैले कहिल्यै पनि कविता बुझिनँ। तर किन हो, कविताले मेरो कहिल्यै पिछा छाडेन। जेल बसेदेखि यी अहिलेको समयसम्म नै। खोइ, कस्तो संयोग हो यो ! गणेशमानको स्वीकारोक्ति थियो, उनले कविता कहिल्यै बुझेनन्। बुझ्ने हरसम्भव चेष्टा गरे। तर कसै गरे पनि बुझ्न सकेनन्। एउटा संयोग ! राणा शासनकालमा जब उनी काराबासको जीवनयापन गर्दै थिए। ठीक उही समयमा युगकवि सिद्धिचरण श्रेष्ठ पनि त्यही काराबासमा सजाय भोगिरहेका थिए। खुब रोमाञ्चक इतिहास थियो त्यो। ध्यानस्थ सिद्धिचरण सदैव चुपचाप कविता लेखिरहन्थे। छन्दका कविता। समयक्रममा सिद्धिचरणको कविता लेखाइप्रति गणेशमान पनि आकृष्ट नभई रहन सकेनन्। साथसंगतको फल ! चुलबुल उनको मन। एक दिन गणेशमानले पनि कलम उठाए र कविता लेख्न बसे। सिद्धिचरणकै अनुसरण गर्दै छन्दमा लेख्ने प्रयत्न गरे। अर्को दिन पनि गरे। त्यो प्रयत्नलाई कैयौं दिनसम्म जारी राखे। तर पहिलो पंक्तिपछि दोस्रो पंक्तिमा छन्द मिलाउन उनले कहिल्यै सकेनन्। छन्द मिलाउन खोजेका उनका प्रत्येक दिनको प्रयास विफल भयो। अर्कोतर्फ, सिद्धिचरण भने सधैं कविता सोचमै मग्न रहिरहेका हुन्थे। अन्ततः गणेशमानलाई लाग्यो, कवि हुनलाई गहिरो चिन्तन गर्नुपर्छ, साधना गर्नुपर्छ। ठूलो तपस्या गर्नुपर्छ। उनको अन्तसंस्करणले उनलाई स्वीकार गर्न बाध्य गरायो कि उनीभित्र यी तीनवटै गुण छैनन्। यसर्थ कवि हुने आफ्नो भित्री चाहनालाई उनले पूर्णरूपमा तिलाञ्जली दिए र सदाका लागि कलम बिसाए। आफूभित्र बाँचेको जिजीविषाको यस प्रकार अवशान भएलगत्तै उनको सोचले अर्को रूप लियो। सिद्धिचरणको सिको गरेर कविता लेख्नुभन्दा वास्तविक रूपमा उनीजस्ता कर्मठ कविसँग सहवास हुनुजस्तो उपलब्धिको विषय आफ्ना लागि अर्को हुन सत्तैन भन्नेतर्फ उनको विचार डोरियो। यही विचारअनुरूप गणेशमानको मथिंगलमा आफ्नो तर्पबाट सिद्धिचरणको कवितालेखनलाई थप बल पुर्याउने उद्देश्यका साथ सक्दो सहयोग गर्नुपर्छ भन्ने भावना आयो। फलतः एउटा निधो गरेर चिन्तनमग्न सिद्धिचरणलाई बेलाबेलामा पानी पिउन दिने कर्म गर्न लागे उनी। यसरी, कविता लेखेर सिद्धिचरणजस्तो सिद्ध हुन नपाए पनि एक सिद्ध कविलाई पानी पिलाउने कर्म गरेर गणेशमान आफूले ठूलो पुण्य कमाएको गौरव गरे। जुन गौरवको अनुभूति उनले उक्त जिन्दावाद मुर्दावाद विमोचनको समयमा यसरी सुनाएका थिए कि उनी काव्यकर्मलाई अत्यन्तै सम्मान गर्छन्। सायद यही आदरभावले नै प्रेरित गरेकै कारणले गर्दा उनी राजनीतिक व्यक्तित्व भएरै पनि त्यस समय उक्त पुस्तक विमोचनका लागि अग्रसर भएको हुनुपर्छ। चैत २६ सँग गणेशमान सिंहको सन्दर्भ यसै कारणले विशेष छ कि उक्त विमोचित जिन्दावाद मुर्दावाद भित्रका रचनाहरू गणेशमानद्वारा हाँकिएको आन्दोलनको समर्थन अर्थात् तत्कालीन पञ्चायतको विरुद्धमा लेखिएका थिए। स्मरणीय छ, त्यो आन्दोलनको अन्त्य चैत २४ गते समाप्त भएपश्चात् २६ गते मध्यरातमा दलमाथिको प्रतिबन्ध फुकुवा गरेर बहुदलीय व्यवस्थाको घोषणा भएको थियो।"
सानैमा कानुनी शिक्षा,"मानव विकास एक निरन्तर चलिरहने प्रक्रिया हो। यो गर्भावस्थादेखि मृत्युपर्यन्त जारी रहन्छ। मानव जीवन आधारशिलाका रूपमा रहेकाले प्रारम्भिक बाल्यावस्था वा बाल्यकालको विकास महत्त्वपूर्ण हुन्छ। जसका लागि शिक्षाको आवश्यकता पर्छ। शिक्षा एक आधारभूत र मौलिक अधिकार हो। जन्मदेखि मृत्युसम्म आवश्यक पर्ने र त्यस अवधिमा प्रभाव पार्ने सम्पूर्ण ज्ञान नै शिक्षा हो। असल खराब छुट्ट्याउन सक्ने विवेक प्रदान गर्ने, सही निर्णय लिन सक्षम बनाउने काम शिक्षाले गर्छ। व्यक्तिको व्यवहारलाई अनुकरणीय गर्नुका साथै आदर्श बनाउने, मानवता र नैतिकताको प्रस्फुटन गराउने पनि यसैबाट सम्भव छ। इच्छाअनुसारको प्रतिभा देखाउने र विभिन्न किसिमको विकासमा टेवा पुर्याउने कार्यसमेत शिक्षाले गर्छ। सरकारले नागरिकको सर्वाङ्गीण विकासका लागि विभिन्न किसिमका लगानी गर्नुपर्ने हुन्छ। संविधान, ऐनकानुन, नीति र कार्यक्रमहरूमा पनि व्यवस्था गर्नु नै यसको उद्देश्य हुन्छ नै। शिक्षा, स्वास्थ्य तथा सर्वाङ्गीण व्यक्तिको विकासको हक हुनेछ भन्ने पनि व्यवस्था छ। तर पनि बालबालिकाको हकलाई सुनिश्चित गरेअनुसार उपलब्धिमूलक देखिँदैन। नेपालको संविधान २०७२ तथा शिक्षासम्बन्धी विविध दस्तावेजले समेत शिक्षा प्राप्त गर्न पाउने बालबालिकाको अधिकारलाई स्थापित र मार्गदर्शन गरेको छ। अबको आवश्यकता भनेको पाठ्यक्रम तयार पार्दा कक्षा ४ बाट १० कक्षासम्मका बालबालिकाका लागि कानुनसम्बन्धी पनि पाठ्यक्रम तयार बनाएर ज्ञान दिनुपर्ने देखिन्छ। बालबालिकाको सर्वाङ्गीण विकास गर्न कानुनको आवश्यकता छ। शिक्षाले सबैलाई विविध पक्षमा आदर्श बनाउँछ। शिक्षा आदर्श व्यक्तित्व भएको व्यक्तिलाई जन्माउने प्रक्रिया हो। प्रारम्भिक अवस्थादेखि नै सिकाइको अवसरमार्फत विद्यालयमा शिक्षाका लागि सफलताको जग बसाल्नुपर्छ। शिक्षासम्बन्धी बालबालिकाका लागि शिक्षाको अधिकार सुनिश्चित गर्न कानुनले व्यवस्था गर्नुपर्छ। कानुन के हो ? प्लेटोले कानुन यथार्थताको अन्वेषक हो भनेका छन्। अस्टिनले आचरण र व्यवहारको यस्तो नियम भएकाले यसलाई सम्प्रभुद्वारा बनाइन्छ र लागू गरिन्छ भनेका छन्। रोस्क पाउन्डले जनइच्छाको प्रतिबिम्ब हो भनेका छन्। लाग्छ, कानुन जनताको हक अधिकार सुनिश्चित गर्छ भने सरकारको शक्ति सन्तुलन गर्ने काम गर्छ। कानुनले व्यक्तिको आचरण र व्यवहारलाई नियन्त्रण राखी समाजमा शान्ति र सुव्यवस्था कायम गर्छ। समाजमा हुने चोरी, डकैती, लुटपाट, बलात्कारजस्ता घटनामा शान्ति सुव्यवस्था गर्ने कार्य पनि कानुनले गर्छ। कानुनले प्रतिबन्धित कार्य गरेमा सजायको व्यवस्था गरेको हुन्छ। कानुन थाहा भएन भनेर कसैले मुक्ति पाउँदैन। त्यसैले बालबालिकालाई सानैदेखि कानुनबारे जानकारी गराउनु आजको आवश्यकता हो। अब पाठ्यक्रममै कानुन विषय समावेश गरी शिक्षा प्रदान गर्नु आवश्यकता बनिसकेको छ। बालबालिका भन्नेबित्तिकै १८ वर्ष उमेर नपुगेकालाई जनाउँछ। कलिलो उमेर भएकाले उनीहरू आफ्नो हित र अहितको विषयमा आफैं निर्णय गर्न सक्दैनन्। बालबालिकाको अधिकारको समान संरक्षण प्रवद्र्धन र आवश्यकता परिपूर्ति गरी सर्वोत्तम हित प्रदान गर्न बालबालिकासम्बन्धी छुट्टै कानुनको आवश्यकता छ। बालबालिकाका लागि पाठ्यक्रम निर्माण गर्ने क्रममा हाल सरकार तथा सम्बन्धित निकायले निर्माण गरेको पाठ्यक्रममा अन्य विषय प्रशस्त मात्रामा दिइएको छ। केही व्यावहारिक ज्ञानहरू जान्नैपर्ने भए पनि सिकाइएको छैन। अर्को संवेदनशील तथा बालबालिकालाई सिकाउनु पर्ने विषय भनेको यौन शिक्षा हो। यससँग सम्बन्धित अपराधजन्य क्रियाकलापबारे जानकारी गराउँदै सचेत बनाउनुपर्ने पनि आजको आवश्यकता हो। पछिल्लो समयमा केही घटनाक्रम हेर्ने हो भने समाज नकारात्मक बाटोमा गइरहेको देखिन्छ। तसर्थ पाठ्यक्रममा सही ढंगमा यस विषयलाई बुझ्ने गरी समावेश गरेर साक्षर तथा जानकारीमूलक गराउनुपर्छ। पाठ्यक्रममा माथि उल्लेखित विषयहरूलाई शब्दचित्रमार्फत बालबालिकाको सिकाइ क्षमताअनुसार प्रस्तुत गर्न सक्नुपर्छ। हाल देशभर कक्षा ४१० सम्म अध्ययनरत लाखौं बालबालिका अझै पनि प्रतिकार गर्न सक्ने तथा समस्याबाट जोगिन सक्ने देखिन्छ। पाँच वर्षमुनिका बालबालिकाको शारीरिक, सामाजिक, संवेगात्मक, मानसिक, आध्यात्मिक तथा नैतिक क्षमताको विकास गर्नुपर्छ। प्रारम्भिक बालविकास र शिक्षालाई अधिकारमा आधारित बनाए मात्र व्यावहारिक ज्ञान दिन सकिरहेका छैनन्। कम्तीमा पनि एक विद्यालय एक बालविकास केन्द्रको अवधारणा कार्यान्वयन हुनुपर्छ। स्थानीय तहमार्फत बालविकास केन्द्रहरूको पुनर्वितरण गरी संघीय सरकारबाट लिएको अनुदानलाई निरन्तरता दिनुपर्छ। बालविकास केन्द्रको विकासका लागि कार्यनीति पनि तय गर्नुपर्ने देखिन्छ। राज्यले बालबालिकाको भविष्यका लागि सुरक्षित समाज, सुरक्षित समुदाय, सुरक्षित परिवारको परिकल्पना गर्ने पाठ्यक्रमहरू पनि समयसापेक्ष बनाउँदै लैजानुपर्ने देखिन्छ। संविधानमा बालबालिकाका लागि सुरक्षित गरिएको प्रावधानहरूको प्रयोगात्मक अभ्यास गर्नुपर्छ। अन्य आवश्यक नियमकानुनसमेत परिमार्जन गरी बालबालिकामैत्री पाठ्यक्रममा विद्यालय, समाज तथा देश बनाउन अब कम्मर कस्नुपर्ने बेला भएको छ।"
गठबन्धनमा लोकतन्त्रको स्वास्थ्य,"स्थानीय तहको चुनाव नजिकिँदै जाँदा पाँचदलीय गठबन्धनको चर्चा त्यति नै चलिरहेको छ। पाँचदलीय गठबन्धन लोकतन्त्रको हितमा छ कि छैन भन्ने बारेमा सत्तारूढ दल नेपाली कांग्रेसभित्र बहस चलिरहेको छ। कांग्रेस संसदीय पृष्ठभूमिको पार्टी भएकाले विपक्षी दलविरुद्ध सत्तारूढहरूले गठबन्धन गरेर चुनावमा जानु कतिको लोकतान्त्रिक पद्धति हो ? प्रश्न उठेको छ। वास्तवमा लोकतन्त्र भनेको चुनावको अवसरमा आफ्नो विचार, नीति र कार्यक्रम लिएर जनतामा जाने र जनताको मन जितेर जनतामाथि नै शासन गर्ने प्रणाली हो। जसरी पनि जित्नुपर्छ भन्ने कुरा लोकतान्त्रिक सोच होइन। जसरी पनि चुनाव जित्नुपर्छ भन्ने उद्देश्यले गरिने गठबन्धन वा जनमतको सौदाबाजी लोकतन्त्रको मर्म अनुकूल हुन सक्दैन। लोकतन्त्रको आधारभूत मान्यता आवधिक चुनाव हो। जनताले रोजेको प्रतिनिधिले जनतामाथि शासन गर्न पाउने पद्धति हो। कल्याणकारी शासन व्यवस्थाको अर्थमा जनताका लागि आधारभूत सेवा पजनी गर्ने स्थानीय सरकार गठन गर्ने प्रक्रिया हो। स्थानीय तह जनताको साथमा हुन्छ। जनसरोकारका मुद्दामा केन्द्रित भएर काम गर्छ। यसले प्रवाह गर्ने सेवाको आधारमा आमनागरिकले राज्य लोकतान्त्रिक र जनपक्षीय चरित्रको छ कि छैन भनेर बुझ्छन्। चुनाव आफैंमा लोकतान्त्रिक अवधारणा हो। लोकतन्त्रलाई नागरिकको स्वतन्त्रताको संरक्षक र व्यक्तिको अधिकतम हित गर्ने साधन मानिन्छ। कम्युनिस्ट दृष्टिमा बहुसंख्यक श्रमजीवी जनताको सत्तामा पहुँच वृद्धि गर्नु नै लोकतन्त्र हो। शासन प्रणालीको कोणबाट लोकतन्त्र कुनै वर्ग विशेषको शासन होइन। यस अवधारणाबमोजिम सर्वसाधारण जनताले आफ्ना प्रतिनिधिमार्फत शासन सञ्चालनमा सहभागी हुने अवसर हो। त्यो अधिकार उपयोग गर्ने महत्त्वपूर्ण अवसर चुनाव हो। यसर्थ, जुनसुकै चुनाव स्वस्थ र स्वतन्त्र हुनुपर्छ। जनताले निर्भयपूर्वक मन परेको दल र उम्मेदवारलाई रोज्न पाउनु पर्छ। यो पनि लोकतन्त्रको आधारभूत मान्यता हो। नेपालको समकालीन राजनीतिमा सत्तारूढ पाँच दलले स्थानीय चुनावमा जित्ने उद्देश्यले गठबन्धन गर्ने कोसिस गरिरहेका छन्। जित्छ कि जित्दैन थाहा छैन तर विपक्षी दल नेकपा एमालेले बिनागठबन्धन चुनाव लड्न अन्य दललाई हाँक दिइरहेकोे छ। सत्तामा रहेका केही वामपन्थी दल गठबन्धन नगरी चुनाव जित्न नसकिने तर्क गर्दैछन्। गठबन्धन नभए हार हुने उनीहरूको ठम्याइँ छ। वामपन्थी दलहरू एमालेविरुद्ध गठबन्धन बनाएर अगाडि बढ्न वा कांग्रेसलाई नेता मान्न तयार छन्। कांग्रेस आफैं भने गठबन्धनको फाइदा बेफाइदाको जोडघटाउ गरिरहेको छ। स्थानीय तहको चुनावमा जान तिघ्रा कमाउने राजनीतिक दलले देश बनाउला भनेर अपेक्षा गर्न सकिन्न। जनतामा भिजेको व्यक्त्तिलाई उम्मेदवार बनाएर प्रतिस्पर्धा गर्नुपर्छ। वर्तमान सरकार जोगाउन र प्रमुख विपक्षीलाई आकारमा ल्याउन गठबन्धन अनिवार्य हो कि होइन भन्ने विषयमा कांग्रेसभित्र बहस चलिरहेको छ। यसले कांग्रेसको राजनीतिक जीवनमा कस्तो असर पार्ला भन्ने कोणबाट चर्चा भइरहेको छ। वास्तवमा चुनावी गठबन्धन त्यसबेला गरिन्छ जब एक्लै चुनाव नजितिने पक्का हुन्छ। कमजोर शक्तिहरू बलियो शक्तिविरुद्ध गठबन्धन गर्छन्। अब प्रश्न उठ्छ, के नेपालमा सबैभन्दा कमजोर शक्तिहरू बलियोविरुद्ध गठबन्धन गरिरहेका छन् ? गठबन्धनमा रहेको नेकपा एकीकृत समाजवादी पार्टी तुलनात्मक रूपमा कमजोर र गठबन्धन चाहिएको दल हुन सक्छ। किनकि ऊ भर्खरै स्थापना भएकाले राजनीतिक रूपमा जमिनमा खुट्टा टेक्न भ्याएको छैन। त्यसपछि माओवादी केन्द्र र जनता समाजवादीलाई पनि गठबन्धन चाहिने अवस्था छ। किनकि ती एमालेभन्दा साना छन्। तर, कांग्रेस आफैंमा नेपालको ठूलो र लोकतान्त्रिक दल हो। यसको इतिहास र योगदान गठबन्धनका अन्य दलको भन्दा लामो छ। कांग्रेसलाई स्थानीय चुनावमा एकाध स्थानीय तह जित्न अन्य दलसँग गठबन्धन गर्नुपर्ने अवस्था छैन। अझ सिद्धान्त नै नमिल्ने दलसँग गठबन्धन गर्नुपर्ने हुँदै होइन। कांग्रेसका कतिपय नेता, कार्यकर्ताले गठबन्धनकै कारण निर्वाचनमा उम्मेदवार बन्ने र लोकतन्त्रको अभ्यास गर्ने अवसर गुमाइरहेका छन्। त्यसबाट जुन प्रकारको असन्तुष्टि र राजनीतिक क्षति हुन्छ, त्यो गठबन्धनबाट हुने फाइदाबाट क्षतिपूर्ति हुने छैन। नेपाली कांग्रेसजस्तो ऐतिहासिक राजनीतिक पार्टीले कम्युनिस्टहरूसँग गठबन्धन गरेर चुनावरूपी नदी तर्नुपर्ने अवस्था आएको हो ? यदि हो भने कांग्रेस एमालेभन्दा कमजोर भएछ भनेर स्वीकार गरे भो। एमाले असाध्यै बलियो छ, त्यसलाई दिग्विजय हुनबाट रोक्ने अरू उपाय छैन भन्ने सन्देश दिनु हो। दुनियाँलाई थाहा भएकै कुरा हो, यो गठबन्धन सैद्धान्तिक होइन। कम्युुनिस्टको सरकार बलात् अपदस्त गरेर कांग्रेसलाई सत्तामा पुर्याउन देशीविदेशी शक्तिको ग्रान्ड डिजाइनमा बनेको हो। माधव नेपालजस्ता नेताहरूको राजनीतिक साख जोगाइदिन गरिएको साँठगाँठ हो। यही गठबन्धनकै कारण कांग्रेस असमयमै सरकारमा पुगेको छ। त्यही ऋण तिर्न पनि गठबन्धनमा सामेल भएर नेकपा (एस) जस्ता दललाई भोट हाल्नुपर्ने कांग्रेसी नेतृत्वको बाध्यता हुन सक्छ। वास्तवमा यो गठबन्धन न राजनीतिक हो न सैद्धान्तिक। राजनीतिक रूपमा विश्लेषण गर्ने हो भने वर्तमान सत्ता गठबन्धन निर्वाचनबाट उदाएको कम्युनिस्ट सरकारलाई अपदस्थ गर्न रचिएको ग्रान्ड डिजाइनको उपज हो। ठूला कम्युनिस्ट पार्टीहरू मिलेर चुनाव लडेर जनताको मतबाट झन्डै दुईतिहाइ जनमत आफूतिर तान्न सक्नु दुनियाँका लागि आश्चर्यको विषय थियो। खासगरी कम्युनिस्ट विरोधी शक्तिहरूका लागि त टाउको दुःखाइको विषय नै थियो। त्यही त्रसित मानसिकतामा रहेका बेला पनि विकास निर्माणको अभियान सञ्चालन हुँदै थियो। मिचिएको भूभाग समेटेर नक्सा प्रकाशित गर्नेजस्ता राष्ट्रवादी काम गरेर जनविश्वास बढाइरहेको अवस्था थियो। तर, पार्टीभित्रैको अन्तरद्वन्द्वमा फेसो हालेर नेकपा फुटाइयो। अप्राकृतिक रूपमा कम्युनिस्ट सरकार ढालेर कांग्रेसलाई सिंहासनमा बसाइयो। अप्राकृतिक गठबन्धन गरेर राजनीतिक बैसाखीको भरमा सत्तामा पुगी राज्यको साधनस्रोतमाथि कब्जा गर्नु सर्वथा अनुचित हो। लोकतन्त्रको मर्म र सुस्वास्थ्यको दृष्टिबाट अत्यन्त गलत हो। आश्चर्यलाग्दो कुरो त कम्युनिस्ट पार्टीका खाइलाग्दा नेताहरू यस अप्राकृतिक सत्ता हस्तान्तरणका सारथि बनेका छन्। अहिले पनि चुनावको माध्यमबाट केपी ओलीले नेतृत्व गरेको नेकपा एमाले जनताको विश्वास जितेर शक्तिमा आउने खतरा उनीहरूले देखिरहेका छन्। कम्युनिस्ट आवरणमा रहेका दलहरूलाई एकीकृत गरेर कांग्रेसको नेतृत्वमा गठबन्धन बनाए मात्र एमालेलाई हराउन सकिने निष्कर्षका साथ गठबन्धनको नाटक मञ्चन भइरहेको छ। निर्वाचनको माध्यमबाट कम्युनिस्ट शक्तिलाई समाप्त गर्न कम्युनिस्ट नामधारी समूहलाई कांग्रेसको नेतृत्वमा मोर्चाबन्दी बनाइएको छ। यो मोर्चाबन्दी वा गठबन्धन जित्नभन्दा पनि एमालेलाई हराउन कम्युनिस्टविरुद्ध कम्युनिस्टलाई प्रयोग गर्ने ध्येयका साथ ग्रान्ड डिजाइन रचिएको हो। यो गठबन्धन जनतामा स्थापित कम्युनिस्ट शक्ति एमालेविरुद्ध लक्षित छ। त्यसैले यो गठबन्धन राजनीतिक उद्देश्यबाट भन्दा पनि षड्यन्त्रको सिद्धान्तबाट निर्देशित छ। मुलुकको सुदूर भविष्यका लागि होइन, सत्तास्वार्थ र षड्यन्त्रको बीउ रोपेर गमलामा हुर्काइएको विकासको फूल हो। सबैभन्दा आश्चर्यको कुरा एमालेविरुद्धमा रहेका दलहरूमा पनि रणनीतिक रूपमा गठबन्धनलाई उपयोग गर्ने मनस्थिति देखिन्छ। कांग्रेसले वामपन्थीहरू एक हुने अवस्था आएमा उनीहरू बलियो शक्तिको रूपमा उदाउन सक्ने सम्भावना बुझेको छ। त्यही भएर नेकपा (एस) र माओवादी केन्द्रलाई खोकिलामा बोकेर एमालेविरुद्ध प्रयोग गर्न चाहन्छ। बृहत् कम्युनिस्ट आन्दोलनको सपना वाम राजनीतिक दलहरूको साझा सपना हो। माओवादी केन्द्र र एकीकृत समाजवादी केपी ओलीविरुद्ध लक्षित छन्। ओलीको विद्वता, बढ्दो लोकप्रियता र रणनीतिक कौशलका अगाडि हार खाएका माधव नेपाल, झलनाथ खनाल र पुष्पकमल दाहालहरू चुनावबाट केपी ओलीलाई कमजोर सावित गर्न पाए कम्युनिस्ट एकता गर्ने प्रचार गरिरहेका छन्। यसबाट रणनीतिक हिसाबले एमाले शक्तिमा आए कांग्रेस नेतृत्वमा रहेको गठबन्धन तत्काल परास्त हुन्छ। एमालेलाई कमजोर पार्न सके एकीकृत कम्युनिस्ट पार्टी बनाउने माधवप्रचण्डको ध्येय पूरा हुन्छ। त्यसबाट नेपाली कांग्रेस सधैंका लागि कमजोर हुने अवस्था रहन्छ। त्यसपछि माधव प्रचण्डले भनेजस्तै अवस्था आएमा एकीकृत कम्युनिस्ट पार्टी सशक्त भएर नेपाली कांग्रेसको भविष्य गम्भीर संकटमा पर्न जाने सम्भावना छ। दुवै किसिमले गठबन्धन नेपाली कांग्रेसको हितमा छैन। स्थानीय तह राज्यको संरचनाको आधारभूत तह हो। राजनीतिक दलले आफ्ना प्रतिनिधिहरू पठाएर स्थानीय सरकारको माध्यमबाट जनताको मन जित्ने हो। जनताको घरदैलोमा पुगेर सुखदुःखमा साथ दिने महत्त्वपूर्ण अवसर हो। स्थानीय मतदाताले यस निर्वाचनमा चुन्ने र चुनिन पाउने कानुनी व्यवस्था छ। स्थानीय जनताले नै जित र हारको निर्णय गर्न सक्छन्। यसर्थ, राजनीतिक दलहरूले आफ्नो प्रभावअनुसार स्थानीय प्रयास र उपाय लगाएर जित्नुपर्छ। एउटा वार्ड र एउटा स्थानीय तह जिते पनि शासन गर्न पाइन्छ। एउटा वडा र एउटा स्थानीय तह जित्ने हिम्मत नभएर गठबन्धनको भरमा जित्न खोज्नु आफैंमा गलत हो। स्थानीय तहमा सत्तापक्ष वा विपक्ष हुँदैन। संंसदीय दलको व्यवस्था छैन। संघ र प्रदेशमा जस्तो सरकार बनाउन बहुमत कुर्नुपर्ने र अल्पमतमा पर्नासाथ सरकार ढल्ने हुँदैन। स्थानीय सरकारमा निर्वाचित भएको प्रमुख वा अध्यक्षले पाँच वर्षसम्म सरकार चलाउन सक्छ। विकासको काम गर्ने स्थानीय तहमा राजनीतिक भागबन्डाको आधारमा अप्राकृतिक गठबन्धन गरेर जित्ने सपना देख्नु आफैंमा अलोकतान्त्रिक सोच हो। लोकतन्त्रको आधारभूत मान्यताविपरीत हो। स्थानीय तहमा गठबन्धन गरेर एउटा वडा र एउटा पालिकामात्र पनि जित्ने हैसियत नभएका राजनीतिक दल पनि छन्। जो राज्य सञ्चालनको सपना बाँडेर हँसिमजाकको पात्र बन्नु हुँदैन। बरू स्थानीय तहको चुनावमा खडा भएर शक्ति देखाउनु पर्छ। स्थानीय तहमा प्रकट भएको शक्तिको आधारमा राजनीतिक दलहरूले आगामी प्रदेश एवं संसदीय चुनावमा कति स्थान जित्न सक्छ भनेर अनुमान लगाइन्छ। निर्वाचन परिमाण जनमत मापन गर्ने आधार बन्छ। बिनामापन अरूले उचालेको भरमा गठबन्धन गर्नु उचित हुन्न। स्थानीय तहको चुनावमा जान तिघ्रा कमाउने राजनीतिक दलले देश बनाउला भनेर अपेक्षा गर्न सकिन्न। जनतामा भिजेको व्यक्तिलाई उम्मेदवार बनाएर प्रतिस्पर्धा गर्नुपर्छ। त्यसो गर्नाले जनतामा लोकतन्त्रप्रतिको आस्था र राजनीतिक दलप्रतिको विश्वास बढ्छ, लोकतान्त्रिक संस्कार सिकाउन सकिन्छ। स्थानीय चुनावमा गठबन्धन गर्नु भनेको राजनीतिक दल विशेषलाई जिम्मेवार बन्नबाट रोक्नु हो। राजनीतिक दलहरूले जनपक्षीय राजनीति गर्न हार र जित, जस र अपजस बेहोर्न सिक्नुपर्छ। आफ्नो खुट्टामा उभिएर सके जति जनताको सेवा गर्ने अठोट गर्नुपर्छ। अप्राकृतिक गठबन्धन गरेर राजनीतिक बैसाखीको भरमा सत्तामा पुगी राज्यको साधनस्रोतमाथि कब्जा गर्नु सर्वथा अनुचित हो। लोकतन्त्रको मर्म र सुस्वास्थ्यको दृष्टिबाट अत्यन्त गलत हो।"
अभिनेतादेखि राष्ट्रपतिसम्म जेलेन्स्कीको यात्रा,"राष्ट्रपति भोलोडिमिर जेलेन्स्की रुसी राष्ट्रपति भ्लादिमिर पुटिनको आक्रमणकारी सेनाविरुद्ध युक्रेनी प्रतिरोधका प्रमुख पात्र बनेका छन्। जेलेन्स्की केही परम्परागत राजनीतिक अनुभवका साथ सत्तामा आएका व्यक्ति हुन्। निर्वाचित हुनुअघि साधारण शिक्षकको भूमिकामा टेलिभिजन सोमार्फत लोकप्रिय उनी संयोगवश सत्तामा पुगेका थिए। जनताका सेवक नामक उक्त सो चार वर्षसम्म चल्यो। त्यसैले उनलाई घरघरमा चर्चित बनायो। गत फेब्रुअरी २४ तारिखमा रुसी आक्रमण सुरु भएदेखि जेलेन्स्कीले विश्वको ध्यान आफूमाथि आकृष्ट गरेका छन्। प्रायः सैनिक पोसाकमा सजिएर उनले किभको केन्द्रबाट टेलिग्राम, फेसबुक र इन्स्टाग्राममा भिडियो पोस्ट गरे। तिनै भिडियोमार्फत युक्रेनका जनतालाई आक्रमणको प्रतिकार गर्न आह्वान गरे। अन्य समय ४४ वर्षीया जेलेन्स्कीले अमेरिकी राष्ट्रपति जो बाइडेन, बेलायतका प्रधानमन्त्री बोरिस जोन्सन र फ्रान्सेली राष्ट्रपति इमानुएल म्याक्रोनजस्ता हस्तीहरूसँग नियमित सम्पर्कमा रहे। उनले रुसी मिसायल आक्रमणलाई आतंकवादको संज्ञा दिन र राष्ट्रपति पुटिनविरुद्धको प्रतिबन्ध बढाउन पश्चिमी नेताहरूलाई आग्रहसमेत गरे। रुसी आक्रमण तीव्र हुँदै जाँदा हवाई र क्षेप्यास्त्र आक्रमणहरूमा थप नागरिक क्षति बढ्दै गयो। त्यतिबेला क्रेमलिनले निकालेको हत्या वा पक्राउ गर्ने व्यक्तिको सूचीमा आफू शीर्ष स्थानमा परेको छु भन्ने जेलेन्स्कीलाई थाहा थियो। तर उनले आफू र आफ्नो परिवारले देश नछाड्ने र टुक्राटुक्रा पार्न खोजिएको आफ्नो देशलाई जोड्ने प्रयासमा सदा डट्ने प्रतिबद्धता जनाइरहे। पश्चिमा देशले सैन्य हस्तक्षेप गर्न नचाहेकोमा भने उनी निराश हुँदै गएका थिए। मार्च ६ मा रुसी क्षेप्यास्त्रहरूले मध्य युक्रेनको भिनिट्स्यिामा रहेको एयरबसलाई ध्वस्त पारे। त्यसपछि पश्चिमा नेताहरूले युक्रेनलाई नोफ्लाई क्षेत्र घोषणा गरे। यस निर्णयविरुद्ध उनीहरूलाई पुनर्विचार गर्न जेलेन्स्कीले आग्रह गरे। राष्ट्रपति पदमा जेलेन्स्कीको यात्रा जेलेन्स्की सन् २०१९ मा आफ्ना प्रतिस्पर्धी पेट्रो पोरोसेन्कोलाई पराजित गर्दै राष्ट्रपति निर्वाचित भएका थिए। भ्रष्टाचार उन्मूलन गर्नु र मस्कोसँग सम्बन्ध सुधार गर्नु उनको लक्ष्य थियो। देशको अवस्था सुधार गर्न एक सामान्य व्यक्ति राष्ट्रपति उम्मेदवार बनेको उनी अभिनीत टेलिभिजन सिरियलसँग ठ्याक्कै मेल खायोे, युक्रेनको राष्ट्रपतिमा उनको उम्मेदवारी र जित। उनको राजनीतिक दलको नामसमेत उनकै सोको नाम राखिएको थियो। जेलेन्स्कीले यसरी सम्हाले आक्रमण सुरुमा रुसी सेनाहरूले युक्रेनको सिमानामा निरन्तर रूपमा एक लाख ९० हजार सेना जम्मा गरे। सोही समयमा जेलेन्स्कीले भने आफ्नो धेरै ऊर्जा शान्त तरिकाले त्यसको प्रक्षेपण गर्नमै केन्द्रित गरे। अमेरिकाले आसन्न आक्रमणको चेतावनीलाई अतिरञ्जित गरेको र यसले युक्रेनको अर्थतन्त्रलाई नोक्सान गरिरहेको उनले बताए। फेब्रुअरी २४ मा किभ र अन्य युक्रेनी सहरहरूमा रुसले पहिलो आक्रमण सुरु गरे। त्यसपछि उनले युक्रेनको प्रतिरक्षालाई बलियो बनाउन र आफूले प्राप्त गर्न सक्ने धेरै पश्चिमी सहायताहरू सुरक्षित गर्न कडा कदम चाले। जेलेन्स्की पहिले नै देशबाट भागेको झूटो रुसी प्रचारका विरुद्ध उनले किभको राष्ट्रपति भवन अगाडिको सडकमा उभिएर खिचे। त्यही भिडियो पोस्ट गर्दै युक्रेनीलाई देशको रक्षा गर्न आग्रह गरे। यसले टेलिग्राम र फेसबुकमा लाखौं भ्युहरू पाए। सुट र टाइलाई छाडेर उनी सैन्य पोसाकमा सजिएका थिए। युरोपेली संघ र नाटोमा सामेल हुनबाट रोक्ने लक्ष्यका साथ पुटिनले उनलाई युक्रेनको भविष्यमा दीर्घकालीन प्रभाव पार्ने सम्झौतामा हस्ताक्षर गराउन खोजिरहेको भन्ने विषयमा पश्चिमा कूटनीतिज्ञहरूले जेलेन्स्कीलाई चेतावनीसमेत दिए। जेलेन्स्कीले पश्चिमी नेताहरूसँग बारम्बार कुराकानी गरे। आक्रमममा रुसी प्रगति तोड्ने आशामा मस्कोमाथि प्रतिबन्धहरू बढाउन उनीहरूलाई आग्रह गरे। केही कूटनीतिज्ञहरूका अनुसार उनले युरोपेली नेताहरूलाई एक भिडियो कलमार्फत रुसलाई कडा कारबाहीको अनुरोध गरे। जसमा आफूलाई उनीहरूले जीवित देख्ने यो अन्तिम अवसर हुन सक्ने चेतावनीसमेत दिएका थिए। यसको केही समयपछि मस्कोको आक्रामकताप्रति पश्चिमले आफ्नो प्रतिक्रियालाई कडा पारेको थियो। रुसविरुद्ध जेलेन्स्कीको अडान सन् २०१९ मा राष्ट्रपति निर्वाचित भएपछि जेलेन्स्कीले सुरुमा रुससँग मेलमिलापको प्रयास गरेका थिए। रुसी सेनाले क्रिमियाको ब्ल्याक सी बन्दरगाहलाई कब्जामा लिए। त्यसपछि त सन् २०१४ देखि क्रेमलिनसँग युक्रेनको विवाद बढेको थियो। यही विद्रोह भड्किएका कारण रुस समर्थित दुई क्षेत्र किभको नियन्त्रणबाट अलग भइरहेका थिए। जेलेन्स्कीले पुटिनसँग सम्बन्ध सुधार गर्ने वाचा गरे र केही प्रारम्भिक सफलताहरू पनि हासिल गरे। उनले रुससँग कैदी आदानप्रदानका विषयलाई सुरक्षित गरे। सन् २०१५ को युद्धविराम सम्झौता कसरी निर्माण गर्ने भन्नेतर्फ अघि बढे। पश्चिमा नेताहरूले युक्रेनलाई नोफ्लाई क्षेत्र घोषणा गरे। यस निर्णयविरुद्घ उनीहरूलाई पुनर्विचार गर्न जेलेन्स्कीले आग्रह गरे। आफ्नो योजनाविरुद्ध भएका सडक आन्दोलनले उनलाई ट्र्याक परिवर्तन गर्न बाध्य तुल्यायो। युरोपेली संघ र नाटोमा सामेल हुनबाट रोक्ने लक्ष्यका साथ पुटिनले उनलाई युक्रेनको भविष्यमा दीर्घकालीन प्रभाव पार्ने सम्झौतामा हस्ताक्षर गराउन खोजिरहेको भन्ने विषयमा पश्चिमा कूटनीतिज्ञहरूले जेलेन्स्कीलाई चेतावनीसमेत दिए। जेलेन्स्कीले क्रिमियामाथिको नियन्त्रण फिर्ता लिन एक लोकप्रिय अभियान सुरु गरे। युक्रेनसँग घनिष्ट सम्बन्धमा संलग्न हुन नाटोलाई मनाउनतिर लागे। रुसले उनलाई पोरोसेन्कोसँग मिल्दोजुल्दो देख्न थालेको उनका नजिकका एक व्यक्तिले भने। पोरोसेन्को ती व्यक्ति हुन्, जसलाई हराएर जेलेन्स्की राष्ट्रपति बन्न सफल भएका थिए। युक्रेनलाई पश्चिमको नजिक धकेल्ने व्यक्तिका रूपमा पोरोसेन्कालाई मस्कोले हेरेको थियो। राजनीतिक विश्लेषकहरूका अनुसार युक्रेनले आफूलाई पश्चिमसँग अझ नजिक्याउने सम्भावनाले पुटिनलाई क्रोधित बनाएको हो। किनकि उनले लामो समयदेखि रुसको प्रभावको क्षेत्रलाई पुनस्र्थापित गर्न कोसिस गरिरहेका थिए। रुसी आक्रमणको पाँचौं दिन जेलेन्स्कीले युक्रेनी जनता अब आफ्नो अन्तिम मूल्य तिर्दै भए पनि युरोपेली संघको सदस्य बन्न लडिरहेको अभिव्यक्ति दिएका थिए। हामी समानताको अधिकारका लागि ज्यान दिइरहेका छौं सेनाको हरियो रङको टिसर्टमा सजिएका जेलेन्स्कीले भने, तपाईं हामीसँग हुनुहुन्छ भनेर प्रमाणित गर्नुहोस्। टेलिभिजन कमेडियनबाट यसरी भए राष्ट्रपति जेलेन्स्कीले विश्वविद्यालयमा कानुन अध्ययन गरे। तर स्नातकपछि उनी मनोरन्जन व्यवसायमा प्रवेश गरे। उनले सन् २००६ मा डान्सिङ विथ द स्टार्सको युक्रेनी संस्करण जितेका थिए। लन्डन भ्रमण गर्ने एक जवाफ भालुको विषयवस्तुमा आधारित एक चलचित्रमा उनले आफ्नो आवाज दिए। जनताको सेवकनामक उनको टेलिभिजन कार्यक्रम सन् २०१५ मा पहिलो पटक प्रसारण हुँदा नै जनताको ध्यान केन्द्रित गर्न सफल भयो। उनको उक्त क्लिप भाइरल भयो। जसले गर्दा उनलाई राजनीतिक करिअर सुरु गर्न सहयोग गर्यो। अन्ततः उनको चरित्रलाई राष्ट्रपतिको दरबारसम्म पुग्न यसैले उत्प्रेरित गर्यो। उक्त सोमा उनले एक नम्र स्वभावको स्कुल शिक्षकको भूमिका निर्वाह गरे। जसले भ्रष्टाचारबारे धेरै युक्रेनीले प्रतिवाद गर्नुपर्ने कुरालाई खुलेर अभिव्यक्त गरेका थिए। कार्यक्रमको सफलताले जेलेन्स्कीलाई वास्तविक जीवनमै आफूले राजनीतिमा प्रयास गर्नुपर्छ भन्नेमा विश्वस्त तुलायो। उनको राजनीतिक अभियानमा पनि टेलिभिजन कार्यक्रममा अन्वेषण गरिएका धेरै विषयवस्तुलाई समेटियो। उनले आफ्नो राजनीतिक पार्टीको नाम नै जनताको सेवक राखे। उनले दोस्रो चरणको चुनावमा वर्तमान उम्मेदवार पोरोसेन्कोलाई करिब ७३ प्रतिशत मतले जिते। जेलेन्स्कीको पारिवारिक पृष्ठभूमि सन् १९७८ को जनवरी २५ मा जन्मिएका जेलेन्स्की दक्षिणपूर्वी युक्रेनको रुसी भाषी क्षेत्रमा हुर्केका थिए। उनको पृष्ठभूमि यहुदी थियो। उनका हजुरबुबाले दोस्रो विश्वयुद्धमा सोभियत सेनामा अफिसरको रूपमा सेवा गरे। उनका बुवा एक गणितज्ञ र उनकी आमा एक इन्जिनियर थिइन्। पूर्वसोभियत संघले उनीहरूलाई बसाइँ सर्ने अनुमति दिएपछि धेरै यहुदीले अमेरिका वा इजरायल रोजेका थिए। तर उनका आमाबाबुले युक्रेन रोजेका थिए। उनी आफ्नो कानमा लगाउने झुम्का र स्कुलमा राम्रो अंक ल्याउने विषयमा अरूभन्दा चर्चित रहेको उनका साथीहरू सम्झना गर्छन्। उनले किभ नेसनल इकोनोमिक युनिभर्सिटीबाट कानुनको डिग्री हासिल गरे। जेलेन्स्कीले यहुदी पहिचानलाई घटाएका छन्। आफू एक साधारण सोभियत यहुदी परिवारबाट आएको र त्यस्ता अधिकांश परिवार धार्मिक नरहेको अभिव्यक्ति उनले सन् २०२० मा दिएका थिए। सन् २०१९ मा भएको प्यु रिसर्च सेन्टरको सर्वेक्षणले पोल्यान्डमा १८ प्रतिशत, चेकहरूको १९ प्रतिशत र रोमानियामा २२ प्रतिशतको तुलनामा ५ प्रतिशत युक्रेनीले यहुदीलाई सहनागरिकको रूपमा स्वीकार गर्न नचाहेको देखाएको छ। जेलेन्स्की राष्ट्रपति हुँदा युक्रेनका प्रधानमन्त्री भोलोडिमिर पनि यहुदी हुन्। रुसको आक्रमण युक्रेनको नेतृत्वलाई डी नाजिफाई गर्न डिजाइन गरिएको पुटिनले बताए। जेलेन्स्की र ट्रम्पबीचको सन्दर्भ युक्रेनको राष्ट्रपति बनेको केही समयपछि आफ्ना प्रमु्ख प्रतिद्वन्द्वी जो बाइडेनमाथि छानबिन गर्न टेलिफोन कलमा जेलेन्स्कीलाई दबाब दिएको आरोप राष्ट्रपति डोनाल्ड ट्रम्पमाथि लाग्यो। त्यसपछि जेलेन्स्की अमेरिकी राजनीतिको केन्द्रमा परेका थिए। हाउस अफ रिप्रिजेन्टेटिभमा भएको महाभियोग प्रस्तावले सार्वजनिक रूपमा छानबिनको घोषणा गरे। जसमा ट्रम्पले जेलेन्स्कीलाई अमेरिकी सुरक्षा सहायता दलमा ३९१ मिलियन डलरको व्यवस्था गरेको आरोप लगाइएको छ। ट्रम्पले आफूमाथि लागेको आरोप अस्वीकार गरे । उनलाई सदनमा महाभियोग लगाइयो तर सिनेटबाट निर्दोष सावित भए। उता बाइडेन राष्ट्रपति निर्वाचित भए। द वाल स्ट्रिट जर्नलबाट आंशिक अनुवाद ।"
आईपीएल : चेन्नइ र बेंगलोर भिड्दै,काठमाडौं : इन्डियन प्रिमियर लिग(आईपीएल) अन्तर्गत आज चेन्नइ सुपर किंग्स र रोयल चेलेन्जर्स बेंगलोर भिड्दै छन्। मुम्बइस्थित डा डीवाइ पटाली एकेडेमिमा हुने खेलमा चेन्नइले ४ खेल खेल्दा सबै खेलमा हार बेहोरेको छ भने बेंगलोर ४ खेलमा ३ मा जित र १ मा हार बेहोरेको छ।

शीर्षक,विवरण
"झारफुकको क्रममा किशोरीको हत्या, माता भनिने झाक्री पक्राउ","काठमाडौं: झारफुक गर्ने माताको विश्वासमा पर्दा एक किशोरीको ज्यान गएको छ। सिन्धुपाल्चोकको चौतारा साँगाचोकगढी२ की १४ वर्षीय किशोरीको शनिबार मृत्यु भएको काठमाडौं प्रहरी परिसरका प्रहरी उपरीक्षक (एसपी) दिनेश मैनालीले बताए। उनका अनुसार केही महिनादेखि बिरामी रहेकी किशोरीलाई उनकी आमाले २२ दिनअघि आफूलाई माता बताउने उमा शाही ठकुरीको काठमाडौंको नागार्जुन१ रानीवन पानी ट्याङ्कीनजिकै रहेको झारफुक केन्द्रमा लगेकी थिइन्। अनुसन्धान गर्ने क्रममा मृतकलाई निजको आमाले २२ दिन पहिले उपचारको लागि माता भनिने वर्ष ४८ की उमा शाकी ठकुरीको झारफुक केन्द्रमा ल्याइ छाडेको भन्ने बुझिन आएको छ। निज उमा शाही ठकुरीलाई नियन्त्रणमा लिई कर्तव्य ज्यान कसुरमा सम्मानित काठमाडौं जिल्ला अदालतबाट दिन ५ को म्याद लिई थप अनुसन्धान भइरहेको छ,' एसपी मैनालीद्वारा जारी विज्ञप्तिमा भनिएको छ।"
थारु पत्रकार संघको केन्द्रीय महाधिवेशन चैत १२ र १३ गते हुने,"काठमाडौं: थारु पत्रकार संघ नेपालले पाँचौं केन्द्रीय महाधिवेशन आगामी चैत १२ र १३ गते नवलपुरमा गर्ने निर्णय गरेको छ। कपिलवस्तुको बाणगंगा ४, जितपुरमा शनिबार आयोजित केन्द्रीय कमिटीको नवौं बैठकले सो निर्णय गरेको हो। त्यस्तै केन्द्रीय महाधिवेशन प्रतिनिधि शुल्क एक हजार राख्ने निर्णय गरिएको छ भने आदिवासी जनजाति पत्रकार महासंघको केन्द्रीय महाधिवेशनका लागि तीन जनाको नाम छनौट गरिएको छ। संघका केन्द्रीय अध्यक्ष सन्तोष दहितका अनुसार सल्लाहकार प्रदीप लेखी, मदन चौधरी र पार्वता चौधरीलाई केन्द्रीय महाधिवेशनमा पठाउने निर्णय भएको छ। बैठकले संघको विधान संशोधन मस्यौदा तयार गरेको छ। मस्यौदा समितिद्वारा प्रस्तुत दस्तावेजमा छलफल गरी केन्द्रीय कमिटीले पारित गरेको छ। सो विधान मस्यौदालाई आगामी महाधिवेशनमा प्रस्तुत गरी अनुमोदन गरेपछि कार्यान्वयन गर्ने संघले बताएको छ। मस्यौदा विधानले संघको केन्दीय कमिटी, प्रदेश कमिटी र जिल्ला कमिटी रहने व्यवस्था गरेको छ।केन्द्रीय कमिटी बैठकले आगामी माघ १५ गते जिल्ला शाखा अधिवेशन गर्ने निर्णय गरेको छ। संघको १६ जिल्लामा शाखा रहेको संघले जानकारी गराएको छ। त्यस्तै, आगामी फागुन ७ गते संघको प्रदेश कमिटी गठन गर्ने निर्णय पनि बैठकले गरेको छ। संघमा करिब पाँच सय थारु पत्रकार आबद्ध छन्। विधान मस्यौदामा संघको कार्य समितिको कार्यकाल ३ वर्षको हुने प्रस्ताव गरिएको छ। यसअघि २ वर्षको कार्यकालको व्यवस्था थियो। सोहीअनुसार संघ, प्रदेश र जिल्लाको अध्यक्ष हुनलाई एक कार्यकाल कार्य समितिमा रहेर काम गरिसकेको मापदण्ड पनि बैठकले प्रस्ताव गरेको छ।"
प्रतिशोध साँध्न डाँकुहरुले गरे दुई सय बढी गाउँलेको हत्या,"आबुजाः उत्तर पश्चिम नाइजेरियाको एक गाउँमा सशस्त्र डाकुहरुको आक्रमणबाट कम्तीमा २ सय स्थानीयको मृत्यु भएको छ। उत्तर पश्चिमी राज्य जाम्फारामा सशस्त्र डाकुहरुले गरेको प्रतिशोधको आक्रमणमा परी सो संख्यामा स्थानीयहरुको मृत्यु भएको हो। सो घटना जाम्फाराका विभिन्न १० वटा गाउँमा भएको र कुर्फा दान्या गाउँ सबैभन्दा बढी प्रभावित बनेको बताइएको छ। हतियारधारी समूहविरुद्ध त्यहाँको सुरक्षाकर्मीले अपरेसन थालेको र सो अपरेसनको प्रतिसोधमा हतियारधारी डाकुहरुको समूहले आक्रमण गरेको बताइएको छ। करिब ३ सयको संख्यामा गाउँ पसेका हतियारधारी समुहको आक्रमणमा परि सोमबारदेखि बिहीबार रातिसम्म सो संख्यामा गाउँलेहरु मारिएको स्थानिय अधिकारीहरुले अन्तर्राष्ट्रिय मिडियासँग बताएका छन्। आक्रमणमा परी मारिएकाहरुलाई सामूहिक चिहानमा गाडिएको त्यहाँका सामुदायिक नेतृत्वकर्ता बलाराबे अल्हाजीले बताएका छन्। सो आक्रमणमा परी मारिएकाहरुको सेनाले थप खोजी गरिरहेको बताइएको छ। चीनको एक सहरमा करोड बढी मानिसको कोरोना परीक्षण गरिँदै तियान्जिनः चिनिया सहर तियान्जिनमा सामूहिक कोरोना परीक्षण सुरु भएको छ। सो सहरका करिब १ करोड ४० लाख मानिसको आइतबारदेखि सामुहिक कोरोना परीक्षण सुरु भएको हो। बालबालिकासहित २० जनामा कोभिड १९ परीक्षण पोजिटिभ देखिएपछि शहरका सबै बासिन्दाको सामुहिक कोरोना परीक्षण गर्न लागिएको अधिकारीहरुले बताएका छन्। आइतबार सुरु गरिने सो परीक्षण दुई दिनभित्रमै सम्पन्न गरिने अन्तर्राष्ट्रिय मिडियामा खबर छ। सो परीक्षण सामुदायिक तहमा गरिन लागेको र स्थानियवासीलाई आफु बसेको स्थान नछोड्न स्थानिय सरकारले निर्देशन दिएको बताइएको छ। कोभिड१९ नियन्त्रण र आगामी महिना हुने शीतकालिन बेइजिङ ओलम्पिक्स खेलकुदका लागि चीनले शुन्य कोभिड निति अपनाएको छ। उत्तर कोरियाका पूर्व सैनिकलाई ग्रामिण खेती मजदुरीमा खटाइयो प्योङयाङः उत्तर कोरियाका पुर्व सैनिकलाई ग्रामिण भेगको खेतीपाती मजदुरीमा खटाइएको छ। सरकारले ग्रामिण कृषि उत्पादन बढाउन र ग्रामिण प्रान्तमा सहयोग प्रदान गर्ने रणनीतिअन्तर्गत पूर्व सैनिकलाई सो कार्यमा खटाइएको हो। पूर्व सैनिकहरुलाई निशुल्क कृषि उत्पादनका लागि सरकारले ग्रामिण भेगमा खटाएको रेडियो फ्रि एसिया (आरएफए) मा खबर छ। सेनाको जागिर छोडेर ग्रामिण भेगमा कृषि मजुदर भएर काम गर्नुपर्दा पूर्व सेनाहरु असन्तुष्ट रहेको स्रोतले आरएफएसँग बताएको छ। प्लस टुसम्मको अध्ययनपछि हरेक उत्तर कोरियाली पुरुषले करिब सात वर्षसम्म सेनामा भर्ती भएर देशको सेवा गर्नुपर्छ। तर हाल उत्तर कोरियाली सरकारले पदबाट बर्खास्त गरेका सेनाहरुले करिब १० वर्षसम्म सेनामा रही सेवा गरेको र तिनै सेनाहरुलाई ग्रामिण एवं विकट क्षेत्रको कृषि उत्पादनमा खटाइएको आरएफएले जनाएको छ। हालः सरकारले करिब ४ सयको संख्यामा पुर्व सेनालाई सो कार्यमा खटाएको स्रोतले आरएफएसँग बताएको छ। तिब्बती भिक्षु र स्थानीयहरु बुद्धको मुर्ती विनाश गरिएको हेर्न बाध्य ड्रागोः तिब्बती भिक्षु र स्थानियवासीहरु बुद्धको मुर्ती विनाश गरेको हेर्न बाध्य भएका छन्। उनीहरु सिचुआन प्रान्तस्थित बुद्धको विशाल मुर्ती चीन सरकारले भत्काएको हेर्न बाध्य भएका हुन्। स्याटेलाइट तस्विरले देखाएअनुसार सिचुआन प्रान्तमा अवस्थित बुद्धको विशाल मुर्ती चीन सरकारले गत महिना भत्काएको थियो। ड्रागोमा अवस्थ्ति करिब ९९ फिट अग्लो ऐतिहासिक सो मुर्ती चिनियाँ अधिकारीहरुले भत्काउँदा आफुहरुलाई भने टुलुटुलु हेर्न बाध्य पारिएको तिब्वती भिक्षु र स्थानियवासीले बताएका छन्। तिब्बती स्रोतले अन्तर्राष्ट्रिय मिडियासँग बताएअनुसार चिनियाँ अधिकारीहरुले करिब ९ दिन समय लगाएर सो मुर्ति भत्काएका थिए। सो मुर्ती सन् २०१५ मा करिब ६३ मिलियन डलर लागतमा तिब्बतका स्थानियहरुले निर्माण गरेका थिए। बिआरआई पहलबारे छलफल गर्न चिनियाँ विदेशमन्त्री श्रीलंकाको भ्रमणमा कोलम्बोः चिनियाँ विदेशमन्त्री वाङ यी श्रीलंकाको भ्रमणमा रहेका छन्। बेल्ट एण्ड रोड पहल (बिआरआई)बारे छलफल गर्न विदेशमन्त्री वाङ यी आइतबार श्रीलंकाको भ्रमणमा रहेका हुन्। शनिबार माल्दिभ्सबाट श्रीलंका पुगेका वाङले आइतबार विआरई पहलबारे श्रीलंकाका राष्ट्रपति र प्रधानमन्त्रीसँग छलफल गर्नेछन्। देशले आर्थिक संकटको सामना गरिरहेको बेला चिनियाँ विदेशमन्त्री श्रींलकाको भ्रमणमा रहि विआरआई पहल र अन्य कुटनैतिक छलफल गर्नुलाई विश्लेषकहरुले चासोका रुपमा हेरेको बताइएको छ। फ्रान्स, जर्मनी र इटालीमा कोरोना खोपविरुद्ध लाखौं मानिसको र्याली पेरिसः पश्चिम युरोपका विभिन्न मुलुकहरुमा कोभिड१९ खोपविरुद्ध लाखौं नागरिकले र्याली प्रदर्शन गरेका छन्। फ्रान्स, जर्मनी, इटाली र अष्ट्रियाका लाखौ नागरिकले खोपसम्बन्धी सरकारको योजनाविरुद्ध र्याली प्रदर्शन गरेका हुन्। फ्रान्समा मात्र करिब १ लाखभन्दा बढि मानिसले प्रदर्शन गरेको अन्तर्राष्ट्रिय मिडियामा खबर छ। कोभिड१९ को खोप नलगाइएका नागरिकविरुद्ध प्रतिबन्ध लगाउने सरकारको योजनाको विरोधमा विभिन्न मुलुकका लाखौ नागरिकहरुले मास्कविना नै र्याली गरिरहेको बताइएको छ। प्रदर्शनकारीहरुले सत्य, स्वतन्त्रता र भ्याक्सि पास मनाहि लेखिएका प्ले कार्ड बोकेर प्रदर्शन गरेको बताइएको छ। कोभिड१९ को नयाँ भेरियन्ट ओमिक्रोन तिब्र रुपमा फैलिएसँगै पछिल्लो समय युरोप र अमेरिका लगायत मुलुकले नयाँ प्रतिबन्ध लागू गरेको छ। डुंगामाथि ढुंगा खस्दा ब्राजिलमा ७ को मृत्यु ब्राजिलियाः ब्राजिलको एक तालमा रोकिराखेको डुङ्गामाथि ढुङ्गा खस्दा कम्तीमा सात जनाको मृत्यु भएको छ भने अन्य ३२ मानिस घाइते भएका छन्। दक्षिणपुर्वी ब्राजिलको मिनास गिरेइस प्रान्तमा अवस्थित तालमा सो दुर्घटना भएको हो। सो दुर्घटना स्थानिय समयअनुसार ११ बजे भएको हो। डुङ्गामाथि भीरबाट ढुङ्गाको भाग खस्दा तीनवटा डुङ्गामा लागेको थियो भने यात्रु भएको डुङ्गा डुवेको थियो। जसका कारण सात जनाको घटनास्थलमै मुत्यु भएको थियो भने ३२ मानिस घाइते भएको त्यहाँका अधिकारीहरुले बताएका छन्। घाइतेमध्ये ९ जनाको उपचार भइरहेको र अन्य १२ मानिस हराइरहेको बताइएको छ। हराइरहेकाहरुको गोताखोर र हेलिकोप्टरमार्फत खोजी भइरहेको स्थानिय मिडियामा खबर छ। साउदी राजकुमारी जेलबाट रिहा दुबईः साउदी अरेवियाकी राजकुमारी बसमा सौद जेलबाट रिहा भएकी छन्। विना कारण जेल परेकी उनी झण्डै तीन वर्षपछि रिहा भएकी हुन्। राजकुमारी सौद सन् २०१९ मार्चमा पक्राउ परेकी थिइन्। चिकिस्ता उपचारका लागि साउदीबाट स्विजरल्याण्ड उड्न लागेको बेला पक्राउ परेकी राजकुमारीलाई विना अपराध उच्च सुरक्षासहितको जेलमा थुनिएको समर्थकहरुले बताएका छन्। यद्यपि, कतिपयले संवैधानिक सुधार र मानविय सहायताको मुद्दामा राजकुमारी जेल परेको हुन सक्ने अनुमान गरेका छन्। ५७ वर्षीया राजकुमारी बसमाले गएको अप्रिलमा साउदीका राजा सलमान र क्राउन राजकुमार मोहम्मेद विन सलमानसमक्ष आफुले कुनै अपराध नगरेको भन्दै जेलबाट रिहा हुन माफी मागेकी थिइन्।"
"कोरोनाको हटस्पट बन्ने खतरामा वीरगन्ज, सीमामा व्यापक हेलचेक्र्याइ","वीरगन्ज: पर्साको वीरगन्ज नाकामा दैनिक उपभोग्य सामान किनमेल गर्ने सीमावर्ती भारतीय बजार रक्सौल गएर फर्किनेहरुमा पनि कोरोना संक्रमण देखिन थालेको छ। यसअघि सीमाको हेल्थ डेस्कमा भारतबाट लामो यात्रा गरेर नेपाल प्रवेश गर्नेहरुको मात्र एन्टिजेन परीक्षण हुँदै आएको थियो। त्यस क्रममा प्रायः भातीयहरुमा मात्र कोरोना संक्रमण फेला पर्ने गरेको थियो। तर पछिल्लो केही दिनयता रक्सौलमा किनमेल गर्न जानेहरुको पनि परीक्षण गर्न थालिएपछि कोरोना संक्रमण पुष्टि हुनेहरुमा अधिकांश पर्सा र बाराका स्थानीय रहेका छन्। आइतबार अपरान्हसम्म ४२१ जनाको एन्टिजेन परीक्षण गर्दा ८ जनामा कोरोना संक्रमण भेटिएको छ। तीमध्ये २ जनामात्र भारतीय हुन्। बाँकी ६ संक्रमित पर्सा, बारा र मकवानपुरका हुन्। उनीहरु सबै जना आइतबार दिउँसो किनमेल गर्न रक्सौल गएको हेल्थ डेस्क इन्चार्ज डाक्टर अनिषा महतोले जानकारी दिइन्। संक्रमित हुनेहरु वीरगन्ज महानगरका ३ जना, पर्सागढी नगरपालिकाका १ जना, बाराको निजगढ नगरपालिका११ रतनपुरीका १ जना र मकवानपुरको हेटौंडा उपमहानगरपालिकाका १ जना रहेको डाक्टर महतोले बताइन्। यसअघि शनिबार पनि ४ सय जनाको परीक्षण गर्दा १३ जनामा संक्रमण पुष्टि भएको थियो। तीमध्ये ४ जना भारतीय र बाँकी ९ जना नेपाली रहेका थिए। गत शुक्रबार भने १५७ जनाको एन्टिजेन परीक्षण गर्दा ११ जनामा संक्रमण पुष्टि भएको थियो। ती सबै भारतीय रहेको र कामको सिलसिलामा वीरगन्ज आएको बुझिएको छ। सीमा हेल्थ डेस्कमा पुस ९ गतेयता आइतबार अपरान्हसम्म ५४ जनामा संक्रमण देखिएको छ। ४५ दिन पहिलेसम्म भारतबाट लामो यात्रा गरेर आउनेहरुमा मात्र संक्रमण भेटिन्थ्यो। तर अहिले रक्सौल बजारमा दैनिक किनमेल गरेर फर्किने नेपालीहरुमै प्रायः संक्रमण फेला परिरहेको छ। यो थप चिन्ताको विषय हो,' डाक्टर महतोले अन्नपूर्णसँग भनिन्। दैनिक ५ हजार बढीको आवागमन, परीक्षण भने ४ सयको मात्रै पर्सा, बाराका स्थानीयमा संक्रमण फेला पर्न थालेपछि सीमाको हेल्थ डेस्कमा दुई दिन यता परीक्षणको दायरा बढाइएको छ। केही दिनअघिसम्म मुस्किलले दुई सयमा गरिने एन्टिजेन परीक्षण अहिले चार सयको हाराहारीमा गर्न थालिएको छ। तर त्यो पर्याप्त छैन। नेपालभारत जोड्ने मुख्य नाका वीरगन्जमा दैनिक ५ हजार बढी मानिस आवतजावत गर्ने इनर्वास्थित सीमा प्रहरी चौकीका इन्चार्ज प्रहरी नायव निरीक्षक हीरा बुढाथोकीले बताए। भारतबाट आउने सबैको परीक्षण गर्ने हो भने कम्तिमा १० वटा हेल्थ डेस्क र ५० जनासम्म सुरक्षाकर्मी थप्नुपर्ने उनले बताए। उनले सीमामा कोरोनाको जोखिम उच्च रहेको बताए। सुरक्षाकर्मीले ट्याम्पु, इरिक्सा, रिक्सा, टांगा र साना सवारी साधन रोक्न त खोज्छन्, तर प्रहरीलाई छक्याएर जबरजस्ती उनीहरु गाडी हुँइक्याएर भाग्छन्, यसका लागि नाकामा सुरक्षाकर्मी अनि स्वास्थ्यकर्मीको संख्या थप्नैपर्छ,' उनले अन्नपूर्णसँग भेन। हेल्थ डेस्क इन्चार्ज डाक्टर महतोले पनि नाकामा चाहिएजति परीक्षण हुन नसकेको स्वीकारिन्। प्रहरीको सहयोगमा स्वास्थ्यकर्मी आफैँ सडकमा उभिएर उताबाट आएका सवारीसाधन रोक्न खोज्छन्, तर गाडीवालाले टेर्दैनन्, गाडी झन हुइक्याएर भाग्छन्,' महतोले भनिन्। गाडी रोक्नेहरुको मात्र एन्टिजेन परीक्षण गर्ने गरेको उनले बताइन्। संक्रमितहरुको व्यवस्थापनमा समस्या सीमाको परीक्षणमा कोरोना पोजेटिभ देखिएका संक्रमितहरुको व्यवस्थापन पनि भद्रगोल देखिएको छ। हेल्थ डेस्कका स्वास्थ्यकर्मीले एन्टिजेन परीक्षण गर्दा संक्रमितहरुमध्ये भारतीयलाई, नाकामा तैनाथ सुरक्षकर्मीको सहयोगमा भारततर्फ नै फर्काइदिने गरेका छन्। तर ती संक्रमित चोर बाटो भएर फेरि नेपालमै प्रवेश गर्ने गरेको स्वंय स्वास्थ्यकर्मीले नै बताएका छन्। भारतीय संक्रमितलाई सीमावर्ती रक्सौलका भारतीय प्रहरीले जिम्मा लिन नमानेका कारण यस्तो समस्या देखिएको हेल्थ डेस्क इन्चार्ज डाक्टर महतोले बताइन्। 'भारतीय पुलिसले जिम्मा लिनै मान्दैन, अनि हामीले भारत नै फर्क भनेर संक्रमितलाई गेटबाट फिर्ता पठाइदिन्छौं, तर कतिपय संक्रमित चोर बाटो भएर नेपाल छिरिहाल्छन्, अबको यसको निगरानी गर्ने कोही छैन,' उनले भनिन्। नेपाली संक्रमितहरुको व्यवस्थापनमा पनि उस्तै समस्या रहेको डाक्टर महतोले बताइन्। जिल्ला कोभिड१९ संकट व्यवस्थापन केन्द्र (डीसीसीएमसी)को नियम अनुसार नाकामा संक्रमण पुष्टि भएका नेपाली संक्रमितलाई उसको सम्बन्धित पालिकासँग समन्वय गरेर सुरक्षाकर्मीको सहयोगमा नाकाबाट छुट्टै गाडी रिजर्भ गरेर उसकै पालिकामा पठाउनुपर्ने हुन्छ। तर रिजर्भ गरिएको गाडीको भाडा खर्च तिर्न संक्रमितले नमान्ने गरेका कारण समस्या भइरहेको डाक्टर महतोले बताइन्। प्राय संक्रमितसँग गाडी रिजर्भ गरेर जाने पैसा हुँदैन, त्यो अवस्थामा कतिपयलाई हामीले नाकाबाट अटो रिक्सा वा ट्याम्पुमा राखेर पठाइदिन्छौं, त्यसपछि कहासम्म पुग्छ, के गर्छ हामीलाई थाहा हुँदैन,' उनले भनिन्। वीरगन्ज महानगरका संक्रमितहरुलाई भने उसको अभिभावक वा आफन्तलाई बोलाएर होम आइसोलेसनमा बस्नेगरी जिम्मा लगाएर पठाउने गरिएको डाक्टर महतोले बताइन्। तर वीरगन्ज बाहिरका संक्रमितहरुको हकमा भने धेरै समस्या भइरहेको उनको गुनासो थियो। नाकामा संक्रमण पुष्टि भएका संक्रमितहरुको व्यवस्थापन र परीक्षणमा पनि समस्या भइरहँदा पनि डीसीसीएमसीले कुनै सुनुवाइ नै नगरेको गुनासो पनि उनले गरिन्। 'हामीलाई यति धेरै समस्या भइरहेको छ। तर, डीसीसीएमसी वा प्रमुख जिल्ला अधिकारीले हामीसँग एकपटक पनि मिटिङ गर्नु भएको छैन,' उनले भनिन्। यस्तै परिस्थिति रहने हो भने फेरि पहिलेजस्तै संक्रमणको महामारी फैलिएर वीरगन्ज फेरि हटस्पट बन्ने निश्चित रहेको डाक्टर महतोले बताइन्। सीमामा परीक्षणको दायरा बढाउने निर्णय यसैबीच आइतबार साँझ बसेको डीसीसीएमसीको बैठकले वीरगन्ज नाकामा परीक्षणको दायरा बढाउने निर्णय गरेको छ। बैठकले सीमाको हेल्थ डेस्कलाई अझ व्यवस्थित र सुविधासम्पन्न बनाउने निर्णय गरेको बैठकमा सहभागी पर्साका सहायक प्रमुख जिल्ला अधिकारी भीमकान्त पौडेलले जानकारी दिए। सीमामा परीक्षणको दायरा बढाउन हेल्थ डेस्कमा स्वास्थ्यकर्मी र सुरक्षाकर्मीको संख्या थप्ने निर्णय गरिएको उनले बताए। सीमाको परीक्षणमा संक्रमण पुष्टि हुने संक्रमितहरुलाई क्वारेन्टीनमा राख्ने व्यवस्था मिलाउने निर्णय पनि भएको उनले बताए। त्यसका लागि वीरगन्ज भन्सार परिसरमा निर्माणको अन्तिम चरणमा पुगेको होल्डिङ सेन्टरलाई तत्कालका लागि आंशिकरुपमा सञ्चालनमा ल्याइने जानकारी उनले बताए। भन्सार परिसरमा सरकारले १ हजार जनालाई राख्ने होल्डिङ सेन्टर बनाइरहेको छ। जसमा हालः ३ सय जनालाई राख्नसक्ने बेडको व्यवस्थापन भइसकेको छ। त्यसलाई तत्कालै सञ्चालनमा ल्याउँदैछौं,' उनले अन्नपूर्णसँग भने। त्यस्तै ओमिक्रोनको बढ्दो संक्रमणलाई मध्यनजर गरी जिल्लाका १४ वटै पालिकालाई आआफ्नो पालिकाको आवश्यक स्थानमा कोभिड हेल्थ डेस्क सञ्चालन गरी कोरोना परीक्षणको काम थाल्न निर्देशन पनि दिइएको उनले बताए।"
एमाले अध्यक्षमा पश्चिम नवलपरासीबाट अधिकारी निर्वाचित,"परासी : नेकपा एमाले पश्चिम नवलपरासीको सम्पन्न आठौं जिल्ला अधिवेशनबाट दीपेन्द्र अधिकारी अध्यक्षमा निर्वाचित भएका छन् । अधिकारीले प्रतिद्धन्द्धी थानप्रसाद गैरेलाई १ सय ४७ मत अन्तरले पराजित गर्दै अध्यक्षमा निर्वाचित भएका हुन् । हप्ता दिनदेखि सर्वसम्मतका लागि नेताहरुले प्रयास गरेपनि सहमति हुन नसकेपछि दुई समुहले प्यानल बनाएर चुनावी मैदानमा उत्रिएका थिए । निर्वाचित अधिकारी लुम्बिनी प्रदेशका सभासद समेत हुन् यस्तै पराजित गैरे भने जिल्ला सचिव थिए । ५ पदाधिकारीसहित १ सय ५ सदस्यीय जिल्ला कमिटीमा ५ जना जिल्ला सदस्य मात्र गैरे समूहले जितेको छ । बाँकी सबै पद अधिकारीको समुहले जितेको छ । निर्वाचित पदाधिकारीमा उपाध्यक्ष डोलराज भण्डारी, सचिव धीरज शर्मा बस्याल, उपसचिवमा राजनकुमार आचार्य र महिला उपाध्यक्षमा रिंगला यादव निर्वाचित भएका छन् । कुल ५ सय ५७ मतदातामा ५ सय ४४ मत खसेको थियो ।"
"राष्ट्रियसभा निर्वाचन : उम्मेदवारको अन्तिम नामावली प्रकाशन, कसलाई कुन चुनाव चिन्ह?",काठमाडौं: राष्ट्रियसभा सदस्यको आगामी माघ १२ गते हुने निर्वाचनका लागि आज सबै निर्वाचन अधिकृतको कार्यालयले सबै उम्मेदवारलाई निर्वाचन चिह्न प्रदान गरेको छ। यसअघि ती कार्यालयमा उम्मेदवारको अन्तिम नामावली प्रकाशन गरिएको थियो। निर्वाचन आयोगका प्रवक्ता शालिग्राम शर्मा पौडेलकाअनुसार उम्मेवारलाई देहायबमोजिम निर्वाचन चिह्न प्रदान गरिएको छ।
संसद्का चार सय बढी कर्मचारीमा कोरोना सङ्क्रमण,"नयाँ दिल्ली: भारतमा संसद्का चार सय बढी कर्मचारीमा कोभिड१९ को संक्रमण पुष्टि भएको स्थानीय सञ्चारमाध्यमले आइतबार जनाएको छ। अधिकारीहरूका अनुसार कर्मचारीहरूलाई मंगलबारदेखि शनिबारसम्म अनियमित परीक्षणको क्रममा उक्त सङ्क्रमण देखिएको हो। संसद्को बजेट अधिवेशनअघि नै संक्रमित भेटिएका हुन्। एक स्थानीय समाचार एजेन्सीले जनाएअनुसार १,४०९ संसद् कर्मचारी मध्ये ४०२ जनामा सङ्क्रमण पुष्टि भएको हो। 'जनवरी ४ देखि जनवरी ८ सम्म गरिएको परीक्षणमा ४०२ कर्मचारीहरूमा सङ्क्रमण देखिएको छ। ती सबै नमूनाहरू ओमिक्रोन भेरियन्ट कन्फर्मेसनको लागि जीनोम सिक्वेन्सिङमा पठाइएको छ,' एजेन्सीले एक अधिकारीले भने। संसद्का कर्मचारीको आन्तरिक सन्देशमा कर्मचारीलाई सरकारको निर्देशनअनुसार सावधानी अपनाउन सुझाव दिइएको प्रतिवेदनमा उल्लेख छ। स्थानीय सञ्चारमाध्यममा उद्धृत गरिएको आन्तरिक सन्देशमा भनिएको छ, 'लोकसभाका २०० र राज्यसभाबाट ६९ जना र १ सय ३३ सहयोगी कर्मचारीको परीक्षण पोजेटिभ देखिएको छ।"
नेपालमा एकैदिन थप ११६७ जनामा कोरोना संक्रमण,काठमाडौं: नेपालमा एकैदिन एक हजारभन्दा धेरैमा कोरोना संक्रमण देखिएको छ। स्वास्थ्य तथा जनसंख्या मन्त्रालयका अनुसार आइतबार थप ११६७ जनामा कोरोना संक्रमण देखिएको हो। देशभरि ८८४८ पीसीआर परीक्षण गर्दा ८४१ र ३७८४ एन्टिजेन परीक्षण गर्दा ३२६ जनामा कोरोना संक्रमण देखिएको मन्त्रालयले जनाएको छ। त्यस्तै पछिल्लो २४ घन्टामा थप २२४ जना संक्रमित कोरोनामुक्त भएका छन् भने थप २ जना संक्रमितको मृत्यु भएको छ। नेपालमा सक्रिय संक्रमितको संख्या ६ हजार ७५५ रहेको मन्त्रालयले जनाएको छ।
"सार्वजनिक सेवा लिन कोरोना खोप कार्ड अनिवार्य, यी हुन् सीसीएमसीको १३ बुँदे निर्णय","काठमाडौं: सरकारले सार्वजनिक सेवा प्राप्त गर्नका लागि कोरोनाविरुद्धको खोप कार्ड अनिवार्य गर्ने भएको छ। कोभिड१९ संकट व्यवस्थापन समन्वय केन्द्र (सीसीएमसी)को आज बसेको बैठकले माघ ७ गतेदेखि सार्वजनिक सेवा प्राप्त गर्न खोप कार्ड अनिवार्य गरेको हो। त्यस्तै सार्वजनिक स्थानहरु जस्तै कार्यालय, होटेल, रेस्टुरेन्ट, सिनेमा हल रंगशाला र पार्कमा पनि खोप कार्ड अनिवार्य गरेको छ। त्यस्तै अन्तर्राष्ट्रिय उडानमा हुने भीडभाड कम गर्न उडान तालिका बनाउन पर्यटन, सँस्कृति तथा नागरिक उड्डयन मन्त्रालयलाई उडान तालिका मिलाउन र आन्तरिक उडानतर्फ खोप कार्ड हुने यात्रुलाई मात्र बोर्डिङ पासको व्यवस्था मिलाउन निर्देशन दिइएको छ। सीसीएमसीले गरेका १३ बुँदे निर्णयहरु हेर्नुस्"
काठमाडौं उपत्यकामा मात्रै ६१५ जनामा कोरोना संक्रमण,"काठमाडौं: नेपालमा एकैदिन एक हजारभन्दा धेरैमा कोरोना संक्रमण देखिएको छ। स्वास्थ्य तथा जनसंख्या मन्त्रालयका अनुसार आइतबार थप ११६७ जनामा कोरोना संक्रमण देखिएको हो। तीमध्ये काठमाडौं उपत्यकामा आज ६१५ जनामा संक्रमण देखिएको मन्त्रालयले जनाएको छ। मन्त्रालयका अनुसार काठमाडौंमा ४९१, ललितपुरमा ९९ र भक्तपुरमा २५ जना संक्रमित थपिएका हुन्। त्यस्तै आइतबार थप २२४ जना संक्रमित कोरोनामुक्त भएका छन् भने थप २ जना संक्रमितको मृत्यु भएको छ। नेपालमा सक्रिय संक्रमितको संख्या ६ हजार ७५५ रहेको मन्त्रालयले जनाएको छ।"
एमाले म्याग्दीको अध्यक्षमा कटुवाल,"बेनी : नेकपा एमाले म्याग्दीको आइतबार बेनीमा सम्पन्न नवाैं जिल्ला अधिबेशनबाट देबेन्द्रबहादुर कटुवालको अध्यक्षतामा सर्वसम्मत जिल्ला कमिटी चयन गरिएको छ । उपाध्यक्षमा बालकृष्ण सुबेदी, सचिवमा सुरत केसी, उपसचिवमा थमसरा पुन र राजकुमार थापा चयन भएको एमालेका केन्द्रीय सदस्य तथा जिल्ला इञ्चार्ज भूपेन्द्रबहादुर थापाले जानकारी दिए । अध्यक्ष कटुवाल र उपाध्यक्ष सुबेदी आठौ अधिबेशनबाट चयन भएको जिल्ला कमिटीको उपाध्यक्ष र सचिव थिए । सचिव केसी, उपसचिव पुन र थापाद्धय यसअघिको कार्यकालको जिल्ला कमिटीको सचिवालय सदस्य थिए । जिल्ला समन्वय समितिका प्रमुख रहेका केसी बिस २०५४ को स्थानीय चुनावमा तत्कालीन भगवति गाविसको अध्यक्षमा निर्वाचित भएका थिए । स्थायी शिक्षकको जागिर छाडेर राजनीतिमा लाग्नुभएका केसी रघुगंगा गाउँपालिका२ भगवतिका हुन् । शिक्षण पेशाबाट राजनीतिमा आएका रघुगंगा गाउँपालिका३ का सचिब सुबेदीले शिक्षक, युवा संगठन हुदै पार्टी राजनीतिमा आएका थिए । धवलागिरी गाउँपालिकाको जननिर्वाचित अध्यक्ष पुन अनेमसंघ क्रान्तिकारीको केन्द्रीय सदस्य र जिल्ला अध्यक्ष हुन् । साधारण सदस्य संख्याको आधारमा कलस्टर बाँडेर पालिका कमिटीलाई जिल्ला कमिटीका सदस्य चयन गर्ने जिम्मेवारी दिएका थियौ, इञ्चार्ज थापाले भने पालिका कमिटीको सिफारिसको आधारमा जिल्ला सदस्यहरु पनि सर्वसम्मत चयन भएको छ । शुक्रबारदेखि सुरु भएको अधिवेशनमा अध्यक्षमा केसी र सुबेदीले दाबी गरेका थिए । स्थायी कमिटी सदस्य थममाया थापाको नेतृत्वमा रहेको ९ सदस्यीय अध्यक्ष मण्डलले पदाधीकारीका आकाक्षीहरुबीच सहमति जुटाएको हो । भेग र क्षेत्रीय प्रतिनिधित्वको सन्तुलन मिलाउन पालिकालाई सदस्य छान्ने अधिकार दिएको निवर्तमान अध्यक्ष हरिकृष्ण श्रेष्ठले बताए । शनिबार भएको बन्दसत्रमा जिल्ला अध्यक्ष श्रेष्ठले प्रस्तुत गरेको सांगठनिक र राजनीति तथा आर्थिक विभाग प्रमुख प्रमोद श्रेष्ठले प्रस्तुत गरेको आर्थिक प्रतिवेदन पारित भएको थियो । विभिन्न आठ वटा समूह बनाएर छलफल गरि सुझाव पेश गरेका थिए । समूहगत छलफलका टोली नेताहरुले सहमतिमा नेतृत्व चयन गर्न र आगामी चुनाव जित्ने गरी तयारी थाल्न नेतृत्वलाई सुझाव दिएका थिए । जिल्ला समन्वय समितिको सभाहलमा भएको अधिवेशनमा ५१० जना प्रतिनिधी सहभागी थिए । ९० सदस्यीय जिल्ला कमिटीमा २८ जना महिला चुनिएका छन् ।"
कर्मचारीमा कोरोना देखिएपछि नगरपालिका बन्द,डडेल्धुरा : डडेल्धुराको परशुराम नगरपालिकाका कर्मचारीमा कोरोना देखिएपछि नगरपालिका बन्द गरिएको छ । नगरपालिकामा कार्यरत दुई कर्मचारीमा कोरोना संक्रमण देखिएको छ । कोरोना देखिएपछि नगरपालिकाले तीन दिनका लागि अति आवश्यक बाहेकका सेवाहरू बन्द गरेको छ । एक सूचना जारी गर्दै नगरपालिकाले आइतबारदेखि मंगलबारसम्म सेवाहरू बन्द गरेको हो । तर नगरपालिकाको कार्यालय मातहतकाअन्य सम्पूर्ण कार्यालयबाट प्रदान गरिने सेवा यथावत् रहने नगरपालिकाका निमित्त प्रमुख प्रशासकीय अधिकृत कृष्णदेव जोशीद्धारा हस्ताक्षरित सूचनामा उल्लेख गरिएको छ । कोरोना संक्रमण देखिएका कर्मचारी मध्ये एक जना केही साताअघि काठमाडौंबाट आएका जनाईएको छ । संक्रमण देखिएका कर्मचारीहरू आइसोलेसनमा बसेका छन् ।
कुशेमा शारीरिक अशक्तलाई घरमै शिक्षा,"जाजरकोट : एक जना शिक्षक, विद्यार्थी पनि एक जना मात्र । त्यो पनि विद्यार्थीकै घरमा शिक्षक पुगेर पढाउने ब्यवस्था । सुन्दा जो कोहीलाई पनि आश्चार्य लाग्न सक्छ तर जाजरकोटको कुशेमा विद्यालयको पहुँचमा पुग्न नसकेका शारीरिक अशक्तलाई घरमै पढाउने गरिएको छ । कुशे गाँउपालिका८ मेलविसाउनका शिवराज गिरी जन्मजात शारीरिक अपाङ्ग बालक हुन् । उनका खुट्टा चल्दैनन् जसका कारण उभिन र हिडड्ल गर्न सक्दैनन् । पढ्ने चाहना हुँदाहुँदै हिड्न नसक्ने भएकै कारण उनी विद्यालय जान सक्दैन्थे । ११ वर्षको उमेरसम्म पनि उनी पढ्ने र सिक्ने कुराबाट निकै टाढा थिए । तर गत तीन वर्षदेखि घरमै पढ्ने अवसर पाएका १३ वर्षीय शिवराजले धेरै कुरा सिकिसकेका छन् । अक्षर र अंक चिन्नुका साथै गणितका आधारभूत क्रियाहरु जोड, घटाउ, गुणन र भाग गर्न सिकिसकेका छन् । स्पष्ट रुपमा पढ्न र लेख्नसमेत उनी सिपालु भैसकेका छन् । शिवराज पढाईमा निकै चाख राख्ने भएकोले पढाएको विषयवस्तु राम्रोसँग सिकिरहेको सहजकर्ता बिना गिरीले बताईन् । सेभ द चिल्डे्नको सहयोगमा पहाडी क्षेत्र विकास अधियान जाजरकोटद्धारा संचालित सहयात्रा परियोजनाले घरमै शिक्षकको व्यवस्थागरी पठनपाठनको व्यवस्था मिलाएपछि शिवराजको पढ्ने धोको पूरा हुन थालेको हो । पढेर संसार चिन्ने र देख्ने सपना बोकेका शिवराज पढ्न पाएपछि निकै खुसी भएका छन् । परियोजनाले ५ वर्ष सम्म घरमै पढाउने ब्यवस्था मिलाउने छ । शिवराज भन्छन्घरमै पढ्न पाउँदा निकै खुसी लागेको छ । अवसर पाए उच्च शिक्षासम्म अध्ययन गरेर जागिर खाने सपना छ । शिवराजका बुवा बहादुर गिरीले आफ्नो छोरालाई घरमै पढाउने ब्यवस्था मिलाईदिएकोमा अवसर परियोजनालाई धन्यवाद दिएका छन् । गत वर्ष देखि सुरु भएको परियोजनाले शारीरिक अशक्तताका कारण विद्यालय गएर पठनपाठन गर्न नसकेका कुशेका चार जना बालबालिकालाई घरमै शिक्षक पठाएर पढ्ने व्यवस्था मिलाएको छ । शारीरिक अपाङ्गताका कारण विद्यालय जान नसकेका कुशे गाँउपालिका भित्रका बालबालिकालाई घरमै पढाउने व्यवस्था मिलाइएको पहाडी क्षेत्र विकास अभियानका कार्यकारी निर्देशक रणबहादुर कार्कीले बताए । आर्थिक अवस्था कमजोर भएका सात जना विद्यार्थीका परिवारलाई आयआर्जनका लागि बाख्रापालन कार्यक्रम संचालनका लागि समेत सहयोग गरिएको कार्यकारी निर्देशक कार्कीले बताए । उनका अनुसार शिक्षण सिकाईमा सुधार ल्याउन कुशेमा गृह शिक्षक अवधारण समेत अघि सारिएको छ ।"
"सार्वजनिक स्थलमा २५ जनाभन्दा बढी भेला हुन नपाइने, राजनीति भेला र महोत्सवमा पनि बन्देज",काठमाडौं: सरकारले सार्वजनिक स्थलमा २५ जनाभन्दा बढी भेला हुन रोक लगाएको छ। कोभिड१९ संकट व्यवस्थापन समन्वय केन्द्र (सीसीएमसी)को आज बसेको बैठकले सार्वजनिक स्थलमा २५ जना भन्दा बढी भेला हुन नपाउने निर्णय गरेको हो। त्यस्तै सरकारले देशभरिको विद्यालय माघ १५ गतेसम्मका लागि बन्द गर्ने निर्णय गरेको छ। त्यस्तै राजनीतिक दलहरूलाई ठूला भेलाकार्यक्रम नगर्न र विभिन्न संघसंस्थालाई महोत्सवलगायत भीड हुने कार्यक्रम नगर्न पनि आह्वान गरिएको छ। यसअघि नै पूर्वनिर्धारित कार्यक्रम भए स्थानीय प्रशासनको अनुमतिमा मात्रै कार्यक्रम गर्ने व्यवस्था गर्न पनि गृह मन्त्रालयलाई सिफारिस गरिएको छ।
कोरोना संक्रमण बढेपछि गड्डाचौकी नाकामा मन्त्री र सीडीओको अनुगमन,"महेन्द्रनगर : सुदूरपश्चिम प्रदेशका सामाजिक विकास मन्त्री लालबहादुर खड्का र कञ्चनपुरका प्रमुख जिल्ला अधिकारी राम प्रसाद पाण्डेय लगायतको टोलीले कञ्चनपुरको गड्डाचौकी नाकामा स्थलगत अवलोकन गरेका छन् । गड्डाचौकी नाका भएर भारतबाट आउनेहरुमा दैनिक कोरोना संक्रमण बढ्न थालेपछि सामाजिक विकास मन्त्री लालबहादुर खड्का, कञ्चनपुरका प्रमुख जिल्ला अधिकारी राम प्रसाद पाण्डे, प्रहरी प्रमुख उमाप्रसाद चर्तुवेदी र जिल्ला स्वास्थ्य कार्यालयको टोलीले गड्डाचौकी नाकाको अवस्था र नेपाली सेनाले निमार्ण गरिरहेको होल्डीङ्ग सेन्टरको अवस्थाको बारेमा जानकारी लिएका छन । सुदूरपश्चिम प्रदेशका सामाजिक विकास मन्त्री लालबहादुर खड्काले सुदूरपश्चिम प्रदेश कोरोनाको उच्च जोखिममा रहेकाले सबै निकायलाई तयारी अवस्थामा बस्न निर्देशन दिएको बताए । उनले सुदूरपश्चिम प्रदेशसंग जोडिएका सबै सिमानाकामा कोरोना परिक्षण र खोप नलगाएकाहरुलाई खोप लगाउने काम भइरहेको बताए । त्यसैगरी कञ्चनपुरमा निमार्ण भइरहेको १ हजार क्षमताको होल्डीङ्ग सेन्टर सञ्चालनका लागि समेत तयारी भइरहेको उनले बताए । होल्डीङ्ग सेन्टरको व्यवस्थापनका लागि कर्मचारी व्यवस्थापन देखि अन्य तयारीमा हामी जुटेका छौ । उनले भनेबीरामीको उपचारको लागि समेत महाकाली अस्पताल र धनगढीको सेती अस्पतालमा व्यवस्था मिलाएका छौ । त्यसैगरी प्रमुख जिल्ला अधिकारी रामप्रसाद पाण्डेयले कञ्चनपुरमा कोरोना संक्रमण बढ्न थालेपछि सर्तकता सिमाक्षेत्रमा कडाईका साथ सर्तकता अपनाइएको बताए । उनले स्थानीय तहहरुलाई सबैलाई खोप लगाउनेर स्वास्थ्यका मापदण्ड पालना गर्न भनेको र होल्डीङ्ग सेन्टर व्यवस्थापनको लागि छलफल भइरहेको बताए । संघिय सरकारले नेपाली सेना मातहत भीमदत्त नगरपालिका१८ शालघारीमा १ हजार क्षमताको होल्डीङ्ग सेन्टर निमार्ण अन्तिम चरणमा पुगाएको छ । होल्डिीङ्ग सेन्टरको काम ९० प्रतिशत सकिएको निमार्ण कम्पनीले जनाएको छ । निमार्ण कम्पनीका लक्ष्मण सापकोटाले ३ सय बेड तत्काल सञ्चालन गर्न मिल्ले गरी तयारी अवस्थामा रहेको बताए ।"
"नेपालमा कोरोना संक्रमण दर तीव्र, प्रतिघन्टा २८ जनामा फैलिँदै","काठमाडौंः नेपालमा पछिल्लो समय कोरोना संक्रमणको दर ह्वातै बढेको छ। पछिल्लो एक हप्तामा नेपालमा करिब पाँच हजार संक्रमित थपिएका छन्। यसरी हिसाब गर्ने हो भने नेपालमा प्रतिघन्टा कम्तिमा २८ जनामा कोरोना संक्रमण देखिँदै आएको छ। स्वास्थ्य तथा जनसंख्या मन्त्रालयको पछिल्लो एक हप्ताको तथ्यांक हेर्ने हो भने नेपालमा ४ हजार ७७३ जना संक्रमित थपिएका छन्। मन्त्रालयका अनुसार गत सोमबार ३२६, मंगलबार ३९३, बुधबार ४३५, बिहीबार ५४०, शुक्रबार ९६८, शनिबार ९४४ र आज ११६७ जनामा कोरोद्दा संक्रमण देखिएको छ।"
"सरकारी सुविधा सुगममै केन्द्रीत, दुर्गमका साना किसान मर्कामा","सुर्खेत : कर्णालीमा प्रदेश सरकारले अघिल्लो वर्षदेखि किसानलाई आत्मनिर्भर बनाउन सहुलियत ऋण कार्यक्रम संचालन गरिरहेको छ । जसअन्तर्गत व्यवसायीक किसानले बैंक तथा सहकारीबाट लिएको कृषि ऋणमा लाग्ने ब्याज सरकारले नै तिर्दै आएको छ । तर सहुलियत अर्थात ब्याज तिर्न नपर्ने उक्त ऋण दुर्गमका किसानले पाउन सकेका छैनन् । दुर्गमका किसानको पहुँचमा यो कार्यक्रम छैन् । प्रदेश सरकारले बैंकमार्फत व्यावसायिक किसानले लिने एक करोड रुपैयाँसम्मको ब्याज तिरिदिने गरेको छ । यस्तै विपन्न किसानले सहकारी संस्थाबाट लिने पाँच लाख सम्मको ऋणमा लाग्ने ब्याज पनि प्रदेश सरकारले नै तिरिदिने नीति तयार भएको छ । यसका लागि प्रदेश सरकारले किसानलाई ऋण उपलब्ध गराउन विभिन्न ६ वटा बैंक र नौं वटा सहकारी संस्थाहरु पनि छनौट गरेको छ । यद्यपी हालसम्म हिमाली र दुर्गम जिल्लाका किसानले भने सहुलियतमा पाइने भनिएको ऋणमा आफूहरुको पहुँच पुग्न नसकेको गुनासो गरेका छन् । साढे एक वर्षको अवधिमा दुर्गमका ३८ जना किसानले मात्र सहुलियतमा पाइने ऋण लिएका छन् । बाँकी किसानले प्रदेश सरकारले भनेअनुसार बैंक तथा सहकारीबाट सहुलियतको ऋण पाउन सकेका छैनन् । हिमाली जिल्ला मुगुमा त हालसम्म एकजना किसानले पनि सहुलियतको ऋण पाएका छैनन् । प्रदेश सरकारको भूमि, व्यवस्था, कृषि तथा सहकारी मन्त्रालयका अनुसार हुम्लामा तीन, जुम्लामा सात, डोल्पामा ६ र कालिकोटका १९ जना किसानले मात्र सहुलियतको ऋण लिएका छन् । उनीहरु सबैले बैंकमार्फत ऋण लिएका हुन् । सहकारी संस्थाबाट भने हालसम्म एक जनाले पनि ऋण लिएका छैनन् । प्रदेश सरकारले नै सहकारीको योग्यता नपुगेपछि सुर्खेत बाहेकका जिल्लाका सहकारीलाई सहुलियत ऋण कार्यक्रममा समावेश गरेको छैन । यहीकारण दुर्गमका साना किसान सहुलियत ऋण कार्यक्रमबाट बन्चित भएका हुन् ऋण लिनका लागि सरकारले विभिन्न २० वटा क्षेत्र तोकेको छ । बैंक तथा वित्तिय संस्थाबाट ऋण लिन किसानले तरकारी उत्पादन, प्रशोधन, भण्डारण तथा विक्री वितरण, पुष्प व्यवसाय, पशुपन्छी पालन फलफूल उत्पादन, दुग्ध उत्पादन, प्रशोधन र विक्री वितरण लगायतका व्यवसाय तोकेको छ । यस्तै मत्स्यपालन, च्याउ उत्पादन, पशु वधशाला मासुजन्य उत्पादन र विक्री वितरणका गर्ने किसानलाई पनि सहुलियत ऋण दिइन्छ । तर दुर्गममा व्यवसाय दर्ता गरेका र सरकारको नियमअनुसार सबै प्रक्रिया पुगेका किसान कम छन् । त्यस्तै ऋण लिनका लागि पान नम्बर अनिवार्य छ । दुर्गमका अधिकांश किसानले पान नम्बर नै लिएका छैनन् । त्यसमा पनि दुर्गमका सहकारीहरु नै ऋण प्रवाहका लागि प्रदेश सरकारको छनौटमा नपर्नु लगायतका कारणले पनि दुर्गमका किसान सहुलियत ऋण पाउनबाट बन्चित भएका हुन् । कृषि अनुदान कार्यक्रममा दुरुपयोग बढेपछि प्रदेश सरकारले २०७७ देखि सहुलियत ऋण कार्यक्रम सुरु गरेको छ । यो कार्यक्रमबाट पिछडिएका र निम्न आय भएका किसान लाभान्वित हुने अपेक्षा गरिएको थियो । तर पनि दुर्गमका किसानले लाभ लिन सकेका छैनन् ।"
'नर्कको ढोका' बन्द गरिँदै,काठमाडौं: तुर्कमेनिस्तानमा 'नर्कको प्रवेशद्वार' भनेर चिनिने ठाउँलाई त्यहाँको सरकारले बन्द गर्न आदेश दिएको छ। विगत ५० वर्षदेखि तुर्कमेनिस्तानको कारकुम मरुभूमिमा एउटा खाल्डो रहेको छ। २२९ फिट चौडाइ र ६६ फिट गहिरो उक्त खाल्डोमा मिथेन ग्यासका कारण लगातार चलिरहेको देख्न सकिन्छ। जसलाई वैज्ञानिकहरुले 'गेटवे टु हेल' अर्थात् नर्कको प्रवेशद्वार भनेर नामाकरण गरेका थिए। तुर्कमेनिस्तानका राष्ट्रपति गुरबांगुली बर्डिमुखामेदोले अधिकारीहरुलाई उक्त खाल्डो बन्द गरिदिन निर्देशन दिएका हुन्। उनले लगातार बलिरहेको आगोलाई निभाउनसमेत भनेका छन्। उनले उक्त खाल्डोबाट निस्किने ग्यासले पर्यावरणीमा प्रभाव पारेको र पैसाको नोक्सानसमेत भएको बताएका छन्। सन् १९७१ देखि लगातार बलिरहेको उक्त खाल्डोलाई तुर्कमेनिस्तानले यसअघि सन् २०१० मा पनि पुर्न आदेश दिएको थियो। तर पुर्न भने सकेको थिएन। त्यतिबेला खाल्डोबाट एक्कासि ग्यास निस्किन थालेपछि रसियाका वैज्ञानिकहरुले खोज अनुसन्धान गरेका थिए। त्यही बेला खाल्डोबाट मिथेन ग्यास निस्किएको पत्ता चलेको थियो। मिथेन ग्यासलाई नस्ट गर्न वैज्ञानिकहरुलै नै आगो लगाइदिएको अन्तर्राष्ट्रिय मिडियामा खबर छ। त्यतिबेला देखि नै यो आगो निरन्तर बलिरहेको छ।
माघ १५ गतेसम्म विद्यालय बन्द गर्ने सीसीएमसीको निर्णय,काठमाडौं: कोरोना भाइरसको संक्रमण तीव्ररुपमा बढ्न थालेपछि देशभरिका विद्यालय बन्द गर्न सरकारलाई सिफारिस गरिएको छ। कोभिड१९ संकट व्यवस्थापन समन्वय केन्द्र (सीसीएमसी)को आज बसेको बैठकले माघ १५ गतेसम्म विद्यालय बन्द गर्न सरकारलाई सिफारिस गर्ने निर्णय गरेको प्रवक्ता सुनिता नेपालले बताए। यसअघि प्रधानमन्त्रीसमेतको सहभागितामा बसेको सीसीएमसीको बैठकले कोरोना संक्रमण रोक्न सम्बन्धित निकायलाई निर्देशन दिएको थियो। त्यस्तै कोरोनाविरुद्धको खोप अभियानलाई तीव्र पार्नसमेत निर्देशन दिइएको थियो। नेपालमा पछिल्लो हप्तामात्र करिब पाँच हजार कोरोना संक्रमित थपिएका छन्। आजमात्र एकैदिन ११ सयभन्दा बढीमा कोरोना संक्रमण देखिएको थियो।
एमाले रुपन्देहीमा केसी सर्वसम्मत निर्वाचित,"भैरहवा : नेकपा (एमाले) रुपन्देहीको अध्यक्षमा तेजेन्द्र केसी सर्वसम्मत निर्वाचित भएका छन् । जिल्लाको भैरहवामा सम्पन्न नवौँ जिल्ला अधिवेशनबाट अध्यक्षका प्रत्याशी पुरुषोत्तम घिमिरेले अन्तिम समयमा उम्मेदवारी फिर्ता लिएपछि केसी अध्यक्षमा सर्वसम्मत निर्वाचित भएका हुन् । त्यस्तै एमाले रुपन्देहीको उपाध्यक्षमा जगेश्वरी देवी चौधरी, सचिवमा यज्ञ गैरे सर्वसम्मत निर्वाचित भएका छन् । सचिवका उम्मेदवार लुइटेलले उम्मेदवारी फिर्ता लिएपछि गैरे निर्विरोध भएका हुन् । उपसचिवको दुई पदमा सैनामैना नगरपालिकाका प्रमुख चित्र बहादुर कार्की र क्षेत्र नम्बर ३ संयोजक हितराज पन्थी निर्वाचित भएका छन् । पदाधिकारीको टुंगो लागेपनि सदस्य पदमा भने सहमति जुटाउने प्रयास जारी रहेको एमाले नेता चोपलाल आचार्यले बताए ।"
प्रहरीप्रशासनकै सेटिङ्गमा चुरे दोहन भइरहेको छ : वनमन्त्री महतो,"धनुषा : प्रदेश २ का उद्योग, पर्यटन तथा वनमन्त्री शत्रुधन महतोले प्रहरी प्रशासनकै सेटिङ्गमा चुरे दोहन भइरहेको बताएका छन् । उनले चुरे संरक्षणको सवालमा प्रहरीप्रशासनको उपस्थिती शंकास्पद रहेको तर्फ संकेत गरे । टिपरले किचेर हत्या गरिएका पर्यावरण तथा चुरे संरक्षणका अभियन्ता ओमप्रकाश(दिलीप) महतोको दोस्रो स्मृति दिवसको अवसरमा आईतबार धनुषाको ढल्केवरमा आयोजित कार्यक्रममा वनमन्त्री महतोले यस्तो कुरा खुलाएका हुन् । प्रहरीसंग साँठगाँठ गरेर ठेकेदारले अवैैध रुपमा खोला उत्खनन् गर्ने गरेको उनले दावी गरे । कतै उत्खनन् भइरहेको प्रहरीलाई जानकारी गराउनुस् । पहिला प्रहरीले ठेकेदारलाई फोन गरेर भगाउँछ अनि बल्ल एक घण्टापछि उत्खनन् स्थलमा प्रहरी पुग्ने प्रवृति छ, आक्रोशित हुँदै मन्त्री महतोले भने । प्रहरी युनिटमा सबै प्रहरी एकै किसिमको नभएको बताउँदै उनले इमान्दारीताका साथ आफ्नो कर्तव्य निर्वाह गर्ने राष्ट्रसेवक प्रहरीको प्रशंसा समेत गरे । वन विनाश, अवैध चुरे दोहन गर्ने छुट कानूनले कसैलाई नदिएको उनको भनाइ थियो । चुरे दोहन गर्ने कार्यमा संलग्न जो कोहीलाई कारवाहीको दायरामा ल्याउने अभियान सुरु गर्न लागेको उनले सुनाए । मन्त्री महतोले मन्त्रालय संयन्त्रमाथि पनि प्रश्न चिन्ह खडा भएको उल्लेख गरे । चुरे माफियाहरु विरुद्धको मन्त्रालयको भित्री योजना पनि बाहिरिने गरेकोमा उनको आक्रोश थियो । माफियाहरु विरुद्ध कारबाहीको डण्डा चलाउने योजना मन्त्रालयमा बनाउँछौं, मन्त्री महतोले भने केही बेरमै त्यो सूचना माफिया कहाँ गएर लिक भइदिन्छ । उनले दिलीपलाई पर्यावरण शहिद घोषणाका लागि आवश्यक पहल गर्ने प्रतिबद्धता जनाए । दोस्रो स्मृति दिवसको अवसरमा ओमप्रकाश महतो दिलीप पर्यावरण संरक्षण प्रतिष्ठानले आयोजना गरेको कार्यक्रममा पर्यावरण संरक्षणको अभियानमा आफ्नो योग्दान पुर्याएका एकजना पत्रकारलाई पुरस्कृत गरिएको छ । चुरेको विषयमा समाचार लेखेर पर्यावरण संरक्षणको कार्यमा योग्दान पुयाएको भन्दै गोरखापत्रका पत्रकार विजय कुमार साहलाई ओमप्रकाश महतो दिलीप पर्यावरण संरक्षण पुरस्कारबाट पुरस्कृत गरिएको हो । उनलाई पाँचहजार नगद र कदर पत्रसहित पुरस्कृत गरिएको प्रतिष्ठानका सचिव फुलगेन महतो मगहीले जानकारी दिए । यो प्रतिष्ठानको तर्फबाट पहिलो पुरस्कार रहेको उनले जनाए । यस वर्षको पुरस्कार चुरे तथा सरसफाई अभियानी प्रदेश सांसद रामअशिष यादवले उपलब्ध गराएको सचिव मगहीले बताए । प्रतिष्ठानकी अध्यक्ष संगमकुमारी महतोको अध्यक्षतामा आयोजित कार्यक्रममा धनुषाका जिल्ला वन अधिकृत सुनिल कुमार कर्ण, चुरे अभियानी तथा जनकपुर वन प्राविधिक समाजका सुरेश शर्मा, सामुदायिक वन उपभोक्ता महासंघ प्रदेश २ का अध्यक्ष सोमप्रसाद शर्मा, मिथिला वाइल्डलाइफ ट्रष्टका अध्यक्ष देवनारायण मण्डल, घरपरिवारका सदस्य, संचारकर्मी तथा चुरे अभियानीहरुको उपस्थिती रहेको थियो ।"
"नेप्सेमा उच्च अंकको वृद्धि, दुई कम्पनीको सेयरमा सर्किट","काठमाडौं: सेयर कारोबार हुने साताको पहिलो दिन आज कारोबार मापक नेप्से परिसूचक उच्च अंकले बढेको छ। नेपाल स्टक एक्सचेञ्जका अनुसार नेप्से ७३०५ अंकले बढेर दुई हजार ७६५५१ मा पुगेको छ। त्यस्तै ठूला कम्पनीको सेयर कारोबार मापन गर्ने सेन्सेटिभ परिसूचक १३२१ अंकले बढेर ५१९३७ मा पुगेको छ। नेप्सेको वृद्धिसँगै कारोबार रकमसमेत आज वृद्धि भएको छ। कूल २३९ कम्पनीको एक करोड ५० लाख ५८ हजार ६२१ कित्ता सेयर रु सात अर्ब १० करोड १८ लाख ३१ हजार ५९१ मूल्यमा खरिद बिक्री भए। आइतबारको कारोबारपछि बजार पूँजीकरण रु ३९ खर्ब ६ अर्ब ५३ करोड ११ लाख १० हजार बराबर पुगेको छ। नेप्सेका अनुसार कारोबार भएका १३ वटै उपसमूहको सेयर उकालो लागेको छ। बैंकिङ ३५०३, व्यापार १७१२५, होटेल तथा पर्यटन ५२३, विकास बैंक २५७१, जलविद्युत् १४८१८, वित्त ११५६३, निर्जीवन बीमा ३७९७७, उत्पादन १३६९९, अन्य ६२७९, लघुवित्त ७०४५, जीवन बीमा २९५११, सामूहिक लगानी कोष ०२१ र लगानी ३४७ अंकले उकालो लागेको छ। कारोबार भएकामध्ये आज अपी पावर कम्पनी शीर्षस्थानमा रहेको छ। सो कम्पनीको रु २९ करोड २२ हजार २७३ बराबरको कारोबार भयो। प्रभु बैंक रु २० करोड ८६ लाख ४२ हजार, माथिल्लो तामाकोसी रु २० करोड १५ लाख ७७ हजार ६१२, शिवम् सिमेन्ट रु १९ करोड ३९ लाख ८९ हजार र अरुण भ्याली हाइड्रोपावर रु १८ करोड ७५ लाख पाँच हजार ४२८ बराबरको कारोबार भई शीर्ष पाँचभित्र पर्न सफल भए। नेप्सेका अनुसार नेपाल हाइड्रो डेभलपर्स र हिमालयन ऊर्जा विकास कम्पनीको सेयर मूल्यमा १० प्रतिशतले वृद्धि भई सकारात्मक सर्किट लाग्यो। त्यस्तै युनियन हाइड्रोपावर ९९८, मध्यभोटेकोसी ९९७ र न्यादी हाइड्रोपावरका सेयरधनीले ९४१ प्रतिशतले कमाए। त्यस्तै नेपाल एसबिआई बैंकको ऋणपत्र १४२, मिथिला लघुवित्त १२७, सानिमा लार्ज क्याप फन्ड ११६, एनआइबिएल प्रगति फन्ड १०८ र नबिल डिवेञ्चरका लगानीकर्ताले ०९८ प्रतिशतले गुमाए।"
यी ठाउँमा जाँदा अब कोरोना खोप कार्ड अनिवार्य,"काठमाडौं: सरकारले रेष्टुरेन्ट, फिल्म हल, क्लब, पार्कलगायतका सार्वजनिक ठाउँमा प्रवेश गर्न खोप कार्ड अनिवार्य गरेको छ। कोभिड१९ संकट व्यवस्थापन समन्वय केन्द्र (सीसीएमसी)को आज बसेको बैठकले यस्तो निर्णय गरेको प्रवक्ता सुनिता नेपालले बताए। उनका अनुसार होटेल, फिल्म हल, क्लब, पार्कलगायतका ठाउँमा खोप कार्ड अनिवार्य गरेको हो। त्यस्तै माघ १५ गतेसम्मलाई विद्यालय बन्द गर्नुका साथै सार्वजनिक स्थालमा भीडभाड गर्न रोक लगाएको छ भने राजनीतिक भेला र मेला महोत्सवमा समेत बन्देज लगाइएको छ। माघ १५ गतेसम्म विद्यालय बन्द गर्ने सीसीएमसीको निर्णय सार्वजनिक स्थलमा २५ जनाभन्दा बढी भेला हुन नपाइने, राजनीति भेला र महोत्सवमा पनि बन्देज"
"सीमामा छैन सावधानी, दैनिक हजारौको संख्यामा ओहोरदोहोर","विराटनगर : पूर्वी नेपालको प्रमुख नाका विराटनगरको रानी नाकाबाट दैनिक हजार भन्दा बढी ओहरदोहर गर्ने गरेका छन् । तर तेश्रो चरणको नयाँ भेरिअन्टको ओमिक्रोन फैलनबाट रोक्ने कुनै समाधान अपनाइएको छैन् । विराटनगर महानगरपालिकाले एक हेल्थ डेक्स स्थापना गरेता पनि त्यहाँ भारतबाट आउने यात्रुको कोरोना परिक्षण नगराई नेपाल सहजै प्रवेश गर्ने गरेका छन् । भारतीय रेल आएको बेला डेक्सका कार्यरत कर्मचारीहरुले स्थानीय प्रहरीको सहयोगमा कोरोनाको एन्टीजेन् चेक गर्ने गरेको छ । दैनिक रुपमा १सयको हराहारीमा हेल्थ डेक्समा भारतबाट आउनेको परिक्षण गर्ने गरेको त्यहाँ कार्यरक्त चिकित्सक सुरेन्द्र यादवले जानकारी दिए । उनका अनुसार पुष महिनाको हेल्थ डेक्समा कोरोनाको एन्जीजेन्ट जेकबाट २२ जनामा कोरोना पोजेटिभ देखिएको हो । १२ जना भारतीयसहित १० जना नेपालीमा कोरोना देखिएको उनले जानकारी दिए । यादवका अनुसार सिमासंग जोडिएको पूर्णीया, फारबिसगंज लगायतका स्थानमा नेपाल आउन लागेकाहरु रहने गरेका छन् । नेपालीहरु मध्ये भारतको दिल्लीमा कार्यरक्त मजदुर, विधार्थी र स्वास्थ्य चेकजाचका लागि गएको बिरामीहरु रहेका छन् । हेल्थ डेक्सले भारतीयलाई भारततर्फ फर्खाउने गरेका छन् भने नेपालीलाई होम आइसोलेसन्मा बस्न पठाउने गरेको छ । यादवले भनेआफै कोही आउँदैन, हामीले प्रहरीको सहयोगमा लामो दूरीको यात्रा गरेर आएको हुलीयाका अधारमा चेक गर्ने गरेका छौं ।आउनैे मान्दैनन्, उनले भनेशंका लागेपछि चेक गर्न ल्याउने गरेका छौ । पछिल्लो समय रानी नाकाहुँदै भारतबाट नेपाल प्रवेश गर्ने नागरिकमा कोरोना संक्रमण देखिन थालेका छ । संक्रमण देखिन थालेपनि सावधानी अपनाएको छैन् । संक्रमण देखिएर होम आइसोलेसन पठाएका मान्छेपनि बाहिर बस्ने गरेका बताइएको छ । अंग्रेजी नयाँ वर्ष मनाउन भेडेटार हिडेका एक युवा र अर्को एक जना बच्चामा गरीएको एन्टिजेन परिक्षण कोरोना पुष्टि भएको थियो । ५ सावर रहेको गाडीबाट दुई जनाले परिक्षण गराएपनि अरुले बिना परिक्षण गराएर नेपाल छिरेर नया वर्ष मनाएर गएका थिए । प्रदेश नं१ सरकारले कोभिडविरुद्धको प्रतिकार्यलाई प्रभावकारी बनाउन रोकारवाला पक्षसँग छलफल गरेर तयारी अवस्थामा रहेको जनाएको छ । प्रदेश १को समाजिक विकास मन्त्री जयराम यादवले प्रदेशको १४ वटै जिल्लामा रहेको अस्पताल एवं जिल्ला जनस्वास्थ्य कार्यालयमा प्रमुखलाई तयारी अवस्थामा रहन निर्देशन दिएको बताए । प्रदेश सरकारले प्रदेश नं१का मुख्यमन्त्री राजेन्द्रकुमार राईको अध्यक्षतामा कोभिडको नयाँ भेरिएन्टकारुपमा देखा परेको ओमिक्रोनविरुद्धको तयारीमा जुट्न सम्बन्धित निकायहरूलाई निर्देशन समेत दिएको थियो । हामी सजग हुनुपर्ने अवस्था आएको छ मन्त्री यादलवले भने, नयाँ भेरिअन्ट देखापरेको अवस्थामा सरकारी संयन्त्रमात्र होइन सबैप्रकारका संयन्त्र परिचालित गरेर नियन्त्रणमा राखिने तयारीमा छौ । मन्त्री यादवले कोभिड अस्पतालसंगै अन्य उपचारमा लाग्ने औषधीहरुको व्यवस्थापनामा कुनै कमी नरहेको जानकारी दिए ।"
एमाले सप्तरी अध्यक्षमा चौधरी,"राजविराज : नेकपा (एमाले)सप्तरीको अध्यक्षमा ताराकान्त चौधरी चयन भएका छन्। नवौं जिल्ला अधिवेशनले चौधरीको अध्यक्षतामा सर्वसम्मत १३१ सदस्यीय जिल्ला कमिटी चयन गरेको हो। नवनिर्वाचित अध्यक्ष चौधरी दोस्रो संविधानसभामा सप्तरी क्षेत्र नम्बर ३ बाट निर्वाचित संविधान सभा सदस्य हुन्। नेकपा विभाजित भएपछि ०७८ वैशाख २२ गतेदेखि चौधरीलाई जिल्ला कमिटीको संयोजक बनाइएको थियो। सप्तरीको राजविराजमा उद्घाटन र अग्नीसाइर कृष्णसवरण गाउँपालिकास्थित ग्रिन गार्डेन होटल सीतापुरमा सम्पन्न बन्दसत्रले आठ महिना अघि गठित जिल्ला समन्वय समितिकै अधिकांश अनुहारलाई दोहोर्याएको छ। नवनिर्वाचित कमिटीको उपाध्यक्षमा अब्दुल मजिद साकिर, सचिवमा देवनाथ यादव, उपसचिवमा अखिलेश झा र कुसुम आचार्य रहेका छन् । उनीहरु यसअघि गठन गरिएको समन्वय समितिमा पनि सोही पदमा थिए। सचिव यादव रामबहादुर थापासँगै माओवादीबाट एमाले बनेका हुन् । सदस्यहरुमा एमाले आठौ जिल्ला अधिवेशनबाट निर्वाचित भई एमालेमा टिकिरहेकाहरुले प्राथमिकता पाएका छन्। बृजनारायण साह, बिन्दी मोची, कर्णदेव चौधरी, देवनारायण श्रेष्ठ, बद्रीनारायण चौधरी, जसोमती साह, चन्द्रमान विक, चौठीलाल खंग, डम्बरप्रसाद महतो, दुर्गानन्द ठाकुर, लक्ष्मी मण्डल, शोभानन्द राय, विल्टु दास, प्रदिप मण्डल, रामलगन सरदार, महेन्द्र विराजी, बिन्दु सदा, हरीशंकर इशर, विर बहादुर मर्र्साङ्गदी मगरलगायत सदस्य रहेका छन् । जिल्ला कमिटीमा पत्रकारबाट उत्तम आचार्य र डम्बर राई, अनेरास्ववियुबाट ललीतनारायण रजक, नेपाल राष्ट्रिय युवा संघबाट चितरञ्जन यादव, दिपककुमार झा, मनिष श्रेष्ठ र संजय पासवान समेटिएका छन् । बन्दसत्रकै अवधिमा बसेका केन्द्रीय नेता, जिल्ला कमिटीका पदाधिकारीसमेतको टोलीले गाउँ र नगर कमिटीसँग छलफल गरी तय गरेर ल्याएको नाम एमाले केन्द्रीय सदस्य एवम् बन्दसत्रका अध्यक्ष दिवाकर देवकोटाले पढेर सुनाएका थिए। त्यसमा केहीले टिप्पणी राखे पनि अधिकांशले समर्थन गरेपछि नाम अनुमोदन भएको बन्दसत्रमा सहभागी अरबिन्द झाले बताए। अधिवेशनले २३ जना रहेको सल्लाहकार समितिमा २ नाम थप गर्दै अनुमोदन गरेको सहभागीहरुले जानकारी दिए। नवनिर्वाचित कमिटीलाई एमालेका सचिव तथा प्रदेश २ का इन्चार्ज रघुबिर महासेठले शपथ ग्रहण गराए। त्यसअघि बन्द सत्रले राजनीतिक, सांगठनिक र आर्थिक प्रतिवेदन पारित गरेको थियो। बन्दसत्रलाई एमाले सचिव महासेठ, स्थायी कमिटी सदस्य प्रभु साह, पोलिटब्युरो सदस्य तथा राष्ट्रिय सभामा एमाले संसदिय दलका नेता सुमनराज प्याकुरेलले सम्बोधन गरेका थिए।"
दिलीप हत्याको दुई वर्ष : परिवारले अझै न्याय पाएन,"ढल्केवर(धनुषा) : टिपरले किचेर हत्या गरिएका पर्यावरण अभियन्ता ओमप्रकाश (दिलीप) महतोको हत्या भएको दुई वर्ष पूरा भएको छ। २५ पुस २०७६ को मिर्मिरे बिहानीमा धनुषाको मिथिला नगरपालिका५ श्रीपुरका २४ वर्षीय दिलीपलाई क्रसर डनले क्रुरतापूर्वक हत्या गरेका थिए। दिलिपलाई कोखमालिभरप्रहार गरी घाइते बनाएर टिपरले किचेर हत्या गरिएको थियो। सोही दिनको स्मरणमा आज दिलीपको दोस्रो स्मृति दिवस मनाइँदै छ। स्मृति दिवसको पूर्वसंध्यामा शनिबार वृक्षारोपण गरियो। आज विविध कार्यक्रमसहित दीप बालेर उनको बलिदानीको सम्मान गरिंदै छ। पर्यावरण बचाउन चाहन्थे ओमप्रकाश महतो(दिलीप)। देशको माटो जोगाउन उनी लड्दै थिए। २५ पुष २०७६ को मिर्मिरे बिहानीमा उनको क्रसर डन ले हत्या गरे। आज उनको दोस्रो स्मृति दिवस हो। उनलाई पर्यावरणप्रेमीले शहिद घोषणा गर्न माग गरिरहेका छन्। मागलाई सरकारले बेवास्ता गर्दै आएको पीडित परिवारजनको गुनासो छ। यसरी भएको थियो दिलीपको हत्या धनुषाको श्रीपुर गाउँसँगै पूर्वमा औरही खोला छ। क्रसरवालाले अवैध रुपमा सो खोलाबाट नदी जन्य समाग्री झिक्दै आएका थिए। ठूला खाल्टो बनाएर खनिएको खोलामा वर्षामा बाढी आउँदा खोलाले धार परिवर्तन गरेर किसानको उब्जाउ जमिन कटान गर्ने गर्थ्यो। त्यसअघि देखि नै दिलिपले किसानको जमिन बचाउन नदी दोहोनविरुद्ध आवाज उठाउँदै आएका थिए। एकाबिहानै घर नजिकैको खोलामा स्काभेटर प्रयोग गरेर खोला खनिंदै थियो। टिपरमा राखेर बालुवा गिट्टी क्रसरमा दुवानी भइरहेको थियो। क्रसर डन विपिन महतोले खोला खनेर नजिकैको चुरियामाई बालुवा प्रशोद्यन उद्योगमा लगिरहेका थिए। स्काभेटर र टिपरको आवाज सुनेर साथी रोशन यादवसँगै दिलिप पनि खोला उत्खनन रोक्न गएका थिए। गलत कामको विरोध गर्न गएका दिलिपलाई खोला उत्खननकामाफिया विपिनले धक्कामुक्का गरे। विपिनले दिलिपसँग भनाभन भएपछि उसलाई टिपरबाट लिभर निकालेर उनको कोखमा घोचेर घाइते बनाए। त्यसपछि लिकमा हातखुट्टा समातेर ना७ ख ६४१३ नम्बरको लोड टिपर ब्याक गरेर निर्मम हत्या गरेका थिए। जेलमा कैद छन् तीन जना दिलीप हत्यामा संलग्न रहेको आरोपमा तीनजना पुर्वपक्षका लागि जेल जीवन बिताइरहेका छन्। क्रसर सञ्चालक विपिन महतो, उनका क्रसरमा काम गर्ने लोडर चालक महोत्तरीको बर्दिबास नगरपालिका१२ बिजलपुरास्थित चल्की टोलका जितेन्द्रकुमार महतो र बर्दिबास नगरपालिका९ पशुपतिनगरका टिपर चालक मुनिन्द्र महतो सिन्धुली करागारमा पुर्वपक्षमा छन्। २९ माघ २०७६ मा धनुषा जिल्ला अदालतका न्यायाधीश केशवप्रसाद घिमिरेको एकल आदेशमा उनीहरु कारागार चलान भएका हुन्। उच्चस्तरीय छानविन भएन दिलीपको हत्या भएको दुई वर्ष पूरा भएको छ। उनको हत्यामा संलग्न रहेको आरोपमा तीनजना जेलजीवन बिताइरहेका छन्। तर घटनामा अझै संलग्न हुन सक्ने भन्दै परिवारजन सशंकित छन्। घटनाको उच्चस्तरीय छानविन नभएकोमा अझै न्याय नपाएको उनीहरुलाई भान हुन्छ। दिलीपका बुवा रामजीवन महतोले छोराको हत्यामा संलग्न सबै कानूनी दायरामा नआएको बताउँछन्। उनले सातजना उपर किटानी जाहेरी दिएको बताए। 'त्यसमध्ये तीन जना मात्रै जेलमा छन्', उनी भन्छन्, चार जनालाई अदालतले धरौटीमा छोडेको छ। धरौंटीमा छुट्नेमा दिलीपका साथी रोशन, टिपरका सहचालक सत्यनारायण यादव र क्रसरका मिस्त्री शत्रुधन यादव रहेका छन्। क्रसरधनी विपिनका दाजु विनोदलाई पनि पीडित पक्षले दिलीपको हत्या घटनाको योजनाकार भन्दै किटानी जाहेरी दिएका थिए। उनलाई पनि प्रहरीले छोडेको पीडित परिवारको आरोप छ। घटनाको अझै उच्चस्तरीय छानविन हुनुपर्ने उनीहरुको माग छ। सरकारले सुनेन शहिद घोषणाको माग दुईवर्षअघि दिलीप हत्याको घटनाले देशव्यापी चर्चा बटुल्यो। घटनाको विरोधमा तराईमधेशदेखि संघीय राजधानीसम्म आन्दोलन चर्कियो। दोषीलाई कारबाही र दिलीपलाई प्रथम पर्यावरण शहिद घोषणाको माग गर्दै देशव्यापी रुपमा प्रदर्शन भए। दिलीपको घरमा सम्वेदना व्यक्त गर्न मेयरदेखि मन्त्रीसम्मको लर्को लाग्यो। सबैले न्याय दिलाउने वाचा गरे। कांग्रेस नेता शशांक कोइरालासम्मले पर्यावरण शहिद घोषणा गराउन संसदमा पहल गर्ने प्रतिबद्धता जनाएका थिए। दिलीपलाई प्रथम पर्यावरण शहिद घोषणा गर्नुपर्ने माग अझै जनस्तरबाट उठिरहेको छ। तर, उक्त मागलाई तीनै तहको सरकारले बेवास्ता गरेको दिलीपकी बहिनी संगम कुमारी महतोको गुनासो छ। न्याय दिलाउने वाचा गरेका नेताहरु पनि आफ्नो कर्तव्य निर्वाह नगरेको उनले दुखेसो पोखिन्। दिलीपलाई सरकारले प्रथम पर्यावरण शहिद घोषणा नगरेसम्म आन्दोलन जारी रहने पिछ्डावर्ग ओबिसी महासभाका केन्द्रीय अध्यक्ष रामकुमार महतो बताउँछन्। प्राकृतिक श्रोतसाधनको संरक्षण गर्ने क्रममा दिलिपको ज्यान गएकोले उनलाई पर्यावरण शहिद घोषणा गर्न आनाकानी गर्न नहुने उनको जिकिर छ। दिलीपको हत्यापश्चात् उनको परिवारमा संवेदना व्यक्त गर्न प्रदेश २ सरकारका मुख्यमन्त्री लालबाबु राउत र तत्कालीन कानूनमन्त्री ज्ञानेन्द्रकुमार यादव उनको श्रीपुरस्थित घर पुगेका थिए। पीडित परिवारको अवस्था बुझेपछि मुख्यमन्त्री राउतले प्रदेश सरकारको तर्फबाट आवश्यक सहयोग गर्ने प्रतिबद्धता जनाएका थिए। मुख्यमन्त्रीले आर्थिक सहयोग गर्ने आफ्नो वाचा पूरा गरे। सहयोग गर्ने घोषणा गरेको केहि दिन नबित्दै प्रदेश सरकारको निर्णयबाट दिलीपको परिवारलाई घरमै पुगेर मुख्यमन्त्री कार्यालयको सचिव मार्फत पाँच लाखको चेक हस्तान्तरण गरे। तर दिलीपलाई पर्यावरण शहिद घोषणाका लागि पहल गर्न प्रदेश सरकारले खासै चासो नदिएको दिलीपकी अर्की बहिनी लक्ष्मीकुमारी महतो बताउँछिन्। शहिद घोषणाका लागि केन्द्र सरकारलाई प्रदेश सरकारले सिफारिश गर्न सक्दथ्यो। उच्चस्तरीय छानविन समिति गठनका लागि पहल गर्न सकथ्यो, उनी भन्छिन्, तर त्यो जिम्मेवारीबाट प्रदेश सरकार पन्छिए। मुद्दा स्थापित गराउन प्रतिष्ठान पर्यावरण अभियन्ता दिलीप महतोले उठाएका चुरे संरक्षणको मुद्दा स्थापित गराउन प्रतिष्ठान दर्ता गरिएको छ। दिलीप महतोको नाममा ओमप्रकाश महतो (दिलिप) पर्यावरण संरक्षण प्रतिष्ठान जिल्ला प्रशासन कार्यालय धनुषामा दर्ता गरिएको हो। दिलीपकै बहिनी संगमकुमारी महतोको नेतृत्वमा प्रतिष्ठान दर्ता गरिएको प्रतिष्ठानका सचिव फुलगेन मगहीले जानकारी दिए। प्रतिष्ठानमा परिवारका सदस्य, चुरे अभियानी, सञ्चारकर्मी लगायतलाई समेटिएको उनले बताए। प्रतिष्ठानले चुरे तथा पर्यावरण संरक्षणको क्षेत्रमा काम गरिरहेका छन्। दिलीपलाई प्रथम राष्ट्रिय पर्यावरण शहिद घोषणाको माग अघि सार्दै प्रतिष्ठानले विभिन्न गतिविधि गर्दै आएका छन्। चुरेमा दिलीप बाटिका चुरेमा अवस्थित औरही सामुदायिक वनमा दिलीप बाटिका निर्माण गरिएको छ। मिथिला नगरपालिका५ स्थित उक्त वनमा ओमप्रकाश महतो (दिलिप) पर्यावरण संरक्षण प्रतिठानले बाटिका निर्माण गरेको हो। गत आर्थिक वर्षमा संघीय सरकारले राष्ट्रपति चुरे तराई मधेश संरक्षण विकास समिति जनकपुरधाम मार्फत प्रतिष्ठानलाई १५ लाख बजेट दिएको थियो। संघीय सरकारले उपलब्ध गराएको उक्त बजेटले पहिलो चरणमा बाटिकाका लागि बाउन्ड्री (घेराबेरा) लगाउने योजना सम्पन्न भएको प्रतिष्ठानका सचिव फुलगेन मगहीले जनाए। चुरे संरक्षणमा टेवा पुग्ने उद्देश्यले वन क्षेत्रमा दिलिप बाटिका निर्माण प्रतिष्ठानकी अध्यक्ष संगमकुमारी महतोको भनाइ छ।"
नेपाल लाइफको वरिष्ठ नायब प्रमुख कार्यकारी अधिकृतमा पराजुली,काठमाडौं : नेपाल लाइफ इन्स्योरेन्स कम्पनी लिमिटेडको वरिष्ठ नायब प्रमुख कार्यकारी अधिकृत (सिनियर डिसिओ)मा प्रवीण रमण पराजुली नियुक्त भएका छन् । उनले आइतबारदेखि नै कार्यभार सम्हालेका छन् । पराजुलीले आफ्ना विगतका अनुभवलाई आधारमानी थप कार्यक्षमता प्रस्तुत गर्ने प्लाटफर्मको रुपमा नेपाल लाइफलाई लिएको बताए । सिनियर डिसिआको कार्यभार सम्हालेपछि संस्थागत सुशासनलाई प्राथमिकतामा राखी कम्पनीलाई हरेक क्षेत्रमा अब्बल सावित गर्न लागि पर्ने उनले प्रतिवद्धता जनाए । नम्बर १ कम्पनीको यात्रामा मुख्य हिस्सेदार हुन पाउनु गर्वको विषय रहेको बताउँदै उनले यसलाई अवसर र चुनौतीको रुपमा लिएको बताए । अब नेपाल लाइफको नम्बर १ कम्पनीको छविलाई हरेक सुचकांकमा अझ बलियो सावित गर्नुपर्ने मेरो चुनौती रहेको छ नवनियुक्त सिनियर डिसिओ पराजुलीले बताए । पराजुली यसअघि रिलायन्स लाइफ इन्स्योरेन्समा प्रमुख कार्यकारी अधिकृत (सिइओ) थिए ।
अलपत्र अवस्थामा रहेको पूर्वाधारमा प्रसुती सेवा संचालन गर्ने नेता पोखरेलको दाबी,"महोत्तरी : एक दशकदेखि अलपत्र अवस्थामा रहेको अस्पतालमा अगामी तीन महिनाभित्रमै प्रसुती सेवा संचालनमा ल्याउने नेकपा माओवादी केन्द्रका नेता गिरीराजमणि पोखरेलले प्रतिवद्धता जनाएका छन् । शनिबार दिउँसो बर्दिवास नगरपालिका १३ मा निर्माणाधीन अवस्थामा रहेको विजलपुरा स्वास्थ्य चौकीलाई अवलोकन गर्दै पूर्वस्वास्थ्यमन्त्रीसमेत रहेका नेता पोखरेलले स्थानीयहरुमा सो आश्वासन बाडेका हुन् । नेता पोखरेलले विजलपुराका स्थानीयहरुसँग भने, यहाँका स्वास्थ्यक्षेत्रमा एक दशकमा हुन नसकेको काम अवको तीन महिनाभित्रमै हुनेछ । सो कार्य आफूले सम्बन्धितपक्षसँगको सहयोगमा गराएर छाडनेछु । यहाँ प्रसुतीगृह संचालनमा ल्याउनुको साथै पहिल्यै नै तय भएको एम्बुलेन्सलाईसमेत प्रभावकारी बनाई पुनः संचालनमा ल्याउनेछु । यतिमात्र होईन् यहाँका दलित समुदायभित्र पनि स्वास्थ्य बिमाको कार्यक्रम प्रभावकारी ढंगले संचालनमा ल्याउनेछौ । तयारी अवस्थामा रहेको पूर्वाधारमा आवश्यकमात्रामा दक्ष जनशक्ति र उपकरणको व्यवस्थापन गरी सबैपक्षको सहयोगमा प्रसुती सेवा संचालनमा ल्याउने नेता पोखरेल दाबी गरेका हुन् ।"
मेगा बैंककी सिइओ अनुपमा खुञ्जेलीलाई उत्कृष्ट अवार्ड,"काठमाण्डौं : मेगा बैंक नेपाल लिमिटेडकी सिइओ अनुपमा खुञ्जेली उत्कृष्ट महिला अवार्ड २०२१ बाट सम्मानित भएकी छन् । काठमाण्डुमा विशेष समारोहकाबीच आयोजित प्रथम एचआरएम नेपाल अवार्ड फर कर्पोरेट एक्सिलेन्स २०२१ मा सिइओ खुञ्जेलीलाई बेस्ट फिमेल अवार्ड २०२१ प्रदान गरिएको हो । प्रधानमन्त्री शेरबहादुर देउवाको प्रमुख आतिथ्यतामा भएको कार्यक्रममा बैंकिङ क्षेत्रमा उत्कृष्ट कार्य गरेबापत सिइओ खुञ्जेलीलाई यो अवार्ड प्रदान गरिएको हो । अवार्ड प्राप्त गरेपछि खुसी व्यक्त गर्दै उनले आयोजकहरुलाई धन्यवाद दिइन् । अवार्डबाट आफूले थप जिम्मेवारी बोध गरेको बताउँदै सिइओ खुञ्जेलीले यसको श्रेय मेगा बैंकका संस्थापक, सर्वसाधारण शेयरधनी, ग्राहकवर्गहरु, कर्मचारी एवं समस्त सरोकारवालाहरुमा जाने बताइन् । सिइओ खुञ्जेली नेपालको क वर्गको बाणिज्य बैंकको प्रथम महिला सिइओ हुन् । उनकै नेतृत्वमा मेगा बैंकले प्रतिष्ठित बैंक अफ दि एयर अवार्ड २०१९ समेत प्राप्त गर्न सफल भएको थियो । उनी स्थापनाकालदेखि नै मेगा बैंकमा कार्यरत छिन् । स्थापनाको एक दशकमै मेगा बैंक अहिले नेपालकै एक अग्रणी बैंकका रुपमा स्थापित छ । सन् १९९१ मा तत्कालिन ग्रिनलेज बैंक अर्थात अहिलेको स्ट्याण्डर्ड चार्टर्ड बैंकबाट करिअर गरेकी खुञ्जेलीसँग ३० वर्षको बैंकिङ क्षेत्रको अनुभव छ"
टिपरको ठक्करबाट मोटरसाइकल चालकको मृत्यु,काठमाडौं : काठमाडौंको कलंकीमा टिपरको ठक्करबाट मोटरसाइकल चालकको मृत्यु भएको छ भने अर्का एकजना गम्भीर घाइते भएका छन् । बा ४ ख ६८४३ नम्बरको टिपरले बा १ ब ५४०१ नम्बरको मोटरसाइकललाई गएराति १० बजे ठक्कर दिंदा मोटरसाइकल चालक बझाङको थलारा घर भई हाल ललितपुर बस्ने २४ वर्षीय वसन्त विष्टको मृत्यु भएको हो । दुर्घटनामा गम्भीर घाइते भएका मोटरसाइकल चालक विष्टको उपचारको क्रममा कलंकीस्थित शहिद मेमोरियल अस्पतालमा मृत्यु भएको प्रहरीले जनाएको छ । सोही दुर्घटनामा घाइते भएका बझाङकै चैनपुर घर भई हाल ललितपुरको धोविघाट बस्ने २६ वर्षीय निखिल बमको महांकालस्थित राष्ट्रिय ट्रमा सेन्टरमा उपचार भइरहेको छ । टिपरसहित चालकलाई नियन्त्रणमा लिइएको प्रहरीले जनाएको छ ।
नाइजेरियामा डाँकुहरुको आक्रमणबाट २ सय बढीको मृत्यु,आबुजा : उत्तर पश्चिम नाइजेरियाको एक गाउँमा शसस्त्र डाकुँहरुको आक्रमणबाट कम्तीमा २ सयभन्दा बढी स्थानीयको मृत्यु भएको छ । उत्तर पश्चिीमी राज्य जाम्फारामा शसस्त्र डाँकुहरुले गरेको प्रतिसोधको आक्रमणमापरी सो संख्यामा स्थानीयहरुको मृत्यु भएको हो । सो घटना जाम्फाराका विभिन्न १० वटा गाउँमा भएको र कुर्फा दान्या गाउँ सबैभन्दाबढी प्रभावित बनेको बताइएको छ । हतियारधारी समूहविरुद्ध त्यहाँको सुरक्षाकर्मीले अपरेसन थालेको र सो अपरेसनको प्रतिसोधमा हतियारधारी डाँकुहरुको समूहले आक्रमण गरेको बताइएको छ । करिब ३ सयको संख्यामा गाउँ पसेका हतियारधारी समूहको आक्रमणमापरी सोमबारदेखि बिहिबार रातीसम्म सो संख्यामा गाउँलेहरु मारिएको स्थानीय अधिकारीहरुले अन्र्तराष्ट्रिय मिडियासँग बताएका छन् । आक्रमणमापरी मारिएकाहरुलाई सामूहिक चिहानमा गाडिएको त्यहाँका सामुदायिक नेतृत्वकर्ता बलाराबे अल्हाजीले बताएका छन् । सो आक्रमणमापरी मारिएकाहरुको सेनाले थप खोजी गरिरहेको बताइएको छ ।
"सशस्त्रका एसपीको सरुवा, को कहाँ ? (सूची सहित)",काठमाण्डौं : सशस्त्र प्रहरी बलले सशस्त्र प्रहरी उपरीक्षक(एसपी)को सरुवा निकालेको छ । गत साउनमा नै सरुवा निकाल्नु पर्ने भए पनि सशस्त्र प्रहरी महानिरीक्षक शैलेन्द्र खनाललको उदासिनता र संगठनप्रतिको असंवेदनशिलताका कारण सरुवा हुन सकेको थिएन् । गृहमन्त्री बालकृष्ण खाँडको निर्देशनमा महानिरीक्षक खनालले झण्डै ५ महिना ढिला गरी सशस्त्रका एसपीको सरुवा निकालेका हुन् ।
कामना बैंकको मोबाइल एप मार्फत शाखारहित बैंकिङ्ग सेवा,काठमाण्डौं : कामना सेवा विकास बैंकले मोबाइल एप मार्फत शाखारहित बैंकिङ्ग सेवा सञ्चालन गरेको छ । नेपालमै पहिलो पटक शाखारहित बैंकिङ्ग सेवा सञ्चालन गरेको बैंकले जनाएको छ । सेवा विस्तारको क्रममा गण्डकी प्रदेश अन्तर्गत बागलुङ जिल्लाको काठेखोला गाउँपालिका५ बिहुँपोखरामा पौष २४ गते मोबाइल एप प्रयोग गरी शाखा रहित बैंकिङ्ग सेवा उद्घाटन गरेको बैंकले जनाएको छ ।
डेढ महिनामा विमानस्थलबाट १ अर्ब २२ करोडको सुन नियन्त्रण,काठमाडौं : करिब डेढ महिनाको अवधिमा त्रिभुवन अन्तर्राष्ट्रिय विमानस्थलकाे भन्सारमा १५५ किलो ४९ ग्राम सुन नियन्त्रण लिइएको छ । मंसिर १३ देखि पुस २४ गतेसम्ममा सो परिमाणमा सुन नियन्त्रणमा लिइएको हो । आइतबार अर्थ मन्त्रालय अन्तर्गत उच्च स्तरीय व्यवस्थापन समूहको बैठकमा विमानस्थल भन्सार प्रमुख महेश भट्टराईले सो परिमाणको सुन ३ हजार ५२० यात्रुबाट नियन्त्रणमा लिइएको जानकारी गराएका हुन् । उनका अनुसार नियन्त्रणमा लिइएको सुनको प्रचलित बजार मूल्य १ अर्ब २२ करोड रहेको छ । नियन्त्रणमा लिइएको सुनमध्ये १५४ किलो ४१५ ग्रामको राजस्व १४ करोड ७० लाख असुली गरिएको छ । नियन्त्रणमा लिइएकामध्ये ३ हजार ४५४ जना यात्रुले राजस्व भुक्तानी गरेर सुन लिएका हुन् । पछिल्लो समय सरकारले सुन तस्करीलाई नियन्त्रण गर्न विदेशबाट आउने यात्रुले ५० ग्राम मात्र सुन राजस्व छुटमा ल्याउन पाउने नियम लागू गरेको छ । तस्करले स्वदेश फिर्ता हुन लागेका कामदारलाई भरिया बनाएर सुन पठाउने गरेको समाचार आउने गरेको छ ।
डुङ्गामाथि ढुंगा खस्दा ब्राजिलमा ७ को मृत्यु,ब्राजिलिया : ब्राजिलको एक तालमा रोकिराखेको डुङ्गामाथि ढुङ्गा खस्दा कम्तीमा सात जनाको मृत्यु भएको छ भने अन्य ३२ जना घाइते भएका छन् । दक्षिणपूर्वी ब्राजिलको मिनास गिरेइसप्रान्तमा अवस्थित तालमा सो दुर्घटना भएको हो । सो दुर्घटना स्थानीय समयअनुसार ११ बजे भएको हो । डुङ्गामाथि भीरबाट ढुङ्गाको भाग खस्दा तीनवटा डुङ्गामा लागेको थियो भने यात्रु भएको डुङ्गा डुबेको थियो । जसका कारण सात जनाको घटनास्थलमै मुत्यु भएको थियो भने ३२ मानिस घाइते भएको त्यहाँका अधिकारीहरुले बताएका छन् । घाइतेमध्ये ९ जनाको उपचार भइरहेको र अन्य १२ मानिस हराइरहेको बताइएको छ । हराइरहेकाहरुको गोताखोर र हेलिकोप्टरमार्फत खोजी भइरहेको स्थानीय मिडियामा खबर छ ।
कार्य तथा सीमा सुरक्षा विभाग फुटाएर सशस्त्रमा एआईजी थप्ने कसरत,काठमाडौ : सशस्त्र प्रहरी महानिरीक्षक शैलेन्द्र खनाल सशस्त्र प्रहरी अतिरिक्त महानिरीक्षक(एआइजी)को दरबन्दी थप गर्ने कसरतमा लागेका छन् । महानिरीक्षक खनालले नेकपा माओवादी केन्द्रका अध्यक्ष पुष्पकमल दाहाल समक्ष यसबारे कुरा पुर्याएको स्रोतले बताएको छ । बालुवाटारसमेत एआइजी थप गर्नेबारे सकरात्मक देखिएको भन्दै महानिरीक्षक खनालले प्रधानमन्त्री देउवालाई विवादमा तान्ने प्रयास गरेका छन् । राजनीतिक सहमति गराएर सशस्त्रमा दरबन्दी थप गर्ने प्रयासमा महानिरीक्षक खनालले नेपाली कांग्रेस र नेकपा माओवादी केन्द्रका नेताहरुलाई कन्भीन्स गर्न आफू निकटका व्यक्तिहरुलाई लबिङका लागि परिचालन गरेका छन् । महानिरीक्षक खनालले सशस्त्रमा एआईजीको एउटा दरबन्दी थप गर्न राजनीतिक लबिङ तिब्र बनाएका छन् । सशस्त्र प्रहरी बलमा अहिले एआईजीका दुईवटा दरबन्दी छन् । एआईजी पुष्पराम केसी कार्य तथा सीमा सुरक्षा र अर्का एआईजी रामशरण पौडेल मानव श्रोत विभागमा कार्यरत छन् । महानिरीक्षक खनाल कार्य तथा सीमा सुरक्षा विभाग फुटाएर एआईजीको दरबन्दी सिर्जना गर्ने खेलमा रहेको स्रोतले बताएको छ । त्यसका लागि खनालले गृहमन्त्री बालकृष्ण खाँड र सचिव टेकनारायण पाण्डेसँगसमेत एआइजी दरबन्दी थप गर्ने बारे लबिङ गरेका छन् । गृहमन्त्री र सचिव सशस्त्रमा एआईजीको दरबन्दी थप गर्ने पक्षमा नरहेको गृह स्रोतले बताएको छ । संगठनको आवश्यकता भन्दा पनि निहित स्वार्थपूर्ती गर्न खनालले दरबन्दी थप्न चलखेल गरेको उनीमाथि आरोप लागेको छ । संगठन भित्र समेत एआइजी थप्नेबारे चर्को विरोध भएको छ । महानिरीक्षक खनालले डिआइजीहरु खडग राई र मन्दीप श्रेष्ठलाई एक्ला एक्लै भेटी एआइजी बनाउने आश्वसन दिएको स्रोतले बताएको छ ।
भारतको तामिलनाडुमा पूर्ण लकडाउन,"चेन्नाईः भारतको दक्षिणी राज्य तामिलनाडुमा पूर्ण लकडाउन सुरु भएको छ। पछिल्लो समय देखा परेको कोभिड१९ को नयाँ भेरियन्ट ओमिक्रोन नियन्त्रणका लागि सो राज्यमा आइतबारदेखि पूर्ण लकडाउन सुरु भएको हो। कोभिड१९ नियन्त्रण एवं रोकथामका लागि तामिलनाडु सरकारले लकडाउनको निर्णय गरेको हो। लकडाउन सुरु भएपछि तामिलनाडुका चेन्नाईलगायत मुख्य सहर सुनसान बनेको बताइएको छ। लकडाउनसँगै सहरका मुख्य चोक र गल्लीहरुमा ठूलो संख्यामा प्रहरी र सुरक्षाकर्मी खटाइएको बताइएको छ। लकडाउनपछि विहे, ब्रतबन्ध र महत्वपूर्ण कार्यक्रममा हिडेकाहरुले मात्रा यात्रा गर्न पाउने र महत्वपूर्ण कार्यक्रममा बढीमा १ सय मानिसमात्र उपस्थित हुन पाउने बताइएको छ। त्यहाँका किराना पसल, पेट्रोल पम्प र अन्य अत्यावश्यक सामग्रीका पसलहरु सिमित समयमा मात्र खोल्न पाइने हिन्दुस्तान टाइम्समा खबर छ।"
सहकारी बैंक पत्रकारिता पुरस्कार दाहाललाई,काठमाडौं : नेपाल सहकारी पत्रकार समाजका निवर्तमान अध्यक्ष खिलानाथ दाहालले सहकारी बैंक पत्रकारिता पुरस्कार प्राप्त गरेका छन् । यो वर्ष सहकारी बैंकले सहकारी अखबार डटकमका कार्यकारी सम्पादक दाहालाई बैंकले १८औं वार्षिक साधारणसभाका अवसरमा सहकारी बैंक पत्रकारिता पुरस्कार प्रदान गरेको हो। बागमती प्रदेशका मुख्य मन्त्री राजेन्द्र पाण्डेले उक्त पुरस्कार प्रदान गरेका थिए। दाहाललाई सहकारी क्षेत्रको समाचार संकलन तथा सम्प्रेषणमा उल्लेखनीय योगदान गरी सहकारी विकास प्रवद्र्धन र सामाजिक रुपान्तरणमा योगदान गरेको भन्दै पुरस्कार प्रदान गरिएको हो। राष्ट्रिय सहकारी महासंघका अध्यक्ष मिनराज कडेललाई सहकारी अभियन्ता सम्मान गरेको छ। बैंकका पुर्व लेखा समिति संयोजक कुलचन्द्र अधिकारीलाई पूर्व सञ्चालक सम्मान र डारमेश चौलागाई सहकारी बैंक विद्वता सम्मानबाट सम्मान गरेको हो। त्यसैगरी खेमराज पाण्डेय संस्थापक अध्यक्ष सम्मानबाट सम्मानीत भएका छन्। त्यस्तै बैंकको लगनखेल शाखा उत्कृष्ट शाखाबाट पुरस्कृत भएको छ भने सूर्यविनायक शाखा प्रमुख दिनेश गेलाले उत्कृष्ट शाखा प्रमुखबाट पुरस्कृत भएका छन्। त्यसैगरी श्रवणकुमार नेवा खड्गी उत्कृष्ट सहायकस्तर कर्मचारी र नीर कुमार क्षेत्री उत्कृष्ट सहयोगी कर्मचारी घोषित भएका छन्। सहकारी बैंकले देशभरका सहकारीहरु मध्ये विभिन्न विधामा उत्कृष्ट जिल्ला संघ तथा संस्थाहरुलाई पुरस्कार प्रदान गरेको छ।
साउदी राजकुमारी जेलबाट रिहा,दुवई : साउदी अरेवियाकी राजकुमारी बसमा सौद जेलबाट रिहा भएकी छिन् । बिना कारण जेल परेकी उनी झण्डै तीन वर्षपछि रिहा भएकी हुन् । राजकुमारी सौद सन् २०१९ मार्चमा पक्राउ परेकी थिइन् । चिकिस्ता उपचारका लागि साउदीबाट स्विजरल्याण्ड उड्न लागेको बेला पक्राउ परेकी राजकुमारीलाई बिना अपराध उच्च सुरक्षासहितको जेलमा थुनिएको समर्थकहरुले बताएका छन् । यद्यपि कतिपयले संवैधानिक सुधार र मानविय सहायताको मुद्धामा राजकुमारी जेल परेको हुन सक्ने अनुमान गरेका छन् । ५७ वर्षीया राजकुमारी बसमाले गएको अप्रिलमा साउदीका राजा सलमान र क्राउन राजकुमार मोहम्मेद विन सलमानसमक्ष आफूले कुनै अपराध नगरेको भन्दै जेलबाट रिहा हुन माफी मागेकी थिइन् ।
"नेपाल प्रहरीका ३४ एसपीको सरुवा, को कहाँ ? (सूचीसहित)",काठमाडौं : प्रहरी प्रधान कार्यालयले ३४ जना प्रहरी उपरीक्षक(एसपी)को सरुवा गरेको छ। प्रहरी प्रधान कार्यालयले आइतबार ३४ जना एसपीको सरुवा गरेको हो।
"६ वर्षसम्म पनि बनेन् डिपिआर, कहिले बन्ला आयोजना ?","जाजरकोट : चार सय १७ मेघावाट क्षमताको जलाशययुक्त नलगाड आयोजनाको विस्तृत आयोजना प्रतिवेदन (डिपीआर) आधा दशक बितिसक्दा पनि हालसम्म निर्माण हुन सकेको छैन्। ऊर्जा मन्त्रालयले यसको म्याद परामर्शदाता कम्पनीले भने बमोजिम पटकपटक म्याद थपेतापनि अझै कार्य पूरा हुन सकेको छैन । विभिन्न उत्खनन तथा परीक्षण कार्यहरु कछुवाको गतिमा भैरहेको स्थानीयको गुनासो छ । कामको गति बढाए ६ महिनामा सकिन्छ तर वर्षौदेखि काम गरे जस्तो मात्र भइरहेको स्थानीय हासीलाल पन्तले बताए। उनले यस्तै अवस्था रहे डिपिआर १० वर्षसम्म पनि बन्न नसक्ने आशंका गरे। सन् २०१६ मा अष्ट्रेलियन कम्पनी स्मेक, अष्ट्रेलियाको एमडब्लुएच र नेपालको उदय जेभीले (संयुक्त उपक्रम)ले नलगाड(४ सय १७ मेगावाट)को विस्तृत अध्ययन, टेण्डर डकुमेन्ट तयारी र डीपीआर बनाउने ठेक्का पाएको थियो। परामर्शदाता कम्पनी स्मेक तर्फका आयोजना प्रमुख बाबुराम भारद्वाजले काम भैरहेको दाबी गरे। आयोजनाका कार्यकारी प्रमुख रामकाजी थापाले सन् २०१६ मा तीन वर्षमा डीपीआर सक्ने गरी नलगाड जलविद्युत कम्पनी र स्मेक, एमडब्लुएच जेभी उदयबीच सम्झौता भएको जानकारी दिए। हालसम्म परियोजनाको कार्य ८५ प्रतिशत पूरा भएको थापाले बताए। अहिलेसम्म परियोजनको कार्य तथा निर्माणस्थलमा सडक, क्याम्प, जग्गा मुआब्जा, आर्मी क्याम्प निर्माणकार्य समेत गरी पाँच अर्ब रकम खर्च भइसकेको आयोजना प्रमुख थापाले बताए। कर्णाली प्रदेशकै समृद्धिसँग जोडिएको आयोजनाका रुपमा हेरिएको नलगाडको निर्माण कार्यको सुस्त अवस्थाले स्थानीयहरु निराश भएका छन्। नलगाड नगरपालिकाका नगरप्रमुख टेकबहादुर रावल जसरी सुरुमा कामको थालनी हुँदा नागरिकमा परियोजनाप्रति आशा र भरोसा थियो हालको सुस्त गतिले निराशा बनाएको बताए। यस आयोजनालाई राष्ट्रिय प्राथमिकतामा राखेर काम गर्न सरकारसँग माग गरको समेत प्रमुख रावलको भनाई छ। आयोजनाको लगानी टुंगो भने अहिलेसम्म लागिसकेको छैन। जापान अन्तर्राष्ट्रिय सहयोग नियोग(जाइका)ले यसमा चासो देखाएको छ। सन् २०१२ को मूल्य अनुसार आयोजनाको अनुमानित लागत एक खर्ब ८ अर्ब २६ करोड रुपैयाँ छ । यसको प्रतिकिलोवाट लागत एक हजार आठ सय अमेरिकी डलर पर्ने सन् २०१२ को अध्ययनले देखाएको थियो। त्यतिबेला अध्ययनहुँदा यसको जडित क्षमता ४ सय १० मेगावाट भनिएको थियो। जलाशययुक्त आयोजना भएकाले ४१ करोड ९६ लाख घनमिटर पानी जम्मा पार्ने पोखरी बनाउनुपर्ने छ । त्यस्तै ४ सय केभीको १ सय १२ किलोमिटर डबल सक्र्यूट प्रसारण लाइन बाँकेको कोहलपुर सवस्टेशनसम्म बनाउनुपर्ने भएकाले यो आयोजना महँगो भएको हो । यसबाट उत्पादन भएको बिजुली उपभोक्ता कहाँ पुग्दा प्रतियुनिट औसत १६ रुपैयाँ नौ पैसा पर्ने अध्ययनले देखाएको छ। नलगाड जलविद्युत् निर्माण भएमा यसले कूल वार्षिक ऊर्जा एक अर्ब ४० करोड युनिट उत्पादन गर्न सक्छ । यसमध्ये सुख्खायामको ऊर्जा ६३ करोड ४२ लाख युनिट छ । नलगाड नगरपालिका७ दल्लीमा विद्युत गृह र बारेकोट गाउँपालिका८ अँधेरीखोलामा आयोजनाको प्रस्तावित बाँधस्थल छ । जाजरकोटका प्रमुख जिल्ला अधिकारी प्रेमप्रसाद देवकोटाले नलगाड जलविद्युत आयोजनाबाट प्रभावित हुने नौ सय ४५ परिवारलाई करीब दुई अर्ब ७६ करोड ३१ लाख १२ हजार सात सय ९८रुपैयाँ मुआब्जा वितरण गरिएको बताएका छन् । जलाशययुक्त आयोजनाले अहिलेसम्म ४ हजार रोपनी जग्गा अधिग्रहण गरिसकेको छ । परामर्शदाता कम्पनीले ४ वर्षअघि ३० महिनामा डीपीआर सम्पन्न गर्ने गरी जलविद्युत् कम्पनीसँग एक अर्ब ११ करोड रुपैयाँमा सम्झौता गरेको थियो। सम्झौताअनुसार तोकेको समयमा डीपीआर पूरा नहुँदा पटकपटक म्याद थप हुँदै आएको छ। आयोजनाका इन्जिनियर पदम थापाका अनुसार कम्पनीले डीपीआर अन्तर्गतका अरू काम पूरा गरे पनि पावरहाउस क्षेत्रको रक मेकानिकल टेस्ट र बाँधस्थलको टेस्ट अडिट अझै पूरा गरेको छैन । हालसम्म साइटमा ३ सय २० मीटर टेस्ट टनेल खन्ने काम सम्पन्न भएको र ५५ मिटर टनेल खन्ने काम काँकी रहेको थापाले बताए । कोरोना महामारी, बिस्पोटक पदार्थको अभाव, सडक पहुँच नपुगेकाले सामान लिन कठिनाईको कारण डीपीआरको काममा थप ढिलाइ भएको आयोजनाले जनाएको छ । छ वर्ष छ महिनाभित्र पूरा गर्ने लक्ष्य लिइएको आयोजनाको जलाशयको उचाई दुईसय १० मिटर र चौडाई पाँच सय ४५ मिटर फराकिलो रहनेछ । आयोजनाको जलाशय भरिँदा चार सय ७४ करोड घनमिटर पानी भण्डारण हुनेछ । आठ हजार तिन सय मिटर लामो भूमिगत सुरुङ निर्माण गरी ४१७ मेगावाट विद्युत् उत्पादन हुने डिपिआरमा उल्लेख छ । नलगाड नगरपालिकास्थित नलगाड खोला र ठूलीगढीको दोभान नजिकै भूमिगत विद्युत गृह निर्माण गर्ने प्रस्ताव छ । बारेकोटको अँधेरी खोलादेखि दल्लीसम्म ८५ किमी लामो मुख्य सुरुङ र २ देखि ३ किलो मिटरसम्मका तीनवटा सहायक सुरुङ बनाउनुपर्छ । पाँच सय मिटर लम्बाई र दुई सय ४८ मिटर अग्लो बाँध बन्नेछ ।"
"प्रदेश सभाको चार वर्ष, नाम र राजधानीमा अझै बखेडा","जनकपुरधाम : प्रदेश २ को प्रदेशसभाले तीन वर्ष पूरा गरेको छ। २०७४ माघ २१ गते प्रदेशसभाको पहिलो बैठक जनकपुरधामस्थित उद्योग वाणिज्य संघको सभाहलमा बसेको थियो। सुरुको दिनमा प्रदेशको प्रदेशसभामा तीव्रगतिमा कानून निर्माण भए तर पछिल्लो समयमा प्रदेशसभा नियमित रुपमा बस्न सकेन्। प्रदेशसभाको पहिलो वर्ष सत्ता र प्रतिपक्षी दलको वाकयुद्धमै बितेको थियो भने दोश्रो वर्ष उपभोक्ताहरुको भुक्तानी विवादको असर प्रदेशसभामा समेत पर्यो। विवादकै कारण प्रदेशसभा प्रभावित हुन पुगेको थियो। फलस्वरुप कानून निर्माणका कार्यहरु समेत गति लिन सकेन। पहिलो वर्षमा १६ वटा कानून निर्माण गरेको प्रदेशसभाले दोश्रो वर्षमा थप ७ वटा कानून निर्माण गरेको थियो। चालु वर्षमा प्रदेशसभाले १५ वटा कानून निर्माण गरेको छ। प्रदेससभा सचिवालयका अनुसार पहिलो वर्षमा २७ विधेयक दर्ता भएका थिए भने दोस्रो वर्षमा १९ र चालु वर्षमा ७ विधेयक दर्ता भएका छन्। कानून कार्यान्वयनमा अड़चन प्रदेशसभाले चार वर्षको अवधिमा दर्जनौ कानून निर्माण गरे पनि कार्यान्वयन भने फित्तलो छ। प्रदेशसभाबाट ४१ विधेयक पारित भएर ३८ प्रमाणिकरण भएको छ। यद्यपि आर्थिक र विनियोजन अतिरिक्त अन्य ऐन कानून हालसम्म कार्यान्वयनमा आउन सकेको छैन्। प्रदेश सरकारका प्रवक्ता एवं आन्तरिक मामिला तथा सञ्चार मन्त्री भरत साहले प्रदेश प्रहरी ऐन र निजामति कर्मचारी अतिरिक्त अन्य कानूनहरु कार्यान्वयनको प्रक्रियामा रहेको जानकारी दिए। उनका अनुसार कनूनी बाधा अडचनका कारण प्रदेश प्रहरी ऐन र निजामति कर्मचारी ऐन तयार भएपनि कार्यान्वयनमा ढिलाई भएको जनाए। संघीय सरकारले संघीय कानूनहरु अडकाई राखेका कारण बनेका कानूनहरु कार्यान्वयनमा समेत ढिलाई भएको समाजवादी पार्टीका उपनेता रामअशिष यादवको भनाई छ। कानून न कार्यान्वयनमा ढिलाई हुनुले आम नागरिकले परिवर्तनको अनुभूति गर्न सकेको छैन्। सय भन्दा बढी कानून बनाउनुपर्ने छ। तर कयौं महत्वपूर्ण कानून अझै बनाउन बाकी रहेको छ। यादवले भने। प्रदेशको नाम र राजधानीमा बखेडा प्रदेश सरकारका मुख्यमन्त्री देखि मन्त्रीसम्मले प्रदेश २ कै कारण मुलुकमा संघियता आएको दावी गर्दै आएपनि नाम र राजधानीमा दलहरु बीच एकता कायम हुन सकेको छैन्। पाँच वर्षको कार्यकालमा प्रदेशसभा सदस्यहरुको कार्यकाल उतराद्र्धमा अवस्थामा भएपनि नाम र राजधानी जुराउन सकेको छैन्। दलहरुको आआफ्नै अडानका कारण प्रदेशको नामाकरण र राजधानीको निक्र्यौल अझैसम्म लाग्न सकेको छैन्। दलहरुले आआफ्नो नामको बखेडा झिकेर राजधानी र नामाकरणमा सहमति जुटाउन सकेको छैन्। हुनत् प्रदेशको नाम र राजधानी तोक्न प्रस्ताव अघि बढेपनि प्रयास विफल भएको थियो। प्रदेशको नाम र राजधानी सम्बन्धको प्रस्ताव प्रदेशसभा सचिवालयले २०७६ साल भदौ ५ गते प्रदेशको नाम र राजधानीको सम्बन्धमा प्रस्ताव दर्ता गराउन सूचना जारी गरेको थियो। सोही अनुसार सत्तापक्ष र विपक्षीहरुले प्रदेशको नाम र स्थायी राजधानीका आआफ्ना प्रस्ताव दर्ता गराएका थिए। प्रस्तावहरुमाथि २०७६ चैत ४ गते मतदान हुँदा कुनै पनि प्रस्तावमा दुई तिहाई मत नपुगेपछि मतदानले समेत नाम र राजधानी जुराउन सकेन। अर्थात सबै नाम र राजधानीको प्रस्ताव फेल भएको थियो। प्रदेशका आन्तरिक मामिला तथा कानून सञ्चार मन्त्री भरत प्रसाद साहले कुनै दलसँग पनि दुई तिहाई मत नरहेकाले प्रदेशको स्थायी राजधानी र नाम तोक्ने प्रयास विफल भईरहेको बताए। उनले भने, हामी अन्य दलहरुसँग सहकार्य गर्नमा लागेका छौँ। प्रदेशको राजधानीमा कुनै समस्या छैन् तर नामाकरणमा केही विवाद छ। छिट्टै नामाकरण र राजधानीको लागि दोश्रो पटक सर्वसम्मत नाम र राजधानी पास गराउने कसरतमा हामी लागेका छौं।"
कसले दियो दिलीपको परिवारलाई बमले उडाइदिने धम्की ?,"काठमाडौं : चौबीसैँ घण्टा मन भइरहन्छ कि खोलामा गएको मेरो छोरो कति खेर फर्केर घर आउँछ, चन्द्रकलादेवी भन्छिन्, फूलजस्तो बेटालाई दुस्मनहरूले पेचकसले घोचेर घाइते बनाई टिपरले किचेर ज्यान लिए। मेरो छोरोलाई पापीहरूले हात लगायो भनेर थाहा पाएको भए आधी प्राणमा पनि बचाएर ल्याउँथें। धनुषाको मिथिला नगरपालिका५ श्रीपुरका दिलीप भनिने ओमप्रकाशको २५ पौष २०७६ मा क्रसरका माफियाले ज्यान लिएका थिए। पर्यावरण अभियानी दिलीपको हत्या भएको आज २ वर्ष पूरा भएको छ । त्यसमा चुरियामाई बालुवा प्रशोधन उद्योग श्रीपुरका क्रसरधनी विपिन महतोको समूहको संलग्नता रहेको प्रहरी अनुसन्धानले देखाएको थियो। घटनाको दिन बिहानै घरनजिकै औरही खोलामा क्रसर डनले अवैध रूपमा बालुवाढुंगा निकालिरहेका थिए। टिपर र लोडर चलेको आवाज सुनेर दिलीप त्यसलाई रोक्न साथी रोशन यादवसँग खोलामा गएका थिए। रोक्ने क्रममा क्रसरधनी विपिनसँग विवाद भयो। त्यसपछि विपिनको समूहको संलग्नतामा दिलीप मारिएको जनाइएको थियो। त्यसपछि प्रदेश २ सरकारले पुस २८ गते प्रदेशका सबै क्रसर बन्द गरायो। तर, अहिले उत्खनन र अबैध क्रसर निर्वाध चलिरहेको छ । न्याय मागेका दिलीपको परिवारलाई प्रदेश सरकारले राहतस्वरूप ५ लाखको चेक थमायो। किटानी जाहेरी परेका केही आरोपितलाई अदालतले धरौटीमा छाड्यो। उनीहरू गाउँमा खुलेआम रहेकाले पीडित परिवार त्रासमा छ। न्यायको आस गरेका हामीलाई थप अघि बढे बमले उडाइदिने धम्की आइरहेको छ, दिलीपका बुवा रामजीवनले भन्छन् । धनुषा जिल्ला अदालतका न्यायाधीश केशवप्रसाद घिमिरेको इजलासले यो मुद्दामा २९ माघ ०७६ मा आदेश गरेको थियो। उक्त आदेशपछि क्रसरधनी विपिन, उनका क्रसरमा काम गर्ने लोडर चालक महोत्तरीको बर्दिबास१२ बिजलपुरास्थित चल्की टोलका जितेन्द्रकुमार महतो र बर्दिबास९ पशुपतिनगरका टिपर चालक मुनिन्द्र महतो सिन्धुली करागारमा छन् । उनीहरु पूर्वपक्षमा छन् । रामजीवनले धरौटीमा छाडिएकाहरू गाउँमा खुलेआम डुलिरहेको बताए। न्यायका लागि प्रहरी र अदालतमा धाउँदाधाउँदा पैताला खिइसक्यो, उनी भन्छन्, सात जनाउपर किटानीजाहेरी दिएको थिएँ। तीन जना मात्रै जेलमा छन्। चार जनालाई अदालतले धरौटीमा छाडेको छ। धरौटीमा छुटेकाहरू अहिले मुद्दा अगाडि बढाइस् भने बमले उडाइदिने धम्की दिइरहेका छन्। तीन जना जनही २५ हजार धरौटीमा छुटेका थिए। त्यसरी छुट्नेमा दिलीपका साथी रोशन, टिपरका सहचालक सत्यनारायण यादव र क्रसरका मिस्त्री शत्रुधन यादव छन्। दिलीप मारिएका बेला तीनै जना घटनास्थलमा थिए। तीनै जनाले रोकेको भए मेरो छोरो अहिले बाँचेको हुन्थ्यो, रामजीवनले रुदैं भन्छन् । क्रसरधनी विपिनका दाजु विनोदलाई पनि पीडित पक्षले दिलीपको हत्या घटनाको योजनाकार भन्दै किटानी जाहेरी दिएको थियो। उनलाई प्रहरीले छाडेको भन्दै पीडित परिवारले गुनासो गरेको छ। धरौटीमा छुटेकाहरूलाई पक्राउ गर्नुपर्ने माग गर्दै रामजीवनले ४ फागुन २०७६ मा उच्च अदालत जनकपुरधाममा पुनरावेदन गरेका थिए। उच्चले जिल्ला अदालतकै आदेशलाई सदर गरिदिएको उनले बताए। अब सर्वोच्चमा गएर अपराधीविरुद्धको लडाइँ लड्छु, उनी भन्छन् । ६ बहिनी र दुई भाइमा दिलीप जेठो थिए। परिवारजनले ऋण काढेर उनलाई भारतमा इन्जिनियरिङ पढाइरहेका थिए। कमाएर तिर्ने आँट, भरोसा थियो। तर, दिलीपको हत्यापछि परिवार शोकमा त पर्यो नै ऋणको बोझ थपिएको छ। दिलीपको घरभन्दा पूर्वतर्फ औरही खोला पर्छ। जहाँ क्रसरवालाले जथाभावी बालुवाढुंगा उत्खनन गरेर दुःख दिइरहेका छन्। दोेहनले वर्षात्मा बाढीले धार फेर्छ। उब्जाउ जग्गा स्वाट्टै बग्छ। हिउँदमा खानेपानीको मुहान सुक्छ। अवैध उत्खनन रोकेर यो समस्याबाट गाउँलेलाई छुटकारा दिलाउन चाहन्थे दिलीप। तर, क्रसर माफिया चुरेको भावर क्षेत्रको दोहन गरेर करोडपती बन्न चाहन्थे। दिलीपको बोलीमा गाउँले साथ दिन्थे। उनको बोलीले क्रसरवालालाई अवरोध हुन्थ्यो। त्यो अवरोधले क्रसर डन र खोला ठेकेदारलाई पचेन। प्राकृतिक स्रोतसाधनको संरक्षण गर्ने क्रममा दिलीपको ज्यान गएकाले उनलाई पर्यावरण सहिद घोषणा गर्न परिवारजनले सरकारसमक्ष माग गरेका छन्। उनको नामबाट प्रतिष्ठान गठन गरी यो माग अघि बढाइएको हो।"
अन्नपूर्णकर्मी खनाल वर्ल्ड कम्युनिकेटर्स काउन्सिलको सदस्यमा चयन,"काठमाडौं : वर्ल्ड कम्युनिकेटर्स काउन्सिल नेपाल च्याप्टरको सदस्यमा अन्नपूर्णकर्मी राधा खनाल चयन भएकी छिन् । शनिबार राजधानीमा भएको साधारणसभाबाट खनाल सदस्यमा चयन भएकी हुन् । आमसञ्चारका क्षेत्रमा भएका गतिविधिको निगरानी तथा अनुसन्धानबाटप्राप्त ज्ञान आदानप्रदान गर्ने अन्तर्राष्ट्रिय संस्थाको नेपाल च्याप्टरका रुपमा रहेको वर्ल्ड कम्युनिकेटर्स काउन्सिलको अध्यक्षमा भने लक्ष्मणदत्त पन्त चयन भएका छन् । त्यस्तै वरिष्ठ उपाध्यक्षमा कपिल काफ्ले, उपाध्यक्षमा अनिता बिन्दु, सचिवमा उमेश पोखरेल, सहसचिवमा डा कृति भुजु र कोषाध्यक्षमा आरती शिल्पकार चयन भएका छन् । यसैगरी सदस्यहरु राधा खनाल, अमरध्वज लामा र तुला अधिकारी चयन भएका हुन् । पब्लिक रिलेसन्स काउन्सिल अफ इण्डिया (पिआरसिआई)को संयोजन र सहजीकरण रहेको वर्ल्ड कम्युनिकेटर्स काउन्सिलमा युएई, श्रीलंका र बंगलादेश पनि सदस्य छन् । नेपालमा दुई वर्षअघि तत्कालीन परराष्ट्रमन्त्री प्रदीप ज्ञवालीले पिआरसिआईका प्रतिनिधिहरुका बीच वर्ल्ड कम्युनिकेटर्स काउन्सिल नपाल च्याप्टरको उद्घाटन गरेका थिए ।"
सहकारीको सेयर पुँजी बढाइने,काठमाडौं : बागमती प्रदेशका मुख्यमन्त्री राजेन्द्र पाण्डेले सहकारीको नियमनमा जोड दिएका छन्। सहकारीमा दिनप्रतिदिन समस्या आइरहेको भन्दै उनले नियमनमा कडाइ गर्नुपर्ने बताए। राष्ट्रिय सहकारी बैंकको बागमती प्रदेशस्तरीय १८औं वार्षिक साधारणसभालाई सम्बोधन गर्दै मुख्यमन्त्री पाण्डेले सहकारीमा नियमन चुक्न नहुने बताए। सहकारीको स्वास्थ्य खराब भएको भन्दै उनले सचेत रहन सहकारीकर्मीलाई आग्रह गरे। २ खर्ब पुँजी परिचालन गरेको सहकारी क्षेत्रलाई व्यवस्थित गर्न नियमनलाई कडाइ गर्ने बताए। उनले सहकारी आन्दोलनले पूर्णता पाइसक्यो र गर्न बाँकी केही नरहेको भन्ने भ्रममा नरहन सहकारीकर्मीलाई आग्रह गरे। सहकारीको उत्पादनलाई उत्पत्तिको प्रमाणपत्र सहकारी महासंघले दिन पाउने ऐनमा गरेको ब्यवस्था लागु गर्न सहकारीकर्मी नै क्रियाशील हुनुपर्ने उनको भनाइ छ। राष्ट्रिय सहकारी बैंकका अध्यक्ष केबी उप्रेतीले ३ अर्बको सेयर पुँजी बढाएर ८ अर्ब पुर्याउन लागिएको बताए।
नेताबाटै धोका पाएको मुलुक,"सगरमाथा, गौतम बुद्ध, पशुपतिनाथ र पर्यटकीय दृष्टिकोणले भरिपूर्ण देश हो नेपाल। जलस्रोतमा धनी, कृषिप्रधान र भौगोलिक विविधताले भरिएको साझा फूलबारी पनि नेपालको चिनारी काफी छ। तर, देशको चर्चा आजभोलि यी विषयमा हुन छाडेको छ। आजकल शेरबहादुर देउवा, केपी शर्मा ओली, माधवकुमार नेपाल, पुष्पकमल दाहाल प्रचण्ड, झलनाथ खनाल, बाबुराम भट्टराईको चर्चा हुन थालेको छ। उनीहरू नेपाली राजनीतिमा प्रमुख पार्टीका शीर्ष नेता हुन्। उल्लेख गरिएका नामले पार्टीको नेतृत्व गरिरहेको हुनाले उनीहरूको नाम पटकपटक दोहोरिरहन्छ। धन, मन, इज्जज, बेइज्जत सबै कमाउने पात्रमा यिनै पर्छन्। २०६३ सँगै भएका धेरै पात्रहरू अहिले देशको बारेमा चर्चा गर्दैनन्, एकअर्कामा दोषारोपणमा अल्झिएका छन्। १८६३ देखि २०७८ सालसम्म ३९ जना प्रधानमन्त्री भएका छन्। जसमा २००८ सालसम्म राणाहरूको शासन कायम थियो। राणाशासनमा मात्रै १६ जना प्रधानमन्त्री भए देशमा। प्रजातन्त्रको स्थापना भएसँगै अरू २२ जना प्रधानमन्त्री भए। यसबीच एकै पात्र ४ देखि ५ पटकसम्म प्रधानमन्त्री बनेका छन्। नेपाली कांग्रेस नेपाली कांग्रेस बीपीको विचार र सिद्धान्तमा हालसम्म मार्गनिर्देशित छ। पार्टीको विचार र सिद्धान्त केलाउँदा लाग्छ, देशमा कांग्रेसको नेतृत्व भयो भने आमूल परिवर्तन हुन्छ। आजको कांग्रेसको विरासत बीपी कोइरालाको विचार, कैयन सहिदको बलिदान, हजारौं योद्धाको समर्पण र लाखौं सदस्यको अनवरत यात्रासँग जोडिएको छ। बीपीसँगै सुवर्ण शमशेर, गणेशमान सिंह, कृष्णप्रसाद भट्टराई, गिरिजाप्रसाद कोइराला र सुशील कोइरालाले विभिन्न कालखण्डमा यो पार्टीको नेतृत्वमा बसे। उनीहरूको नेतृत्वमा मुलुकले हासिल गरेको राजनीतिक र आर्थिक उपलब्धिको जगमा कांग्रेसको राजनीति अडिएको छ। साधारण मान्छे राजनीति गरेर मन्त्री हुन्छ। एउटा बच्चा हुर्किएर डाक्टर, इन्जिनियर हुन्छ। एउटा सुकुम्बासी देशकै धनी मान्छे बन्न सक्छ। देश किन बन्न सक्दैन ? सयौं केन्द्रीय कार्यसमिति १३ वटा भातृ संगठन, १६ वटा शुभेच्छुक संस्था, ३५ वटा नेपाली जनसम्पर्क समिति हजारौं नेता तथा आठ लाखभन्दा धेरै क्रियाशील सदस्यता लिएका व्यक्तिको लागि कांग्रेस नै सबैथोक हो। तर, राष्ट्रियता, लोकतन्त्र र समाजवादको सिद्धान्त एवं आदर्शप्रति अटुट आस्था, दृढ अडान र निरन्तर अभियानमा सदैव अविचलित रहने भनेको कांग्रेस सहीदिशा र मार्गमा बगिरहेको छ त ? समीक्षा आजको कांग्रेसले गर्न जरुरी छ। २०७२ सालमा तत्कालीन प्रधानमन्त्री सुशील कोइरालाको नेतृत्वमा नेपालको संविधान बन्यो। संविधानमा सबैथोक छ र सबै अटेका छन्। तर कुनै कुरा सुरक्षित भएको आभास जनताले गर्न सकिरहेका छैनन्। के ती संविधानमा नअटाएका विषयवस्तु पोखिएका हुन् त ! लाग्छ, यी संविधानमा अटाएका कांग्रेस एमाले र माओवादीमा नअटाएका विषय पोखिएका हुन् ? नेकपा एमाले समृद्ध नेपाल : सुखी नेपालीको नारा बोकेको नेकपा एमाले नेकपाका संस्थापक नेता पुष्पलालको सक्रियतामा स्थापित पार्टी हो। एमाले सामन्तवाद, दलालनोकरशाही पुँजीवाद तथा साम्राज्यवादका शोषण उत्पीडनबाट नेपाली जनता तथा नेपाल राष्ट्रलाई मुक्त गर्ने लक्ष्यका साथ स्थापना भएको दल हो। जनताको बहुदलीय जनवाद र समाजवाद स्थापनाद्वारा न्यायपूर्ण, समानतायुक्त र समृद्ध नेपाल स्थापना गर्ने नेकपा एमालेको मूल मन्त्र हो। एमालेबाट मनमोहन अधिकारी, माधवकुमार नेपाल, झलनाथ खनाल, केपी शर्मा ओली देशकै नेतृत्वमा र पार्टीको नेतृत्वमा बसे। अहिले नेकपा एमाले उही पुराना श्रद्धेय नेताहरूको आड र भरोसामा अडिएको छ। सूर्यमा श्रद्धा राख्ने सयौं नेतासँग जोडिएका हजारौं प्रतिनिधि र लाखौं कार्यकर्ता आफ्नो अडानमा धैर्य र निडर छन्। यसमा पनि पार्टीकै नेतृत्वमा बसेकाहरू अलग्गिनुले एमालेको सिद्धान्त एजेन्डा कताकता हराइरहेको जस्तो आभास हुन्छ। एमाले पछिल्लो कालखण्डमा फुटेको छ। केपी ओलीलगायतका केही नेता आफ्नै गतिमा छन्। सूर्यमा आस्था राख्नेहरूले ओलीमै आस्था राख्न जरुरी छ त ? एमालेको समीक्षा लाखौं कार्यकर्ताका बीचमा हुनु जरुरी छ। एमालेले पुष्पलाल, जननेता मदन भण्डारी, मनमोहन अधिकारीजस्ता नेता पायो जुन गौरवको कुरो हो। दुई तिहाइको मत, समृद्ध नेपाल सुखी नेपालीको नारा, ओलीको बोलीमा एमालेले एमाले बनायो। अपवाद बाहेक अरू सबै बनायो। दुईतिहाइको सरकारमा सबैथोक भएको संविधान अटेन कि त संविधानमा एमाले अटेन। यति राम्रो नीति र सिद्धान्त बोकेको एमालेबाट देशले के पायो ? गौरवका साथ भन्ने दिन कहिले आउँछ ? समीक्षा हुनु जरुरी छ। माओवादी केन्द्र देशमा गणतन्त्र भित्र्याउने पार्टी माओवादी केन्द्र संविधानसभाको पहिलो चुनावमा पहिलो पार्टी बन्यो। दोस्रो संविधानसभापश्चात् तेस्रो ठूलो दलमा झर्यो। तानाशाही व्यवस्था हटाउने र सर्वहारा वर्गको हितमा काम गर्ने उद्देश्य लिएर प्रचण्डले नेतृत्व गरेको माओवादी केन्द्र हो। सामाजिक र राजनीतिक दर्शनमा, माक्र्सवाद उत्पादनका माध्यमहरूमा, सामाजिक स्वामित्वबाट वर्गविहीन समाज स्थापना गर्न यो पार्टी अघि सरेको छ। आर्थिक राजनीतिक र सामाजिक सिद्धान्तहरूमा अड्किएर समाजवादको वैज्ञानिक आधार पुष्टि गर्न खोजियो। यसरी प्रस्तुत गरेको माक्र्सवाद, लेनिनवाद र माओवाद सिद्धान्तमा आधारित भएर काम गर्ने संकल्प राखेको छ माओवादीले। माओवादीले देशमा १० वर्षे जनयुद्ध गर्यो। गणतन्त्रको स्थापना भयो। पुष्पकमल दाहाल र बाबुराम भट्टराई देशकै नेतृत्वमा पुगे। माओवादी पार्टील्े क्रान्तिको बिगुल फुक्यो। न त सर्वहारा वर्गको हितमा काम भएको छ न त वर्गविहीन समाज स्थापना नै। कवि भूपि शेरचनले भनेझैं बन्दैन मुलुक दुईचार सपूत मरेर नगएको अवस्था आएको छ। तर जनयुद्धमा हजारौं देशका सपूत मरेर गए तर मुलुक किन बनेन ? प्रचण्डले धेरै आशा जगाए। मुलुकले मुहार फेर्ने आशामा हजारौंको भीड उथलपुथल भयो। देशले ठूलो क्षति व्यहोर्यो। प्रचण्डले मुहार फेरे तर देशले फेर्न पाएन। यिनै पात्रहरूको बीचमा एकीकरण भएको देश टुक्रियो। किसानको तरकारी बारीमै कुहिन थाल्यो। प्रतिवर्ष लाखौंको संख्यामा वैदेशिक रोजगारीमा युवा बाहिरिन थाले। खोला, पहाड र तराईका फाँट बेचिए। नागरिकता बेचिए। धर्म, संस्कृति बेचिए। सबै बेचिने प्रक्रिया भित्रभित्रै चल्दा देश बदनाम भइरहेको छ। नेपाली राष्ट्रियता र इतिहासको पाठ एक कप चिया र हातमा चुरोटको ठुटो सल्काएर, सुर्केनी झोलामा पार्टीको झन्डा हालेर कलेज पढ्ने बहानामा एकअर्काविरुद्ध नाराबाजी कहिलेसम्म ? विगतको एकीकृत नेपाल बाइसेचौबीसे राज्यमा विभाजित भई एकापसमा शत्रुतापूर्ण व्यवहार र युद्धमा सीमित भयो। एकातर्फ देशको राष्ट्रिय अखण्डता संकटमा थियो भने अर्कोतर्फ आर्थिक विकास अवरुद्ध थियो। यस चुनौतीपूर्ण घडीमा पृथ्वीनारायण शाहले राष्ट्रिय एकीकरणको अभियानमार्फत एकीकृत आधुनिक नेपालको स्थापना गरे। नेपालको एकीकरण गर्न पृथ्वीनारायण शाहले सफल कूटनीति, रणनीति र युद्धनीति अवलम्बन गरेका थिए। दलदलमा समृद्धि र देशको अवस्था दलहरूका दलदलले चारैतिर देखाएको समस्या हो, सहरको फोहोर। महिनौँ दिनसम्म सडकमा फोहोर हुन्छ र नेता भने स्मार्ट सिटीको नारा दिन्छन्। न्याय नदिने ठाउँ हो, न्यायालय। सडकमा कुर्चीको न्याय माग्न आउने पनि नेता नै। हाम्रो समृद्धि यही हो ? भोक उही, रोग उस्तै, बेरोजगारी उस्तै। प्रजातन्त्र आएको पनि चार दसक बढी भइसक्यो। मतदाताले हारेको र नेताले स्विकारेको देशमा देशले धोका पाउनु कति नै ठूलो कुरा भयो र ? नेताले आफ्नो भागबन्डा कहिले पुर्याउने र नागरिकलाई कहिले दिने ? अनुत्पादनमुखी, रेमिट्यान्समा आस, बेरोजगारी, जातीय, धार्मिक, सामाजिक, आर्थिक, राजनीतिक र सांस्कृतिक सबै पक्षले ग्रस्त छ नेपाल। वार्षिक पाँच लाखबराबर युवा बाहिर पलायन हुन्छन्। देशमा न पढ्ने वातावरण छ न त केही गर्ने। अधिकांशको बुझाइ हो यो। आन्दोलन गर्ने, लडाईंझगडा गर्ने, भाषण र सभा सम्मेलन गर्ने नै देशमा दैनिकी बनेको छ। नेपालमा बितेका ६० वर्षदेखि केन्द्रीय सरकारका लागि निर्वाचन भइरहेको छ। नेता जनतालाई भ्रम छर्ने तर पनि जनताले भोट हाल्नेमै व्यस्त छ देश। केही दशकअगाडि मात्र फर्केर हेरेको भए देश बन्थ्यो। फर्केर हेर्ने यहाँ को ? आशावादीहरू भन्छन्, १०४ वर्ष राणाशासन थियो, १० वर्ष जनयुद्धमा गयो। केही वर्ष जनआन्दोलनले खायो। केही वर्ष निर्वाचनमा सकियो। देशमा झन्डै आधा दर्जन संविधान बने तर देश कहिल्यै समृद्ध बनेन। यद्यपि, नागरिकको आशाको दियो निभेको छैन। यतिका वर्ष केही भएन त के भयो ? अब हुनेछ। हाम्रै माटोको उत्पादन, हाम्रै पहराको पानी। बस् आजकै दिनदेखि सुरु गरे पनि समृद्धि टाढा छैन। साधारण मान्छे राजनीति गरेर मन्त्री हुन्छ। प्रधानमन्त्री र राष्ट्रपति हुन्छ। एउटा बच्चा हुर्किएर डाक्टर, इन्जिनियर हुन्छ। एउटा सुकुम्बासी देशकै धनी मान्छे बन्न सक्छ। देश किन बन्न सक्दैन ?"
नेकपा एमाले बर्दियाको अध्यक्षमा लालबहादुर श्रेष्ठ सर्वसम्मत,"गुलरिया : नेकपा एमाले जिल्ला कमिटि बर्दियाको अध्यक्षमा लालबहादुर श्रेष्ठ सर्वसम्मत भएका छन्। शनिबार सम्पन्न ९ औं जिल्ला अधिवेशनबाट श्रेष्ठसहितको कमिटि सर्वसम्मत चयन गरिएको छ। उपाध्यक्ष पदमा शालिकराम अधिकारी, सचिव पदमा ढकाल, उपसचिवद्वय पहारी चौधरी र टिका सम्सेली चयन भएका छन्। अधिवेशनले १ सय ५ सदस्यीय जिल्ला कमिटि सर्वसम्मत चयन गरेको नेकपा एमाले बर्दियाले जनाएको छ।"
दिलीप हत्याको दुई वर्ष : परिवारले अझै न्याय पाएन,"ढल्केवर(धनुषा) : टिपरले किचेर हत्या गरिएका पर्यावरण अभियन्ता ओमप्रकाश (दिलीप) महतोको हत्या भएको दुई वर्ष पूरा भएको छ। २५ पुस २०७६ को मिर्मिरे बिहानीमा धनुषाको मिथिला नगरपालिका५ श्रीपुरका २४ वर्षीय दिलीपलाई क्रसर डनले क्रुरतापूर्वक हत्या गरेका थिए। दिलिपलाई कोखमालिभरप्रहार गरी घाइते बनाएर टिपरले किचेर हत्या गरिएको थियो। सोही दिनको स्मरणमा आज दिलीपको दोस्रो स्मृति दिवस मनाइँदै छ। स्मृति दिवसको पूर्वसंध्यामा शनिबार वृक्षारोपण गरियो। आज विविध कार्यक्रमसहित दीप बालेर उनको बलिदानीको सम्मान गरिंदै छ। पर्यावरण बचाउन चाहन्थे ओमप्रकाश महतो(दिलीप)। देशको माटो जोगाउन उनी लड्दै थिए। २५ पुष २०७६ को मिर्मिरे बिहानीमा उनको क्रसर डन ले हत्या गरे। आज उनको दोस्रो स्मृति दिवस हो। उनलाई पर्यावरणप्रेमीले शहिद घोषणा गर्न माग गरिरहेका छन्। मागलाई सरकारले बेवास्ता गर्दै आएको पीडित परिवारजनको गुनासो छ। यसरी भएको थियो दिलीपको हत्या धनुषाको श्रीपुर गाउँसँगै पूर्वमा औरही खोला छ। क्रसरवालाले अवैध रुपमा सो खोलाबाट नदी जन्य समाग्री झिक्दै आएका थिए। ठूला खाल्टो बनाएर खनिएको खोलामा वर्षामा बाढी आउँदा खोलाले धार परिवर्तन गरेर किसानको उब्जाउ जमिन कटान गर्ने गर्थ्यो। त्यसअघि देखि नै दिलिपले किसानको जमिन बचाउन नदी दोहोनविरुद्ध आवाज उठाउँदै आएका थिए। एकाबिहानै घर नजिकैको खोलामा स्काभेटर प्रयोग गरेर खोला खनिंदै थियो। टिपरमा राखेर बालुवा गिट्टी क्रसरमा दुवानी भइरहेको थियो। क्रसर डन विपिन महतोले खोला खनेर नजिकैको चुरियामाई बालुवा प्रशोद्यन उद्योगमा लगिरहेका थिए। स्काभेटर र टिपरको आवाज सुनेर साथी रोशन यादवसँगै दिलिप पनि खोला उत्खनन रोक्न गएका थिए। गलत कामको विरोध गर्न गएका दिलिपलाई खोला उत्खननकामाफिया विपिनले धक्कामुक्का गरे। विपिनले दिलिपसँग भनाभन भएपछि उसलाई टिपरबाट लिभर निकालेर उनको कोखमा घोचेर घाइते बनाए। त्यसपछि लिकमा हातखुट्टा समातेर ना७ ख ६४१३ नम्बरको लोड टिपर ब्याक गरेर निर्मम हत्या गरेका थिए। जेलमा कैद छन् तीन जना दिलीप हत्यामा संलग्न रहेको आरोपमा तीनजना पुर्वपक्षका लागि जेल जीवन बिताइरहेका छन्। क्रसर सञ्चालक विपिन महतो, उनका क्रसरमा काम गर्ने लोडर चालक महोत्तरीको बर्दिबास नगरपालिका१२ बिजलपुरास्थित चल्की टोलका जितेन्द्रकुमार महतो र बर्दिबास नगरपालिका९ पशुपतिनगरका टिपर चालक मुनिन्द्र महतो सिन्धुली करागारमा पुर्वपक्षमा छन्। २९ माघ २०७६ मा धनुषा जिल्ला अदालतका न्यायाधीश केशवप्रसाद घिमिरेको एकल आदेशमा उनीहरु कारागार चलान भएका हुन्। उच्चस्तरीय छानविन भएन दिलीपको हत्या भएको दुई वर्ष पूरा भएको छ। उनको हत्यामा संलग्न रहेको आरोपमा तीनजना जेलजीवन बिताइरहेका छन्। तर घटनामा अझै संलग्न हुन सक्ने भन्दै परिवारजन सशंकित छन्। घटनाको उच्चस्तरीय छानविन नभएकोमा अझै न्याय नपाएको उनीहरुलाई भान हुन्छ। दिलीपका बुवा रामजीवन महतोले छोराको हत्यामा संलग्न सबै कानूनी दायरामा नआएको बताउँछन्। उनले सातजना उपर किटानी जाहेरी दिएको बताए। 'त्यसमध्ये तीन जना मात्रै जेलमा छन्', उनी भन्छन्, चार जनालाई अदालतले धरौटीमा छोडेको छ। धरौंटीमा छुट्नेमा दिलीपका साथी रोशन, टिपरका सहचालक सत्यनारायण यादव र क्रसरका मिस्त्री शत्रुधन यादव रहेका छन्। क्रसरधनी विपिनका दाजु विनोदलाई पनि पीडित पक्षले दिलीपको हत्या घटनाको योजनाकार भन्दै किटानी जाहेरी दिएका थिए। उनलाई पनि प्रहरीले छोडेको पीडित परिवारको आरोप छ। घटनाको अझै उच्चस्तरीय छानविन हुनुपर्ने उनीहरुको माग छ। सरकारले सुनेन शहिद घोषणाको माग दुईवर्षअघि दिलीप हत्याको घटनाले देशव्यापी चर्चा बटुल्यो। घटनाको विरोधमा तराईमधेशदेखि संघीय राजधानीसम्म आन्दोलन चर्कियो। दोषीलाई कारबाही र दिलीपलाई प्रथम पर्यावरण शहिद घोषणाको माग गर्दै देशव्यापी रुपमा प्रदर्शन भए। दिलीपको घरमा सम्वेदना व्यक्त गर्न मेयरदेखि मन्त्रीसम्मको लर्को लाग्यो। सबैले न्याय दिलाउने वाचा गरे। कांग्रेस नेता शशांक कोइरालासम्मले पर्यावरण शहिद घोषणा गराउन संसदमा पहल गर्ने प्रतिबद्धता जनाएका थिए। दिलीपलाई प्रथम पर्यावरण शहिद घोषणा गर्नुपर्ने माग अझै जनस्तरबाट उठिरहेको छ। तर, उक्त मागलाई तीनै तहको सरकारले बेवास्ता गरेको दिलीपकी बहिनी संगम कुमारी महतोको गुनासो छ। न्याय दिलाउने वाचा गरेका नेताहरु पनि आफ्नो कर्तव्य निर्वाह नगरेको उनले दुखेसो पोखिन्। दिलीपलाई सरकारले प्रथम पर्यावरण शहिद घोषणा नगरेसम्म आन्दोलन जारी रहने पिछ्डावर्ग ओबिसी महासभाका केन्द्रीय अध्यक्ष रामकुमार महतो बताउँछन्। प्राकृतिक श्रोतसाधनको संरक्षण गर्ने क्रममा दिलिपको ज्यान गएकोले उनलाई पर्यावरण शहिद घोषणा गर्न आनाकानी गर्न नहुने उनको जिकिर छ। दिलीपको हत्यापश्चात् उनको परिवारमा संवेदना व्यक्त गर्न प्रदेश २ सरकारका मुख्यमन्त्री लालबाबु राउत र तत्कालीन कानूनमन्त्री ज्ञानेन्द्रकुमार यादव उनको श्रीपुरस्थित घर पुगेका थिए। पीडित परिवारको अवस्था बुझेपछि मुख्यमन्त्री राउतले प्रदेश सरकारको तर्फबाट आवश्यक सहयोग गर्ने प्रतिबद्धता जनाएका थिए। मुख्यमन्त्रीले आर्थिक सहयोग गर्ने आफ्नो वाचा पूरा गरे। सहयोग गर्ने घोषणा गरेको केहि दिन नबित्दै प्रदेश सरकारको निर्णयबाट दिलीपको परिवारलाई घरमै पुगेर मुख्यमन्त्री कार्यालयको सचिव मार्फत पाँच लाखको चेक हस्तान्तरण गरे। तर दिलीपलाई पर्यावरण शहिद घोषणाका लागि पहल गर्न प्रदेश सरकारले खासै चासो नदिएको दिलीपकी अर्की बहिनी लक्ष्मीकुमारी महतो बताउँछिन्। शहिद घोषणाका लागि केन्द्र सरकारलाई प्रदेश सरकारले सिफारिश गर्न सक्दथ्यो। उच्चस्तरीय छानविन समिति गठनका लागि पहल गर्न सकथ्यो, उनी भन्छिन्, तर त्यो जिम्मेवारीबाट प्रदेश सरकार पन्छिए। मुद्दा स्थापित गराउन प्रतिष्ठान पर्यावरण अभियन्ता दिलीप महतोले उठाएका चुरे संरक्षणको मुद्दा स्थापित गराउन प्रतिष्ठान दर्ता गरिएको छ। दिलीप महतोको नाममा ओमप्रकाश महतो (दिलिप) पर्यावरण संरक्षण प्रतिष्ठान जिल्ला प्रशासन कार्यालय धनुषामा दर्ता गरिएको हो। दिलीपकै बहिनी संगमकुमारी महतोको नेतृत्वमा प्रतिष्ठान दर्ता गरिएको प्रतिष्ठानका सचिव फुलगेन मगहीले जानकारी दिए। प्रतिष्ठानमा परिवारका सदस्य, चुरे अभियानी, सञ्चारकर्मी लगायतलाई समेटिएको उनले बताए। प्रतिष्ठानले चुरे तथा पर्यावरण संरक्षणको क्षेत्रमा काम गरिरहेका छन्। दिलीपलाई प्रथम राष्ट्रिय पर्यावरण शहिद घोषणाको माग अघि सार्दै प्रतिष्ठानले विभिन्न गतिविधि गर्दै आएका छन्। चुरेमा दिलीप बाटिका चुरेमा अवस्थित औरही सामुदायिक वनमा दिलीप बाटिका निर्माण गरिएको छ। मिथिला नगरपालिका५ स्थित उक्त वनमा ओमप्रकाश महतो (दिलिप) पर्यावरण संरक्षण प्रतिठानले बाटिका निर्माण गरेको हो। गत आर्थिक वर्षमा संघीय सरकारले राष्ट्रपति चुरे तराई मधेश संरक्षण विकास समिति जनकपुरधाम मार्फत प्रतिष्ठानलाई १५ लाख बजेट दिएको थियो। संघीय सरकारले उपलब्ध गराएको उक्त बजेटले पहिलो चरणमा बाटिकाका लागि बाउन्ड्री (घेराबेरा) लगाउने योजना सम्पन्न भएको प्रतिष्ठानका सचिव फुलगेन मगहीले जनाए। चुरे संरक्षणमा टेवा पुग्ने उद्देश्यले वन क्षेत्रमा दिलिप बाटिका निर्माण प्रतिष्ठानकी अध्यक्ष संगमकुमारी महतोको भनाइ छ।"
"ऋण माग्न बैंक जानुहोस्, भनिन्छ, पैसा छैन, पछि आउनुहोला","काठमाडौं : ऋण माग्न बैंक जानुहोस्, भनिन्छ, पैसा छैन। पछि आउनुहोला। आफ्नो निक्षेप झिक्न सानोतिनोमा गाह्रो परिसकेको छैन, अलि धेरै जानासाथ पाइन्न। यसबारे एमाले अध्यक्ष एवं पूर्वप्रधानमन्त्री केपी शर्मा ओली भन्छन्, बैंक जानुहोस्, बरु रगत दिन सक्छौं, पैसा दिन सक्दैनौं भन्छन्। अर्थतन्त्र यो अवस्थामा कसरी पुग्यो ? आखिर समस्या बैंकको भन्दा अर्थतन्त्रको हो। वाणिज्य बैंकहरूको छाता संस्था नेपाल बैंकर्स संघका अनुसार, साउनदेखि पुस १६ सम्म जम्मा ४४ अर्ब रुपैयाँ निक्षेप वृद्धि भएको छ। कर्जा प्रवाह भने ३ खर्ब ७८ अर्ब रुपैयाँ छ। वाणिज्य बैंक, विकास बैंक, वित्त कम्पनीसमेत हेर्ने हो भने यस आर्थिक वर्षमा ४ खर्ब ५० अर्ब रुपैयाँभन्दा धेरै ऋण प्रवाह भइसकेको छ। वाणिज्य बैंकहरूले गत आर्थिक वर्ष २०७७७८ मा मात्रै झन्डै ८ खर्ब ऋण प्रवाह गरेका थिए। गत आर्थिक वर्षको अन्त्यतिर असारे विकासरूपी सरकारको खर्च बढेपछि बैंकमा निक्षेप बढेको थियो र अहिलेसम्म बैंकहरूले त्यसैले तानतुन पारेर ऋण दिइरहेका छन्। बैंकमा निक्षेप आउने भनेको रेमिट्यान्स आप्रवाह, निर्यात र सरकारको खर्चबाट हो, नबिल बैंकका अध्यक्ष उपेन्द्र पौड्याल भन्छन्, यो वर्ष रेमिट्यान्सको आप्रवाह केही घटे पनि निर्यात बढेर त्यो पूर्ति भएको छ। यद्यपि सरकारी खर्च भने बढ्न सकेको छैन। यो वर्ष सरकारको खर्च निकै शिथिल छ। पुस मसान्तमा आर्थिक वर्षको आधा अवधि अर्थात ६ महिना बित्छ तर सरकारले वर्षभरिमा ४ खर्ब ३९ अर्ब रुपैयाँ विकासनिर्माणमा खर्च गर्ने गरी पुँजीगत खर्च विनियोजन गरेको भएपछि पुस १८ सम्म मुस्किलले साढे ३७ अर्ब रुपैयाँ विकास बजेट खर्च गरेको छ। सरकारले बजेट खर्च गरेपछि त्यो पैसा ठेकेदारकहाँ हुँदै निर्माण सामग्री आपूर्तिकर्ता, मिसिनरी आपूर्तिकर्ता, श्रमिक, परामर्शदातालगायत विभिन्न पक्षबाट प्रवाह हुँदै बजार चलायमान गराएर बैंकमा पुग्छ, नेपाल उद्योग वाणिज्य महासंघका पूर्वअध्यक्ष पशुपति मुरारकाले भने, त्यो चक्र पूर्ण रूपमा अवरुद्ध भएको छ। सरकारले बजेटमा ७ प्रतिशत आर्थिक वृद्धिदर हासिल गर्ने लक्ष्य राखेको छ। यसका लागि सरकार र निजी क्षेत्र दुवैतर्फका क्रियाकलाप बढ्न जरुरी छ। एकातिर सरकारले खर्च गर्न सकेको छैन भने अर्कोतिर बैंकहरू पनि निजी क्षेत्रलाई चलायमान गराउने गरी कर्जा प्रवाह गर्न नसक्ने स्थितिमा पुगेका छन्। किन आएन बैंकमा पैसा ? बैंकमा निक्षेप संकलनमा यो वर्ष ठूलो गिरावट आउनुको कारण भने अध्ययनकै विषय छ। हामीकहाँ आयात बढ्दा र सेयर बजार बढ्दा रेमिट्यान्समा गिरावट आउने प्रवृत्ति देखिने गरेको छ। कोभिड१९ महामारीको समयमा आयात घट्दा २०७७ असारमा एक महिनामा एक खर्ब रुपैयाँसम्म रेमिट्यान्स भित्रियो। तर, जब आयात बढ्न थाल्यो, त्यसपछि रेमिट्यान्स घट्न थालेको देखिन्छ। आयातमा न्यून बिजकीकरण गर्ने र त्यसको भुक्तानी हुन्डीमार्फत फछ्र्योट भएको राष्ट्र बैंकको आशंका छ। विगतदेखि नै सेयर बजार उकालो लाग्दा पनि रेमिट्यान्स घट्ने गरेको छ। सेयर बजारमा आर्जन गर्नेले पनि हुन्डीमार्फत पैसा विदेश पुर्याउँदा रेमिट्यान्स घटेको हुनसक्ने आशंका छ। यस वर्ष जेठ महिनामा रेमिट्यान्स अचानक धेरै घटेको छ। घुसखोरी, चन्दा तथा अन्य अपराधिक कार्यबाट कमाएको पैसासमेत विदेशमा व्यवस्थापन हुने हुँदा हुन्डी निकै बढेको अनुमान गर्न सकिन्छ, अर्थशास्त्री केशव आचार्य भन्छन्। गत वर्षदेखि नै कर्जाको माग अत्याधिक बढेको छ। कोरोना महामारीले प्रताडित उद्योग व्यवसायको पुनरुत्थान नै नेपाल सरकार, राष्ट्र बैंक र अन्तर्राष्ट्रिय समुदायको प्राथमिकतामा रह्यो। राष्ट्र बैंकले कर्जाको पुनर्संरचना गर्दा ब्याज पुँजीकरण (पाकेको ब्याजलाई पनि साँवामै गाभ्ने) लाई नयाँ कर्जाका रूपमा व्यवहार नगर्न आग्रह गरेको थियो। तर, कसिकसाउ गर्दा पनि व्यावसायिक आत्मविश्वास (बिजनेस कन्फिडेन्स) नै खत्तम हुने हो कि भनेर बैंकहरूलाई सामान्य नैतिक दबाब मात्र दिइएको हो, नेपाल राष्ट्र बैंकका एक अधिकारीले भने, कर्जाको ब्याज तिर्न पुनः कर्जा दिएको भनेजस्तो ऋण सदाबहार (इभरग्रिनिङ) गर्ने क्रम देखियो। उनका अनुसार ब्याज पुँजीकरण नै पुनः नयाँ ऋणका रूपमा गएकाले पनि अर्थतन्त्रमा त्यसको प्रभाव नदेखिएको हो। गत वर्ष ऋणको माग अत्याधिक भएपछि चालू आर्थिक वर्षमा त्यो गति केही धीमा हुने अपेक्षामा नेपाल राष्ट्र बैंकले चालू आर्थिक वर्षको मौद्रिक नीतिमार्फत निजी क्षेत्रमा जाने कर्जा विस्तार १९ प्रतिशतमा सीमित गर्ने लक्ष्य राखेको नेपाल राष्ट्र बैंकका प्रवक्ता डा गुणाकर भट्टले बताए। आर्थिक वर्षको पाँच महिनामा ऋणको वृद्धिदर ३१ प्रतिशत छ, उनले भने, यो अत्यधिक हो। अब यो गति केही मन्द हुने अपेक्षा गरेका छौं। किनभने ऋणको माग यसरी एकोहोरो बढ्न त्यो आर्थिक क्रियाकलापमा पनि प्रतिबिम्बित हुनुपर्छ। बैंकहरूको आम्दानीको मुख्य स्रोत पनि ब्याज आम्दानी नै हो। अर्थात्, ऋणबाट प्राप्त हुने ब्याजबाट नै बैंकहरूले कमाउने हो। नाफा घट्ने दबाबमा बैंकहरूले पनि ऋण ठेल्ने (पुस लेन्डिङ) बढाएको राष्ट्र बैंकको बुझाइ छ। बैंक तथा वित्तीय संस्थाहरूले अहिले नै नियामकले तोकेको निक्षेपको ९० प्रतिशतसम्म मात्र ऋण दिन पाउने सीमा मिचिसकेका छन्। पुस महिनामा राजस्व दाखिला गर्न बैंकबाट थप निक्षेप बाहिरिँदा यो अवस्था अझै चिन्ताजनक हुनसक्ने राष्ट्र बैंकको अनुमान छ। पुसमा आयकरको पहिलो ४० प्रतिशत किस्ता तिर्नुपर्ने हुँदा व्यक्तिगत र संस्थागत निक्षेप केही फिर्ता हुनसक्ने आँकलनसहित अर्थ मन्त्रालयले केही साता अघिमात्रै स्थानीय तहको सञ्चित कोषमा रहेको रकम ८० प्रतिशतसम्म बैंकको निक्षेप मानेर आयात र व्यापारबाहेक उत्पादनमूलक क्षेत्रमा लगानी गर्न सक्ने व्यवस्था गरेको थियो। तर, यो उपायले दीर्घकालीन समाधान नदिने बैंकरहरू बताउँदै आएका छन्। १९ वाणिज्य बैंकले सीमाभन्दा धेरै ऋण दिए समग्रमा बैंक तथा वित्तीय संस्थाहरूले कर्जा र निक्षेपको अनुपात (सीडी रेसियो) ९० प्रतिशतको सीमामा राख्नुपर्छ। अर्थात्, बैंकले १०० रुपैयाँ निक्षेप लियो भने त्यसबाट ९० रुपैयाँ ऋण प्रवाह गर्न पाइन्छ तर १० रुपैयाँ तरलता राख्नुपर्छ। कर्जाको माग अत्याधिक हुने तर ब्याजदर बढाउँदा पनि निक्षेप नआएपछि केही बैंकहरूको कर्जानिक्षेप अनुपात असन्तुलित बनेको छ। पुस १७ गतेसम्मको राष्ट्र बैंकको तथ्यांकअनुसार क, ख र ग वर्गकै बैंकको कर्जानिक्षेप अनुपात औसत ९७६४ प्रतिशत पुगेको छ। यसमा वित्त कम्पनीको कर्जानिक्षेप अनुपात अत्याधिक असन्तुलित भएको देखिन्छ। सञ्चालनमा रहेका २७ वाणिज्य बैंकको औसत ९१२९ प्रतिशत, १७ वटा विकास बैंकको ९१७७ प्रतिशत र १६ वटा वित्त कम्पनीहरूको कर्जानिक्षेप अनुपात औसत ११४६० प्रतिशत पुगेको छ। वाणिज्य बैंक समूहमा कुमारी, नेपाल इन्भेस्टमेन्ट, कृषि विकास बैंक, मेगा बैंकको कर्जानिक्षेप अनुपात ९५ प्रतिशत माथि पुगेको छ। यसपछि प्राइमको ९४५६, नेपाल एसबीआईको ९३६२, नेपाल क्रेडि एन्ड कमर्सको ९३०९, बैंक अफ काठमान्डूको ९२३७, सिटिजन्सको ९२१९ प्रतिशत छ। यसबाहेक सिभिल, एनएमबी, सेञ्चुरी, नेपाल र माछापुच्छ्रे बैंकको ९१ देखि ९२ प्रतिशतको बीचमा छ। यसपछि ग्लोबल आईएमई, एनआईसी एसिया, नेपाल बंगलादेश, हिमालयन, नबिल बैंकको सीडी अनुपात ९० देखि ९१ प्रतिशतको बीचमा छ। तर, यसबाहेकका ८ वटा बैंकको यस्तो अनुपात भने सीमाभित्रै रहेको छ। सिद्धार्थ, सनराइज, एभरेस्ट, सानिमा, लक्ष्मी, स्ट्याण्डर्ड चार्टर्ड, राष्ट्रिय वाणिज्य र प्रभु भने ९० प्रतिशत भित्रै बसेका छन्। अहिले प्रभु र राष्ट्रिय वाणिज्य बैंकको भने कर्जा प्रवाह गर्नका लागि केही कुसन छ। प्रभु बैंकको कर्जानिक्षेप अनुपात सबैभन्दा कम अर्थात ८५४२ प्रतिशत छ। नेपाल बैंकर्स संघका अध्यक्ष अनिलकुमार उपाध्याय बैंकहरूले कर्जा वृद्धिअनुसार स्रोत संकलन गर्न नसक्दा खाडल बढी भएको स्वीकार गर्छन्। यद्यपि संकटै भएको अवस्था नभएको उनको तर्क छ। अझै बैंकले कर्जा मागअनुसारको धान्न सकेको छैन। कृषि विकास बैंकका प्रमुख कार्यकारी अधिकृतसमेत रहेको उपाध्यक्ष अहिलेको तरलता अभावको समस्या कोभिडको समयमा ठप्प रहेका आर्थिक क्रियाकलाप एकैपटक खुल्दा त्यसले उत्पन्न गरेको प्रभाव भएको तर्क गर्छन्। नियामक निकायले पनि कर्जा असुलीमा ऋणीलाई कारबाही नगर्ने सहुलियत दिएको थियो। पुनर्कर्जा जरिवाना नलाग्ने, नवीकरण पुनर्तालिकीकरण, पुनर्संरचना आदिमा सहजीकरण एवं सुविधा थियो। यो सबै कार्यले अर्थतन्त्रलाई गतिशील र स्थायित्व बनाउने अभियान हो। हामीले पनि सोहीअनुसार परिचालन गर्यौं, उनले भने। आर्थिक क्रियाकलाप ठप्प भएर एकैपटक फस्टाउँदा यस्तै अवस्था हुन्छ। यसबीच भूकम्प गएको वर्ष र कोभिडको वर्षमात्रै तरलता अधिक भएर सहजता थियो। त्यतिबेला कर्जा विस्तार गर्न सकिएको थिएन। यसबाहेक कहिले तरलता कसिलो हुने कहिले खुकुलो हुने भइरहेको छ। यो अवस्था हिजोको दिनदेखि नै भोगिरहेको कुरा हो, उनले भने। यद्यपि यो अवस्थालाई कम गर्न बैंकहरूको कर्जा र निक्षेपको वृद्धिदरमा त निकै असन्तुलन देखिएको छ। देशभित्रैको स्रोतमा निर्भर भएकाले यस्तो स्थिति देखिएको उनको भनाइ छ। उत्पादनमा भन्दा अत्यधिक आयातमा निर्भर मुलुक र यसको व्यापारबाट उपभोग वस्तुमा बढी आधारित भएकाले प्रणालीमा यस्तो स्थिति आएको उनले प्रष्ट्याए। सरकारले पुँजीगत खर्च गर्न नसक्नु यसको कारण हो। चालू आवका लागि दुई पटक बजेट आयो। दुईतीन महिना त्यसमै बित्यो। त्यसले जुन गति दिन्थ्यो त्यो हुन सकेन। अर्को कुरा यसबीच चाडपर्व आयो। यस्तो बेला विकास निर्माणको कामभन्दा पनि उपभोग्य वस्तुमा बढी खपत भयो। यसो हुँदा पनि अहिलेसम्म प्रभाव परेको हो, उनले थपे, यस्तै आयातीत वस्तुको मूल्य पनि उच्च भएको छ। अहिले डलरको मूल्य अकासिएको छ। आयातको आकार सोहीअनुसार भए पनि विदेशी मुद्रा विनिमय दर उतारचढाव हँुदा असर पुग्छ। यसो हुँदा शोधनान्तर घाटा उच्च भयो। किनभने रेमिट्यान्सबाट पनि अपेक्षित वृद्धि हुन सकेको छैन। विगत वर्षहरूमा बैंकिङ प्रणालीबाट गएको कर्जा कोभिडपछि कर्जा पुनर्संरचना, पुनर्तालिकीकरणका कारण नफर्किएको उनको भनाइ छ। १० विकास बैंकको छैन कर्जा क्षमता, बाँकी पनि कसिलो अवस्थामा यसैगरी विकास बैंकअन्तर्गतका १० वटाले सीमाभन्दा धेरै कर्जा दिएका छन्। यसमा कर्पोरेट, सप्तकोसी, ग्रीन डेभलपमेन्ट, साल्पा, महालक्ष्मी, सिन्धु, मितेरी, एक्सल, नारायणी र ज्योति विकास बैंक छन्। क्षेत्रीय स्तरका कर्पोरेटको सीडी रेसियो सबैभन्दा बढी अर्थात १०४८१ प्रतिशत पुगेको छ। यद्यपि लुम्बिनी, कामना, गरिमा, साइन, सांग्रिला, मुक्तिनाथ र कर्णाली विकास बैंक भने सीमाभित्रै छन्। कर्णाली विकास बैंकको सीडी भने सहज अर्थात ७१६१ प्रतिशतमा छ। राष्ट्रिय स्तरकाभन्दा क्षेत्रीय स्तरका विकास बैंकमा निक्षेप बाहिरिएको, नयाँ आइसकेको र प्रवाहित कर्जा नउठिसकेकाले सीडी अनुपात उच्च हुन गएको नेपाल डेभलपमेन्ट बैंकर्स एसोसिएसनका अध्यक्ष प्रद्युम्न पोखरेल बताउँछन् । कर्जानिक्षेप अनुपात ८६९ प्रतिशत रहेको मुक्तिनाथ विकास बैंकका सीईओसमेत रहेका अध्यक्ष पोखरेल राष्ट्रिय स्तरको विकास बैंकमा अहिले तरलता सहज रहेकाले आत्तिइहाल्नु नपर्ने बताउँछन्। सीडी अनुपात ९२७५ प्रतिशत रहेको महालक्ष्मी विकास बैंकका प्रमुख कार्यकारी अधिकृत बोधराज देवकोटा अपेक्षा गरेअनुसारको निक्षेपको वृद्धि घट्दा तरलतामा दबाब परेको धारणा राख्छन्। बैंकले गत वर्षको पुनर्कर्जा तिरिसकेको छ। यो हुन्जेलसम्म स्रोतमा गणना गर्न पाएकाले कर्जानिक्षेप अनुपात सहज भएको थियो। तर, अब केन्द्रीय बैंकले अबका लागि स्वीकृत गरिसकेको छ। बैंकिङ प्रणालीमा आएपछि सहज हुने अपेक्ष गरेका छौं।, नेपाल डेभलपमेन्ट बैंकर्स संघका सचिवसमेत रहेका सीईओ देवकोटाले भने। चार वित्त कम्पनीको कर्जानिक्षेप अनुपात १०० नाघ्यो हाल सञ्चालनमा रहेका १७ मध्ये ८ वटा कम्पनीले थप कर्जा दिने अवस्था छैन। अझ समस्याग्रस्तबाट भर्खर बाहिर भएका कम्पनीको हालत कमजोर छ। यसको उदाहरण नेपाल सेयर एन्ड मार्केट्स फाइनान्स लिमिटेड हो। यसको कर्जानिक्षेप अनुपात नै ४७१४९ प्रतिशत छ। यस्तै मल्टी फाइनान्सको ११३६, जानकीको १०१५२ र नेपाल फाइनान्सको १००६८। यसपछि समृद्धि, गोरखा, प्रोग्रेसिभ र मञ्जु फाइनान्सको पनि ९० प्रतिशतमाथि सीडी रेसियो छ। यसबाहेकको सीमा भित्रै छ। यसैक्रममा वित्त कम्पनी संघका अध्यक्ष सरोजकाजी तुलाधर समस्याग्रस्तबाट भर्खर उठेका कम्पनीको तरलता समस्या अधिक देखिए पनि अरूको ठीकै रहेको बताउँछन्। यद्यपि अब वित्त कम्पनीबाट कर्जा कम जाने उनले जानकारी दिए। किनभने केन्द्रीय बैंकले तोकेको सीमामा अहिलेदेखि नै रहने गरी काम गर्ने उनको भनाइ छ। ८४८६ प्रतिशतको कर्जानिक्षेप अनुपात रहेको गुडविल फाइनान्सका सीईओ रहेका अध्यक्ष तुलाधर बैंकहरूले उल्टो काम गरेको औंल्याउँछन्। सुरुमा निक्षेप खोजेर कर्जा दिनुपर्नेमा कर्जा दिएर निक्षेप खोज्न थालेकाले यस्तो अवस्था आएको हो। यद्यपि पुसमा तरलता दबाब देखिए पनि माघमा सरकारी खर्च हुने र प्रणालीमा रकम आउने अपेक्षा छ, उनले भने। लघुवित्तले पनि सकेनन् कर्जा दिन"
अनेकतामा एकता खोज्ने पृथ्वीनारायण,"पृथ्वीनारायण शाहले ज्यान जोखिममा राखेर नेपाललाई बेलायती उपनिवेशवादबाट नबचाएको भए सायद नेपाल नै हुने थिएन। आज हामी नेपाली बोल्ने नै थिएनौं। विभिन्न राजनीतिक दलले पृथ्वीनारायण शाहको जन्मजयन्ती पुस २७ लाई नेपाल दिवसका रूपमा मनाउन सरकारसँग माग गरेको छ। नेपाल एकीकरण गर्ने तत्कालीन राजा पृथ्वीको जन्मजयन्तीलाई नेपाल दिवसका रूपमा मनाउनुपर्ने तर्क छ। विश्वका अधिकांश मुलुकमा राष्ट्रिय दिवसलाई विशेष महत्त्वको दिनमा मनाउने गरेका छन्। नेपालमा निश्चित राष्ट्रिय दिवस छैन। नेपाल दिवस मनाउन जन्मजयन्ती र राष्ट्रिय एकता दिवस सबैभन्दा उपयुक्त दिन हुन सक्छ। हालका वर्षहरूमा जति राष्ट्रियता एकताको आवश्यकताको अनुभूति सायद अरू कुनै पनि वर्षमा नेपाली भूगोल र राजनीतिक परिवृत्तिलाई थाहा होला। विभिन्न राजनीतिक वृत्तका धारणा फरक फरक हुन्छन्। राष्ट्रिय स्वाभिमानमा सबै एकै छातामुनि हुनुपर्नेमा त्यसो देखिएन। अनेकतामा आउन नसकेको कटु यथार्थ छ। यो दिन केवल एउटा राजाको जन्मदिन मात्र नभई सिंगो नेपालको पहिचान अनि नेपालीपनाको बिगुल फुकिएको र झकझक्याउने दिनका रूपमा हो। विकास अनि राष्ट्रिय एकतामा सँगै दौड सुरु गरेको नेपाल, जर्मन, इटाली अनि चीनलगायतका देशसँग तुलना गर्दा नेपाल भने ठूलो खाडलको सामना गरिरहेको छ। घूस लिन्या र घूस दिन्या दुवै राष्ट्रका शत्रु हुन्, नेपाल दुई ढुंगाबीचको तरुल हो यस्ता दिव्योपदेशका दूरगामी तथा अर्थपूर्ण सरल परिभाषा अहिले पनि उत्तिकै सान्दर्भिक छन्। श्री ५ बडामहाराजाधिराज पृथ्वीनारायण शाह (विसं १७७९१८३१) शाहवंशीय राजा हुन्। ससाना राज्यमा बाँडिएका बाइसे र चौबिसे राज्यलाई एकत्रित गरी देशको सिर्जना गर्ने यिनी आधुनिक नेपालको राष्ट्रनिर्माताको रूपमा चिनिन्छन्। पृथ्वीनारायण शाहले राष्ट्रवादको अवधारणा अघि सारेका थिए। उनले प्रस्तुत गरेका समाजवाद, धर्मनिरपेक्षता र अविभाज्य नेपाल राष्ट्रका मूल दर्शन हुन्। पृथ्वीको सम्झनामा पुस २७ गते नेपालमा राष्ट्रिय एकता दिवस मनाउने गरिन्छ। नेपालले महान् राजा शाहको २९८औं जन्मजयन्ती मनाउने भएको छ। उनले करिब २५० वर्षअघि हिमालयको दक्षिणी भागमा रहेका साना राज्यमाथि औपनिवेशिक खतराको परिकल्पना नगरेको भए सायद आज नेपाल भनेर गर्व गर्ने कुनै देश हुने थिएन। दक्षिणमा मुगल साम्राज्यको क्रमशः पतनपछि, युरोपेली उपनिवेशवादी दक्षिणपूर्वी एसियामा ठूलो संख्यामा व्यापारीको रूपमा प्रवेश गरे। त्यसपछि सयौं राज्यहरूको उपनिवेश सुरु भयो। नेपाल संकुचित भएर केही पहाडी क्षेत्रसहित काठमाडौं उपत्यकामा मात्र सीमित थियो। पूर्वमा असमदेखि पश्चिममा कश्मीरसम्म र दक्षिणमा गंगा नदी र ब्रह्मपुत्र नदीसम्म पूर्वदेखि पश्चिम र उत्तरदेखि दक्षिणसम्म फैलिएको दर्जनौं राज्य थिए। विशाल हिमालय क्षेत्रमा कतै एउटा सानो गोरखा राज्यका राजाले विदेशी आक्रमणकारीको खतरा महसुस गरे। पृथ्वीले २० वर्षको उमेरमा शत्रुहरूसँग लड्न बलियो र शक्तिशाली राष्ट्र निर्माण गर्न दर्जनौं साना राज्यहरूलाई एकीकरण गर्ने अभियान सुरु गरे। पृथ्वीले जीवनको ३३ वर्ष नेपाल निर्माण र एकीकरणमा बिताए। उनले ज्यान जोखिममा राखेर नेपाललाई बेलायती उपनिवेशवादबाट नबचाएको भए सायद नेपाल नै हुने थिएन र आज हामी नेपाली बोल्ने नै थिएनौं। अंग्रेजहरूले सबै ससाना राज्यलाई भारतको उपनिवेशमा विलय गरिदिए। त्यसपछि सबै नेपाली भाषा, संस्कृति र परम्परालाई दक्षिणको विशाल जनसंख्याले निले मेटाइदिए। तसर्थ, बृहत्तर नेपालका निर्माता पृथ्वीलाई वर्तमान नेपालभित्र वा बाहिर साथै विश्वका जुनसुकै ठाउँमा रहेका सबैले कृतज्ञता र श्रद्धाञ्जलि अर्पण गर्नुपर्छ भन्नुमा अतिशयोक्ति नहोला। सन् १९५१ देखि ७० वर्षको इतिहासमा नेपालले धेरै राजनीतिक परिवर्तन देख्यो। नेपालको भौगोलिक अवस्थाका कारण नेपाली राजनीतिमा भारतीय भूमिका हुन्छ। १६१४१६१६ को अंग्रेज युद्धपछि, ब्रिटिस उपनिवेशवादीले एकीकृत बृहत्तर नेपालको लगभग आधा नेपाली भूमि लुट्यो। अंग्रेजहरूले लुटेको भूमिलाई आफ्नो नयाँ उपनिवेश भारतमा विलय गरे। तथाकथित सुगौली सन्धिपछि नेपाललाई पूर्व, पश्चिम र दक्षिण तीनैतिरबाट भारतले भूपरिवेष्ठित गरेको थियो। भारतले उपनिवेशित नेपाली भूमि फिर्ता गर्नुको सट्टा कब्जा गरेको छ। भारतले नेपालीभूमि कालापानी, लिपुलेक, लिम्पियाधुरा र सुस्तामा पनि कब्जा गरेको छ। नेपालको भूपरिवेष्ठित स्थितिको फाइदा उठाउँदै आएको छ। जब नेपाल सरकार भारतीय आदेशमा असहमत हुन्छ, तब उसले जवाफमा आर्थिक नाकाबन्दी गर्छ। नेपालले विगत केही दशकमा तीनवटा ठूला नाकाबन्दी सहेको छ। यस्तो व्यवहार गर्नुको प्रमुख कारण भूपरिवेष्ठित हो। अब समय आएको छ, बेलायतले भारतको उपनिवेशमा विलय गरेको ग्रेटर नेपालको भूभाग नेपालले दाबी गर्नुपर्छ। एकीकृत ग्रेटर नेपालको भूभाग कहिल्यै भारतको थिएन। किनभने अहिलेको आकार र आकारमा करिब दुई सय वर्षअघि भारत थिएन। बृहत्तर नेपालको पुनस्र्थापना भएपछि नेपालको बंगलादेशसँग साझा सिमाना हुनेछ। नेपाल अब भारतले बन्द गर्नेछैन। त्यसपछि नेपालको विकास सुरु हुन्छ। पृथ्वीले ससाना क्षेत्र जस्तै (भीरकोट, कास्की, लमजुङ र गोरखा)मा राज्य गरिरहेको शाहवंशलाई पूरै नेपालको राजवंशमा रूपान्तरण गर्दै आधुनिक नेपालको जग बसालेका थिए। उनले सुरु गरेको एकीकरण अभियान बढ्दै गएर नेपाल राज्यको सिमाना पूर्वमा टिष्टा नदी, दक्षिणमा मगध र पश्चिममा सतलज नदीसम्म विस्तार भएको थियो। १८७१ कात्तिक १८ गते सुरु भएको नेपाल अंग्रेज युद्धपश्चात् सुगौली सन्धिसम्म यो भूभाग नेपाल अधिनमा थियो। नौ दिनसम्म घाटमै रही माघ १ गते बिहान ७ बजे पृथ्वीको निधन भएको थियो। कतैकतै सिकार खेल्न गएको बेलामा बाघको आक्रमणमा परी गहिरो चोट लागेर मृत्यु भएको समेत उल्लेख छ। घाटमै राखिएको बेला उनले नेपालको भूराजनीतिक अवस्था, सामाजिक जीवन, प्रतिरक्षा र विकासका सन्दर्भमा उपदेशहरू दिएका थिए। जसलाई दिव्योपदेश भनिन्छ। नेपाल दुई ढुंगाबीचको तरुल जस्तो रहेछ। दक्षिणको बादशाह महाचतुर रहेछ। जाइकटक नगर्नु, झिकी कटक गर्नु। नेपाल चार वर्ण, छत्तीस जातको साझा फूलबारी हो। इत्यादि सान्दर्भिक उपदेशहरू पृथ्वीले दिएका थिए। आर्थिक नीति पृथ्वीनारायणले आर्थिक समृद्धिका बारेमा पनि धेरै कुरा व्यक्त गरेका छन्। मुलुक गरिब भयो भने सुरक्षित रहन सक्दैन भन्ने उनको मान्यता थियो। सरकारले कर उठाउन कसैलाई ठेक्का नदिइकन आफैंले सो कार्य गर्नुपर्छ भन्ने उनको धारणा थियो। उनले तात्कालिक समयमा उनले पूर्व र पश्चिमका बाटाहरू बन्द गर्दै काठमाडौंसम्म यातायात खुलाउने इच्छा राखे। उनले स्थानीय उत्पादनलाई जोड दिए। उनको कृति दिव्योपदेशमा विदेशी व्यापारीहरू नेपाल प्रवेश गरे भने यसलाई मरुभूमि बनाएर छोड्ने धारणामा राखेका थिए। यस्तै सन्दर्भमा उनले विदेशी कपडा लगाउनेलाई बहिष्कार गर्ने सल्लाह दिए। स्थानीयवासीलाई कपडा बुन्न प्रशिक्षणसमेत दिए। स्थानीय सम्पत्ति देशबाट बाहिर जान नहुने उनको विश्वास थियो। उनले नेपाली जडीबुटीलाई विदेशी भूमिमा बेच्न र यसबाट प्राप्त सम्पत्तिलाई देशमा फिर्ता ल्याउन प्रोत्साहित गरेका थिए। उनी पैसा देशभित्र मात्र रहेको हेर्न चाहन्थे। उनको प्रसिद्ध भनाइ छ, प्रजा मोटो भए दरबार बलियो रहन्छ। नेपालको एकीकरणसँगै तत्कालीन राजा पृथ्वीनारायणले राष्ट्रको धर्मनिरपेक्षता, समावेशिता, समानता र सार्वभौमसत्ता सहितको आधुनिक राष्ट्रवादका सबै तत्त्व समावेश गरेका थिए। माओवादी नेता पुष्पकमल दाहाल प्रचण्ड र उनका गोरिल्लाको नेतृत्वमा वर्तमान सत्तारूढ दलका राजनीतिज्ञहरूबाट दमनमा परेको थियो नेपाल। राज्यले उनको हैसियतलाई आधिकारिक रूपमा मान्यता दिँदैन किनभने तिनीहरूले उनको विरासत मेटाउने प्रयास गरेका छन्। गणतन्त्र घोषणापछि राष्ट्रपति विद्यादेवी भण्डारीले पृथ्वीनारायणको शालिकमा पुगेर श्रद्धाञ्जलि अर्पण गर्ने हिम्मत देखाएर पहिलो राष्ट्राध्यक्ष बनिन्। पृथ्वीका प्रधानमन्त्री कालु पाण्डेको रगतले राष्ट्रनिर्मातालाई राष्ट्रपति भण्डारीले श्रद्धाञ्जलि अर्पण गरेकी थिइन्। नेपाली सेनाले शान्ति सम्झौतामा हस्ताक्षर भएपछि पृथ्वीको नामजस्तै सबै प्रकारका आक्रमणको सामना गरी संस्थाका संस्थापकको पक्षमा कडा अडान लियो। एक संस्थापक र कमान्डरको रूपमा नेपाली सेनाले आफ्नै औपचारिक हलको केन्द्रमा शाहको जीवन आकारको रेखाचित्र पनि झुन्ड्याउँछ। जहाँ प्रत्येक उच्चस्तरीय बैठक हुन्छन् शाहको तस्बिर प्रत्यक्षदर्शीको रूपमा उभिएको देखिन्छ। उनको विरासतलाई त्याग्ने राज्यको नीति भए पनि नेपाली सेनाले नेपाली सेनाका संस्थापकको सम्मान र गौरवलाई कहिल्यै त्यागेको छैन भन्नुमा अत्युक्ति नहोला। राजतन्त्रको उन्मूलनपछि पनि नेपाली सेनाले विगतमा जस्तै उनलाई सम्मान गर्दै आएको छ। चन्द्रागिरि पहाड चन्द्रागिरि हिल रिसोर्ट्स पहाडको चुचुरोमा रहेको पृथ्वीनारायणको पूर्ण मूर्ति सबैभन्दा बढी घुम्ने ठाउँ हुनेछ भन्ने विरलै कल्पना थियो। राजा पृथ्वीको शालिक चन्द्रागिरि हिल र केबुलकारमा रहेका पुस्ताका सबै पुस्ताका लागि घुम्नलायक स्थलमध्ये एक हो। स्व हृषीकेश शाहले आफ्नो पुस्तक हिरोज एन्ड बिल्डर्स अफ नेपालमा लेखेका छन्, गोरखाको नाम र परम्पराका लागि सबै नेपालीले महसुस गरेको गर्वको भावना यति ठूलो छ कि भारत र अन्यत्र बसोबास गर्ने नेपालीको सामाजिक र राजनीतिक संगठनहरूलाई पनि प्रायः गोरखा भनिन्छ। विश्वभर कालो र सेतोको विभाजन भई जनताको अधिकार कहीँ नरहेको अवस्थामा शाहले समावेशिता, धर्मनिरपेक्षता, उपनिवेशवाद विरोधी, समाजवाद र राष्ट्रवादको अवधारणा अघि सारेका थिए। उनले बलियो मानिसले नै शासकलाई बलियो बनाउन सक्ने, स्वदेशी वस्तुको प्रयोगलाई प्रोत्साहन गर्ने, विदेशी वस्तुमा नजानेमा जोड दिए। नेपाललाई जितेर आफ्नो जितलाई स्थिर बनाउन चाहन्थे। त्यसैले उनले नेपालका नेवार समुदायको सामाजिक, धार्मिक, आर्थिक र सांस्कृतिक जीवनमा असर पर्ने कुनै काम गरेनन्। एक नेपालीको हैसियतले हामी सबैले उनको योगदानप्रति गर्व गर्न जरुरी छ। नेपाली भएकाले गर्व गर्ने सबैका लागि उनी बराबर हुन्। उनले प्रस्तुत गरेको समाजवाद, धर्मनिरपेक्षता र अविभाज्य राष्ट्रका मूल दर्शन हुन्। विदेशी कूटनीतिज्ञ, विद्वान्, इतिहासकार र आमजनताले मान्यता पाएका पृथ्वीनारायण महान् राजा हुन्। पृथ्वीनारायण शाहको वीरता, राज्यसत्ता र प्रशासनिक गुणले नेपालीलाई गौरव र गौरवको भावनाले भरिएको छ। उनको दूरदर्शिता र बुद्धिमत्ताको फलस्वरूप नेपालमा आजसम्म हिन्दू र बौद्ध धर्मको संश्लेषण कायम छ। उनले बनाएका बलिया राष्ट्रहरू लामो समयसम्म संसारको एक मात्र स्वतन्त्र र स्वतन्त्र हिन्दू राष्ट्र हुनुपर्छ, हृषीकेशको पुस्तक हिरोज एन्ड बिल्डर्स अफ नेपालमा छ। वीरताको इतिहास बोकेको पृथ्वीनारायणका सालिकहरू नेपालका धेरै सहर अनि चोकमा देख्न सकिन्छ। प्रायः चोर औंला माथि उठाएर उभिएका स्वरूपमा देखिने उनको सालिक तथा तस्बिरले नेपालीजनलाई सदैव एकताको शिक्षा दिइरहेको छ।"
लघुवित्तले पनि सकेनन् कर्जा दिन,"काठमाडौं : तरलता दबाबले वाणिज्य बैंकबाट सापटी लिएर ग्राहक सदस्यलाई कर्जा दिँदै आएका लघुवित्तको व्यवसायमै आँच आएको छ। तरलतामा दबाब देखिएपछि लघुवित्तको कर्जा प्रवाह नै ठप्प हुन थालेको गुनासो छ। नेपाल लघुवित्त बैंकर्स संघका अध्यक्ष प्रकाशराज शर्मा यतिबेला तरलता अभावको बढी मार लघुवित्तलाई परेको बताउँछन्। उनकाअनुसार लघुवित्तको कामको प्रकृत्ति नै बैंकबाट सापटी लिएर कर्जा दिने गरिन्छ। यसो हँुदा धेरै कम्पनीले बैंकलाई किस्ता पनि तिर्नुपर्छ। अब सरकारलाई त्रैमासिक कर तिर्नुपर्ने बेला आएको छ। बैंंकहरूले पनि कर्जा दिँदैनन्। दिइहाले भने चर्को ब्याज अर्थात १३ प्रतिशत हाराहारीको भार पर्छ, लक्ष्मी लघुवित्तका सीईओसमेत रहेका शर्माले भने,लघुवित्तलाई केन्द्रीय बैंकले १५ प्रतिशतभन्दा बढी ग्राहकबाट नलिन भनेको छ। लागत र प्रशासनिक खर्च बढी लाग्ने भएकाले कर्जा पाए पन ग्राहलाई दिन सक्ने अवस्थामा छैनौं। लघुवित्तले नयाँ कर्जा दिन बन्द गरेको उनले जानकारी दिए। यद्यपि केहीले मात्रै व्यवस्थापन गर्न सकेको छन्। यस्तो अवस्था लामो समय रहिरहे आर्थिक क्रियाकलापमा मन्दी आउने उनको टिप्पणी छ। ग्रामीण भेगका आम किसानी तथा व्यवसाय विस्तारमा लघुवित्तले कर्जा दिन नसक्दा खुम्चिन जाने उनले चिन्ता व्यक्त गरे। यो अवस्था असारसम्म जान सक्ने सुनिएकाले ससंकित भएको बताउँदै शर्माले यसले विशेष लघुवित्त जस्ता साना संस्थाहरू मर्कामा परेको गुनासो गरे। संघका निवर्तमान अध्यक्ष तथा विजय लघुवित्तका सीईओ बसन्तराज लम्साल यस्तो कारणले गर्दा लघुवित्तको व्यवसाय अहिले चुनौतीपूर्ण रहेको औंल्याउँछन्। हाल सञ्चालनमा रहेका ६७ लघुवित्तमध्ये ३,४ वटाले मात्र पब्लिक डिपोजिट लिन पाउँछन्। अरू सबैंले वाणिज्य बैंकबाट सापटी दिएर दूरदराजका ग्राहकलाई कर्जा दिने भएकाले अहिले धेरै गह्रो भएको छ। बैंकबाट ऋण पाएका छैनौं। पाइहाले पनि बढी ब्याज पर्दा हामीलाई लागत बढी लाग्छ। यसो हँुदा थप कर्जा दिन सक्ने अवस्थामा लघुवित्तहरू छैनन्, उनले भने। यस्तो अवस्था लामो समय रहे संस्था धरासायी हुने भन्दै संघमार्फत गत शुक्तबार राष्ट्र बैंकमा डेलिगेसन गएको उनले जानकारी दिए। यता नेपाल राष्ट्र बैंकका गभर्नर महाप्रसाद अधिकारी पछिल्लो समय बैंकहरूको कर्जा प्रवाह आयातीत वस्तुमै केन्द्रित भएकाले तरलताको हाहाकार भएको बताउँदै आएका छन्। यद्यपि केन्द्रीय बैंकले सीडी अनुपातलाई असारसम्म सीमामा ल्याउन निर्देशन पनि दिएको छ। सोही अवधिमा सीमामा ल्याउन सकिनेमा बैंकरहरू भने तर्क गर्दै आएका छन्। नेपाल राष्ट्र बैंकका प्रवक्ता डा गुणाकर भट्ट तरलता सहजता बनाउन पछिल्लो समय सरकारको स्थानीय तहको निक्षेपलाई बैंकहरूले ८० प्रतिशतसम्म चलाउन सक्ने गरी व्यवस्था गरेको बताउँछन्। साथै बैंकिङ प्रणालीमा अब ९२ अर्ब ४६ करोड रुपैयाँ हाराहारीमा पुनर्कर्जा दिने स्वीकृति भइसकेकाले अब क्रमशः पठाउँदा यसले तरलतामा केही सहयोग गर्ने उनको भनाइ छ। चालू आवको सुरुदेखि नै तरलता दबाब परेको स्वीकार्दै केन्द्रीय बैंकले यसलाई सहजीकरण गर्न छोटा अवधिका उपकरण जारी गर्नेदेखि मौद्रिक व्यवस्थापन गर्दै आएको बताए। राष्ट्र बैंकले साढे ५ महिनामा पठायो ३१ खर्ब, जबकी गत आव भर १ खर्ब ३४ अर्ब मात्रै बैंकिङ प्रणालीमा तरलता सहज गर्न नेपाल राष्ट्र बैंकले चालू आर्थिक वर्षको साढे ५ महिनामा छोटा अवधिका उपकरणमार्फत ३१ खर्ब ३ अर्ब ६७ करोड ७६ लाख रुपैयाँ बराबरको पुँजी बजारमा पठाएको छ। जबकी गत वर्षको १२ महिनामा केन्द्रीय बैंकले बजारमा १ खर्ब ३४ अर्ब रुपैयाँमात्रै बजारमा पठाएको थियो। यसपटक भने १ हजार ५६० पटकसम्म रिपो, सोझै खरिद, ट्रेजरी बिल्स, ओभरनाइट रिपो, स्थायी तरलता सुविधा (एसएलएफ)मार्फत उक्त तरलता प्रणालीमा पठाएको केन्द्रीय बैंकले बताएको छ। बैंकिङ प्रणालीमा संरचनात्मक प्रकृतिको न्यून तरलताको स्थिति देखिएमा खुला बजार कारोबार सञ्चालन समितिको निर्णयानुसार बैंकिङ प्रणालीमा तरलता प्रवाह गर्न यस्ता उपकरणको प्रयोग गरिन्छ। केन्द्रीय बैंकले मौद्रिक व्यवस्थापन गर्दै यस अवधिमा १ हजार ३ सय ६८ पटक स्थायी तरलता सुविधा (एसएलएफ) मार्फत मात्रै २७ खर्ब ८२ अर्ब रुपैयाँको रकम बजारमा पठाएको छ। यसअवधिसम्म १ सातादेखि २ साता अवधिसम्मका रिपो ११ पटक जारी गर्यो। यसबाट बजारमा २ खर्ब २२ अर्ब रुपैयाँ पठाएको थियो। यसका साथै ओभरनाइट रिपो मात्रै १ सय ७९ पटकमा ७४ अर्ब ४३ करोड रुपैयाँको पठाएको छ। यस्तै सोझै खरिदमार्फत २७ अर्ब २१ करोड रुपैयाँ पठाएको छ। केन्द्रीय बैंकले मौद्रिक व्यवस्थापनमार्फत पटकपटक गरेर खर्बौं रुपैयाँ सापटी लिएपछि अहिले बैंकहरूलाई ऋण दिन केही राहात पुगेको बैंकरहरू बताउँछन्। बैंकहरूमा तरलतामा चाप पर्न थालेपछि राष्ट्र बैंकले सापटीका लागि अन्तिम ऋणदाताका रूपमा सुविधा दिन्छ। सकभर बैंकहरूले अन्तरबैंकबाट सापटी लिन्छन्। तर, यसबाट पनि सम्भव नभएपछि अन्तिम विकल्प राष्ट्र बैंकले सापटी दिने गर्छ। यतिबेला बैंकहरूबीच पनि अन्तर बैंक सापटीमा असहज भएपछि केन्द्रीय बैंकले बढी सापटी दिएको बताएको छ। बैंकहरूले थप कर्जा विस्तारमा कठिनाइ भएपछि यस्तो सापटीको विकल्प रोज्नु परेको बताउँछन्। यस्तो अवस्था नआउन बैंकहरूले ऋणपत्र (डिवेञ्चर) जस्ता दीर्घकालीन स्रोतको जोहो गर्न जरुरी भएको केन्द्रीय बैंकको भनाइ छ।"
आउनै छाडे सिकारी चरा,"पोखरा : जलवायु परिवर्तनले मानवजीवनसँगै वन्यजन्तु र चराचुरुंगीलाई पनि असर पुर्याउँदै आएको छ। पृथ्वीको तापक्रम वृद्धिले पानीका मूल, सिमसार क्षेत्र सुक्ने र वायु प्रदूषण बढ्नुले उनीहरूको बासस्थान विनाश हुँदै गएको अधिकारीहरू बताउँछन्। जसका कारण आहाराको कमी हुँदै गएपछि सिकारी प्रजातिका चील, गिद्ध आदिको संख्यामा कमी हुँदै गएको छ। सन् २०१२ देखि बसाइसराइ गर्ने चराको अनुसन्धान गर्दै आएका डाक्टर तुलुसी सुवेदीले पछिल्लो समयमा यस्ता चराको संख्यामा कमी आएको बताए। डा सुवेदी हाडफोर गिद्धमा विद्यावारिधि हुन्। सन् २०१२ मा १४ हजारभन्दा बढी संख्यामा सिकारी चरा यस क्षेत्रको आकाश हुँदै बसाइसराइ गर्ने गरेकोमा पछिल्लो समय घटेर ६८ हजारमा सीमित भएको उनले बताए। यो संख्या सिकारी प्रजातिका ३३ प्रजातिका चराको हो। कास्कीको अन्नपूर्ण गाउँपालिकाको काँडे र ठूलाखर्क क्षेत्रमा सेप्टेम्बर दोस्रो सातादेखि प्रत्येक वर्ष त्यस क्षेत्रको आकाश हुँदै ठूलो संख्यामा बसाइसराइ गर्ने सिकारी प्रजातिका चराको गणना हुने गर्छ। सन् १९८३ देखि निरन्तर गणना हुँदै आएको छ। बसाइसराइ गर्ने सिकारी प्रजातिका चरामा गोमायु महाचील सबैभन्दा बढी छन्। सन् २०१३ मा यस प्रजातिका चरा ८ हजार ५ सयसम्म कास्कीको काँडे, ठूला खर्कबाट बसाइसराइ गरेकोमा २०२० मा घटेर ४ हजार ३ सयको संख्यामात्र भएको डा सुवेदीले बताए। उनका अनुसार २०२१ को चरा गणनाको रिपोर्ट भने आउन बाँकी छ। यस प्रजातिले खाने आहाराको कमी, बासस्थान मासिनु, तापक्रम वृद्धिका कारण बसाइसराइ गर्न अनुकूल वातावरण नहुनु जस्ता कारणले जाडो छल्न मंगोलिया, चीन हुँदै चराको आगमनमा कमी भएको हुनसक्ने डा सुवेदीको भनाइ छ। गोमायु महाचीलले साना स्तधारी खरायो, मुसा, साना चरा आदिको सिकार गर्छन्। मंगोलियाबाट बसाइ सरी पोखराको आकाश हुँदै उड्ने उक्त चराको सेटलाइन ट्रान्समिटर लगाएर अध्ययन गर्दा ठूला खर्कको आकाश हुँदै भारत र पाकिस्तानसम्म पुगेको देखिएको उनले सुनाए। यसरी बसाइसराइ गर्ने चराहरूमा हिमाली गिद्ध दोस्रो ठूलो सख्यामा पर्छ। यस प्रजातिका गिद्ध मध्य चीन हुँदै आउने गर्छन्। हिमाली गिद्ध कहिले नेपाल बस्छन् त कहिले भारतको मध्य प्रदेशसम्म पुग्ने उनले सुनाए। उनका अनुसार उनीहरू मेमा चीनतर्फ फर्कन्छन्। गोमायुमहाचील मंगोलियातर्फ फर्कन्छन् भने राज गिद्ध मंगोलियाबाट आउने गर्छन्। खैरो गिद्ध युरोपबाट आउने डा सुवेदीले बताए। यी प्रजातिका गिद्ध नेपालको बाटो हुँदै दक्षिणतर्फ जाने गर्छन्। नेपालमा ९ प्रजातिका गिद्ध पाइन्छन्। हिउँदमा जाडो छल्न बसाइसराइ गरी नेपालसम्म आइपुग्ने गिद्धहरूमा राज गिद्ध, खैरो गिद्ध, लामो ठुडे गिद्ध छन्। यिनीहरूले यहाँ बच्चा कोरल्दैनन्। पछिल्लो समयमा लामो ठुँडे गिद्ध नियमित आउन थालेको चराविद् कृष्ण भुसालले बताउँछन्। जाडो छल्न बसाइ सर्ने क्रममा बटुवाका रूपमा नेपाल झर्ने खैरो गिद्ध पनि पछिल्लो समयमा लामो समय नेपालमा बस्न थालेको उनले सुनाए। पूर्वी हिमाल कञ्चनजंगादेखि मकालु बरुण रेन्जबाट सिकारी चरा बसाइसराइका क्रममा बढी नेपाल छिर्छन्। ठूला खर्कमा पूर्वबाट आएर थर्मल लिने क्रममा केही रोकिने पनि उनले बताए। यसरी बसाइसराइका क्रममा चराले एउटा बाटो बनाएर उड्ने गर्छन्। राज गिद्ध मंगोलियाबाट आउने गर्छ। खैरो गिद्ध युरोपबाट आउने हो। यी गिद्ध नेपालको बाटो हुँदै दक्षिणतर्फ जान्छन्। सन् २०४५२०५० सम्म अर्घाखाँचीको छत्रदेव गाउँपालिका८ मा उच्च हिमाली क्षेत्रमा पाइने हाडफोर गिद्धले १३ सय मिटर उचाइसम्म पनि गुँड लगाउने गर्थे। सिकारी चरा मात्र नभई हिउँदमा जाडो छल्न आउने पानी चराको आगमन पनि बर्सेनि कम हुँदै गएको पोखरा पंछी समाजका अध्यक्ष मनशान्त घिमिरेले बताए।"
नेपाल निजामती कर्मचारी युनियन बर्दियाको अध्यक्षमा द्रोणराज शर्मा,"गुलरिया : नेपाल निजामती कर्मचारी युनियन बर्दिया जिल्ला कार्य समितिको अध्यक्षमा द्रोणराज शर्मा पुनः सर्वसम्मत चयन भएका छन् । बर्दियाको गुलरियामा शनिबार सम्पन्न आठौं अधिवेशनले शर्माको नेतृत्वमा ५ जना महाधिवेशन प्रतिनिधिसहित १६ सदस्यीय कार्यसमिति सर्वसम्मत चयन गरेको हो । समितिको उपाध्यक्षमा दिपकराज थापा(खुला), विनाकुमारी पौडेल(महिला), कमलबहादुर गुरुंग(समावेशी) चयन भएका हुन् । सचिवमा राजेन्द्र प्रसाद सुवेदी, सहसचिवमा तपेन्द्रराज न्यौपाने र कोषाध्यक्षमा अर्जुन आचार्य निर्विरोध भएको अध्यक्ष द्रोणराज शर्माले जानकारी दिएका छन् । सदस्यहरुमा अजयसिंह ठाकुर, गंगाराम चौधरी, कालिराम थारु, वासुदेव अधिकारी, जोधीराम चौधरी, रणबहादुर रावत, विमला विक, टंकबहादुर पुन चयन भएका छन् । दुई जना सदस्य मनोनित गर्न बाँकी छ । अधिवेशनबाट भूगोल, क्षेत्र, स्थानीयतह, संघ, प्रदेश समेटेर कार्यसमिति चयन गरिएको अध्यक्ष शर्माको भनाई छ । कर्मचारीको विभेदपूर्ण समायोजन, रिक्त दरवन्दी, सेवा प्रवाहमा कठिनाई एउटै ऐन नहुँदा समस्या परेकाले कर्मचारी हकहितको लागि केन्द्रमा पहल गर्ने अध्यक्षले प्रतिवद्धता ब्यक्त गरेका छन् ।"
सञ्चारमन्त्री कार्की आइसोलेसनमा,काठमाडौं : सञ्चार तथा सूचना प्रविधिमन्त्री ज्ञानेन्द्रबहादुर कार्की कोरोना संक्रमणको जोखिमका कारण आइसोलेसनमा बसेका छन्। शनिबारदेखि नै कार्कीले सबै भेटघाट बन्द गरेका छन्। नेकपा माओवादी केन्द्रका अध्यक्ष पुष्पकमल दाहाल र अर्का नेता नाराणकाजी श्रेष्ठलाई कोरोना संक्रमण देखिएपछि सञ्चारमन्त्री कार्की सर्तक भएका हुन्। पाँच दलीय उच्चस्तरीय राजनीतिक संयन्त्र र सत्ता गठबन्धको बैठकमा सञ्चारमन्त्री कार्की सहभागी भएका थिए। माओवादी केन्द्रका अध्यक्ष दाहाल र अर्का नेता श्रेष्ठलाई कोरोना संक्रमणपछि उनीहरु पनि आइसोलेसनमा बसेका छन्। सञ्चारमन्त्री कार्कीले पीसीआरको रिपोर्ट आएपछि मात्र भेटघाट गर्ने बताएका छन्।
पाकिस्तानमा हिमपातमा परेर २१ को मृत्यु,"इस्लामावाद : पाकिस्तानको उत्तरी भागमा भारी हिमपातका कारण कम्तीमा २१ जनाको मृत्यु भएको छ। स्थानीय मुरीको पहाडमा हिउँ हेर्न आउने पर्यटकहरुका करिब १ हजार सवारी साधान अलपत्र परेका छन्। उनीहरु हिउँ खेल्न गएका हुन। हिमपात भएपछि २१ को मृत्यु भयो भने सयौं हिउँमा फसेका छन्। मृतकहरु अधिकांश हिउँ हेर्न आउनेहरु भएको बताइएको छ। मृत्यु हुनेमा पाकिस्तानका एक प्रहरी, उनकी पत्नी र ६ जना छोराछोरी रहेको बताइएको छ। अन्य मृतकहरु समेत उनीहरुको आफन्त रहेका छन्। पाकिस्तानी सेनाले सडक खुलाइ फसेकाको उद्दार गरिरहेको पाकिस्तानी सञ्चारमाध्यमा समाचार छ। पाकिस्तानका गृहमन्त्री शेख रसिदले पर्यटकको चाप बढेका कारण उद्दार कार्यसमा समस्या भएको बताएका छन्।"
सञ्चारमन्त्री कार्कीको भेटघाट बन्द,काठमाडौं : सूचना तथा सञ्चारमन्त्री ज्ञानेन्द्रबहादुर कार्कीको भेटघाट बन्द भएको छ। कोरोना संक्रमणको कन्ट्याक्ट ट्रेसिङमा परेपछि उनले शनिबारदेखि भेटघाट बन्द गरेका हुन्। नेपाल कम्युनिस्ट पार्टी (माओवादी केन्द्र) का अध्यक्ष प्रचण्ड र नेता नारायणकाजी श्रेष्ठमा कोरोना संक्रमण देखिएपछि मन्त्री कार्कीले पनि भेटघाट बन्द गरेका हुन्। उनको पीसीआर परीक्षण आज गरिने उनले बताएका छन्। विभिन्न पार्टीहरूको महाधिवेशनपश्चात नेपालमा पछिल्लो समय कोरोना संक्रमण तीव्र देखिएको छ। अहिले शीर्ष नेताहरूमा समेत संक्रमण भएको हो।
न्यायपालिका हारेको समय,"कसले प्रधानन्यायाधीशलाई काँध हाले र प्रधानन्यायाधीश कसको जोडबलमा टिकिरहनुभएको छ, देखिएन र ? कुरीकुरीभन्दा कुरीकुरीले शर्माउने वा लजाउने भए पो कुरीकुरी। कुरीकुरीभन्दा पनि नलजाएपछि कुरीकुरी भन्नुको अर्थ के नै रहन्छ र ? अहिले सर्वोच्चको प्रांगणमा भइरहेको आन्दोेलन लगभग त्यस्तै देखिन्छ। कुरीकुरी त भनिएको छ, तर त्यसको मतलव नै नराखेपछि कुनै अर्थ हुने रहेनछ। अहिले प्रधानन्यायाधीश विरुद्धको आन्दोलनलाई हेर्दा केही प्रश्न उठेका छन्। प्रश्न के उठे भने अहिले भइरहेको आन्दोलनले कसलाई हरायो र कसलाई जितायो ? यो आन्दोलनमार्र्फत कुन पक्षले जित हासिल गर्यो ? समग्रमा भन्नुपर्दा यो आन्दोलनले न्यायपालिकालाई हरायो तर जित कसैको पनि भएन। जित नहुँदै आन्दोलन सेलाउँदै गयो। बरु २०७२ सालमा बनेको संविधानको कार्यान्वयनको चरणमा यो एक ठूलो असफलताको पक्ष हुन पुग्यो। यस्तो आन्दोलन सायदै नेपालमा कहिल्यै भएको थियो होला। हो, नेपालमा धेरै प्रकारका आन्दोलन हुन्थे, भए। बारले आन्दोलन गरेको वा आन्दोलनमा सहभागी भएका उदाहरण धेरै छन्। राजनीतिक दलहरूले राज्यका विरुद्धमा गरेका आन्दोलनमा बार पनि सहभागी हुने गरेको थियो। बारले पनि राजनीतिक परिवर्तनका लागि काँधमा काँध मिलाएर गरेका आन्दोलन सफल भएका छन्। तर, बारले अदालत सुधार्न वा सुधारको सबाल उठाएर वा प्रधानन्यायाधीशको राजीनामा मागेर वा त्यसमा पनि प्रधानन्यायाधीश बाहेकका न्यायाधीश स्वयं पनि आन्दोलित भएर इजलास बहिष्कार गरेर गरेको आन्दोलन यो पहिलो पटक हो। जो अहिलेसम्मको अवस्थामा सफल हुन सकेको छैन। अहिले त आन्दोलन मत्थर हुँदै गइरहेको छ। के कारणले बारको आन्दोलन सफल भएन ? यो समेत खोजको विषय बनेको छ। अहिले प्रधानन्यायाधीश विरुद्धको आन्दोलनलाई हेर्दा केही प्रश्न उठेका छन्। अहिले भइरहेको आन्दोलनले कसलाई हरायो र कसलाई जितायो ? राजनीतिक दलका नेताहरूसँग बारका पदाधिकारी, पूर्वपदाधिकारी तथा वरिष्ठ अधिवक्ताहरूको भेटघाट र संवाद पनि भए। प्रत्यक्ष कुराकानी पनि सुनिए। सभामुख प्रधानमन्त्री तथा पूर्वप्रधानमन्त्रीहरूसँग पनि विभिन्न छलफल र संवाद भए। तर, बारको आन्दोलन किन निष्क्रिय बन्दै गयो ? किन कमजोर बन्दै गयो ? किन परिणाम दिन सकेन ? किन थाक्यो ? यसको वास्तवमा खोजमेल गर्न आवश्यक देखिएको छ। प्रधान न्यायाधीश आफूले पहिले नै राजीनामा दिन्नँ भनेर उद्धोष गर्नु भएको थियो। मेरो कुनै संलग्नता छैन, मैले किन राजीनामा दिने ? यो उहाँले भनेको पटकपटकको अभिव्यक्ति हो। वास्तवमा न्यायपालिकाको नेतृत्व स्थायित्वका लागि अडिनु वा आफ्नो अडान राख्नु स्वाभाविक नै हो। न्यायपालिकाको नेतृत्वले आफूले राजीनामा दिने कारण सार्वजनिक गर भन्नु स्वाभाविक नै हो। आमनेसामने बसौं र तपाईंहरूका मागका सम्बन्धमा छलफल गरौं भन्नु पनि स्वाभाविक नै हो। यी कुरालाई अस्वाभाविक मान्न सकिँदैन। तर अहिले उहाँले कुन शक्ति र तागतको भरमा यी कुरा गर्नु भएको रहेछ भन्ने कुरा विस्तारै स्पष्ट हुँदै गएको छ। कारण, राजनीतिक दलले उहाँमा काँध हालेको, बोकेको त हामी सबैले देख्यौं नै। प्रमुख प्रतिपक्ष दलका अध्यक्षले बार पदाधिकारीलाई दिएको अभिव्यक्तिबाट प्रत्यक्ष, अप्रत्यक्षरूपमा यसको पुष्टि भएन र ? प्रधानमन्त्रीले बार र बारका नेताहरूलाई सांकेतिक रूपमा जवाफ दिनुभएन र ? कसले प्रधानन्यायाधीशलाई काँध हाले र प्रधान न्यायाधीश कसको जोडबलमा टिकिरहनु भएको छ देखिएन र ? यी सबै कुराको कारण के हुन् ? यसको अध्ययन गर्न जरुरी छ। बारका पदाधिकारी र पूर्वपदाधिकारीहरूलाई प्रमुख प्रतिपक्ष दलका अध्यक्ष केपी ओलीले तपाईंहरू आफूबाट सच्चिने प्रयास गर्नुहोस् भने। त्यसो भन्दै गर्दा बारको आन्दोलनको नेतृत्व लिएका वरिष्ठ अधिवक्ताज्यूहरूको सम्बन्धमा उहाँले प्रत्यक्ष प्रश्न चिन्ह् खडा गर्नु भयो। यसले सहजै आन्दोलनको नेतृत्वप्रति राजनीतिक दलका नेताहरूको विश्वास छैन भन्ने कुरा देखाएको छ। आन्दोलनको नेतृत्वकर्ताको विगत र वर्तमानले बारको आन्दोलनलाई उचाइ दिन सकेन भन्ने कुरा सहजै बुझिएको छ। त्यस कारणले हामीभित्रका कमी, कमजोरी के के छन् ? भन्ने विषयमा सबै कानुन व्यवसायी साथीहरूले संवाद छलफल गरेर आन्दोलनलाई नयाँ सिराबाट लैजाने प्रयास गर्नुपर्छ। आन्दोलनलाई सबल रूपमा अगाडि बढाएर्र लक्ष्यमा पुग्न सबै राजनीतिक दलको समर्थन प्राप्त गर्ने तथा सबै कानुन व्यवसायी सहभागी हुने वातावरण दिन विश्वासयोग्य मानिसको नेतृत्व आवश्यक भएको देखिएन र ? यस कारण पनि आन्दोलनको प्रारूप परिवर्तन गर्न र आन्दोलनको नेतृत्व लिने उपयुक्त व्यक्ति छनोट गरेर आन्दोलनलाई नयाँ ढंगले लिएर अगाडि बढ्न आवश्यक छ। अन्यथा न्यायपालिका सुधार सहज रूपमा हुने देखिएन। तर, अहिले न्यायपालिकाको सुधार आवश्यक छ। न्यायपालिका भित्र देखिएका विकृति विसंगति एकै प्रकारका नभएर बहु प्रकारका छन्। समयमा फैसला नदिने। आदेश नदिने। तारिख लिन तीन चार पटक धाउनुपर्ने परिस्थितिदेखि लिएर सेवाग्राहीको वास्तविक समस्या र मर्म के हो भन्ने कुरासमेत बुझ्न नसकेको देखिन्छ। राज्यले नागरिकलाई दिने सुविधाहरूमा दुई कुरा निःशुल्क दिनुपर्छ। एक न्याय र अर्को सुरक्षा। अन्य जति पनि आवश्यकता छन्, ती सबै राज्यले व्यवस्था मिलाउने हो। शिक्षाको व्यवस्था मिलाउने हो, शुल्क तिरेर नागरिकले शिक्षा आफैं लिन सक्छन्। स्वास्थ्यको व्यवस्था मिलाउने हो। मानिसले पैसा तिरेर उपचार लिन सक्छन्। तर, राज्यले नागरिकसँग उठाएको करले जिउ धनको सुरक्षा निःशुल्क प्रदान गर्नु पर्छ। न्याय पनि नागरिकलाई निःशुल्क रूपमा प्रदान गर्नु पर्छ। के हाम्रो राज्यमा यो आधारभूत आवश्यकता कार्यान्वयनमा छन् त ? हाम्रो संविधानले यो अंगीकार गरेको छ वा छैन ? त्योअनुसारका कार्यविधि तथा कानुनहरू अहिले नेपालमा छन् त ? छैनन् भने कहाँ नेर हामीहरू चुक्यौं ? त्यो कुरालाई सुधार गर्नुपर्ने आवश्यकता छैन र ? हो हामीले समग्रमा राजनीतिक दल र नेतृत्वलाई यस विषयमा विगतमा कुरा बुझाउन सकेनौं। तर, यो कुरा बुझाउन अत्यन्त जरुरी छ। हामीले समग्र न्यायपालिकाको सुधारका निम्ति राजनीतिक दलका नेतृत्वलाई सहमति गराउन सक्यौं भने न्यायपालिकामा सुधार हुन्छ। प्रधानन्यायाधीश रहने वा छोड्ने भन्ने कुराको पनि निक्र्यौल निस्किन्छ। यति मात्र नभएर अब भविष्यमा कोही गलत व्यक्ति अदालतको नेतृत्व लिन्छु भनेर आउने अवस्था समेत रहँदैन। त्यस किसिमको परिपाटी निर्माण गर्न सक्नुपर्छ। त्यो परिपाटी निर्माण गर्न यो आन्दोलन हुने हो भने यो आन्दोलनको नेतृत्व सबैले विश्वास गर्ने र पत्याउने व्यक्तिले मात्र लिनु पर्छ। व्यवहार र कामकारबाही एक प्रकारको गर्ने तर आन्दोलन र भाषण अर्को गर्ने व्यक्तिलाई कसरी पत्याउँछन् राजनीतिक दलका नेताले। कसरी पत्याउँछन् कानुनव्यवसायी र आम सर्वसाधारणले ? केपी ओलीलगायत अन्य दलका नेताहरूले यो कुरालाई भनेनन् त ? त्यसकारणले हामी बारका समग्र कानुन व्यवसायी साथीहरूले एक पटक आफूहरूलाई नै फर्किएर हेरौं र स्व मूल्यांकन पनि गम्भीर ढंगले गरौं। सही नेतृत्व छानौं र आन्दोलन अगाडि बढाऔं। आन्दोलन अगाडि बढाउँदा हामीले चाहेको सुधार र आम नागरिकले न्यायपालिकाबाट पाउनुपर्ने सेवा सुविधाका सम्बन्धमा हामीहरू स्पष्ट हौं। राजनीतिक दलका नेताहरूलाई सहमत गरेर आगाडि बढौं। त्यसले न्यायपालिकामा अवश्य सुधार हुन्छ। समग्र न्यायपालिकामा आमूल परिवर्तन गर्न सकिन्छ। सबै विषयलाई संशोधन गर्न सकिन्छ। तर, त्यसका लागि हामीहरूले राजनीतिक दलका नेताहरूलाई समेत हाम्रो माग जायज हो भनेर विश्वास दिलाउनु पर्छ। त्यसका लागि आन्दोलन गर्ने नेतृत्व दिग्गज र निष्पक्ष हुनु पर्छ। विश्वासिलो हुनु पर्छ। तब मात्र हरेक क्षेत्रबाट साथ र सहयोग पनि प्राप्त हुनेछ। हामीले राखेको माग पनि पूरा हुनेछ।"
कोरोना जोखिमका कारण प्रधानमन्त्री देउवाले गरे भेटघाट बन्द,काठमाडौं : प्रधानमन्त्री शेरबहादुर देउवाले समेत कोरोना जोखिमका कारण भेटघाट बन्द गरेका छन्। नेकपा माओवादी केन्द्रका अध्यक्ष पुष्पकमल दाहाललाई कोराना संक्रमण पुष्टी भएपछि प्रधानमन्त्री देउवा समेत कन्ट्याक्ट ट्रेसिङमा परेका हुन्। कोरोनाको लक्षण केही नदेखिए पनि उच्च सर्तकता अपनाउँदै प्रधानमन्त्री देउवाले अत्यावश्यक बाहेकका सबै भेटघाट बन्द गरेको प्रधानमन्त्री सचिवालयका एक सदस्यले अन्नपूर्णलाई जानकारी दिए। सञ्चार तथा सूचना प्रविधिमन्त्री ज्ञानेन्द्रबहादुर कार्कीसमेत कोरोना संक्रमणको जोखिमका कारण आइसोलेसनमा बसेका छन्।
"मल ठेक्का लिँदै, झुक्याउँदै शैलुङ","काठमाडौं : २०७७ भदौ १६ मा तत्कालीन प्रधानमन्त्री केपी शर्मा ओलीले बंगलादेशकी समकक्षी शेख हसिनासँग टेलिफोनमा कुराकानी गरे। कुराकानीको प्रमुख विषय थियो रासायनिक मल नेपालमा आपूर्ति गर्ने। ओलीले नेपालमा तत्काल युरिया मलको आपूर्तिका लागि अनुरोध गरे। मल खरिद ठेक्काको जिम्मा लिएका शारदाप्रसाद अधिकारीको कम्पनी शैलुङ इन्टरप्राइजेज प्रालिले ल्याउन नसकेपछि तत्कालीन प्रधानमन्त्री ओलीले सोझै कुराकानी गर्नुपरेको थियो। अधिकारी नेकपा माओवादी केन्द्रका अध्यक्ष पुष्पकमल दाहालका घरबेटी हुन्। कृषि सामग्री कम्पनी लिमिटेडले अधिकारीको शैलुङ इन्टरप्राइजेज र होनिको मल्टिपल कम्पनीबाट मल ल्याउन टेन्डर गरेको थियो। चीन र मध्यपूर्वका देशबाट युरिया ल्याउने भनिएको थियो। तर, उसले मल ल्याउन नै सकेन। अधिकारीको कम्पनी शैलुङले कृषि सामग्री कम्पनीले रासायनिक मल (युरिया) आयातमा टेन्डर खुलाएकोमा तीन पटक सबैभन्दा कम बोलकबोल लगाएर ८० हजार मेट्रिक टन मल आयातको ठेक्का हात पारेका थियो। तर, तीनै पटक उनले गरेको सम्झौताअनुसार समयसीमाभित्र मल भने आयात गरेनन्। मलसम्बन्धी कुनै अनुभव नै नभएको शैलुङले राजनीतिक पहुँच, शक्ति केन्द्रसँगको आडमा ठेक्का पाएको थियो। कृषि सामग्री कम्पनीले २०७७ वैशाख १२ गते ७ कम्पनीसँग ३ लाख ४ हजार ५ सय मेट्रिक टन मल आयात गर्न सम्झौता गरेको थियो। यसअन्तर्गत शैलुङ इन्टरप्राइजेज प्रालि ललितपुरले प्रतिमेट्रिक टन अमेरिकी डलर ३२०३० को टेन्डर हालेको थियो। शारदाप्रसाद अधिकारी शैलुङले अर्को विडमा प्रतिमेट्रिक टन अमेरिकी डलर ३२० को पनि टेन्डर हालेको थियो। सबैभन्दा कम बोलकबोल गर्नेमा शैलुङ थियो। यसपछि होनीको मल्टीपल प्रालिले प्रतिमेट्रिक टन अमेरिकी डलर ३३४, मुक्तिनाथ कृषि कम्पनी लिले प्रतिमेट्रक टन अमेरिकी डलर ३३६७९, बंगलादेशको देश ट्रेडिङ कर्पोरेसन ढाकाले प्रतिमेट्रिक टन अमेरिकी डलर ३४१७४, दुबईको मल्टी कमोडिटिजले प्रतिमेट्रिक टन अमेरिकी डलर ३४५९० र दुबईको सन इन्टरनेसनलले प्रतिमेट्रिक टन अमेरिकी डलर ३६३६७ को टेन्डर हालेको थियो। आर्थिक वर्ष २०७६७७ का लागि गरेको उक्त सम्झौताअनुसार करिब साढे २ लाख टन मात्रै मल आयात भयो। यसमध्ये सस्तोमा टेन्डर गरेका शैलुङ इन्टरप्राइजेज र होनीको मल्टिपलले मल आयात गरेनन्। उक्त कम्पनीसँग २५२५ हजार मेट्रिक टन मल आयात गर्न सम्झौता भएको थियो। शैलुङले प्रतितपत्र (एलसी) खोलेको ५७ दिनभित्र सामान ल्याउने देशबाट सामान ढुवानी सुरु गर्नुपथ्र्यो, तर गरेन। उक्त कम्पनीले २०७७ साउन ७ गते कृषि कार्यालयको गोदाममा ल्याएर बुझाउनु पथ्र्यो। उसले मल नदिँदै समय सकियो। समयसीमा भित्र मल नदिएपछि कृषि सामग्री कम्पनीले कारबाही स्वरूप २०७७ भदौ २२ गते सम्झौता रद्द गर्यो। यसअघि शैलुङले टेन्डरमा ४ लाख ४ सय २ अमेरिकी डलर रकम जमानत राखेको थियो। यसलाई परफरमेन्स बन्ड भनिन्छ। यो जमानत कार्यसम्पादन गर्न नसके कम्पनीले जफत गर्न सक्ने सम्झौता थियो। कार्यसम्पादन नभएपछि कम्पनीले कारबाही स्वरूप भदौ २२ मै जफल गर्यो। यससँग समयमा काम नसकेको भन्दै कम्पनीले सार्वजनिक खरिद अनुगमन कार्यालयमा कालोसूचीका लागि सिफारिस पठायो। कार्यालयले २०७७ फागुन २२ गते शैलुङलाई कालोसूचीमा राखेको थियो। यस्तै शैलुङसँग २०७७ असार १८ गते ३० हजार मेट्रिक टन ल्याउन प्रतिमेट्रिक टन ३११५० अमेरिकी डलरको सम्झौता गरेको थियो। यो सबैभन्दा न्यून बोल थियो। यसबाहेकका ५ कम्पनीले पनि बोल गरेका थिए। जसमा बंगलादेश ढाकाको ट्रेडिङ कर्पोरेसनले प्रतिमेट्रिक टन ३१५४६ अमेरिकी डलरको बोल लगाएको थियो। यसैगरी, नेपालको मुक्तिनाथ कृषि कम्पनीले प्रतिमेट्रिक टन ३१९३७ अमेरिकी डलरको, नेपालको जोशी विज हाउसले प्रतिमेट्रिक टन ३१९४४ अमेरिकी डलरको, दुबईको स्विस सिंगापुर ओभरसिज प्रालिले प्रतिमेट्रिक टन ३२७९० अमेरिकी डलरको र कोरियाको सामसङ सी एन्ड टी कर्पोरेसनले प्रतिमेट्रिक टन ३५० अमेरिकी डलरको बोल लगाएको थियो। उक्त टेन्डरमा ठेक्का हात पारेको शैलुङले उक्त सम्झौताअनुसार काम नगरेकाले कम्पनीले २०७८ मंसिर ३ मा रद्द गर्दै ४ लाख ६७ हजार २५० अमेरिकी डलर जमानत जफत गरेको थियो। यस्तै, २०७७ साउन ४ गते २५ हजार मेट्रिक टन मल आयात गर्न प्रतिमेट्रिक टन ३२१९९ अमेरिकी डलरको सम्झौता भएको थियो। यससँगै जोशी विज हाउसले पनि प्रतिमेट्रिक टन ३२७ अमेरिकी डलरमा बोल लगाएको थियो। शैलुङले समयमा मल नल्याएपछि कम्पनीले २०७७ पुस २७ मा सम्झौता रद्द गर्दै ४ लाख २ हजार ५ सय अमेरिकी डलर धरौटी जफत गरेको थियो। विभिन्न ३ चरणमा रद्द र जफत गरेसँगै कालोसूचीमा सिफारिस गरेर कारबाही गरेको थियो। यसलगत्तै शैलुङले रकम जफत गरेको भनेर कम्पनीविरुद्ध मुद्दा हाल्यो। यसबारे अदालतको स्टेअर्डर जारी भयो। तर, फेरि अदालतले स्टेअर्डर जरुरी नठानेर बदर गरी दिएको थियो। अधिकारीले पहुँचको आडमा मल नल्याउने अटेरी गरेको देखिन्छ। यद्यपि कम्पनीले भने यस्तो कुराको प्रवाह गरेन। नियमअनुसार समयसीमामा मल नल्याएपछि बाध्य भएर कारबाही गरेको कृषि सामग्री कम्पनीका प्रवक्ता राजेन्द्र कार्की बताउँछन्। यद्यपि यसलाई कारबाही गर्न कृषि विकास तथा पशुपन्छी मन्त्रालयले पनि तत्काल कारबाहीका लागि निर्देशन दिएको थियो। तर, अधिकारी भने राजनीतिक पहुँचमा ठेक्का लिने तर काम नगर्ने गरेको देखिन्छ। सडक, पुललगायत भौतिक निर्माणका क्षेत्रमा दर्जनौं आयोजना अलपत्र पारेको यो कम्पनीलाई राजनीतिक आडमा नै ठेक्का हात परिरहे। मलकै केसमा पनि एक पटक ठेक्का लिएर समयमा काम नगरेर अलपत्र पार्ने ठेकेदारलाई फेरि २ पटकसम्म (३० हजार मेट र २५ हजार मेट)को मल आयात गर्न दिइएको देखिन्छ। यसरी अधिकांश ठेकेदारले सस्तोमा बोलकबोल लगाएर ठेक्का हात पार्ने तर काम नगर्ने प्रवृत्तिप्रति कृषि सामग्री कम्पनी सजग हुनेपर्ने कृषि विज्ञहरू बताउँछन्। यस्ता ठेकेदारका कारण मल आयात नहुँदा यसको मार किसानले भोग्नु परेको छ। कृषकले बाली लगाउने बेलामा मल पाउँदैनन्। मलको अभावमा उत्पादन कम हुने जस्ता समस्या भोग्नु परेको सरोकारवालाहरू बताउँछन्। कृषि तथा माटो विज्ञ डायज्ञ गजाधर खड्का किसानले बाली लगाउनुभन्दा अघि नै मलको प्रयोग गर्न पाएनन् भने धेरै कम उत्पादन हुने बताउँछन्। यसैले देशभरका किसानलाई कुन बाली लगाउँदा कति परिमाणमा मल आवश्यक पर्छ, सोहीअनुसार समयमै सरकार अर्थात कृषि सामग्री कम्पनीले जोहो गरी दिन उनले ध्यानाकर्षण गराए। समयमा मल नपाउँदा बाली उत्पादन घट्छ। किनभने बाली लगाउनुअघि जमिन तयार पार्दा फसफोरस र पोटास कति हाल्ने। त्यसपछि नाइट्रोजन पटकपटक गरेर प्रयोग गर्नुपर्ने हुन्छ। बाली राम्रो होस् भनेर २ देखि ३ डोजसम्म नाइट्रोजन मलको प्रयोग हुन्छ, माटो विज्ञ खड्काले भने, अहिले बालीलाई गोबर अर्थात प्रांगारिक मलले भ्याउन सक्दैन। किनभने अहिले जनावर पनि कमै पालेका छन्। जसले गाईवस्तुको मल प्रशस्त प्रयोग गर्न सकेका छैनन्। २ अर्ब ४० करोड राजस्व छली टेलिकम घाटा लाएर बाहिरिँदै अधिकारी कोरोना नाममा ओम्नीको लुट सहकारी डुबाएका इच्छाराज अनियमितता गर्ने अधिकारी को हुन् ? रासायनिक मल आयातको ठेक्का लिएर काम नगर्ने अग्रपंक्तिमा ललितपुरको शैलुङ इन्टरप्राइजेज प्रालिको नाम आउँछ। कम्पनीका सञ्चालक शारदाप्रसाद अधिकारी हुन्। तर, कम्पनी उनको छोरा निकेश अधिकारीको नाममा दर्ता छ। उनी पूर्वप्रधानमन्त्री पुष्पकमल दाहालका घरबेटी हुन्। दाहालको बलमा उनले धेरै ठेक्का लिएका छन्। दाहालको आड भरोसमा उनले रासायनिक मल खरिददेखि सडक निर्माणसम्म अनियमतिता गरेका छन्। उनले जिम्मा लिएका अधिकांश ठेक्का अधुरा र अपुरा छन्। पूर्वाधार आयोजना निर्माणमा बदनाम अधिकारीको कम्पनीलाई रासायनिक मल आपूर्तिको जिम्मा दिँदा आर्थिक चलखेल र कमिसनको चक्कर मात्र होइन, राजनीतिक पहुँच, सत्ता, शक्ति नै प्रमुख देखिन्छ। मल जस्तो संवेदनशील विषयमा गैरजिम्मेवार तरिकाले ठेक्का दिने कार्य नै गतल हो। यस्तै कारण कृषि प्रधान भनिए पनि समयमा किसान नै कहिल्यै मल पाउँदैनन्। उत्पादन घट्छ अनि देश परनिर्भर हुनु परेको छ। नेपालमा कुल २६ लाख ४१ हजार हेक्टर कृषियोग्य भूमि हो। ००० किसानले बाली लगाउनुभन्दा अघि नै मलको प्रयोग गर्न पाएनन् भने धेरै कम उत्पादन हुन्छ। देशभरका किसानलाई कुन बाली लगाउँदा कति परिमाणमा मल आवश्यक पर्छ। सोहीअनुसार समयमै सरकार अर्थात् कृषि सामग्री कम्पनीले जोहो गरी दिनुपर्छ। समयमा मल नपाउँदा बाली उत्पादन घट्छ। किनभने बाली लगाउनुअघि जमिन तयार पार्दा फसफोरस र पोटास कति हाल्ने। त्यसपछि नाइट्रोजन पटकपटक गरेर प्रयोग गर्नुपर्ने हुन्छ। बाली राम्रो होस भनेर २ देखि ३ डोजसम्म नाइट्रोजन मलको प्रयोग हुन्छ। अहिले बालीलाई गोबर अर्थात प्रांगारिक मलले भ्याउन सक्दैन। डा यज्ञ गजाधर खड्का, कृषि तथा माटो विज्ञ ००० समस्या रोक्न चुनौती छ। खाद्य उत्पादन बढाउनु छ। खाद्य सुरक्षा गर्नु छ। त्यो पनि दिगो रूपमा। दिगो बनाउन दुई कुरा महत्वपूर्ण छ। एउटा रासायनियक मलको अन्तर्राष्ट्रिय बजारमा मूल्य बढेको छ। तर, नेपाल सरकारले युरिया मलमा ९० प्रतिशत दिएको छ। अहिले छुट्ट्याएको पनि पुगेको छैन, यस वर्ष बजेट बढाइएको छ। यसरी रासायनिक मलमा कति राज्य कोष खर्च गरिरहने ? अर्कोतिर अनियन्त्रित युरिया मलको प्रयोगले माटोको गुणस्तर कमजोर भइरहेको छ। त्यस कारण पनि रासायनिक मल र प्रांगारिक मलको सन्तुलन मिलाउन जरुरी छ। रासायनिक मल विकल्प हुन सक्दैन्। तर, अहिले त्यसको विकल्प नि छैन । डा रामकृष्ण श्रेष्ठ, कृषि विज्ञ ००० हामी शतप्रतिशत रासायनिक मल आयत गर्छौं। बर्सेनि ३ लाख ९४ हजार मेट्रिक टन आयात भइरहेको छ। यो ठूलो परिणाम त होइन। यसमा पनि सबैभन्दा धेरै युरियाको आयत हुन्छ। २ लाख २२ हजार मेट्रिक टन युरियाको आयात छ। १ लाख ६० हजार डीएपी आयत गरिरहेका छौं। पोटासको आयत नगन्य छ। करिब १० हजार मेट्रिक टन पोटास आउँछ। यो आयात ठूलो परिणाम त होइन। आवश्यकता अझै धेरै छ। सरकार र ठेकेदारले समय मल नल्याउँदा प्रत्येक वर्ष समस्या भइरहेको छ। युरिया, डीएपी र पोटास हामी आयात गर्छौ। त्यसमा पनि बिरुवा लगाउने बेलामा डीएपी चाहिँन्छ। त्यो बेला भएन भने काम छैन। डा टीका कार्की, प्रमुख बाली संरक्षण विज्ञ"
जनताको विश्वासलाई धोका दिन्नँ : सभामुख सापकोटा,"सिन्धुपाल्चोक : सभामुख अग्निप्रसाद सापकोटाले राजनीतिक सहमतिका आधारमा संसदको गतिरोध छिट्टै अन्त्य हुने विश्वास व्यक्त गरेका छन्। बलेफी गाउँपालिका२ स्थित मिलीजुली मातृशिशु बचत तथा ऋण सहकारीद्वारा शनिबार आयोजित कार्यक्रमलाई सम्बोधन गर्दै उनले पुनस्थापित सदनबाट नै राजनीतिक समस्याको सामाधन निस्कने छ भने। सभामुख सापकोटाले भने, 'तपाईँहरूको मतले आज म सभामुखको जिम्मेवारीमा छु। राज्यका तीन अङ्गमध्ये एक अङ्गको प्रमुख बनाउनुभएको छ, तपाईँको यो विश्वास र भरोसालाई धोका दिने छैन।' कार्यक्रममा नेकपा (माओवादी केन्द्र)का केन्द्रीय सदस्य माधव सापकोटा, प्रमुख जिल्ला अधिकारी बेदनिधि खनाल र जिल्लास्थित सुरक्षा निकायका प्रमुखलगायतको उपस्थिति थियो। कार्यक्रमका सहभागीले वक्ताले महिलाद्वारा सञ्चालित सो सहकारी जिल्लामै उदाहरणीय रहेको जनाउँदै अझ प्रगतिको कामना गरेका थिए। सो कार्यक्रममा सहकारीका अध्यक्ष देवकी न्यौपानेले वार्षिक प्रतिवेदन पेश गरेका थिए। सभामुख सापकोटाले बलेफी३ फुल्पिङ्कोटमा फुल्पिङ्कोट स्वास्थ्यचौकी भवनको शिलान्यास गरेका थिए।"
"नेकपा एमाले गोरखाको अध्यक्ष, उपाध्यक्ष, सचिवसहित ६३ सदस्य सर्वसम्मत","गोरखा : नेकपा एमाले गोरखाको सातौँ अधिवेशनले अध्यक्ष, उपाध्यक्ष र ६३ जना सदस्य सर्वसम्मत चयन गरेको छ। उपसचिव र अन्य सदस्यका लागि भने आइतबार बिहानैदेखि निर्वाचन सुरु भएको निर्वाचन कमिटीले जनाएको छ। अधिवेशनले नयाँ कार्यकालको नेतृत्व फेरि पनि प्रेम गुरुङलाई सर्वसम्मत चयन गरेको छ। उपाध्यक्ष पदमा कृष्ण नेपाली र सचिवमा काजीराम रोका सर्वसम्मत चयन भएका छन्। दुई जना उपसचिवमा राजन गुरुङ, सुरेशबाबु श्रेष्ठ र विशाल थापाको उम्मेद्वारी परेको छ। आदिवासी जनजाति महिलामा कोपिला कुमाल निर्विरोध भएकी छन्। भूगोल ५० जनाको सिटमा धार्चे गाउँपालिकाको पुरुषतर्फ सन्तबहादुर गुरुङ, सुकबहादुर गुरुङ, सोनाम लामा, महिलातर्फ सुस्मिता घले सर्वसम्मत भएका छन्। बारपाक सुलिकोटमा सुजन गुरुङ, दलबहादुर भट्ट, अजिरकोटमा गणेश तामाङ, कुलबहादुर गुरुङ, गीताकुमारी पोखरेल, गोनपामा रामबहादुर खड्का, रामबाबु बोगटी, प्रवीण श्रेष्ठ, धनबहादुर आले, ताराकुमारी बस्नेत, नर्मदा कट्टेल निर्विरोध भएका छन्। भीमसेनथापा गाउँपालिकामा सुनील लामिछाने, एकदेव अर्याल, शान्तमणि सिँखडा र चन्द्रमाया गुरुङ, आरुघाट गाउँपालिकामा कृष्णबहादुर धमला, हुकुमबहादुर खड्का, दुर्गाबहादुर रम्तेल, रुपेश रिजाल, रेनुका न्यौपाने र सञ्चिता गुरुङ चयन भएका छन्। सहीद लखन गाउँपालिकामा दीपबहादुर केशी, सुरज केशी, गणेश थापा, देवी थापा, सरिता ढकाल, चुमनुब्री गाउँपालिकामा राज गुरुङ र लोप्साङ लामा, गण्डकी गाउँपालिकामा गोविन्द्रप्रसाद रेग्मी, टंकनारायण श्रेष्ठ, छविलाल तिवारी, रेनुका नहर्की चयन भएका छन्। त्यस्तै पालुंटार नगरपालिकाबाट रमेश कँडेल, मिनबहादुर बानियाँ, चित्रबहादुर केशी, महेन्द्र प्रसाद तिमिल्सिना, इन्द्र देवकोटा, गम्भीरा बराकोटी, सिरानचोक गाउँपालिकाबाट ज्ञानेन्द्र सुवेदी, राजेश ढकाल, अनील कुमाल, रमनादेवी ढकाल, बिमला कुमाल चयन भएका छन्। त्यस्तै उत्पीडितमहिलातर्फ केलरिङ सुनार, कल्पना बयलकोटी, मुस्लिम पुरुषतर्फ सलाउद्दिन मियाँ, मुस्लिम महिलातर्फ रसिया मियाँ, सिमान्तकृतमा वुद्धिबहादुर घले, सीमान्तकृत महिलामा सविता बराम, अपांगमा नवराज अधिकारी, मजदुरबाट सुमन श्रेष्ठ निर्विरोध चयन भएका छन्। १० खुल्ला महिलाहरु निर्विरोध भएका छन्। जसमध्य जुना थापा, सरस्वती भट्ट, पार्वती थापा, गीता भट्ट, सर्मिला तामाङ, सुष्मा रोका, कल्पना खड्का सर्वसम्मत चयन भएका छन्। आदिवासी जनजाति पुरुष पाँचका लागि १० जनाको उम्मेद्वारी परेको छ। उत्पीडित पुरुष ३ पदका लागि १३ जनाको उम्मेदवारी परेको छ भने २० जना रहने खुल्ला पुरुषतर्फ २९ जनाको उम्मेद्वारी परेको छ। निर्वाचन कार्यक्रम आइतबार बिहान साँढे सातबजेदेखि सुरु हुने निर्वाचन कार्यालयले जानकारी दिए।"
६ अर्ब राजस्व छली,"काठमाडौं : राजस्व छलीका मुद्दा बढ्न थालेका छन्। राजस्व अनुसन्धान विभाग सक्रिय भएसँगै राजस्व छलीका मुद्दा बढेको पाइएको छ। विभागका अनुसार चालू आर्थिक वर्षको पाँच महिनामा ६ अर्बभन्दा बढी राजस्व छली भएको छ। विभागले हालैमात्र ललिता निवास प्रकरणमा जोडिएका शोभाकान्त ढकाललगायतले २ अर्ब ४० करोड रकम राजस्व छलेको भन्दै मुद्दा दायर गरेको छ। त्यसबाहेक अरू ३ अर्ब ७१ करोडको बिगो दावीसहित मंसिरसम्म ३५ वटा राजस्व चुहावटका मुद्दा दायर भएको छ। विभागका महानिर्देशक प्रकाश पौडेलले अनुसन्धानको दायरा फराकिलो पारिएको बताए। हामी राजस्व चुहावटको अनुसन्धानमा दत्तचित्त भएर लागेका छौं उनले भने। विभागमा इकोनोमिक इन्टिेलिजेन्ट नभएकाले अनुसन्धान प्रभावित हुन पुगेको पौडेलले बताए। यसअघि विभागको सूचना प्रणाली नहुँदा अनुसन्धानमा समस्या थियो। तर, पछिल्लो समयमा विभागले भन्सार विभाग र आन्तरिक राजस्व विभागमा भएका सूचना प्रणालीमा पहुँच पुर्याउन समन्वय गरेको जनाएको छ। विभागले विदेशी विनिमय तथा हुन्डी कारोबारतर्फका २२ वटा मुद्दा दायर गरेको छ। ७ करोड ७२ लाख बिगो दावी गरिएको छ। विभागले राजस्व चुहावटमा १ सय ११ जना र बिदेशी विनिमय अपचलन तथा हुन्डी कारोबारतर्फ ३६ जना विरुद्ध मुद्दा दायर गरेको छ। उपमहानिर्देशक तथा प्रवक्ता टंकप्रसाद पाण्डेले राजस्व छली गर्ने जो कोहीलाई कारबाहीको दायरामा ल्याइएको बताए। विभागले गत आर्थिक वर्ष २०७७७८ मा राजस्व चुहावटको कसुरमा ११ अर्ब ८१ करोड ९५ लाखको बिगोसहित ८४ वटा मुद्दा दायर गरेको थियो। ३ सय १७ जनालाई जरिवाना र कैद सजाय माग गर्दै जिल्ला अदालत तथा उच्च अदालतमा मुद्दा दायर गरिएको थियो। त्यस्तै गत वर्ष बिदेशी विनिमय अपचलन तथा अवैध हुन्डी कारोबारमा ५४ वटा मुद्दा दायर भएका थिए। १ सय १४ जनाविरुद्ध ४ अर्ब ९४ करोड ५८ लाखको बिगो दावी गरिएको थियो। सरकारले राजस्व चुहावट नियन्त्रण गर्न मालवस्तु तथा ढुवानी अनुगमन प्रणाली (भीसीटीएस) कार्यान्वयनमा ल्याएको छ। विभागले मंसिरसम्म ३ सय ५८ ढुवानीमा २५ करोड ३४ लाख जरिवाना गरेको छ। विभागले यसै वर्षदेखि भीसीटीएसलाई प्रभावकारी बनाउने योजना बनाएको छ। यसले राजस्व चुहावट रोकिने विभागले जनाएको छ। एउटाको कारोबार अर्को निकायले हेर्न सकिन्छ, यसै वर्ष सफ्टवेयर निर्माण गर्दैछौं उनले भने। अन्तर आवद्धता सफ्टवेयर निर्माणका लागि तीन निकायका पदाधिकारीबीच कमिटी बनेको छ।"
बोल्दाको होस,"कुनै समय एक ठाउँमा एउटी युवती थिइन्। उनी आँखा देख्दैन थिइन्। जसले आफू केही देख्न नसक्ने भन्दै आफैंलाई धेरै घृणा गर्थिन्। उनले आफू मात्र होइन, भगवान् र समाजका मानिस सबैलाई घृणाको दृष्टिले हेर्थिन्। उनले नजानिँदो रूपमा एउटा युवकलाई भेटिन्। युवक ती युवतीको घरमा आउन थाले। बेलाबखत आउने क्रममा कुराकानी हुन थाल्यो। रूपमा सौन्दर्यले भरिएकी उनलाई युवकले मन परायो। युवकले परिवेश विचार गरेर एक दिन युवतीलाई मनका सबै कुरा खोल्यो। युवतीको मन पनि युवकप्रति नजानिँदो ढंगले पलायो। सबैलाई घृणा गर्ने उनी युवकलाई मन पराउन थालिन्। अबको भेट भनेको युवक र युवतीबीच मायाप्रेमका हुन थाले। सबैसँग घृणाले भरिएकी उनलाई मायाको संसारले उज्यालो दुनियाँमा पुगेझैं भयो। मनमनै सोच्थिन्, आँखा नदेखेर के भयो र ? माया गर्ने मान्छे छ, संसार उज्यालो हुन थाल्यो। उनले एक दिन युवकलाई भनिन्, प्रिय, यदि मैले संसार देख्न पाएँ भने म तिमीसँग विवाह गर्नेछु। युवक पनि मख्ख पर्यो। उसलाई आफूले चाहेको कुरो पाउँछु भन्ने लाग्यो। एक दिन कसैले ती युवतीलाई एक जोडी आँखा दान दिने बतायो। युवती पनि जीवनमा नसोचेको काम हुने भयो भन्ठानेर खुसी भइन्। सबै कुरा मिलाएपछि आँखा दान दिने काम भयो। युवतीले नयाँ संसार देखिन्। उनी प्रेमी सँगसँगै सबै कुरा हेर्न थालिन्। युवकले प्रेमीकालाई सोधे, अब तिमी संसार देख्न सक्छौ। के तिमी मसँग बिहे गछ्र्यौ ? उनले आफूलाई माया गर्ने प्रेमी पनि आँखा नभएको ठानिन्। उनी छक्क परिन्। धेरै सोचिन् र अन्तत: उनले ती युवकसँग बिहे गर्न इन्कार गरिन्। उनको प्रेमी युवक आँसु झार्दै हिँड्यो। केही समयपछि उसले प्रेमीकालाई चिठ्ठी लेख्यो, प्रिये, बस्, मेरा आँखाको सधैं ख्याल गर है। नैतिक शिक्षा : मान्छेले बोल्दा होश पुर्याउनु पर्छ। कतिबेला के बोल्ने र त्यो बोलीले कसलाई कस्तो असर पुग्छ ? थाहा पाउनु पर्छ। सम्वनध भनेकै बोलीमा अडिएको हुन्छ।"
उखु किसानका दुःख उस्तै,"पसिनाको मूल्य समयमै पाएको भए, उखु किसान धनी भइसक्थे। तर, नगदे बाली लगाउने किसानले समयमा कहिल्यै नगद पाउँदैनन्। त्यसैले उनीहरूका दुःख र पीडा सधैं उस्तै छन्। देशकै विडम्बना मान्नुपर्छ, जसले वर्षदिन खटेर, दस नंग्रा खियाएर खेती गर्छ, ऊ सधैं ठगिन्छ। न समयमा उखुको मूल्य तोकिन्छ, न त समयमा उखुको मूल्य नै पाउँछ। आफूले वर्षभरि मेहनत गरेको उखु खेती मिलमा लगेर उधारोमा बेच्नुपर्छ, आफ्नै लगानी उठाउन पनि भीख मागे जस्तै धाउनुपर्छ। त्यति गर्दा पनि पैसा उठ्दैन। अनि, नांगा पैताला लिएर आन्दोलन गर्न काठमाडौं आउनुपर्छ। तिनै किसानलाई ठग्नेहरू चिल्ला कारमा हिँड्छन् र किसान मुक्तिका कुरा गर्छन्। यो वर्ष बल्लतल्ल उखुको मूल्य प्रतिक्विन्टल ५ सय ९० रुपैयाँ तोकियो। बिउबिजनको खर्च र बढ्दो महँगीका कारण किसानले कम्तीमा ६ सय ८० रुपैयाँ प्रतिक्विन्टल उखुको मूल्य माग गरेका थिए। तर, किसानका कुरा कसले सुन्ने ? मिलवालाको इच्छाअनुसार सरकारले मूल्य तोकिदियो। यस वर्ष पनि उखुबाट लगानी नउठ्ने देखेर किसानहरू चिन्तित छन्। १२ वर्षदेखि उखु किसानका नाममा राज्यले अनुदान पनि दिइरहेको छ। तर त्यो रकम पनि उखु किसानले सिधै पाउँदैनन्, किसानका नामको अनुदान आधाउधी त प्रक्रिया मिलाउँदै मा सकिन्छ। उखु खेती यस्तो हो, जुन पाकेपछि भकारीमा थन्क्याउन मिल्दैन। खेतबाटै उठाएर बेच्नुपर्छ। त्यही कारण, बाध्य भएर किसानहरू उधारोमै उखु बेच्छन्। दिनभरि, उखु काट्यो, मिललाई उधारोमा दियो। न वर्षभरिको मेहनतको फल, न उखु काट्दाको श्रमको मूल्य। उल्टै, कहिले पैसा आउला भनेर औंला गन्दै बस्यो। आफैंले उत्पादन गरेको खेतीमा आफ्नै स्वामित्व नहुने अचम्मको विवशता। बर्सेनि, उखु खेतीमा बढ्दै गएको लगानी, कटानी, ढुवानीको त के कुरा गर्नु र ? देशका ४१ जिल्लामा उखु खेती हुन्छ। करिब एक लाख परिवार यो खेतीमा संलग्न छन्। अर्थविद्हरूका अनुसार देशको अर्थतन्त्रमा यसले करिब १७ अर्ब रुपैयाँको योगदान गर्छ। पछिल्ला दिनमा उखु खेतीप्रति किसानको रुचि घट्दै गएको छ। यो खेतीबाट किसान पलायन हुन थालेका छन्। उद्योग वाणिज्य तथा आपूर्ति मन्त्रालयको तथ्यांकले पनि मुख्य सिजनमा नै उखुको उत्पादन घटेको देखाएको छ। आर्थिक वर्ष २०७७७८ को तथ्यांकअनुसार उखुलाई काटेर मिलमा पुर्याउने समय (क्रिसिङ सिजन) मा ४१६७ प्रतिशतले उत्पादन घटेको छ। तर, किसानकै कमाइमा मोटाएका उद्योगीको के कुरा गर्नु ? किसानबाट उधारोमा उखु उठायो, बर्सेनि चिनीको मूल्य बढेकै छ। मन लागे किसानलाई पैसा दियो, नभए चुप लाग्यो। यस्तो बेथिति हुँदा पनि न राज्यले औंला ठड्याउँछ, न त सरकारी निकाय नै बोल्छन्। दुर्भाग्य त, ती खेती गर्ने किसानको हुन्छ। साहु महाजनबाट ऋण लिएर उखु खेती गर्छन्, चर्को ब्याजले डुबेका हुन्छन्। कसले यी पीडा सुनिदिने ? उखु उत्पादन घटेपछि विदेशबाट चिनी आयात बढ्ने निश्चित छ। मुलुकमा वार्षिक २ लाख ५० हजार मेट्रिकटन चिनी आवश्यक छ। भन्सार विभागको तथ्यांकअनुसार आर्थिक वर्ष २०७७०७८ असोजसम्ममा २ अर्ब ९५ करोड ७६ लाख रुपैयाँबराबरको ६० हजार ४ सय ३४ मेट्रिकटन चिनी आयात गरिएको थियो। आर्थिक वर्ष २०७८०७९ को असोजसम्ममा २ अर्ब ७५ करोड २८ लाख रुपैयाँ बराबरको ५५ हजार १ सय ६६ मेट्रिकटन चिनी आयात गरिएको छ। अबका दिनमा उखु खेती नबढ्ने हो भने चिनी आयातको ग्राफ बढ्नेछ। चिनी आयातमा परनिर्भरता बढेपछि स्वदेशी मुद्रासमेत बाहिरिन्छ। आन्तरिक उद्योग बन्द हुने स्थितिले अर्थतन्त्र नै प्रभावित हुन्छ। त्यसैले श्रम गर्नेको उचित श्रमको मूल्य दिऔं।"
देउवाको प्रस्ताव ओलीलाई एमसीसी अनुमोदन गरौं,"काठमाडौं : प्रधानमन्त्री शेरबहादुर देउवाले संसद्को अवरोध फिर्ता लिई अमेरिकी मिलेनियम च्यालेञ्ज कर्पोरेसन (एमसीसी) संसद्बाट अनुमोदन गर्ने प्रस्तावमा सहयोग गर्न विपक्षी एमाले अध्यक्ष केपी ओलीलाई प्रस्ताव गरेका छन्। शनिबार बिहान नेता ओलीकै निवास बालकोट पुगेर प्रधानमन्त्री देउवाले यस्तो प्रस्ताव गरेका हुन्। सभामुख अग्नि सापकोटाको भूमिका माथि प्रश्न उठाउँदै एमालेले भदौ २३ देखि संसद् अवरोध गर्दै आएको छ। राजनीतिक सहमति जुट्न नसक्दा एमसीसी पनि संसद्बाट अनुमोदन हुन सकेको छैन। आफू नेतृत्वको सरकारलाई हटाएर देउवालाई प्रधानमन्त्री बनाउने सर्वोच्चको परमादेशप्रति असन्तुष्ट ओली प्रधानमन्त्रीले बोलाउने सर्वदलीय बैठकमा पनि अनुपस्थित रहँदै आएका थिए। तर, विपक्षी एमालेसँग कुराकानी गर्नुपर्ने सत्तागठबन्धनको उच्चस्तरीय समन्वय समितिको सुझावपछि ओलीलाई भेट्न प्रधानमन्त्री देउवा बालकोट पुगेका थिए। प्रधानमन्त्री देउवा र ओलीबीच एक घण्टा वान टु वान कुराकानी भएको थियो। भेटवार्तापछि प्रधानमन्त्री देउवा सञ्चारकर्मीसँग बोलेनन्। ओलीले कुराकानी राम्रो भयो भन्ने संक्षिप्त प्रतिक्रिया दिए। प्रधानमन्त्री देउवाले संसद्को अवरोध हटाउन र एमसीसी पारित गर्न ओलीसँग आग्रह गरेको प्रधानमन्त्रीको सचिवालय स्रोतले बतायो। संसद्को अवरोध हटाइदिनुहोस्, केही काम गर्नै पाइएन, देउवाको भनाइ उदधृत गर्दै सचिवालय स्रोतले भन्यो। त्यस क्रममा ओलिले संसद्को अवरोध सुल्झाउन आफू पनि तयार रहेको, तर सभामुख र निर्वाचन आयोगले आफ्नो पार्टीविरुद्ध खेलेको भूमिकाका विषयमा के हुने भनी प्रश्न गरेका थिए। आफ्नो पार्टी फुटाउन सरकारले जारी गरेको अध्यादेश, पार्टीले निष्कासन गरेका सांसदलाई पदमुक्त नगरी पार्टी विभाजन गर्न सभामुखले सहयोग गरेको, संसद्मा एमालेले अवरोधलाई अस्विकार गरेको भन्दै ओलीले असन्तुष्टि जनाएका थिए। सभामुखको भूमिकाप्रति प्रश्न उठाइरहेको एमाले सभामुख अग्नि सापकोटाले भदौ २८ गते बोलाएको सर्वदलीय बैठकमा पनि सहभागी भएन। प्रधानमन्त्री देउवाले असोज १४ र पुस ४ गते बोलाएको सर्वदलीय बैठकमा पनि एमाले अनुपस्थित रहेको थियो। एमाले छलफलमा पनि नआएपछि गठबन्धनको बिहीबार र शुक्रबार बसेको बैठकले संसद् अवरोध हटाउन अब एक मात्र प्रयास प्रधानमन्त्रीले मात्र गर्न सक्ने निचोड निकालेको थियो। यसअघि प्रधानमन्त्री देउवाको दूत बनेर सञ्चारमन्त्री ज्ञानेन्द्रबहादुर कार्कीले धेरै पटक बालकोट पुगेर ओलीसँग कुराकानी गरेका थिए। गठबन्धनकै तर्फबाट उच्चस्तरीय राजनीतिक समन्वय समितिका संयोजक रामचन्द्र पौडेलले बुधबार साँझमात्रै एमाले अध्यक्ष ओलीलाई भेटेका थिए। उक्त भेटमा पनि पौडेलले ओलीलाई सहज रूपमा संसद् सञ्चालनको वातावरण बनाइदिन आग्रह गरेका थिए। एमालेको अवरोधकै कारण देउवा प्रधानमन्त्री भएयता संसद्ले राम्रोसँग काम गर्न पाएको छैन। प्रधानमन्त्री देउवाले संसद् सञ्चालनका विषयमा छलफल गर्न सर्वदलीय बैठक र वार्ताको प्रयास गरे पनि एमालेले बैठकहरू बहिस्कार गर्दै आएको छ।"
न्यायपालिका हारेको समय,"कसले प्रधानन्यायाधीशलाई काँध हाले र प्रधानन्यायाधीश कसको जोडबलमा टिकिरहनुभएको छ, देखिएन र ? कुरीकुरीभन्दा कुरीकुरीले शर्माउने वा लजाउने भए पो कुरीकुरी। कुरीकुरीभन्दा पनि नलजाएपछि कुरीकुरी भन्नुको अर्थ के नै रहन्छ र ? अहिले सर्वोच्चको प्रांगणमा भइरहेको आन्दोेलन लगभग त्यस्तै देखिन्छ। कुरीकुरी त भनिएको छ, तर त्यसको मतलव नै नराखेपछि कुनै अर्थ हुने रहेनछ। अहिले प्रधानन्यायाधीश विरुद्धको आन्दोलनलाई हेर्दा केही प्रश्न उठेका छन्। प्रश्न के उठे भने अहिले भइरहेको आन्दोलनले कसलाई हरायो र कसलाई जितायो ? यो आन्दोलनमार्र्फत कुन पक्षले जित हासिल गर्यो ? समग्रमा भन्नुपर्दा यो आन्दोलनले न्यायपालिकालाई हरायो तर जित कसैको पनि भएन। जित नहुँदै आन्दोलन सेलाउँदै गयो। बरु २०७२ सालमा बनेको संविधानको कार्यान्वयनको चरणमा यो एक ठूलो असफलताको पक्ष हुन पुग्यो। यस्तो आन्दोलन सायदै नेपालमा कहिल्यै भएको थियो होला। हो, नेपालमा धेरै प्रकारका आन्दोलन हुन्थे, भए। बारले आन्दोलन गरेको वा आन्दोलनमा सहभागी भएका उदाहरण धेरै छन्। राजनीतिक दलहरूले राज्यका विरुद्धमा गरेका आन्दोलनमा बार पनि सहभागी हुने गरेको थियो। बारले पनि राजनीतिक परिवर्तनका लागि काँधमा काँध मिलाएर गरेका आन्दोलन सफल भएका छन्। तर, बारले अदालत सुधार्न वा सुधारको सबाल उठाएर वा प्रधानन्यायाधीशको राजीनामा मागेर वा त्यसमा पनि प्रधानन्यायाधीश बाहेकका न्यायाधीश स्वयं पनि आन्दोलित भएर इजलास बहिष्कार गरेर गरेको आन्दोलन यो पहिलो पटक हो। जो अहिलेसम्मको अवस्थामा सफल हुन सकेको छैन। अहिले त आन्दोलन मत्थर हुँदै गइरहेको छ। के कारणले बारको आन्दोलन सफल भएन ? यो समेत खोजको विषय बनेको छ। अहिले प्रधानन्यायाधीश विरुद्धको आन्दोलनलाई हेर्दा केही प्रश्न उठेका छन्। अहिले भइरहेको आन्दोलनले कसलाई हरायो र कसलाई जितायो ? राजनीतिक दलका नेताहरूसँग बारका पदाधिकारी, पूर्वपदाधिकारी तथा वरिष्ठ अधिवक्ताहरूको भेटघाट र संवाद पनि भए। प्रत्यक्ष कुराकानी पनि सुनिए। सभामुख प्रधानमन्त्री तथा पूर्वप्रधानमन्त्रीहरूसँग पनि विभिन्न छलफल र संवाद भए। तर, बारको आन्दोलन किन निष्क्रिय बन्दै गयो ? किन कमजोर बन्दै गयो ? किन परिणाम दिन सकेन ? किन थाक्यो ? यसको वास्तवमा खोजमेल गर्न आवश्यक देखिएको छ। प्रधान न्यायाधीश आफूले पहिले नै राजीनामा दिन्नँ भनेर उद्धोष गर्नु भएको थियो। मेरो कुनै संलग्नता छैन, मैले किन राजीनामा दिने ? यो उहाँले भनेको पटकपटकको अभिव्यक्ति हो। वास्तवमा न्यायपालिकाको नेतृत्व स्थायित्वका लागि अडिनु वा आफ्नो अडान राख्नु स्वाभाविक नै हो। न्यायपालिकाको नेतृत्वले आफूले राजीनामा दिने कारण सार्वजनिक गर भन्नु स्वाभाविक नै हो। आमनेसामने बसौं र तपाईंहरूका मागका सम्बन्धमा छलफल गरौं भन्नु पनि स्वाभाविक नै हो। यी कुरालाई अस्वाभाविक मान्न सकिँदैन। तर अहिले उहाँले कुन शक्ति र तागतको भरमा यी कुरा गर्नु भएको रहेछ भन्ने कुरा विस्तारै स्पष्ट हुँदै गएको छ। कारण, राजनीतिक दलले उहाँमा काँध हालेको, बोकेको त हामी सबैले देख्यौं नै। प्रमुख प्रतिपक्ष दलका अध्यक्षले बार पदाधिकारीलाई दिएको अभिव्यक्तिबाट प्रत्यक्ष, अप्रत्यक्षरूपमा यसको पुष्टि भएन र ? प्रधानमन्त्रीले बार र बारका नेताहरूलाई सांकेतिक रूपमा जवाफ दिनुभएन र ? कसले प्रधानन्यायाधीशलाई काँध हाले र प्रधान न्यायाधीश कसको जोडबलमा टिकिरहनु भएको छ देखिएन र ? यी सबै कुराको कारण के हुन् ? यसको अध्ययन गर्न जरुरी छ। बारका पदाधिकारी र पूर्वपदाधिकारीहरूलाई प्रमुख प्रतिपक्ष दलका अध्यक्ष केपी ओलीले तपाईंहरू आफूबाट सच्चिने प्रयास गर्नुहोस् भने। त्यसो भन्दै गर्दा बारको आन्दोलनको नेतृत्व लिएका वरिष्ठ अधिवक्ताज्यूहरूको सम्बन्धमा उहाँले प्रत्यक्ष प्रश्न चिन्ह् खडा गर्नु भयो। यसले सहजै आन्दोलनको नेतृत्वप्रति राजनीतिक दलका नेताहरूको विश्वास छैन भन्ने कुरा देखाएको छ। आन्दोलनको नेतृत्वकर्ताको विगत र वर्तमानले बारको आन्दोलनलाई उचाइ दिन सकेन भन्ने कुरा सहजै बुझिएको छ। त्यस कारणले हामीभित्रका कमी, कमजोरी के के छन् ? भन्ने विषयमा सबै कानुन व्यवसायी साथीहरूले संवाद छलफल गरेर आन्दोलनलाई नयाँ सिराबाट लैजाने प्रयास गर्नुपर्छ। आन्दोलनलाई सबल रूपमा अगाडि बढाएर्र लक्ष्यमा पुग्न सबै राजनीतिक दलको समर्थन प्राप्त गर्ने तथा सबै कानुन व्यवसायी सहभागी हुने वातावरण दिन विश्वासयोग्य मानिसको नेतृत्व आवश्यक भएको देखिएन र ? यस कारण पनि आन्दोलनको प्रारूप परिवर्तन गर्न र आन्दोलनको नेतृत्व लिने उपयुक्त व्यक्ति छनोट गरेर आन्दोलनलाई नयाँ ढंगले लिएर अगाडि बढ्न आवश्यक छ। अन्यथा न्यायपालिका सुधार सहज रूपमा हुने देखिएन। तर, अहिले न्यायपालिकाको सुधार आवश्यक छ। न्यायपालिका भित्र देखिएका विकृति विसंगति एकै प्रकारका नभएर बहु प्रकारका छन्। समयमा फैसला नदिने। आदेश नदिने। तारिख लिन तीन चार पटक धाउनुपर्ने परिस्थितिदेखि लिएर सेवाग्राहीको वास्तविक समस्या र मर्म के हो भन्ने कुरासमेत बुझ्न नसकेको देखिन्छ। राज्यले नागरिकलाई दिने सुविधाहरूमा दुई कुरा निःशुल्क दिनुपर्छ। एक न्याय र अर्को सुरक्षा। अन्य जति पनि आवश्यकता छन्, ती सबै राज्यले व्यवस्था मिलाउने हो। शिक्षाको व्यवस्था मिलाउने हो, शुल्क तिरेर नागरिकले शिक्षा आफैं लिन सक्छन्। स्वास्थ्यको व्यवस्था मिलाउने हो। मानिसले पैसा तिरेर उपचार लिन सक्छन्। तर, राज्यले नागरिकसँग उठाएको करले जिउ धनको सुरक्षा निःशुल्क प्रदान गर्नु पर्छ। न्याय पनि नागरिकलाई निःशुल्क रूपमा प्रदान गर्नु पर्छ। के हाम्रो राज्यमा यो आधारभूत आवश्यकता कार्यान्वयनमा छन् त ? हाम्रो संविधानले यो अंगीकार गरेको छ वा छैन ? त्योअनुसारका कार्यविधि तथा कानुनहरू अहिले नेपालमा छन् त ? छैनन् भने कहाँ नेर हामीहरू चुक्यौं ? त्यो कुरालाई सुधार गर्नुपर्ने आवश्यकता छैन र ? हो हामीले समग्रमा राजनीतिक दल र नेतृत्वलाई यस विषयमा विगतमा कुरा बुझाउन सकेनौं। तर, यो कुरा बुझाउन अत्यन्त जरुरी छ। हामीले समग्र न्यायपालिकाको सुधारका निम्ति राजनीतिक दलका नेतृत्वलाई सहमति गराउन सक्यौं भने न्यायपालिकामा सुधार हुन्छ। प्रधानन्यायाधीश रहने वा छोड्ने भन्ने कुराको पनि निक्र्यौल निस्किन्छ। यति मात्र नभएर अब भविष्यमा कोही गलत व्यक्ति अदालतको नेतृत्व लिन्छु भनेर आउने अवस्था समेत रहँदैन। त्यस किसिमको परिपाटी निर्माण गर्न सक्नुपर्छ। त्यो परिपाटी निर्माण गर्न यो आन्दोलन हुने हो भने यो आन्दोलनको नेतृत्व सबैले विश्वास गर्ने र पत्याउने व्यक्तिले मात्र लिनु पर्छ। व्यवहार र कामकारबाही एक प्रकारको गर्ने तर आन्दोलन र भाषण अर्को गर्ने व्यक्तिलाई कसरी पत्याउँछन् राजनीतिक दलका नेताले। कसरी पत्याउँछन् कानुनव्यवसायी र आम सर्वसाधारणले ? केपी ओलीलगायत अन्य दलका नेताहरूले यो कुरालाई भनेनन् त ? त्यसकारणले हामी बारका समग्र कानुन व्यवसायी साथीहरूले एक पटक आफूहरूलाई नै फर्किएर हेरौं र स्व मूल्यांकन पनि गम्भीर ढंगले गरौं। सही नेतृत्व छानौं र आन्दोलन अगाडि बढाऔं। आन्दोलन अगाडि बढाउँदा हामीले चाहेको सुधार र आम नागरिकले न्यायपालिकाबाट पाउनुपर्ने सेवा सुविधाका सम्बन्धमा हामीहरू स्पष्ट हौं। राजनीतिक दलका नेताहरूलाई सहमत गरेर आगाडि बढौं। त्यसले न्यायपालिकामा अवश्य सुधार हुन्छ। समग्र न्यायपालिकामा आमूल परिवर्तन गर्न सकिन्छ। सबै विषयलाई संशोधन गर्न सकिन्छ। तर, त्यसका लागि हामीहरूले राजनीतिक दलका नेताहरूलाई समेत हाम्रो माग जायज हो भनेर विश्वास दिलाउनु पर्छ। त्यसका लागि आन्दोलन गर्ने नेतृत्व दिग्गज र निष्पक्ष हुनु पर्छ। विश्वासिलो हुनु पर्छ। तब मात्र हरेक क्षेत्रबाट साथ र सहयोग पनि प्राप्त हुनेछ। हामीले राखेको माग पनि पूरा हुनेछ।"

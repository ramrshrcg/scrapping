शीर्षक,विवरण
"नेपाललाई ट्रान्जिट बनाउँदै बंगलादेशी, स्वदेश फर्किने बहानामा दुबई छिर्ने दाउ","काठमाडौं: काठमाडौंबाट विमानमार्फत् एक घण्टा १५ मिनेटमा बंगलादेशको राजधानी ढाका पुगिन्छ। काठमाडौं र बंगलादेशबीच नियमित उडानसमेत भइरहेको छ। तर नेपालमा रहेका बंगलादेशीहरु स्वदेश फर्कन दुबईको बाटो रोज्न थालेका छन्। नेपालबाट दुबई हुँदै बंगलादेश जानुभन्दा काठमाडौंबाट सिधै बंगलादेश जान हवाई भाडासमेत सस्तो पर्छ। काठमाडौंबाट स्थलमार्गबाट गए पनि दुई दिनमा बंगलादेश पुगिन्छ। यति सहजता हुँदाहुँदै नेपालमा रहेका बंगलादेशीहरु किन दुबईको रुट रोजिरहेका छन्? काठमाडौंबाट बंगलादेश हजाई जहामा सवा घण्टामा पुगिन्छ भने दुबईबाट बंगलादेश पुग्न कम्तिमा ८ घण्टा लाग्छ। अध्यागमन विभागका एक अधिकारीका अनुसार उनीहरु स्वदेश नफर्की दुबईमा बस्छन् र त्यहीँ काम गर्छन्। बंगलादेशीहरु घुम्ने बहानामा स्थल वा हवाई मार्गबाट नेपाल आउने, केही दिन यहीँ बस्ने अनि स्वदेश फर्किने बहानामा दुबई जाने र त्यहीँ काम गरेर बस्दा रहेछन्, अध्यागमनका ती अधिकारीले अन्नपूर्णसँग भने। मंगलबार काठमाडौंबाट दुबई हुँदै बंगलादेश फर्किने भनिएका ५ जना बंगलादेशीलाई अध्यागमन कार्यालयले रोकेको छ। उनीहरु दुबई हुँदै बंगलादेश फर्किन विमानस्थल पुगेका थिए। तर, उनीहरुसँग दुबईको समेत प्रवेशाज्ञा (भिसा) रहेको भेटेपछि अध्यागमन अधिकारीहरुले प्रस्थान अनुमति दिएन। अध्यागमनका अधिकारीहरुले उनीहरुको यात्रा अस्पष्ट र शंकास्पद् भएको प्रतिक्रिया दिएका छन्। त्रिअबि अध्यागमन कार्यालयले मंगलबार बंगलादेशी नागरिक ए००८१७००५ नम्बरको राहदानी बाहक नोमान भुइयान, इएफ०२०१५३५ नम्बरको राहदानी बाहक कोबाद, बीवाई०२७३९९२ नम्बरको राहदानी बाहक मेराजुल, ए०२६३८५३४ नम्बरको राहदानी बाहक रविउल मोल्ला र बीवाई ००१५१७६ नम्बरको राहदानी बाहकक आबु तेहेर अलमास मिहाको यात्रा शंकास्पद भन्दै प्रस्थान अनुमति नदिएको हो। बंगलादेशबाट दुबई जान कठिन भएकाले मानव तस्करहरुको मिलेमतोमा बंगलादेशीहरुले पछिल्लो समय नेपालको बाटो छान्न थालेका छन्।"
सामसङ्गले ल्यायो नेपाली बजारमा ग्यालेक्सी एस २२ सिरिज,"काठमाडौं : सामसङ्गले बुधबार देखि नेपाली बजारमा ग्यालेक्सी एस २२ अल्ट्रा, ग्यालेक्सी एस २२प्लस र ग्यालेक्सी एस २२ मोबाइलहरु ल्याएको छ। ग्यालेक्सी एस २२ ले अल्ट्रा प्रिमियम स्मार्टफोनहरुका लागि नयाँ स्तर कायम गर्न एस सिरिजका कार्यक्षमता र प्रोस्तरको क्यामराका साथमा आइकोनिक एसपेन र नोट सिरिजको अतुलनीय शक्ति संयोजन गरेकोको कम्पनीले जनाएको छ। आकर्षक एवं दीगो डिजाइनका साथ बनेको ग्यालेक्सी एस २२प्लस र ग्यालेक्सी एस २२ मा प्रत्येक पललाई भव्य बनाउन प्रवीण छवि प्रोसेसर युक्त अद्भूत क्यामराहरु रहेको पनि कम्पनीले जनाएको छ।"
सञ्चार विधेयक ल्याउँदै प्रदेश १ सरकार,"विराटनगर : प्रदेश १ सरकारले सञ्चार विधेयक ल्याउने तयारी थालेको छ। सरकारले यसै अधिवेशनमा प्रदेश सञ्चारमाध्यम व्यवस्थापन गर्न बनेको विधेयक, २०७८ ल्याउन लागेको हो। विधेयकका विषयमा आन्तरिक मामिला तथा कानुन मन्त्रालयमा बुधबार प्रारम्भिक छलफल भएको छ। यातायात व्यवस्था तथा सञ्चार मन्त्रालय र आन्तरिक मामिला तथा कानुन मन्त्रालयले प्रदेशका पत्रकार तथा बुद्धिजीवीसँग विधेयकका विषयमा छलफल गरेको हो। प्रदेश १ मा आगामी फागुन १५ गते संसदको हिउँदे अधिवेशनको नियमित बैठक आह्वान गरिएको छ। अधिवेशन बोलाइएसँगै सरकारले आवश्यक कानुन निर्माणको प्रक्रिया सुरु गरेको छ। प्रदेश सरकारको गतिविधिलाई प्रभावकारी बनाउनका लागि आन्तरिक मामिला तथा कानुन मन्त्रालयले कानुन निर्माणको कामलाई तीव्रता दिएको बताइएको छ। नेपालको संविधानले प्रत्याभूत गरेको विचार र अभिव्यक्तिको स्वतन्त्रता तथा सञ्चार एवं सूचनाको हकको संरक्षण र सम्बद्र्धन गर्नका विधेयक ल्याउन लागिएको दाबी सरकारको छ। सरकारका आन्तरिक मामिला तथा कानुनमन्त्री केदार कार्कीले प्रदेशभित्रका सञ्चारमाध्यम र सञ्चारकर्मीलाई व्यवस्थित र परिपक्व बनाउनका लागि सरकारले सञ्चार विधेयक ल्याउन लागेको जानकारी दिए। वाग्मती प्रदेश सरकारको सञ्चार विधेयकका आधारमा प्रदेश १ सरकारले विधेयकको तयारी गरेको मन्त्रालयका कानुन उपसचिव गणेश नायकले बताए। छलफलमा सहभागी सञ्चारकर्मी तथा सञ्चार संस्थाका प्रतिनिधिले प्रदेश सरकारले संविधानमा टेकेर प्रेस स्वतन्त्रतालाई अंकुुश नलगाउने गरी विधेयक ल्याउनुपर्ने धारणा व्यक्त गरेका छन्। उनीहरुले ग्रामीण पत्रकारिता, लोककल्याणकारी विज्ञापन, प्रेस प्रतिनिधि कार्ड, सञ्चारकर्मीलाई लेखनवृत्ति तथा प्रोत्साहन, महिला पत्रकार सशक्तीकरण, आदिवासी जनजातिलगायतका सवाललाई विधेयकले समेट्नुपर्नेमा जोड दिए।"
सुरक्षा खतरा बढेपछि संसद भवनको पर्खालमा काँडेतार लगाइयो,काठमाडौं: नयाँ बानेश्वरस्थित संसद भवनको पर्खालमा काँडेतार लगाइएको छ। एमसीसीको विरोधमा उत्रिएका प्रदर्शनकारीबाट हुनसक्ने सम्भावित घटनाको पूर्व तयारीका लागि संसद भवनको पर्खालमा काँडेतार लगाइएको हो। पछिल्लो समय एमसीसी विरोधमा नयाँ बानेश्वर क्षेत्रमा प्रदर्शन भइरहेको छ। संसदमा एमसीसी टेबल गरिएपछि त्यसको विरोधमा प्रदर्शनकारीले विरोध गर्दै आएका छन्। भोलि (बिहीबार) संसद बैठक बस्दैछ। संसद बैठक बस्दैगर्दा यता बानेश्वर क्षेत्रमा प्रदर्शनको तयारीसमेत गरिएको बताइएको छ। सम्भावित घटना हुन नदिन काँडेतार लगाइएको सुरक्षास्रोतले जानकारी दिएको छ।
एमसीसीको विरोधमा मसाल जुलुस प्रदर्शन (फोटो फिचर),"काठमाडौं: अमेरिकी सहायता परियोजना एमसीसीको विरोधमा नेकपा माओवादी केन्द्रले मसाल जुलुस प्रदर्शन गरेको छ। माओवादीको भातृसंस्था अखिल क्रान्तिकारीले बुधबार साँझ नयाँ बानेश्वरमा मसाल जुलुस प्रदर्शन गरेको हो। त्यस्तै आजै मोहन वैद्य र नेत्रविक्रम चन्द नेतृत्वको माओवादी पार्टीले समेत मसाल जुलुस प्रदर्शन गरेको थियो। दुई पार्टीले संयुक्तरुपमा काठमाडौंको कालिमाटीमा मसाल जुलुस प्रदर्शन गरेको थियो। तस्बिरहरु : सुनिता डंगोल, सरोज वैजु"
पलविरुद्ध एक महिनाअघि नै कास्की प्रहरीमा पुगेको थियो उजुरी,"काठमाडौं : अभिनेता पल शाहविरुद्ध एक महिनाअघि जिल्ला प्रहरी कार्यालय कास्कीमा उजुरी पुगेको खुलेको छ । कास्कीका एक प्रहरी अधिकारीकाअनुसार उमेर नपुगेकी किशोरीलाई विवाहको प्रलोभनमा यौन शोषण गरेको उजुरी लिएर पीडित परिवार प्रहरी कार्यालय आएको थियो । उजुरीका सम्बन्धमा कास्की प्रहरीले छलफल गरेर तनहुँ प्रहरीमा पठाएको थियो । यदि कास्की प्रहरीमै दर्ता गर्न चाहे पनि गर्न सकिने र दर्ता गरेर केस तनहुँमै पठाउने कानुनी प्रक्रियाबारे जानकारी गराइएको थियो । पीडित परिवार पछि आउने भनेर गएको ती प्रहरी अधिकारीले अन्नपूर्णलाई जानकारी दिए । यसबारे जिल्ला प्रहरी कार्यालय कास्कीका प्रवक्ता सुन्दर तिवारीले कास्की प्रहरीकै समन्वयका आधारमा केस तनहुँमा पठाइएको बताए । त्यसको कार्यक्षेत्र तनहुँ भएकाले त्यता पठाएको हो, उनले भने । यता तनहुँ प्रहरी प्रवक्ता डीएसपी युवराज खड्काले उजुरी दर्ता गरेर अनुसन्धानको क्रममा रहेको जानकारी दिए । मुलुकी अपराध संहिताअन्तर्गत १८ वर्ष उमेर नपुगेकी किशोरीसँग सहमतिमै यौन सम्बन्ध राखेमा पनि जबर्जस्तीकरणी नै मानिन्छ । उक्त कसुरमा बढीमा १२ वर्षसम्म कैद सजाय हुने व्यवस्था छ ।"
जन्मदिनमा ओलीले भने : बाँकी जिन्दगी देश र जनताप्रति समर्पित गर्छु,"काठमाडौं : प्रमुख प्रतिपक्षी नेकपा एमालेका अध्यक्ष केपी शर्मा ओलीले आफ्नो बाँकी जीवन देश र जनताप्रति समर्पित गर्ने बताएका छन् । जन्मदिनको अवसरमा अध्यक्ष ओलीमाथि लेखिएको पुस्तक समवेत दृष्टि लोकार्पण समारोहलाई भक्तपुर गठ्ठाघरमा सम्बोधन गर्दै ओलीले अबको बाँकी जीवन देश र जनताप्रति समर्पीत गर्ने बताएका हुन् । उनले भने, बाँकी जिन्दगी देश र जनताप्रति समर्पित गर्छु । बुवा त अझै तन्नेरी जस्तै हुनुहुन्छ भने म त झन् बुढो हुने कुरै भएन । एमालेले जनताको स्नेह र आशीर्वाद पाएको र जनताको शुभकामना र आशिर्वाद सबैभन्दा ठूलो कुरा रहेको उनको भनाइ छ । ओलीले राष्ट्र निर्माणमा सबैभन्दा ठूलो सहयोग जनताको रहेको भन्दै आफू बिरामी पर्दा जनताले मठमन्दिरमा पूजा, भाकल गरेर, शुभेच्छा दिएर आफ्नो स्वास्थ्यलाभको कामना गरेको स्मरण गरे । देश, जनता राष्ट्र र राष्ट्रियताविरुद्ध कुनै काम नगर्ने उनले प्रतिबद्धता जनाए ।"
"प्रचण्ड रणनीति : गठबन्धन जोगाउने, एमसीसी फेल गराउने","काठमाडौं : अमेरिकी सहायता परियोजना एमसीसी सम्झौता संसदबाट अनुमोदन गराउने निर्णायक मोडमा आइपुग्दा सत्ता गठबन्धनको प्रमुख घटक नेकपा माओवादी केन्द्र विपक्षमा छ । माओवादीसँगै एकीकृत समाजवादी पनि विपक्षमा छ । गठबन्धन नै धरापमा परेपछि नचाहेर संसदमा टेबल गर्न सहमति जनाएका माओवादी अध्यक्ष प्रचण्ड अब पारित हुन नदिने रणनीतिमा छन् । प्रधानमन्त्री एवं प्रमुख सत्तारुढ नेपाली कांग्रेसका सभापति शेरबहादुर देउवा एमालेसँग सम्वाद बढाएर प्रचण्डमाथि दबाब बढाएका छन् । तर प्रचण्ड भने गठबन्धन जोगाउने र एमसीसी फेल गराउने रणनीतिमा अघि बढेका छन् । बुधबार दिउँसो सामाजिक सञ्जाल फेसबुकमा सत्ता उल्ट्याउन कैयन षडयन्त्र भइरहेको र ती सबै प्रपञ्चको जालो चिरेर विजयी हुने उल्लेख गरेका थिए । यो भनाइले पनि सत्ता गठबन्धन टुटाउन भइरहेका षडयन्त्रलाई रोकेर जोगाउने रणनीति देखाउँछ । त्यसलगत्तै बागमती प्रदेश समितिको बैठकमा अध्यक्ष प्रचण्डले एमसीसी बाध्यताले टेबल गर्न दिएको तर पारित हुन नदिने दोहोर्याए । एमसीसीको विपक्षमा मतदान गर्ने उनको भनाइ थियो । उनले भने, हामी एमसीसीको विपक्षमै छौं । मूल ध्यय भनेको गठबन्धन नटुटोस एमसीसी फेल होस भन्ने नै हो । सभामुख ज्यूले एमसीसी रोक्ने प्रयास गर्नुभयो । तर, सरकारले टेबल गर्न भनेपछि त गर्नैपर्ने भयो । यसअघि सभामुख कृष्णबहादुर महराले एमसीसी रोक्नुभएको थियो । सबैले सभामुखमाथि पेलेका छन् । सभामुख र गठबन्धन जोगाउन टेबल हुन दिए पनि अब विपक्षमा मतदान गरेर फेल गराउने प्रचण्डको भनाइ थियो ।"
मलेसियाबाट एकैदिन दश शव आउँदा कारुणिक बनेको विमानस्थलको दृश्य,"काठमाडौं: त्रिभुवन अन्तर्राष्ट्रिय विमानस्थलमा सधैंजसो बुधबार पनि आउने जानेको बाक्लै चहलपहल थियो। अन्तर्राष्ट्रिय टर्मिनलको प्रवेशद्वारमा भित्रिनेहरु र पुर्याउन हिँडेका आफन्तहरु जसरी खुसी र पीडाको वियोगान्तमा देखिन्थे। विदेशबाट फर्किने द्वारमा पनि उसैगरी खुसी र पीडाको वियोगान्तमा डुबेका आफन्तहरु कुरी बसेका थिए। वर्षौंपछि आफन्तको पर्खाइमा बसेकाहरु जति व्यग्र प्रतीक्षामा थिए, त्यही भीडमा एक समूह दुःखको भकारी बोकेर छट्टपटाइरहेका थिए। कारण थियो, उनीहरु आफन्तको शव कुरी बसेका थिए। त्रिअबि भन्सार कार्यालयका अनुसार बुधबारमात्रै दश जनाको शव नेपाल ल्याइएको छ। ती सबै शवहरु मलेसियाबाट आएको भन्सार कार्यालयले जानकारी दिएको छ। शवका बाकसहरु बाहिर ल्याउँदै गर्दा विमानस्थलमा रुवाबासीले सन्नाटा छाएको थियो। उज्जवल भविष्यका लागि वैदेशिक रोजगारीमा गएका आफन्तहरु प्राण त्यागेर बाकसभित्र फर्किँदा कोसको मन नचुँडिएला? बुधबार विमानस्थलको दृश्य त्यस्तै थियो। गोरखाको गण्डकी गाउँपालिका साँगली चोकका टकबहादुर आफन्त अनिल चेपाङको शव बुझ्न विमानस्थल पुगेका थिए। उनका आफन्त अनिल एक दसकअघि मलेसिया उडेका थिए, सुन्दर भविष्यको कल्पना गर्दै। तर, दस वर्षपछि एक छोरा र श्रीमतीसँग सधैंका लागि टाँढिए। डेढ महिनाअघि मलेसियामा हृदयघातका कारण ज्यान गुमाएका उनको शव आज मात्रै नेपाल आइपुग्यो। शव ल्याउन पनि आफन्तहरुले ठूलै सकस व्यहोर्न पर्यो। 'डेढ महिनाअघि उहाँ (अनिल) हृदयघातका कारण ज्यान गुमाउन पर्यो। कम्पनीबाट भागेर अन्तै काम गरेकाले न कुनै क्षतिपूर्ति पाउनुभयो। उल्टै शव ल्याउन परराष्ट्र मन्त्रालयलाई ठूलै हारगुहार गर्न पर्यो,' टकबहादुरले अन्नपूर्णसँग भने। मलेसियास्थित नेपाली राजदूतावासको पहलमा डेढ महिनापछि शव नेपाल ल्याएको उनले बताए। तस्बिरहरु : सरोज वैजु"
बर्दिवासमा बौद्ध शिक्षा लागू हुने,"महोत्तरी : बर्दिवास नगरपालिकामा बौद्ध शिक्षा लागू हुने भएको छ। बुधबार राजधानी काठमाण्डौँमा बौद्ध शिक्षा संचालनका लागि लुम्बिनी विश्वविद्यालय र बर्दिवास नगरपालिकाबीच सम्झौता भएको हो। विश्वविद्यालयका उपकुलपति प्राडा हृदयरत्न वज्राचार्य र बर्दिवास नगरपालिकाका मेयर विदुरकुमार कार्कीले सम्झौतापत्रमा हस्ताक्षर गरिएको हो। सम्झौता अनुसार अब बर्दिवास नगरपालिकाले बौद्ध शिक्षा प्रदान गर्नको कलेज स्थापना गरिनेछ। त्यस्तै बौद्ध दर्शनको ज्ञान, तालिम, खोज एवम् अनुसन्धान गरिने भएको छ। सो सम्झौताको रोहवरमा विश्वविद्यालयकोतर्फबाट रजिष्ट्रार डा तिलकराम अचार्य र बर्दिवास नगरपालिकाकोतर्फबाट प्रकाशहरी पोखरेल र कमलीमाया वाईवा रहेका छन्। सो कार्यक्रमकाबीच नेकपा माओवादी केन्द्रका नेता एवं महोत्तरी क्षेत्र नं १ का साँसद गिरीराजमणि पोखरेलकोसमेत उपस्थित रहेको थियो।"
"विशेष अदालतमा अध्यक्षसहित ६ न्यायाधीशको नाम सिफारिस, दुई न्यायाधीशको काज सरुवा","काठमाडौं : न्याय परिषदले विशेष अदालतमा ६ जना न्यायाधीशको नाम सिफारिस गरेको छ । कायममुकायम प्रधानन्यायाधीश दीपककुमार कार्कीको अध्यक्षतामा बसेको परिषदको बैठकले विशेष अदालतको अध्यक्षमा न्यायाधीश श्रीकान्त पौडेलको नाम सिफारिस गरेको छ । उच्च अदालत पाटन दरबन्दी भएका पौडेल उच्च अदालत पोखराको बागलुङ इजलासमा कार्यरत थिए । त्यसैगरी पाँच जना सदस्यमा उच्च अदालत जनकपुरको वीरगञ्ज इजलासका न्यायाधीश रमेशकुमार पोखरेल, उच्च अदालत विराटनगरमा कार्यरत यमुना भट्टराई, उच्च अदालत पोखराको बागलुङका शालिग्राम कोइराला, उच्च अदालत तुलसीपुरको बुटवल इजलासका बलभद्र बास्तोला र उच्च अदालत पाटनका खुसी प्रसाद थारुको नाम सिफारिस गरिएको परिषदले जनाएको छ । बैठकले राजश्व न्यायाधिकरण काठमाडौंको कानून सदस्य एवं अध्यक्ष पदमा उच्च अदालत पाटन दरबन्दी भई उच्च अदालत तुलसीपुर नेपालगंजमा कार्यरत न्यायाधीश टेकप्रसाद ढुंगानालाई तोक्न सिफारिस गरेको छ । परिषदले उच्च अदालत सुर्खेतका २ जना न्यायाधीशको काज सरुवा गरेको छ । अब्दुल अजिज मुसलमानलाई उच्च अदालत पाटनको हेटौंडा इजलास र नित्यानन्द पाण्डेयलाई उच्च अदालत तुलसीपुरको बुटवल इजलासमा काज सरुवा गरिएको परिषदले जनाएको छ ।"
एमसीसीबारे चीनको प्रश्न अमेरिकी जनताको उपहार हो कि प्यान्डोराज बक्स?,"काठमाडौं: चीनले अमेरिकी सहायता परियोजना एमसीसी सम्झौताबारे पुनः प्रश्न गरेको छ। चिनियाँ विदेश मन्त्रालयकी प्रवक्ता हुआ चिनयिङले नेपालसँग गरिएको एमसीसी सम्झौता कस्तो उपहार हो भनी प्रश्न गरेकी छन्। उनले एकातिर उपहार पनि भन्ने तर अल्टिमेटम पनि दिने भन्ने विषय आश्चर्य रहेको बताएकी हुन्। 'अमेरिकाले एमसीसी सम्झौतालाई उपहार भनेको छ। तर यो उपहार लिन अल्टिमेटम आवश्यक पर्छ र? उपहारलाई कसरी अल्टिमेटम तोकियो। म आश्चर्यमा परेकी छु,' विदेश मन्त्रालयमा आयोजित नियमित पत्रकार भेटघाटमा उनले भनिन्। उनले अमेरिकी अधिकारीहरुले एमसीसी अनुमोदन नभए द्विपक्षीय सम्बन्धमा असर पर्ने भन्ने दिएको अभिव्यक्तिले पनि यो उपहार हो कि प्यान्डोराज बक्स हो बुझ्न नसकेको बताइन्। 'उपहारमा कसरी अल्टिमेटमको पोका आउन थाल्यो। त्यस प्रकारको उपहार कसरी स्वीकार्न सक्छ? यो हेर्दा राम्रो छ तर चपाउन मुस्किल पार्ने मासु हो भनेर नेपालीले भन्ने हुन कि भन्ने डर छ, उनले भनेकी छन्। उनले अन्तर्राष्ट्रिय सहयोग लिँदा पारस्परिक सम्बन्ध र सार्वभौम सत्ता र त्यहाँको जनताको सम्मान गर्नुपर्ने बताइन्। 'अन्य मुलुकको सार्वभौम सत्तामा अहित हुने काम गर्नु हुँदैन। नेपाली जनताले स्वतन्त्ररुपमा विकासका योजनाहरु रोज्न पाउनुपर्छ,' उनले भनिन्, 'नेपालको आर्थिक, सामाजिक विकासमा सहयोग गर्न चीन सधैं तयार छ।'"
"पल शाहविरुद्ध पक्राउ पूर्जी जारी, के हुन्छ सजाय ?",काठमाडौं : जिल्ला प्रहरी कार्यालय तनहुँले अभिनेता पल शाहविरुद्ध पक्राउ पूर्जी जारी गरेको छ । उमेर नपुगेकी किशोरीलाई यौन शोषण गरेको उजुरीका आधारमा तनहुँ प्रहरीले जिल्ला अदालतबाट अनुमति लिएर शाहविरुद्ध पक्राउ पूर्जी जारी गरेको हो । तनहुँका प्रहरी प्रवक्ता डीएसपी युवराज खड्काले पीडित किशोरीको उजुरीमाथि अनुसन्धान भइरहेको बताए । पक्राउ पूर्जीबारे भने उनी बोल्न मानेनन् । महानगरीय प्रहरी परिसर काठमाडौं स्रोतले भने पक्राउ पूर्जी तनहुँबाट परिपत्र भएर आइपुगेको र शाहलाई नियन्त्रणमा लिएर तनहुँ पठाइने जानकारी दिएको छ । शाहविरुद्ध पीडितका आफन्त प्रहरी कार्यालय पुगेर बुधबार दिउँसो उजुरी दर्ता गराएका थिए । पीडितलाई विवाह गर्ने प्रलोभन देखाएर विभिन्न ठाउँमा पटक पटक जबर्जस्तीकरणी गरेको उजुरीपत्रमा आरोप लगाइएको छ । मुलुकी अपराध संहिताअन्तर्गत १८ वर्ष उमेर नपुगेकी किशोरीसँग सहमतिमै यौन सम्बन्ध राखेमा पनि जबर्जस्तीकरणी नै मानिन्छ । उक्त कसुरमा बढीमा १२ वर्षसम्म कैद सजाय हुने व्यवस्था छ ।
महाशिवरात्रीमा भक्तजनलाई कुनै समस्या हुन नदिन मन्त्री आलेको निर्देशन,"काठमाडौँ : संस्कृति, पर्यटन तथा नागरिक उड्डयनमन्त्री प्रेमबहादुर आलेले महाशिवरात्रिको समयमा पशुपतिनाथमा देश विदेशबाट आउने भक्तजनलाई कुनै पनि कुराको समस्या हुन नदिन निर्देशन दिएका छन्। पशुपति क्षेत्र विकास कोषका अध्यक्षसमेत रहेका मन्त्री आलेले आज कोषका पदाधिकारीलाई पशुपतिमा आउने भक्तजनका लागि आवश्यक पर्ने सम्पूर्ण कुरा पूरा गर्न निर्देशन दिएका हुन्। उनले भजे, भव्य र सव्यरुपमा महाशिवरात्री मनाउन सबै लागि परौँ, भक्तजनलाई कुनै पनि कुराको कमी नआवस् । महाशिवरात्रिको समयमा पशुपति क्षेत्रलाई बिजुली बत्तीदेखि फूलहरुले सजाएर रङ्गीचङ्गी तथा झकिझकाउन गर्नसमेत उनले निर्देशन दिए। शिवरात्री पर्वको समयमा देश विदेशबाट आउने भक्तजनलाई लाइनमा लगाउने, शुद्ध पानी, खानाको व्यवस्थालगायतका कुरामा अहोरात्र खटिन र भव्य तथा सभ्यरुपमा सफल पार्नसमेत उनले आग्रह गरे। पशुपतिनाथमा महाशिवरात्रि पर्वमा आउने भक्तजन भोकभोकै रातिदेखि लाइनमा बसेर बिरामी हुने भएकाले उनीहरुलाई उपचारका लागि तत्काल अस्पताल पुर्याउन एम्बुलेन्सको व्यवस्था मिलाउनसमेत मन्त्री आलेले समितिका पदाधिकारीलाई निर्देशन दिए। यसैगरी मन्त्री आलेले पशुपति क्षेत्रमा पर्खालमा गरिन लागेको भगवानका चित्र निर्माणका कार्य तत्काल सक्नसमेत निर्देशन दिए। यस वर्षको महाशिवरात्री पर्व यही फागुन १७ गते मङ्गलबारका दिन परेको छ। यस वर्ष पशुपति क्षेत्रमा कम्तीमा पनि १० लाख दर्शनार्थी मेला भर्न तथा दर्शन गर्न आउने अनुमान गरिएको पशुपति क्षेत्र विकास कोषका सदस्य सचिव डा मिलनकुमार थापाले जानकारी दिए। पर्वलाई सफलतापूर्वक सम्पन्न गर्नका लागि संस्कृति, पर्यटन तथा नागरिक उड्डयनमन्त्री तथा कोषका अध्यक्ष आलेको अध्यक्षतामा मूल समारोह समिति र विभिन्न १० उपसमिति गठन गरिएको छ।"
९ लाख ५० हजार अवैध रकमसहित भारतीय नागरिक पक्राउ,"महोत्तरी : महोत्तरी प्रहरीले ९ लाख ५० हजार अवैध रकमसहित एक भारतीय नागरिकलाई पक्राउ गरेका छन्। पक्राउ पर्नेमा भारत विहार राज्य सितामढी जिल्ला सिरसिया ग्राम पञ्चायत वेला थानाका ३० बर्षिय दिपककुमार चौधरी रहेका छन्। बुधबार बेलुकी ५ बजेको समयमा महोत्तरीको मनरा सिस्वा नगरपालिका २ कट्टी भन्ने स्थानमा प्रहरीले वी आर ३० एडी ८३४६ नम्बरको मोटरसाईकललाई चेक गर्ने क्रममा सो रकम अवैध रुपमा फेला पारेको हो। चौधरीले लगाईएको टिसर्टभित्र कम्मरको भागमा वाँधी राखेको अवस्थामा नेपाली रुपैयाँ १ हजार दरको नोट ८ बण्डल रहेको र १ सय थान गरी ८ लाख, ५ सय दरको नोट २ बण्डल, प्रत्येक बण्डलमा ५ सयको गरी १ लाख र१ हजारको नोट १८ थान, ५ सयको नोट ४४ थान, सयको नोट ९६ थान, ५० को नोट ८ थानको एक बण्डलमा ५० हजार बरामद भएको जिल्ला प्रहरी कार्यालय महोत्तरीले जनाएको छ। नौ लाख पचास हजार रकमसहित पक्राउ परेका भारतीय नागरिक चौधरीलाई आवश्यक कानुन अनुसारको कारवाहीको लागि जलेश्वर भन्सार कार्यालय मलिवारा पठाएको महोत्तरीका प्रहरी प्रवक्ता डिएसपी प्रकाश विष्टले बताए।"
पल शाहविरुद्ध तनहुँ प्रहरीमा उजुरी,काठमाडौं : उमेर नपुगेकी किशोरीमाथि यौन सम्बन्ध राखेको आरोपमा अभिनेता पल शाहविरुद्ध उजुरी दर्ता भएको छ । शाहविरुद्ध जिल्ला प्रहरी कार्यालय तनहुँमा बुधबार यौन दुर्व्यवहारको उजुरी दर्ता भएको हो । पीडितका आफन्त प्रहरी कार्यालय पुगेर उजुरी दर्ता गराएको प्रहरीले जनाएको छ । उजुरीमाथि छानविन गरेर शाहमाथि अनुसन्धान अघि बढाइने बताइएको छ । मुलुकी अपराध संहिता २०७४ अनुसार मजुरी लिएर भए पनि अठार वर्षभन्दा कम उमेरको कुनै बालिकालाई करणी गरेमा निजले त्यस्तो महिला वा बालिकालाई जबर्जस्ती करणी गरेको मानिने उल्लेख छ । १६ देखि १८ वर्षसम्म कम उमेरकी महिला भए १० देखि १२ वर्ष कैद सजायको व्यवस्था छ । पीडित किशोरीको उमेर १७ वर्ष रहेको छ ।
नेपाल छिरेको विषयमा भारतका सैनिक अधिकारीले मागे माफी,"दार्चुला : भारतीय सेना नेपाल प्रवेश गरेको विषयमा भारतीय सेनाले माफी मागेको छ। भारतीय प्यारामिलिट्री फोर्सअन्तर्गतको गोर्खा रेजिमेन्टका एक जना जवान बुधबार अपरान्ह ४ बजेतिर महाकाली नदी तरेर नेपाल आएका थिए। दार्चुला खलंगास्थित महाकाली नगरपालिका४ महाकाली नदी पारी रहेको भारतीय सैनिकको ब्यारेकबाट एक जना जवान नेपालतर्फ आएका थिए। उनलाई सोही बेलामा नै नेपालबाट भारततर्फ फर्काइयो, जिल्ला प्रशासन कार्यालय दार्चुलाका प्रमुख जिल्ला अधिकारी दीर्घराज उपाध्यायले अन्नपूर्णलाई बताए। सेनाको तालिमको क्रममा उनी नदी तैरेर नेपाल आएका थिए। महाकाली नदी अन्तर्राष्ट्रिय सीमा नदी भएको हुँदा अनुमति बिना नेपाल प्रवेश गर्न मिल्दैन। सोहीअनुसार उनलाई नेपालबाट फिर्ता पठाइएको हो। नेपाल छिरेका सैनिक जवानको विषयमा भारतीय सैनिक अधिकारीले प्रशासनसँग माफी मागेको उपाध्यायले बताए। ती सैनिक जवान नेपाल छिरेको विषयमा भारतका सैनिक अधिकारीले अनौपचारिकरुपमा माफी माग्नुभएको छ,' सिडओ उपाध्यायले भने।"
कांग्रेसको १६ जिल्लाको अधिवेशन फेरि सर्यो,"काठमाडौं: नेपाली कांग्रेसको १६ जिल्लाको अधिवेशन फेरि स्थगित भएको छ। फागुन १५ गतेदेखि हुने भनिएको जिल्ला अधिवेशन फागुन २० गतेको लागि सारिएको कांग्रेसले जनाएको छ। कांग्रेसले विज्ञप्ति जारी गर्दै मुलुकमा विकसित राजनीतिक घटनाक्रम, संसदमा निर्णयार्थ प्रस्तु र विचाराधीन राष्ट्रिय महत्वको विषय भएकाले अधिवेशन स्थगित गर्नुपरेको जनाएको छ। कांग्रेसको सप्तरी, सिरहा, धनुषा, महोत्तरी, सर्लाही, रौतहट, बारा, पर्सा, सिन्धुली, सिन्धुपाल्चोक, चितवन, मकवानपुर, नवलपुर, बाँके, अछाम र कैलाली जिल्लाको अधिवेशन गर्न सकेको छैन।"
सोलुखुम्बुमा भाँडाकुँडा चोरी गर्ने एक गिरोह पक्राउ,"सोलुखुम्बु : सोलुखुम्बुमा विभिन्न भाँडाकुँडाहरु चोरी गर्ने एक गिरोहलाई प्रहरीले पक्राउ गरेको छ। जिल्लाको विभिन्न क्षेत्रबाट भाडाँ तथा अन्य सामाग्रीहरु चोरी गरी कवाडीमा बिक्री गर्ने ३ जनालाई चोरी गरिएको सामाग्रीसहित सल्लेरीबाट प्रहरीले पक्राउ गरेको हो। जिल्ला प्रहरी कार्यालय सोलुखुम्बुका प्रहरी निरीक्षकऋषिराज ढकालका अनुसार पक्राउ पर्नेहरुमा सोलुदुधकुण्ड नगरपालिका१ टाक्सिन्दुका २१ वर्षीय रोशन तामाङ, भारतको पश्चित भगांल उत्तरदिनाक्पुर ठाना इटहरा कपासीय घर भएका ५२ वर्षीय साजन अली र सोही ठेगानाका ४३ बर्षीय फाराज अली रहेका छन्। उनीहरु मध्ये रोशन तामाङले गाउँबाट तामा, पित्तल, फलाम लगायतका समाग्रीहरु चोरी गरेर ल्याउने गरेका थिए भने फराज र साजनले सल्लेरीमा बसेर खरिद गर्ने गरेको प्रहरी निरीक्षक ढकालले बताए। पक्राउ परेका ब्यक्तिको साथबाट तामाको झ्याँगा २२ थान, बाटा २ थान, लोटा २ थान, डाली १ थान, पैनी ३ थान, खड्कुला ३ थान, पितलको भाँडा १ थान, सिलबरको कुकुर १ थान, सोलार व्याट्री ४ थान, फलामको तराजु १ थान र पेट्रोलमेस ३ थान प्रहरीले बराबद गरेको छ। गत सोमबार पक्राउ परेका उनीहरुलाई मंगलबार चोरी मुद्धामा १० दिनको म्याद थप गरी अनुसन्धान सुरु गरिएको जिल्ला प्रहरी कार्यालय सोलुखुम्बुले जनाएको छ। सामाग्री चोरी भएको विषयमा जिल्लाको फाप्लु क्षेत्रका ४ जनाले प्रहरीमा उजुरी गराएका छन्। अन्य ब्यक्तिहरुको पनि सामाग्री हराएको भए खबर गर्न प्रहरीले आग्रह गरेको छ।"
सोलुखुम्बुमा घोडाबाट लडेर एक बालिकाको ज्यान गयो,सोलुखुम्बु : सोलुखुम्बुमा घोडाबाट लडेर एक बालिकाको ज्यान गएको छ। बुधबार स्थानीय पासाङ ल्हामु शेर्पाको ८ वर्षीया छोरी सोनाम छुटिन शेर्पाको घोडाबाट लडेर मृत्यु भएको प्रहरीले जनाएको छ। घोडामा सोनाम छुटिनसँगै सवार रहेकी ९ वर्षीया बालिका मिङमा कान्छी शेर्पा घाइते घाईते भएको प्रहरी नायब उपरीक्षक (डिएसपी) कवित कटवालले जानकारी दिए। उनका अनुसार बुधबार बिहान साढे १० बजे उनीहरु मामाको घोडामा चढेर जाँदै गर्दा खुम्बु पासाङल्हामु गाउँपालिका३ लासे दोभानमा हिउँमा चिम्लिएर घोडा लड्दा उनीहरू घाइते भएका थिए। घाइते मध्ये सोनामको उपचारको लागि लैजाँदै गर्दा दिउँसो १२ बजे बाटैमा मृत्यु भएको प्रहरीले जानकारी दिएको छ। घटना सम्बन्धमा इलाका प्रहरी कार्यालय नाम्चेबाट प्रहरी टोली खटी थप अनुसन्धान गरिरहेको जिल्ला प्रहरी कार्यालय सोलुखुम्बुले जनाएको छ।
"१५५० अंकले घट्यो नेप्से, हाइड्रोमा लगानीकर्ताको आकर्षण कायमै","काठमाडौं : अघिल्लो कारोबारको दिन मंगलबार दोहोरो अंकले उकालो लागेको सेयर बजार बुधबार आएर दोहोरो अंकले ओरालो लागेको छ। यसदिन १५ ५० अंकले घटेर २७२०४३ विन्दुमा अडिएको छ। नेप्से घटेसँगै मंगलबारको तुलनामा यसदिन कारोबार रकम पनि खुम्चिएको छ। यसदिन २२८ कम्पनीको ६२ लाख ४७ हजार ७७४ कित्ता सेयर ३ अर्ब १३ करोड १२ लाख १० हजार २८२ रुपैयाँमा कारोबार भयो। यसअघि मंगलबार नेप्से परिसूचक १७४२ अंकले बढेर २७३५९३ विन्दुमा बन्द भएको थियो। नेप्से बढेसँगै ३ अर्ब बढीको सेयर कारोबार भएको थियो। सो दिन २२८ कम्पनीको ६० लाख ८१ हजार ६०२ कित्ता सेयर ३ अर्ब २१ करोड २८ लाख ८७ हजार ८२२ रुपैयाँमा खरिदबिक्री भएको थियो। बुधबार सेन्सेटिभ इण्डेक्स पनि ५२२ अंकले घटेर ५१७९३ विन्दुमा बन्द भएको छ। यसदिन कारोबारमा आएका १३ समूहमध्ये ११ समूहको सूचक घटेको छ। अन्य समूहको सर्वाधिक २ प्रतिशतले सूचक घटेको हो। मनु एण्ड प्रो समूहको १२२ प्रतिशतले सूचक घटेको हो। होटल एन्ड पर्यटनको १०१ र ट्रेडिङको १०८ प्रतिशतले सूचक घटेको छ। यसदिन दुईवटा समूहको मात्र सूचक बढेको छ। हाइड्रो पावरको १०७ र म्युचुअल फण्डको ०८४ प्रतिशतले सूचक बढेको हो। नेप्से घटेपनि यसदिन ३ कम्पनीको सेयर सकारात्मक सर्किट लेभलमा कारोबार भयो। दिव्यश्वरी हाइड्रोपावर,युनाइटेड इदी मार्दी एन्ड आरबी हाइड्रोपावर र घलेमादी हाइड्रोको सेयर सकारात्मक सर्किट लेभलमा कारोबार भयो। यसअघि मंगलबार पनि हाइड्रोमा लगानीकर्ताको आकर्षण देखिएको थियो। यसदिन कारोबार रकमका आधारमा नेपाल दूरसंचार कम्पनी शीर्षस्थानमा रह्यो। सो कम्पनीको १९ करोड ३७ लाख ८५ हजार ५५४ रुपैयाँमा सेयर कारोबार भयो। १२ करोड ८५ लाख रुपैयाँमा सेयर कारोबार गरी घलेम्यादी हाइड्रो दोस्रो स्थानमा रहेको छ। मंगलबार मैलुङ खोला जल विद्युत र युनाइटेड इदी मार्दी एन्ड आरबी हाइड्रोपावरको सेयर सकारात्मक सर्किट लेभलमा कारोबार भएको थियो। सोही दिन २१ करोड ४९ लाख बराबरमा सेयर कारोबार गरेर नेपाल दूरसंचार कम्पनी अग्रस्थानमा रहेको थियो।"
"भूराजनीतिका कारण सुरक्षा चुनौती उत्पन्न हुनसक्छ, सचेत रहन सेनालाई प्रधानमन्त्रीको निर्देशन","काठमाडौं : प्रधानमन्त्री शेरबहादुर देउवाले भूराजनीतिक संवेदनशीलताका कारण उत्पन्न हुने सम्भावित सुरक्षा चुनौतीतर्फ सचेत रहन नेपाली सेनालाई आग्रह गरेका छन्। जंगी अड्डामा बुधबार कमाण्ड सेनापति समन्वयात्मक बैठकको सुभारम्भ गर्दै प्रधानमन्त्री देउवाले भूराजनीतिक अवस्थितिका कारण अन्तर्राष्ट्रिय र क्षेत्रीय सुरक्षामा आएको परिवर्तनले मुलुकको राजनीतिक, आर्थिक र समग्र सुरक्षामा असर पार्न सक्ने भन्दै त्यसतर्फ सचेत हुन सेनालाई आग्रह गरेका हुन्। सो अवसरमा प्रधानसेनापति प्रभुराम शर्माले जस्तोसुकै परिस्थिति आएपनि जिम्मेवारी निर्वाह गर्न नेपाली सेना तयार रहेको बताए। प्रधानसेनापति शर्माले सरकारका आदेशहरु अक्षरस पालना गर्न नेपाली सेना कटिवद्ध रहेको प्रधानमन्त्रीलाई विश्वास दिएका थिए। कार्यक्रममा बोल्दै प्रधानमन्त्री देउवाले काठमाडौंतराईरमधेस द्रुतमार्गलगायतका विभिन्न राष्ट्रिय सडक करिडोरहरुको निर्माणमा नेपाली सेनाले पुर्याएको योगदानको प्रशंसा गर्दै आयोजनाहरु समयमै सम्पन्न गर्न नेपाली सेना सक्षम रहेको बताएका थिए। नेपाली सेनाअन्तर्गत संचालित राष्ट्रिय गौरवका आयोजनालगायत महत्वपूर्ण आयोजनाहरुको निर्माणका लागि आवश्यक पर्ने श्रोत साधनको अभाव हुन नदिन समेत प्रधानमन्त्री देउवाले विश्वास व्यक्त गरे। बैठकमा प्रधान सेनापति, रक्षा सचिव, जंगी अड्डाका कमाण्ड सेनापतिहरुलगायत विभिन्न विभाग, महानिर्देशनालय, कोर तथा निर्देशनालयका प्रमुखहरु तथा उपत्यका भित्र रहेका बाहिनी अड्डाका बाहिनीपतिहरु उपस्थित थिए। बैठक दुईदिनसम्म चल्नेछ।"
स्याङ्जामा मतदाता परिचयपत्र हराएकाले २० गतेसम्म बनाउन सक्ने,"स्याङ्जा : स्थानीय तहको निर्वाचनलाई लक्षित गर्दे जिल्ला निर्वाचन कार्यालय स्याङ्जाले मतदाता परिचयपत्र हराएका वा नष्ट भएकालाई परिचयपत्र पुन : बनाउन सकिनेगरी समय उपलब्ध गराएको छ। मतदाता नामावलीमा नाम भएका मतदाताका परिचयनपत्र पुनः बनाउन चाहने ब्यक्तिले यही फागुन २० गते भित्र कार्यालयमा पुगी पक्रिया पूरा गर्न आग्रह गरिएको छ। निर्वाचन अधिकृत गुरुप्रसाद मरासीनीका अनुसार परिचयपत्र हराएमा, च्यातिएमा वा नष्ट भएमा कार्यालय आएर निवेदन दिन सकिन्छ। कार्यालयमा आउँदा सम्बन्धित वडा कार्यालयको सिफारिस, नागरिकता, मतदाता परिचयपत्रमा उल्लेख भएको नम्बर ल्याउनुपर्नेछ। उनले भने, मतदानका बेला देखाउनु पर्ने मतदाता परिचयपत्र नहुँदा हुने झंकट तथा मतदान प्रक्रियाबाट संचित हुन नपरोस् भन्न् हाम्रो उदेश्य हो। मतदाता परिचयपत्र नबुझिने गरी च्यातिएको भए सोही परिचयपत्र पनि संगै लिएर आउन कार्यालयले जनाएको छ। जिल्लाका ५ नगरपालिका र ६ गाउँपालिकाका सबै मतदातालाई जानकारीका लागि सूचना सार्वजनिक गरिएको उनले जनाए। कार्यालयका अनुसार आर्थिक वर्ष सुरुदेखि माघ २४ गतेसम्म स्याङ्जामा १८ हजार नयाँ मतदाता थपिएका छन्। जिल्ला निर्वाचन कार्यालय र जिल्ला तथा इलाका प्रशासन कार्यालयमा भइरहेको मतदाता नामावली दर्ता कार्य स्थानीय तह निर्वाचन घोषणासँगै निर्वाचन आयोगको निर्देशन अनुसार हाल स्थगित छ। यसअघि निर्वाचन घोषणाका दिन १८ वर्ष पूरा भएकाले मात्र मतदान गर्न पाउने प्रावधान थियो। तर, अहिले भने मतदानको अघिल्लो दिन अर्थात बैशाख २९ गतेसम्म १८ वर्ष उमेर पूरा भएकाले किशोर किशोरीले मतदान सक्नेगरी निर्वाचन आयोगले परिपत्र गरेको छ। निर्वाचन आयोगले यसभन्दा अघि निर्वाचनको मिति घोषणा भएको दिनलाई कट अफ डेट तोक्ने परम्परालाई हटाउदै नयाँ ब्यवस्था गरेको हो। पछिल्लो मतदाता नामावली अनुसार स्याङ्जामा अनुमानित २ लाख ४२ हजार १२२ मतदाता रहेको कार्यालयले जनाएको छ।"
एमसीसीको पक्षमा उभिने लोसपाको निर्णय,"काठमाडौं: लोकतान्त्रिक समावादी पार्टीले भोलि (बिहीबार) बस्ने प्रतिनिधिसभा बैठकमा आफ्ना सबै सांसदलाई अनिवार्य उपस्थितका लागि निर्देशन दिएको छ। पार्टी कार्यालयमा बुधबार बसेको बैठकले एमसीसी पक्षमा उभिने निर्णयसमेत गरेको बताइएको छ। यद्यपि एमसीसीको विषयमा अन्तिम निर्णय गर्ने अधिकारी पार्टी अध्यक्ष महन्थ ठाकुरलाई दिएको नेता सुरेन्द्र झाले जानकारी दिए। 'पार्टीका सबै सांसद्लाई भोलिको बैठकमा अनिवार्य उपस्थितिका लागि निर्देशन भएको छ। बठैठकले एमसीसीको विषयमा निर्णय गर्ने अधिकार पार्टी अध्यक्ष महन्थ ठाकुरलाई दिएको छ,' उनले भने।"
सेयर बजारमा लगानीकर्ताको आकर्षण बढ्दो: डिम्याट खाता खोल्नेको ५० लाख नजिक,काठमाडौं : पछिल्लो समय सेयर बजारमा नयाँ लगानीकर्ताको संख्या उल्लेख्यरुपमा बढ्न थालेको छ। सीडीएस एण्ड क्लियरिङका अनुसार हितग्राही (डिम्याट) खाता खोल्नेको संख्या करिब ५० लाख पुगेको छ। केन्द्रीय निक्षेप प्रणाली (सीडीएससी) का अनुसार बुधबारसम्म डिम्याट खाता खोल्नेको संख्या ४९ लाख ७२ हजार ९०२ पुगेको छ। यस्तै मेरो सेयर खाता खोल्नेको संख्या ४० लाख ८२ हजार ६१५ पुगेको छ। मेरो सेयरबाट साधारण सेयर (आइपीओ) भर्न सकिन्छ। यसबाट दोस्रो बजारमा बिक्री गरिएको सेयर ट्रान्सफर गरिन्छ । मेरो सेयर खाता नहुनेहरुले आइपीओ भर्न बैंक धाउनुपर्छ। यस्तै डिम्याट खाता नभएकाले प्राथमिक सेयर भर्न पाउँदैनन्। दोस्रो बजारमा किनबेच गर्न पनि पाउँदैनन्। यस्तै बुधबारसम्म ८ अर्ब ११ करोड ८९ लाख १९ हजार ७३१ कित्ता सेयर विभिन्न व्यक्तिका डिम्याट खातामा जम्मा भएको छ। सीडीएससीले करिब चार वर्षअघि डिम्याट खाता अनिवार्य गरिएको थियो। पुँजी बजार प्रविधिमैत्री भएपछि यसमा आमलगानीकर्ताको आकर्षण बढ्न थालेको छ। सहरी क्षेत्रमात्र नभइ ग्रामीण भेगमा पनि डिम्याट खाता खोली आइपीओ भर्नेहरुको संख्या ह्वात्तै बढिरहेको छ। सेयर बजार पस्नुअघि यसबारे राम्रो ज्ञान लिएर मात्र प्रवेश गर्न विज्ञहरु बताउँछन्। सेयर बजारमा जानेर लगानी गरे जहिले पनि कमाइ हुने संभावना रहन्छ। तर अर्काको लहलहैमा र हल्लाको भरमा लाग्दा घाटा हुने सम्भावना पनि उत्तिकै हुन्छ।
दुबई हिँडेका भारतीय नागरिक २० हजार अमेरिकी डलरसहित पक्राउ,"काठमाडौं: काठमाडौंबाट दुबई हिँडेका भारतीय नागरिक २० हजार १५० अमेरिकी डलर (२४ लाख रुपैँया बढी)सहित पक्राउ परेका छन्। प्रहरीको विशेष टोलीले भारतीय नागरिक परशोत्तम सजनानीलाई पक्रउ गरेको हो। सजनानीले अमेरिकी डलरसहित १३५५ दिराम, एक सय भारतीय रुपैँया,५० जर्जिया लारी र ५ इंगल्यान्ड पाउन्डसहित पक्राउ परेका हुन्। उनी फ्लाई दुबईको उडान नं एफजेड ५४० उडानबाट युएई जान लागेका थिए। प्रहरीका अनुसार थप अनुसन्धानका लागि उनलाई राजस्व अनुसन्धान विभाग हरिहर भवनमा बुझाएको छ।"
"सञ्चालकद्वारा सहकारीको ६ करोड हिनामिना, ठगी कसुरमा अनुसन्धान सुरु","काठमाडौँ : काठमाडौँको पुरानो बानेश्वरस्थित एक सहकारीका सञ्चालकले बचतकर्ताको रकम आफन्तको नाममा राखी हिनामिना गरेको पाइएको छ। उनीहरुले भरोसा नेपाल बहुउद्देश्यीय सहकारी संस्थामार्फत बचतकर्ताबाट उठाएको रकम आफ्ना परिवारका सदस्यका नाममा जम्मा गरी रकम दुरुपयोग गरेको प्रहरीको केन्द्रीय अनुसन्धान ब्यूरो सिआइवीका प्रहरी उपरीक्षक श्यामकुमार महतोले जानकारी दिए। रकम दुरुपयोग तथा हिनामिना गर्नेमा सहकारीका अध्यक्ष काठमाडौँ महानगरपालिका३० बस्ने वर्ष ४२ का सुरज बस्नेत र उपाध्यक्ष काठमाडौँ१६ पकनाजोल बस्ने ५७ वर्षीय शिव पाण्डे रहेका छन् उनीहरुलाई पक्राउ गरी अनुसन्धान थालिएको जनाइएको छ। सिआइवी प्रवक्ता महतोले भने, निक्षेपकर्ता सदस्यले बचत गरेको रकम सञ्चालकको मिलेमतोमा सहकारी खातामा नराखी आफ्नै परिवारका सदस्य र आफन्तका नाममा राखी रकम दुरुपयोग गरेको पाइएको छ, दुवैलाई पक्राउ गरी अनुसन्धान थालेका छौँ। उनीहरुले १५ जना निक्षेपकर्ताको रु छ करोड २५ लाख दुरुपयोग गरेको अनुसन्धानमा पाइएको छ। बचतकर्ताले भुक्तानी फिर्ता माग्दा सञ्चालकले नै सहकारी संस्थामा ताला लगाई फरार भएका थिए। सहकारी ठगी कार्यमा संलग्न रहेको भनी बचतकर्ताले दिएको जाहेरीका आधारमा सिआइवीको टोलीले उनीहरुलाई पक्राउ गरी अनुसन्धान थालेको हो। प्रहरीले अन्य बचतकर्ताले उक्त सहकारीबाट निक्षेप तथा ब्याज रकम नपाएको भए कानुनी कारबाहीका लागि जानकारी गराउनु ब्यूरोले अनुरोध गरेको छ।"
"थप ३१२ जनामा कोरोना संक्रमण, सक्रिय संक्रमितको संख्या १० हजारमा झर्यो","काठमाडौं : पछिल्लो २४ घन्टामा थप ३१२ जनामा कोरोना भाइरस (कोभिड१९)संक्रमण पुष्टि भएको छ। स्वास्थ्य तथा जनसंख्या मन्त्रालयका अनुसार पछिल्लो २४ घन्टामा ८ हजार ६९३ नमूना परीक्षणमा सो संख्यामा संक्रमण देखिएको हो। सोही अवधिमा कोरोनाबाट थप दुईजनाले ज्यान गुमाएका छन्। मन्त्रालयका अनुसार ५१०३ नमूनाको पीसीआर र ३५९० नमूनाको एन्टिजेन विधिबाट परीक्षण गरिएको थियो। जसमा २५६ जनाको पीसीआर र ५६ जनाको एन्टिजेन विधिबाट संक्रमण पुष्टि भएको हो। यस्तै बुधबार थप ९११ जना कोरोनामुक्त भएका छन्। यस्तै, पछिल्लो २४ घन्टामा १ लाख ३५ हजार ७९० जनाले कोरोनाविरुद्धको खोप लगाएका छन्। नेपालमा हाल कोरोना सक्रिय संक्रमितको संख्या १० हजार ९० रहेको छ। नेपालमा केहि दिनयता कोरोना संक्रमण घट्दै गएको छ। संक्रमितको चाँप घट्दै गएपछि अस्पतालमा आइसीयू र भेन्टिलेटर बेड खाली हुन थालेका छन्।"
सत्ता उल्ट्याउन कैयन षडयन्त्र भइरहेका छन् : अध्यक्ष प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले सत्ता गठबन्धन फुटाउने षडयन्त्र भइरहेको बताएका छन् । सामाजिक सञ्जाल फेसबुकमा स्टाटस लेख्दै प्रचण्डले प्रतिक्रान्तिकारीहरुले सत्ता उल्ट्याउन कैयन षडयन्त्र रचेको उल्लेख गरेका छन् । तर ती सबै प्रपञ्चको जालो चिरेर विजयी हुने उनको भनाइ छ । एमसीसी सम्झौतालाई लिएर कांग्रेसले प्रमुख प्रतिपक्षी एमालेसँग निरन्तर सम्वाद बढाएपछि प्रचण्डले सरकार टुटाउने प्रयास भइरहेको धारणा आएको हो । विश्व इतिहासमा हरेक क्रान्तिपछि प्रतिक्रान्तिकारीहरु फेरि पुरानै सत्ता उल्ट्याउन भरमग्दूर कोशिस गर्छन् । अहिले नेपालमा पनि क्रान्ति र प्रतिक्रान्तिकारीहरुबीच संघर्ष चलिरहेको छ। उनीहरुले कैयन षड्यन्त्र रचिरहेका र भ्रम छरिरहेका छन्। तर हामी ती सबै प्रपञ्चको जालो चिरेर विजयी हुनेछौं, उनले भनेका छन् ।"
भोलिको संसद बैठकमा अनिवार्य उपस्थित हुन कांग्रेस सांसदलाई निर्देशन,"काठमाडौंः नेपाली कांग्रेसले भोलि (बिहीबार) बस्ने प्रतिनिधिसभाको बैठकमा अनिवार्य उपस्थित हुन आफ्ना सांसदहरुलाई निर्देशन दिएको छ। कांग्रेस संसदीय दलका प्रमुख सचेतक पुष्पा भुसालले भोलिको बैठकमा अनिवार्य उपस्थित हुन् सांसदहरुलाई आग्रह गरिएको बताइन्। उनले अन्नपूर्णसँग भनिन्, राष्ट्रिय महत्वको विषय एमसीसीबारे छलफल सुरू हुने भएकाले सबैलाई अनिवार्य उपस्थित हुन भनिएको हो। एमसीसीलाई अघि बढाउन कांग्रेसको एक मत छ। प्रतिनिधिसभा भोलि दिउँसो १ बजे बस्दैछ। सरकारले ८ फागुनमा एमसीसी सम्झौता संसदमा टेबल भएको थियो।"
गाउँमै बर्थिङ सेन्टर बन्ने भएपछि स्थानीय उत्साहित,"ढल्केवर(धनुषा) : धनुषाको मिथिला नगरपालिका११ तुलसीस्थित चुरेमा बर्थिङ सेन्टर बन्ने भएपछि त्यस भेगका स्थानीय उत्साहित भएका छन्। जिल्लाकै दुर्गम क्षेत्र मानिने तुलसीमा बर्थिङ सेन्टर(प्रसुती गृह) भवनको निर्माण कार्य सुरु भएपछि स्थानीय उत्साहित बनेका हुन्। मधेस प्रदेशका उद्योग पर्यटन वन तथा वातावरणमन्त्री शत्रुधन महतोले एक कार्यक्रमकाबीच स्वास्थ्य चौकी तुलसी चौडाको परिसरमा बर्थिङ सेन्टर भवनको शिलान्यास गरेपछि औपचारिक रुपमा निर्माण कार्य सुरु भएको हो। उक्त क्षेत्रकै प्रदेशसभा सदस्य रहेका मन्त्री महतोको पहलमा प्रदेश सरकारको २० लाख रुपैयाँको बजेटले भवन निर्माण कार्य सुरु गरिएको बर्थिङ सेन्टर भवन निर्माण समितिका अध्यक्ष जीतबहादुर खड्काले जानकारी दिए। चालु आर्थिक वर्षको अन्त्यसम्म निर्माण कार्य सम्पन्न गर्ने समयावधि भएतापनि निर्माण कार्यलाई तीव्रता दिएर त्यस अगावै भवन तयार गर्ने योजना रहेको उनले बताए। अहिले बर्थिङ सेन्टर नहुँदा गर्भवती महिलालाई प्रसुती गराउन त्यस भेगका स्थानीयलाई जोेखिमपूर्ण लामो दुरीको यात्रा गरेर शहरका अस्पतालहरु चहार्नुपर्ने बाध्यता छ। अब गाउँमै प्रसुती गृह निर्माण भइसकेपछि सुत्केरी गराउन निकै सजिलो हुने स्थानीय नर्बदा कार्कीले बताइन्। नजिकै बन्ने बर्थिङ सेन्टरले अकालमै महिला र शिशुको ज्यान जानबाट जोगिन्छ, खुशी हुँदै यज्ञकुमारी कुवले भनिन्। चुरेमा बन्ने बर्थिङ सेन्टरले धनुषा र महोत्तरीको उत्तरी क्षेत्रका आठवटा भन्दा बढी गाउँलाई सेवा पुग्ने स्थानीय प्रेमबहादुर कार्की बताउँछन्। लोटहा, राजाबास, प्रसाइधाप, चुरेलगायतका दुर्गम गाउँका महिलाहरु उक्त प्रसुती गृहबाट लाभान्वित हुने उनको विश्वास छ।"
घरअगाडि कारमा शव भेटिएका गायक लामाको मृत्यु कसरी भयो ? पोष्टमार्टम रिपोर्ट कुर्दै प्रहरी,"काठमाडौं : बुधबार विहान घर अगाडि मृत भेटिएका प्रसिद्ध लोकगीत संकलक, गायक तथा अभिनेता जयनन्द लामाको निधनबारे प्रहरीले अनुसन्धान थालेको छ । लामाको निधन शंकास्पद भन्दै परिवारका सदस्य र शुभेच्छुकले प्रश्न उठाएको र शव नै शंकास्पद अवस्थामा फेला परेपछि भक्तपुर प्रहरीले अनुसन्धान थालेको हो । प्रारम्भिक अनुसन्धानमा गाडीबाट झर्ने क्रममा पर्खालमा ठोक्किएर मृत्यु भएको निष्कर्ष प्रहरीले निकालेको छ । यद्यपी पोस्टमार्टम रिपोर्ट आएपछि थप स्पष्ट हुने प्रहरी बताउँछ । महानगरीय प्रहरी परिसर भक्तपुरका सूचना अधिकारी राजु पाण्डेकाअनुसार कलाकार लामा मध्यपुरथिमी१ लोकन्थलीस्थित सचेत मार्गमा रहेको आफ्नै घर अगाडि मृत भेटिएका थिए । बुधबार विहान उनी बा३च ७७४१ नम्बरको मारुती सुजुकी कारमा खुट्टा गाडीमा र शरीर घोप्टो परी भुइँमा जोतिएको अवस्थामा भेटिएका थिए । उनी मंगलबार साँझ सात बजे बौद्धमा एक बैठकमा सहभागी हुन भन्दै घरबाट निस्किएका थिए । प्रहरीकाअनुसार उनी मिटिङबाट घर फर्किँदा कारबाट ओर्लने क्रममा लडेर अगाडिको पर्खालमा टाउको ठोक्किएको प्रारम्भिक अनुसन्धानमा देखिएको हो । आफन्तले उनलाई विहान ७ बजे गाडीमा खुट्टा र टाउको भुइमा जोतिएको अवस्थामा मृत भेटाएका थिए । प्रहरीकाअनुसार आफन्तले राती २ बजेतिर गाडीको आवाज सुनेको बताएका छन् । उनको शव पोष्टमार्टमको लागि शिक्षण अस्पताल महाराजगन्जमा पठाइएको डीएसपी पाण्डेले जानकारी दिए । पोस्टमार्टम रिपोर्ट आएपछि थप कारण खुल्ने उनको भनाइ छ । उनकाअनुसार घटनाबारे थप अनुसन्धान भैरहेको छ । सिन्धुपाल्चोक बाह्रविसेमा जन्मिएका लामाले पाँच वर्षअघि गायन यात्रा शुरु गरेका थिए । उनको कलकत्ते काइयो, चुइचुई चुइकने जुत्ता, मेरा माया ट भने, नक्कलीलाई पातलीलाईलगायतका गीत चर्चामा छन् । गायनमामात्रै नभएर कलाकारितामासमेत अब्बल अभिनय गर्ने लामाले सय बढी चलचित्रमा काम गरेका छन् । पछिल्लो समय उनी हल्का रमाइलो हाँस्य श्रृंखलामा पनि सक्रिय थिए ।"
विश्वकप लिग२ को खेल तालिका सार्वजनिक,"काठमाण्डौँ : आइसिसी पुरुष क्रिकेट विश्वकप लिग२ त्रिकोणात्मक सिरिजको खेल तालिका सार्वजनिक भएको छ। नेपाल, संयुक्त अरब इमिरेट्स (युएई) र पपुवा न्युनिगीबीच हुने त्रिकोणात्मक एक दिवसीय सिरिज आगामी चैतको पहिलो सातादेखि संयुक्त अरब इमिरेट्समा सुरुआत हुनेछ। उक्त सिरिजको पहिलो खेलमा नेपालले पपुवा न्यू गिनीसँग खेल्ने छ। नेपाल र पपुवा न्युगिनीबीचको खेल आगामी चैत २ गते युएइको शारजहा क्रिकेट मैदानमा हुनेछ। त्यस्तै नेपालले आफनो दोस्रो खेल युएईसँग चैत ४ गते खेल्नेछ भने तेस्रो खेल युएईविरुद्ध चैत ७ गते खेल्नेछ। नेपालले पपुवा न्युगिनिसँग चैत ८ गते खेल्नेछ। आइसिसी विश्वकप लिग२ को नेपालले ८ खेलमा ४ खेलमा विजयी भएको छ भने ४ खेलमा पराजित भएको छ। नेपाल ८ अंक जोड्दै अंक तालिकाको छैटौं स्थानमा छ। त्यसैगरी ओमानले २३ खेलमा १५ खेलमा जित तथा ७ खेलमा हार बेहोर्दै ३० अंक जोडेको छ। ओमन अंक तालिकाको शीर्ष स्थानमा छ। स्कटल्यान्ड १२ खेलमा ७ मा जित र ३ मा हारसहित १६ अङ्कका साथ दोस्रो स्थानमा छ। अमेरिका १६ खेलमा ७ मा जित र ९ मा हारसहित तेस्रो स्थानमा छ। युएई १० खेलमा ५ मा जित र ३ मा हारसहित १२ अंकका साथ चौथो स्थानमा छ। नामिबिया ९ खेलमा १० अंकका साथ पाँचौं स्थानमा छ। पपुवा न्युगिनी १२ खेलमा १२ मानै हारका साथ अन्तिम स्थानमा छ। सन् २०२३ सम्म चल्ने विश्वकप लिग२ का शीर्ष तीन टोलीले सोही वर्ष हुने एकदिवसीय विश्वकप छनोटमा स्थान बनाउनेछन्।"
"परराष्ट्र मन्त्रालयले भन्यो : खतरा बढ्न सक्छ,अत्यावश्यक कामबाहेक युक्रेनमा नबस्नू","काठमाडौं : परराष्ट्र मन्त्रालयले युक्रेनमा रहेका नेपालीलाई स्वदेश फर्किन आग्रह गरेको छ । मन्त्रालयले अत्यावश्यक कामबाहेक सबै नागरिकलाई तत्काल स्वदेश फर्किन भनेको हो । बुधबार विज्ञप्ति जारी गरी अति आवश्यक कामले त्यहीँ बस्नुपरेको अवस्थामा बाहेक उपलब्ध व्यवसायिक हवाई उडान उपयोग गरी स्वदेश फर्किन आग्रह गरेको छ । पछिल्लो समय रुस र युक्रेनबीच तनाव बढ्दै गएपछि हिंसात्मक घटना हुनसक्ने भन्दै मन्त्रालयले सचेत हुन आग्रह गरेको हो । यस्तै मन्त्रालयले अति आवश्यक अवस्थामा बाहेक हाललाई युक्रेन भ्रमण स्थगित गर्न समेत अनुरोध गरेको छ। युक्रेनका लागि नेपाली राजदूतावास, बर्लिन युक्रेनमा रहेका ३८ भन्दा बढी नेपाली नागरिक सम्पर्कमा रहेको र उनीहरू सबै सकुशल रहेको मन्त्रालयले जनाएको छ। आवश्यक परेमा बर्लिन र मस्कोस्थित दूतावासमा सम्पर्क गर्न समेत मन्त्रालयले आग्रह गरेको छ।"
महिला क्रिकेट : एपिएफको जित,"काठमाडौँ : ललितपुर मेयर महिला टीट्वान्टी क्रिकेट च्याम्पियनशीपमा सशस्त्र प्रहरी बल (एपीएफ)ले लगातार दोस्रो जित दर्ता गरेको छ। कीर्तिपुरस्थित त्रिवि क्रिकेट मैदानमा आज भएको खेलमा एपिएफले सुदूरपश्चिम प्रदेशलाई ६ विकेटले पराजित गर्दै प्रतियोगितामा दोस्रो जित दर्ता गराएको हो। यसअघि एपिएफले पहिलो खेलमा प्रदेश नं १ लाई ६ विकेटले पराजित गरेको थियो। सुदूरपश्चिमले भने पहिलो खेलमा ललितपुर मेयर्स११ लाई ५८ रनले पराजित गरेको थियो। आजको खेलमा सुदूरपश्चिमले दिएको ९० रनको लक्ष्य एपिएफले १६ दशमलब ५ ओभरमा ४ विकेट गुमाएर पूरा गर्यो। एपीएफको जितमा रोमा थापाले अविजित रहदै सर्वाधिक २३ रनको योगदान दिइन्। त्यसैगरी ममता चौधरी १४ रनमा अविजित रहिन् भने ज्योति पाण्डेले ११, इन्दु बर्माले १० तथा सरिता मगरले ९ बनाए। सुदूरपश्चिमका लागि इश्वरी विष्टले दुई तथा रितु कनोजियाले एक विकेट लिए। त्यसअघि टस जितेर पहिले ब्याटिङ गरेको सुदूरपश्चिम निर्धारित २० ओभरमा सबै विकेट गुमाउँदै ८९ रन मात्र बनाउन सक्यो। सुदूरपश्चिमका लागि कविता कुँवरले सर्वाधिक १८ तथा डोली भट्टले ११ रन जोडे। एपिएफका लागि सोनु खड्काले सर्वाधिक ३ विकेट हात पारिन् भने करुणा भण्डारी र सरिता मगरले समान दुईदुई तथा राजमती ऐरीले १ विकेट हात पारिन्।"
"भोलिको संसद बैठकमा एमसीसी छलफलमा जाने, अर्थमन्त्री शर्माले प्रस्ताव गर्ने","काठमाडौं : प्रतिनिधिसभाको भोलि बस्ने बैठकको सम्भावित कार्यसूचीमा अमेरिकी सहायता परियोजना एमसीसी परेको छ । फागुन ८ गतेको बैठकमा टेबल भएको एमसीसी सम्झौता प्रस्तावमाथि छलफल गर्ने प्रस्ताव भोलिको बैठकको कार्यसूचीमा राखिएको छ । बैठकमा अर्थमन्त्री जनार्दन शर्माले एमसीसी सम्झौता प्रस्तावमाथि छलफल गरियोस् भन्ने प्रस्ताव प्रस्तुत गर्नेछन् । एमसीसी टेबल हुँदा भने शर्मा विरामी परेपछि सञ्चारमन्त्री ज्ञानेन्द्र कार्कीले पेश गरेका थिए । एक बजे बस्ने संसदको बैठकअघि विहान ११ बजे कार्यव्यवस्था तथा परामर्श समितिको बैठक बोलाइएको छ । बैठकमा एमसीसी सम्झौतालाई छलफलमा लाने कि नलाने, कसरी लाने भन्ने विषयमा सबै दलका सचेतकमार्फत सभामुखले सहमति खोज्नेछन् । फागुन १६ को समयसीमा भएको एमसीसी पारित गर्न सरकारले सबै विकल्पमा सम्वाद अगाडि बढाउँदै त्यअगावै पारित गर्ने तयारी छ ।"
एमसीसीले गठबन्धन सरकारमा गाईजात्रा देखियो : पोखरेल,"बुटवल : एमसीसी सरकारबाट अनुमोदन गर्ने वा नगर्ने भन्ने विषयले सत्ता सहयात्रा गरिरहेका पाँच दलीय गठबन्धनमा गाईजात्रा देखिएको नेकपा एमालेका महासचिव शंकर पोखरेलले बताएका छन्। सरकार संचालनमा गरिरहेका दलहरुबीचमै एमसीसी अनुमोदनका विषयमा अलगअलग धारणा राखेर सत्तामा टाँसिरहनुले नैतिक प्रश्न उब्जाएको उल्लेख गरे। संवेदनशिल विषयमा धारणा फरक फरक हुने तर सत्तासँगै चलाउने?,पोखरेलले प्रश्न गरे,सत्तामा बस्नेहरुको स्पष्ट दृष्टिकोण हुँदैन् भने यस्ता पात्रहरुलाई राज्यको नेतृत्व गर्ने अधिकार हुँदैन्। बुधवार बुटवलमा आयोजित नेकपा एमालेको निर्वाचन केन्द्रित प्रदेश स्तरीय प्रशिक्षण तथा अभिमुखीकरण कार्यक्रमलाई सम्वोधन गर्दै पोखरेलले सभामुखले आफ्नो गल्ती नसच्चाउदाँसम्म एमालेले संसद् अवरुद्ध गरिरहने ठोकुवा गरे। जनताको समृद्धिको थलो हो, प्रतिनिधी सभा, उनले भने, तर, गैर सांसद्लाई राखेर संसद् चल्न सक्दैन्। उनले पार्टीले कारवाही गरेका सांसद्हरु सांसद् पदमा बसीरहन नैतिक आधार नभएको उल्लेख गरेका छन्। संविधानले तोकेकै समयमा तीनै तहको निर्वाचन हुने बताए। केही तत्वहरु निर्वाचन हुन नदिन् लागेको सुनाउँदै पोखरेलले जनस्तरबाट निरन्तरको खवरदारी भइरहनुपर्ने समेत धारणा राखे। एमालेले निर्वाचतिर केन्द्रित रहेर देशभर पार्टीका गतिविधिहरुलाई बढाइरहेको पोखरेलले जानकारी गराए। संविधानले संक्रमणकालिन व्यवस्थालाई पूनःस्थापित गर्न नसक्ने भन्दै पोखरेलले वैशाख ३० मै स्थानीय तहको निर्वाचन हुने उल्लेख बताए। नेकपा एमाले केन्द्रीय स्कुल विभाग, केन्द्रीय स्थानीय तह विभाग, केन्द्रीय निर्वाचन विभागको आयोजना र प्रदेश कमिटीको व्यवस्थापनमा गरिएको प्रशिक्षण दुई दिनसम्म चल्ने एमालेले जनाएको छ। महासचिव पोखरेल र उप महासचिव प्रदिप ज्ञवाली सहितका नेताहरुले प्रदेशभरका नेता, कार्यकर्ताहरुलाई प्रशिक्षण दिनेछन्।"
संसदमा एमसीसीको बिषयमा छलफल हुने वातावरण बनाउनुपर्छ : अर्याल,"बेनी : नेकपा एमालेका सचिव पद्माकुमारी अर्यालले अमेरिकी सहयोग परियोजना (एमसीसी)का बिषयमा संसदमा छलफल गर्न वातावरण सरकारले बताउनुपर्ने बताएकी छिन्। म्याग्दीको बेनीमा बुधबार प्रेस चौतारीले आयोजना गरेको पत्रकार भेटघाटमा एमाले गण्डकी प्रदेशका इञ्चार्ज समेत रहेकी अर्यालले एमसीसीलाई गोलमटोल शैलीमा अघि बढाउन खोजिएकोमा आपत्ति जनाउदैँ छलफलको माग गरिन्। नेकपा एमाले स्पष्ट धारणाका साथ संसदमा एमसीसीको बारेमा छलफल गर्न चाहन्छ, उनले भनिन् हामीले संसदमा भाग लिने र छलफल गर्ने वातावरण सरकारले बनाउनुपर्छ।पूर्व मन्त्रीसमेत रहेकी अर्यालले संसदमा छलफलका लागि एमालेको मागको सुनुवाई र संसदमा भएको बिरोधको बिषयमा सम्बोधन गर्नुपर्ने शर्त दोहोर्याइन्। पहिले हाम्रो माग र संसदमा भएको विरोधको विषय सम्बोधन गर्नुपर्छ, उनले भनिन् पाँच महिनादेखि हामीले उठाएको मुद्दालाई बेवास्ता गर्ने अनी काउसो ल्याएर बोल्न बाध्य बनाउने काम भैरहेको छ। सभामुखको बर्हिगमन र एमालेले कारबाही गरेका १४ सांसदलाई पदमुक्त गरेपछि मात्र अन्य बिषयमा छलफल गर्न सकिने अर्यालको भनाई थियो। एमसीसीलाई पारित गर्न भन्दा पनि देशमा अस्थिरता सिर्जना गराउने नियतले संसदमा पेश गरिएको आरोप लगाइन्। एमसीसीको सबै प्रक्रीयामा अहिलेका सत्ता गठबन्धनका नेताहरु सहभागी भएको र एमाले नेतृत्वका सरकारले संसदमा दर्ता मात्र गरेको बताउदै अर्यालले यसको जिम्मेवारी पनि सरकारकै भएको तर्क गरिन्। एमालेका अध्यक्ष केपी शर्मा ओलीको तत्कालीन सरकारले गरेका लोकप्रिय कामबाट आत्तिएर षडयन्त्र भएको अर्यालको भनाई थियो। उनले प्रधानन्यायाधिशलाई महाअभियोग लगाएर न्यायालयमाथि सरकारले हस्तक्षेप गरी तर्साउन खोजेको र बिकास आयोजनाको बजेट कटौती गरेर मन्त्रालयको संख्या थपि शुसासनको खिल्ली उडाएको आरोप लगाइन्।"
"पृथ्वीसँग आफ्नै दिमाग, आफ्नै हिसाबले काम गर्छ : एक अध्ययन","एजेन्सी : वैज्ञानिकहरुको एक समूहले पृथ्वीको आफ्नो दिमाग भएको बताएका छन्। उनीहरुको पृथ्वी जीवित रहेको अध्ययन हालै इन्टरनेशनल जर्नल अफ एस्ट्रोबायोलाँजीमा प्रकाशित भएको छ। जसमा ग्रहको पूरा ज्ञान र तार्किक क्षमताको चर्चा गरिएको छ। प्रमाणको तवरले वैज्ञानिकहरुले बताउछन् की जमिन मुनी फंगसको एक विशाल तह छ। जो पूरै जमिन मुनी फैलिएको छ। यीनीहरु एकआपसमा सन्देश आदानप्रदान गर्नेगर्दछन्। यीनको ठूलो नेटवर्क रहेको छ। यी एक अदृश्य शक्तिको प्रर्दशन गर्छन् जसको परिणाम स्वरुप जमिनको स्थिती बदलीरहन्छ। यदि यस प्रक्रिया हेरेर उनीहरुको परिक्षण गरे हामी जलवायु परिर्वतन, ग्लोबल वार्मिगं जस्ता घटना जमनिमा प्रतिक्रियाको रुपमा सम्झन सक्छौं।"
लामाको निधनबाट नेपाली कलाकारिता क्षेत्रले असल साधक गुमायो : प्रधानमन्त्री,"काठमाडौं : प्रधानमन्त्री शेरबहादुर देउवाले प्रसिद लोकगीत संकलक, गायक तथा अभिनेता जयनन्द लामाको निधनप्रति दु:ख प्रकट गरेका छन्। प्रधानमन्त्री देउवाले गायक लामाको निधनले नेपाली कलाकारिता क्षेत्रले ठूलो क्षति व्यहोर्नुपरेको उल्लेख गरेका छन्। प्रधानमन्त्रीले दुःखको यस घडीमा लामाप्रति श्रद्धाञ्जलि अर्पण गर्दै शोकाकुल परिवारप्रति गहिरो समवेदना प्रकट गरेका छन्। प्रधानमन्त्रीले ट्वीटमा लेखेका छन्,'कलाकार एवं लोकगायक जयनन्द लामाको असमायिक निधनबाट मुलुकले गीतसंगीत, चलचित्र एवं हास्य क्षेत्रका एक असल साधक गुमाएको छ । दिवङगत आत्माप्रति भावपूर्ण श्रद्धाञ्जलि व्यक्त गर्दै शोकसन्तप्त परिवारजनमा गहिरो समवेदना प्रकट गर्दछु।' गायक लामाको बुधबार बिहान भक्तपुरमा गाडीबाट झर्ने क्रममा असामयिक निधन भएको थियो ।"
नीति कथा : झुपडीमै आनन्द,"एक दिनको कुरो हो। एउटा कछुवा घुम्दै जंगल पुग्यो। थाकेपछि ऊ एउटा रूखमुनि आराम गर्न थाल्यो। त्यही रूखको माथि एउटा चराले आफ्नो गुँड बनाएको रहेछ। केहीबेरपछि कछुवाका आँखा त्यो गुँडमा पुग्यो। कछुवाले त्यो चरालाई जिस्क्याउने उद्देश्यले खिसी गर्दै भन्यो, तिम्रो त कस्तो जर्जर परेको घर रहेछ। विभिन्न हाँगाका भाँचिएका सिन्काबाट बनेको रहेछ। न यसमा छाना छ न दह्रो छ। जुन बेला पनि यो भुइँमा खस्न सक्छ। तिमीले किन यस्तो खराब घर बनायौ आफैंलाई ? मलाई लाग्छ, मेरो खोल जुन तिम्रो घरभन्दा धेरै हिसाबले उत्तम छ यही प्रयोग गर। हो। यो मेरो गुँड भाँचिएका सिन्का वा रूखका हाँगाबिगाबाट बनेको छ। जर्जर देखिएको पनि सही हो। खासमा यो प्राकृतिक तत्त्वहरूबाटै बनेको हो। म जंगलमा रूखहरूमा बस्दै आएको पनि साँचो हो। र, मलाई यही मनपर्छ पनि, चराले जवाफ दियो। चराको कुरा सुनेपछि कछुवाले भन्यो, मलाई लाग्छ, यो अरू जस्तै गुँड हो तर मेरोभन्दा राम्रो छैन। यद्यपि, तपाईंलाई मेरो सेलको ईष्र्या हुनुपर्छ। गलत। विपरीत कुरा आयो, चराले खुसी हुँदै जवाफ दियो, मेरो घरमा मेरो परिवार र अन्य साथीका लागि पनि ठाउँ छ। दुर्भाग्य, तपाईंको खोल सेलमा तपाईं मात्र रहन सक्नु हुन्छ, अरू कसैलाई ठाउँ हुन्न। तपाईंसँग दह्रो घर होला तर मसँग राम्रो घर छ। नैतिक शिक्षा : एकान्त महलभन्दा भीडभाडको झुपडी नै राम्रो।"
रुससँग द्वन्द्व हुन्छ भन्नेमा विश्वास छैन : युक्रेनी राष्ट्रपति,"युक्रेन : युक्रेनी राष्ट्रपति भोलोदमिर जेलेन्स्कीले युक्रेनको रुससँग द्वन्द्व हुन्छ भन्नेमा विश्वास नरहेको बताएका छन्। उनले मंगलबार भने, 'मलाई लाग्छ रुससँग त्यत्रो द्वन्द्व हुँदैन, अहिले हामीले सोचेजस्तो हिंसा पनि हुँदैन।' युक्रेनमा यदि आन्दोलन या त्यस्तै आक्रामक कारबाही हुने अवस्था भयो भने आफूले मार्सल ल लगाउने पनि उनले बताए। त्यहाँ हुनसक्ने विद्रोहका बारेमा टिप्पणी गर्दै यदि त्यस्तो अवस्था आयो भने आफूले मार्सल ल लगाउने उनले भनाइ छ। पछिल्लो समयमा युक्रेनमा रुसले आक्रमण गर्नसक्ने भन्दै त्यसको विश्वव्यापी रुपमा व्यापक विरोध भएको छ । युक्रेनको पूर्वी क्षेत्रमा रुसले ठूलो संख्यामा सेना तैनाथ गरेको बताइएको छ । तर रुसले अहिले युक्रेनमा हमला गर्ने समाचारको भने खण्डन गर्दै आएको छ । अमेरिका, बेलायतलगायतका पश्चिमा देशहरुले भने रुसले युक्रेनमा हमला गर्न लागेको भन्दै त्यहाँबाट आफ्ना नागरिक फिर्ता गरेका छन् । त्यस्तै यी लगायतका अरु पश्चिमा देशहरुले पनि यदि रुसले युक्रेनमा हमलाको तयारी गरेको हो भने त्यसको पुष्टि गरी रुसमाथि प्रतिबन्धहरु लगाउने तयारी गरिरहेको बताएका छन् । रासस युक्रेनी विदेशमन्त्रीद्वारा रुसमाथि कडा प्रतिबन्ध लगाउन आह्वान अमेरिकाले युक्रेनमा रहेका बाँकी कूटनीतिज्ञलाई पोल्याण्ड पठायो युक्रेनका दुई क्षेत्रलाई पुटिनले दिए स्वतन्त्र क्षेत्रको मान्यता इन्डियाले युक्रेनमा रहेका भारतीयलाई फर्काउन विमान पठायो अष्ट्रेलियाले युक्रेनबाट आफ्नो दूतावासका कर्मचारीलाई निकाल्यो युक्रेनरुस युद्धको विपक्षमा युक्रेन विवाद : रूस एकातिर, विश्व अर्कातिर युक्रेनरुस संकट : धेरै देशले लगाए रुसमाथि नाकाबन्दी अमेरिकाले थप हतियार उपलब्ध गराउने वाचा गरेको युक्रेनका विदेशमन्त्रीको भनाइ रुसले २४ घण्टाभित्र युक्रेनमा आक्रमण गर्न सक्ने अष्ट्रेलियाका प्रधानमन्त्रीको चेतावनी"
"चिनियाँ नागरिकको अवैध कारोबार : नेपालमा धन्दा , भारतमा लगानी","काठमाडौं : पर्यटक भिषाको दुरुपयोग गर्दै नेपालमा बसेका चिनियाँ नागरिकले अवैध अनलाइन कारोबार गर्ने गरेको खुलासा भएको छ । उनले चीनबाट अवैध रकम नेपाल ल्याएर विभिन्न अनलाइन एप्समार्फत भारतीयलाई ऋण दिने गरेको तथ्य बाहिर आएको हो । महानगरिय प्रहरी परिसर काठमाडौंका प्रबक्ता दिनेशराज मैनालीका अनुसार अनलाइनमार्फत् अवैध कारोवारमा संग्लन १ चिनियाँसहित ३६ जना नेपाली प्रक्राउ परेका हुन् । जसमा १३ जना महिला र २३ जना पुरुष छन् । मैनाली भन्छन्,' बानेस्वरमा रहेको कम्पनीबाट एकै दिनमा ६ करोड ६८ लाख रुपैयाँ बढी रकमको कारोबार भएको देखिन्छ । उक्त रकम कहाँबाट , कुन माध्यमबाट नेपाल भित्रियो र भारतीयसम्म पुग्यो भन्ने अनुसन्धान भइरहेको छ । प्रहरीका अनुसार काठमाडौं महानगरपालिकाको वडा नं ९ पुरानो बानेश्वरमा रहेको केशवराज विजयानन्दको घर भाडामा लिएर दुई महिनाअघि सिन्धुली घर भइ हाल ललितपुर महालक्ष्मी बस्ने दिपक श्रेष्ठको नाममा लेमन गुप्र अफ कम्पनी सुरु गरिएको थियो । एक महिनाअघि कल सेन्टरको रुपमा कानुनी रुपमै दर्ता भएको यो कम्पनीमा गैरकानुनी कारोबार भइरहेको प्रहरीमा सूचना आएको थियो । यस्तै, कार्यमा संग्लन भएको आरोपमा मंगलबार भक्तपुरको सानोठिमी श्रेत्रबाट एक चिनियासहित ८० जनालाई प्रहरीले प्रक्राउ गरेको छ । महानगरीय प्रहरी परिसर भक्तपुरका डीएसपी राजु पाण्डेका अनुसार प्रक्राउ पर्नेमा ग्राहक र इन्टरप्रेट गरेर ४७ जना महिला र चिनियाँसहित ३३ जना पुरुष ठिमीबाट नियन्त्रणमा लिइएको हो । उक्त कल सेन्टरबाट डेक्सटप कम्युटर, आइप्याडलगायतका सामान पनि बरामद गरिएको छ । सनसिटी अपार्टमेन्टको १२०६ नम्बरको कोठा भाडामा लिएर बस्दै आएका चिनियाँ नागरिक २९ वर्षीय वाङ जिनावसहित ८० जना प्रक्राउ परेका हुन् । प्रहरीका अनुसार ठूलो मात्रामा चिनियाँ रकम नेपाल ल्याएर उनीहरुले गैरकानुनी कार्य गर्दै आएको पत्ता लागेको हो । अनुसन्धानका क्रममा नेपाली नागरिकको नाममा दर्ता भएको उक्त कम्पनीमा चिनियाँ नागरिकको लगानी रहेका खुलेको छ । नेपाली नागरिकलाई मासिक १८ हजारदेखि ६० हजारसम्म तलब दिएर काममा राखेका थिए । मैनालीका अनुसार भारतमा विभिन्न अनलाइन एपहरु ऋण लिनदिनका लागि सक्रिय छन् । जसका लागि विभिन्न नामका लोन स्क्याम सञ्चालनमा छन् । इजी क्रेडिट, फ्रि क्यास, हेन्डी लोन, गो लोन, रुपी लोन, हाइ क्यास जस्ता एपमा विज्ञापन गरिदै आएको छ। ऋण लिनका लागि यी एपमा व्यक्तिको आधिकारिक कागजपत्र, आधार कार्ड, प्यान कार्ड, नागरिकताजस्ता कागजपत्र एपमा पठाउनुपर्छ । ऋण दिने कम्पनीले ती एपमार्फत व्यक्तिको व्यक्तिगत कागजपत्र हात पार्ने गर्छन् । यसका आधारमा व्यक्तिको काम गर्ने ठाउँ, आफन्त, घर जग्गा बैंक डिटेल्ससम्म पहुँच पुग्ने गर्छ । समयमा ऋण फिर्ता नगरेको अवस्थामा उनीहरुले मोबाइल नै ह्याक गर्नेसम्म गरिदिन्छन् । अनुसन्धानमा सक्रिय प्रहरी अधिकारीका अनुसार कल सेन्टरको नाममा दर्ता भएर नेपालीको सहयोगमा ती चिनियाँले लोन स्क्याम गर्दै आएका थिए । जसको टार्गेटमा अनलाइन गेमखेल्ने युवाहरु पर्ने गरेका छन् । लोनमा ३ हजार भारतीय रुपैयाँदेखि ३० हजार रुपैयाँसम्म ७ दिनका लागि मात्रै उपलब्ध गराइन्छ । हरेक दिन ५० औं हजार मानिसले अनलाइन ऋण माग्ने गरेको तथ्य खुलेको छ । ५० हजार मानिसलाई ऋण दिन सक्ने रकमको आधिकारिक स्रोत भने खुलेको छैन । ऋण लिने बेलामा नै एक लिंक क्लीक गर्न लगाइने र उक्त लिंकमार्फत करणीको मोबाइलमा भएको सबै डाटा र विवरणहरु उनीहरुले तान्ने गरेका थिए । ७ दिनपछि पैसा फिर्ता माग्छन् । समयमा रकम फिर्ता नगरेको अवस्थामा १० देखि ३५ प्रतिशतसम्म पैसा थपेर दिनुपर्ने बाध्यता छ । एक महिनाका लागि ७ हजार ऋण लिएको व्यक्तिले एक महिनामा १८ हजार रकम तिर्नुपर्छ । पैसा नतिरेसम्म प्रत्येक दिन तिर्नुपर्ने रकम थपिदै जान्छ । चिनियाँ लगानी रहेको कम्पनीमा काम गर्ने नेपाली कामदारहरुले ऋणीसँग पैसा उठाउने काम गर्छन् । केस समाधान गर्ने कामदारले हरेक केसको २०० रुपैयाँका दरले कमिसन प्राप्त गर्दछन् । पैसा उठाउनका लागि ऋणीलाई धम्काउने, गाली गलौच गर्ने, अपशब्द बोल्ने, फोनबुक ह्याक गर्ने, मानसिक टर्चर गर्ने गरेको तथ्य बाहिररिएको छ । मैनालीका अनुसार गो लोनबाट ऋण लिएका ४ जनाले आत्महत्या समेत गरेको पाइएको छ । कतिपय यस्ता कम्पनीले विभिन्न भारतीय बैंकको नक्कली आइडी समेत बनाएर ठगी गर्ने गरेको खुलेको छ ।"
सहकारीको ब्याज तोक्नै सकस,काठमाडौं : सहकारीको ब्याज तोक्नै सकस परेको छ। सन्दर्भ ब्याजदर हेरफेर गर्नका लागि दर्जनौं पटक सहकारी विभागको बैठक बसे पनि अझै निर्णय हुन सकेको छैन। मंगलबार साढे २ घण्टा छलफल भएपनि बिना निष्कर्ष टुंगिएको छ। ब्याजदर अध्ययन प्राविधिक उपसमितिले दिएको प्रतिवेदन थप अध्ययन गर्नका लागि समय चाहिएकाले २ दिनपछि बैठक बस्ने निर्णय भएको विभागले जनाएको छ। प्राविधिक उपसमितिले दिएको प्रतिवेदन थप अध्ययन गर्नका लागि दुई दिन छलफल गर्नुपर्ने भन्दै बैठक बिना निष्कर्ष टुंगिएको हो। सहकारीकर्मीले ब्याज बढाउने चर्को दवाव दिइरहेका छन्। राष्ट्रिय सहकारी महासंघको अगुवाइमा उपत्यकाका सहकारीकर्मीले ब्याज बढाउन सहकारी विभाग परिसरमा धर्ना पनि दिएका थिए। नेपाल बैंकर्स संघले भद्र सहमति गरी फागुन १ गतेदेखि बाणिज्य बैंकको निक्षेप ब्याज ११ प्रतिशतभन्दा बढी बनाएको छ। अर्थ मन्त्रालय र राष्ट्र बैंकले सहमति नदिएकाले सहकारी विभागले ब्याजदर बढाउन सकेको छैन। सहकारीकर्मीले भने बैंक तथा वित्तीय संस्थाको ब्याज बजारले निर्धारण गर्ने तर सहकारीमा क्यापिङ गर्दा सहकारी सञ्चालन गर्न समस्या भएको गुनासो गर्दै आएका छन्। महासंघले सन्दर्भ ब्याजदर १६२२ प्रतिशत पुयाउन दवाद दिँदै आएको छ। सहकारीमा पनि बैंक तथा वित्तीय संस्थाको जस्तै आधारदर तय गर्ने ब्यवस्था गर्न भनेको छ। महासंघले आधार दरमा ६ प्रतिशत प्रिमियम लिने व्यवस्था गर्न सुझाएको छ। २०७६ मा पहिलोपटक १६ र गत वर्ष १४७५ प्रतिशत तय भएको थियो।
प्रतितोला ५०० ले घट्यो सुनको मूल्य,काठमाडौं : सुनचाँदी बजारमा बुधबार छापावाल सुनको मूल्य प्रतितोला ५०० ले ओरालो लागेर ९६ हजार ५०० तोकिएको छ। पहेँलो धातु मंगलबार प्रतितोला ९७ हजार कारोबार भएको थियो। नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला ९६ हजार तोकिएको छ। जसको मूल्य मङ्गलबार प्रतितोला ९६ हजार ५०० थियो। त्यस्तै आज चाँदीको मूल्य अघिल्लो कारोबार मूल्यका तुलनामा प्रतितोला रु पाँचले बढेर रु एक हजार ३२० पुगेको महासङ्घले जनाएको छ। महासङ्घले अन्तर्राष्ट्रिय बजारमा सुन तथा चाँदीका मूल्यमा हुने परिवर्तनका आधारमा यहाँ दैनिक कारोबार मूल्य तोक्दै आएको छ। अन्तर्राष्ट्रिय बजारमा आज सुन प्रतिऔँस एक हजार ८९६ डलर आसपास कारोबार भइरहेको छ।
नेष्डो समृद्ध लघुवित्तको आइपीओ खुल्यो,काठमाडौं : आजदेखि खुल्यो नेष्डो समृद्ध लघुवित्तको आइपीओ निष्कासन तथा विक्री खुल्ला गरेको छ । लघुवित्तले ८ करोड २८ लाख ७५ हजार रुपैयाँ बराबरको ८ लाख २८ हजार ७५० कित्ता आइपीओ जारी गरेको हो। लघुवित्तले निष्काशन गरेको कुल ८ लाख २८ हजार ७५० कित्ता सेययरमध्ये ०५ प्रतिशत अर्थात् १२ हजार ७५० कित्ता कर्मचारीका लागि र ५ प्रतिशत अर्थात् ४१ हजार ४३७ कित्ता सामूहिक लगानी कोषहरुलाई छुट्टाइएको छ। सर्वसाधारणले भने बाँकी ७ लाख ७४ हजार ५६३ कित्ता सेयरका लागि आवेदन दिन सक्नेछन्। लगानीकर्ताले छिटोमा फागुन १५ गतेसम्म र ढिलोमा फागुन २५ गतेसम्म आवेदन दिन सक्नेछन् । लगानीकर्ताले न्यूनतम १० कित्तादेखि १ हजार कित्तासम्मका लागि आवेदन दिन सक्ने जनाइएको छ। कम्पनीको आइपीओ निष्कासन तथा विक्री प्रबन्धकमा ग्लोबल आइएमइ क्यापिटल रहेको छ। आवेदकले मेरो सेयरमार्फत आवेदन दिन सक्नेछन्। आइपीओ निष्काशनका लागि क्रेडिट रेटिङ्गमा इक्रा रेटिङ्ग नेपालले लघुवित्तलाई इक्रा एनपी आइआर डबल बि प्लस रेटिङ्ग प्रदान गरेको छ। हाल कम्पनीको चुक्तापूँजी १७ करोड २१ लाख २५ हजार रुपैयाँ रहेको छ।
पशु अधिकारमा पालिका प्रयत्न,"मानिस प्राणीमध्येकै सर्वाधिक चेतनशील मानिन्छ। तर पनि मानिसबाट अन्य प्राणीमाथि अधिक शोषण र विवेकहीन रूपमा व्यवहार गर्ने गरेको देखिन्छ। पृथ्वी मानव मात्रको भोगका लागि रचना गरिएको होइन। यो पृथ्वी प्राणी र वनस्पतिसहितको सम्पूर्ण चराचर जगत्को साझा घर हो। मानव, पशुपन्छी, किटपतङ र बोटबिरुवासमेतले बराबर उपयोग गर्न पाउने गरी यसको सृष्टि गरिएको पाइन्छ। पृथ्वीमा जल, जमिन र वायुसहितको प्रकृति प्रणालीको सिर्जना भएको देखिन्छ। सबैले सबैलाई स्वीकार गर्ने, मर्यादा गर्ने, संरक्षण गर्ने र एकापसमा पृथ्वीमा रहेका सम्पूर्ण अवयवलाई माया गर्नु र सद्भाव राख्नुपर्छ। यसले नै पृथ्वीको दिगो, समग्र, न्यायपूर्ण र प्राकृतिक सन्तुलन कायम गर्न सकिन्छ। यीमध्ये पनि पशु व्यवस्थापनको कार्यलाई झनै महत्त्वपूर्ण र संवेदनशील मानिन्छ। पशु अधिकार के हो ? मूलतः मानिसबाट पशुमाथि हुने शोषण र अन्यायपूर्ण व्यवहार दुवैबाट मुक्त हुनुलाई पशु अधिकारका रूपमा बुझ्ने गरिन्छ। मानिस प्राणीमध्येकै सर्वाधिक चेतनशील मानिन्छ। मानिसबाट अन्य प्राणीमाथि अधिक शोषण र विवेकहीन रूपमा व्यवहार गर्ने गरेको देखिन्छ। पशुहरू मानिसका लागि धन कमाउने तथा मनोरञ्जन गर्ने साधन मात्र बनेका छैनन्, उनीहरू मारिएर विभिन्न भोजनको सामग्रीसमेत बन्ने गरेको छ। मानिसबाट पशुहरूको अहितमा धेरै कार्य हुने गरेको देखिन्छ। मानिस नै पशुका लागि डर, असुरक्षा, अहित र विवेकशून्य व्यवहारको कारण बन्ने गरेको छ। यिनै विविध कारणले पशु अधिकारको अवधारणा विकास भएको हो। प्रमुख रूपमा पशु अधिकारभित्र निम्न हकअधिकारलाई चर्चा गर्ने गरिन्छ : मानवबाट हुने शोषणविरुद्धको अधिकार, मानवले गर्ने सिकारविरुद्धको अधिकार, मानवका लागि खाना, कपडा वा औषधिका लागि पशुको हत्या गरिने कार्र्यविरुद्धको अधिकार पर्छन्। कडा श्रम, दमन वा यातनाविरुद्धको हक, मानव परीक्षणमा पशुको प्रयोगविरुद्धको हक र पशुको स्वाभाविक आवासको विनाशविरुद्धको हक पनि छन्। यस्तै, पशु कल्याणको हक, पशुले मानवबाट न्यूनतम विवेकपूर्ण र नैतिक व्यवहार पाउने हक, न्यूनतम स्वतन्त्रताको हक र न्यूनतम माया र संरक्षण पाउने हक रहेका छन्। पशुमाथि मानिसले विवेकहीन र अन्यायपूर्ण व्यवहार गर्नु हुँदैन। निश्चित स्वतन्त्रता पशुहरूलाई पनि दिनुपर्छ। त्यही कुरालाई पशु अधिकारका रूपमा व्याख्या गर्ने गरिन्छ। पशुको बल छउन्जेल मानिसले धन कमाउने, मनोरञ्जन गर्ने, मानवीय चाहना पूरा गर्न प्रयोग गर्छन्। तर, उनीहरूलाई राम्रोसँग खाना नदिने, बासस्थानको प्रबन्ध नगर्ने, स्वास्थ उपचार नगर्ने, मृत्युपछि सम्मानजनक रूपमा अन्त्येष्टि नगर्ने हुन्छ। यस्तै, काटमार गर्ने, पशु अधिकारको शोषण गर्ने, बन्धनमा राख्ने, दुःख र हैरानी दिने, बेवास्ता गर्ने, हत्या र हिंसा गरी पूरा आयु बाँच्न पनि नदिने जस्ता कार्य भइराखेका छन्। वास्तवमा पशुहरूको अभिभावक हुनुपर्ने मानवबाट उनीहरूमाथि दानवीय व्यवहार प्रस्तुत भइरहेको पाइन्छ। मानिस प्राणीमध्येकै सर्वाधिक चेतनशील मानिन्छ। तर पनि मानिसबाट अन्य प्राणीमाथि अधिक शोषण र विवेकहीन रूपमा व्यवहार गर्ने गरेको देखिन्छ। पशु पनि मानिस जस्तै प्राणी हो। यो पृथ्वी उनीहरूको पनि घर हो। उनीहरूले पनि खान, बस्न र हिँड्न पाउनुपर्छ। तर, यो कुरालाई मानिसले सहज स्वीकार गर्न सकेको देखिँदैन। यस्तो मानवीय संवेदनहीनता र संकीर्ण चिन्तनलाई कसरी सर्वाधिक चेतनशील प्राणी मान्ने ? पशुहरू पनि मानिस जस्तै जीवित प्राणी भएकाले उनीहरूसँग पनि आत्मा हुन्छ। उनीहरूसँग पनि मन, चेतना, भावना हुन्छ भन्ने मानिसले बुझ्न चाहेको देखिँदैन। पशुहरू त झन् अति संवेदनशील, विवेकी, मायालु र प्रेमिल हुन्छन् भनिएको छ। पशुमा हुने जागृत चेतना मानव समुदायले बुझ्नै सकेको छैन। महानगर के गर्दैछ ? काठमाडौं महानगरपालिकाले धेरै वर्षदेखि काठमाडौंका सडक पेटी, गल्ली, चोक, मन्दिर परिसर, नदीकिनारा र खुला स्थलहरूमा अलपत्र छोडिएका गाईगोरु र बाच्छाबाच्छीको उद्धार गरिरहेको छ। तिनको पालनपोषण गर्ने र किसानहरूसँग सम्पर्क तथा समन्वय गरी सम्मानजनक पालनपोषण गर्ने प्रबन्ध मिलाउने काम पनि भएको छ। महानगरपालिका क्षेत्रभित्र र आसपासका नगर तथा ग्रामीण क्षेत्रबाट समेत दूध दिन छोडेका वा दूध नदिने प्रकृतिका गाईलाई रातसाँझको समय पारेर सहरभित्र छोड्ने प्रचलन बढेको छ। पछिल्लो समय महानगरपालिकाको पहलमा प्रत्येक गाईको पहिचान खुल्ने गरी चिप्सको प्रयोग गरेपछि गाई पाल्ने व्यक्तिहरू अलि जिम्मेवार र सतर्क हुन थालेका छन्। यसबाट गाईलाई अलपत्र छाडिदिने कर्ममा पनि कमी आएको छ। गाईलाई थप न्याय मिलेको अनुभूति भएको छ। गाईको कानमा जडान गरिने आधुनिक उपकरणको प्रयोग गर्न थालिएको छ। जसले गाई, गाईधनी र गाई रहेको स्थान पहिचान गर्न सकिन्छ। जसका कारण गाईलाई अलपत्र छोड्ने काममा कमी आएको हो। पशु व्यवस्थापन केन्द्र सञ्चालन गर्दा अधिकतम पशु कल्याणमा आधारित भई गरिनेछ। दूध दिउञ्जेल गाईलाई पाल्ने र दूध दिन छोडेपछि निर्दयी बनेर सडक किनारमा छोडिदिने थुप्रै छन्। यस्तो कार्यबाट गौमाता भन्ने गाई र तिनका बाच्छाबाच्छी सडक दुर्घटनामा पर्ने र अंगभंग हुने भएको छ। अन्य जनावरको आक्रमणमा पर्ने, कुकुरको टोकाइबाट संक्रमित हुने, खान नपाउने, प्लास्टिकजन्य फोहर वा अन्य फालिएका वस्तुहरूको उपभोगबाट गाईहरू बिरामी पर्ने गरेको समेत देखिन्छ। कतिपय अवस्थामा त व्यक्तिहरूको घर कम्पाउन्डभित्र छिरेर वा खुला रूपमा रहेको तरकारीबारी बगैंचाहरूमा पसी बालीनाली तथा बोटबिरुवा नाश गरेको पाइन्छ। यसबाट मानिसको पिटाइखाने र लखेटिने गरेको अवस्था छ। महानगरपालिकाले त्यस्ता गाईहरूलाई उद्धार गरी आवश्यकताअनुसार उपचार, पालनपोषण र संरक्षण गर्दै आएको छ। यस कार्यको दिगो, प्रभावकारी र यथोचित व्यवस्थापन गर्न महानगरपालिकाले दक्षिणकाली नगरपालिकासँग सहकार्य गरेको छ। महानगरपालिकाले कोपुगाउँमा व्यवस्थित, सुरक्षित र आधुनिक छाडा पशु व्यवस्थापन केन्द्र सञ्चालन गर्ने भएको हो। २०७८ फागुन ३ गते काठमाडौं महानगरपालिका र दक्षिणकाली नगरपालिकाबीच भएको सम्झौताले दक्षिणकाली नगरपालिका७ स्थित कोपुगाउँमा करिब १ सय २६ रोपनी जग्गामा निर्माण भइसकेको छ। सो संरचनालाई थप विकास र सुविधामा वृद्धि गरी दुवै नगरपालिका क्षेत्रमा अलपत्र छाडिएका पशुहरूको उद्धार गर्ने कार्य हुनेछ। यसरी उक्त केन्द्रमा पुर्याउने, आवश्यकताअनुसार औषधि उपचार गर्ने र सम्मानजनक ढंगले पालनपोषण गर्ने व्यवस्था हुनेछ। काठमाडौं महानगरपालिकाको स्रोत, साधन र व्यवस्थापनमा उक्त केन्द्र सञ्चालन हुनेछ। केन्द्र सञ्चालनका लागि आवश्यक जनशक्ति, पशुको खाद्यसामग्री, औषधि, पशुसेवा चिकित्सकको प्रबन्ध, अन्य आवश्यक उपकरणसमेतको प्रबन्ध माहानगरपालिकाले गर्नेछ। पारिलो, हावा प्रकाश पर्याप्त हुने उक्त स्थानमा आधुनिक पशुपालन संरचना निर्माण तथा विकास गरिनेछ। बाँकी भीरपाखाको जमिनमा डाले घाँस तथा भुइँघाँस रोपी केन्द्रका पशुहरूका लागि पोसिलो खाद्य सामग्री व्यवस्थापन गरिने भएको छ। पशु व्यवस्थापन केन्द्र सञ्चालन गर्दा अधिकतम पशु कल्याणमा आधारित भई गरिनेछ। पशु अधिकारको दृष्टिबाट समेत केन्द्रले सेवा प्रवाह गरिनेछ। जीवित रहुञ्जेल केन्द्रका पशुहरूलाई स्तरीय व्यवस्थापनका साथ पालनपोषण गर्ने, उपचारको प्रबन्ध गर्ने, सुरक्षित र मर्यादित व्यवहार गर्ने काम हुनेछ। स्वच्छ बासस्थानमा स्वस्थ खानेकुरा उपलब्ध गराई पशुहरूको पूरा उमेरसम्म बचाउन मद्दत गरिनेछ। मृत्युपश्चात उनीहरूलाई धार्मिक तथा संस्कारजन्य प्रकृयाबाट अन्त्येष्टि गर्ने जिम्मेवारी काठमाडौं महानगरपालिकालाई तोकिएको छ। आवश्यकता र प्रभावकारिताका आधारमा अवधि थप हुने गरी हाल १० वर्षका लागि भएको यो सम्झौताबाट दुवै नगर क्षेत्रभित्र अलपत्र छोडिएका गाईगोरु तथा बाच्छाबाच्छीको अधिकार संरक्षित हुने अपेक्षा गरिएको छ। गौमातामाथि अन्याय नहोस् दूध दिउन्जेल गाई पाल्ने र दूध दिन छोडेपछि गाई र दूध नदिने गाई वा बाच्छाबाच्छीलाई फाल्ने संस्कृति नेपालमा बढ्दो छ। जुन कदापि मानवीय र विवेकपूर्ण होइन। दूध दिँदा गाईलाई गौमाता वा आमा भन्ने अनि दूध नदिने हुनासाथ अलपत्र पार्ने कार्यबाट गाईसँग भन्दा पनि दूधमा मात्र मानव स्वार्थ जोडिएको स्पष्ट हुन्छ। आफूले पाल्न नसक्ने भए सम्मानजनक पालनपोषण गर्ने संस्था वा व्यक्ति वा व्यवस्थापन गर्ने केन्द्रहरूमा पुर्याई दायित्व पूरा गर्नु श्रेयष्कर हो। वेदमा गाईलाई सबै देवताको माता भनी उल्लेख गरिएको छ। हिन्दूहरू गाईलाई गौमाता भन्छन्। भगवान्को रूप मानेर पूजा पनि गर्छन्। गाईको दूधमात्र नभई मलमूत्रलाई समेत पवित्र मानिन्छ। गाईको दूध, दही, घिउ, गहुत र गोबर मिसाएपछि पञ्चगव्य बन्छ। पञ्चगव्यलाई पवित्र बन्न नभई नहुने तत्त्व मानिन्छ। आफूलाई जन्मदिने आमा र गाईलाई समान मानिन्छ। गाईले दिने दूध, दूधजन्य पदार्थहरूको पौष्टिकता र गाईले गर्ने व्यवहार आमाको जस्तै हुने भएकाले गौमाता भनिएको हो। गाईको अपमान गर्नु, अलपत्र छाड्नु वा हत्या गर्नुलाई आफूलाई जन्मदिने आमाको अपमान गरेको, अलपत्र छाडेको वा हत्या गरेसरह मानिन्छ। अरूलाई सिकाइ काठमाडौं महानगरपालिका र दक्षिणकाली नगरपालिकाबीच भएको पशु व्यवस्थापन केन्द्र सञ्चालन गर्ने भनी गरिएको पशु अधिकार संरक्षण केन्द्रित सम्झौताले अन्य स्थानीय सरकारलाई समेत मार्गनिर्देशन गर्न सक्ने देखिन्छ। पशुहरूको अधिकारलाई संरक्षण गर्न सकियो भने मानव समाजले न्याय गरेको ठहर्छ। अलपत्र वा छाडा छोडिएका गाई र गाईजस्तै अन्य पशुको न्यायोचित पालनपोषण गर्न स्थानीय सरकार सञ्चालन ऐन, २०७४ को दफा ११, उपदफा २ को खण्ड ञले तोकेको छाडा पशु चौपायको व्यवस्थापन गर्ने कर्तव्य निर्वाह गरेको पुष्टि हुन सक्छ। स्थानीय सरकारहरू मिलेर सोही ऐनको दफा २६ बमोजिमको संयुक्त व्यवस्थापनमा वा साझेदारीमा पशु व्यवस्थापन केन्द्र व्यवस्थापन गर्न सक्ने देखिन्छ। काठमाडौं महानगरपालिकाको यो प्रयत्न भने अन्य नगरपालिकाका लागिसमेत उदाहरणीय र अनुकरणीय हुन सक्छ।"
एनएमबी बैंकले ल्यायो युवाहरुका लागि नौलो बचत योजना,"काठमाडौं : एनएमबी बैंकले युवाहरुलाई डिजिटाइजेसन, बचत र लगानीतर्फ प्रोत्साहित गर्न नयाँ बचत खाता ' !  'ल्याएको छ । १८ देखि ४० वर्ष उमेर समूहका युवाहरुले यो खाता खोल्न सक्नेछन् । एनएमबी बैंकले यो खाताअन्तर्गत शून्य मौज्दातमै उच्च ब्याजदर प्रदान गर्नुको साथै मेरो सेयर, डिम्याट र आस्वा निःशुल्क उपलब्ध गराउने जनाएको छ । त्यसैगरी यस योजनाअन्तर्गत बैंकले, एनएमबी ओम्नी च्यानल बैंकिङ्ग, एनएमबी क्रेडिट कार्ड र एनएमबी डलर कार्ड (साथै डलर टपअप) मा निःशुल्क सुविधासहित डिजिटल कारोबारमा निःशुल्क अन्तर बैंक फण्ड ट्रान्सफर ()र वार्षिक १,२०० सम्मको क्यास ब्याक योजनाजस्ता आकर्षक लाभहरू पनि उपलब्ध गराउनेछ । यसका अतिरिक्त, बैंकले विद्यार्थीहरूलाई शैक्षिक ऋणको प्रशासनिक शुल्कमा २५ प्रतिशत छुट पनि उपलब्ध गराउने जनाएको छ । एनएमबी बैंक द फाइनान्सियल टाइम्स लन्डनको 'द ब्यान्कर' पत्रिकाबाट एसियाकै सर्वोत्कृष्ट बैंकको उपाधी 'बैंक अफ द इयर एसिया २०२१' अवार्डबाट सम्मानित भएको भएको हो । एनएमबी बैंकले सन् २०१७, २०१८, २०२० र २०२१ को लागि पनि उक्त पत्रिकाबाट चार पटक नेपालकै उत्कृष्ट बैंकको सम्मान 'बैंक अफ द इयर नेपाल' पनि प्राप्त गरिसकेको छ । एनएमबी बैंकले हाल देशभरी २०१ शाखा, १३९ एटीएमहरू, ९ एक्सटेन्सन काउन्टरहरू मार्फत उच्चस्तरीय सेवा प्रदान गर्दै आइरहेको छ ।"
नदी नियन्त्रण योजना सुरु,"बेनी : बाढी र कटानको उच्च जोखिममा रहेका म्याग्दीका तटीय क्षेत्रमा नदी नियन्त्रणका लागि तटबन्ध निर्माण सुरु भएको छ। जिल्ला सदरमुकाम बेनी र मालिका गाउँपालिकाको केन्द्र दरबाङ बजार संरक्षण योजनाको काम हिउँदको अन्तिममा थालिएको हो। बर्खा सुरु हुनै लाग्दा थालिएका योजनाले पुर्णता नपाउने, बाढीले क्षति गर्ने, लगानी खेर जाने र जोखिम बढ्ने चुनौति छ। रुपाताल संरक्षण एकीकृत विकास परियोजना, पोखराले बेनी स्थित कालीगण्डकी र म्याग्दी नदी किनारमा तटबन्ध गर्न गत पुष तेस्रो साता नौ करोड ४५ लाख रुपैयाँमा रौताहबिएनबी कन्ट्रक्सनसँग ठेक्का सम्झौता गरेको थियो। कालीपुलमा ८० र संगमचोक पछाडि कालीगण्डकी नदी किनारमा करिब १६८ मिटर आरसिसी तथा मंगलाघाट स्थित म्याग्दी नदी किनारमा करिब ६० मिटर कम्पोटिल पर्खाल निर्माण गर्न लागिएको परियोजनाका इञ्जिनियर रामबहादुर रानाभाटले बताए। ठेक्का सम्झौताको अवधी २२ महिनाको हो, उनले भने, कालीपुलमा आरसिसी र मंगलाघाटमा कम्पोजिट पर्खाल निर्माण सुरु भएको छ। संगमचोक पछाडिको कालीगण्डकी किनारमा आगामी हिउँदमा काम हुन्छ। तीन समूहमा मजदुर परिचालन गरेर रातीमा पनि काम गरेका छन्। रौताहबिएनबी कन्ट्रक्सनको सहायक ठेकेदार माउन्ट धौलागिरी कन्ट्रक्सनका प्रतिनिधी शिव जिसीले पर्वतको वारीबेनी र म्याग्दीबेनीका बासिन्दाहरुबीच सहमति जुट्न नसक्दा कालीगण्डकी नदी डाइभर्सन गराउन ढिलाइ हुँदा संगमचोक पछाडिको पर्खाल निर्माण यसपाली गर्न नसकिने बताए। कालीगण्डकीमा गत असार १ गते आएको बाढीले बेनीको संगमचोक पछाडि र कालीपुल बसपार्क क्षेत्रमा यसअघि निर्माण भएको करिब १०० मिटर ग्यावीयन पर्खाल लडाएर कटान गरेको थियो। चार मिटर फराकिलो जगदेखि दुई मिटर माथिबाट ५० सेन्टिमिटर बाक्लो र पाँच मिटर अग्लो आरसिस पर्खाल बनाउन लागिएको हो। जग आसिसी हुने कम्पोजिट पर्खालको माथिल्लो पाँच मिटर भागमा ग्याबियन पर्खाल बनाइने परियोजनाका इञ्जिनियर कृष्ण बिश्वकर्माले बताए। जोखिमयुक्त जिल्ला सदरमुकामको सूचिमा रहेको बेनी बजारमा एक हजारभन्दा बढी घरधुरीको बसोबास छ। परियोजनाले गत वर्ष म्याग्दी बेनी तर्फ तीन करोड रुपैयाँ र पर्वत बेनीतर्फ दुई करोड रुपैयाँ बराबरको नदी नियन्त्रणको काम गरेको थियो। दरबाङमा तटबन्ध गरिंदै मालिका गाउपालिकाको केन्द्र समेत रहेको जिल्लाको दोस्रो ठूलो ब्यापारिक केन्द्र दरवाङलाई म्याग्दी नदीमा आउने बाढीको कटानबाट जोगाउन किनारमा एक करोड रुपैयाँ भन्दा बढीको लगानीमा पक्की पर्खाल निर्माण सुरु गरेको छ। दुई वटा प्याकेजमा काम सुरु भएको छ, मालिका गाउँपालिकाका अध्यक्ष श्रीप्रसाद रोकाले भने, बर्खा अघिनै चैत महिनाभित्र नदी नियन्त्रणको काम सक्ने लक्ष्य सहित ठेकेदार परिचालन भएका छन्। गाउँपालिकाले चालु आर्थिक वर्षमा एक करोड रुपैयाँ बिनियोजन गरेको थियो। प्रतिस्पर्धाका क्रममा कार्यशक्ति कन्ट्रक्सन काठमाडौले ६४ लाख रुपैयाँमा ठेक्का सम्झौता गरेको छ। गाउँपालिकाका इञ्जिनियर नमोनारायण ढुङ्गानाले ५६ मिटर लामो र सात मिटर अग्लो आरसिसी पक्की पर्खाल निर्माण गर्न लागिएको बताए। गत बर्ष हिमालयन बिल्डर्स एण्ड कन्ट्रक्सनले ५६ लाख रुपैयाँमा ठेक्का लिएको ४२ मिटर लामो र सात मिटर अग्लो आरसिसी पर्खाल निर्माण गर्ने योजनालाई पनि यसै वर्ष पूर्णता दिन म्याद थप भएको छ। ८० लाख रुपैयाँ बिनियोजन भएकोमा हिमालयन बिल्डर्सले ५६ लाख रुपैयाँमा ठेक्का लिएको हो। गत असार १ गते म्याग्दी नदीमा बाढी आएपछि पर्खाल निर्माणको काम रोकिएको थियो। निर्माणाधिन पर्खालमा क्षति पुर्याएको बाढीले बजारतर्फ कटान गरेर एक घर, जनप्रिय माविको भवन र खेलमैदान भत्किएको थियो। करिब तीन सय घरधुरीको बसोबास रहेको दरबाङ बजार पश्चिमतर्फबाट बगेर आउने म्याग्दी नदीको कटानको जोखिममा छ। तातोपानी र बगरफाँटमा काम भएन गत बर्खामा बाढीले जिल्ला सदरमुकाम बेनीमा कालीगण्डकी, बेनी नगरपालिका२ बगरफाँट, वडा नम्बर ३ दूधेखोला, वडा नम्बर ४ सिंगा, तातोपानी, मसार, तोराखेत र मालिका गाउँपालिकाको केन्द्र् दरबाङ बजारमा कटान गरेको थियो। प्राकृतिक उपचार स्थलको रुपमा परिचित बेनी नगरपालिका४ तातोपानीको मसारमा पनि नदी नियन्त्रण लागि बजेटको समेत ब्यवस्थापन नभएको स्थानीय बिरेन्द्रमान शाक्यले बताए। मसारमा नदी कटानबाट दुई वटा घर भत्किएका र १५ परिवार बिस्थापित भएका छन्। दुई सय घर कटानको जोखिममा छन्। सरस्वती माबी र ज्वालामाई भगवति आमा समूहको भवन समेत कटानको जोखिममा छ। तत्कालै नियन्त्रणको काम सुरु नगरे आउने बर्खामा म्याग्दी नदीमा आउने बाढीले थप क्षति गर्ने खतरा रहेको शाक्यले बताए। बेनी नगरपालिका२ बगरफाँटमा पनि नदी कटान नियन्त्रणका लागि बजेट ब्यवस्थापन नहुँदा जोखिमको चिन्ता बढेको स्थानीय नारायण कार्कीले बताए।"
फागुन २१ देखि झापा गोल्डकप : बिजेतालाई १२ लाख ५५ हजार,"झापा : कोरोना भाइरसको संक्रमणपछि अवरुद्ध भएको झापा गोल्डकपले फेरि निरन्तरता पाउने भएको छ। फुटबलप्रति झापाली खेलप्रेमीको उत्साह फेरि प्रतियोगिताका रुपमा देखिन लागेको हो। फागुन २१ गतेदेखि झापा गोल्डकप सञ्चालन गर्ने गरी तयारी तीव्र पारिएको छ। लगभग तयारी सकिनै लाग्यो, झापा गोल्डकपका अध्यक्ष बिनोद बस्नेतले भने, रंगशाला पनि खेलाडीले चाहे अनुसारको बनाएका छौँ। प्रतियोगिताका लागि अहिले डोमालाल रंगशालाको स्तरोन्नति गर्ने काम भइरहेको छ। कोरोना भाइरसको संक्रमण तीव्र हुँदा खेल सौन्दर्यका रुपमा रहेका दर्शकको सहभागिता हुन नसक्ने भएपछि दुई वर्षदेखि झापा गोल्डकप प्रतियोगिता सञ्चालन हुन सकिरहेको थिएन। संक्रमण दर घट्दै गएपछि यो वर्ष पाँचौ संस्करणको झापा गोल्डकप सञ्चालनको तयारी गरिएको हो। मोफसलको प्रतिष्ठित एवम् लोकप्रिय मानिएको झापा गोल्डकपमा सधैँ दर्शकको थामिनसक्नु भीड हुन्छ। खेलप्रेमी दर्शकको उत्साहजनक सहभागिताले प्रतियोगिता सञ्चालन गर्न आयोजकलाई थप हौसला मिल्दै आएको झापा गोल्डकपका पूर्व अध्यक्ष महेन्द्रकुमार गिरी बताउँछन्। अघिल्ला संस्करणमा झै यसवर्ष पनि कम्तीमा १० हजार दर्शक अट्न सक्ने गरी प्याराफिट बनाइएको छ। झापाको भौगोलिक अवस्था र फुटबलप्रतिको लगावलाई समेटेर गोल्डकपको छुट्टै गीत समेत तयार गरिएको छ। हाम्रो गौरव हाम्रो मान, झापा गोल्डकप हाम्रो शान भन्ने नारा तय गरेर सञ्चालन हुन लागेको प्रतियोगिताका लागि हात्तीको छावाले फुटबल हान्दै गरेको मस्कट सार्वजनिक गरिएको छ। हात्ती प्रभावित जिल्लाका रुपमा झापाको बद्लिँदो परिचयको पृष्ठभूमिमा झापा गोल्डकपको मस्कट तयार भएको अध्यक्ष बस्नेतले बताए। झापा गोल्डकपमा घरेलु टोली झापा११ सहित नेपालका ८ र दुई विदेशी गरी १० टिमको सहभागिता रहनेछ। प्रतियोगिताको बिजेताले १२ लाख ५५ हजार र उपविजेताले ६ लाख ५ हजार रुपैयाँ पुरस्कार पाउनेछन्। एक करोड ४० लाख रुपैयाँ खर्च लाग्ने अनुमान गरिएको प्रतियोगितामा मुख्य प्रायोजकका रुपमा यसवर्ष चौधरी ग्रुपले हात हालेको झापा गोल्डकपका संरक्षक जलकुमार गुरुङ्ले बताए। चौधरी गु्रपको उत्पादन नेपाल आइसले झापा गोल्डकपको प्रायोजन गर्ने गरी सम्झौता गरेको छ, संरक्षक गुरुङले भने। झापामा साना ठूला गरी बर्सेनि एक दर्जन फुटबल प्रतियोगिता सञ्चालन हुन्छन्। तर, ती प्रतियोगितामा राज्यका निकायबाट हुने सहयोग नगन्य मात्रै छ। खेलप्रेमीको सामूहिक प्रयासबाट सञ्चालन हुँदै आएको झापा गोल्डकप पनि सरकारी सहयोग र दीगो स्रोत व्यवस्थापनको पखाईमा रहेको अध्यक्ष बस्नेत बताउँछन्।"
नेपालभारत ऊर्जा सचिवस्तरीय बैठक आज बस्दै,"काठमाडौं : नेपालभारत ऊर्जा सचिवस्तरीय संयुक्त निर्देशक समिति (जेएससी) बैठक बुधबार बस्दैछ । दुई दिनसम्म चल्ने बैठक बुधबारदेखि काठमाडौंको होटल हायातमा बैठक बस्न लागेको हो । बैठकमा नेपाल भारत ऊर्जा व्यापार र अन्तरदेशीय प्रसरणलाइन आयोजना, निर्माण र जलविद्युत क्षेत्रको लगानीबारेमा छलफल हुने बताइएको छ । प्रत्येक ६ महिनामा बैठक बस्ने गरेको भएपनि २ वर्षदेखि बस्न सकेको थिएन । नेपालले यस अगाडि भारतलाई पटकपटक बैठक बस्न आग्रह गर्दै आएपनि कोरोनाको महामारीको कारण देखाउँदै बैठक बस्न सकेको थिएन। बैठकको पहिलो दिन भोलि नेपालभारत ऊर्जा सहसचिवस्तरीय संयुक्त कार्य समूह (जेडब्लुजी) र दोस्रो दिन हुने सचिवस्तरीय बैठकमा पेश हुने बताइएको छ। बैठकमा नेपालको तर्फबाट ऊर्जासचिव देवेन्द्र कार्की र भारतको तर्फबाट भारतीय ऊर्जासचिव आलोक कुमारले गर्नेछन्।"
पोस्टमार्टमका लागि अमेरिकन नागरिकको शव पोखरा पठाइयो,"जोमसोम : गत आइतबार साँझ मृत अवस्थामा फेला परेका एक अमेरिकन नागरिकको शव पोस्टमार्टमका लागि पोखरा पठाइएको छ । जिल्ला अस्पताल जोमसोममा पोस्टमार्टमका लागि चाहिने आवश्यक उपकरण नहुँदा अमेरिकन नागरिक जेवई एल पेरीको शव मुस्ताङबाट पोखरा पठाइएको जिल्ला प्रहरी कार्यालय मुस्ताङले जनाएको छ । उनको शव जिल्ला अस्पताल जोमसोममा दुई दिन राखिएको थियो । विदेशी नागरिक पेरी मृत फेला परेपछि जिल्ला प्रहरी कार्यालय मुस्ताङले प्रहरी प्रधान कार्यालयको वैदेशिक महाशाखामार्फत काठमान्डौंस्थित अमेरिकन दूतावासलाई पत्रचार गरेको थियो । अमेरिक दूतावासले नेपालको कानुनी प्रक्रिया अपनाएर शवको अन्त्येष्टि गर्न मुस्ताङ प्रहरीलाई अनुमति दिएको प्रहरी निरीक्षक आशिष अधिकारीले जानकारी दिए । दूतावासको पत्रपछि प्रहरीले मुस्ताङ जिल्ला अस्पताललाई पोस्टमार्टम गर्न पत्रचार गरेको थियो । पोस्टमार्टम गर्न प्रहरीले अनुरोध गरिएपनि अमेरिकन नागरिक पेरीको शव मुस्ताङमा पोस्टमार्टम हुन नसक्दा गाडीमा राखेर सुरक्षाकर्मीसहित पोखरा पठाइएको प्रहरी निरीक्षक अधिकारीले बताए । यता,जिल्ला अस्पताल जोमसोमका मेडिकल सुपरिटेन्डेन विशाल तिवारीले जनशक्ति भएपनि पोस्टमार्टमका लागि आवश्यक श्रोतसाधन हुन नसक्दा विदेशीको शव पोखरा पठाउनु परेको बताए । उनले मुस्ताङ अस्पतालका लागि चाहिने पोस्टमार्टम गर्ने आवश्यक उपकरण प्रदेश सरकारलाई माग गरिएको जानकारी दिए । नेपाल बसाइको भिसा अवधि सकिएर पनि लुकिछिपी लामो समयदेखि मुस्ताङ बस्दै आइरहेका अमेरिकास्थित क्यालिफोर्नियाका ५१ वर्षीय नागरिक पेरीको मुस्ताङ बस्ने क्रममा वारागुङ मुक्तिक्षेत्र४ कागबेनीको होटल रेड हाउँसमा मृत अवस्थामा फेला परेको थियो । होटलका कर्मचारीले मृत्यु भएको खबर प्रहरीलाई जानकारी गराइएपछि उनको शव जिल्ला अस्पताल जोममसोममा ल्याइएको थियो । लुकिछिपी बसेका पेरी सन् २०१९ को नाभेम्बर ५ तारिखमा नेपाल आएका थिए । उनले नेपाल बस्न ४ पटक गरी ४ महिना १३ दिनको भिसा अवधि नविकरण गरेका थिए । उनको अन्तिम भिसा अवधि सन् २०२० को मार्च १८ मा सकिएको थियो । त्यसपछि उनले भिसा नविकरण गरेका थिएनन् ।उनी सन् २०२१ को डिसेम्बर १० तारिखमा मुस्ताङ प्रवेश गरेका थिए ।"
रुसले २४ घण्टाभित्र युक्रेनमा आक्रमण गर्न सक्ने अष्ट्रेलियाका प्रधानमन्त्रीको चेतावनी,अष्ट्रेलिया : अष्ट्रेलियाका प्रधानमन्त्री स्कट मोरिसनले रुसले आगामी २४ घण्टनभित्र युक्रेनमा आक्रमण गर्न सक्ने बताएका छन्। उनले अमेरिकी भनाइलाई समर्थन गर्दै युक्रेनमा रुसी आक्रमण प्रभावकारी रूपमा सुरु भइसकेको बताएका छन्। मोरिसनले रुस युक्रेनमाथि आक्रमण गर्ने अन्तिम बिन्दुमा रहेको बताए। उनका अनुसार आगामी २४ घण्टाभित्र युक्रेनमाथि रुसले आक्रमण गर्ने सम्भावना धेरै रहेको छ। मोरिसनले यस्तो बेलामा उदार लोकतन्त्र भएका देशहरू एकजुट भएर अधिनायकवादी सोचको विरोध गर्नुपर्ने बताए ।
मर्दीको फेदीमा स्कीको आकर्षण,"पोखरा : जाडो मौसम सुरु भएसँगै नेपालका उच्च हिमाली क्षेत्रका पर्यटकीय गन्तव्य सुनसान हुन्छन्। हिमाली क्षेत्रमा हिउँ पर्न थाल्नु अघि नै गण्डकी प्रदेशका पर्यटकीय केन्द्र मुस्ताङ, मनाङलगायतका क्षेत्रका स्थानीय घरमा कुरुवा राखेर जाडो छल्न न्यानो खोज्दै बेसी झर्छन्। जाडो छल्न र न्यानो खोज्दै स्थानीय पोखरा, काठमाडौंलगायतका सहर पुग्छन्। अन्नपूर्ण संरक्षण क्षेत्रका प्रमुख पर्यटकीय गन्तव्य अन्नपूर्ण आधार शिविर, मर्दी हिमाललगायतका पर्यटकीय केन्द्रका व्यवसायी पनि होटल बन्द गरेर बेसी झर्छन। यसरी हिउँदमा सुनसान रहने पर्यटकीय क्षेत्रलाई चलायमान बनाउन स्की खेल सहयोगी हुने यस क्षेत्रका विज्ञले बताएका छन्। कास्कीको माछापुच्छे गाउँपालिकास्थित मर्दी हिमालको काखमा हालै स्की खेलको सम्भावना अध्ययन र स्थानीय युवालाई स्की खेलको प्रशिक्षणसमेत दिएर फर्किएका स्कीका अन्तर्राष्ट्रिय प्रशिक्षक कृष्ण थापाले मर्दी हिमालको फेदी स्की खेलका लागि विश्व पर्यटकलाई नै आकर्षक गर्न सक्ने गन्तव्यको रुपमा विकास गर्न सकिने बताए। पोखराबाट छिटो हिड्ने एकै दिन र ढिलोमा दुई दिनमा मर्दी हिमालको फेदीमा पुगेर समुन्द्र सतह देखि ३२ सयदेखि ४२ सय मिटरसम्मको क्षेत्रमा स्की खेल्न सकिने भएकाले यस क्षेत्र स्वदेशी तथा विदेशी खेलप्रेमीका आकर्षक पर्यटकीय गन्तव्य बन्न सक्ने प्रशिक्षक थापाले बताए। पुसदेखि मर्दी हिमालको फेदीमा हिउँ पर्न थाल्छ। हिउँ जेठ महिनासम्म रहन्छ। हिउँ नपरेको समयमा पनि मर्दी हिमालमा रहेको ग्ल्यासियरमा पनि स्की खेल्न सकिने भएकाले विश्वका खेल प्रेमीका लागि मर्दी हिमालको फेदी आकर्षक पर्यटकीय गन्तब्य बन्ने विज्ञले बताएका छन्। अन्तर्राष्ट्रिय गोल्डेन रुल अनुसार स्की खेलका क्रममा हुन सक्ने दुर्घटनालाई ध्यानमा राखेर हेलीकप्टरबाट एक घण्टाभित्रै सर्जरी गर्न सकिने सुविधा सम्पन्न अस्पताल पुग्न सकिने ठाउँ हुनुपर्ने मान्यता रहेको थापाले सुनाए। मर्दी हिमालबाट पोखराका अस्पतालसम्म हेलीकप्टरमा १२ मिनेटमै आउन सकिन्छ। यो सुविधाका कारणले पनि मर्दी हिमालको फेदीमा अन्तर्राष्ट्रिय प्रतियोगितासमेत आयोजना गर्न उपयुक्त गन्तव्य बन्न सक्ने उनले बताए। पर्यटन विकासका लािग स्की खेल्ने स्थानमै स्वास्थ्य केन्द्र भने हुनुपर्ने भएकाले यो सुविधा पनि व्यवस्था गर्न सकिने उनले सुनाए। नेपाली युवालाई प्रशिक्षण दिँदै थापा नेपालमा स्की खेलको विकासका लागि बेलायती सेनामा २७ वर्षदेखि कार्यरत कृष्ण थापा केही समय जागिरबाट बिदा लिएर नेपाल आइरहन्छन्। बेलायती सेनाका हिमाल विज्ञसमेत रहेका थापाले विश्वकै उच्च नेपालका हिमाली क्षेत्रमा स्की खेलको विकास गरेर पर्यटक भित्र्याउन सकिने विषयमा सरकारलाई सुझाउँदै आएका छन्। हिउँदमा बन्द रहने हिमाली क्षेत्रको पर्यटन चलायमान बनाउन स्की खेल सहयोगी नेपालमा स्की पर्यटनको विकास गर्न सकिने विषयमा थापाले नेपाल सरकारलाई विस्तृत रिपोर्ट तयार पारेर दिए पनि सरकारी स्तरबाट यस विषयमा चासो नदिएको उनी सुनाउँछन्। सन् २००६ मा पहिलो पटक क्यानडामा स्नो स्पोर्ट्सका बारेमा अध्ययन गरेर स्की खेल सिकेका थापा यही विषयमा विज्ञता हासिल गरेर युरोपमा स्कीको प्रशिक्षण दिँदै आएका छन्। युरोप, अमेरिकालगायत विभिन्न देशमा स्कीका प्रशिक्षकका रुपमा काम गर्दै आएका तनहुँ वसन्तपुरका ४२ वर्षीय थापा नेपालको हिमाली क्षेत्र स्की खेलका लागि विश्वका पर्यटकको आकर्षणको केन्द्र बन्न सक्ने भएकाले स्थानीय युवा र उच्च हिमाली क्षेत्रमा पथ प्रदर्शकका रुपमा काम गर्ने टुरिष्ट गाइडलाई निशुल्क प्रशिक्षण दिँदै आएको बताउँछन् नेपालमै स्की खेल्न सक्ने युवा तयार पारेपछि नेपाली युवाहरू स्की खेलतर्फ आकर्षित हुने र नेपालका उच्च हिमाली क्षेत्रमा स्की खेलको विकास भएपछि विदेशी पर्यटक पनि नेपालका उच्च हिमाली क्षेत्रमा स्की खेल्न आउने भएकाले नेपाली युवालाई प्रशिक्षण दिँदै आएको उनले बताए। सस्टेनेवल हिमालयन फाउन्डेसनमार्फत यसै साता थापाले कास्कीको मर्दी हिमालको ३२ सय मिटर उचाइमा १३ जनालाई प्रशिक्षण दिएका थिए। दुई वर्ष अघि मुस्ताङमा स्की खेलेकी नेपालीले यसपटक मर्दी हिमालको काखमा बाक्लो हिउँमा स्की सिक्दा निकै रमाइलो अनुभव गरेको सुनाइन्। माछापच्छे, मर्दी हिमाल हेर्दै ३२ सय मिटर उचाइमा स्कीको प्रशिक्षण लिँदा झनै उत्साहित भएको सस्टेनेवल हिमालयन फाउन्डेसनकी सदस्य शान्ता नेपालीले बताइन्। स्की खेलको माध्यमबाट हिउँदका पुस, माघ, फागुनमा पनि पर्यटक भित्र्याउन सकिने हिमालयन स्की ट्रेकका अप्रेसन म्यानेजर प्रभात अधिकारीले बताए। मर्दीमा स्की खेलको सम्भावना भएकाले सस्टेनेवल हिमालयन फाउन्डेसनको सहयोगमा स्कीको दुई दिने प्रशिक्षण दिइएको नेपाल पर्वातारोहण संघ गण्डकीका सचिव सुदीप गौतमले जानकारी दिए। नेपालीहरू स्की खेल्न स्विट्जरल्यान्ड जाने गरेकाले पनि विदेश जाने नेपाली र विदेशी पर्यटकलाई समेत आकर्षण गर्न स्थानीय र पथप्रदर्शकलाई स्कीको तालिम दिएको गौतमले बताए। हिउँदका दुई महिना स्की खेलबाट पर्यटन विकास गर्न सकिने र असारदेखि भदौसम्म उच्च हिमाली क्षेत्रमा फुल्ने विभिन्न प्रजातिका फूल अवलोकनका प्याकेज कार्यक्रम गरेर पनि पर्यटक आकर्षण गर्न सकिने उनले बताए। पहिलो चरणमा स्की खेलका गतिविधि सञ्चालन गर्न कार्यक्रम अयोजना गरिएको मर्दी हिमाल क्षेत्रको पर्यटन विकासमा क्रियाशील पर्यटन व्यवसायी गौतमले बताए।"
गृहमन्त्री खाँण र एमाले अध्यक्ष ओलीबीच भेट,"काठमाडौं : गृहमन्त्री बालकृष्ण खाँण एमाले अध्यक्ष केपीशर्मा ओली भेट्न बालकोट पुगेका छन्। बुधबार बिहानै उनी बालकोट पुगेका हुन्। उनले सरकारले अगाडि बढाएको एमसीसीलाई संसद्बाट पास गर्न सहयोग गर्न आग्रह गरेको स्रोतले जनाएको छ। उनले भने, संसद् लामो समयदेखि अवरोध हुँदै आएको छ। गठबन्धनभित्रका दलले एमसीसी पास गर्न संसद् अवरोध हट्नुपर्ने माग राखिकाले संसद्मा अवरोध हटाएर सहयोग गरिदिनु होला। एमसीसीको विषयमा सबै दल एक हुनुपर्छ। यस अगाडि ओलीले गृहमन्त्री बालकृष्ण खाँणलाई फोन गरी एमसीसीविरुद्ध बानेश्वरमा भएको प्रदर्शनबारे जिज्ञासा राखेका थिए। हिजो बानेश्वरमा भएको घटनाको विषयमा मैले आज गृहमन्त्रीलाई भने तपाईं पुलिस किन सडकमा पठाउनुहुन्छ ?, सोमबार आयोजित कार्यक्रममा उनले भनेका थिए, कत्रो दुःख गरेर बाटो बनाएको छ। सरकारमा हुने क्रान्तिकारीहरूले भत्काएका छन्। कोही छैन यो देशमा नभत्काऊ भन्ने ? कस्तो सरकार हो ? उनले प्रदर्शनकारीबाट प्रहरी कुटिँदा पनि त्यसको प्रतिरक्षा गर्न किन आदेश नदिएको भनेर गृहमन्त्रीलाई प्रश्न गरेका थिए। प्रहरी कुटाइ खाएर भागेको छ। २५ जना मान्छेले ढुंगा हानेको छ। डेढ सय प्रहरी पछाडि भाग्दै छ। केही पनि आदेश हुँदैन, उनले भने, मैले गृहमन्त्रीलाई सोधेँ, ढुंगा हान्न मात्रै आदेश थियो ? के आदेश थियो ? प्रहरी कुटिएकाबारे पनि आफूले गृहमन्त्रीसँग बुझेको उनले जानकारी दिए। बुधबार बिहानै माओवादी केन्द्रका अध्यक्ष पुष्पकमल दाहाल 'प्रचण्ड' लाई पनि भेट्न खाण खुमलटार पुगेका छन्। प्रचण्डसँगको भेटमा गृहमन्त्री खाँणले प्रचण्डलाई सत्ता गठबन्धन जोगाउन र सरकारले टेबल गरेको एजेण्डामा साथ दिन आग्रह गरेका थिए। उनले जनतामाथि परेको भ्रम निवारण सबै मिलेर गर्नुपर्ने र एमसीसीलाई पास गर्नुपर्ने बताएका थिए। मंगलबार साँझ प्रधानमन्त्री शेरबहादुर देउवा र एमाले अध्यक्ष केपी शर्मा ओलीबीच भेट भएको थियो। कांग्रेस सभापतिसमेत रहेका देउवाले पहिलो प्राथमिकता गठबन्धनलाई दिएका छन्। तर सत्ता गठबन्धनभित्रका दल माओवादी केन्द्र र एकीकृत समाजवादी दोहोरो भूमिकामा देखिएकाले प्रमुख प्रतिपक्षी एमालेसँग पनि देउवाले भेट बढाएका छन्। देउवा र अध्यक्ष केपी शर्मा ओलीबीच मंगलबार साँझ भेटवार्ता भएको थियो। भेटमा प्रधानमन्त्री देउवाले एमसीसी पास गर्न सहयोग गर्न आग्रह गरेका थिए। कांग्रेस  एमालेका नेताबीचको भेटमा ओलीले पहिला आफ्ना पार्टीको माग सम्बोधन हुनुपर्ने अडान लिएका थिए। कांग्रेसका नेताहरु गठबन्धन दलका नेताले विपक्षीमा भोट हाले गठबन्धन टुट्ने बताउँदै आएका छन्। बिहीबार संसद् बैठक बस्ने भएकाले कांग्रेस नेताहरुले दौडधुप बढाएका हुन्। गृहमन्त्री खाँणले प्रचण्डलाई भेटेर भने, एमसीसी पास गरौं, गठबन्धन जोगाऔं"
विराटनगरबाट खैरो हेरोइनसहित युवक पक्राउ,"विराटनगर : लागुऔषध खैरो हेरोइन (ब्राउन सुगर)सहित विराटनगर महानगरपालिका१२ बाट एकजना युवक पक्राउ परेका छन् । लागुऔषध नियन्त्रण व्युरो विराटनगरबाट खटिएको टोलीले विराटनगर१२ का २६ वर्षीय कुनाल सिंहलाई मंगलबार साँझ पक्राउ गरेको हो । ३२ ग्राम खैरो हेरोइनसहित पक्राउ परेका उनलाई आवश्यक अनुसन्धान र कारबाही अघि बढाउन व्युरोले मोरङ प्रहरीको जिम्मा लगाएको छ । ३२ ग्राम खैरो हेरोइन, डिजिटल तराजु र को ३३ प ३३१४ नम्बरको मोटरसाइकलसहित सिंहलाई पक्राउ गरिएको मोरङ प्रहरीका प्रवक्ता डीएसपी मञ्जील मुकारुङले जानकारी दिए । उनका अनुसार डिजिटल तराजु र ठूलो परिणामको ब्राउन सुगर भेटिएपछि पक्राउ परेका सिंह लागुऔषधका कारोबारी भएको हुनसक्ने आशंका गरिएको छ । सिंहविरुद्ध लागुऔषध ऐनअन्तर्गतको मुद्दा चलाउन बुधबार जिल्ला अदालत मोरङबाट म्याद थप गरेर बाँकी अनुसन्धान अघि बढाइएको जानकारी मुकारुङले दिएका छन् । सिंह मंगलबार साँझ ५ बजेतिर पक्राउ परेका हुन् ।"
बिदामा आएका महिला कामदारलाई श्रम स्वीकृति खुला,"काठमाडौं : सरकारले वैदेशिक रोजगारीबाट स्वदेश फर्केका महिलालाई श्रम स्वीकृति दिने भएको छ। श्रममन्त्री कृष्णकुमार श्रेष्ठले मंगलबार विदेशबाट बिदामा आएका महिलालाई श्रम स्वीकृति दिने निर्णय गरेका हुन्। संसद्को उद्योग तथा वाणिज्य र श्रम तथा उपभोक्ता हित समितिले घरेलु कामदारमा महिलालाई नपठाउन २०७३ चैत २० गते सरकारलाई निर्देशन जारी गरेको थियो। समितिको उक्त निर्णयपछि महिला कामदारलाई श्रम अनुमति बन्द गरिएको थियो। त्यससँगै बिदामा स्वदेश आएका महिला कामदार जान पाएका थिएनन्। श्रम स्वीकृति नपाइने त्रासले उनीहरू स्वदेश आउन चाहँदैनथे। श्रम स्वीकृतिको निर्णयले १ लाख महिला कामदार लाभान्वित हुने मन्त्रालयका उच्च अधिकारीहरू बताउँछन्। छुट्टीमा आएर यतै रोकिनु भएका र फेरि स्वीकृति नपाइने डरले विदेशमै रहनुभएका हाम्रा दिदीबहिनीहरू अब लाभान्वित हुनुहुन्छ, मन्त्री श्रेष्ठले भने। मन्त्रालयका उपसचिव डा थानेश्वर भुसालले घर आएका तथा आएर जान चाहने महिलाको संख्या भने यकिन नभएको बताए। स्वदेश आउन नपाएर परिवारको बिचल्ली भएपछि प्रतिबन्ध खुला गरेका हौं, उनले भने। दुबईमा मात्रै १० हजार महिला कामदार रहेको सरकारी अनुमान छ। यसअघि जे जसरी विदेश गए पनि सरकारको यो निर्णयले अब भने वैधानिक भएर पुनः जान पाउने छन्। वैदेशिक रोजगारीमा घरेलु कामदार पठाउने निर्देशिका २०७२ को दफा २३ बमोजिम बाधा अड्काउ फुकाएर मन्त्री श्रेष्ठले यस्तो निर्णय गरेका हुन्। वैदेशिक रोजगारीमा घरेलु कामदार पठाउने निर्देशिकाअनुसार बनेको समन्वय समिति र मन्त्रालयले गठन गरेको अध्ययन समितिले पनि प्रतिबन्ध लाग्नुभन्दा पहिल्यैदेखि नै ती मुलुकमा घरेलु कामदारका रूपमा काम गरिरहेका र पछि अवैध रूपमा गएका महिला परिवार भेट्न नेपाल आउन नसकेको निष्कर्ष निकालेका थिए। उनीहरूले सहज व्यवस्था गर्न सरकारलाई सिफारिस गरेका थिए। मन्त्रालयका अनुसार पहिलेकै रोजगारदातासँग सम्झौता नवीकरण गरेकाले मात्रै पुनः रोजगारीमा जान पाउँछन्। सम्बन्धित देशको नियोग र वैदेशिक रोजगार कार्यालयले उनीहरूको छुट्टै अभिलेख राख्नुपर्नेछ। घरेलु श्रमिकमा सधैं किचलो महिलालाई घरेलु कामदारमा पठाउने कि नपठाउने भन्ने विवाद भएको धेरै समय भयो। असुरक्षाका कारण महिलालाई घरेलु कामदारमा पठाउने कि नपठाउने भन्ने दुई थरी धारणा कायमै छन्। तर, सरकारले प्रतिबन्ध लगाएपछि अवैध रूपमा विदेश काम गर्न जाने महिलाको संख्या बढेको छ। छिमेकी भारतको बाटो हुँदै तथा भिजिट भिसाका माध्यमबाट समेत ठूलो संख्यामा महिलाहरू घरेलु काममा खाडी जाने गरेका छन्। आप्रवासी महिला कामदार समूह (आम्कास) नेपालका कार्यकारी निर्देशक विजया राईले सरकारको प्रतिवन्धका कारण महिलाहरू झनै समस्यामा परेको बताइन्। वैधानिक बाटोबाट जान नपाएपछि असुरक्षित तवरबाट जान बाध्य छन्, उनले भनिन्, स्वदेशमै रोजगारी हुन सके महिलालाई विदेश जानुपर्ने बाध्यता हुँदैन। विदेशमा समस्यामा परेका १ हजार ६ सय महिला आम्कासको सेल्टरमा छन्। तीमध्ये ७५ प्रतिशतसँग कुनै डकुमेन्ट छैन। सरकारले सन् २००९ मा लेबनानमा महिलालाई घरेलु कामजारमा जान प्रतिवन्ध लगाएको थियो। सन् २०१२ मा ३० वर्षमुनि र २ वर्षको सन्तान भएकालाई पनि जान रोक लगाइएको थियो। पछि २४ वर्ष बनाइएको थियो। सन् २०१७ मा संसदीय समितिले घरेलु कामदारमाथि पूर्ण प्रतिबन्ध लगाउन सरकारलाई निर्देशन दिएको थियो।"
लोसपा संसदीय दलको बैठक बस्दै : एमसीसीबारे छलफल हुने,काठमाडौं : महन्थ ठाकुर नेतृत्वको लोकतान्त्रिक समाजवादी पार्टी (लोसपा) संसदीय दलको बैठक बस्दैछ । बबरमहलस्थित पार्टी केन्द्रीय कार्यालयमा दिउँसो १ बजेका लागि बैठक बोलाइएको लोसपाले जनाएको छ। बैठकमा अमेरिकी अनुदान सहयोग (एमसीसी) लगायत समयसामयिक विषयमा छलफल हुने जनाइएको छ। लोसपाको आजको बैठकले एमसीसीमा ठोस धारणा सार्वजनिक गर्ने बताइएको छ । एमसीसी सम्झौता अनुमोदनका लागि आइतबार संसदमा पेस भइसकेको छ।
सगरमाथा राष्ट्रिय निकुञ्ज : हेलिकप्टर कम्पनीले तिर्न बाँकी रकम उठाउन समिति गठन,"सगरमाथा राष्ट्रिय निकुञ्ज नाम्चेले हेलिकप्टरहरुले राजस्व तिर्न बाँकी रहेको विषयमा छानविन गर्न ५ सदस्यीय टोली गठन गरेको छ। निकुञ्ज क्षेत्रमा उडान गर्ने हेलिकप्टरहरुले तोकिएको राजस्व छल्ने क्रम बढेसँगै निकुञ्जले छानविन समिति गठन गरेको हो। कार्यालयले सहायक संरक्षण अधिकृत मनोजकुमार मण्डलको सम्योजकमा ५ सदस्यीय टोली गठन गरेको प्रमुख संरक्षण अधिकृत भुमिराज उपाध्यायले जानकारी दिए। उनका अनुसार समितिको सदस्यहरुमा चौरीखर्क रेन्जपोष्टका रेन्जर श्याम प्रकाश तामाङ र खुम्जुङ रेन्चपोष्टका रेन्जर खिमराज वली तथा जोरसल्ले पोष्टका सिनियर गेमस्काउट एसना राई र चौरीखर्क रेन्ज पोष्टका गेमस्काउट भुपबहादुर थापा रहेका छन्। गठित समितिले यहि फागुन १३ गते भित्रमा अध्ययन तथा छानविन गरि कार्यालयलाई प्रतिवेदन पेश गर्ने निकुञ्जले जनाएको छ। राजस्व असुल गर्न बाँकी रहेको हेलिकप्टर कम्पनीहरुको सुचि तयार गर्ने, उनीहरुलाई टेलिफोन गरि ताकेता गर्ने लगायतका कार्यहरु समितिको जिम्मेवारीमा पर्ने प्रमुख संरक्षण अधिकृत उपाध्यायले बताए। राष्ट्रिय निकुञ्जलाई हेलिकप्टोर कम्पनीहरुले एक करोडभन्दा बढी राजस्व तिर्न बाँकी रहेको कार्यालयले जनाएको छ। सगरमाथा राष्ट्रिय निकुञ्जले आफ्नो कार्यक्षेत्रमा उडान गर्ने हेलिकप्टरलाई प्रति पटक ३ हजार रुपैयाँ र नेपाली पाईलटलाई एक सय रुपैयाँ, सार्क मुलुकका पाईलटलाई १ हजार ५ सय तथा अन्य मुलुककालाई ३ हजार रुपैयाँ शुल्क लिने गरेको छ। निकुञ्जले यस अघि हेलिकप्टर अवतरण शुल्क मात्रै लिंदै आएको भए पनि गत बैशाख २८ गतेबाट पाइलटलाई पनि शुल्क लिन थालेको निकुञ्जको कार्यालय नाम्चे सोलुखुम्बुले जनाएको छ।"
कर्जा प्रवाहमा आरोहअवरोह,"नेपालमा निजी क्षेत्रमा प्रवाहित कर्जा कुल गार्हस्थ्य उत्पादनको झन्डै शतप्रतिशत पुगेको छ। बैंक तथा वित्तीय संस्थाहरूको महत्वपूर्ण काम वित्तीय मध्यस्थता गर्ने हो। यसको मतलव अर्थतन्त्रमा बचतकर्ताहरूबाट बचत संकलन गरी लगानीकर्ता तथा ऋणीहरूलाई कर्जा प्रवाह गर्ने हो। यसरी प्रवाह गरिने कर्जाले ऋणीहरूले आफूसँग बचत नभए पनि उपभोग खर्च तथा व्यावसायिक कार्यका लागि लगानी गर्न सक्छन्। उद्योग व्यवसाय गर्न आफ्नै बचतले मात्र पुग्दैन, बैंक कर्जाको खाँचो पर्छ। तसर्थ, कर्जा प्रवाह बढ्दा अर्थतन्त्रमा आर्थिक गतिविधि बढोत्तरी हुने गर्छ। कर्जा उपलब्धताले उत्पादनका लागि चाहिने साधनको रूपमा रहेको पुँजीको आपूर्ति सहज गर्छ। यसले उद्योग व्यवसायहरू स्थापना तथा सञ्चालन सहज भई पुँजी निर्माणसँगै आर्थिक वृद्धिदर सघाउ पुग्ने हुन्छ। कर्जा प्रवाहबाटै बैंक तथा वित्तीय संस्थाले आम्दानी गर्छन्। तसर्थ, बढीभन्दा बढी कर्जा प्रवाह गर्न उनीहरू इच्छुक रहन्छन्। तर, अत्यधिक कर्जा प्रवाह र यसको दुरुपयोग अर्थतन्त्रमा संकट ल्याउने कारक पनि बन्छ। अत्यधिक कर्जा प्रवाहले ऋण ग्रस्तता बढ्ने मात्र होइन, अथर्तन्त्रमा माग बढेर वस्तु तथा सेवाका साथै सम्पत्तिका मूल्यस्तर अन्धाधुन्ध रूपमा बढ्न पुग्छन्। जसले गर्दा समष्टिगत आर्थिक असन्तुलन सिर्जना हुन्छ। साथै, खुला अर्थतन्त्रमा कर्जा प्रवाहले आयात बढाएर शोधनान्तर घाटा बढाउँछ। फलस्वरूप, बाह्य क्षेत्रको स्थायित्व कायम राख्ने काम चुनौतीपूर्ण हुन्छ। नेपालमा अहिले कर्जा प्रवाह उच्च रहेको छ। आर्थिक वर्ष २०७७०७८ मा निजी क्षेत्रमा कर्जा प्रवाह २६३ प्रतिशतले बढ्यो। चालू आर्थिक वर्षको पाँच महिनासम्मको तथ्यांक हेर्दा निजी क्षेत्रमा जाने कर्जा प्रवाह बिन्दुगत आधारमा २०७८ मंसिरमा ३१२ प्रतिशतले बढेको छ। यसै समयमा निक्षेप परिचालन १५९ प्रतिशतले मात्र बढेको छ। निक्षेपको वृद्धिभन्दा कर्जा प्रवाहको वृद्धि बढी हुँदा अहिले नेपालको बंैकिङ प्रणालीमा तरलता अभावको अवस्था छ। हुन त नेपालमा समयसमयमा उच्च कर्जा प्रवाह भएको देखिन्छ। विगत दुई दशकलाई हेर्दा निजी क्षेत्रतर्फ प्रवाहित बैंक कर्जा आर्थिक वर्ष २०६२०६३ मा २३६ प्रतिशतले, आर्थिक वर्ष २०६४०६५ मा २४३ प्रतिशतले, आर्थिक वर्ष २०६५०६६ मा २९० प्रतिशतले, आर्थिक वर्ष २०६७०६८ मा ४५३ प्रतिशतले (विकास बैंक र वित्त कम्पनीबाट प्रवाहित कर्जालाई पनि समावेश गर्न सुरु गरिएको), आर्थिक वर्ष २०७२०७३ मा २३२ प्रतिशतले र आर्थिक वर्ष २०७४०७५ मा २२३ प्रतिशतले बढेको पाइन्छ। विगत एक दशकमा (आर्थिक वर्ष २०६८०६९ देखि २०७७०७८ सम्म) निजी क्षेत्रतर्फ जाने कर्जाको औसत वृद्धिदर १९१ प्रतिशत रहेको देखिन्छ। उक्त अवधिमा मुद्रास्फीतिको दर ६७ प्रतिशत रह्यो। मुद्रास्फीतिलाई समायोजन गर्ने हो भने विगत एक दशकमा वास्तविक मूल्यमा निजी क्षेत्रमा प्रवाहित कर्जाको औसत वृद्धिदर करिब १२४ प्रतिशत हुन आउँछ। उक्त अवधिमा नेपालकोे आर्थिक वृद्धिदर औसतमा ४४ प्रतिशत मात्र छ। यसरी हेर्दा कर्जा प्रवाहमा भएको वृद्धिदर अनुरूप नेपालमा आर्थिक वृद्धिदर हुन सकेको देखिँदैन। एक दशकअगाडि आर्थिक वर्ष २०६८०६९ मा निजी क्षेत्रतर्फ प्रवाहित कर्जा र कुल गार्हस्थ्य उत्पादनको अनुपात ४६१ प्रतिशत रहेकोमा आर्थिक वर्ष २०७७७८ मा आइपुग्दा दोब्बरभन्दा बढीले बढेर ९७० प्रतिशत पुगेको छ। यसले पनि कर्जा प्रवाहको वृद्धि अनुरूप उत्पादनको वृद्धि नभएको देखाउँछ। यस्तो अनुपात बैंक तथा वित्तीय संस्थाहरूको विस्तार भएर कर्जामा पहुँच बढेर पनि केही हदसम्म बढ्न गएको हो। तर, वित्तीय पहुँच बढेर बढेको अनुपातको अंश ज्यादै कम हुनुपर्छ। किनभने बैंक तथा वित्तीय संस्थाहरूको ऋण खाताको संख्या २०७८ मंसिरसम्म १७ लाख ९२ हजार हाराहारी पुगेको छ। यसमा एक व्यक्तिले एकभन्दा बढी ऋण लिएको पनि हुन सक्छ। तसर्थ, वास्तविक ऋणीको संख्या त्योभन्दा कम हुनुपर्छ। यसले बैंक तथा वित्तीय संस्थाहरूको कर्जा सीमित व्यक्तिहरूको हातमा केन्द्रित छ। आर्थिक वृद्धिदर बढाउन खासै सहयोग नपुर्याएको कर्जाको वृद्धि कहाँ प्रयोग भएको छ ? आमचासोको विषय हुन सक्छ। नेपालमा कर्जाको प्रयोग खासगरी आयात भुक्तानीका लागि प्रयोग हुने गरेको छ। विगत दुई दशकलाई हेर्दा कर्जाको वृद्धिदर र आयातको वृद्धिदरको सहसम्बन्ध ०४८ रहेको देखिन्छ। त्यस्तै, उक्त अवधिको तथ्यांकलाई आधार मानेर निजी क्षेत्र प्रवाहित कर्जा र आयातको अर्थगणितीय सम्बन्धलाई हेर्दा एक प्रतिशतले निजी क्षेत्रमा कर्जा प्रवाह बढ्दा ०८ प्रतिशतले आयात बढोत्तरी हुने गरेको देखिन्छ। यसरी कर्जा प्रवाहले आयात बढाउन महत्त्वपूर्ण योगदान पुर्याउने गरेको पाइन्छ। आयातका अतिरिक्त बैंक तथा वित्तीय संस्थाबाट निजी क्षेत्रतर्फ प्रवाहित कर्जा सम्पत्तिको मूल्य बढाउन पनि उपयोग भएको पाइन्छ। घरजग्गा मूल्यको तथ्यांक निर्माण गर्ने काम भर्खर सुरु भएको छ। अर्थ गणितीय विश्लेषणका लागि तथ्यांक उपलब्ध छैन। तर सहरी क्षेत्रहरूको घरजग्गा मूल्य अचाक्ली रूपमा बढ्ने गरेको छ। निम्न र मध्यम आय भएका परिवारलाई सहरी क्षेत्रमा आवासको व्यवस्था गर्न कठिन अवस्था सिर्जना भएकोे छ। क्षमता भएकाले सम्पत्तिको ठूलो हिस्सा घरजग्गामा राख्ने गरेका छन्। सदैव मूल्य बढ्ने सम्पत्तिको रूपमा घरजग्गा रहने गरेको छ। काठमाडौं उपत्यका र तराईका सहरी क्षेत्रका खेतीयोग्य जग्गा घरघडेरीमा परिणत भएका छन्। यसले विकृत सहरीकरणलाई प्रश्रय दिएको छ। नेपालको परनिर्भरता अझ बढाउने देखिन्छ भने कृषिजन्य वस्तुहरूको आयात पनि बढ्दै जाने देखिन्छ। नेपालमा करिब दुई तिहाइ कर्जा प्रवाह घरजग्गा धितो प्रवाह हुने गरेको छ। घरजग्गाको मूल्य बढ्दा धितोको मूल्य बढ्ने भई बढी कर्जा खाम्ने हुन्छ। कर्जा प्रवाहको वृद्धिदर र घरजग्गाको मूल्य वृद्धि एकआपसमा अन्तरसम्बन्धित रहने गरेको छ। घरजग्गाको मूल्य बढे मात्र बढी कर्जा प्रवाहलाई थाम्न सक्छ। पछिल्लो समयमा नेपालमा सम्पत्तिको महत्त्वपूर्ण क्षेत्रको रूपमा सेयर बजारको विकास भइरहेको छ। दीर्घकालीन पुँजी परिचालन गरी आर्थिक क्रियाकलाप गर्न सेयर बजार महत्त्वपूर्ण क्षेत्रको रूपमा रहेको हुन्छ। तर, नेपालको सन्दर्भमा सेयर बजारमा सीमित कम्पनीहरू छन्। त्यसमा पनि दुई तिहाइ बैंक तथा वित्तीय संस्था छन्। तिनै संस्थाबाट कर्जा लिएर तिनै संस्थाको सेयर खरिद हुने गरेको अवस्था पनि छ। दुई दशकको नेप्से सूचकांक र कर्जा प्रवाहको वृद्धिदरको अर्थ गणितीय अन्तरसम्बन्ध हेर्दा निजी क्षेत्रमा जाने कर्जा एक प्रतिशतले बढ्दा नेप्से सूचकांक ०६ प्रतिशतले बढ्ने गरेको देखिन्छ। यसबाट कर्जा प्रवाहले सेयरको मूल्य बढाउन सहयोग पुर्याउने कुराको पुष्टि हुन्छ। अन्त्यमा, आर्थिक उत्पादन नबढाउने गरी हुने कर्जा प्रवाहले सम्पत्तिका मूल्य बढाउनेदेखि आयात बढाई समष्टिगत आर्थिक स्थायित्वमा दक्खल पुर्याउने हुनाले कर्जा प्रवाहको वृद्धिदरलाई नजिकबाट नियाल्नुपर्ने हुन्छ। बढी कर्जा प्रवाहले ऋण ग्रस्तता बढाउनुको अतिरिक्त बैंक तथा वित्तीय संस्थाहरूको कर्जा जोखिम बढाउँछ। विश्वमा देखा परेका वित्तीय संकटहरूको पछाडि अत्यधिक कर्जा प्रवाह पनि कारकको रूपमा रहने गरेको पाइन्छ। तसर्थ, बढी कर्जा प्रवाहलाई नियन्त्रण गर्नुपर्ने हुन्छ। कोभिड१९ प्रभावित अर्थतन्त्रको पुनरुत्थानका लागि केही कर्जा वृद्धि जायजै ठान्न सकिन्छ। तर पनि स्रोतले भ्याउन नसक्ने गरी कर्जा प्रवाहले अर्थतन्त्रमा समस्या ल्याउँछ। त्यसैले कर्जा नियन्त्रणका लागि नीतिगत व्यवस्थाको खाँचो पर्न जान्छ। नेपालमा निजी क्षेत्रमा प्रवाहित कर्जा कुल गार्हस्थ्य उत्पादनको झन्डै शतप्रतिशत पुगेको छ। अबको कर्जा प्रवाहको वृद्धिदर प्रचलित मूल्यमा मापन गरिने कुल गार्हस्थ्य उत्पादनको वृद्धिदर बराबर राख्नुपर्ने देखिन्छ। सो हुन सकेमा कर्जा प्रवाहसँग कुल गार्हस्थ्य उत्पादनको अनुपात स्थिर रहन्छ। जसले अति ऋण ग्रस्तता एवं समष्टिगत आर्थिक अस्थिरताको अवस्था आउन पाउँदैन।"
"गृहमन्त्री खाँणले प्रचण्डलाई भेटेर भने, एमसीसी पास गरौं, गठबन्धन जोगाऔं",काठमाडौं : गृहमन्त्री बालकृष्ण खाँण माओवादी केन्द्रका अध्यक्ष पुष्पकमल दाहाल 'प्रचण्ड'लाई भेट्न खुमलटार पुगेका छन्। सरकार एमसीसी पास गर्ने तयारी रहेकाले बुधबार बिहान खाँण छलफल गर्न प्रचण्ड निवास खुमलटार पुगेका हुन्। भेटमा गृहमन्त्री खाँणले प्रचण्डलाई सत्ता गठबन्धन जोगाउन र सरकारले टेबल गरेको एजेण्डामा साथ दिन आग्रह गरे। उनले जनतामाथि परेको भ्रम निवारण सबै मिलेर गर्नुपर्ने र एमसीसीलाई पास गर्नुपर्ने बताए। मंगलबार साँझ प्रधानमन्त्री शेरबहादुर देउवा र एमाले अध्यक्ष केपी शर्मा ओलीबीच भेट भएको थियो। कांग्रेस सभापतिसमेत रहेका देउवाले पहिलो प्राथमिकता गठबन्धनलाई दिएका छन्। तर सत्ता गठबन्धनभित्रका दल माओवादी केन्द्र र एकीकृत समाजवादी दोहोरो भूमिकामा देखिएकाले प्रमुख प्रतिपक्षी एमालेसँग पनि देउवाले भेट बढाएका छन्। देउवा र अध्यक्ष केपी शर्मा ओलीबीच मंगलबार साँझ भेटवार्ता भएको थियो। भेटमा प्रधानमन्त्री देउवाले एमसीसी पास गर्न सहयोग गर्न आग्रह गरेका थिए। कांग्रेस  एमालेका नेताबीचको भेटमा ओलीले पहिला आफ्ना पार्टीको माग सम्बोधन हुनुपर्ने अडान लिएका थिए। कांग्रेसका नेताहरु गठबन्धन दलका नेताले विपक्षीमा भोट हाले गठबन्धन टुट्ने बताउँदै आएका छन्। बिहीबार संसद् बैठक बस्ने भएकाले कांग्रेस नेताहरुले दौडधुप बढाएका हुन्।
बर्दियामा बाघको आक्रमणबाट महिलाको मृत्यु,"बर्दियामा : बर्दियामा बाघको आक्रमणबाट एक महिलाको मृत्यु भएको छ। ठाकुरबाबा नगरपालिका४ सैनवारकी ४१ वर्षीया लिली थारूको पाटेबाघको आक्रमणबाट मृत्यु भएको हो। मङ्गलबार बेलुकी आफ्नो घर नजिकको बङ्गुरको खोरमा चारो दिँदै गर्दा बाघले आक्रमण गरेको जिल्ला प्रहरी कार्यालयले जनाएको छ। आधा खुट्टा, हात खाएको र क्षतविक्षत अवस्थामा थारुको शव फेला परेको छ। रासस"
"युक्रेन विवाद : रूस एकातिर, विश्व अर्कातिर","युक्रेन टुक्र्याउन रूसले हस्तक्षेप बढाएको छ। रूसी राष्ट्रपति भ्लादिमिर पुटिनले पृथकतावादी नियन्त्रित दुई क्षेत्रलाई स्वतन्त्र राज्यको मान्यता दिएका छन्। जसमा स्वघोषित जनगणतन्त्र दोनेत्स्क र लुहान्सक छन्। जुन रूसमर्थित विद्रोहीको पकड क्षेत्र हुन्। जहाँ विद्रोहीले सन् २०१४ देखि युक्रेनी सेनासँग लडिरहेका छन्। रूसले त्यहाँ आफ्नो सेनाले शान्ति स्थापना गर्ने बताएको छ। अमेरिकाले भने यसलाई बकवासको संज्ञा दिएको छ। पुटिनको घोषणासँगै उक्त क्षेत्रमा शान्ति वार्ता समाप्त हुन सक्ने देखिएको छ। पुटिनले सोमबार टेलिभिजन सम्बोधनमार्फत युक्रेन एक सच्चा राष्ट्र रहेको कुनै इतिहास नभएको तर्क गरे। उनले पश्चिमा राष्ट्र र नेटोको चर्को आलोचना गरे। अमेरिकासहित बेलायत, नेटो गठबन्धनलगायत अन्तर्राष्ट्रिय जगतले रुसको कदमको निन्दा गरेको छ। संयुक्त राष्ट्र सुरक्षा परिषद्को बैठकमा पश्चिमा मुलुकले रुसको भत्र्सना गरेका हुन्। अमेरिकाले नागरिकलाई विद्रोही क्षेत्रसँग व्यापार गर्न प्रतिबन्ध लगायो। अन्य सहयोगी राष्ट्रले जस्तै थप प्रतिबन्ध लगाउने चेतावनीसमेत दियो। जर्मनीद्वारा नर्ड स्ट्रिम २ स्थगित जर्मनीले रूस जोड्ने संयुक्त ग्यास पाइपलाइन परियोजना नर्ड स्ट्रिम २ को प्रमाणीकरण प्रक्रिया स्थगनको घोषणा गरेको छ। जर्मन चान्सलर ओलाफ स्कोल्जले पूर्वी युक्रेनमा मस्कोको कारबाहीपछि विवादास्पद नर्ड स्ट्रिम २ पाइपलाइनको प्रगति रोकेका हुन्। पूर्वी युक्रेनमा रूससमर्थक विद्रोहीद्वारा नियन्त्रित दोनेत्स्कमा स्वतन्त्र राज्य घोषणापछि सोमबार रूसी झन्डा फहराइँदै। तस्बिर : एपी रूसबाट ऊर्जामा युरोपेली निर्भरता बढाउने यो पाइपलाइन वर्षौंदेखि युरोप र अमेरिकामा विवादको मुख्य जड बनेको छ। प्रमाणीकरण वा बिनास्वीकृति प्रक्रिया पाइपलाइन सुरु गर्न सकिँदैन। पाइपलाइनले २६ मिलियन जर्मन घरलाई सस्तो मूल्यमा तताउन सक्ने जनाइएको छ। पाइपलाइन गत सेप्टेम्बरमा सकिए पनि सञ्चालनमा भने आउन सकेको छैन। रूस युरोपकै लागि खतरा : युक्रेन मस्कोले पृथकतावादी शासनलाई मान्यता दिँदा अन्य युरोपेली राष्ट्रलाई पनि खतरा बनेको प्रतिक्रिया युक्रेनका राष्ट्रपति भोलोडिमिर जेलेन्स्कीले दिएका छन्। एउटा देशको सिमानाको सुरक्षाले अर्को देशको सुरक्षा निर्धारण गर्छ, राजधानी किभमा आयोजित पत्रकार सम्मेलनमा राष्ट्रपति जेलेन्स्कीले भने, हामी युरोपेली संघ वा नाटोको सदस्य होइनौं। तर, यदि रुसी संघले पूर्णरूपमा आक्रमण गयो भने हाम्रा छिमेकीहरू मोल्डोभा, लिथुआनिया, लाट्भीया, इस्टोनिया पनि जोखिममा पर्नेछन्। आफूले यस्तो अवस्था कदापि नचाहेको जेलेन्स्कीले बताए। कोही पनि युद्ध चाहँदैनन्। युक्रेनका मानिस पनि केवल शान्ति चाहन्छन्, उनले भने, तापनि हामीले आक्रमणको कुनै पनि कदमका लागि तयार हुनुपर्छ। रूससँग कूटनीतिक सम्बन्ध तोड्न आफ्नो विदेश मन्त्रालयले गरेको अनुरोधबारे विचार गरिरहेको उनले बताए। आफ्नो इस्टोनियाली समकक्षीको साथमा भएको पत्रकार सम्मेलनमा जेलेन्सकीले आफ्ना युरोपेली सहयोगीलाई मस्कोविरुद्ध प्रतिबन्ध लगाउन ढिलाइ नगर्न आग्रह गरे। रुससँग ठूलो रूपको द्वन्द्व भयो भने आफू मार्सल कानुन लगाउन तयार रहेको पनि उनले बताए। अन्तर्राष्ट्रिय कानुन दबाउँदै रूस रूसले एक चौथाइ शताब्दीदेखि अन्तर्राष्ट्रिय कानुन दबाउँदै आएको छ। यसले विभिन्न समयमा बल पनि प्रयोग गरेको छ। सन् २०१४ मा युक्रेनविरुद्ध बल प्रयोग र पूर्वमा शान्ति सेना तैनाथ गर्नुलाई सामान्य मान्न सकिन्न। क्रेमलिनले सन् १९९९ मा रूसको दक्षिणी गणतन्त्र चेचन्यासँगको शान्ति सम्झौता अस्वीकार गयो। पूर्वी युक्रेनमा शान्ति कायम राख्न भएको अन्तर्राष्ट्रिय मिन्स्क सम्झौता अहिले रूसले तोडेको छ। यसले जर्जिया, मोल्डोभा र युक्रेनजस्ता छिमेकी राज्यमा गैरकानुनी रूपमा सेना राखेको छ। केन्द्र सरकारको नियन्त्रणबाहिर अन्य राज्य सिर्जना गरेको छ। सन् २००८ मा स्थानीय जनतालाई बचाउने झुठो दाबी गर्दै जर्जियाबाट जबरजस्ती दक्षिण ओस्सेटिया र अब्खाजियालाई अलग्यायो। यसको सेना तैनाथीले क्रिमियालाई आफू स्वतन्त्र भएको घोषणा गर्न लगायो। सन् २०१४ मा रूसमा गाभ्यो। सोभियत संघ पुनर्जीवित गर्न खोजेको आरोप पुटिनले सोभियत संघलाई पुनर्जीवित गर्न खोजेको आरोप युक्रेनका रक्षामन्त्री ओलेक्सी रेज्निकोभले लगाएका छन्। रेज्निकोभले पूर्वी युक्रेनका दुई छुट्टिएका क्षेत्रलाई मान्यता दिने मस्कोको निर्णयले सन् १९९१ मा पतन भएको ब्लकको पुनरुत्थानतर्फ क्रेमलिनले अर्को कदम चालेको बताए। गत शनिबार हाइपरसोनिक ब्यालिस्टिक मिसाइलको परीक्षण अभ्यासका क्रममा यसलाई बोकेर लैजाँदै रूसी सैनिक । तस्बिर : एएफपी क्रेमलिनले सोभियत संघको पुनरुत्थानको दिशामा अर्को कदम चाल्यो। नयाँ वार्सा सम्झौता र नयाँ बर्लिन पर्खालको साथ, उनले भने, यसबाट अलग हुने एक मात्र विषय युक्रेन र युक्रेनी सेना हो। उनले आफ्नो देश, घर र आफन्तको रक्षा गर्नु पहिलो प्राथमिकता रहेको बताए। भने, हाम्रो छनोट धेरै सरल छ। हाम्रो देश, हाम्रो घर, हाम्रा आफन्तको रक्षा गर्नु। हाम्रा लागि केही परिवर्तन भएको छैन। अबका यात्रामा केही कठिन चुनौतीको सामना गर्नुपर्ने उनले बताए। भने, तपाईंले पीडा, डर र विश्वासघातलाई जित्नुपर्छ। तर, विजय हाम्रो पर्खाइमा छ। किनभने, हामी हाम्रो भूमिमा छौं र सत्य हाम्रो पछाडि छ। मस्कोले आपराधिक व्यवहार र स्वतन्त्र संसारलाई बन्धक बनाउने प्रयास गरेको आरोप उनले लगाए। शक्ति राष्ट्रद्वारा प्रतिबन्ध अमेरिकी राष्ट्रपति जो बाइडनले युक्रेनबाट छुट्टिन चाहेको क्षेत्रका मानिस लक्षित प्रतिबन्ध लगाउने आदेश जारी गर्ने ह्वाइट हाउसले जनाएको छ। यसले लुहान्स्क र डोनेस्कका विद्रोही नियन्त्रित क्षेत्रमा अमेरिकीलाई व्यापार गर्न प्रतिबन्ध लगाएको छ। अमेरिकाले रूसलाई अमेरिकी डलरको आर्थिक कारोबारमा पनि प्रतिबन्ध लगाउन सक्ने देखिएको छ। यसो हुँदा कुनै पनि पश्चिमी फर्म जसले रूसी संस्थालाई डलरमा कारोबार गर्न अनुमति दिए दण्डको सामना गर्नुपर्नेछ। यसको अर्थ रूसले विश्वव्यापी रूपमा सीमित वस्तु मात्र किनबेच गर्न सक्नेछ। पुटिन आफैंले बढाएको द्वन्द्वलाई उनले तीव्रता दिएको आरोप एक अमेरिकी अधिकारीले लगाएका छन्। बेलायतका प्रधानमन्त्री बोरिस जोनसनले रुसका पाँच बैंक रोसिया, आईएस बैंक, जनरल बैंक, प्रोम्स्भ्याज बैंक र ब्ल्याक सी बैंकविरुद्ध प्रतिबन्ध घोषणा गरेका छन्। संयुक्त राष्ट्रसंघका महासचिव एन्टोनिओ गुटेरस र युरोपेली संघले पनि रुसी कदमको निन्दा गर्दै यसलाई अन्तर्राष्ट्रिय कानुनको ठाडो उल्लंघनको संज्ञा दिएका छन्। बेइजिङको फरक धार सयुंक्त राष्ट्रसंघका लागि चीनका राजदूत झाङ जुनले सबै पक्षलाई संयम हुन आग्रह गरेका छन्। उनले युक्रेनमा तनाव बढाउनबाट जोगिन पनि आह्वान गरेका हुन्। तर, पूर्वि युक्रेनमा मस्कोसमर्थित क्षेत्रहकरूका लागि क्रेमलिनको स्वतन्त्रताको मान्यताको भने उनले निन्दा गरेनन्। संयुक्त राष्ट्र सुरक्षा परिषद्को सोमबार रातिको आपतकालिन बैठकमा बेइजिङले कुटनीतिक समाधानका लागि हुने हरेक प्रयासलाई स्वागत र प्रोत्साहन गरेको जुनले बताए। उनले सरोकारवाला सबैलाई समानताको आधारमा व्यवहार गर्नुपर्ने धारणा राखे। भने, युक्रेनको वर्तमान अवस्था धेरै जटिल कारकहरूको परिणाम हो। चीनले जहिले पनि मामिलाको योग्यताअनुसार आफ्नो अडान बनाउँछ। सबै देशहरूले अन्तर्राष्ट्रिय विवादको शान्तिपूर्ण माध्यमबाट समाधान गर्नुपर्छ भन्नेमा हामी विश्वास गर्छौं। किन चर्कियो द्वन्द्व ? सोभियत गणतन्त्र हुनुअघि शताब्दीयौंसम्म रूसी साम्राज्यको पाटो थियो युक्रेन। युक्रेनले सन् १९९१ मा सोभियत संघ टुटेपछि स्वतन्त्रता प्राप्त गयो। उसले रूसी साम्राज्यवादी विरासत त्याग्न पश्चिमसँग झन्झन् घनिष्ट सम्बन्ध गाँस्न थाल्यो। क्रेमलिन झुकाब भएका तत्कालीन युक्रेनी राष्ट्रपति भिक्टर यानुकोभिचले मस्कोसँग घनिष्ठ सम्बन्धका पक्षमा युरोपेली संघसँगको सहयोगी सम्झौतालाई अस्वीकार गर्ने निर्णय गरे। यस निर्णयले जनविद्रोह निम्त्यायो र सन् २०१४ मा उनलाई नेताबाट हटाइयो। रूसले युक्रेनको क्रिमियन प्रायद्वीपलाई गाभ्यो। यसले युक्रेनको पूर्वमा सुरु भएको पृथकतावादी विद्रोहका पछाडि आफ्नो समर्थन जनाएर प्रतिक्रिया दियो। रूसले विद्रोहीलाई समर्थन गर्न आफ्ना सेना र हतियार पठाएको आरोप युक्रेन र पश्चिमा देशले लगाए। मस्कोले त्यसलाई अस्वीकार गर्दै पृथकतावादीमा सहभागी भएका रुसी स्वयंसेवक भएका बतायो। युक्रेनको पूर्वी औद्योगिक केन्द्र डोनबासलाई ध्वस्त पारेको लडाइँमा १४ हजारभन्दा बढीको मृत्यु भएको थियो। युक्रेनलाई हतियार उपलब्ध गराएको र संयुक्त अभ्यास आयोजना गरेकोमा अमेरिका र यसका नाटो सहयोगीको कडा आलोचना मस्कोले गरेको छ। यस्ता कदमले युक्रेनीलाई बल प्रयोग गरी विद्रोहीनियन्त्रित क्षेत्रहरू पुनः प्राप्त गर्ने प्रयासमा प्रोत्साहित गरेको बताइएको छ। पुटिनले युक्रेनको नाटोमा सामेल हुने आकांक्षा रातो घेरा भएको बारम्बार बताउँदै आएका थिए। उनले युक्रेनमा सैन्य प्रशिक्षण केन्द्रहरू स्थापना गर्ने केही नाटो सदस्यको योजनाबारे पनि चिन्ता व्यक्त गर्दै आएका थिए। रुसी समर्थित विद्रोहीहरूले सन् २०१४ मा लुहान्स्क र दोनेत्स्कमा कब्जा जमाएका थिए। त्यहाँ तैनाथ करिब १५ हजार विद्रोहीले रूसलाई आक्रमणको अवस्थामा मद्दत गर्न सक्ने अनुमान गरिएको थियो। अमेरिकाको पछिल्लो अनुमानअनुसार युक्रेनको सीमामा करिब १ लाख ६९ हजारदेखि १ लाख ९० हजारसम्म रूसी सैनिक तैनाथ छन्। यी सैनिक रूस र छिमेकी बेलारुसमा छन्। तिनीहरूमा पूर्वी युक्रेनको विद्रोही समूहका मानिस पनि समावेश छन्। रुसले संयुक्त सैन्य अभ्यासका लागि बेलारुसमा आफ्ना ३० हजार सैनिक तैनाथ गरेको छ। यी सैनिकसँग छोटो दूरीको मिसाइल र ठूलो संख्यामा रकेट लन्चर छन्। यी सैनिकहरूसँग एसयू२५ ग्राउन्ड अट्याक एयरक्राफ्ट र एसयू३५ लडाकु विमान रहेको पनि बताइएको छ।  एजेन्सीको सहयोगमा"
प्रधानमन्त्रीको सन्देश लिएर गृहमन्त्री प्रचण्डलाई भेट्न खुमलटारमा,"काठमाडौं : प्रधानमन्त्री शेरबहादुर देउवाको दूतको रुपमा गृहमन्त्री बालकृष्ण खाण खुमलटार पुगेका छन्। माओवादी केन्द्रका अध्यक्ष पुष्पकमल दाहाल 'प्रचण्ड' भेट्न गृहमन्त्री खाण बुधबार बिहान खुमलटार पुगेका हुन्। सरकार एमसीसी पास गर्ने तयारी रहेकाले प्रचण्डसँग थप छलफल गर्न खाण खुमलटार पुगेका थिए। कांग्रेस सभापतिसमेत रहेका शेरबहादुर देउवाले पहिलो प्राथमिकता गठबन्धनलाई दिएका छन्। तर सत्ता गठबन्धनभित्रका दल माओवादी केन्द्र र एकीकृत समाजवादी दोहोरो भूमिकामा देखिएकाले प्रमुख प्रतिपक्षी एमालेसँग पनि देउवाले भेट बढाएका छन्। देउवा र अध्यक्ष केपी शर्मा ओलीबीच मंगलबार साँझ भेटवार्ता भएको थियो। भेटमा प्रधानमन्त्री देउवाले एमसीसी पास गर्न सहयोग गर्न आग्रह गरेका थिए। कांग्रेस  एमालेका नेताबीचको भेटमा ओलीले पहिला आफ्ना पार्टीको माग सम्बोधन हुनुपर्ने अडान लिएका थिए। एमालेले १४ सांसदलाई सभामुखले कारबाही नगरेको भन्दै संसद्मा अवरोध गरिरहेको छ। सभामुख अग्निप्रसाद सापकोटाले निर्वाचन आयोगसँग मिलेर एमाले विभाजन गरेको आरोप पनि उसको रहँदै आएको छ। कांग्रेसका नेताहरु गठबन्धन दलका नेताले विपक्षीमा भोट हाले गठबन्धन टुट्ने बताउँदै आएका छन्। कांग्रेस महामन्त्री गगनकुमार थापाले सरकारले ल्याएको प्रस्तावका विपक्षमा मतदान गर्नेसँग सरकारमा सँगै बस्न नसकिने बताए। सरकारमा सहभागी भई सरकारकै प्रस्तावका विपक्षमा मतदान गर्नु अनैतिक र अव्यावहारिक हुने महामन्त्री थापाको भनाइ छ। बिहीबार संसद् बैठक बस्ने भएकाले देउवाले दौडधुप बढाएका हुन्। (गृहमन्त्री खाण र प्रचण्डबीच भेटघाट भएको हुनुपर्नेमा अन्यथा भएकोमा सच्याइएको छ।  सम्पादक) के हो एमसीसी ? एमसीसी अनुमोदनको सकस एमसीसीमा तरंगिएको राजनीति एमसीसी : हामी कहाँ उभिने ? एमसीसी : न वार, न पार दोधारै दोधारमा प्रचण्ड संसद बैठकको पूर्वसन्ध्यामा एमाले अध्यक्ष ओली बालुवाटारमा, एमसीसी प्रस्तावमा होला छलफल ? कांग्रेस र एमालेको बालुवाटार वार्ता सकियो, एमसीसी पारित गर्नेबारे छलफल देउवाको दोहोरो पहल राष्ट्रघात होइन एमसीसी"
सेरोगेसीबाट बुवाआमा बन्नेहरू,"मुम्बई : ग्लोबल आइकनको परिचय बनाएकी प्रियंका चोपडा केही समय आमा बनिन्। प्रियंका र उनका पति निक जोनस सेरोगेसीबाट आमाबुवा बनेका हुन्। बलिउड नगरीमा सेरोगेसीबाट बुवाआमा बनेको यो पहिलो पटक भने होइन, यसअघि पनि थुप्रै कलाकार सेरोगेसीबाटै आमाबुवा बनेका छन्। सेरोगेसीबाट सन्तानलाई स्वागत गर्नेमा पर्छन्, अभिनेता शाहरूख खान। उनी र गौरी खानका पहिले नै दुई सन्तान थिए। खान दम्पत्तिले तेस्रो सन्तानको स्वागत सेरोगसीबाट गरेका थिए। सन् २०१३ मा यो दम्पत्तिले अबराम खानलाई स्वागत गरेको थियो। अबराम खान परिवारको सबैभन्दा कान्छो सन्तान हुन्। यसैगरी अर्का अभिनेता आमिर खान र किरण रावले पनि सेरोगसीबाटै सन्तानको स्वागत गरेका थिए। सन् २०११ मा छोरालाई जन्म दिएका थिए। यो जोडीले सन्तान प्राप्तिका सबै कोसिस असफल भएपछि उनीहरूले सेरोगेसी रोजेका थिए। शिल्पा सेट्टी पनि सेरोगसीबाटै आमा बनेकी हुन्। सन् २०२० मा शिल्पा र राज कुन्द्राले छोरी समिशालाई सेरोगेसीकै माध्यमबाट स्वागत गरेका थिए। यसअघि यी दम्पत्तिको एक छोरा थिए। करण जौहरले सन् २०१७ मा जुम्ल्याह सन्तानलाई धर्तीमा स्वागत गरेका थिए। करणका जुम्ल्याह छोराछोरी सेरोगेसीबाटै जन्मिएका हुन्। करण अहिले आमा हीरु जौहरसँग मिलेर छोराछोरीको पालनपोषण गर्दै आइरहेका छन्। चर्चित निर्देशक एकता कपुरले छोरा रविलाई पाउनका लागि निकै संघर्ष गर्नुपरेको थियो। सन् २०१९ मा सेरोगसीबाट आफूले छोरा पाएको खबर उनले सार्वजनिक गरेकी थिइन्। एकता कपुरभन्दा अगाडि उनका भाइ तुषार कपुरले सेरोगेसीबाटै छोरा लक्ष्यलाई स्वागत गरेका थिए। तुषार अहिले पनि अविवाहित छन्। सनी लियोनीले सेरोगसीबाट दुई छोरालाई स्वागत गरेका थिए। त्यसअघि पति डेनियल बेबरलाई मनाएर छोरी निशालाई धर्मपुत्री बनाएका थिए। यसैगरी बलिउड अभिनेता श्रेयस तलपडे पनि सेरोगेसीबाट बुवा बनेका हुन्। उनी दीप्तिसँग विवाह बन्धनमा बाँधिएको १४ वर्षपछि बाबु बनेका हुन्। यसैगरी लीसा रे र उनका पति जासन डेन्ही पनि सेरोगेसीबाट आमाबुवा बनेका हुन्। उनीहरूले सन् २०१८ मा जुम्ल्याह छोरीलाई जन्म दिएका थिए। यसैगरी डिम्पल गर्लका नामले परिचित प्रिति जिन्टा पनि सेरोगसीबाटै आमा बनेकी हुन्। प्रितिले जुम्ल्याह सन्तान जय र जियालाई स्वागत गरेकी थिइन्। प्रितिले सन् २०१६ मा जिन गुडएनफसँग विवाह गरेकी थिइन्।"
रहेनन् कलाकार जयनन्द लामा,"काठमाडौं : कलाकार तथा लोक गायक जयनन्द लामाको निधन भएको छ । बुधबार बिहान उनको निधन भएको हल्का रमाइलोका निर्देशक मरिचमान श्रेष्ठ (बल्छी धुर्बे)ले जानकारी दिए। बुधबार बिहान आफ्नै घर अगाडि गाडीबाट ओर्लने क्रममा उनको लडेर निधन भएको हो । उनले अहिलेसम्म एक सयभन्दा बढी चलचित्रमा अभिनय गरिसकेका छन्। २०३० सालमा मनको बाँध चलचित्रमा पहिलो पटक अभिनय गरेका लामा निरन्तर चलचित्रमा अभिनयमा सक्रिय थिए। उनी लोकसंगीतको क्षेत्रमा अध्ययन, अनुसन्धान पनि गर्दै आएका थिए। गाउँगाउँमा गएर उनले लोकगीतका भाका संकलन गरेका छन्। तत्कालीन नेपाल राजकीय प्रज्ञा प्रतिष्ठानमा आबद्ध भएर उनले लोकगीतको अनुसन्धान र संरक्षणमा लामो समय काम गरे। उनले स्वर दिएको कलकत्ते काइँयो केश मेरो बांगो, टेबलमा ऐना छ बोलको गीत उनको नामको पर्याय नै बनेको छ। यस्तै चट्ट परेको चुल्ठी, हेर्दैमा राम्रो, चुइँ चुइँ चुइँकने जुत्ता, नाच्यो झिल्के नाच्यो, मूलाको चाना, सलल पानीलगायतका गीत चर्चित छन्। सिन्धुपाल्चोकको बाह्रबिसेमा जन्मिएका हुन् लामा। उनी हुर्केको समाजमा विभिन्न जातजातिको मिश्रित बसोबास थियो। राईले साकेला गाउँथे, गुरुङ मगरले रोदी घन्काउथे, शेर्पाहरूले गाउने गीतमा बेग्लै स्वाद थियो। यस्तै बाहुन क्षेत्रीको संस्कृतिसँग जोडिएको दोहोरी र रोइला गीतको मिठास पनि थाहा पाएका थिए उनले। गाउँ पञ्चायतको सांगीतिक कार्यक्रम हुँदै अञ्चलस्तरीय कार्यक्रममा पनि गीत गाउन थाले। प्रजातन्त्र दिवस मनाउने र राजाको जन्मदिनसँगै मनाउने गरी आयोजना भएको कार्यक्रममा सहभागी भए। प्रज्ञा प्रतिष्ठानको जागिरे थिए उनी। प्रतिष्ठानले नै उनलाई इलाहाबाद संगीत विद्यालयमा मास्टर डिग्री पढ्न पठायो। नेपाल फर्केर उनी अहिलेसम्म लोकसंगीतमै सक्रिय छन्। एपी वान टेलिभिजनबाट प्रसारण भएको रियालिटी सो लोक स्टारको निर्णायक मण्डलमा पनि थिए लामा। उनले थुप्रै मौलिक लोकगीत गाएका छन् । पानी परो बलेसी हेरन बैनी झलल, रोको मनलाई बुझाउने को छ र ? , पहिलो चरण कुन गीत गाउने र सरस्वती मुखैमा नआउने। उनले यी बोलका गीत रेकर्ड गराए। उनी राजा महेन्द्र र वीरेन्द्रको नोटिसमा परेका थिए। दरबारमै बसेर पढ्ने मौका पाए। दरबारमै बसेर फाइन आर्टमा ब्याचलर्ससम्म अध्ययन गरे।"
लण्डनको हिलिङ्डन अस्पतालले नेपाल डे मनाउने,"लण्डन : बेलायतको लण्डनमा रहेको हिलिङ्डन अस्पतालले यही फेब्रुअरी २५ का दिन नेपाल डे मनाउने भएको छ। हिलिङ्डन अस्पताल व्यवस्थापनमा विविधता र समावेशी प्रमुखका रुपमा कार्यरत ड्यानी कार्यस्निनोजले इमेलमार्फत यहाँ कार्यरत कर्मचारीलाई जानकारी गराएका छन्। यहाँ हाल ७८ देशका मानिस विभिन्न पदमा कार्यरत छन्। कार्यक्रमलाई सहयोग गर्न हिलिङ्डन अस्पतालमा कार्यरत नेपालीको हिलिङ्डन हस्पिटल नेपाली ग्रुप लागिपरेको छ। उक्त समूहमा अस्पतालको जर्सी वार्डमा प्रबन्धक रहनुभएकी रस्मितासिंह दर्लामी, आकस्मिक कक्षमा कार्यरत मणि तामाङ, अञ्जना गुरुङलगायत नेपाली आवद्ध छन्। कार्यक्रम व्यवस्थापनको जिम्मा लिएको उक्त समूहका अनुसार सो दिन दिनको १२ बजे अस्पतालको चमेनागृहमा नेपालको राष्ट्रिय गीत बजाएर कार्यक्रम सुरू गरिने र नेपाली राष्ट्रिय गीतको अङ्ग्रेजी अनुवाद गरेको पर्चासमेत वितरण गरिने भएको छ। नेपाली वेषभूषा झल्किने विभिन्न जातिका पहिरनसहित नेपाली गीत पनि बजाइने समूहकी सदस्य अञ्जना गरूङले बताए। नेपालको भौगोलिक र ऐतिहासिकता झल्काउने विभिन्न पर्यटकीयस्थल समेटिएको श्रव्यदृश्य पनि देखाइने छ। यसका साथै अस्पतालको कार्यक्रमस्थलमा नेपाली कला, सङ्गीत तथा अन्य रमणीय स्थानका तस्वीर र नेपाली कला प्रदर्शनी गरिने रस्मितासिंह दर्लालीले जानकारी दिए। अस्पतालमा करिब १५० नेपाली कार्यरत छन्।रासस"
सहिद स्मारक ए डिभिजन लिग फुटबल : आर्मी दोस्रो स्थानमा,"काठमाडौं : विभागीय टोली त्रिभुवन आर्मी क्लब सहिद स्मारक ए डिभिजन लिग फुटबलको दोस्रो स्थानमा उक्लिएको छ। त्रिपुरेश्वरस्थित दशरथ रंगशालामा मंगलबार भएको खेलमा संकटा क्लबलाई ३१ गोलले हराउँदै आर्मी दोस्रो स्थानमा उक्लिएको हो। आर्मीलाई जित दिलाउन सन्तोष तामाङ, जर्जप्रिन्स कार्की र टेकबहादुर बुढाथोकीले एकएक गोल गरेका थिए। संकटाका उत्तम राईको गोल सान्त्वना बनेको थियो। सुरुवाती एक गोलको अग्रतालाई उल्टाउँदै आर्मीले प्रभावशाली जित निकालेको हो। उत्तम राईको गोलले संकटाले खेलमा अग्रता बनाएको थियो। सुवास गुरुङको कर्नरलाई सदुपयोग गर्दै उत्तमले १५औं मिनेटमा गोल गरेका थिए। त्यसपछि ६०औं मिनेटमा सन्तोषले गोल गर्दै आर्मीलाई खेलमा फर्काएका थिए। बराबरी गोल गरेपछि आक्रमक खेल पस्किएको आर्मीका लागि ७४औं मिनेटमा जर्जप्रिन्स कार्की र ८६ मिनेटमा टेकबहादुर बुढाथोकीले गोल गरेका थिए। जितसँगै लिगको दोस्रो स्थानमा उक्लिएको आर्मीले १२ खेलमा २२ अंक जोडेको छ। सातौं स्थानमा रहेको संकटाको १२ खेलमा १५ अंक छ। पुलिस र एपीएफको बराबरी सहिद स्मारक ए डिभिजन लिग फुटबलअन्तर्गत नै मंगलबार भएको अर्को खेलमा नेपाल पुलिस क्लब र एपीएफ क्लबले ११ गोलको बराबरी खेल्दै अंक बाँडेका छन्। त्रिपुरेश्वरस्थित दशरथ रंगशालामा रोमाञ्चक बनेको विभागीय डर्बीमा सुरुवाती अग्रता जोगाउन नसक्दा पुलिस बराबरीमा रोकिएको हो। पुलिसका सुमन लामा र एपीएफका प्रदीप लामाले एकएक गोल गरेका थिए। खेलको पहिलो मिनेटमै सुमनले गोल गर्दै पुलिसलाई अग्रता दिलाएका थिए। एपीएफका गोलरक्षक युया कुरियामा अगाडि बढेको अवस्थामा उनले गोल गरेका थिए। खेलको ४१औं मिनेटमा प्रदीपले गोल गर्दै एपीएफलाई खेलमा फर्काएका थिए। त्यसपछि दुवै टोलीले गोलका केही राम्रा अवसर बनाए पनि सदुपयोग गर्न नसक्दा अंक बाँड्न बाध्य भए। बराबरीसँगै एपीएफले १२ खेलमा १५ अंक जोडेको छ। एपीएफ लिगको आठौं स्थानमा छ। १२ खेलमा १२ अंक नै जोडेको पुलिस ११औं स्थानमा छ। अन्तिम खेलमा एपीएफले उपाधि जितिसकेको मच्छिन्द्र र पुलिसले एनआरटीसँग खेल्नेछ।"
राष्ट्रघात होइन एमसीसी,"सबै दलको निर्णयअनुसार एमसीसी अनुमोदन गर्ने कसरत भएको छ । अमेरिकी मिलेनियम च्यालेन्ज कर्पोरेसन (एमसीसी) त्यहाँको कांग्रेस (संसद्) ले स्थापना गरेको संरचना हो। नेपालजस्तो अल्पविकसित देशको मागअनुसार यसको विकास भएको थियो। यसअघि पनि अमेरिकी सहयोग आउँथ्यो। तर, त्यसको धेरै प्रतिशत रकम उतै जान्थ्यो, परामर्श र तालिम आदिका नाममा। त्यसपछि पूर्वाधार निर्माण, रोजगारी सिर्जनासँगै आर्थिक वृद्धि हुने क्षेत्रमा सहयोग चाहियो भनेर मागेका थियौं। त्यसका लागि निवेदन पनि दियौं। तत्कालीन नेकपा माओवादी नेतृत्वको सरकारले एमसीसी चाहिन्छ भनेर सबैभन्दा पहिले निवेदन दिएको थियो। त्यतिबेला डा बाबुराम भट्टराई प्रधानमन्त्री र नारायणकाजी श्रेष्ठ परराष्ट्रमन्त्री हुनुहुन्थ्यो। खिलराज रेग्मी, एमाले अध्यक्ष केपी शर्मा ओली, नेपाली कांग्रेसकै सुशील कोइराला नेतृत्वको सरकारले यसको प्रक्रिया अघि बढायो। माओवादी केन्द्रका अध्यक्ष पुष्पकमल दाहाल प्रचण्ड प्रधानमन्त्री भएका बेला म परराष्ट्रमन्त्री थिएँ। कृष्णबहादुर महरा अर्थमन्त्री हुनुहुन्थ्यो। अर्थमन्त्री महराकै नेतृत्वमा एमसीसी टुंगो लगाउने कार्यदल बन्यो। फेरि शेरबहादुर देउवा नेतृत्वको सरकार बन्यो। त्यतिबेला कृष्णबहादुर महरा परराष्ट्रमन्त्री हुनुहुन्थ्यो। यसकारण, एमसीसीको अहिले विरोध गर्ने नेताहरू कुनै न कुनै समयमा मन्त्रीकै भूमिकामा हुनुहुन्थ्यो। एमसीसीलाई अघि बढाउने प्रक्रियामा सहभागी हुनुहुन्थ्यो। सबै दलको निर्णयअनुसार एमसीसी अनुमोदन गर्ने कसरत भएको छ। सन् २०१२ देखि १७ सम्म पाँच वर्षको प्रयासपछि एक किसिमको सहमति बन्यो। यो बीचमा जो सत्तामा पुगे सबै दल सबै नेताको सहभागितामा एमसीसीको विषय टुंगो लागेको हो। त्यो बेला संसद्मा लैजाने व्यवस्था थिएन। एमाले अध्यक्ष केपी ओली दोस्रोपटक प्रधानमन्त्री बनेपछि उहाँकै नेतृत्वमा संसद्ले अनुमोदन गर्ने प्रावधान थप गरिएको हो। मन्त्रिपरिषद्बाट पारित गरेर ओली नेतृत्वको सरकारले अनुमोदनका लागि संसद्मा दर्ता गराएको हो। संसद्मा सामान्य छलफल मात्र होइन, अनुमोदन गरियोस् भनेर दर्ता गरिएको छ। हाम्रा सबै दल र नेताहरू एमसीसी प्रक्रिया अघि बढाउने काममा उत्तिकै संलग्न हुनुहुन्छ। पछिल्लो समयमा जब नेपाली कांग्रेसको नेतृवमा सरकार बन्यो। एमसीसीलाई टुंगो लगाउने कुरा कांग्रेसले अगाडि बढाएको हो। सत्तामा हुँदा मात्रै होइन, विपक्षमा हुँदा पनि कांग्रेस एमसीसीका पक्षमा थियो। एमाले अध्यक्ष ओली नेतृत्वको सरकारका बेला पनि कांग्रेसले एमसीसी अनुमोदन गर्ने पक्षमा उभिएका थियौं। जापान सरकारले अनुदानको रूपमा बीपी राजमार्ग हाज्मा कम्पनीले उनीहरूकै नीति नियममा बनाएको हो। नेपालको भूमिका कतै रहेन। रिङरोड चीनको सहयोगमा बन्दै छ। त्यो पनि सबै चीनबाटै आएर बन्दै छ। कांग्रेसको केन्द्रीय समिति र संसदीय दलले एमसीसी अनुमोदनका पक्षमा औपचारिक निर्णय गरेको हो। यो नेपालको हितमा छ भन्ने कांग्रेसको औपचारिक निर्णय हो। सत्तामा हुँदा एउटा बाहिर हुँदा अर्को दृष्टिकोण राख्ने पार्टी कांग्रेस होइन। देशको हितमा सही निर्णय छ भने सत्तामा होस् वा नहोस् कांग्रेस सधैं त्यसको पक्षमा उभिन्छ। देशलाई फाइदा हुने निर्णय गर्दा पार्टीको लाभहानि हेर्दैनौं। कांगे्रस प्रतिपक्षमा हुँदा पनि सत्तामा हुँदा पनि एमसीसी अनुमोदनकै पक्षमा छ। तर, पनि बीचमा धेरै चलखेल भए। संसद्मा टेबुल हुने अवस्थासम्म पुग्दा समय लाग्यो। गठबन्धन दल बीचमै समर्थन जुटाउने क्रममा समय लागेको हो। एमसीसी पास गर्छौं तर केही समय चाहिन्छ भनेर प्रचण्ड र प्रधानमन्त्री शेरबहादुर देउवाले चिठी पठाउनु भयो। एमसीसीले पछिल्लो समयसीमा फागुन १६ गते तय गरेको छ। यो पहिले नै अगाडि बढ्नुपर्ने हो। खासमा पाँच वर्षभित्र यो सम्पन्न गर्ने भनेको थियो। पाँच वर्षसम्म यो अनिर्णित नै रह्यो। त्यसकारण पनि अमेरिकाको चासो चिन्ता स्वाभाविक थियो। उसले कि तपाईंहरूले हुन्छ भन्नुहोस् कि हुन्न भन्नुहोस्। आफैं पास हुन्छ, गर्छौं भन्नुहुन्छ फेरि अन्योलमा राख्नुहुन्छ भनेर अमेरिकाले चासो राख्नु अस्वाभाविक होइन। त्यसैले हाम्रो अन्तर्राष्ट्रिय विश्वसनीयतामा समेत समस्या आयो भनेर एमसीसीलाई अगाडि बढाउने निर्णय गरेका हौं। यसबीच गठबन्धन दल र विपक्षी दलहरू बीचमा विविधखाले अडान आए। एमालेले संसद्मा हाम्रा अरू विषय सुनुवाइ नभएकाले अहिले नै धारणा दिन सक्दैनौं भन्यो। गठबन्धनका साथीहरूसँग पनि लामो छलफलपश्चात् सहमतिमै टेबुल भएको हो। फागुन १२ गते संसद्मा छलफल गर्ने निर्णय भएको छ। यसमा नेपाली कांग्रेस मात्र होइन, सबै दलको सहयोग हुनुपर्छ। किनभने सबै दलको सहभागितामा यो प्रक्रिया अघि बढेको हो। नेपाली कांग्रेस एक्लैले हामीले मात्र गर्नुपर्छ भनेको छैन। सबै दल सहभागी र सहमत थिए। नेपालको आवश्यकता र हितमा छ भन्दै सबै दलहरू जो सत्तामा थिए, उनीहरूकै प्रक्रियामा अघि बढेको बिषय हो। जहाँसम्म एमसीसीको विषयवस्तुको कुरा छ। यो अनुदानको सहयोग हो। प्राथमिकताको क्षेत्र नेपालले तोकेको हो। विद्युत् प्रसारण लाइन, सडक निर्माण हामीले नै रोजेका हौं। हाम्रो आवश्यकताअनुसार निवेदन दिएका हौं। विद्युत् प्रसारण लाइन र सडक बन्दा कसरी राष्ट्रघाती हुन्छ ? त्यति मात्र नभई कुनै पनि देशको अनुदान सहयोग आउँदा त्यही देशको ठेकेदार, सामग्री, इन्जिनियरलगायत आउँछन्। त्यही देशबाट को ठेकेदार हुने भन्ने पनि उनीहरूकै कानुन नियमले तय गर्छ। उदाहरणका लागि जापान सरकारले अनुदानको रूपमा बीपी राजमार्ग हाज्मा कम्पनीले उनीहरूकै नीति नियममा बनाएको हो। नेपालको भूमिका कतै रहेन। रिङरोड चीनको सहयोगमा बन्दै छ। त्यो पनि सबै चीनबाटै आएर बन्दै छ। भारतको अनुदानमा पनि प्रायः त्यस्तै हुन्छ। अपवादका रूपमा हुलाकी राजमार्गमा भारतकै ठेकेदार थियो। लामो समयसम्म काम नगरेपछि भारतीय अदालतले मुद्दा हाल्यो। अनेक झन्झट भयो। त्यसपछि तपाईंहरूलाई नै जिम्मा दिन्छौं तपाईंहरू नै लगाउनुहोस् भनेर भन्यो। ऋणमा समेत जुन देशबाट ऋण आएको हो उही देशको ठेकेदारको बीचमा प्रतिस्पर्धा हुन्छ। कामदार, सामग्री, मेसिनसमेत ल्याउँछ। एमसीसी अनुदानका हकमा अर्थ मन्त्रालयको सचिवको नेतृत्वमा संयन्त्र छ। अन्तर्राष्ट्रिय प्रतिस्पर्धाबाट ठेक्का लाग्छ। अरू कुनै अनुदान सहयोगमा त्यस्तो व्यवस्था छैन। सैन्य प्रयोजनका लागि यो सहयोग प्रयोग गर्न पाइँदैन भनेर एमसीसी बुँदामै प्रष्ट लेखेको छ। यी सब प्रस्ट हुँदाहुँदै कसरी राष्ट्रघाती र विरोधी भयो ? अमेरिकी सेना आउँछ भनेर नचाहिँदो भ्रम फिजाइएको छ। यस्तो झुटो प्रचार नेपालको इतिहासमा सायदै कहिल्यै भएको थियो। अमेरिका र चीनको समेत कतिपय विचार मिल्दैन। नेपालकै विषयलाई लिएर वाकयुद्ध छ। तर सबैभन्दा ठूलो व्यापार अमेरिका र चीनको बीचमै हुन्छ। एमसीसी आयोजना कार्यान्वयन भयो भने नेपालमा आउने सहयोगको मोडलमा पुनर्विचार गर्नुपर्ने दबाब बढ्छ। अनुदानमा समेत प्रतिस्पर्धाबाट ठेक्का लाग्ने परिपाटी सुरु हुन्छ। सम्पूर्ण कागजात पारदर्शी हुन्छन्। पहिलेका आयोजनामा हामीले पारदर्शी ढंगबाट छलफल मत र विमत राख्ने मौका पाउँदैनथ्यौं। त्यस्ता सहयोग ऋणको मोडेलसमेत स्वीकारेका थियौं। अनुदानको कुरा छाडौं। अरू सहयोगका योजना अथवा परियोजनाहरू बहुपक्षीय र द्विपक्षीय विश्व बैंक, एडीबीलगायतमा पनि पुनर्विचार गर्नुपर्ने दबाबको अवस्था अब सिर्जना हुन्छ। कुन देशको राजनीतिक विचारधारा कस्तो खाले राजनीतिक प्रणाली छ भन्ने आधारमा अन्तर्राष्ट्रिय सम्बन्ध स्थापित गर्न खोज्यौं भने त्यो दुर्भाग्यपूर्ण हुन्छ। बीआरआई सम्झौता म विदेशमन्त्री हुँदा नै भएको हो। त्यसमा नेपालको अनुकूल नहुने धेरै प्रावधान थिए। त्यसलाई परिमार्जन गर्न लगाएर नेपाल अनुकूल बनायौं। अब ठीक छ भनेपछि सम्झौता गर्ने हामी नै हौं। कांग्रेसको विचारधारा र चीनको राजनीतिक प्रणाली मिल्दैन। तर चीनसँग राम्रो सम्बन्ध राख्नुपर्छ भन्ने मान्यता बीपी कोइरालाको पालादेखि नै राख्दै आएको स्थापित मान्यता हो। त्यसमा अहिले पनि कांग्रेस अडिग छ। कुन देशको राजनीति प्रणाली कस्तो छ त्यो देशको राजनीति प्रणालीसँग मेरो विचार मिल्छ मिल्दैन भनेर दृष्टिकोण सार्वजनिक गर्दैनौं। किनभने देशसँगको सम्बन्ध महत्त्वपूर्ण हो। अमेरिका र चीनको समेत कतिपय विचार मिल्दैन। नेपालकै विषयलाई लिएर वाकयुद्ध छ। तर सबैभन्दा ठूलो व्यापार अमेरिका र चीनको बीचमै हुन्छ। उनीहरू नै ठूला व्यापार साझेदार हुन्। त्यसो हुनाले राष्ट्रिय स्वार्थ र आवश्यकताअनुसार नेपालको सम्बन्ध विकसित गर्ने हो। त्यहाँको विचारधाराका आधारमा सम्बन्ध राख्नु हुँदैन। एउटै मापदण्डका आधारमा विदेशी सहयोग र सम्बन्ध लिने मापदण्ड बसाल्नुपर्छ। अहिले एमसीसी जस्तै अन्य देशबाट अनुदान आयो भने आँखा चिम्लेर अनुमोदन गर्छौं। ५० भन्दा बढी देशमा एमसीसी परियोजना लागू भएको छ। तीमध्ये कहीँ पनि अमेरिकी सेना पुगेको छैन। नेपालमा अपरिपक्व राजनीति खेल भएको छ। अनावश्यक रूपमा विकास परियोजनालाई राजनीतिले गिजोल्ने काम भएको छ। गठबन्धनका सम्बन्धमा प्रधानमन्त्रीले भनिसक्नुभएको छ। हामी कुनै पनि मुद्दाको गुण र दोषका आधारमा निष्कर्षमा पुग्छौं। त्यो विषयलाई सत्तामा जाने नजाने बस्ने नबस्नेसँग जोड्दैनौं। त्यसकारण गुण र दोषका आधारमा हामी दृष्टिकोण बनाउँछौ र त्यसमा अट्छौं। गठबन्धनका साथीहरूलाई पनि त्यसैमा अट्नुहोस् भनेका छौं। त्यसकारण हामीलाई आशा छ, विश्वास छ। उहाँहरूले सहयोग गर्नुहुनेछ। हाम्रो तर्पबाट निरन्तर संवाद र छलफल जारी छ। कसरी सहयोग गर्नुहुन्छ, त्यो १२ गते नै देखिन्छ। विपक्षी पार्टीलाई पनि एमसीसीलाई अरू मुद्दासँग जोडेर राजनीति गर्ने काम नगरौं भनेका छौं। अरू विषयमा विपत्ति छ भने पनि जुन विषय भए पनि संसद्मै छलफल गरौं। सबैको सहभागितामै अगाडि बढेको हो। गठबन्धनमा समस्या एमसीसीकै कारण आउने छैन भन्ने विश्वास छ। (नेपाली कांग्रेसका प्रवक्ता महतले एक कार्यक्रममा व्यक्त गरेको विचार )"
देउवाको दोहोरो पहल,"काठमाडौं : एमसीसी अनुमोदन गर्न प्रधानमन्त्री शेरबहादुर देउवा गठबन्धनलाई मनाउन लागेकै छन्। तर, माओवादी केन्द्र र एकीकृत समाजवादी दोहोरो भूमिकामा देखिएका छन्। त्यही भएर प्रधानमन्त्री देउवाले प्रमुख प्रतिपक्षी एमाले अध्यक्ष केपी शर्मा ओलीसँग पनि भेट बढाएका छन्। देउवा र ओलीबीच मंगलबार भेटवार्ता भए पनि सहमति भने नभएको नेताहरूले बताएका छन्। कांग्रेस उपसभापति पूर्णबहादुर खड्काले एमसीसी र अन्य समसामयिक राजनीतिक विषयमा छलफल भएको बताए। प्रधानमन्त्रीजीले तपाईंहरूकै पालाको सरकारमा संसद्मा दर्ता भएको हो। अब पास गर्न पनि तपाईंहरूको सहयोग चाहिन्छ भन्नुभयो, नेता खड्काले भने। ओलीले पहिला आफ्ना माग सम्बोधन हुनुपर्ने अडान लिएको खड्काले सुनाए। सभामुखलाई कारबाही हुनुपर्ने र पार्टीले पदमुक्त गरेका सांसदलाई कारबाही गरेपछि एमसीसीका विषयमा एउटा धारणा बनाउनेछौं भन्नुभयो। ठोस निर्णय केही भएन, उनले भने। एमाले उपमहासचिव विष्णु रिमालले आफ्नो माग पूरा नभएसम्म अन्य विषयमा जान नसकिने स्पष्ट पारेको बताए। प्रधानमन्त्रीले एमसीसी पास गर्न सहयोग माग्नुभयो। हामीले हाम्रा माग पहिला सम्बोधन हुनुपर्छ भन्यौं, नेता रिमालले अन्नपूर्ण पोस्ट्सित भने, मुख्य यिनै दुई कुरा भए। दुई नेताबीच माघ २३ यता तेस्रो भेट हो यो। ओली माघ २३ गते सात महिनापछि बालुवाटार गएका थिए। देउवा फागुन ५ गते ओली निवास बालकोट पुगेका थिए। देउवाले ओलीसहित नेतालाई सुरुमा एकसाथ भेट गरेका थिए। अन्तिममा केही मिनेट प्रधानमन्त्री र ओलीबीच मात्रै छुट्टै छलफल भएको स्रोतले बताएको छ। प्रधानमन्त्रीले एमसीसी पास गर्न सहयोग माग्नुभयो । हामीले हाम्रा माग पहिला सम्बोधन हुनुपर्छ भन्यौं । विष्णु रिमाल, एमाले उपमहासचिव प्रधानमन्त्रीले हाम्रो पार्टीसमक्ष सत्तारुढ गठबन्धनबाटै आफ्नो सरकारलाई असहयोग भएको भन्दै एमसीसी अनुमोदनमा सहयोगका लागि आग्रह गर्नुभयो, एमाले प्रचार विभाग उपप्रमुख विष्णु रिजालले भने, हाम्रा पार्टी अध्यक्षले आफ्नो पार्टीले ६ महिनादेखि जायज मागहरू राखी सदनमा आवाज उठाइरहेको स्मरण गराउनुभयो। ती माग पूरा नभएसम्म अन्य कुनै पनि संसदीय प्रक्रियामा प्रवेश गर्न नसक्ने पुनः स्पष्ट पार्नुभएको छ। एमालेले १४ सांसदलाई सभामुखले कारबाही नगरेको भन्दै संसद्मा अवरोध गरिरहेको छ। सभामुख अग्निप्रसाद सापकोटाले निर्वाचन आयोगसँग मिलेर एमाले विभाजन गरेको आरोप पनि उसको रहँदै आएको छ। भेटवार्तामा एमालेबाट अध्यक्ष ओलीसँगै वरिष्ठ उपाध्यक्ष ईश्वर पोखरेल, उपाध्यक्ष विष्णुप्रसाद पौडेल र उपमहासचिव रिमाल सहभागी थिए। कांग्रेसबाट देउवासँगै उपसभापति खड्का र सञ्चार तथा सूचनाप्रविधि मन्त्री ज्ञानेन्द्रबहादुर कार्कीलगायत नेता सहभागी थिए। चेपुवामा दाहाल र नेपाल माओवादी केन्द्र र एकीकृत समाजवादी एमसीसीका कारण चेपुवामा परेका छन्। कांग्रेस र प्रमुख प्रतिपक्ष दल एमाले एमसीसीको नाममा नजिकिँदै गएका छन्। माओवादी केन्द्र अध्यक्ष पुष्पकमल दाहाल र एकीकृत समाजवादी अध्यक्ष माधवकुमार नेपालसँग प्रधानमन्त्री टाढिँदै गएका छन्। उनीहरूले एमसीसीको विपक्षमा उभिने निर्णय गरेपछि प्रधानमन्त्री देउवा क्रुद्ध छन्। यसले गठबन्धन पनि बचाउने र एमसीसी पनि विफल बनाउने दाहालनेपाल रणनीति पूरा हुने सम्भावना न्यून हँुदै गएको छ। कि उनीहरू एमसीसीको पक्षमा मतदान गर्न बाध्य हुनेछन् कि त गठबन्धन छोड्नुपर्ने हुन्छ। कांग्रेसका नेता मीनबहादुर विश्वकर्माले गठबन्धन दलका नेताले विपक्षीमा भोट हाले गठबन्धन टुट्ने बताए। प्रधानमन्त्रीजी सर्वसम्मत् छलफलको प्रयासमा हुनुहुन्छ। १२ गते विपक्षमा मत हाल्नुभयो भने गठबन्धन टुट्छ, नेता विश्वकर्माले भने, उहाँहरू बालुवाटारभित्र गएर एउटा कुरा गर्नुहुन्छ, बाहिर गएपछि १० वटा तर्क १० तिर दिनुहुन्छ। यो उहाँहरूको दोधारे बानी पुरानै हो। उनले गठबन्धन टुट्दा कांग्रेसलाई केही फरक नपर्ने बताए। नोक्सान एमालेलाई पनि छैन। गठबन्धनकै साथीहरू जानीजानी आत्मघाती गोल हान्छन् भने यसमा कांग्रेसले केही गर्न सक्दैन, उनले भने। कांग्रेस महामन्त्री गगनकुमार थापाले सरकारले ल्याएको प्रस्तावका विपक्षमा मतदान गर्नेसँग सरकारमा सँगै बस्न नसकिने बताए। सरकारमा सहभागी भई सरकारकै प्रस्तावका विपक्षमा मतदान गर्नु अनैतिक र अव्यावहारिक हुने महामन्त्री थापाको भनाइ छ। भने, सरकारमा बसेर सरकारको प्रस्तावको विरुद्धमा मतदान गरिसकेपछि हामी यो विषयका सन्दर्भमा फरक ठाउँमा मतदान गर्छौं ं। तर, सँगै जान्छौं भन्ने कुरा अनैतिक र अराजनीतिक विषय हुन्छ। कि यसका पक्षमा मतदान गरेरसँगै बसौं। फरकफरक ठाउँमा मतदान गर्ने भएसँगै बस्न सकिँदैन। माओवादी प्रमुख सचेतक देव गुरुङले भने गठबन्धन रहने नरहनेबारे अहिले केही भन्न नसकिने बताए। विपक्षमा मतदान गरेपछि गठबन्धन रहने नरहने विषय भएन। अवश्यनै हामी गठबन्धनबाट अलग हुन्छौं, नेता गुरुङले भने, यद्यपि पार्टी अध्यक्ष र अन्य साथीहरूसँग पनि छलफल यथावत् छँदैछ। एकीकृत समाजवादी प्रवक्ता जगन्नाथ खतिवडाले एमसीसी विफल हुने दाबी गरे। हामी विपक्षमा मतदान गर्छौं। मलाई लाग्छ, गठबन्धनका अन्य दल पनि विपक्षमा मतदान गर्छन् र एमसीसी नै विफल हुन्छ, प्रवक्ता खतिवडाले भने। उक्त पार्टीका एक नेताले यो विषयमा एमाले निर्णायक भएको बताए। एमसीसीविरुद्धको रिट दरपीठ एमसीसीविरुद्ध सर्वोच्च अदालतमा परेको रिट निवेदन प्रशासनले मंगलबार दरपीठ गरेको छ। संघीय संसद्को नीतिगत र विचाराधीन विषय भएकाले न्यायिक निरुपणको विषय बनाउनु मनासिव नभएको जनाउँदै अदालतका रजिष्ट्रार नारायण पन्थीले दरपीठ गरेका हुन्। वरिष्ठ अधिवक्ता डा सुरेन्द्र भण्डारीले एमसीसी अघि नबढाउन माग गर्दै सोमबार रिट निवेदन पेस गरेका थिए। रिट निवेदन दर्ता हुन नसक्नुको कारण खुलाएर सम्बन्धित पक्षलाई अदालतबाट जानकारी गराउने कार्यलाई दरपीठ भनिन्छ। संसद बैठकको पूर्वसन्ध्यामा एमाले अध्यक्ष ओली बालुवाटारमा, एमसीसी प्रस्तावमा होला छलफल ? कांग्रेस र एमालेको बालुवाटार वार्ता सकियो, एमसीसी पारित गर्नेबारे छलफल"
युक्रेनरुस संकट : धेरै देशले लगाए रुसमाथि नाकाबन्दी,"सोमबार राति रुसी राष्ट्रपति भ्लादिमिर पुटिनले युक्रेनी पृथकतावादीहरुको नियन्त्रणमा रहेको दुई क्षेत्रलाई स्वतन्त्र मान्यता दिएका थिए। त्यसयता युक्रेन संकटमा नयाँ मोड आएको छ। यसलाई युक्रेनमाथिको हमला सरह मान्दै अमेरिकालगायत केही पश्चिमी देशले रुसमाथि प्रतिबन्ध लगाउने घोषणा गरेका छन्। अमेरिकी राष्ट्रपति जो बाइडेनले सबैभन्दा पछिल्लोपटक दुई वित्तीय संस्थाहरू, भीईबी र रूसी सैन्य बैंकविरुद्ध प्रतिबन्ध लगाएका छन्। यसै क्रममा बाइडेनले रुसी अर्थतन्त्रका केही अंशलाई अन्तर्राष्ट्रिय वित्तीय प्रणालीबाट हटाइने पनि बताए। यससँगै रुसको उच्च वर्ग र उनीहरुका परिवारमाथि पनि प्रतिबन्ध लगाउन सकिने उनको भनाइ छ। बाइडेनले अमेरिकाले आफ्ना सहयोगी देशहरूसँग सावधानीपूर्वक समन्वय बनाइरहेको बताए। उनले घोषणा गरेका प्रतिबन्धहरू युरोपेली देशहरूले पहिले लगाएका थिए। ब्रिटेन बेलायती प्रधानमन्त्री बोरिस जोन्सनले रुसी पाँच बैंक र तीन अर्बपतिमाथि प्रतिबन्ध लगाउने घोषणा गरेका छन्। बोरिस जोनसनले प्रतिबन्ध लगाइएका रुसका तीन अर्बपतिहरुको बेलायतमा रहेको सम्पत्ति रोक्का गरिएको छ। उनीहरुलाई बेलायत आउनबाट रोकिने बताएका छन्। रोसिया, आइएस बैंक, जनरल बैंक, प्रोम्स्भ्याज बैंक र ब्ल्याक सी बैंकलाई प्रतिबन्ध लगाइएको छ। प्रतिबन्धित तीन प्रभावशाली व्यक्ति गेनाडी टिमचेन्को, बोरिस रोटेनबर्ग र इगोर रोटेनबर्ग हुन्। उनको घोषणा पछि, केही सांसदहरूले प्रतिबन्ध पर्याप्त नभएको बताएका थिए। त्यसपछि पीएम जोनसनले स्थिति बिग्रियो भने नयाँ प्रतिबन्धहरू पनि लगाउन सकिने उल्लेख गरे। जर्मनी जर्मनीले रुससँगको नर्ड स्ट्रिम २ ग्यास पाइपलाइन सुरु गर्ने प्रक्रिया रोकेको छ। यो इपलाइनमार्फत रुसबाट ग्यास जर्मनी पुर्याउने बताइएको थियो। युक्रेन संकट विरुद्ध कदम चाल्दै, जर्मन चान्सलर ओलाफ शुल्ट्जले उनको सरकारले युक्रेनमा रूसले चालेको कदमको प्रतिक्रियामा यो कदम चालेको बताए। युरोपले रुसबाट आफ्नो आवश्यकताको ४० प्रतिशत रुसबाट प्राप्त गर्छ। उक्त ग्यास पूर्वी प्रान्तबाट युरोपका विभिन्न देशमा ढुवानी हुन्छ। युरोपेली संघ युरोपेली संघले आफ्नो पहिलो उपायमा सर्वसम्मतिले सहमति जनाएको छ। जसमा युक्रेनमा सहमत भएका रुसी संसदका सदस्यहरूलाई लक्षित गर्ने समावेश छ। रूसी बैंकहरू र इयुको वित्तीय बजारमा पहुँच पनि प्रतिबन्धित गरिएको छ। तर अहिलेसम्म लगाइएका प्रतिबन्धहरू आक्रमणको डरभन्दा कम छन्। रसियालाई विश्वव्यापी बैंकिङ प्रणालीबाट अलग गरी डलरको कारोबार गर्नबाट रोक लगाउने र आयातनिर्यात प्रतिबन्ध लगाउन सक्ने सम्भावना छ। बीबीसी हिन्दीबाट"
पश्चिमी वायुको प्रभावले तीन दिन वर्षा हुने,"काठमाडौं : नेपालमा पश्चिमी न्यून चापीय प्रणालीको सामान्य प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाका अनुसार आगामी तीन दिन देशका विभिन्न भूभागमा वर्षाको सम्भावना रहेको छ। बुधबार दिउँसो देशको पहाडी भूभागमा आंशिकदेखि सामान्य बदली रही बाँकी भूभागमा आंशिक बदली रहनेछ। सुदूरपश्चिम प्रदेश, कर्णाली प्रदेश, लुम्बिनी प्रदेश तथा गण्डकी प्रदेशका पहाडी भूभागका केहि स्थानहरुमा मेघ गर्जनचट्याङ्गसहित हल्का वर्षाको सम्भावना रहेको छ। बाँकी प्रदेशका पहाडी भूभागका एक वा दुई स्थानमा हल्का वर्षाको सम्भावना रहेको छ। सुदूरपश्चिम प्रदेश, कर्णाली प्रदेश तथा गण्डकी प्रदेशका उच्च पहाडी तथा हिमाली भूभागका केहि स्थानहरुमा हिमपातको सम्भावना रहेको महाशाखाको भनाई छ। महाशाखाकाअनुसार आज काठमाडौं उपत्यकाको न्यूनतम तापक्रम ५२ डिग्री र जुम्लाको न्यूनतम तापक्रम माइनस ३५ डिग्री रहेको छ। राती सुदूरपश्चिम प्रदेश, कर्णाली प्रदेश तथा गण्डकी प्रदेशका पहाडी भूभागका एक वा दुई स्थानमा मेघ गर्जनचट्याङ्गसहित हल्का वर्षाको सम्भावना रहेको छ। उच्च पहाडी तथा हिमाली भूभागमा हल्का हिमपातको सम्भावना रहेको छ। महाशाखाले बिहीबार सूदूरपश्चिम,कर्णाली र प्रदेश १ का पहाडी भूभागका एक वा दुई स्थानमा हल्का वर्षाको सम्भावना रहेको छ। उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको छ जनाएको। शुक्रबार सूदूरपश्चिम,कर्णाली, लुम्बिनी, गण्डकी, बाग्मती र प्रदेश १ का धेरै स्थानहरूमा मध्यम वर्षाको साथै उक्त प्रदेशका केही स्थानहरूमा मेघ गर्जनचट्याङ्गको समेत सम्भावना रहेको छ। उच्च पहाडी र हिमाली भूभागमा हिमपातको सम्भावना रहेको बुलेटिनमा उल्लेख छ।"
नयाँ समीकरण बनाएर भएपनि एमसीसी पास गरौं : पूर्वप्रधानमन्त्री भट्टराई,"काठमाडौं : जनता समाजवादी पार्टी (जसपा) का संघीय परिषद् अध्यक्ष बाबुराम भट्टराईले नयाँ समीकरण बनाएर भएपनि एमसीसी पास गर्नुपर्ने धारणा राखेका छन् । एमसीसी पास नगर्दा देश झन् ठूलो सामरिक द्वन्दमा फस्ने भएकाले नयाँ समीकरण गरेरै भएपनि एमसीसी पास गर्नुपर्ने बताएका हुन्। उनले एमसीसीको डढेलो लगाएपछि यसलाई निभाउने जिम्मा सबै दलको भएको बताए। पूर्वप्रधानमन्त्री भट्टराईले सामान्य संसदीय कर्मकाण्ड पूरा गरेर पास गर्दा यसको भित्री, बाहिरी स्वीकार्यता नरहने बताए। उनले गठबन्धन दल सबैले पक्षमा भोट हाल्नपर्यो कि नयाँ समीकरण बनाउनुपर्ने दुई विकल्प मात्रै भएको टिप्पणी गरे। एमसीसीको डढेलो लगाएपछि यसलाई निभाउने जिम्मा सबै दलको हो।सामान्य संसदीय कर्मकाण्ड पूरा गरेर पास गर्दा यसको भित्रीबाहिरी स्वीकार्यता रहन्न। यो विन्दूमा आएर पास नगर्दा देश झन् ठूलो सामरिक द्वन्दमा फस्छ।,भट्टराईले भनेका छन्,कि गठबन्धन दल सबैले पक्षमा भोट हाल्नपर्यो कि नयाँ समीकरण बन्नुपर्यो! अर्को बाटो छैन!उनले अमेरिकी मिलेनियम च्यालेञ्ज कर्पोरेसन (एमसीसी) गिजोलिन थालेकाले त्यसको परिणाम गम्भीर हुने धारणा राख्दै आएका छन्। प्रतिनिधिसभा बैठकमा आइतबार विरोधका बीच अमेरिकी सहयोग परियोजना (एमसीसी) टेबल भएको छ। अर्थमन्त्री जनार्दन शर्मा बैठकमा उपस्थित नभएपछि सञ्चार तथा सूचना प्रविधि मन्त्री ज्ञानेन्द्रबहादुर कार्कीले संसदमा एमसीसी पेस गरेका हुन्। यससँगै एमसीसी अनुमोदनका लागि प्रक्रियामा गएको छ। सडक पूर्वाधार र विद्युत प्रसारण लाइनका ६० अर्ब अनुदान सहायता परियोजनाबारे अहिले विभिन्न आशंकासहित राजनीतिक दलसँगै नागरिकहरु पनि विभाजित छन्। तर सरकारले संसदमा पेश गरेको प्रस्तावमा एमसीसी सम्झौताभन्दा माथि नेपालको संविधानको सर्वोच्चता र सर्वोपरिता रहेको, कुनै सैन्य सङ्गठनमा सामेल नहुने नेपालको पररष्ट्र नीतिको परम्परालाई आत्मसात् गरेको उल्लेख छ । सम्झौताबाट विद्युत् प्रसारण लाइनबाट दुई करोड ३० लाख तथा सडक मर्मत कार्य १० लाख जनताले प्रत्यक्ष लाभ प्राप्त गर्ने उल्लेख छ । त्यसैगरी यी परियोजनाबाट ५० लाख घरधुरी लाभान्वित हुने उल्लेख छ। फागनु १६ गतेभित्रै एमसीसी पारित गर्न सबै दलले भूमिका खेलौं : पूर्वअर्थमन्त्री डा महत एमसीसी अब पास हुन्छः प्रधानमन्त्री देउवा सरकारले संसदमा टेबल गरेको एमसीसी प्रस्तावमा के छ ? (पूर्णपाठ) दोधारै दोधारमा प्रचण्ड एमसीसीमा एमालेको के छ रणनीति ? एमसीसी अब प्रक्रियाबाट टुंगिन्छ : प्रचण्ड देउवाको दोहोरो पहल राष्ट्रघात होइन एमसीसी"
३ जना साझेदार हत्या प्रकरण : अनुसन्धानमा सहयोग गर्छु भन्ने नै अभियुक्त,"विराटनगर : हत्या गरेपछि अलगअलग खाल्डो खनेर गाडेको अवस्थामा मोरङको धनपालथान गाउँपालिका७ उखुबारीमा माघ १२ र १३ गते दुईवटा शव भेटियो। शव सप्तरीको शम्भुनाथ नागरपालिका४ घर भई काठमाडौंमा बस्दै आएका ३२ वर्षीय शम्भुकुमार चौधरी र सुनसरीको धरान उपमहानगरपालिका३ घर भइ भक्तपुरमा बस्दै आएका ४८ वर्षीय राजेन्द्रकुमार श्रेष्ठको थियो। चाँडो गलाउन नुनसमेत हालेर खाल्डोभित्र गाडिएको अवस्थामा शम्भुको शव अघिल्लो दिन र राजेन्द्रको भोलिपल्ट भेटियो। दुवै खाल्डा लगभग ३० मिटरको दूरीमा थिए। स्थानीय दिलिप सिंहको उखुबारीमा उखु काट्न गएकाहरुले भर्खरै खनिएको शंकास्पद खाल्डो देखेपछि प्रहरीलाई खबर गरेका हुन्। राजेन्द्रको साथमा भेटिएको कागजातका आधारमा परिवारका सदस्यले शवको सनाखत गरिदिएपछि प्रहरीलाई घटनाको अनुसन्धान अघि बढाउन सहज भयो। राजेन्द्रको हत्या पुस ३ र शम्भुको पुस ७ गते भएको खुल्यो। अनुसन्धान अघि बढाउँदा त्यसअघि नै उनीहरुका व्यावसायिक साझेदार तेह्रथुमको संक्रान्ति२ घर भइ काठमाडौं महानगरपालिका८ गोठाटारमा बस्दै आएका ६३ वर्षीय मोहन लिम्बूको हत्या भइसकेको पत्ता लाग्यो। ललितपुरको गोदावरी नगरपालिका१२ थेचोस्थित एउटा घरको कम्पाउण्डमा खाल्डो खनी सिमेन्ट प्लाष्टर गरेर गाडेको अवस्थामा माघ २० गते प्रहरीले मोहनको शव उत्खनन गर्यो। लगभग साढे ४ फिट गहिरो खाल्डोभित्र गाडिएको शव उत्खनन गर्न मोरङबाट डीएसपी मञ्जील मुकारुङ ललितपुर पुगेका थिए। अपराध महाशाखाको सहयोगमा प्रहरीले लिम्बूको शव उत्खनन गर्यो। हत्यामा संलग्न ५ जना। यता मोरङमा भेटिएको शवको पहिचान खुलेपछि घटनाको अनुसन्धानमा सहयोग गर्छु भनेर एक व्यक्ति प्रहरीको सम्पर्कमा आए। अहिले घटनामा अभियुक्त बनाइएका उनी थिए सिरहाको सिरहा नगरपालिका२१ घर भइ काठमाडौं बल्खुमा बस्दै आएका ३१ वर्षीय अनिलकुमार मण्डल। शवको पहिचान खुल्नासाथ उनले काठमाडौंबाट कुरियर गरेर जहाजमार्फत केही कागजात मोरङ प्रहरीलाई पठाए। जग्गा कारोबारसँग सम्बन्धित कागजात कुरियर गर्दै अनिलले दुवै जनासँग विवाद रहेका कारण हत्या मोहनले गरेको हुनसक्ने प्रहरीलाई बताए। त्यतिबेलासम्म उनीहरुसँग कनेक्सन देखिएका मोहन सम्पर्कविहीन थिए। शम्भु र राजेन्द्रको हत्या गरेर उनी सम्पर्कविहीन बनेको हुनसक्ने अनुमान प्रहरीले गर्यो। तर अनिल पनि प्रहरीको निगरानीमा परिसकेका थिए। राजेन्द्र र शम्भुका बारेमा पत्ता लगाएर प्रहरी अनिल र मोहनको खोजीमा जुट्यो। अनिल काठमाडौंमा भेटिए पनि मोहन फेला परेनन्। अनुसन्धानबाट राजेन्द्र, शम्भु, मोहन र अनिल व्यावसायिक साझेदार रहेको खुल्यो। प्रहरीले काठमाडौं महानगरपालिका१३ बल्खुबाट नियन्त्रणमा लिएर अनुसन्धान थालेपछि अनिलकै योजनामा ९ दिनभित्रमा ३ जना व्यावसायिक साझेदारको हत्या गरिएको खुल्यो। अनिलसहित हत्यामा संलग्नहरु मोरङको जहदा गाउँपालिका४ का २९ वर्षीय अमित साह भनिने दिनानाथ सोनार, धनपालथान७ का ६२ वर्षीय नासिर आलम, रंगेली नगरपालिका३ का ३३ वर्षीय मोहमद सुभाम र सुनसरीको देवानगन्ज गाउँपालिका६ का १८ वर्षीय मोहमद हकिम पक्राउ परिसकेका छन्। इलाका प्रहरी कार्यालय रंगेलीले पाँचै जनाविरुद्ध कर्तव्य ज्यान मुद्दामा अनुसन्धान गरिरहेको छ। इन्सपेक्टर अनमोल खड्काको नेतृत्वमा भइरहेको अनुसन्धान लगभग अन्तिम चरणमा पुगेको छ। अनुसन्धानको मिसिल प्रहरीले बुझाएपछि सरकारी वकिल कार्यालयले अभियोगपत्र तयार पार्दै हत्यामा संलग्नविरुद्ध अदालतमा कर्तव्य ज्यान मुद्दा दर्ता गर्ने छ। डीएसपी मुकारुङका अनुसार ५ वर्षअघि अनिल र राजेन्द्रबीच चिनजान भएको पाइएको छ। राजेन्द्र जग्गाको कारोबार गर्थे। राजेन्द्रले देखाएको जग्गा किन्न ग्राहाक खोज्ने र कमिसन लिने काम अनिलले गर्ने गरेको मुकारुङ बताउँछन्। त्यहीबीचमा अनिलको चिनजान ६ महिनाअघि मोहन र ४ महिनाअघि शम्भुसँग भएको खुलेको छ। प्रहरीका अनुसार राजेन्द्र, मोहन र शम्भु भने पुरानै व्यावसायिक साझेदार थिए। नेपालबंगलादेश बैंकमा धितो राखिएको ललितपुरको हरिसिद्धीस्थित एनबी वार्ता हस्पिटल एण्ड मेडिकल रिसर्च सेन्टरको २५ रोपनी ७ आना जग्गा उकास्न काभ्रे घर भएका भरथ खड्का अनिलको सम्पर्कमा पुगेको प्रहरीले जनाएको छ। भरथ बज्रकाली मल्टिपल कम्पनीमार्फत जग्गाको कारोबार गर्थे। अनिलको सामान डेलीभरी गर्ने अनलाइन फुड फेमिली केयर प्रालि नामक कम्पनी थियो। प्रहरीका अनुसार बैंकले लिलामीको प्रक्रियामा लगेको जग्गा उकास्ने विषयमा अनिल र भरथबीच असोज १० गते एउटा सम्झौता भएको रहेछ। लिखित सम्झौतामा अनिलले जग्गा उकास्न ४५ करोड रूपैयाँ भरथलाई दिने र जग्गा हात परेपछि भरथले प्लटिङ गरेर बिक्री गर्ने एवं अनिललाई ३ प्रतिशत कमिसन दिने कुरा उल्लेख रहेको मोरङ प्रहरी प्रमुख एसपी जनार्दन जीसीले बताए। उनका अनुसार सेवा शुल्क भनेर सम्झौतालगत्तै अनिलले १८ लाख भरथसँग लिइसकेको खुलेको छ। ललितपुरमा मोहनको हत्या गरेपछि शव गाड्नलाई सुरुमा घरभित्र ढलान गरिएको ठाउँमा गरिएको मार्किङ। अनिलले असोज २० गतेको म्याद राखेर भरथलाई ६ करोड रूपैयाँको चेक दिए। बाँकी अर्थात ३९ करोड रूपैयाँ जग्गाको राजीनामा पास गरेको दिन उपलब्ध गराउने सहमति भयो। तर चेक साटिएन। पैसा जुटाउन नसकेपछि अनिलले राजेन्द्रलाई सुनाए। राजेन्द्रबाट मोहन हुँदै कुरा शम्भुसम्म पुग्यो। शम्भु लगानी गर्न तयार भए। एसपी जीसीका अनुसार जग्गाको ३ प्रतिशत कमिसन (डेढ करोड रूपैयाँ)बाट आधा आफूलाई दिनुपर्ने सर्त मोहनले राखेपछि अनिलले उनको हत्या गर्ने योजना बनाए। मंसिर २८ गते हत्या गरेपछि ललितपुरको थेचोमा अनलाइन डेलीभरीको गोदाम राख्न भनेर अनिलले भाडामा लिएको घरको कम्पाउण्डमा मोहनको शव गाडिएको उनले बताए। प्रहरीका अनुसार गोदामका लागि भनिए पनि मारेर शव व्यवस्थापन गर्ने योजना अनुसार घर भाडामा लिएको पाइयो। त्यसअघि असोज ३ गते अनिलको कम्पनी र मोहनको सुम्निमा बहुउदेश्यीय कृषि फार्मबीच गणपति सिमेन्ट इन्डट्रिज प्रालि र सुपर सुनकोसी हाइड्रोपावरमा लगानी गर्ने सम्झौता भएको पाइएको छ। लगानीका लागि मोहनलाई ३ महिनाभित्रमा अनिलले २ अर्ब ५० करोड रूपैयाँ उपलब्ध गराउने सम्झौता भएको प्रहरीले जनाएको छ। मोहनको हत्या गरेपछि भोलिपल्ट अर्थात मंसिर २९ गते हरिसिद्धीकै जग्गाको विषयमा छलफल गर्न भन्दै राजेन्द्र र शम्भुलाई लिएर अनिल विराटनगर आए। मेट्रोसिटी होटल एन्ड लजमा कोठा बुक गरेर उनीहरुलाई राखे। अनिलले विराटनगरमा ल्याएर शम्भुसँग भरथको भेट गराएको जीसी बताउँछन्। अनिलले बोलाएपछि भरथ विराटनगर आएर रत्ना होटलमा बसे। जग्गा उकास्न शम्भुले भरथलाई ५५ करोड रूपैयाँ उपलब्ध गराउने लिखित सम्झौता पुस २ गते भयो। ५ करोड एक साताभित्रमा र पुस २७ भित्रमा अरु पैसा दिने सहमति दुई जनाबीच भएको थियो। राजेन्द्रले पनि कमिसन चाहिन्छ भनेपछि सम्झौता भएकै भोलिपल्ट साँझ टेम्पोमा राखेर धनपालथान पुर्याउँदै उनको हत्या गरेको पाइएको एसपी जीसीले बताए। उनका अनुसार राजेन्द्रको खोजी गर्न थालेपछि पुस ७ गते शम्भुको पनि हत्या गरिएको खुलेको छ। बसेको होटलबाट रातको समय परेर टेम्पोमा धनपालथान पुर्याउँदै अलगअलग दिन २ जनाको हत्या गरिएको पाइयो, एसपी जीसीले भने, हत्या एकै ठाउँमा गरिए पनि शव भने केही दक्षिणमा पुर्याएर ३० मिटरको दूरीमा अलगअलग खाल्डो खन्दै नुन हालेर गाडेको खुलेको छ। उनका अनुसार हरिसिद्धीको जग्गाको कुरा आउनुभन्दा अघि म्याग्दीमा निर्माणाधीन सुपर घलेम्दी हाइड्रोपावरसमेत मोहनले ४ करोडमा किन्ने सम्झौता गरेका थिए। उक्त हाइड्रोपावरमा मोहन, राजेन्द्र र शम्भु मिलेर लगानी गर्ने तयारी रहेको पाइएको छ। एक महिनाअघि नै मार्ने योजना : ल्याएका थिए भारतीय अपराधी प्रहरी अनुसन्धानबाट एक महिनाअघि नै अनिलले मोहनलाई मार्ने योजना बनाएको खुलेको छ। तर योजना सफल भएन। त्यसपछि परिस्थिति अनुकूल नभएपछि ३ जना नै साझेदारको हत्या गरिएको पत्ता लाग्यो। प्रहरीका अनुसार सुरुमा मोहनको हत्याका लागि अनिलले भाडाका ४ जना भारतीय अपराधी झिकाएर ललितपुर पुर्याएका थिए। तर उनीहरुले हत्या गर्न मानेनन्। भारतीय अपराधी पन्छिएपछि अनिलले नेपाली नागरिकको टिम तयार पारेर व्यावसायिक साझेदारको हत्यामा प्रयोग गरेको पाइएको एसपी जीसीको भनाइ छ। भाडाका अपराधी प्रयोग गरेर ३ जना व्यासायिक साझेदारको हत्या ९ दिनमा ३ साझेदारको हत्या : कारोबारको रकम एकलौटी बनाउने दाउ तीन साझेदार हत्या प्रकरण : इन्सपेक्टर र सइ सर्वोत्कृष्ट घोषित उनका अनुसार भारतीय अपराधीले हत्या गर्न नमानेपछि अनिलले अमित साह भनिने दिनानाथ सोनारलाई सम्पर्क गरे। उनीहरुबीच २०७५ सालमा नख्खु जेलमा चिनजान भएको खुलेको छ। त्यतिबेला दिनानाथ लागुऔषध र अनिल ठगी मुद्दा जेल परेका थिए। हत्या गरेपछि अनिलले दिनानाथलाई एक करोड रूपैयाँ उपलब्ध गराउने सर्त राखेको पाइएको छ। सर्तअनुसार दिनानाथले एउटा टिम तयार पारे। ललितपुर पुगेपछि डोरीले घाँटी कसेर मोहनको हत्या गरे, एसपी जीसीले भने, सुरुमा घरभित्रै शव गाड्न खोजेको देखिन्छ। तर ढलाई गरिएका कारण मार्किङ गरेको ठाउँमा खन्न नसकेपछि कम्पाउण्डभित्रकै खाली जमिनमा खाल्डो बनाउँदै शव व्यवस्थापन गरेर उनीहरु मोरङ फर्किएका रहेछन्। पछि मोरङमा डोरीले घाँटी कसेर गरिएको २ जनाको हत्यामा पनि उनीहरुकै संलग्नता देखिएको उनले बताए। उनका अनुसार खाल्डोमा मोहनको शवसँगै उनको मोबाइल लगायतका साम्रगी पनि गाडिएको थियो। तर राजेन्द्र र शम्भुको मोबाइल भने अनिल आफैले लिएर गएका थिए। त्यही मोबाइलबाट अनिलले केही लफडामा रहेको र आफूहरुविरुद्ध मुद्दा परेकाले तत्काल खोजी नगर्नु भनेर उनीहरुका परिवारका सदस्यलाई म्यासेज पठाएको एसपी जीसीले बताए। उनका अनुसार म्यासेजका कारण परिवारका सदस्यले सम्पर्कविहीन बनेको लामो समयसम्म राजेन्द्र र शम्भुको खोजी नगरेको पाइएको छ। आफ्ना चिनजानकै व्यक्ति मारिएको भन्दै अनिलले घटनाको अनुसन्धानमा सहयोग गर्छु भनेर सुरुमा प्रहरीलाई अलमल्याउन खोजे, उनले भने, तत्काल खोजी नगर्नु र सहज भएपछि म आफै सम्पर्क गर्छु भनेर म्यासेज पठाएपछि मृतकका घरपरिवारका सदस्य पनि कतै खबर नगरिकन बसेका रहेछन्। प्रहरीका अनुसार हत्यामा संलग्नले अनिलबाट केही रकम बुझिसकेको देखिन्छ। ४ लाख ५० हजारजति पैसा उनीहरुले लिइसकेको देखिन्छ। अरु पैसा पछि दिने सर्त रहेछ, प्रहरी स्रोतले भन्यो, घटनापछि पैसा लेनदेनका विषयमा अनिल र दिनानाथबीच पनि केही विवाद भएको रहेछ। दुई जनाबीच भएको लेनदेन सम्बन्धी कुराकानीको केही प्रमाण प्राप्त भइसकेको छ। प्रहरीका अनुसार राजेन्द्रलाई मारेपछि शम्भुलाई विराटनगरमै छाडेर पुस ४ गते अनिल काठमाडौं गए। पुनः ५ गते विराटनगर फर्किए। त्यसपछि ७ गते शम्भुको हत्या गरिएको प्रहरीले जनाएको छ।"
अमेरिकाले थप हतियार उपलब्ध गराउने वाचा गरेको युक्रेनका विदेशमन्त्रीको भनाइ,"युक्रेन : युक्रेनका विदेशमन्त्री दिमित्री कुलेबाले रुसविरुद्ध अमेरिकाले लगाएको प्रतिबन्धको प्रशंसा गरेका छन् । उनले यसलाई अमेरिकाको पहिलो महत्वपूर्ण र 'बलियो' कदम भनेका छन्। अमेरिकी राष्ट्रपति जो बाइडेनसँगको मंगलबारको भेटपछि फक्स न्युजसँगको अन्तर्वार्तामा कुलेबाले अमेरिकाले थप हतियार सहयोगको वाचा गरेको बताए । यद्यपि उनले युक्रेनले आफ्नो भूमिमा अमेरिकी सेना पठाएर स्थिति नियन्त्रण गर्न नचाहेको पनि बताए। अमेरिकी राष्ट्रपति जो बाइडेनले युक्रेनका विदेशमन्त्री दिमित्रो कुलेबासँग भेट गरी युक्रेनको सार्वभौमसत्ता र अखण्डताप्रति आफ्नो प्रतिबद्धता रहेको दोहोर्याए। ह्वाइट हाउसको अनुसार राष्ट्रपति बाइडेनले कुलेबालाई रुसी पृथकतावादी नियन्त्रित क्षेत्र लुहान्स्क र डोनेस्कलाई मान्यता दिने रुसी राष्ट्रपतिको निर्णयकोविरुद्ध त्यहाँ शान्ति स्थापना गर्न सेना पठाउन आदेश दिइएको छ। यसमा नयाँ प्रतिबन्धहरूको घोषणा गरिएको छ। अमेरिकाले युक्रेनलाई सुरक्षा सहायता र आर्थिक सहायता पठाउन जारी राख्ने निर्णय पनि छ। बाइडेनले युक्रेनविरुद्ध रुसको आक्रमणको घटनामा आफ्ना सहयोगीहरूसँग मिलेर जवाफ दिन अमेरिका तयार रहेको दोहोर्याए। दिमित्रो कुलेबाले अमेरिकी रक्षामन्त्री लोयड अस्टिनलाई पनि भेटेका थिए। पेन्टागनमा युक्रेनी विदेशमन्त्री दिमित्रो कुलेबासँगको भेटअघि अस्टिनले अमेरिकाले आफ्ना सहयोगीहरूसँग द्वन्द्वबाट बच्ने उपाय खोज्ने प्रयास गरिरहेको बताए। उनले युक्रेनमा भएको आक्रमणले त्यहाँको शान्ति, सुरक्षा, समृद्धि र सम्पूर्ण एट्लान्टिक समुदायलाई खतरामा पार्ने बताए। बीबीसी"

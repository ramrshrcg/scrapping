शीर्षक,विवरण
जुम्लाको कर्णाली स्वास्थ्य विज्ञान प्रतिष्ठानमा एमबीबीएस पढाइ सुरु,"जुम्ला : कर्णालीमा स्वाथ्यको समस्या सधैं चुनौतिको विषय बनिरह्यो। कयौं सिटामोलको अभावमा मृत्युवरण गर्न बाध्य हुन्छन्। पोष्टमार्टमका लागि नेपालगञ्ज र सुर्खेतबाट डाक्टर बोलाउँदा नआएर लाश गनाउँदा गनाउँदै चितामा पुर्याउनु पर्ने कर्णालीको बेथा नै थियो। तर त्यही कर्णालीमा अब एमबीबीएसको पढाइ सुरु गरिएको छ। हिमालको काखमा अब सेता कोट लाएका मानिस हिंड्ने छन्। जुम्लाको कर्णाली स्वास्थ्य विज्ञान प्रतिष्ठानमा आजबाट एमबीबीएस पढाइ सुरु भएको छ। जुम्लास्थित कर्णाली स्वास्थ्य विज्ञान प्रतिष्ठानले लामो प्रयास र मेहनतपछि एमबीबीएस पढाइ सुरेको हो । भौगोलिक विकटताले निकैपछि परेको कर्णालीमा यातायात विद्युत संचारको राम्रो ब्यवस्था नहुँदा पनि कर्णाली स्वास्थ्य विज्ञान प्रतिष्ठानलाई एमबीबीएस पढाइ सुचारु गर्न यति लामो समय लागेको हो। अब कर्णाली स्वास्थ्य विज्ञान प्रतिष्ठान एमबीबीएसमा २० सिट, बीएमएसमा २० सिट, बिपिएचमा २० सिट, बि फार्मेसीमा २० सिटको पढाइ सुरु भएको हो। २०६८ सालमा जुम्लाको खलङ्गामा स्थापना भएको कर्णाली स्वास्थ्य विज्ञान प्रतिष्ठानले जुम्ला लगायत समर्ग कर्णाली क्षेत्रको स्वास्थ्यमा महत्वपुर्ण योगदान दिंदै आएको छ। २०७३ सालबाट एमबीबीएस अध्ययन अनुमतिको लागि प्रयास गरेको प्रतिष्ठानले गत फागुनमा एमबीबीएसका लागि २० सिटको सम्बन्धन प्राप्त गरेको थियो । एमबिबिएसएस संचालनको लागि प्रतिष्ठानसँग ३०० बेडको आफ्नै अस्पताल, ल्याव, पुस्तकालय, होस्टेल, कर्मचारी प्रशासन, प्रध्यापकहरु छन्। कर्णाली स्वास्थ्य विज्ञान प्रतिष्ठानमा हाल ९ वटा कार्यक्रम संचालन हुँदै आएकोमा अब एमबीबीएसको पढाइ पनि सुरु हुने भएपछि केही वर्षमा प्रतिष्ठानले काचुली फेर्ने बताउँछन् प्रध्यापक डक्टर दिनेश बास्तोला। कर्णाली स्वास्थ्य विज्ञान प्रतिष्ठन सरकारी शिक्षालय भएकाले र कर्णाली जस्तो हावा पानी मिलेको ठाँउमा भएकाले पनि आफू कर्णाली स्वास्थ्य विज्ञान प्रतिष्ठान रोजेको सिन्धुलिकी अपेक्क्षा पराजुली बताउँछिन्। पूर्वी तराईको महोतरीबाट पश्चिमको हिमाली जिल्ला जुम्लामा अध्ययनका लागि आएका सुनिलकुमार मण्डल कर्णालीमा आएर एमबीबीएस पढ्न पाउँदा निकै खुसी रहेको बताए। यस प्रतिष्ठानमा काम गर्ने प्रध्यापक अनुभवी रहनु र सहरी क्षेत्रको जस्तो अस्तब्यस्त नहुनु यस प्रतिष्ठानको आकर्षण रहेको मण्डल बताउँछन्। धेरै चुनौति झेलेर एमबीबीएस सुचारु गरेको कर्णाली स्वास्थ्य विज्ञान प्रतिष्ठनले आगामी दिनमा पनि थप चुनौती सामना गर्नुपर्ने हुनसक्छ। त्यसका लागि स्थानीयवासीदेखि सरकारबाट सहयोग गर्नुपर्ने हुनसक्छ।"
स्रोत नखुलेको साढे ६९ लाख सहित पक्राउ,"काठमाडौं : स्रोत नखुलेको ६९ लाख ५० हजार रुपैयाँसहित प्रहरीले एक जनालाई पक्राउ गरेको छ। महानगरीय प्रहरी परिसर काठमाडौं र महानगरीय प्रहरीवृत्त दरबारमार्गको टोलीले हिरोसी खनाललाई पक्राउ गरेको हो। दरबारमार्गस्थित विइङ ह्युमन कपडा पसलमा जाँचका क्रममा पक्राउ गरिएको हो। १ हजार दरका १ सय वटा भएको ४९ बण्डल, ५ सय दरको १ सयवटा भएको ४१ बण्डल र नीलो रङको झोला १ थान प्रहरीले बरामद गरेको हो। थप कारबाही तथा अनुसन्धानका लागि सम्पत्ति शुद्धीकरण विभाग पुल्चोक पठाइएको प्रहरीले जनाएको छ।"
"सञ्चालन नहुँदै ट्रम्पको सामाजिक सञ्जालले कमायो अर्ब डलर, ब्राजिलका राष्ट्रपतिमाथि अनुसन्धान हुने","वासिङ्टनः पूर्व अमेरिकी राष्ट्रपति डोनाल्ड ट्रम्पको नयाँ सामाजिक सञ्जाल कम्पनीले लगानीकर्ताबाट करिब १ बिलियन डलर उठाएको छ। दी ट्रम्प मिडिया एण्ड टेक्नोलोजी समूहले ट्रम्पको नयाँ सामाजिक सञ्जाल प्लेटफर्म सार्वजनिक हुनुअघि नै सो रकम उठाएको हो। गत जनवरीमा सामाजिक सञ्जाल फेसबुक र ट्वीटरले ट्रम्पको अकाउन्ट बन्द गरेको थियो। त्यसपश्चात् ट्रम्पले आफ्नै सामाजिक सञ्जाल बनाउने निर्णय गरेका थिए। सो निर्णयबमोजिम ट्रम्प मिडिया एण्ड टेक्नोलोजी समूहले ट्रम्पको नयाँ सामाजिक सञ्जाल प्लेटफर्म चाडै नै सार्वजनिक गर्ने योजना बुनिरहेको छ। सेन्सरशिप र राजनीतिक भेद्भाव अन्त्य गर्न लगानीकर्ताबाट १ बिलियन डलर उठ्नुले ठूलो टेक कम्पनीहरुलाई महत्वपूर्ण सन्देश दिएको छ, ट्रम्पले भनेका छन्, भेद्भाव कायम राख्ने ठूला टेक कम्पनीलाई हाम्रो कम्पनीले चुनौति दिनेछ। राजनीतिक विचारधाराको आधारमा विना भेद्भाव सबैसँग सन्तुलित नजरले हेर्ने छ। म्यानमार सेनाले प्रदर्शनकारीमाथि गाडी गुडाउँदा ५ को मृत्यु बैंककः म्यानमार सेनाले प्रदर्शनकारीमाथि नै गाडी गुडाउँदा कम्तिमा ५ प्रदर्शनकर्मीको मृत्यु भएको छ। यांगोन शहरमा आइतबार सैन्य शासनविरुद्ध प्रदर्शन गरिरहेका मानिसमाथि गाडि सेनाले गाडी गुडाउँदा ५ जनाको मृत्यु भएको हो। स्थानीय मिडिया म्यानमार नाउका अनुसार सैन्य शासनको विरोधमा प्रदर्शनकारीहरुले मार्च गरिरहेको बेला सो घटना बिहान ९ बजे भएको हो। मार्च गरिरहेका प्रदर्शनकारीको हुलमै म्यानमार सेनाले गाडी कुदाएको थियो। जसका कारण पाँच प्रदर्शनकारीको मृत्यु भएको छ। सो घटनापश्चात सेनाले अन्य १५ प्रदर्शनकारीलाई हिरासतमा लिएको समेत स्थानीय मिडियामा उल्लेख छ। फेब्रुअरी १ मा म्यानमार सेनाले 'कू' गरेयता त्यहाँको राजनीतिक अवस्था धरापमा परेको छ भने सेनाको ज्यादती बढ्दै गएको बताइएको छ। कोभिड१९ प्रतिबन्धविरुद्ध बेल्जियममा प्रदर्शन ब्रसेल्सः बेल्जियम सरकारले कोभिड१९ प्रतिबन्धमा कडाइ गरेको भन्दै त्यसविरुद्ध सयौं नागरिकले प्रदर्शन गरेका छन्। आइतबार ब्रसेल्समा सयौं नागरिकले कोभिड१९ प्रतिबन्धको विरोधमा प्रदर्शन गरेका हुन्। पछिल्लो समय कोरोना भाइरसको नयाँ भेरियन्ट ओमिक्रोन फेला परेपछि बेल्जियम सरकारले कोभिड१९ को प्रतिबन्धमा कडाइ गरेको थियो। सरकारले प्राथमिक विद्यालयसमेत अनिश्चितकालका लागि बन्दको घोषणा गरेको थियो। प्रदर्शनकारीहरुले शुक्रबार कोभिड१९ प्रतिबन्धविरुद्ध मार्च र प्रदर्शन गर्ने घोषणा गरेका थिए। सो घोषणाअनुसार उनीहरुले प्रदर्शन गरेको बताइएको छ। स्वतन्त्रता, हाम्रो अधिकार र हाम्रा बालबालिकाको स्वतन्त्रता एक गर जस्ता नाराबाजीका साथ प्रदर्शनकारीहरुले युरोपेली युनियनको केन्द्रीय कार्यालयअघि समेत प्रदर्शन गरेको बताइएको छ। गर्भनरका भाइलाई सघाउँदा पत्रकारको जागिर गयो जर्जियाः गर्भनरका भाइलाई सघाउँदा एक पत्रकार एवं समाचार वाचकको जागिर गुमेको छ। न्युयोर्कका पूर्व गर्भनरका भाइलाई सघाएको आरोपमा सीएनएन न्युजका वरिष्ठ समाचार वाचक क्रिस कुओमोको जागिर गुमेको हो। यौन दुर्व्यवहारको आरोप लागेका पूर्व गर्भनरका भाइ एन्ड्रियु कुओमोलाई समाचार वाचकको संलग्नता रहेको र आरोपितलाई सघाएको आरोप कुओमोमाथि लागेको थियो। विभिन्न अनुसन्धानले उनको संलग्नता रहेको पुष्टिसमेत गरेको थियो। सोही आरोपमा सीएनएन न्युजले कुओमोलाई जागिरबाट निकाला गरेको अन्तर्राष्ट्रिय मिडियामा खबर छ। ब्राजिलको सर्वोच्च अदालतद्वा राष्ट्रपतिमाथि अनुसन्धान खुला ब्राजिलियाः ब्राजिलको सर्वोच्च अदालतले राष्ट्रपति जेइर बोल्सोनारोमाथि अनुसन्धान गर्न बाटो खुलाएको छ। राष्ट्रपति बोल्सोनारोको गलत अभिव्यक्तिमाथि अनुसन्धान गर्न अदालतले बाटो खुलाएको हो। राष्ट्रपति बोल्सोनाराले गत अक्टोबरमा विभिन्न सामाजिक सञ्जालमार्फत् कोभिड१९ विरुद्धको खोप लगाउँदा एचआइभी एड्स संक्रमणको जोखिम उच्च हुने दाबी गरेका थिए। सो दाबीपछि फेसबुक र युट्युभले उनको अकाउन्ट अस्थायीरुपमा बन्द गरेको थियो। उनको दाबी गलत भएको भन्दै राष्ट्रपतिविरुद्ध उजुरीसमेत परेको थियो। सोही आरोपमा सर्वोच्च अदालतका न्यायाधीश एलेक्जान्द्रे दी मोराइसको इजलासले राष्ट्रपति बोल्सोनारो र उनको सरकारमाथि अनुसन्धान अघि बढाउन आदेश दिएको अन्तर्राष्ट्रिय मिडियामा खबर छ। कोभिडविरुद्धको खोप लगाउन आफ्ना नागरिकलाई निरुत्साहित बनाएको भन्दै बोल्सोनारोमाथि व्यापक आलोचना भइरहेको छ सन् २०२० मा उनको सरकारले कोभिड१९ विरुद्ध कम्तिमा ८१ खोप अफर अस्वीकार गरेको विभिन्न रिपोर्टले देखाएको छ। अफगानिस्तानमा पाकिस्तानले निशुल्क औषधि वितरण थाल्यो कराचीः पाकिस्तानले अफगानिस्तानमा निशुल्क औषधि वितरण गर्न सुरु गरेको छ। पाकिस्तानले आफ्नो सहयोग बलियो बनाउन छिमेकी मुलुक अफगानिस्तानलाई निशुल्क औषधि वितरण गर्न थालेको हो। लामो समयसम्मको द्वन्द्वका कारण अफगानिस्तानले औषधि र स्वास्थ्य सेवाको चुनौति र संकट सामना गरिरहेको छ। सो संकट कम गर्न पाकिस्तानले निशुल्क औषधि अफगानिस्तान पठाएको डन न्युजमा खबर छ। पाकिस्तानले पहिलो चरणमा करिब २५ मिलियन (पाकिस्तानी मुद्रा) बराबरको औषधि अफगानिस्तान पठाएको छ। सो औषधि सरुवा रोग र सामान्य विरामीका लागि आपतकालीन अवस्थामा प्रयोग गर्न मिल्ने बताइएको छ। दोस्रो चरणमा भने करिब रु १ सय मिलियन बराबरको औषधि अफगानिस्तान पठाउने योजना पाकिस्तानले बनाएको बताइएको छ। श्रीलंकन नागरिक मारेको आरोपमा सयौं पाकिस्तानी पक्राउ इस्लामावादः श्रीलंकन नागरिक मारेको आरोपमा १ सयभन्दा बढी पाकिस्तानी नागरिक पक्राउ परेका छन्। श्रीलंकन कारखानाका म्यानेजरलाई कुटपिटपछि मारेको आरोपमा ती नागरिक पक्राउ परेका हुन्। पाकिस्तानको पञ्जाब प्रान्तस्थित सियलकोट जिल्लामा गत शुक्रबार श्रीलंकन कारखानाका फ्याक्ट्री म्यानेजर प्रियन्था दियावादनको सामूहिकरुपमा कुटपिट भएको थियो। कुटपिटपछि गम्भीर घाइते बनेका उनको तत्काल मृत्यु भएको थियो। सोही आरोपमा १ सयभन्दा बढी मानिस पक्राउ गरिएको पाकिस्तानका प्रधानमन्त्री इमरान खानले जानकारी दिएका छन्। पक्राउ परेकाहरुमाथि छानबिन गरिने र दोषीलाई कडा कानुनी कारबाही गरिने समेत खानले बताएका छन्। प्रधानमन्त्री खानले सो घटना पाकिस्तानको लागि लज्जास्पद दिन बनेकोसमेत बताएका छन्। तालिवानप्रति पश्चिमा मुलुकहरुको घोर भर्त्सना पेरिसः अमेरिका, युरोपेली संघ र अन्य २० भन्दा बढी पश्चिमा मुलुकले तालिवानप्रति घोर भर्त्सना गरेका छन्। तालिवान सरकारले प्रतिसोधमा पूर्व अफगान सैनिक, अन्य सुरक्षाकर्मी र गुप्तचर मारेको भन्दै ती मुलुकहरुले आपत्ति जनाएका हुन्। शनिबार ह्युमन राइट्स वाच (एचआरडब्ल्यु)ले पूर्व अफगान सरकारअन्तर्गत अफगान नेसनल सेक्युरिटी फोर्सेसका कम्तीमा ४७ सदस्य मारिएको वा बेपत्ता पारिएको भन्दै एक रिपोर्ट सार्वजनिक गरेको थियो। प्रतिशोधमा ती सदस्यहरुलाई तालिवानले नै मारेको वा बेपत्ता पारेको निष्कर्ष एचआरडब्ल्युले निकालेको थियो। एचआरडब्ल्युको रिपोर्टपछि करिब अमेरिका, अष्ट्रेलिया, फ्रान्सलगायत ५० भन्दा बढी पश्चिमा मुलुकहरुले तालिवानप्रति गम्भीर आपत्ति जनाएको अन्तर्राष्ट्रिय मिडियामा खबर छ। अपराधिहरुलाई सजाय दिलाउने नाममा तालिवानले आपत्तिजनक कार्य गरेको र मानवअधिकारको गम्भीर उल्लंघन गरेकोमा तालिवान सरकारलाई आममाफीसमेत नदिने ती मुलुकहरुले बताएका छन्। सन् २०२३ को चुनावपछि सुडान सेना राजनीतिबाट बाहिरिने खार्तुमः सुडानका सेना प्रमुख अब्देल फताह अल बुर्हानले सन् २०२३ को मतदानपछि सुडान सेना राजनीतिबाट बाहिरिने बताएका छन्। विभिन्न अन्तर्राष्ट्रिय सञ्चारमाध्यमसँग अन्तर्वार्ता दिँदै बुर्हानले सो बताएका हुन्। सुडान सेनाले सन् २०२३ को लागि चुनावको मिति तय गरेको छ। गत अक्टोबर अन्तिममा त्यहाँको सरकारलाई हटाउँदै सेनाले सत्ता कब्जामा लिएको थियो। सुडानमा सैन्य शासन लागू भएपछि त्यहाँका जनता र लोकतन्त्र समर्थकहरुले दैनिक प्रदर्शन र आन्दोलनका कार्यक्रम जारी राखेका छन्। नयाँ सरकार चुनिएपछि सेना, सैन्य बल र अन्य कुनै सुरक्षा बल राजनीतिमा संलग्न भइरहने छैन। यही विषयमा हामीबीच सहमति भइसकेको छ, बुर्हानले भनेका छन्।"
म्यानमार सेनाले प्रदर्शनकारीमाथि गाडी गुडाउँदा ५ को मृत्यु,बैंककः म्यानमार सेनाले प्रदर्शनकारीमाथि नै गाडी गुडाउँदा कम्तिमा ५ प्रदर्शनकर्मीको मृत्यु भएको छ। यांगोन शहरमा आइतबार सैन्य शासनविरुद्ध प्रदर्शन गरिरहेका मानिसमाथि गाडि सेनाले गाडी गुडाउँदा ५ जनाको मृत्यु भएको हो। स्थानीय मिडिया म्यानमार नाउका अनुसार सैन्य शासनको विरोधमा प्रदर्शनकारीहरुले मार्च गरिरहेको बेला सो घटना बिहान ९ बजे भएको हो। मार्च गरिरहेका प्रदर्शनकारीको हुलमै म्यानमार सेनाले गाडी कुदाएको थियो। जसका कारण पाँच प्रदर्शनकारीको मृत्यु भएको छ। सो घटनापश्चात सेनाले अन्य १५ प्रदर्शनकारीलाई हिरासतमा लिएको समेत स्थानीय मिडियामा उल्लेख छ। फेब्रुअरी १ मा म्यानमार सेनाले 'कू' गरेयता त्यहाँको राजनीतिक अवस्था धरापमा परेको छ भने सेनाको ज्यादती बढ्दै गएको बताइएको छ।
कांग्रेस वागमती सभापतिमा बानियाँ विजयी,हेटौंडा : नेपाली कांग्रेस वागमती प्रदेश सभापतिमा इन्द्रबहादुर बानियाँ निर्वाचित भएका छन् । प्रतिद्धन्द्धी जगदीश्वरनरसिंह केसीलाई हराउँदै बानियाँ प्रदेश सभापतिमा निर्वाचित भएका हुन् । बानियाँ कांग्रेस सभापति शेरबहादुर देउवा निकटका हुन् । दोस्रो चरणमा भएको मतदानमा बानियाँलाई भीमसेनदास प्रधानले सर्मथन गरेका थिए । बानियाले १ हजार ८५ मत ल्याएका छन् । उनका प्रतिद्धन्द्धी केसीले ९ सय २७ मत प्राप्त गरेका छन् ।
दुर्घटनाका घाइते एक वर्षदेखि ओछ्यानमै,"विराटनगर : विराटनगर महानगरपालिका११ केसलियाका ५० वर्षीय माधवकुमार बस्नेत दुर्घटनामा परेको एक वर्ष पुग्नै लाग्यो। काठमाडौंबाट विराटनगर फर्कने क्रममा उनी सवार को ८ प ९३७ नम्बरको मोटरसाइकललाई सिरहाको लाहानमा अनटेस्ट ट्याक्टरले २०७७ पुस १ गते साँझ ठक्कर दिएको थियो। गम्भीर घाइते भएपछि उपचारका लागि विराटनगरको नोबेल शिक्षण अस्पताल भर्ना गरियो। होस फर्कंदा आफूलाई अस्पतालको आइसीयूमा पाएको बस्नेतले बताए।होस फर्कंदा दुवै खुट्टाका हड्डी टुक्राटुक्रा भएको पाएँ। २ महिनासम्म अस्पतालमै बसें, उनले भने, टुक्रिएका हड्डी जोड्ने चिकित्सकको प्रयास तत्काल सफल भएन। उपचार खर्च अभाव भएपछि डिस्चार्ज दिएर घर पठाए। निरन्तर उपचार चलिरहँदा आफ्नो १५ लाख रूपैयाँभन्दा बढी खर्च भइसकेको बस्नेतले बताए। अस्पतालबाट डिस्चार्ज हुँदा ट्याक्टर धनीले उपचारवापतको २ लाख रूपैयाँ तिरिदिए। त्यसपछिको खर्च तिर्न नमान्दा आफू पीडामा परेको र उपचार प्रभावकारी हुन नसकेको गुनासो बस्नेतको छ। दुर्घटनामा परेको १ वर्ष पुग्न लाग्दा ओछ्यानमै थला परेर बसिरहेको छु। दिसा, पिसाब नै एकै ठाउँ भएर अपांग जीवन बिताइरहेको छु, बस्नेतले भने, दुबै खुट्टा नचल्ने मेरो स्याहारमा श्रीमती खटिएकी छिन्। खाना ओछ्यानमै ल्याइदिनुपर्ने अवस्था छ। प्रहरी र प्रशासनको सहयोग नपाउँदा थला परेर ओछ्यानमै बस्नु परिरहेको गुनासो बस्नेतले गरेका छन्। उपचारमा चासै नदिएर प्रहरी र प्रशासन दुर्घटना गराउने पक्षको सहयोगी बनिदिए, उनी भन्छन्, अब मेरो जिन्दगी जाने भयो भनेर म ठूलो तनावमा छु। उनका दुबै खुट्टा चल्दैनन्। सवारी चालक अनुमति पत्र (लाइसेन्स)समेत नभएका शम्भु सदायले चलाएको ट्याक्टरले बस्नेत सवार मोटरसाइकललाई ठक्कर दिएको हो। तर ट्याक्टर धनीले उपचार खर्च नबेहोरेपछि उनी छटपटाइरहेका छन्। चिकित्सकले उपचार गर्दा ठीक हुन्छ, तर पैसा धेरै खर्च हुन्छ भनिरहेका छन्। खुट्टाको शल्यक्रिया तत्काल गर्नुपर्छ भनेका थिए, उनले भने, तर मसँग भएको सकिएकाले थप उपचार गराउनसक्ने अवस्था छैन। गाडी धनी राम एकवाल महतोले वास्ता गर्दैनन्। आफ्नो आम्दानीको स्रोत केही नभएको र प्रशासनले पनि उपचार खर्च नजुटाइदिएको गुनासो बस्नेतको छ। उनले आफ्नो उपचारमा लागेको खर्चको १३ लाख रूपैयाँभन्दा बढीको बिल जिल्ला प्रशासन कार्यालय सिरहालाई बुझाइसकेका छन्। २ लाख रूपैयाँको बिल घरमै राखेका छन्। अब शल्यक्रिया र थप उपचार गराउन ६ लाखभन्दा बढी लाग्छ भनेर चिकित्सकले भनेका छन्, बस्नेतले भने, औषधि खाने पैसा नै नभएको अवस्थामा यति ठूलो रकम कहाँबाट निकाल्नु ? खर्च तिरिदिन पटकपटक ताकेता गर्दा पनि ट्याक्टर धनी महतोले बेवास्ता गरेको गुनासो उनको छ। खुट्टाको उपचार गराउने मेरो हैसियत छैन। प्रहरी र प्रशासनबाट सहयोग मिलेन, उनी भन्छन्, सीडीओलाई भन्यो भने तपाईंको कथा सुन्ने फुर्सद छैन भन्छन्। प्रहरी त पीडकसँगै मिलिदियो। पारिवारिक आर्थिक अवस्था कमजोर भएकाले २१ वर्षीय छोराले समेत कक्षा १२ पढेर पढाइ छाड्नुपर्ने अवस्था आएको उनले बताए। कानुनले तोके अनुसारको उपचार आफूले पाउनुपर्ने माग उनको छ। हड्डी टुक्राटुक्रा भएका दुईवटा खुट्टा लिएर ओछ्यानमा थला परिरहेको छु, बस्नेतले भने, कोहीबाट पनि सहयोग नपाएकाले धेरै पीडाबोध भइरहेको छ। गाडी धनीका दाजु प्रदीप महतोले घाइतेको उपचारमा लागेको बाँकी रकम आफूहरुले तिर्न नसक्ने बताए। २ लाख दिइसक्यौँ। अदालतमा मुद्दा परेकाले थप खर्च दिँदैनौं, उनले भने, सोरुमबाट निकालेको केही दिनमै गाडी दुर्घटनामा पर्यो। हामीसँग पनि उपचार गराइदिने पैसा छैन। सिराहाका प्रमुख जिल्ला अधिकारी प्रदीपराज कँडेलले घाइतेको अवस्था थाहा पाएर पीडितकै पक्षमा आफूहरुले काम गरिरहेको बताए। तर अदालतमा मुद्दा परेकाले कानुनी जटिलताका कारण उपचार खर्च जुटाउन सम्भव नभइरहेको उनको भनाइ छ। ट्याक्टरका धनीलाई उपचार खर्च बेहोर्न बारम्बार भनिसकियो, कँडेलले भने, अदालतमा पुगेको सवारी अंगभंग मुद्दा अहिले पनि विचाराधीन छ। कँडेलले उमेर हदका कारण आगामी सोमाबारबाट अवकाश पाउँदैछन्। अब आउने प्रजिअले चासो राखेर मुद्दाको छिनोफानो गर्ने उनको भनाइ छ।"
ओमिक्रोन संक्रमित व्यक्तिमा केके लक्षण देखियो? भारतीय डाक्टरको खुलासा,"नयाँ दिल्ली: भारतमा कोरोना भाइरसको नयाँ भेरियन्ट ओमिक्रोनको पाँचौं केस फेला परेको छ। कर्नाटक, गुजरात, मुम्बईपछि भारतको केन्द्रीय राजधानी दिल्लीमा ओमिक्रोन संक्रमित भेटिएका हुन्। भारतीय अधिकारीहरुका अनुसार संक्रमित व्यक्ति अफ्रिकी मुलुक तान्जानियाबाट फर्किएका थिए। उनी भारत आउनेवितिकै घाँटी दुख्ने, ज्वरो आउने र शरीर दुख्ने लक्षणबाट पीडित भएको बताइएको छ। एलएनजीपी अस्पतालका डाक्टर सुरेश कुमारका अनुसार संक्रमितको स्वास्थ्य स्थिति स्थिर रहेको छ। ती व्यक्तिमा सुरुवाती लक्षण घाँटी दुख्ने भएको बताइएको छ। त्यसपछि ज्वरो आउने, शरीर दुख्ने र लगत्तै उनको अक्सिजन लेभल घटेको डाक्टर सुरेशको भनाइ छ। ती संक्रमित २४ घन्टा डाक्टरको निगरानीमा रहेका छन्। सरकार पनि सम्भावित घटना हुन नदिन पूर्वतयारी गरेको भारतीय सञ्चारमाध्यहरुले जनाएका छन्।"
ककसले पाउँछन् बुस्टर डोज ? यी हुन् सरकारका प्राथमिकता,"काठमाडौंः सरकारले बुस्टर डोज दिने तयारी गरेसँगै प्राथमिकतासमेत निर्धारण गरेको छ। राष्ट्रिय खोप सल्लाहकार समितिले बुस्टर डोज दिन स्वास्थ्य मन्त्रालयलाई सिफारिस गरेको हो। स्वास्थ्य सेवा विभाग परिवार कल्याण महाशाखाका प्रमुख डा विवेक कुमार लाल अनुसार दुई मात्रा खोप लगाएको तीन महिना पुगेका व्यक्तिलाई बुस्टर डोज दिइने छ। त्यस्तै दीर्घरोगी पनि प्राथमिकतामा पर्नेछन्। सरकारले बुस्टर डोज उपलब्ध गराउन सूची तयारी गर्दैछ। सोहीअनुरुप खोप अभियान खघि बढ्ने स्वास्थ्य मन्त्री विरोध खतीवडाले बताए। प्रधानमन्त्रीज्युले बुस्टर डोज उपलब्ध गराउने निर्देशन दिइसक्नुभएको छ। अब प्रक्रिया अघि बढाउँछौं, संसदको शिक्षा तथा स्वास्थ्य समितिको बैठकमा उनले भने। सरकारले हालसम्म करिब ५० प्रतिशत नागरिकलाई कोरोनाविरुद्धको खोप लगाइसकेको बताएको छ।"
श्रीमतीको हत्या गर्ने श्रीमान पक्राउ,दमक: श्रीमतीलाई कुटपिट गरी हत्या गरेको अभियोगमा दमकबाट एक जना पक्राउ परेका छन्। दमक१० का ४५ वर्षीय रामकुमार लिम्बुलाई पक्राउ गरिएको इलाका प्रहरी कार्यालय दमकले जनाएको छ। लिम्बुमाथि प्रहरी कार्यालयमा उजुरी परेपछि आवश्यक अनुसन्धानका लागि उनलाई नियन्त्रणमा लिइएको दमकका प्रहरी नायब उपरीक्षक नवराज कार्कीले बताए। उनका अनुसार यही मङ्सिर १६ गते घरायसी झगडा हुदाँ लिम्बुले आफनै ४९ वर्षीया श्रीमती घनादेवी आचार्यलाई कुटपिट गरेको र घाइतेको उपचारका क्रममा मृत्यु भएको प्रहरीमा बुझाएको जाहेरीमा उल्लेख छ। प्रहरीले घटनाबारे थप अनुसन्धान सुरु गरेको उनले बताए।
बलिउड अभिनेत्री ज्याकलिन विमानस्थलबाट पक्राउ,मुम्बई: बलिउड अभिनेत्री ज्याकलिन फर्नान्डेजलाई प्रहरीले नियन्त्रणमा लिएको छ। भारतको प्रवर्तन निर्देशालयले मनी लान्ड्रिङ मुद्दामा उनीविरुद्ध 'लुक आउट नोटिस' जारी गरेपछि उनी मुम्बई विमानस्थलबाट पक्राउ परेकी थिइन्। प्रहरीका अनुसार उनी विदेश जाँदै थिइन्। प्रवर्तन निर्देशालयले दुई सय करोडको मनी लान्ड्रिङ मुद्दामा सुकेश चन्द्र शेखरविरुद्ध मुद्दा दायर गरेको छ। अनुसन्धानको क्रममा सुकेशले अभिनेत्री ज्याकलिनसँग पैसाको कारोबार गरेको खुलेको छ। प्रहरीअनुसार सुकेशले ज्याकलिनलाई ५२ लाख पर्ने घोडा र ९ लाख पर्ने बिरालो उपहार दिएका थिए।
लुम्बिनीको राजधानीमा धमाधम पूर्वाधार निर्माण,"दाङ : लुम्बिनी प्रदेशको स्थायी राजधानी दाङको राप्ती उपत्यकामा प्रदेश पूर्वाधार निर्माणका कामले तीव्रता पाएको छ। सबैले चासो र जिज्ञासा लिएको प्रदेशसभा भवन निर्माणको कामले अहिले तीव्रता पाएको हो। पछिल्लोपटक मंसिर मसान्तसम्ममा निर्माणको काम सक्ने गरी सम्झौता भएको प्रदेश सभा भवन निर्माण कम्पनीले कामलाई तीव्रता दिएको प्राधिकरणले जनाएको छ। ५ करोड २१ लाख लागतमा निर्माण हुन लागेको प्रदेश सभा भवन निर्माणको काम ड्रागन बस्नेत जेभिले लिएको र अहिले रातदिन काम भइरहेको प्रदेश पूर्वाधार विकास प्राधिकरणका प्रमुख कार्यकारी अधिकृत इन्जिनियर अनन्तराज घिमिरेले बताए। 'हामीले तोकेकै समयमा काम सक्ने गरी निर्माण व्यवसायीलाई निर्देशन दिइरहेका छौं', उनले भने, 'अहिलेसम्म ६०७० प्रतिशत काम पूरा भएको छ। दिन रात काम भइरहेको छ। बाँकी काम पनि समयमै पूरा हुन्छ। भवनको बाहिरी सजावटको केही खाका परिवर्तन भएकाले निर्माण पूरा गर्न केही समय थप लाग्न सक्ने छ।' निर्माणाधीन दुई तले भवनको पहिलो तला ढलान गर्नेदेखि सभा स्थलमा कुर्सी राख्ने मञ्च निर्माण गर्ने काम अन्तिम चरणमा पुगेको छ। भवन निर्माणको जिम्मा ड्रागन बस्नेत जेवी निर्माण कम्पनीले गरिरहेको छ। गत वर्ष नै पूरा हुने भनेको भवन निर्माण व्यवसायीको लापरवाहीका कारण ढिला भएको हो। प्रदेशमा नयाँ सरकार फेरिएपछि पुन निर्माणको काममा ताकेता भएपछि निर्माणलाई तीव्रता दिन थालिएको हो। करिब एक वर्षभित्र निर्माण हुन नसकेको प्रदेशसभा भवन निर्माणको काम पेटी ठेकेदारबाट मुख्य ठेकेदारले आफैं जिम्मा लिएपछि भवन निर्माणले गति लिएको छ। राती र दिउँसो गरी दुई सिफ्टमा निर्माणको काम भइरहेको हुँदा अहिले ६० प्रतिशतभन्दा धेरै भवन निर्माणको काम भएको विकास प्राधिकरणले जनाएको छ। मंसिर महिनाभित्र प्रदेशसभा भवन निर्माण गरेर हस्तान्तरण गर्ने गरी निर्माण व्यवसायीले काम गरिरहेको प्रदेश पूर्वाधार विकास प्राधिकरणका प्रमुख कार्यकारी अधिकृत घिमिरेले बताए। प्रमुख कार्यकारी अधिकृत घिमिरेले लुम्बिनी प्रदेशको पहिचान झल्कने गरी भवनको डिजाइनमा केही परिवर्तन गरेर प्रदेशसभा भवन निर्माणको काम भइरहेको बताए। पहिलेको भन्दा केही फरक तरिकाले भवनको बाहिरी सजावट निर्माण गर्नु पर्ने भएकोले अहिले त्यसका लागि प्रदेश सरकारको निर्णय कुरिरहेको बताए। 'सरकारबाट नयाँ निर्देशन आयो, हामीले त्यसलाई पूरा गर्न सरकारबाट निर्णय गरिदिनुहोस् भनेका छौं', घिमिरेले भने, 'जति छिटो निर्णय आउँछ, उति छिटो काम हुने हो।' उनले सरकारको निर्णय आयो भने काम पूरा गर्न २० देखि ३० दिनसम्म समय थप लाग्ने बताए। सम्झौता अनुसार प्रदेशसभा भवन निर्माणको काम ४५ दिनमा सक्ने गरी निर्माण सुरु भएको थियो। अन्य पूर्वाधारको काम राजधानी पूर्वाधार निर्माण गुरु योजना अनुसार अघि बढाइने घिमिरिले बताए। उनले अन्य पूर्वाधारका लागि अब प्रक्रिया थालिएको जानकारी दिए।"
नेपाल एयरलाइन्सको दुबईमा नौ उडान,"काठमाडौं: राष्ट्रिय ध्वजाबाहक नेपाल वायुसेवा निगम (नेपाल एयरलाइन्स)ले दुबई गन्तव्यमा उडान विस्तार गरेको छ। एयरलाइन्सले दुबईमा सातामा सात उडान गर्दै आएकामा आजदेखि थप दुई उडान थपेर सातामा नौ उडान भर्ने भएको हो। दुबई गन्तव्यमा थपिएको उडानमा सवार यात्रुलाई शुभकामना र निगम परिवारलाई हौसला प्रदान गर्न संस्कृति, पर्यटन तथा नागरिक उड्डयनमन्त्री विहान त्रिभुवन अन्तर्राष्ट्रिय विमानस्थल पुगेका थिए। निगमका कार्यकारी अध्यक्ष युवराज अधिकारी र नेपाल नागरिक उड्डयन प्राधिकरणका उच्च अधिकारीको पनि सो अवसरमा सहभागिता थियो। सो अवसरमा पर्यटनमन्त्री आलेले निगमका जहाजलाई बढीभन्दा बढी गन्तव्य विस्तार गरी उडान थपेर सेवा दिन निगम नेतृत्वलाई निर्देशन दिए। उनले निगमका जहाज ग्राउण्डेड भन्दा आकासमा उडिरहने वातावरण बनाउन र गन्तव्यमा उडान थप्नेतर्फ जुट्न निगम व्यवस्थापनलाई अनुरोध गरे। निगमका कार्यकारी अध्यक्ष अधिकारीले पर्यटनमन्त्रीले निगम सुधारका लागि देखाएको तदारुकताले निगमका कर्मचारीमा हौसला र नयाँ ऊर्जा पैदा भएको र यसलाई परिणाममुखी बनाउन लागिपर्ने बताए। दुबईमा वैदेशिक रोजगारी तथा व्यवसायलगायत विभिन्न सिलसिलामा रहेका नेपालीको बाहुल्यता छ। यो गन्तव्यमा नेपाल एयरलाइन्सले यसअघि सातामा सात उडान गर्दै आएको थियो। थपिएको उडान साताको आइतबार र बुधधबार गरिने छ। यो दिन दैनिक दुई उडान हुनेछ। काठमाडौंबाट बिहान ११ बजे उडेको जहाज दुबईमा उडान भरेर साँझ काठमाडौं नै फर्किने छ। व्यापारिक हिसावले पनि निगमका लागि दुबई उपयोगी गन्तव्य मानिन्छ। एयरलाइन्सले भारतको नयाँ दिल्लीमा सात उडान गर्दै आएकोमा अब थप सात उडान थपेर दैनिक दुई उडानका दरले सातामा १४ उडान भर्ने तयारी गरेको छ। एयरलाइन्सले हालः दोहामा पाँच उडान गरिरहेको छ। नेपाल एयरलाइन्सले नेपाली श्रमिकको बाहुल्यता रहेको साउदी अरेबियामा पनि छिट्टै उडान सञ्चालन गर्ने गरी अन्तिम तयारीमा जुटेको छ। निगमकाअनुसार साउदी अरेबियाको रियाद र दमाम गन्तव्यमा सातामा दुई उडान गर्ने गरी तयारी भइरहेको छ। महिना दिनभित्रै उडान सञ्चालन गरिने जनाइएको छ। नेपाल एयरलाइन्सले भारतका तीनसहित सात देशका नौ गन्तव्यमा अन्तर्राष्ट्रिय उडान गर्दै आएको छ। निगमसँग अन्तर्राष्ट्रिय उडानका लागि दुई थान न्यारो बडी ए ३२० र दुई थान वाईड बडी ए ३३० जहाज छन्।"
सप्तरीमा खुल्यो एपिएफ स्कुल,"राजविराज : काठमाडौंको कीर्तिपुर र बाँके जिल्लाको कोहलपुरपछि प्रदेश १ र २ का लागि सप्तरीको शम्भुनाथ नगरपालिकामा आइतबार एपिएफ स्कुल उद्घाटन भएको छ। सप्तरीको शम्भुनाथ नगरपालिका११ लहरनियास्थित नवनिर्मित छात्रावाससहितको विद्यालय भवनको सशस्त्र प्रहरी महानिरीक्षक शैलेन्द्र खनालले आइतबार एक समारोहबीच उद्घाटन गरेका हुन्। राजधानी बाहिर प्रदेश १ र २ लाई पायक पर्ने गरी विद्यालय सञ्चालन गरिएको जानकारी दिंदै महानिरीक्षक खनालले सशस्त्र प्रहरी कर्मचारी एवं स्थानीय नागरिकका सन्ततिको गुणस्तरीय शिक्षादीक्षामा यसले योगदान पुग्ने चर्चा गरे। महानिरीक्षक खनालले शिक्षा सभ्य र सुसंस्कृत समाज निर्माणको आधारशिला भएको बताए। शिक्षा र स्वास्थ्य क्षेत्रको विकासले सबै क्षेत्रमा सकारात्मक प्रभाव पर्ने र राष्ट्र समृद्धिको बाटोमा अगाडि बढ्ने उनले बताए। नेपाल एपीएफ स्कुलबाट तराईको सीमामा बस्नेदेखि पहाडको कुना कन्दरामा बस्ने स्थानीय सर्वसाधारण जनताका छोरीछोरीसमेत लाभान्वित हुने खनालले विश्वास व्यक्त गरे। एपिएफ विद्यालयमा प्रहरी परिवारका बालबालिकाका साथै अशक्त, असहाय, परित्यक्त, गरिब सर्वसाधारण नागरिकका बालबालिकालाई समेत अध्ययन गराइने सशस्त्र प्रहरी गण ६ का सशस्त्र एसपी राजु श्रेष्ठले जानकारी दिए। विद्यालयमा यसै शैक्षिक सत्रदेखि कक्षा ४ र ५ का विद्यार्थी छनोट गरी अध्यापन गराइने विद्यालयमा समावेशक सशस्त्र डिएसपी भुवन सिंह ठकुरीले बताए। ठकुरीले १५ कोठाका प्रशासनिक र विद्यालय भवनका लागि ६ करोड ५१ लाख खर्च भएको र छात्रावास, मेस, व्यारेकका लागि ७ करोड ४९ लाख रुपैयाँको काम अन्तिम चरणमा पुगेको जानकारी दिए। कार्यक्रममा जग्गादाता जोगृन्द्र भगत र उनकी श्रीमती ठाकोदेबी भगतलाई महानिरीक्षक खनालले प्रशंसापत्रसहित सम्मान गरे। सो विद्यालय निर्माणका लागि नेपाल रेडक्रस सोसाइटी सप्तरीका अध्यक्ष समेत रहेका जोगेन्द्र भगत दम्पतिले ८ बिगहा ११ कठ्ठा जग्गा निशुल्क दान गरेका हुन्। ढुङ्गा खोज्दा देउता मिले झै भयो, महानिरीक्षक खनालले भने, जग्गा खोजिरहेका बेलामा मनकारी भगतजीले चाँडो स्कुल बनाउने हो भने जग्गा दिन्छु भन्दै आए। हामीले पनि प्रतिबद्धता अनुरुप विद्यालय भवन निर्माण गर्यौं। सम्मानित जोगेन्द्र भगतले आफूले भविष्यमा क्याम्पस बन्ने सपना देखेको र सो का लागि थप २३ बिगहा जग्गा दान गर्ने संकल्प गरेको बताए। नेपाल एपिएफ स्कुल प्रहरीबलअन्तर्गत सशस्त्र प्रहरी बल कल्याणकारी सेवा केन्द्रद्वारा कीर्तिपुर र कोहलपुरपछि शम्भुनाथमा एपिएफ विद्यालय सञ्चालन हुनेछ। कार्यक्रममा सप्तरीका सिडिओ जर्नादन गौतम, डीआईजीहरु कमल गिरी, गणेश ठाडामगर, राजु अर्याल, सशस्त्र प्रहरी उपरीक्षकहरु राजु श्रेष्ठ, रुपकुमार क्षेत्री, सुरेश सापकोटा, सेनाका गणपति निरज भण्डारी, एसपी अविनारायण काफ्लेलगायत समाजसेवी, शिक्षक, सञ्चारकर्मी सहभागी थिए।"
कांग्रेस प्रदेश १ अधिवेशन : गुरुराज घिमिरेको अग्रता,"विराटनगर: डा शेखर कोइराला पक्षका गुरुराज घिमिरेले नेपाली कांग्रेस प्रदेश १ प्रथम अधिवेशनको जारी मतगणनामा ३७ मतको अग्रता बनाएका छन्। विराटनगरस्थित पार्टीको जिल्ला कार्यालयमा आइतबार राति जारी मतगणनाका क्रममा घिमिरेले ३७ मतको अग्रता बनाएका हुन्। प्रदेश निर्वाचन समितिका प्रमुख भरत थापाका अनुसार हालसम्म गनिएको ४ सय मतमा घिमिरेले २१२ मत पाएका छन्। उनका प्रतिस्पर्धी झापाका उद्धव थापाले १७५ मत हासिल गरेका छन्। थापा कृष्णप्रसाद सिटौला पक्षका हुन्। निर्वाचत समितिका प्रमुख थापाका अनुसार उपसभापतिमा मोरङका रमेशजंग रायमाझीले १ सय ८६ का साथ पहिलो स्थान बनाएका छन्। उनीसँगै टंकप्रसाद राईले १ सय ८१ मत, गोविन्दप्रसाद ढुंगानाको १ सय ७३ र विश्वनाथ रिजालको १ सय ६९ मत रहेको छ। महामन्त्रीतर्फ उमेश थापाले १ सय ९५ मतले अग्रता बनाएका छन्। महामन्त्रीमा उनका प्रतिस्पर्धी दिपेनकुमार श्रेष्ठ १ सय ८३, भुपेन्द्र राई १ सय ८० र पदम सुन्दर पालुंगाले १ सय ६६ मतले पछ्याएका छन्। महिलातर्फ सहमहामन्त्रीमा सीता कार्कीले १ सय ८८ मतसहित अग्रता कायम राखेकी छन्। उनलाई प्रमिला गच्छदारले १ सय ७५ मतले पछ्याइरहेको निर्वाचन समितिका प्रमुख थापाले जानकारी दिए। त्यसैगरी पुरुषतर्फ सहमहामन्त्रीमा खड्ग फागोले २ सय २७ मत पाएर पहिलो स्थान ओगटेका छन्। फागोलाई प्रतिस्पर्धी विनोदकुमार बस्नेतले १ सय ६८, रोहिककुमार साहले १ सय ५१ मतले पछ्याइरहेका छन्।"
ओमिक्रोन भित्रिन नदिन आवश्यक तयारी थाल्न सरकारलाई निर्देशन,"काठमाडौं: संसदीय समितिले कोभिड१९ को नयाँ भेरियन्ट ओमिक्रोन रोकथाममा आवश्यक तयारी थाल्न निर्देशन दिएको छ। संसदको शिक्षा तथा स्वास्थ्य समितिले विश्वका विभन्न देशमा ओमिक्रोन फैलिएको भन्दै नेपालमा भित्रिन नदिने सबै उपाय अवलम्बन गर्न निर्देशन दिएको हो। सभापति जयपुरी घर्तिले रोकथाममा स्वास्थ्य तथा जनसंख्या मन्त्रालयलाई आवश्यक योजनासहित अघि बढ्न निर्देशन दिएकी हुन्। 'भारतमा कोरोनाको नयाँ भेरियन्ट भित्रिएको छ। नेपालमा भारतबाट आवतजावत बढी हुने भएकाले ओमिक्रोनबाट जोगिन आवश्यक सतर्कता अपनाउनुपर्ने हुन्छ। नाकामा खोप कार्ड र कोरोना परीक्षण गरेरमात्रै आवतजावतको व्यवस्था मिलाउनुपर्छ,' उनले भनिन्। उनले कोरोनाविरुद्धको खोपलाई छिटोभन्दा छिटो आम नागरिकमा पुर्याउनुपर्ने बताइन्। घरघरमै पुगेर जेष्ठ नागरिकलाई खोप लगाउने व्यवस्था मिलाउनुपर्ने उनको भनाइ थियो।"
दुर्घटनामा दुई जनाको मृत्यु,बाजुरा: बाजुराको बडिमालिका नगरपालिका८ मा पर्ने थुवाकाँधमा अटो दुर्घटनामा परी दुईजनाको मृत्यु भएको छ। चार घाइतेमध्ये दुई जनाको घटनास्थलमै मृत्यु भएको जिल्ला प्रहरी कार्यालय बाजुराले जनाएको छ। दुई जनाको अवस्था भने सामान्य रहेको प्रहरीको भनाइ छ। घटनामा परी मृत्यु हुनेको सनाखत हुन बाँकी रहेको प्रहरीले जनाएको छ। अटो चालक भने फरार रहेको प्रहरीले जनाएको छ। सदरमुकाम मार्तडीदेखि जडाङगा जाँदै गरेको अटो आज साढे ५ बजेतिर दुर्घटनामा परेको हो। अटो सडकबाट करिब दुई सय मिटर तल बुढीगंगा नदीको किनारामा परेको जानकारी दिइएको छ। घटनाको थप विवरण आउन बाँकी रहेको प्रहरीको भनाइ छ।
"२५ सय अंकको विन्दुमा झर्यो नेप्से, सबै समूहको परिसूचक घट्यो","काठमाडौं : साताको पहिलो कारोबार दिनमै नेप्सेमा भारी अंकले गिरावट आएपछि लगानीकर्ताहरु निरास भएका छन्। यसदिन नेप्से परिसूचक ७२३२ अंकले घटेको छ। अघिल्लो ; साता लगानी गुमाएका लगानीकर्ताहरु यो साता सेयर मूल्य बढ्दा कि भन्ने आशामा बसेका थिए। तर, पहिलो दिनमै नेप्सेमा भारी अंकले गिरावट आएपछि उनीहरु हतोत्साहित छन्। यतिबेला ठूला लगानीकर्ता पर्ख र हेरको अवस्थामा छन्। साना र नयाँ लगानीकर्ताहरु भने निकै त्रसित देखिएका छन्। निरन्तर बजारमा निकै ठूलो उचावचढाव आएपछि साना लगानीकर्ताहरु तर्सिएका छन्। सेयर बजारमा उतावचढाव हुनुका विभिन्न कारणहरु भएपनि अहिलेको समयमा बैंकिक तरलता नै मुख्य कारक भएको विज्ञहरुले औंल्याएका छन्। एकातिर ब्याजदर बढ्नु र अर्कोतिर बैंकहरुमा तरलता अभाव हुनु नै यो 'सिजन'मा सेयर बजार निरन्तर घट्नुको मुख्य कारण भएको नेपाल पुँजी बजार लगानीकर्ता संघको अध्यक्ष राधा पोखरेलले अन्नपूर्णलाई बताइन्। उनले भनिन्,' बजारमा तरलता अभाव छ, नेपाल राष्ट्र बैंकले चालु आर्थिक वर्षको सेयर धितो कर्जामा लगाएको क्याप, लगानीकर्ताहरु अन्य क्षेत्रमा लगानी गर्न थालेपछि सेयर बजारमा उतावचढाव आएको हो।' सेयर कारोबारको पहिलो दिन आज नेप्से परिसूचक ७२ अंकले ओरालो लागेको छ। यसदिन नेप्से ७२३२ अंकले घटेर २५ सय १३८७ विन्दुमा झरेको छ। यसदिन कारोबारमा आएका २२६ कम्पनीको ८९ लाख २० हजार ८९४ कित्ता सेयर ४ अर्ब ९ करोड ७ लाख ६५ हजार ३२५ रुपैयाँमा किनबेच भयो। यस्तै सेन्सेटिभ इण्डेक्स पनि १४ अंक बढीले घटेर ४७३३७ विन्दुमा अडेको छ। यस्तै कारोबारमा आएका १३ वटै समूहको परिसूचक घटेको छ। फाइनान्स समूहको परिसूचक सर्वाधिक ४५४ प्रतिशतले घटेको छ। त्यसपछि दोस्रोमा डेभलपमेन्ट बैंकको ४२७ प्रतिशतले घटेको छ। जलविद्युत,अन्य र लगानीको परिसूचक ३ प्रतिशत बढीले घट्दा सामूहिक लगानी कोषबाहेक अन्य समूहको २ प्रतिशत बढिले ओरालो लागेको छ।सामूहिक लगानी कोषको १ प्रतिशत भन्दा बढीले सेयर मूल्य घटेको हो। नेप्से दोहोरो अंकले घटेपनि यसदिन एउटा कम्पनीको सेयर मूल्य सकारात्मक सर्किट लेभलमा कारोबार भएको छ। न्यादी हाइड्रो पावरको १० प्रतिशतले सेयर मूल्य बढेको हो। यसदिन कारोबार रकमका आधारमा नेसनल हाइड्रोपावर कम्पनी शीर्षस्थानमा रह्यो। सो कम्पनीको २८ करोड बढीको सेयर खरिदबिक्री भयो।"
मङ्सिर २२ गते सार्वजनिक विदा,"जनकपुर: प्रसिद्ध सीताराम विवाह पञ्चमी महोत्सवको अवसरमा प्रदेश२ सरकारले मङ्सिर २२ गते (बुधबार) सार्वजनिक विदा दिएको छ। प्रदेश सरकारको मन्त्रिपरिषद्को २०७८ साल वैशाख १ गतेको निर्णयअनुसार नै बुधबार सार्वजनिक विदा दिइएको हो। त्यस्तै जनकपुरधाम उपमहानगरपालिकाले विवाह पञ्चमी महोत्सवलाई दृष्टिगत गरी नगरका सामुदायिक तथा निजी विद्यालयमा तीन दिन सार्वजनिक बिदा दिने निर्णय गरेको छ। जनकपुरधामको जानकी मन्दिरमा जारी सप्ताहव्यापी कार्यक्रम विवाह पञ्चमी महोत्सवको उपलक्ष्यमा मङ्गलबारदेखि बिहीबारसम्म शिक्षण संस्था बन्द गर्ने निर्णय भएको जनकपुरधाम उपमहानगरपालिकाका शिक्षा, युवा तथा खेलकुद महाशाखाका प्रमुख मेहिलाल यादवले जानकारी दिए। विवाह पञ्चमीको मेलाका कारण हुने भीडभाडलाई मध्यनजर गर्दै पालिकाभित्र रहेका सामुदायिक, निजी विद्यालय तथा शिक्षण संस्थालाई मङ्सिर २१ देखि २३ गतेसम्म बिदा दिने निर्णय भएको प्रमुख यादवले बताए। गत शुक्रबारबाट सुरु भएको सप्ताहव्यापी कार्यक्रम विवाहपञ्चमी महोत्सवअन्तर्गत बुधबार वैवाहिक कार्यक्रम छ। सीताराम विवाहमहोत्सव अन्तर्गत पहिलो दिन शुक्रबार जनकपुर नगरदर्शन गरिएको थियो भने शनिबार फूलबारी लिला सम्पन्न गरिएको हो। आइतबार धनुषयज्ञ गरिएको छ। महोत्सवअन्तर्गत सोमबार तिलकोत्सव, मङ्गलबार मटको, बुधबार शुभविवाह रहेको छ भने बिहीबार रामकलेवा भएसँगै विवाहपञ्चमी महोत्सव सम्पन्न हुने जानकी मन्दीरका उत्तराधिकारी महन्थ रामरोशन दास बैष्णवले जानकारी दिए।"
पुस्तान्तरणको कुरा कांग्रेसएमालेले राप्रपाबाट सिकून् : राजेन्द्र लिङ्देन,"काठमाडौं: राप्रपाका नवनिर्वाचित अध्यक्ष राजेन्द्र लिङ्देनले पुस्तान्तरणको कुरा राप्रपाबाट सिक्न अन्य दललाई आग्रह गरेको छ। प्रज्ञा प्रतिष्ठानमा आयोजित सपथग्रहण समारोहमा उनले नेपाली कांग्रेस र एमालेलाई पुस्तान्तरणको कुरा राप्रपाबाट सिक्न आग्रह गरेका हुन्। किन राजनीतिक दलहरु बारम्बार फुटिराख्छन्? त्यसको खोजी गर्दा राजनीतिक पार्टीको विधान र देशको संविधानमा समेत नेतृत्व हस्तान्तरणको व्यवस्था छैन। त्यसैले स्वभाविकले पनि टिकिराख्न वा नेतृत्वमा बसिराख्न मन लाग्छ, उनले भने। उनले पुस्तान्तरणको कुरा कांग्रेसएमालेमा उठे पनि त्यो सफल नभएको बताए। पुस्तान्तरणको कुरा कांग्रेसएमालेमा उठ्यो तर, सफल भएन। राप्रपामा हुने नेतृत्व हस्तान्तरणले अन्य पार्टीलाई पनि छोयो होला, उनले भने। अध्यक्ष लिङ्देनले आफूहरुसँग इमान्दारिता र निष्ठाको कमी नभएको बताए। हामीलाई श्रद्धय कमल थापाको उतिकै खाँचो छ। विचारलाई जीवन्त राख्न उहाँको सक्रियतालाई कहिल्यै पनि बिर्सिन सकिँदैन। उहाँको योगदानको खाँचो अहिले पनि छ,' उनले भने।"
"राजस्थानमा ९ जनामा ओमिक्रोन संक्रमण, भारतमा संक्रमित संख्या २१ पुग्यो","नयाँ दिल्ली: छिमेकी देश भारतमा कोरोना भाइरसको नयाँ भेरियन्ट ओमिक्रोन संक्रमण तीव्ररुपमा फैलिन थालेको छ। राजस्थानमा ९ जनामा ओमिक्रोन संक्रमण पुष्टि भएको भारतीय अधिकारीहरुले जनाएका छन्। आजमात्रै मुम्बईमा एकै परिवारक ६ जनासहित ७ जनामा संक्रमण देखा परेको थियो। भारतीय अधिकारीहरुका अनुसार महाराष्ट्रमा मात्र अहिलेसम्म ८ जनामा ओमिक्रोन संक्रमण पुष्टि भएको छ। यसअघि कर्नाटकमा दुई जनामा, गुजरातमा १ जनामा र नयाँ दिल्लीमा १ जनामा संक्रमण पुष्टि भएको थियो। भारतमा अहिलेसम्म २१ जनामा ओमिक्रोन संक्रमण देखिएको छ।"
हत्याका मुख्य अभियुक्त पक्राउ,"विराटनगर : मोरङको बूढीगंगा गाउँपालिकामा भएको विभत्स हत्याको घटनाका मुख्य अभियुक्तलाई प्रहरीले शनिबार राति पक्राउ गरेको छ। हत्याका मुख्य अभियुक्त बूढीगंगा६ डल्लेपुलका २६ वर्षीय धनबहादुर तामाङलाई पक्राउ गरिएको मोरङ प्रहरीका प्रवक्ता डीएसपी दीपक श्रेष्ठले बताए। उनका अनुसार पुरानो रिसइबीका कारण खुकुरी प्रहार गरेर धनकुटाको पाख्रीबास नगरपालिका४ का २६ वर्षीय रिजन दाहालको गत कात्तिक २८ गते राति बूढीगंगा७ मा हत्या गरिएको थियो। घटनापछि मुख्य अभियुक्त तामाङ फरार थिए। उनलाई डीएसपी मञ्जील मुकारुङ नेतृत्वको टोलीले नेपालभारत सीमा क्षेत्रअन्तर्गत मोरङको सुनवर्षी नगरपालिका८ सिक्टीबाट पक्राउ गरेको हो। पक्राउ परेका तामाङविरुद्ध कर्तव्य ज्यान मुद्दा चलाउन आइतबार अदालतबाट म्याद थप गरेर घटनाको बाँकी अनुसन्धान अघि बढाइएको प्रवक्ता श्रेष्ठले बताए। उनका अनुसार घटनामा संलग्न ५ जनालाई यसअघि नै पक्राउ गरिसकिएको छ। हत्यामा सुनसरीको इटहरी उपमहानगरपालिका११ का २२ वर्षीय राजु तामाङ, मोरङको सुन्दरहरैँचा नगरपालिका७ का २१ वर्षीय विक्रम खड्का, बूढीगंगा६ का २४ वर्षीय ईश्वर लिम्बू, १८ वर्षीय सुदीप उराउ र अर्का पनि २० वर्षीय सुदीप उराउसमेतको संलग्नता रहेको श्रेष्ठको भनाइ छ। साथीकी भतिजीको बर्थडे (जन्मदिन)को अवसरमा आयोजित पार्टीमा सहभागी हुन आएका बेला दाहालको हत्या भएको थियो। पुरानो रिसइबीका कारण उत्पन्न विवादपछिको झगडा छुट्याउन गएका दाहालका साथीहरु नानु लिम्बू र धनकुटाकै कमल थापा पनि घटनामा घाइते भएका थिए। हत्या गरिएका दाहाल र घाइते थापा सुनसरीको इटहरी उपमहानगरपालिका१३ खनारमा डेरा गरेर बस्दै आएको प्रहरीको प्रारम्भिक अनुसन्धानबाट खुलेको छ। दुवै जनाले खनारस्थित रिलायन्स धागो उद्योगमा काम गर्दै आएको प्रहरीले जनाएको छ।"
सर्लाहीमा गोलीकाण्ड गराउने प्रदेश सांसदविरुद्ध अमरेश सिंहको आपत्ति,"काठमाडौं: प्रतिनिधिसभा सांसद अमरेश कुमार सिंहले आफ्नो क्षेत्रमा भएको अपराधिक क्रियाकलापप्रति घोर भर्त्सना गरेका छन्। उनले वाडाधिवेनबा दौरान प्रदेश सांसदले अर्का सांसदको क्षेत्रमा गई अंगरक्षकबाट गोल चलाउन लगाएर, डरत्रास देखाएको भन्दै आपत्ति जनाएका हुन्। 'प्रदेश स्तरको विधायकद्वारा अर्को विधायकको क्षेत्रमा गई आफ्नो अंगकरक्षकबाट गोली चलाउन लगाइ, नेपाल प्रहरीबाट मतदान अधिकृतलाई अपहरण गराउने र गोली चलाउनसमेत लगाइ क्रियाशिल सदस्यहरुङ्गा भय, डर र त्रास उत्पन्न गराई वडाको सहमति र मतदान बिना नै वडाकार्यसमिति र क्षेत्रीय प्रतिनिधिको प्रमाण पत्र दिलाउने कार्य कसैसँग लुकेको छैन। मेरो निर्वाचन क्षेत्र नं ४ मा भएको यस्ता क्रियाकलापमा संलग्न विधायक, प्रहरी र मतदान अधिकृतप्रति घोर भर्त्सना गर्दछु,' उनीद्वारा जारी विज्ञप्तिमा भनिएको छ।"
प्रेस सेन्टरको १९९ सदस्सीय कार्यसमिति घोषणा,"चितवनी: प्रेस सेन्टर नेपालको चौथो राष्ट्रिय महाधिवेशनको बन्द सत्रले १९९ सदस्सीय समिति घोषणा गरेको छ। बन्दसत्रमा गठन गरिएको अध्यक्ष मण्डलले पछि १५ थप गर्ने गरी सदस्यको नाम सार्वजनिक गरेको हो। सहजीकरणका लागि गोविन्द आचार्यको संयोजकत्वमा अध्यक्ष मण्डल गठन गरिएको थियो। नयाँ कार्यसमितिको आजै बस्ने बैठकले पदाधिकारीको टुङ्गो लाग्ने जनाइएको छ। बन्दसत्रले १८ बुँदे घोषणापत्रसमेत जारी गरेको छ। सेन्टरका निवर्तमान कोषाध्यक्ष सुरेशचन्द्र अधिकारीका अनुसार १८ बुँदे घोषणापत्रमा प्रधानन्यायाधीशलाई उच्च नैतिकता प्रस्तुत गर्दै निकास दिन आग्रह गरिएको छ। त्यसैगरी दललाई राजनीतिक गतिरोध अन्त्य गर्न ध्यानाकर्षण, मिडियासम्बन्धी पूराना कानुन खारेज गरी नयाँ कानुन बनाउन, साना लगानीको संरक्षण, श्रम ऐन कार्यान्वयन नगर्ने मिडियालाई सबै सेवासुविधा बन्द गर्न, सञ्चारकर्मीले सवारीसाधन किन्दा भन्सार छुट, स्वास्थ्य बीमा लागू गर्नेलगायत समेटिएको उहाँले जानकारी दिए। शनिबार नेकपा माओवादी केन्द्रका अध्यक्ष पुष्पकमल दाहाल प्रचण्डले सम्मेलनको उद्घाटन गरेका थिए। यसअघि महेश्वर दाहालको नेतृत्वमा २६० सदस्सीय कार्यसमिति रहेको थियो। महाधिवेशनमा ७७ जिल्ला, उपत्यका, एसोसिएट र प्रतिष्ठानका प्रतिनिधि गरी झण्डै ८०० प्रतिनिधि सहभागी भएको सेन्टरले जनाएको छ। महाधिवेशनको बन्दसत्रमा विधान संसोधनसमेत गरिएको अधिकारीले जानकारी दिए।"
भारतमा ओमिक्रोनबाट संक्रमित हुनेको संख्या १२ पुग्यो,"नयाँ दिल्ली: छिमेकी देश भारतमा कोरोना भाइरसको नयाँ भेरियन्ट ओमिक्रोनबाट संक्रमित हुनेको संख्या १२ पुगेको छ। भारतीय सञ्चारमाध्यमहरुका अनुसार थप ७ जनामा ओमिक्रोन संक्रमण देखिएको छ। समाचार अनुसार भारतको महाराष्ट्रमा थप ७ जनामा संक्रमण पुष्टि भएको हो। ७ जनामध्ये नारइजेरियाबाट आएका एकै परिवारका ६ जनामा ओमिक्रोन पुष्टि भएको हो। यसअघि कर्नाटक, गुजरात, मुम्बई र दिल्लीमा ओमिक्रोन संक्रमित भेटिएका छन्। घाँटी दुख्ने, ज्वरो आउने र शरीर दुख्नेजस्ता लक्षण देखिएको संक्रमितहरुले बताएका छन्।"
गाई गौशाला भ्रष्टाचार गर्ने थलो बन्यो : पूर्व मन्त्री पोखरेल,"काठमाडौं: देशको जेठो निगौल गाई गौशाला भ्रष्टाचार र राजनीति गर्ने थलो बनेकोले यसको गरिमा घट्दै गएको पूर्व शिक्षा विज्ञान तथा प्रविधि मन्त्री गिरिराजमणि पोखरेलले बताएका छन्। किसानलाई गौशालासंग जोड्नुपर्ने आवश्यकता रहेको उनले औंल्याए। नेकपा माओवादी केन्द्र गौशालाको पहिलो नगर अधिवेशनलाई सम्बोधन गर्दै नेता पोखरेलले भने, ९५ वर्ष पुरानो गौशाला केही मान्छेको जागिर खाने, भ्रष्टाचार गर्ने र राजनीतक गर्ने स्थलो बन्यो। अब योजना बनाएर प्रत्येक किसानलाई एउटाएउटा गाई दिएर गौशालाई साँच्चिकै गौशाला बनाउन गौशाला नगरापलिकालाई उनले आग्रह गरे। गौशालासंग दुध तथा दुधजन्य परिकार उत्पादनको ठूलो सम्भावना छ, महोत्तरी क्षेत्र नम्बर १ का प्रतिनिधिसभा सदस्यसमेत रहेका नेता पोखरेलले भने, युवा पुस्तालाई कृषि र राजनीतिसँग जोड्नुपर्छ। अतिक्रमणको चपेटामा जेठो गौशाला रोकौं अतिक्रमण,जोगाऔं गौशाला"
सुदूरपश्चिम प्रदेश सभापतिमा वीरबहादुर बलायरसहित प्यानल विजयी,"धनगढी : नेपाली कांग्रेसको सुदूरपश्चिम प्रदेश सभापतिमा संस्थापन पक्षका वीरबहादुर बलायरको प्यानल नै विजयी भएको छ। आइतबार बिहान पदाधिकारीको मतगणना सकिएको हो । प्रदेश अभिवेशनमा कुल १ हजार ३ मत खसेकोमा बलायरले ६८८ मत ल्याउन सफल भए। रामचन्द्र पौडेल पक्षबाट बलायरसँग भिडेका नारायणदत्त मिश्रले भने २८० मत ल्याए । यस्तै, २ जना उपाध्यक्षमा पनि संस्थापन पक्षका जनकराज चौधरी र लोकराज अवस्थी पनि विजयी भएका छन् । चौधरीले ६१० मत र अवस्थीले ५२३ मत ल्याए । संस्थापन पक्षबाटै चुनाव लडेका हिमबहादुर रावलले १२१ मत ल्याए । उनले उमेदवारी फिर्ता लिने सहमति भएपनि ढिला भएकाले फिर्ता लिन पाएका थिएनन् । पौडेल पक्षबाट चुनाव लडेका गोपाल गुरुङ २८१ मत र मनबहादुर रावलले २६३ मत ल्याएको निर्वाचन समितिले जनाएको छ । २ जना महामन्त्री पदमा पनि संस्थापन पक्षका नरनारायण शाह (मनु) र मघराज खडका विजयी भएका छन् । शाहले ६४८ मत र खडकाले ६३५ मत ल्याए । संस्थापन इतरका प्रताप गुर्धामीले २१४ मत र रामबहादुर शाहीले ३०३ मत प्राप्त गरे । दुईजना सह महामन्त्रीका लागि भएको निर्वाचनमा पनि संस्थापन पक्षका गोपाल दत्त भट्ट र चिन्तामणी भट्ट निर्वाचित भएका छन । गोपालले ५२९ मत र चिन्तामणीले ५३३ मत ल्याए । संस्थापन इतर पक्षबाट चुनाव लडेका नरेन्द्रप्रसाद भट्ट २१२, पदमराज पन्त २५५, लक्ष्मणबहादुर शाहीले १६४ मत र हर्कबहादुर स्वारले ८६ मत प्राप्त गरे । सह महामन्त्री (महिला) मा अम्बिका चलाउने ६८६ मतका साथ विजयी भएकी छन् । उनीसँगै संस्थापन इतर पक्षबाट चुनाव लडेकी खिना भण्डारी (कुवर)ले २३२ मत प्राप्त गरिन् । खुला, खसआर्य, महिला, दलित, मुस्लीम सहित विभिन्न क्षेत्रबाट ५१ जना प्रदेश सदस्यका लागि १२२ जनाको उमेदवारी परेको थियो । सदस्यको मतगणना भने अझै सकिएको छैन ।"
अबको गन्तव्य सडक पूर्वाधार,"नेपालमा २०१३ सालमा सुरु योजनाबद्ध विकाससँगै सडक पूर्वाधारमा उल्लेख्य बजेट लगानी भएको छ। यद्यपि पहिलो आवधिक योजना पूरै वैदेशिक सहयोगमा निर्भर थियो। सुरुआतमा स्थानीय गल्ली र चोकहरूमा ढुंगा छाप्ने लगायतका सामान्य सीपबाट सडक बनाउने काम भए। त्यसबाहेक इन्जिनियरिङ प्रोजेक्टको तहमा वैदेशिक अनुदान, डिजाइन र व्यवस्थापनमा राजमार्गहरू बनेका छन्। तिनै राजमार्ग हालसम्म मेरुदण्डका रूपमा छन्। २०४६ सालमा भएको परिवर्तनपछि सडक पूर्वाधारको विकासमा संख्यात्मक उछाल आयो। साथै, सञ्चालीकरण र पहुँच विस्तारका दृष्टिमा पनि वृद्धि भएको देखिन्छ। विशेषत आठौं योजनामा गरिबी निवारणलाई एकल लक्ष्य बनाइयो। त्यसपछि सडक विकासलाई यसको साधनको रूपमा उच्च महत्त्व दिएर बजेट र कार्यक्रम तय गरेको पाइन्छ। हाल १५ हजार किलोमिटर राजमार्ग स्तरका र ८० हजार किलोमिटरभन्दा बढी स्थानीय सडक विभिन्न स्तरमा निर्माण भएका छन्। तर बिडम्वनापूर्वक भन्नुपर्ने अवस्था के छ भने, गेमचेन्जर भूमिका निर्वाह गर्ने सडक बनैकै छैन। अन्तर्राष्ट्रिय स्तरको बनाउने कल्पना यथार्थमा रूपान्तरण भएकै छैन। जीवन सरल र सहज बनाउने अनि आर्थिक समृद्धिलाई पूर्वाधार तयार गर्ने सडक पुगेकै छैन। राष्ट्रिय राजमार्गमध्ये पनि ५१ प्रतिशतमात्र कालोपत्रे छ भने दुई हजार किलोमिटर ट्रयाक नै खोल्न बाँकी छ। रणनीतिक सडकको अवस्था ४३ प्रतिशत राम्रो, ४२ प्रतिशत औसत र १५ प्रतिशत खराब छ। सडक सतहको चिल्लोपनालाई नाप्ने अन्तर्राष्ट्रिय सूचकांकको आधारमा त तीन प्रतिशत मात्र सडक राम्रो वर्गीकरणमा पर्छ। आधा ग्रामीण सडक यातायातयोग्य छैनन् भने ९० प्रतिशत वर्षायाममा सञ्चालन हुँदैनन्। यातायात नीति सरकारको राष्ट्रिय यातायात नीति, २०५८ ले मुख्यतः राजमार्ग केन्द्रले र अन्य सडक स्थानीय तहबाटै निर्माण र सम्भार गर्ने रणनीति लिएकोमा हाल संविधानअनुसार नै जिम्मेवारी तोकिइसकेको छ। निजीक्षेत्रलाई सहभागी गराउने नीतिमा काठमाडौंतराई फास्ट ट्रयाकबाट अवसर गुमेसँगै तत्काललाई सम्भावना टरेको छ। जलविद्युत्, उद्योगहरूसँगको सहकार्यमा जुट्न सक्ने लगानीको पूरक स्रोतबारे कहिल्यै बहस भएको छैन। जिल्ला सदरमुकाम जोड्ने सडक, मध्यपहाडी राजमार्ग र चीनसँग जोड्ने सडकलाई प्राथमिकतामा राख्ने वर्तमान नीतिका मुख्य नीतिगत विषय हुन्। यी विषय कार्यान्वयनको उपल्लो क्रममै छन्। त्यसैले आगामी दशकहरूका निम्ति राष्ट्रिय यातायात नीति कस्तो हुने भन्ने तय गर्न ढिला भइसकेको छ। तीन वर्षदेखि नीति मस्यौदा अलपत्र छ। परिवर्तित राज्य संरचनामा प्रदेश र स्थानीय तहलाई मार्गदर्शन गर्ने सन्दर्भमा यो अझै टड्कारो अभाव महसुस भएको छ। प्रविधिको विकास, केवलकार, यान्त्रिक पुलजस्ता माध्यममा निजीक्षेत्रको आक्रामक प्रवेश भइरहेको छ। यस्तो अवस्थामा यातायातका क्षेत्रहरूको एकीकृत विकासका निम्ति पनि यातायात नीति तुरुन्त जारी हुनुपर्ने हो। नीतिहरू एकातिर हुने तर बजेटमा सधैं स्वार्थी समूह हावी भई सो अनुसार कार्यक्रम नबन्ने रोगसँग लड्नु त छँदैछ। तत्कालीन कार्यसूची सडक बनाउन सजिलो छ, तर त्यसलाई बचाइराख्न धेरै गाह्रो छ। संघीयतापछि धेरै सडकको स्वामित्व व्यावहारिक रूपमा यकिन भइसकेको छैन। संघले कार्यसूची तय गरिसक्दा पनि प्रदेशहरू अनभिज्ञ देखिन्छन्। काठमाडौं भित्रका चौडा सडक नै संरक्षकविहीन भएका छन्। संघले हात झिकिसकेको तर प्रदेश र नगरपालिकाहरूले परिवर्तित कार्यक्षेत्र अनुसार विधिवत रूपमा स्वामित्व लिएका छैनन्। त्यसो हुँदा धेरै सडक सम्पत्ति मर्मत सम्भारको अभावमा क्षयीकरण भइरहेका छन्। तसर्थ प्रत्येक तहबाट तुरुन्तै आफ्नो कार्यक्षेत्र यकिन गर्नुपर्ने भएको छ। अर्कातिर संघीयताको मर्मविपरीत र संविधानले दिएको जिम्मेवारी प्रतिकूल हुने गरी स्थानीय स्तरमा खनिएका सडक संघलाई थोपर्ने कार्य रोक्नु पर्छ। खुद्रा बजेटमा सयौं सडक यसरी खनिएका छन्। अन्यथा राजमार्ग सुधार र स्तरोन्नति गराउने जनशक्ति यसमै रुमल्लिनाले न हाँस न बकुल्लाको चाल हुने अवस्था आउने छ। काठमाडौं उपत्यकाभित्र मात्रै करिब एक दर्जन निकायले सडक निर्माण गर्छन्। तर, योजनाबद्ध मर्मत सम्भार प्रणाली सडक विभागबाहेक कसैसँग छैन। बागमती करिडोर र धोबीखोला कोरिडोर जीर्ण हुनुमा एउटा कारण यो पनि हो। तसर्थ सडक बनाउने निकाय कोको हुने र आफैं मर्मतसम्भार गर्ने कि नगर्ने र नटुंगिएसम्म वेवारिसे सडक बनिरहने देखिन्छ। एकैपटक सयौं योजनामा बजेट खर्च गरिरहेका छौं। पर्याप्त बजेट र सम्पन्न सीमाको यथार्थ चित्र कुनैको छैन। चीन जोड्ने दसौंको संख्यामा सडक त चाहिएकै छ तर कति वर्षभित्र कुन स्तरको सडक भन्ने मार्गचित्र छैन। किनकि स्रोतको सुनिश्चितता छैन। उच्च तहको प्रतिबद्धता छैन। तीनमध्ये पहिलो कुन र कुन स्तरको यकिन गरी कार्ययोजनासहित बजेट छुट्याएमा केही अवश्य बन्नेछ। तर हामी सबै बनाइरहेका छौं। कुनै पनि उपभोग्य बनाइरहेका छैनौं। तसर्थ राष्ट्रिय स्तरका योजनाहरूको विशुद्ध आर्थिक, रणनीतिक र प्राविधिक आधारमा प्राथमिकीकरण गर्न जरुरी छ। राजनीतिले यसलाई स्वामित्व लिनुपर्छ। अबको लक्ष्य सडक अत्यन्तै महँगो संरचना त हुँदै हो। त्यसैले पनि हालसम्म ठूलो धनराशी खर्च भइसकेको छ। सबै तहबाट ठूलो हिस्सा सडकमै खर्च भइरहेको छ। ८२ प्रतिशत परिवार भने आधारभूत रूपमै यातायातको पहुँचमा छन्। यो सन्दर्भमा विकसित देशहरूमा देखिने स्तरका छोटो, सुरक्षित र आधुनिक सडक कसरी र कहिलेसम्म बनाउने भन्ने स्पष्ट खाका कोर्नु अबको टर्निङ प्वाइन्ट हो। चौडा सडक थप्ने होइन, भएका सडकलाई छोटो, किफायती र सुरक्षित बनाउने हो। मर्मत सम्भार त्यसै त कम प्राथमिकतामा पर्छन्, अझ मर्मत सम्भार कार्यालयहरूलाई नयाँ सडक निर्माणकै बोझले थिचाइएको छ। ती संस्था त्यसमै रमाएका छन्। छिमेकी देशहरूले तीन चार वर्षमै मेगा प्रोजेक्ट फटाफट बनाइरहेका छन्। हामी किन सक्दैनौं ? यसका निम्ति अहिले जुन दिशाहिन धरातलमा छौं त्यसबाट बाहिर निस्कनै पर्छ। आउट अफ बक्स सोच्नुपर्ने बेला आइसकेको छ। हाम्रो बिडम्वना यो छ कि विषयगत मन्त्रालयको सोचपत्रलाई अर्थ मन्त्रालयले स्वामित्व लिँदैन। योजना आयोगका आफ्नै योजना छन्। राजनीतिक नेतृत्वले यी कुनैलाई चासो दिँदैन। आफ्नै सूचीलाई अगाडि बढाउछन्। चिल्ला, फराकिला र सुन्दर सडकका सन्दर्भमा यी विषय अनिवार्य हुन जान्छन्। किनभने सडक इन्जिनियरले अनुगमन गर्ने रोलरले पेलिएको मृत संरचना होइन। यो त सभ्यता र विकासको प्रतिबिम्ब हो अनि अर्थतन्त्रको धमनी हो। सडक पूर्वाधार सूचक मात्र हो। यो आफैंमा गन्तव्य होइन। माध्यम मात्रै हो। तसर्थ हामीले केकेबाट कस्तो आर्थिक विकास गर्न खोजेको हो ? सोको मेरुदण्ड हुने कुनकुन सडक कुन स्तरको बनाउने भन्ने यकिन गरौं। सडकको प्राथमिकीकरण गरौं। दोस्रो चौमासिक लागेपछि थप बजेटका निम्ति अर्थ मन्त्रालय धाउने परिपाटी अन्त्य गरौं। योग्य मान्छेहरूलाई सडकका परियोजनाको नेतृत्व गर्न दिऊँ। राजनीतिक, जातीय, क्षेत्रीय अनि गोत्रका आधारमा नेतृत्वकर्ता छान्न बन्द गरौं। प्रत्येक वर्ष सुरुङ, पुल अनुगमन गर्न जान्ने, डिजाइन र स्वीकृत गर्न जान्ने इन्जिनियर कति जना उत्पादन गर्ने कार्ययोजना बनाऔं। कति निर्माण व्यवसायीलाई जटिल इन्जिनियरिङ कार्य गर्न सक्ने बनाउने हो। त्यसबारे पनि नीति बनाउनुपर्ने छ। बजारलाई नै छाड्ने हो भने सरकारसँग काम किनेर बिक्री गर्ने मेनपावर कम्पनी भइरहने देखियो, निर्माण व्यवसाय। सडक त बने तर कति मृत्यु मार्ग बने अनि कति मानवीय विपत्तिका कारक ? कानुन बनाएरै सडक बनाउन मिल्ने नमिल्ने भूगोल छुट्याउनुपर्ने जटिल अवस्था आइपरेको छ। भूउपयोग नीतिका आधारमा संघीय सरकारले सडक बनाउने मापदण्ड जारी गर्नु उपयुक्त हुन्छ। पहिरो, भूक्षय तथा उत्पादनशील जग्गा विनाशका कारण सडकको नाममा खनिएका ट्रयाक पनि हुन् भन्नेमा कुनै द्विविधा रहेन। अर्को महत्त्वपूर्ण पाटो के भने सडक सवारी साधनका निम्ति होइन। यो त समावेशी, सुरक्षित र साझा उपयोगको पूर्वाधार बन्नुपर्छ भन्ने बहस हो। जुन सुरु मात्र भएको छ, व्यवहारको अभिन्न अंग हुन सकेको छैन। आजसम्मका हाम्रा अभ्यासलाई टक्क रोकिएर समीक्षा गरौं। नयाँ मोड लिनुपर्ने अवस्थामा छौं हामी। अन्यथा, सडकै सडकले घेरिइरहने छ। जुन बोझ त हुने नै छ, सँगै भय, विनाश र अद्योगतिले समेत घेरा हालिरहेको हुनेछ। नेपाली काठमाडौं चक्रपथ सुधार योजनाका प्रमुख हुन् ।"
राजेन्द्र लिङ्देनले ईश्वरका नाममा लिए सपथ,काठमाडौं: राष्ट्रिय प्रजातन्त्र पार्टीका नवनिर्वाचित अध्यक्ष राजेन्द्र लिङ्देनले सपथ लिएका छन्। कमलादीस्थित प्रज्ञा भवनमा आयोजित सपथ समारोहमा उनीसहित पदाधिकारीहरुले ईश्वरको नाममा सपथ लिएका छन्। काठमाडौंमा भएको एकता महाधिवेशनमा उनले प्रतिद्वन्द्वी कमल थापालाई पराजित गरेका थिए। आइतबार बिहान सम्पन्न मतपरिणाममा लिङ्देनले थापालाई २ सय मतले पराजित गरेका थिए। अध्यक्षमा पराजित भएपछि आकांक्षी थापाले पूर्व राजा ज्ञानेन्द्र शाहसँग आक्रोश पोखेका थिए। उनले ज्ञानेन्द्र शाहकै कारणले आफू पराजित भएको समेत सामाजिक सञ्जालहरुमा आक्रोश पोखेका थिए ।
बाघ गणना सुरु : के नेपालमा संख्या बढ्ला ?,"काठमाडौं : १२ वर्षअघि नै नेपालले सन् २०२२ सम्ममा बाघको संख्या २ सय ५० पुर्याउने लक्ष्य राख्यो। तर, २०१८ को गणनामा नै संख्या २ सय ३५ पुग्यो। यो तथ्यांकलाई हेर्दा अबको गणनामा लक्षित वर्षअघि नै बाघको संख्या बढ्ने देखिन्छ। बाघ गणना आइतबारबाट सुरु भएको छ। सन् २०१० मा रसियाको सेन्टपिटर्सवर्गमा भएको अन्तर्राष्ट्रिय बाघ सम्मेलनमा १२ वर्षमा बाघ दोब्बर बनाउने लक्ष्य लिएको थियो। उक्त समयमा नेपालमा १ सय २० वटा बाघ थिए। २०२२ सम्ममा त्यसलाई २ सय ५० बनाउने लक्ष्य थियो, जुन सो समयमा सोच्दा चुनौतीपूर्ण लाग्थ्यो। तर, २०१८ को गणनाले नेपालमा २ सय ३५ वटा बाघ पुगेपछि नेपाल उत्साहित बनेको बताउँछन् राष्ट्रिय निकुञ्ज तथा वन्यजन्तु संरक्षण विभागका सूचना अधिकारी वेदकुमार ढकाल। तर, अहिले बाघलाई बढाउनभन्दा पनि टिकाउन चुनौतीपूर्ण रहेको संरक्षणविद् बताउँछन्। यसको मुख्य कारण जलवायु परिवर्तन पनि हो। जलवायु परिवर्तनका कारण पानीका स्रोत सुक्दै जाँदा वन्यजन्तु प्रभावित छन्। राष्ट्रिय निकुञ्ज तथा आरक्षण क्षेत्रमा पानीका स्रोत सुक्दै गएका छन्। राष्ट्रिय निकुञ्ज तथा वन्यजन्तु संरक्षण विभागका सूचना अधिकारी तथा इकोलोजिस्ट वेदकुमार ढकाल जलवायुको असर निकुञ्जभित्र पनि देखिएको बताउँछन्। तस्बिर : अनिल ढकाल ठूला नदीहरूमा समेत प्रदूषणको मात्रा बढ्दै गएको छ। राप्ती, बबईजस्ता नदीमा समेत समस्या छ। निकुञ्जभित्रका प्राकृतिक पोखरीहरू सुकेका छन्। वन्यजन्तुका लागि ठाउँठाउँमा कृत्रिम पोखरीको व्यवस्थापन गरिएको छ। यसले मोइस्चर रिजर्भेसन (ओसिलोपना जोगाउने) को काम गरेको गरिएको छ। वाटर हार्भेस्टिङ पोन्ड बनाइएको छ। सोलारबाट आफैं पानी तान्ने काम भएका छन्। पहिलाको अवस्थामा पुर्याउन नसके पनि कृत्रिम स्रोतको व्यवस्थापन गरिएको छ, ढकालले भने। ढकालका अनुसार पछिल्लो समय जलवायु परिवर्तनको असरले वन्यजन्तुहरूलाई प्रभाव पारेको छ। तर, यस विषयमा थप अध्ययन नभई कस्तो असर परेको भन्न सक्ने अवस्था नभएको उनी बताउँछन्। उनीहरूको बानी व्यहोरा, रहनसहनको बारेमा अध्ययन गर्न बाँकी छ, ढकालले भने के कस्तो असर परेको छ। अध्ययन भइसकेको छैन। बाघको बासस्थानमा परिवर्तन भएको, पानीको मुहान सुकेको, मिचाहा प्रजातिको वनस्पतिहरूको हस्तक्षेपले बासस्थान सोचेजस्तो नभएको उनले बताए। नियमित हिसाबले बासस्थान सुधार र व्यवस्थापन गर्न आवश्यक रहेको ढकाल बताउँछन्। यो गर्न नसकिए मान्छे र बाघको द्वन्द्व बढ्ने उनी बताउँछन्। राष्ट्रिय निकुञ्ज तथा वन्यजस्तु विभागको तथ्यांकअनुसार नेपालमा सन् १९५० भन्दा पहिला तराई क्षेत्रमा अत्यधिक मात्रामा भएको चोरी सिकारीका कारण बाघको संख्या घटेको थियो। सन् १९५० देखि १९८० सम्म तराईमा मलेरिया उन्मूलन गर्ने क्रममा मानिसहरूको बसाइसराइ तीव्र भएको थियो। उक्त समयमा तराईका दुई लाख हेक्टरभन्दा धेरै जंगल नष्ट भएको थियो। त्यसले बाघका बसोबासमा धेरै खतरा निम्त्याएको उल्लेख गरेको छ। त्यसैगरी मानवीय अवरोध, अतिक्रमण, गैरकानुनी रूपमा भएका जंगल विनाशका कारण पनि जनावरका लागि चुनौती बन्दै गएको छ। नेपालमा सन् १९९५९६ मा ९३ देखि ९७ वटा वयस्क बाघ रहेको अनुमान गरिएको थियो। २००९ मा पुग्दा १ सय २१ पुगेको र २०१३ मा १ सय ९८ वटा भयो। २०१८ मा २ सय ३५ रहेको छ। यस गणनाले दुर्लभ तथा लोपोन्मुख प्रजातिका बाघ संरक्षणको अवस्था थाहा पाउने, संरक्षण र व्यवस्थापनमा प्रभावकारी बनाउन सजिलो हुने विभागको अपेक्षा छ। उक्त कार्यका पुरानै विधि टाइगर एन्ड प्रे बेस मोनिटरिङ प्रोटोकोल २०१७ ले निर्दिष्ट गरे अनुरूपका विधिहरू अपनाइनेछ। मान्छेबाघ द्वन्द्व बाघको बासस्थान परिवर्तन हुँदा तथा आहार, पानी खोज्दै जाँदा मानिसहरू आक्रमणमा परेका छन्। यो वर्ष मात्रै बाघको आक्रमणबाट १४ जनाले ज्यान गुमाएका छन्। तर, धेरैजसो घटना साँझ, बिहान बाघ सक्रिय हुने समयमा भएको ढकालले बताए। निकुञ्ज क्षेत्रमा आवतजावत गर्न मनाही छ। तर, माछा मार्ने, निगुरो र साग टिप्नेहरू जंगलभित्र पुग्दा आक्रमणमा परेका छन्, उनले भने। तस्बिर : अनिल ढकाल सबैभन्दा धेरै बर्दिया र चितवनमा मान्छेबाघ द्वन्द्व छ। असामान्य समयमा मानवीय क्रियाकलाप बढेका कारण घटना भएको ढकालको बुझाइ छ। राष्ट्रिय निकुञ्ज तथा वन्यजन्तु संरक्षण विभागमा कार्यरत पार्क रेन्जर सुजिता राउतका अनुसार यस वर्ष मात्रै ४० जनाको वन्यजन्तुको आक्रमणबाट मृत्यु भएको छ। त्यसमध्ये १३ जनाको मृत्यु बाघको आक्रमणबाट भएको छ। अन्य १३ जनाले हात्तीको आक्रमणबाट ज्यान गुमाएका छन्। गैंडाबाट ६, भालु र चितुवाबाट ३३, गौरीगाई र जंगली बँदेलबाट ११ जनाको मृत्यु भएको छ। ७७ जना सख्त घाइते भएका छन् भने ५५ जना सामान्य घाइते भएका छन्। यस वर्ष बर्दिया राष्ट्रिय निकुञ्जमा १४, चितवन राष्ट्रिय निकुञ्जमा १२, शुक्लाफाँटा निकुञ्जमा ३, कोसीटप्पु वन्यजन्तु आरक्षमा ८, अन्नपूर्ण संरक्षण क्षेत्र, मकालु वरुण राष्ट्रिय निकुञ्ज, बाँके राष्ट्रिय निकुञ्जमा ११ जनाको मृत्यु भएको राउतले बताइन्। मानिसलाई आक्रमण गर्ने केही बाघलाई जाउलाखेलस्थित सदर चिडियाखानामा राखिएको छ । चिडियाखानामा वन्यजन्तु व्यवस्थापन शाखामा कार्यरत गणेश कोइरालाका अनुसार तीनवटा बाघले चितवनमा मान्छे मारेपछि समातेर ल्याइएको हो। हाल चिडियाखानामा ४ बाघ र १ बघिनी छन्। १७, १२, १० र २ वटा ८ वर्षका बाघ छन्। बाघ दिनभरि सुत्ने र रातमा सक्रिय हुन्छन्। १९ गतेबाट बाघ गणना बर्दियामा २९ गतेबाट र चितवनमा १९ गतेबाट बाघ गणना सुरु हुँदैछ। एक ठाउँमा दुई साता क्यामरा राखिन्छ। कम्तीमा चार महिनामा गणना सकिने बताइएको छ। सरकारको असोज १७ को निर्णयअनुसार केन्द्रीय स्तरमा बाघ गणना सुरु गर्न लागेको हो। राष्ट्रिय निकुञ्ज तथा वन्यजन्तु संरक्षण विभागका महानिर्देशकको संयोजकत्वमा अन्य विभिन्न निकायको सहयोगमा टोली गठन भएको हो। १९ गतेदेखि चितवनबाट गणना सुरु गरिनेछ। सूचना संकलनका क्रममा दर्जनभन्दा धेरै हात्तीको प्रयोग गरिने भएको छ। ७२ दिनभित्र गणना सम्पन्न गरिने र प्रथम चरणमा करिब सयजना गणकलाई तालिमसमेत दिइएको छ। उक्त कार्यका लागि १९ सय २४ वटा ग्रिड बनाएर ३३ सय २८ वटा क्यामरा ट्र्याम गरिनेछ। उक्त कामका लागि करिब ३ करोड ७० लाख खर्च लाग्ने अनुमान सरकारको छ।"
मनै लोभ्याउने पाँच तस्बिर,आजका पाँच तस्बिर तिलिचो तालदेखि हिमालसम्म शुक्लाफाँटा नगरपालिका१ बन्साहा नजिक सनवोरा नदीको बगरमा पखेटा फिजाएर घाम ताप्दै डङ्गर प्रजातीको गिद्ध । तनहुँको भानु नगरपालिकाको बयापानीबाट देखिएको विभिन्न हिमालको मनोरम दृश्य । शुक्लाफाँटा राष्ट्रिय निकुञ्जको मध्यवर्ती क्षेत्र कालागौंडीमा देखापरेको कालो सिर्के चरा । गणेश हिमालको काखमा अवस्थित लमजुङ क्व्होलासोथर गाउँपालिका ३ दक्षिण एसियाकै नमुना घले गाउँडाँडामा घुम्ती भेँडी गोठका भेँडाबाख्रा चर्दै । तस्बिर :रासस
मतगणना जारी : को बन्ला प्रदेश १ को कांग्रेस सभापति ?,विराटनगर : नेपाली कांग्रेस प्रदेश १ को नेतृत्व चयनका लागि भएको निर्वाचनको मतगणना जारी छ । निर्धारित समयभन्दा लगभग ५ घण्टा ढिलो मतगणना सुरु भएको हो । गणना आइतबार बिहान ८ बजेबाट सुरु गर्ने तय भएको थियो । तर उम्मेदवारका प्रतिनिधिहरु समयमै आइनपुग्दा मतगणना सुरु गर्न ढिलो भएको निर्वाचन अधिकृत भरतबहादुर थापाले जानकारी दिए । उनका अनुसार दिउँसो १ बजेदेखि गणना सुरु भएको छ । कांग्रेसको १४औँ महाधिवेशनअन्तर्गत निर्वाचनमार्फत नयाँ नेतृत्व चयनका लागि शनिबार मतदान भएको थियो । मतदान पनि लगभग साढे ६ घण्टा ढिलो सुरु भयो । बिहान ८ बजेबाट मतदान सुरु गर्ने कार्यसूची रहेपनि मतपत्रमा उम्मेदवारको नाम छुटेको भनेर विवाद भएपछि दिउँसो २ :३० बजेबाट मात्रै मतदान सुरु भएको थियो । निर्वाचनमा १ हजार ७ सय ५३ मत खसेको जानकारी निर्वाचत समितिका अधिकृत थापाले दिए । प्रदेश १ मा कांग्रेसका १ हजार ८ सय ५ जना प्रतिनिधि थिए । ५२ जना प्रतिनिधि मतदान प्रक्रियामा सहभागी भएनन् । अधिवेशनमा कांग्रेसको संस्थापन पक्षबाट उद्धव थापा र संस्थापन इतरबाट गुरुराज घिमिरेले पार्टीको प्रदेश सभापतिमा उम्मेदवारी दिएका छन् । दुवै उम्मेदवार आआफ्नो प्यानल बनाउँदै चुनावी मैदानमा उत्रिएका थिए । कांग्रेस प्रदेश समितिमा रहने १ सभापतिसहित ९ पदाधिकारीका लागि २० जनाको उम्मेदवारी परेको थियो ।
दिल्लीमा पनि भेटियो नयाँ भेरियन्ट ओमिक्रोन,"नयाँदिल्ली : भारतको राजधानी नयाँ दिल्लीमा कोरोना भाइरसको नयाँ भेरियन्ट भेटिएको छ । दिल्लीमा आइतबार एकजनामा ओमिक्रोन संक्रमण देखिएको भारतीय संचारमाध्यमले जनाएका छन्। त्यहाँका स्वास्थ्यमन्त्री सत्येन्द्र जैनले दिल्लीमा ओमिक्रोनबाट संक्रमित व्यक्ति भेटिएको पुष्टि गरेका छन् । अफ्रिकी मुलुक तान्जानीयाबाट आएका व्यक्तिमा ओमिक्रोनका संक्रमण देखिएको हो । स्वास्थ्यमन्त्री जैनका अनुसार विदेशबाट आएका १२ जनाको नमूना परीक्षणका लागि पठाइएको थियो। जसमध्ये एकजनामा ओमिक्रोन भाइरसको संक्रमण देखिएको हो। भारतमा ओमिक्रोनको चौथो केस फेला, मुम्बईमा पनि एक जनामा संक्रमण"
गण्डकी सभापतिमा पौडेल समूहका शुक्रराज शर्मा विजयी,पोखरा : नेपाली कांग्रेस गण्डकीको सभापतिमा कास्कीका पुराना नेता शुक्रराज शर्मा विजयी भएका छन् । उनले पर्वतका अर्जुन जोशीलाई पराजित गरेका हुन् । शर्मा पार्टीको संस्थापन इतर समूहका नेता हुन् । जोशीलाई पार्टी केन्द्रीय सभापति शेरबहादुर देउवाको समर्थन थियो । शर्माले ६१२ मत पाएका थिए । जोशीले ५२८ मत ल्याए । दुईजनाबीच ८४ मतान्तर भएको हो । शनिबार भएको निर्वाचनको नतिजा आइतबार बिहान भएको हो । सभापति शर्मासहित पदाधिकारीमा उनकै समूहको बर्चस्व भएको छ । उपसभापतिमा देउवा समर्थक मेखलाल श्रेष्ठबाहेक सबैजसो वरिष्ठ नेता रामचन्द्र पौडेल समर्थकले जितेका छन् । श्रेष्ठ र कल्पना तिवारी उपसभापति निर्वाचित हुँदा महामन्त्रीमा किरणबाबु श्रेष्ठ र विष्णुप्रसाद लामिछाने विजयी भएका छन्। मेखलाल श्रेष्ठ प्रदेशमा सामाजिक विकास मन्त्री छन् । अर्का मन्त्री कुमार खड्का महामन्त्रीका उम्मेदवार थिए । तर उनी झिनो मतान्तरले पराजित भए । सहमहामन्त्रीमा महिला कोटामा कास्कीकी कोपिला रानाभाट विजयी भएकी छन् । उनले नवलपुरकी प्रदेश सांसद ओमकला गौतमलाई पराजित गरेकी हुन् । सहमहामन्त्रीमै खुलातर्फ रमेश पाण्डे र रामचन्द्र जोशी विजयी भएका छन् ।
"२५ सय अंकको विन्दुमा झर्यो नेप्से, सबै समूहको परिसूचक घट्यो","काठमाडौं : साताको पहिलो कारोबार दिनमै नेप्सेमा भारी अंकले गिरावट आएपछि लगानीकर्ताहरु निरास भएका छन्। यसदिन नेप्से परिसूचक ७२३२ अंकले घटेको छ। अघिल्लो ; साता लगानी गुमाएका लगानीकर्ताहरु यो साता सेयर मूल्य बढ्दा कि भन्ने आशामा बसेका थिए। तर, पहिलो दिनमै नेप्सेमा भारी अंकले गिरावट आएपछि उनीहरु हतोत्साहित छन्। यतिबेला ठूला लगानीकर्ता पर्ख र हेरको अवस्थामा छन्। साना र नयाँ लगानीकर्ताहरु भने निकै त्रसित देखिएका छन्। निरन्तर बजारमा निकै ठूलो उचावचढाव आएपछि साना लगानीकर्ताहरु तर्सिएका छन्। सेयर बजारमा उतावचढाव हुनुका विभिन्न कारणहरु भएपनि अहिलेको समयमा बैंकिक तरलता नै मुख्य कारक भएको विज्ञहरुले औंल्याएका छन्। एकातिर ब्याजदर बढ्नु र अर्कोतिर बैंकहरुमा तरलता अभाव हुनु नै यो 'सिजन'मा सेयर बजार निरन्तर घट्नुको मुख्य कारण भएको नेपाल पुँजी बजार लगानीकर्ता संघको अध्यक्ष राधा पोखरेलले अन्नपूर्णलाई बताइन्। उनले भनिन्,' बजारमा तरलता अभाव छ, नेपाल राष्ट्र बैंकले चालु आर्थिक वर्षको सेयर धितो कर्जामा लगाएको क्याप, लगानीकर्ताहरु अन्य क्षेत्रमा लगानी गर्न थालेपछि सेयर बजारमा उतावचढाव आएको हो।' सेयर कारोबारको पहिलो दिन आज नेप्से परिसूचक ७२ अंकले ओरालो लागेको छ। यसदिन नेप्से ७२३२ अंकले घटेर २५ सय १३८७ विन्दुमा झरेको छ। यसदिन कारोबारमा आएका २२६ कम्पनीको ८९ लाख २० हजार ८९४ कित्ता सेयर ४ अर्ब ९ करोड ७ लाख ६५ हजार ३२५ रुपैयाँमा किनबेच भयो। यस्तै सेन्सेटिभ इण्डेक्स पनि १४ अंक बढीले घटेर ४७३३७ विन्दुमा अडेको छ। यस्तै कारोबारमा आएका १३ वटै समूहको परिसूचक घटेको छ। फाइनान्स समूहको परिसूचक सर्वाधिक ४५४ प्रतिशतले घटेको छ। त्यसपछि दोस्रोमा डेभलपमेन्ट बैंकको ४२७ प्रतिशतले घटेको छ। जलविद्युत,अन्य र लगानीको परिसूचक ३ प्रतिशत बढीले घट्दा सामूहिक लगानी कोषबाहेक अन्य समूहको २ प्रतिशत बढिले ओरालो लागेको छ।सामूहिक लगानी कोषको १ प्रतिशत भन्दा बढीले सेयर मूल्य घटेको हो। नेप्से दोहोरो अंकले घटेपनि यसदिन एउटा कम्पनीको सेयर मूल्य सकारात्मक सर्किट लेभलमा कारोबार भएको छ। न्यादी हाइड्रो पावरको १० प्रतिशतले सेयर मूल्य बढेको हो। यसदिन कारोबार रकमका आधारमा नेसनल हाइड्रोपावर कम्पनी शीर्षस्थानमा रह्यो। सो कम्पनीको २८ करोड बढीको सेयर खरिदबिक्री भयो।"
बाइडेन र पुटिनबीच भर्चुअल वार्ता हुँदै,"वासिङटन : अमेरिकी राष्ट्रपति जो बाइडेन र रुसी राष्ट्रपति भ्लाद्मिर पुटिनबीच भर्चुअल वार्ता हुने भएको छ । युक्रेन सम्बन्धमा दुई देशका राष्ट्रपतिबीच मंगलबार भर्चुअल वार्ता हुन लागेको हो । अमेरिकी राज्य सचिव एन्टोनी ब्लिङकनले रुसले युक्रेनमाथि जुनसुकै समयमा आक्रमण गर्न सक्ने योजना बुनेको र त्यसको प्रमाण अमेरिकासँग भएको बताएपछि बाइडेनले पुटिनसँग भर्चुअल वार्ता गर्न लागेको अन्तर्राष्ट्रिय मिडियामा खबर छ । पछिल्लो समय रुस र युक्रेनबीच तनाव बढिरहेको छ । रुस र युक्रेनको सीमा नजिकै रुसले ठूलो संख्यामा सैनिक तैनाथ गरेको र जुनसुकै समयमा आफूमाथि हमला हुने युक्रेनले बताउँदै आएको छ । यद्यपि, युक्रेनमाथि आक्रमण गर्ने सम्बन्धमा आफ्नो कुनै मनसाय नभएको र सीमा क्षेत्रमा युक्रेनले आफ्नै सेना परिचालन गरेको आरोप रुसले लगाउँदै आएको छ । मंगलबारका लागि तय भएको भर्चुअल वार्तामा बाइडेनले दुवै देशको सीमा क्षेत्रमा रुसी सेनाले गरेको गतिविधिबारे चासो राख्ने बताइएको छ । युक्रेनको सार्वभौमसत्ता र अखण्डताका लागि अमेरिकाले समर्थन गर्ने सम्बन्धमा समेत दुवै राष्ट्रपतिबीच छलफल हुने शनिबार अमरिकी राष्ट्रपतिको कार्यालय ह्वाइट हाउसद्वारा जारी विज्ञप्तीमा जनाइएको छ।"
ओमिक्रोनको त्रास : मोरङका सीमावर्ती क्षेत्रमा कडाइ,"विराटनगर : कोरोनाको नयाँ भेरियन्ट ओमिक्रोनको त्रास बढेसँगै नेपालभारत निर्वाध रूपमा आवतजावत हुने मोरङका सीमावर्ती क्षेत्रमा कडाइ गर्न थालिएको छ । अफ्रिकी मुलुकबाट फैलिएको ओमिक्रोन नेपालसँग खुला सीमा रहेको छिमेकी मुलुक भारतमा पनि भेटिएपछि स्थानीय प्रशासनले मोरङका नाकाहरुमा कडाइ गर्दै उच्च सतर्कता अपनाउन थालेको हो । भारतमा ओमिक्रोनको संक्रमण पुष्टि भइसकेको छ । मोरङका प्रमुख जिल्ला अधिकारी काशीराज दाहालले सीमा क्षेत्रमा हुने आवतजावतलाई व्यवस्थित बनाउने, भारतबाट आएकाहरुको सीमामै एन्टिजेन परीक्षण गर्ने, भीडभाडलाई कम गर्दै लैजाने तथा स्वास्थ्य मापदण्डको पालनामा जोड दिने काम भइरहेको बताए । रानी नाका हुँदै भारतबाट आउनेहरुको एन्टिजेन विधिबाट कोरोना परीक्षण गर्ने काम भइरहेको छ, प्रजिअ दाहालले भने, परीक्षणकै लागि स्वास्थ्यकर्मीसहितको हेल्थ डेस्क सञ्चालनमा छ । एन्टिजेन परीक्षणबाट रिपोर्ट पोजिटिभ आएकालाई पीसीआर परीक्षण र उपचारका लागि पठाउने गरिएको उनले बताए । उनका अनुसार भारतको जोगवनी हुँदै विराटनगर प्रवेश गर्ने रानी लगायतका विभिन्न नाकामा सुरक्षा उपस्थिति बढाइएको जनकारी दिए । कोरोनाका कारण विराटनगर प्रवेश गर्ने रानी नाका डेढ वर्षभन्दा लामो समय बन्द गरिएको थियो । मानिस तथा सवारी आवागमनमा रोक लगाइएको थियो । संक्रमण कम हुँदै गएपछि गत गत असोज दोस्रो साताबाट खुला गरियो । कोरोनाका कारण नेपालको अवस्था यसअघि भयावह बन्यो । संक्रमण र मृत्युदर उच्च हुँदा नियन्त्रण निक्कै कठिन भयो, उनले भने, त्यही भएकाले ओमिक्रोन भित्रन नदिन सतर्कता बढाएर थप सावधानी अपनाउने कुरामा जोड दिइएको हो । भारतबाट आउनेहरुले कोरोनाविरुद्धको खोप लगाएनलगाएको विषयमा पनि ध्यान दिन थालिएको छ । कोरोनाको नयाँ भेरियन्टका कारण अवस्था थप जटिल बन्ने भएकाले दैनिक काम कारबाही र गतिविधी गर्दा सबैले स्वास्थ्य मापदण्डको पालना गर्नुपर्नेमा प्रजिअ दाहालको जोड छ । थप कडाइ गर्ने बारेमा डीसीसीएमसीको बैठक बोलाउने तयारी भइरहेको छ, उनले भने , बैठकपछि विशेष रणनीति तयार पारेर अघि बढ्ने योजना छ । संक्रमण फैलन नदिन सतर्कता अपनाउँदै सचेत रहन सबैमा अपिल गर्न थालिएको मोरङ प्रहरी प्रमुख एसपी जनार्दन जीसीले बताए । बेलैमा सावधानी अपनाए संक्रमणबाट बच्न सकिन्छ, उनले भने, नियमित काम, कारबाहीसँगै संक्रमण फैलन नदिन सुरक्षाकर्मी सक्रिय भएर लागेका छन् । ओमिक्रोन भेरियन्टलाई सामान्य ठानेर जानाजान लापरबाही तथा गल्ती गर्न नहुने सशस्त्र प्रहरी बल प्रदेश १ का प्रमुख डीआईजी कमल गिरीले बतए । विगतमा कोरोनाका कारण उत्पन्न भयावह अवस्थां बेहोर्नु परेको मानवीय क्षतिलाई सम्झिएर त्यसबाट पाठ सिक्दै सबै सचेत हुन जरुरी रहेको डीआईजी गिरीले बताए ।"
सडक नै सहरको मुहार,"सहरभित्र निर्माण गराएका पुलहरू अण्डर पास हुने गरी मापदण्ड अनुसार निर्माण गर्न सकेको भए यातायात पूर्वाधार प्रभावकारी हुने थियो। २०४५ सालमा जब नेपाल सरकारले भौतिक योजना मन्त्रालय स्थापना गर्यो तब काठमाडौंको सहर विस्तार हुन्छ भन्ने संकेत देखियो। जसको परिणामस्वरूप पुरानो मौजुदा सहरको आसपासका स्थल भविष्यमा सहर बन्छन्। त्यसबाट जुन सहरका बासिन्दा अस्तव्यस्त जीवनयापन गर्न बाध्य नहुन् भन्ने उद्देश्य हो। के हो निर्देशित जग्गा विकास ? जसले मौजुदा साना गल्ली गोरेटो, कुलो र साना सडकहरूलाई ४, ६, ८, १४ र २२ मिटर चौडाइका सडक बनाउँछ। यही योजना सुरु भयो जसले २०४९ सालसम्म निरन्तरता पायो। यो सडकको योजना भनेको मौजुदा बाटोको केन्द्रबाट दायाँवायाँ बराबर सडकको क्षेत्राधिकार छाडेर निर्माण गर्न दिने गरी बनाइएका योजना हुन्। जसको परिणामस्वरूप काठमाडौं महानगरपालिकाको पुरानो बसोबास क्षेत्रबाहेक बालुबाटार, चण्डोल, धुम्बाराही, महाराजगञ्ज, बसुन्धरा, बानेश्वर, बत्तीसपुतली, शंखमुल, बुद्धनगर, कोटेश्वर, पुरानो सिनामंगल, कलंकी, डल्लु लगायतका क्षेत्रमा सडक ९० प्रतिशतसम्म खुले। ललितपुर उपमहानगरको सानेपा, जावलाखेल, मानभवन, कुसुन्ती, सातदोबाटो, इमाडोल आदि क्षेत्रमा पनि त्यस्तै भयो। मध्यपुर र भक्तपुर नगरपालिकाका विभिन्न क्षेत्रमा प्रस्तावित सडकहरू हालसम्म करिब ९० प्रतिशत खुलेको अवस्था छ। त्यतिबेला सडकको क्षेत्राधिकार तोकिएको भएता पनि सरोकार निकायको मौनता र जग्गाधनीहरूको हेपाहा प्रवृत्तिले नै सडक मिचियो र ती खुम्चिए। जसलाई सच्याउन प्रायः असम्भव भइसकेको छ। सडक नै सहरको मुहार फेर्ने आधार हो। यस्तो अवस्थामा सहरको मुहार फेर्ने योजनाको पुनर्जन्म भयो। जसको परिणामस्वरूप काठमाडौं उपत्यकाभित्र ४८० किलोमिटर सडक चौडा भयो। पूर्व मेचीदेखि पश्चिम महाकालीसम्मका सबै सहर र बजारसँग जोडिएका सडक चौडा पार्ने कार्य राष्ट्रिय अभियानका रूपमा सञ्चालित छ। सहरको मुहार फेर्ने योजनाको पुनर्जन्म भयो। जसको परिणामस्वरूप काठमाडौं उपत्यकाभित्र ४८० किलोमिटर सडक चौडा भयो। राष्ट्रिय अभियानका रूपमा पनि सञ्चालित छ। नगर विकासका मूल सडक २०२९ सालमै सहर विस्तार हुने आँकलन गरेको पाइन्छ। जुनबेला राजधानी (काठमाडौं उपत्यका) भित्रको जनसंख्या एक लाखभन्दा कम थियो। त्यसबेला पनि सहर र पुराना बस्ती जोड्ने तत्कालका साना बाटाहरूलाई ठूलो बनाउनुपर्छ भन्ने योजना २०३३ सालामा बन्यो। जुन सडकहरू हालसम्म पनि तत्कालमा तोकिएको चौडाइको निर्माण हुन सकेको छैन। जस्तै, त्रिपुरेश्वरबुढानिलकण्ठ सडक १८ मिटर, थापाथलीसातदोबाटो २० मिटर चौडा भएका छन्। यी सडकको मापदण्ड २२ मिटर चौडा हो। २०३३ देखि २०४५ सालसम्म यी मूल सडक मानिए। चाहविलसाँखु, जोरपाटीसुन्दरीजल, सातदोबाटोगोदावरी, सातदोबाटोचापागाउँ, ग्वार्कोलुभु, कालिमाटीदक्षिणकाली, सीतापाइलारामकोट, गोंगबुझोर आदि बाटाहरूलाई आर्टेरियल सडकमा नामाकरण गरियो। सँगै सोही अनुसारको मापदण्ड तोकियो। यसका अलावा २०३३ सालमा उपत्यकाभित्र बग्ने चारवटा नदीहरूको मापदण्ड तोकियो। जसमा बागमती, विष्णुमती, मनोहरा र धोबीखोलाको किनारबाट दायाँवायाँ २० मिटर छोडेर मात्र निर्माण गर्न पाइने नियम बनाइयो। त्यसैगरी, २०४५ सालमा डोल क्षेत्र घोषणा गरियो। जसमा सबै खोलाकिनारबाट सय मिटरभित्र निर्माण गर्न पाइँदैन। डोलक्षेत्र बहुदलीय व्यवस्था देशमा कायम भएको केही वर्षमै खारेजीमा पर्यो। जसको परिणाम हामीले प्रत्येक वर्ष बाढी र डुबान सहनु परेको छ। नदी किनार भनेको के हो ? र अरू खोलानालालाई के मापदण्ड आवश्यक छैन ? यसबारे अध्ययन गरी नेपाल सरकारले २०४५ मंसिर १ गते उपत्यकाभित्रका सबै खोलानालाको मापदण्ड तोकियो। के हो खोला कोरिडोर ? खोलाको मापदण्ड बन्यो तर कार्यान्वयन भएन। किनकि सहर विस्तार भएको थिएन न त लामोसमय जनसंख्याको न त सवारीसाधनको चाप। समयले परिवर्तन ल्यायो, बसाईसराईको चाप र सहरभित्रकै जनसंख्या वृद्धिले सहरभित्र परिवर्तन ल्याउनुपर्ने बाध्यता सिर्जना भयो। जसको परिणामस्वरूप एसियाली विकास बैंकको सहयोगमा टेकुदेखि सोह्रखुट्टे नयाँ बजारसम्म विष्णुमती कोरिडोर निर्माण गरियो। २०५८ सालमा धोबीखोला कोरिडोर निर्माण गर्ने योजना बन्यो। २०६३ को जनआन्दोलनसम्म कागजी योजनामा सीमित रह्यो। तत्पश्चात् सुरु भएको यो कोरिडोरको आयोजना अन्तिम चरणमा पुगेको छ। शंखमूलदेखि गोपीकृष्ण चक्रपथसम्मका योजना तन्किएर भंगालभन्दा माथि पहाडको फेदीसम्म पुगेको छ। यसका साथै २०३० सालमै खनिएको बागमती कोरिडोरको गौशाला पुलदेखि शंखमूल हुँदै बालकुमारी र त्रिपुरेश्वर पहरागणसम्मकोे कोरिडोरले पूर्णता पाएन। तर पनि बागमतीको अन्य क्षेत्रमा कोरिडोर निर्माणमा सकारात्मक कार्य भइरहेको छ। सबवे, फ्लाइ ओभर र अण्डर पास भोटाहिटीरत्नपार्क सबवे कति सेवा दिएको छ ? सर्वविदितै छ। यस्ता सबवे विस्तारले निरन्तरता नपाउनु दुःखद् पक्ष हो। यसको सट्टा विज्ञापनमा कमाउने होडबाजी स्वरूप आकाशेपुल निर्माण भए। ती पनि पूर्णरूपमा प्रयोगमा छैनन्। पछिल्ला समय निर्माण भएका विज्ञापनरहित खुला आकासे पुल सबै दृष्टिबाट सकारात्मक देखिन्छन्। नेपालमा फ्लाइओभरको चर्चा सुरु भएको धेरै भएता पनि वास्तविक अध्ययन र डिजाइनको काम करिब ८ वर्ष अघि सुरु भयो। माइतीघर मण्डलाको केही अगाडिदेखि त्रिपुरेश्वरसम्म थापाथलीको ट्राफिक व्यवस्थापन सहज गर्न। त्यो पनि कागजमा सीमित रह्यो। हाल चर्चामा छ, जडिवुटीकोटेश्वरतीनकुने फ्लाइओभर। तर के हुन्छ ? कसैलाई थाहा छैन। समयले निर्णय देला ! जसरी २०५९ सालबाट बाहिरी चक्रपथको योजना सुरु भयो। अहिलेसम्म १९ आर्थिक वर्ष बित्दा पनि एक पाइला सरेको छैन भन्न सक्ने अवस्था छ। सडकका अण्डर पास निर्माण गर्न मौजुदा सहरभित्र सहज छैन। छोटो समयमा निर्माण सम्पन्न गर्ने गरी कार्य अघि बढाउन सके राजधानीलाई जाममुक्त गर्न सकिन्छ। यसैगरी विगत र हालसम्म पनि हामीले सहरभित्र निर्माण गराएका पुलहरू अण्डर पास हुने गरी मापदण्ड अनुसार निर्माण गर्न सकेको भए यातायात पूर्वाधार प्रभावकारी हुने थियो। सडकसम्बन्धी नीति, नियम र मापदण्ड नेपाल सरकारले सडकलाई विभिन्न किसिमबाट वर्गीकरण गरेको छ। सोही अनुुसार क्षेत्राधिकार तोकेको छ। जस्तै राजमार्गकेन्द्रबाट २५२५ मिटर भएका काठमाडौंको माइतीघरदेखि भक्तपुरको साँगासम्म अरनिको राजमार्ग, त्रिपुरेश्वरदेखि नागढुं्गासम्म त्रिभुवन राजपथ। जिल्लाका सडकमा भने केन्द्रबाट १५१५ मिटर हुन्छ। जस्तो, जोरपाटी जहरसिंह पौवा, बालाजुठाडो ढुंगा र कालीमाटीदक्षिणकाली सडक। यसैगरी नयाँ सहर निर्माण गर्दा अपनाउनु पर्ने प्रावधानसहित सहरी सडकको मापदण्ड तय भएको छ। २०७२ को विनासकारी भूकम्पको अनुभवबाट सडकसम्बन्धी मापदण्डमा देशभरका लागि न्यूनतम मापदण्ड तोक्ने कार्य भएको छ। जसअनुसार भौगोलिक विकटता भएका पहाडी क्षेत्रमा चार मिटर र अन्य क्षेत्रमा ५ मिटरभन्दा कम चौडाइमा सडकका लागि कित्ताकाट गर्न नपाइने व्यवस्था भएको हो। यसका अलावा स्थानीय सरकारले संघीय सरकार र प्रदेश सरकारले तोकेको मापदण्ड र यसभन्दा अगाडिको मापदण्डलाई कमजोर बनाउन नपाउने गरी मापदण्ड बनाउन पाउने अधिकार सुनिश्चित गरेको छ। सहरभित्रका सडक प्रयोग सर्वप्रथम प्रश्न उठछ, सडक केका लागि ? हामीकहाँ कही नभएको जात्रा हाँडीगाउँमा भनेझैं सडकको बेहाल छ। साँघुरा सडक चौडा पारिएका छन्। ठूला सार्वजनिक यातायात चलुन्, साइकलयात्रीलाई सहज होस् र पैदल यात्रु ढुक्कसँग हिड्न सकुन् भन्ने यसको उद्देश्य हो। तर परिणाम ठिक उल्टो छ। मौजुदा सडकमा सवारी साधन पार्किङले ठूलो क्षेत्र ओगटेको छ। ट्राफिक व्यवस्थापनको केही छड्के अपरेसनले थेग्ने अवस्था छैन। सहर चुस्त राख्ने हो भने सवारी साधन पार्किङको विकल्प खोज्नु जरुरी छ। जसले जहाँ जे व्यवसाय गर्छ, उसले ग्राहकलाई पुग्ने पार्किङ उपलब्ध गराउनु पर्छ। नत्र त्यस्ता ठाउँमा व्यवसाय सञ्चालन गर्न दिन हुँदैन। व्यापारिक केन्द्रहरूमा व्यवसाय गर्नेहरूंले सहरमा चहलपहल नहुँदै ९० प्रतिशत क्षेत्र ओगट्छन्। सडक अस्तव्यस्त हुनमा विद्युत् भूमिगत कार्यले थप जटिलता ल्याएको छ। हुँदै नभएका फुटपाथको त कुरै अर्को। भएका फुटपाथमा पनि विद्युत्का ठूला ठूला बाकस सयदेखि दुई मिटर दूरीमा ठडिएका छन्। यसले पैदलयात्री फुटपाथ र सडक, सडक र फुटपाथ गर्दै हिँड्नु पर्ने बाध्यता छ। बाटो विस्तार गर्दा पीडितले जग्गा दिनु नपरे हुन्थ्यो भन्ने, दिएमा आफ्नो कम र अगाडिको बढी लिइदिए हुन्थ्यो भन्ने प्रवृत्ति छ। गल्लीभित्र बसेकाले सडक ठूलो भए हुन्थ्यो भन्ने अनि पैदल यात्रुलाई ठूलो फुटपाथ, साइकल यात्रुलाई साइकल ट्रयाक, वातावरणविद्लाई सडकछेउ वृक्षरोपण आदि। के पुरानो सहर जेन तेन पारिएको चौडाभित्र यी सबै सम्भव छ ? सम्भव छ। सडकलाई एकतर्फी बनाऔं, साइकल ट्रयाक दिऔं। चौडा र शारीरिक रूपमा असक्त भएकालाई समेत फुटपाथ बनाऔं। फुटपाथमा वृक्षरोपण गरी हरियाली बढाऔं। यति गरेपछि ठाउँ रह्यो भने मात्र सवारी साधनलाई पार्किङ गर्ने सुविधा दिउँ। यदि यो पनि हामी गर्न सक्दैनौं भने अबको ५७ वर्षबाट पछुताउनु पर्ने बाध्यता हुनेछ। तिवारी काठमाडौं उपत्यका विकास प्राधिकरणका पूर्व विकास आयुक्त हुन् ।"
ओमिक्रोन रोक्न के छ सरकारको तयारी ?,"काठमाडौं : सरकारले कोभिड १९ का भेरियन्ट पत्ता लगाउन नियमितरुपमा गर्दै आएको जीन सिक्विन्सिङलाई तीव्रता दिने भएको छ। कोरोनाको नयाँ भेरियन्ट ओमिक्रोन देखिएपछि सरकारले यस्तो निर्ण गरेको हो। आइतबार बसेको स्वास्थ्य तथा शिक्षा समितिको बैठकमा स्वास्थ्य सेवा विभागका महानिर्देशक डादिपेन्द्ररमण सिंहले नियमितरुप गर्दै आएको जीन सिक्विन्सिङलाई तीव्रता दिने बताएका हुन्। उनले प्रयोगशाला परीक्षणका लागि आवश्यक किट्सलगायतका सामग्रीको मौज्दात पनि पर्याप्त मात्रामा राखिएको बताए। उनले भने,'संक्रमणदर रोक्न नाकामा कडाइ गरिएको छ। पूर्वाधारहरु तयारी अवस्थामा छ्न् ।' उनले मुलुकभरका अस्पताललाई आवश्यक जनशक्ति तथा सामग्रीसहित तयारी अवस्थामा रहन निर्देशन दिइएको बताए । उनले संक्रमितहरुको सबै सरकारी अस्पतालमा निशुल्क उपचार गर्ने त्यसका लागि सोधभर्नाको व्यवस्थापन भइरहेको बताए। यस्तै ५० सैह्याका अस्पतालहरुमा अक्सिजन सिलिण्डर र कन्सन्ट्रेटरको व्यवस्थापन गरिएको र अक्सिजन प्लाण्ट स्थापना गर्ने काम भइरहेको छ। यस्तै २०० सैयाका अस्पतालहरुमा अक्सिजन सिलिण्डर कन्सन्ट्रेटरको व्यवस्था गरिएको छ। साथै अक्सिजन प्लाण्ट र लिक्विड अक्सिजन र ट्यांक स्थापना गर्ने काम भइरहेको छ। यसअघि सरकारले कोरोनाको नयाँ भेरियन्ट 'ओमिक्रोन'को जोखिम बढेको भन्दै विदेश यात्रा नगर्न आग्रह गरेको छ। यो भाइरस ४० बढी मुलुकमा देखिसकेको छ। छिमेकी मुलुक भारतमा पनि संक्रमण देखिएपछि नेपालमा थप सतर्कता अपनाउन थालिएको हो।"
करार उपप्राध्यापकलाई स्वत: स्थायी गर्ने त्रिविको निर्णयविरुद्ध विद्यार्थी आन्दोलित,"काठमाडौं : आंशिक तथा करार उपप्राध्यापकलाई स्थायी गर्ने त्रिभुवन विश्वविद्यालयको निर्णय तत्काल खरेजको माग गर्दै विद्यार्थीहरु आन्दोलित भएका छन्। संयुक्त विद्यार्थी संगठनमा आवद्ध विद्यार्थीहरुले करार प्राध्यापकलाई स्थायी गराउने निर्णय तत्काल खारेज गर्नुपर्ने माग गरेका छन्। १४ मंसिरमा बसेको त्रिवि सभा बैठकले १० वर्षदेखि करारमा रहेका उपप्राध्यापक र कर्मचारीलाई स्थायी गराउने निर्णय गरेको थियो। विद्यार्थीहरुले करार उपप्राध्यापकलाई स्वत: स्थायी गर्ने निर्णय तत्काल खारेज गर्नुपर्ने, त्रिवि सेवाद्वारा विज्ञापन गरिएका खुला प्रतिष्प्रर्धाबाट हुने छनोट प्रक्रियाको परीक्ष मिति तत्काल तोकिनुपर्ने, आशिंक उपप्रध्यापकहरुलाई स्वत: करार गर्ने प्रक्रिया त्रिविले अगाडि बढाइरहेको हुँदा उक्त प्रक्रिया तत्काल रोक्नुपर्ने, त्रिविको शैक्षिक क्यालेन्डर अनुसार लामो समयदेखि रोकिएको स्ववियु निर्वाचन प्रक्रिया यही फागुन १४ गते सम्पन्न हुनेगरी समय तालिका सार्वजनिक गर्नुपर्नेलगायतका माग गर्दै उनीहरु आन्दोलित भएका हुन्।"
विद्यालयमै खोप केन्द्र बनाएर विद्यार्थीलाई मोर्डना खोप दिइने,"काठमाडौंः सरकारले विद्यालयमै गएर कोरोनाविरुद्धको खोप उपलब्ध गराउने भएको छ। स्वास्थ्य तथा जनसंख्या मन्त्रालयले १२ देखि १८ वर्ष उमेर समूहका विद्यार्थीलाई विद्यालयमै खोप उपलब्ध गराउने तयारी थालेको हो। स्वास्थ्य सेवा विभाग परिवार कल्याण महाशाखाका निर्देशक डा विवेक कुमार लालले खोप केन्द्र विद्यालयमा राखेर अघि बढाइने बताए। नेपालमा ५० लाख मात्रा खोप मौज्दातमा छ। त्योमध्ये मोर्डना खोप विद्यार्थीहरुलाई लगाइन्छ। सरकारले त्यसका लागि प्रक्रिया अघि बढाइसकेको छ,' उनले भने।"
भारतीय सुरक्षाकर्मीको गोली लागेर कम्तीमा ११ जनाको मृत्यु,नागाल्यण्ड : भारतको नागाल्याण्ड राज्यमा भारतीय सुरक्षाकर्मीको गोलीबाट कम्तीमा ११ नागरिक मारिएका छन् । नागाल्याण्डको मोन जिल्लास्थित तिरु र ओटिङ गाउँनजिकै सुरक्षाकर्मीको गोली लागेर ११ नागरिक मारिएका हुन् । उक्त घटनामा एकजना सिपाहीको मृत्यु भएको भारतीय सेनाले जनाएको छ। सो घटनामा आफ्नो सिपाहीको मृत्यु भएपछि सेनाले तत्काल छानबिनको आदेश दिएको छ। त्यहाँको राज्य सरकारले घटनालगत्तै अनुसन्धानका लागि उच्चस्तरीय टोलि पठाइसकेको बताएको छ। सो घटना शनिबार साँझ म्यानमार सीमा नजिकै भएको आइतबार प्रकाशित भारतीय मिडियामा उल्लेख छ । सुरक्षाकर्मीको गोली लागेर अन्य दुई नागरिक घाइते भएको बताइएको छ। नागाल्याण्डका मुख्यमन्त्री नेइपिउ रियोले आइतबार दुर्भाग्यवश् भएको सो घटनाप्रति दु:ख व्यक्त गरेका छन् । रिपोर्टकाअनुसार आतंकवादी अपरेसनअन्र्तगत सुरक्षाकर्मी सो क्षेत्रमा खटिएका थिए । सोहि क्रममा अन्धाधुन्ध गोली चल्दा दुर्गाग्यवश ११ नागरिकको मृत्यु भएको बताइएको छ। सो घटनाबारे थप अनुसन्धान भइरहेको अधिकारीले भारतीय मिडियासँग बताएका छन्।
आजदेखि कानुन व्यवसायीले नियमित बहस गर्ने,"काठमाडौं : प्रधानन्यायाधीश चोलेन्द्र शमशेर जबराको राजीनामा माग गर्दै आएका कानुन व्यवसायीहरुले आजदेखि नियमित बहस पैरवी गर्ने भएका छन्। प्रधानन्यायाधीशविरुद्ध करिब १ महिनादेखि आन्दोलित कानुन व्यवसायीहरु आजदेखि काममा फर्किने नेपाल बार एसोसिएसनले जनाएको छ। यद्देपी उनीहरुले जबराविरुद्ध आन्दोलनका कार्यक्रमलाई भने जारी राख्ने बताएका छन्। सर्वोच्चमा आइतबारका लागि ३३६ मु्द्दाका लागि १० इजलास गठन गरिएको छ। नेपाल बार एसोसीएसनको उपाध्यक्ष रक्षा बस्यालले तामेली,बन्दीप्रत्यक्षीकरणलगायतका मुद्दाको बहस गर्ने तर प्रधानन्यायाधीशविरुद्धको आन्दोलन जारी राख्ने अन्नपूर्णलाई बताइन्। उनले भनिन्, 'सर्वोच्चमा गोला प्रक्रियाबाट मुद्दाको पेशी तोकिसकेको अवस्था छ। न्यायाधीशहरु नियमित इजलासमा फर्किसक्नु भएको छ। तरपनि प्रधानन्यायाधीशले राजीनामा दिनु भएको छैन।आफूहरुले तामेली,बन्दीप्रत्यक्षीकरणलगायतका मु्द्दाको बहस गरेपनि आन्दोलनका कार्यक्रमलाई पनि निरन्तरता दिन्छौं।' प्रधानन्यायाधीशप्रति असन्तुष्ट सर्वोच्चका न्यायाधीश पनि नियमित इजलासमा फर्किसकेका छन्। गोला पक्रियाबाट मुद्दाको पेशी तोकिएसँगै उनीहरु काममा फर्केका हुन्। नेपाल बारले प्रधानन्यायाधीश जबराको बहिरगनको माग गर्दै संसद्मा रहेका राजनीतिक दलहरुलाई ज्ञापनपत्र बुझाइसकेको छ। ज्ञापनपत्र बुझाउने क्रममा प्रधानमन्त्री शेरबहादुर देउवाले गठबन्धनमा छलफल गर्ने बचन दिएका थिए। केही नेताहरुले प्रधानन्यायाधीशविरुद्ध महाअभियोग लगाउने सरकारको तयारी रहेको बताएका छन्। तर, सत्तारुढ दलका शीर्ष नेताहरुले यस विषयमा पछिल्लो समय मुख खोलेका छैनन् ।"
बुस्टर डोज दिने सरकारको तयारी,"काठमाडौं: सरकारले कोरोना भाइरसविरुद्ध बुस्टर डोज दिने तयारी गरेको छ। नयाँ भेरियन्ट ओमिक्रोन देखिएपछि विश्वका अधिकांश मुलुकहरुले बुस्टर डोज दिइरहेका बेला सरकारले पनि त्यसको तयारी थालेको हो। संसदको शिक्षा तथा स्वास्थ्य समितिको बैठकमा स्वास्थ्य तथा जनसंख्यामन्त्री विरोध खतिवडाले बुस्टर डोज दिने सम्बन्धमा छलफल भइरहेको बताए। उनका अनुसार सम्भवतः आगामी मन्त्रिपरिषद्ले यसबारे निर्णय गर्ने उनले बताए। 'बुस्टर डोजको विषयमा क्याबिनेटमा प्रस्ताव लैजाने तयारी छ। ओपन गर्ने तयारी छ। सेडुअल बनाएर अघि बढछौं,' उनले भने। मन्त्री खतिवडाले बुस्टर डोज सम्बन्धनमा प्रधानमन्त्री शेरबहादुर देउवासँग पनि छलफल भएको बताए। प्रधानमन्त्री देउवाले सो सम्बन्धमा प्रक्रिया अघि बढाउन निर्देशन दिएको उनले बताए।"
"थप २०५ जनामा कोरोना संक्रमण, ४३६ जना डिस्चार्ज",काठमाडौं: नेपालमा थप २०५ जनामा कोरोना संक्रमण देखिएको छ। देशभरि १० हजार ७४७ जनाको नमूना परीक्षण गर्दा यी संक्रमित देखिएको स्वास्थ्य तथा जनसंख्या मन्त्रालयले जानकारी दिएको छ। मन्त्रालयका अनुसार ७९९५ जनाको पीसीआर परीक्षण गर्दा २०० र २७५२ जनाको एन्टिजेन परीक्षण गर्दा ५ जनामा संक्रमण देखिएको थियो। त्यस्तै पछिल्लो २४ घन्टामा १ जना संक्रमितको मृत्यु भएको छ। आइतबार एकैदिन ४३६ जना संक्रमित कोरोनामुक्त भएको स्वास्थ्य मन्त्रालयले जानकारी दिएको छ। त्यस्तै सक्रिय संक्रमितको संख्या ६५०७ रहेको छ।
चिकित्सकले नक्कली पाखुरामा कोरोनाको खोप लगाएपछि,रोमः इटालीका एक दन्त चिकित्सकले नक्कली पाखुरामा कोरोनाविरुद्धको खोप लगाएको खुलेको छ। सार्वजनिक स्थलमा प्रवेश पाउने आशाले उनले नक्कली पाखुरामा सो खोप लगाएको खुलेको हो। इटालीको उत्तरी सहर वियल्लाकी नर्स फिलिप्पा बुआका अनुसार नाम नखुलाइएका ती चिकित्सकले बिहीबार कोभिड१९ विरुद्धको खोप लगाउने क्रममा सिलिकनबाट बनेको कृतिम पाखुरा दिएका थिए। नक्कली पाखुरा लगाएर आएका ५७ वर्षीय चिकित्सकबारे अनुसन्धान चलेको थियो। अनुसन्धानपछि उनले आफू सार्वजनिक स्थलमा उपस्थित हुन पूर्ण खोप लगाउनु परेको र नक्कली पाखुरामा खोप लगाएको बयान दिएका थिए। नक्कली पाखुरामा खोप लगाएका ती चिकित्सकमाथि हालः अपराधको मुद्दा लागेको स्थानीय मिडियामा खबर छ। उनले कोभिड१९ विरुद्धको खोप अस्वीकार गर्ने मनसायले नक्कली पाखुरा प्रयोग गरेको भन्दै उनीमाथि सो मुद्दा अघि बढाइएको बताइएको छ।
सडकबाट देश हेर्दा,"काठमाडौं : अमेरिकी लेखक एवं प्रेरणादायी वक्ता जिग जिग्लरले भनेका थिए, अप्ठ्यारा सडकहरू प्रायः मनमोहक गन्तव्यमा टुंगिन्छन्। हामी यस्तै असहज सडकबाट समृद्धिको सुन्दर गन्तव्य खोजिरहेका छौं। पछिल्लो दशक देशका शरीरभरि सडकका रेखा कोरिएका छन्। पाखाभित्ता अनि दूरदराजसम्म धुलो उडाउँदै गाडी गुडिरहेका छन्। कुनाकन्दराका उत्पादन सुगम सहरका बासिन्दाले ताजै खान पाएका छन्। सहरबाट सवारी चढेर आधुनिकतम् वस्तु विकटका कान्लामा ओर्लिएका छन्। कति छिट्टै जोडियो नेपाल धर्कैधर्काले ! तर, ती धर्का कति मजबुत छन् ? हामीले तिनै सडकमा उभिएर देशको समृद्धिचित्र नियाल्ने जमर्को गरेका छौं। पढ्न तलको शीर्षकमा थिच्नुहोला । अत्तरियाधनगढी, यात्रा फिलिली फास्ट ट्र्याक १६ प्रतिशत मात्रै सडक बन्यो, पुल बाँकी सुदूरपश्चिमको मुहार फेर्ने तीन सडक, व्यथा उस्तै हुम्ला कहिले मोटर पुग्ला जनकपुरढल्केबर सडकखण्ड अन्तिम चरणमा साँफेमार्तडी, जहिल्यै सास्ती मदन भण्डारीमा बनेनन् पुल तमोर करिडोरले जोड्यो सहरसँग जोमसोमकोरला अन्तिम चरणमा बारपाक सडक गफैमात्र तुलसीपुरघोराही सडक : पेटी ठेकेदारको बदमासी भाइरल सडकमा अर्कै आनन्द उत्तरदक्षिण किमाथांकाको ट्र्याकै बाँकी"
तुलसीपुरघोराही सडक : पेटी ठेकेदारको बदमासी,"दाङ : दाङको तुलसीपुरघोराही सडक ३० महिनामा निर्माण सक्नुपर्ने हो। तर, तीन वर्षमा सात प्रतिशत मात्रै सम्पन्न भएको छ। पेटी ठेकेदारले धोका दिएका कारण तोकिएको अवधिमा काम गर्न नसकेको निर्माणको जिम्मा लिएको तथ्य इन्जिनियरिङ एन्ड इन्फा प्रोजेक्टले जनाएको छ। अब आफैं काम गर्ने कम्पनीका सञ्चालक प्रवीण ब्रह्मदेव पाण्डे बताउँछन्। सहयोगी पाटीले काम नगरेर कम्पनीकै बेइज्जत गर्यो। ११ ठाउँबाट एकै पटक निर्माणको काम थालिका छौं। वर्षदिनमा सक्छौं, पाण्डेले भने। २८१९ किलोमिटर सडक खन्न डेढ अर्ब रुपैयाँमा ठेक्का लागेको थियो। दोस्रो पटक थपिएको म्यादमा पनि कामले गति लिन नसकेको घोराहीतुलसीपुर सडक निर्माण आयोजना प्रमुख पारशमणि हमालले बताए। कम्पनीका पाण्डेले सार्वजनिक कार्यक्रम गरेर काम थालेका छन्। अब निर्माणमा कुनै ढिलासुस्ती नहुने पाण्डेले बताएका छन्। प्रमुख जिल्ला अधिकारी हिरालाल रेग्मीले समयमा काम नसकेमा कारबाही गर्ने चेतावनी दिए। सडकको गुनासो धेरै आएको छ। अब सम्झौता भए अनुरूप काम हुन्छ, रेग्मीले भने, नभएमा निर्माण व्यवसायीलाई कारबाही गर्छौं।"
अध्यक्षमा पराजित भएपछि कमल थापाको प्रतिक्रिया : निर्मल निवासको नाङ्गो हस्तक्षेप भयो,"काठमाडौं : राष्ट्रिय प्रजातन्त्र पार्टी (राप्रपा) को अध्यक्षमा कमल थापा पराजित भएसँगै महाधिवेशनमा निर्मल निवासको नाङ्गो हस्तक्षेप भएको आरोप लगाएका छन्। उनले सामाजिक सञ्जाल फेसबुकमा अध्यक्षमा विजयी राजेन्द्र लिङ्देनलाई बधाई दिँदै चुनावमा निर्मल निवासको हस्तक्षेप भएको आरोप लगाएका हुन्। प्रजातान्त्रिक मूल्य र मान्यता आत्मसात गर्दै राप्रपा अध्यक्ष पदको निर्वाचनमा भएको पराजय सहर्ष स्विकार गर्दछु। नवनिर्वाचित अध्यक्ष राजेन्द्र लिङ्देनलाई बधाई तथा शुभकामना, थापाले लेखेका छन्, प्रतिकुल परिस्थितिमा समेत हामी माथि विश्वास र भरोसा गर्ने पार्टीका सम्पूर्ण साथीहरुमा आभारी छु। पार्टीको आन्तरिक प्रतिस्पर्धामा निर्मल निवासको नाङ्गो हस्तक्षेपको भत्सर्ना गर्दछु। थापाले राजसंस्था शीरमा कफन बाँधेर बोकेर हिँडेको पुरस्कार आफूले पाएको समेत बताएका छन्। सिङ्गो मुलुक गणतन्त्रमय भएको बेला शीरमा कफन बाँधेर २०६३ सालदेखि राजसंस्था बोकेर हिँडेको पुरस्कार आज पाईयो, उनले भनेका छन्, सो एजेण्डाको मूल संवाहकलाई राजनीतिक रूपमा समाप्त पार्न गरिएको चेष्टाले राजाको भलो होस्। उनले आफूले राहत र उन्मुक्ति पाएको समेत बताएका छन्। पार्टीको महाधिवेशन पहिले उनले अब कहिल्यै पार्टी नफुटाउने बताउँदै आएका थिए।"
"यी हुन् राप्रपाको पदाधिकारीमा विजयी, कसले कति मत ल्याए ?",काठमाडौं : राष्ट्रिय प्रजातन्त्र पार्टी (राप्रपा) को पदाधिकारीमा भएको निर्वाचनको अन्तिम मतपरिणाम सार्वजनिक भएको छ। अध्यक्षमा राजेन्द्र लिङ्देन विजयी भएका छन्। उनी कमल थापालाई २ सय मतले पराजित गर्दै अध्यक्षमा निर्वाचित भएका हुन्। लिङ्देनले १८१७ मत ल्याए भने थापाले १६१७ मत ल्याए। उपाध्यक्षमा विक्रम पाण्डे भारी मतका साथ विजयी भएका छन्। उनले २५२१ मत ल्याएर उपाध्यक्षमा विजयी भएका हुन्। त्यस्तै १९४४ मत ल्याउँदै बुद्धिमान तामाङ र ध्रुवबहादुर प्रधान पनि उपाध्यक्षमा निर्वाजित भएका छन्। महामन्त्रीमा धवलशम्शेर राणा विजयी भए। उनी २२२१ मत ल्याएर विजयी भएका हन्। त्यस्तै महामन्त्री (महिला) तर्फ रेखा थापा चर्चित उम्मेदवार थिइन्। उनी कुन्ती शाहीसँग ३६८ मतान्तरले पराजित भइन्। शाहीले २००८ मत ल्याउँदा थापाले १६४० मत ल्याएकी हुन्। निर्वाचन आयोग प्रमुख गीताभक्त जोशीका अनुसार विजयी पदाधिकारीको सपथ ग्रहण दिउँसो १ बजे राखिएको छ। कसले कति मत ल्याए : सूची अध्यक्ष राजेन्द्र लिङ्देन १८१७ कलम थापा १६१७ उपाध्यक्ष विक्रम पाण्डे २५२१ वुद्धिमान तामाङ १९४४ ध्रुवबहादुर प्रधान १८१४ रोशन कार्की (महिला) १५८९ महामन्त्री धवलशम्शेर राणा २२२१ भुवन पाठक १७०५ कुन्ति शाही (महिला) २००८ रेखा थापा (महिला) १६४०
जनकपुरढल्केबर सडकखण्ड अन्तिम चरणमा,"जनकपुरधाम : जटहीजनकपुरधामढल्केबर आयोजना अन्तिम चरणमा पुगेको छ। पूर्वपश्चिम राजमार्ग दक्षिण दुई लेनको सडकले धान्न नसक्ने भन्दै यो सडकखण्ड ६ लेनमा विस्तार गरिएको हो। भारतीय नाकाहरूमा सवारी चाप बढेपछि सरकारले यसलाई व्यापारिक मार्ग विस्तारको आयोजनाअन्तर्गत अघि बढाएको थियो। सरकारले यो आयोजनालाई उच्च प्राथमिकतामा राखेको सडक विभाग जनकपुरका प्रमुख रामटहल यादवले बताए। ४० मध्ये ३२५ किमीसडक कालोपत्रे भइसकेको छ। केही पुल निर्माणाधीन छन्। यो आयोजनाले भारतको पिपरौन नाकादेखि जटही हुँदै पूर्वपश्चिम राजमार्ग जोड्छ। सडक व्यापारिक क्षेत्रमा ५० र गाउँघरमा ३७५ मिटर चौडा यादवले बताए। भने, सडकबीचमा डेडिकेटेड चार लेन, दुवै छेउमा सर्भिस लेन र सहरी क्षेत्रमा फुटपाथसमेत निर्माण भइरहेको छ, यादवले भने, खानेपानी, ढललगायत संरचना फुटपाथमा सारिरहेका छौं। अब खानेपानी, ढल मर्मतसम्भारका लागि सडक बिर्गानुपर्दैन। निश्चित ठाउँबाट मात्र बाटो काट्न सकिनेछ। लागत साढे ७ अर्ब रुपैयाँ छ। जनकपुरजटही २०७२ सालमा सुरु भएको थियो। योसहित लक्ष्मीनिया गाउँपालिका सपहीढल्केबरखण्ड पनि सम्पन्न भइसकेको छ। मुख्य बजार सपहीजिरोमाइल बेलापुल ९५ मध्ये २५ किमीमा काम द्रुत गतिमा भइरहेको यादवले जानकारी दिए। उनले भने, चैत मसान्तमै सबै काम सक्ने योजना छ। रेलिङ, पोल, नालाको केही अंश मात्र बाँकी रहेको यादवले बताए। उक्त सडक निर्माण भएपछि जटहीदेखि ढल्केबर बीचमा तीव्र औद्योगिक विकास हुने उद्योग वाणिज्य संघ प्रदेश २ का अध्यक्ष शिवशंकर साह बताउँछन्। कोलकाताबाट काठमाडौंसहित मुलुकका अन्य भागमा मालसामान पुयाउन यो सडक सबभन्दा छोटो तथा सजिलो हुन्छ, साहले भने। भारतले सीमावर्ती पिपरौनमा भन्सार नाका खोल्ने निर्णयसमेत गरिसकेको छ। यस मार्गको विस्तारले व्यापारिक नाकाहरूबाट सहज रूपमा सामान आयात निर्यात गर्न सकिनेछ। मार्गमा पर्ने बस्तीहरू पनि व्यापारिक करिडोरका रूपमा विकास हुने विश्वास गरिएको छ। अब उद्योग तथा कलकारखाना निर्माणले तीव्रता पाउने स्थानीय ममता महतोले बताइन्।"
"सडक बन्यो, पुल बाँकी","चितवन : स्तरोन्नति हुनुअघि नारायणगढमुग्लिनको ३६ किलोमिटर दूरी पार गर्न एक घण्टाभन्दा बढी समय लाग्थ्यो। अहिले यो दूरी ३५ मिनेटमै पार गर्न सकिन्छ। पहिले साँघुरो सडकमा दुर्घटनाको पनि उत्तिकै जोखिम हुन्थ्यो। तर, अहिले सहज बनेको छ। दुइटा गाडी पार गर्न मुस्किल हुने बाटो अहिले दुई लेनको बनाइएको छ। भौगोलिक अवस्थाअनुसार साढे पाँचदेखि ६ मिटरको मात्रै बाटो नौदेखि ११ मिटरसम्म फराकिलो बनाइएको छ। आँपटारीदेखि १६ किलोसम्म ११ मिटर चौडाइ छ। त्यसदेखि मुग्लिनसम्म नौ मिटर छ। पहिले र अहिलेको सडकको अवस्था देखेर नवलपुरस्थित प्रगतिनगरका सवारीचालक हरि रानाभाट दंग छन्। कुनै बेला ज्यानको माया मारेर हिँडेको हो। बाटो पनि साँघुरो थियो। धेरै समय लाग्थ्यो, उनी भन्छन्, अहिलेको बाटोमा हिँड्दा पहिलाको दिन सपनाजस्तै लाग्छ। ढुक्कसँग गाडी चलाउन पाइएको छ। एसियाली राजमार्गको मापदण्ड अनुरूप दुई लेन सडक बनेको छ। स्तरोन्नतिपछि यस खण्डको दूरी पनि घटेको छ। नारायणगढको पुल्चोकमुग्लिनसम्मको दूरी ३६ किलोमिटर छ। आँपटारीबाट करिब ३२ किलोमिटर स्तरोन्नति गरिएको छ। कुनै समय दुई दिनसम्म पहिरोले बाटो अवरुद्ध हुन्थ्यो। सडक डिभिजन कार्यालय भरतपुरका सूचना अधिकारी इन्जिनियर शिव खनाल भन्छन्, पहिले दोहोरो गाडी चल्नै गाह्रो थियो। अहिले सहज रूपमा वारपार गर्छन्, खनालले भने, पहिलेको दिन सम्झँदा पनि कहाली लाग्छ। सडक स्तरोन्नतिसँगै पुल पनि बनाइँदैछ। नयाँ बनेको पुल, कल्भट र घुम्ती सुधार गर्दा सडकको दूरी ४ सय २० मिटर घटेको छ। जलवीरेमा बनेको पुलले मात्रै २ सय ६५ मिटर दूरी घटाएको छ। यो सडक खण्डका १८ वटा पुराना पुलका स्थानमा नयाँ पुल बनाइँदै छ। चारवटा पुल भने पहिल्यै बनिसकेको छ। जलवीरे, खानी, दासढुंगा र मौरीको पुल पहिले नै बनेको हो। थप आठवटा पुल पनि सम्पन्न हुन लागेको छ। खहरे, जुगेडी, खोर पुल, लामो बालुवा, भोर्ले, डुम्रे, रिग्दी खोलामा पुल बनिरहेको छ। सेती दोभानमा भने नयाँ पुल बनाइएको छ। यसले पनि केही दूरी घटाउने बताइएको छ। नेपालभारत क्षेत्रीय व्यापार तथा पारवहन परियोजना (एनआईआरटीटीपी)अन्तर्गत एसियाली राजमार्गको मापदण्डअनुरूप दुईलेन सडक स्तरोन्नति भएको हो। विश्व बैंकको करिब ३ अर्ब ९० करोड सहयोगमा सडक निर्माण भएको हो। भूकम्प र नाकाबन्दीका कारण तोकिएको समयभन्दा झन्डै १५ महिना ढिलो गरी सडक सम्पन्न भएको हो। विश्व बैंकसँग गरिएको ३९ मिललियन डलर ऋण सम्झौतामध्ये बाटोका लागि मात्रै २ अर्ब ९० करोडमा ठेक्का सम्झौता गरिएको थियोे। २०३६ सालमा चीन सरकारको सहयोगमा यस सडकको नाममा निर्माण गरिएको थियो ।"
"ज्वालामुखी विष्फोटमा कम्तीमा १३ जनाको मृत्यु , हजारौं विस्थापित",इन्डोनेसिया : जाभा टापुमा ज्वालामुखी विष्फोट हुँदा कम्तीमा १३ जनाको मृत्यु भएको छ । दर्जनौं घाइते भएको सीएनएनमा समाचार छ । विष्फोटपछि माउन्ट सुमेरुबाट खरानी निस्कीएको र जसले स्थानीयलाई नराम्ररी असर पारेको छ । पूर्वी जाभा प्रान्तको माउन्ट सेमेरुमा ज्वालामुखी विष्फोट हुँदा हजारौं विस्थापित भएका छन् । विष्फोटमा दुई गर्भवती सहित ९८ जना घाइते भएका छन् । मृत्यु हुनेको संख्या बढन सक्ने भनिएको छ । ज्वालामुखीबाट निस्कीएको बाक्लो धुँवाले गाउँनै अन्धकार बनाएको थियो । ज्वालामुखीका कारण फसेका स्थानीयहरुलाई सुरक्षित स्थानमा लगिएको छ । इन्डोनेसियाको प्रकोप न्यूनीकरण एजेन्सीले ज्वालामुखी विष्फोटमा परी घाइतेहरुको उपचार भइरहेको जनाएको छ । विष्फोटपछि त्यस क्षेत्रमा बिजुली र टेलिफोन सेवा अवरुद्द छ ।
तमोर करिडोरले जोड्यो सहरसँग,"ताप्लेजुङ : फक्ताङलुङ गाउँपालिका६ इलाडाँडाकी कविता शेर्पाको अहिले घरैमा गाडी पुग्छ। पहिले उनलाई सदरमुकाम फुङलिङ आइपुग्न २ दिन लाग्थ्यो। तर, एक वर्षयता उनी एकै दिनमा फुङलिङ झर्न थालेकी छन्। होमस्टेसमेत सञ्चालन गरेकी उनलाई चाहिने सबै सामान अहिले गाडीले घरैमा पुर्याइदिन्छ। सदरमुकाम झर्दा बाटोमा बास बस्नुपर्ने बाध्यता हटेको छ। इला गाउँबाट गाडी चढेर बेलुका साँझ नपर्दै बजार पुग्न सहज भएको छ। इला गाउँसम्म तमोर करिडोर (फुङलिङओलाङचुङगोला सडकखण्ड) मा सवारी सञ्चालन भएपछि ओलाङचुङगोला जस्ता हिमाली गाउँको दूरी सदरमुकामसँग छोटिएको छ। आवतजावतमा धेरै सहज भएको छ, कविता भन्छिन्, गाउँसम्म सामान ढुवानीको भाडा पनि घटेको छ। सरकारी लक्ष्यअनुसार चीनसँगको सीमावर्ती गाउँ ओलाङचुङगोलासम्म सडक पुगे झनै सहज हुनेछ। सडकले ओलाङचुङगोला जोडिन २ किलोमिटर बाँकी छ। छिमेकी देश चीन र भारतलाई छोटो दूरीमा जोड्ने राष्ट्रिय गौरवको तमोर करिडोर सडक आयोजनाअन्तर्गतको ट्र्याक ओपनको काम भइरहेको उत्तरदक्षिण (मूलघाटदोभानओलाङचुङगोला) सडक योजना कार्यालयका सूचना अधिकारी इन्जिनियर माधव पौडेलले बताए। निर्माण कम्पनी एसबीए एलाइट जेभी ले २०७७ असार मसान्तसम्मका काम सक्ने गरी ४० करोड लागतमा २०७४ माघमा ठेक्का सम्झौता गरेको थियो। कोरोना महामारीले काम सम्पन्न गर्न समस्या भएपछि आगामी चैत मसान्ससम्म म्याद थप गरिएको छ। अहिले ट्र्याक ओपनको काम फक्ताङलुङ गाउँपालिका६ लेलेपस्थित सुकेपानीसम्म पुगेको छ, इन्जिनियर पौडेलले भने, त्यस उता कञ्चनजंघा संरक्षण क्षेत्र परेकाले सडक विस्तारका लागि स्वीकृति प्राप्त भएको छैन। मेसिनहरू त्यहाँ पुगिसकेका छन्। अब लक्ष्यअनुसार नै आगामी चैत मसान्तसम्ममा ट्र्याक ओपनको काम सम्पन्न हुन्छ। यसअघि चिनियाँ ठेकेदारसँगको समन्वयमा ओलाङचुङगोला तर्फबाट गौरीपाटीसम्म सडक विस्तार गरिसकिएको छ। तमोर करिडोरअन्तर्गत सुनसरीको चतारादेखि धनकुटाको मूलघाट, पाँचथरको क्षेत्र हुँदै ताप्लेजुङको ओलाङचुङगोला सुकेपानीसम्म हाल ट्र्याक खुलिसकेको छ। सुकेपानीगौरीपाटी ट्र्याक ओपनको काम सम्पन्न भए भारतको जोगबनी हँुदै प्रदेश १ को राजधानी विराटनगरइटहरीधरानचतारादेखि करिडोरले टिपताला जोडिने छ। तमोर करिडोरले पूर्वी पहाडका ताप्लेजुङसहित धनकुटा, पाँथचर र तेह्रथुमका गाउँलाई सहरसँग जोड्दै लगेको छ। यसले तराईसँगको दूरी छोट्याउँदै छ। छिमेकी मुलुक चीन र भारतलाई समेत जोड्ने सबैभन्दा छोटो दूरीको सडकका रूपमा यसलाई हेरिएको छ। तमोर नदीको किनारैकिनार भएर जाने तमोर करिडोरको विभिन्न खण्डमा निर्माण भइरहेको छ। पाँचथरको माझीटारदेखि तल्लो खण्ड मध्यपहाडी राजमार्ग योजना कार्यालय पाँचथर र त्यहाँबाट माथि ओलाङचुङगोलासम्म ताप्लेजुङस्थित उत्तरदक्षिण दोभानओलाङचुङगोला कार्यालयले निर्माण गरिरहेका छन्। पछिल्लो समय पाँचथरको सुभाङखोलादेखि थिवासम्मको सडक स्तरोन्नतिका लागि ठेक्कासमेत लागिसकेको कार्यालयका सूचना अधिकारी पौडेलले बताए। धनकुटाको मूलघाटदेखि ताप्लेजुङको दोभानसम्म सडकको ट्र्याक खुलिसकेको छ। दोभानबाट सिँवा तमोरको तिरैतिर जोड्ने सडकले नजोडिए पनि हाङ्देवाफुरुम्बु हुँदै सहायक सडकले जोडिएको छ।"
हुम्ला कहिले मोटर पुग्ला,"दैलेख : कर्णाली प्रदेशको राजधानी सुर्खेतबाट मुगु जोड्ने सडक हो, कर्णाली राजमार्ग। सुर्खेतबाट दैलेख, कालिकोट हुँदै कर्णाली नदीको किनारैकिनार भएर यो राजमार्ग मुगु पुग्छ। यो राजमार्ग प्रमुख पर्यटकीय क्षेत्र रारा तालसम्म पुग्ने प्रमुख मार्ग पनि हो। साँघुरो र खाल्डाखुल्डीका कारण राजमार्गमा यात्रा गर्ने यात्रुले बर्सेनि सास्ती खेप्दै आएका छन्। राजमार्गमा हुने दुर्घटनामा परी बर्सेनि सयौँ यात्रुले ज्यान गुमाउँदै आएका छन्। कर्णालीको विकासमा मेरुदण्ड मानिएको कर्णाली राजमार्गमा गरिने कालोपत्रे वर्ष दिनसम्म पनि टिक्दैन। राजमार्ग मर्मतमा बर्सेनि करोडौं रकम खर्च भइरहेको छ। तर, सडकको अवस्था भने नाजुक छ। दैलेख खण्डको सियाँला, जाक्सी, राकम कर्णाली, घट्टेखोला क्षेत्रमा सडकको अवस्था नाजुक छ। अधिकांश ठाउँमा कालोपत्रे उप्किएका छन्। खाल्डाखुल्डीका कारण यात्रुहरू कष्टपूर्ण यात्रा गर्न बाध्य छन्। २०६३ चैतमा ट्र्याक खोलिएको राजमार्गमा विश्व बैंकको सहयोगमा २०७२ सालमा ओटासिल गरिएको थियो। सुर्खेतको बांगेसिमलदेखि दैलेख हुँदै कालिकोटको दहीखोलासम्म १ सय ३२ किलोमिटर सडक डिभिजन कार्यालय सुर्खेतले हेर्दै आएको छ। यो खण्ड मर्मतका लागि बर्सेनि करोडौं रकम खर्च भइरहेको छ। तर, सडकको सुधार भने हुन सकेको छैन। यो सडक मर्मतमा गत आर्थिक वर्षमा मात्रै २० करोड रुपैयाँ खर्च भएको सडक डिभिजन कार्यालय सुर्खेतका इन्जिनियर तुलाराम शर्माले जानकारी दिए। सो रकम केही स्थानमा कच्ची सडक कालोपत्रे गर्न र मर्मतमा खर्च गरिएको थियो। चालू आर्थिक वर्षमा पनि मर्मतको काम थालिएको इन्जिनियर शर्माले बताए। यो खण्डअन्तर्गत पर्ने जाक्सी खोला पुल वर्षौंदेखि अलपत्र छ। एक लेन, पहिरो झरिरहने र सवारी साधनको बढी चापका कारण राजमार्ग सुधार हुन नसकेको इन्जिनियर शर्माले बताए। दहीखोलादेखि जुम्ला खलंगासम्म एक सय चार किलोमिटर सडक डिभिजन कार्यालय जुम्ला खलंगाले हेर्दै आएको छ। यो खण्डमा गत आर्थिक वर्षमा मर्मतमै २ करोड ३० लाख रुपैयाँ खर्च भएको सडक डिभिजन कार्यालय जुम्लाका प्रमुख लीलाबहादुर भण्डारीले बताए। नियमित मर्मतअन्तर्गत राजमार्गमा खटिने कामदारका लागि १ करोड ६० लाख, पटके मर्मतमा २० लाख र आवधिक मर्मतमा ५० लाख रुपैयाँ खर्च भएको हो।"
उत्तरदक्षिण किमाथांकाको ट्र्याकै बाँकी,"विराटनगरसंखुवासभा : भारतचीन जोड्ने सबैभन्दा छोटो किमाथांकाविराटनगरजोगवनी सडक निर्माणको काम लक्ष्यअनुसार हुन सकेको छैन। खाँदबारीकिमाथांका १ सय ६२ किलोमिटर सडकमध्ये १२ किलोमिटर ट्र्याक खोल्न बाँकी छ। उत्तर दक्षिण (कोसी) सडक योजनाले खाँदबारीकिमाथांका सडकको स्तरोन्नति र ट्र्याक खोल्ने काम गरिरहेको छ। संखुवासभाको सदरमुकाम खाँदबारीबाट चीन स्वशासित तिब्बती नाकासम्मको १ सय ६२ किलोमिटरमध्ये १ सय ५० किलोमिटरको ट्र्याक खुलिसकेको योजनाका सूचना अधिकारी किरणकुमार श्रेष्ठले जानकारी दिए। उनका अनुसार खाँदबारीकिमाथांका सडकखण्ड निर्माणकामा अहिलेसम्म तीन अर्ब ७३ करोड रुपैयाँ खर्च भइसकेको छ। संखुवासभाको च्याम्ताङघोङगोप्पाबीचको थप १४ किमी सडकको ट्र्याक खुलाउने जिम्मा नेपाली सेनालाई दिइएको छ, सूचना अधिकारी श्रेष्ठले भने, अत्यन्तै कडा चट्टानसहितको भीर भएकाले ब्लास्टिङ गरेर ट्र्याक खोल्ने जिम्मा सेनाले लिएको हो। कठिन क्षेत्रमा पर्ने च्याम्ताङदेखि घोङगोप्पासम्मको १४ किमीमध्ये करिब दुई किमी ट्र्याक खोल्ने काम सकिएको छ। यो क्षेत्रमा गत फागुन १४ गतेदेखि नेपाली सेनाको टोलीले काम थालेको छ। कडा चट्टानी पहाड रहेकाले झन्डै तीन वर्ष यस क्षेत्रको काम रोकिएको थियो। तीन वर्षमा ट्र्याक खोलिसक्ने जिम्मा पाएको सेनाको विकास निर्माण गणका एक जनाको कोरोनाका कारण मृत्यु हुनुका साथै अन्यमा पनि कोरोना संक्रमण देखिएपछि काम केही समय रोकिएको थियो। बिस्फोटक पदार्थको प्रयोग गरेर ट्र्याक खोल्ने जिम्मा मन्त्रिपरिषद् बैठकले २०७६ भदौ २२ गते नेपाली सेनालाई दिएको थियो। सेनाले आवश्यक बिस्फोटक पदार्थ भण्डारण गरेपछि मात्रै काम थालेको हो। सबैभन्दा कठिन भागको जिम्मा लिएर सेनाले काम गरिरहेको यो सडकलाई उत्तरदक्षिण लाइफलाइनका रूपमा हेरिएको छ। खाँदबारीबाट १ सय ३६ किमी सडक ट्र्याक खुलेपछि हाल खाँदबारीबाट बरुण दोभानसम्मको (८० किमी) कच्ची सडकमा यातायात सञ्चालन भइरहेको छ। खाँदबारीनुम ३९ किमी सडक पिच गर्न ठेक्का लिएर निर्माण कम्पनीहरूले काम सुरु गरेको उत्तरदक्षिण (कोसी) सडक योजना तुम्लिङटारले जनाएको छ। ३९ किमी सडक तीनखण्डमा ठेक्का लगाइएको सूचना अधिकारी श्रेष्ठले बताए। नुमबाट १० किमी पिचका लागि पनि ठेक्का खुलाउने तयारी भइरहेको उनले जानकारी दिए। उनका अनुसार दोभान नयाँ बस्तीदेखि च्याम्ताङ (८१ किमी) क्षेत्रको तीन खण्डमा सडक स्तरोन्नतिको काम भइरहेको छ। जसमध्ये दोभान नयाँ बस्तीदेखि वरुण दोभानसम्म २७ किमी सडकमा ग्राभेलसमेत गरिएको छ। खाँदबारीबाट च्याम्ताङसम्मको एक सय ३४ किमी सडकको ट्रयाक खुलिसकेपछि वरुण दोभानदेखि च्याम्ताङसम्म (५४ किमी) क्षेत्रमा ट्याक्टर सञ्चालन हुँदै आएको छ। हटियाहुङगुङ क्षेत्रको करिब पाँच किमी कंक्रिट जोन भएकाले यातायात सञ्चालनमा समस्या भएको सूचना अधिकारी श्रेष्ठ जानकारी दिए। ग्रेडिङका लागि ब्लास्टिङ गर्नुपर्ने भएकाले यातायात सञ्चालनमा ढिलाइ भएको उनले बताए। पहाडी क्षेत्रमा बर्खाको समयमा काम गर्न समस्या हुन्छ, उनले भने, बनाएको बाटोसमेत वर्षाका कारण भत्कने हुँदा मर्मत पनि सँगसँगै गर्नुपर्ने अवस्था छ। सीमावर्ती क्षेत्र किमाथांकादेखि घोङ्गोप्पासम्मको १४ किमी सडक समेतको ट्रयाक खुलिसकेको छ। अरुण नदीदेखि गोलासम्मको उवा, उहाङ, एकुवा र ठाडोखोलामा पुल निर्माण भइरहेको छ। नौवटा पुलमध्ये पाँचवटा पुलकोे निर्माण पूरा भएको छ। बरुण नदीमा बन्ने पुल ठेक्का प्रक्रियामा छ। यस सडक खण्डमा १८ वटा पक्की पुल निर्माण हुनेछ। यो आयोजना २०८००८१ मा सम्पन्न गर्ने लक्ष्य राखिएको श्रेष्ठले बताए। योजनाले २०६५०६६ देखि किमाथांका सडक जोड्न काम गरिरहेको छ। हटिया खण्डमा हेलिकप्टरबाट ट्रयाक्टर र स्काभेटर ढुवानी गरेर काम थालिएको थियो। हेलिकप्टरमार्फत लगिएका दुई स्काभेटरले हटिया खण्डको ९२ देखि १ सय १६ किलोमिटरसम्म २४ किलोमिटर ट्र्याक खोलिसकेको छ। सिन्धुपाल्चोकबाट तिब्बत हुँदै डोजर र इन्धन ल्याएर किमाथांकाबाट १४ किलोमिटर सडक निर्माण भइसकेको छ। यो नेपालकै दुई मित्रराष्ट्र चीनभारत जोड्ने छोटो सडक हो। सडकले भारतीय सीमावर्ती विराटनगरको रानीदेखि चीनको सीमावर्ती संखुवासभाको किमाथांकालाई जोड्ने छ। सडक विस्तारले चीनसँगको व्यापार बढाउने र जिल्लाका उत्तरी भेगका नागरिकले यातायात तथा अन्य सुविधा पाउने संखुवासभाको चिचिला गाउँपालिकाका अध्यक्ष पासाङनोर्बु शेर्पाले बताए। उनका अनुसार यस सडकले प्रदेश १ का मोरङ, सुनसरी, धनकुटा, तेह्रथुम, संखुवासभा र भोजपुरवासी प्रत्यक्ष रूपमा लाभान्वित हुनेछन्। सडक विस्तारसँगै त्यस क्षेत्रमा चहलपहल बढे पनि किमाथांका नाका भने सञ्चालनमा आउन नसकेको गाउँपालिका प्रमुख शेर्पाले बताए। उनका अनुसार सडक विस्तारसँगै सीमा प्रशासन र भन्सार कार्यालय स्थापना हुनुपर्ने माग स्थानीयको छ। दुर्गम क्षेत्रमा भौगोलिक जटिलताका कारण आवश्यक जनशक्ति, उपकरणसमेतको अभाव हुँदा सडकको काम भने लक्ष्यअनुसार हुन सकेको छैन। पहाडी क्षेत्रमा वर्षमा ६ महिनामात्र काम हुने गरेको छ। वर्षा र हिमपातका कारण ६ महिना काम गर्न नसक्दा तोकिएको समयमा सम्पन्न हुनेमा आशंका गरिएको छ। भौगोलिक हिसाबले अत्यन्तै विकट रहे पनि अन्यत्रको तुलनामा योजना सञ्चालनको म्याद कम हुने गरेको निर्माण व्यवसायी सन्तोष लोहोरुङले बताए। बेला बेलामा सडक अवरुद्ध हुँदा उपकरण र इन्धन अभावले महिनौंसम्म काम रोक्नुपर्ने बाध्यता रहेको उनले गुनासो गरे। उनका अनुसार उपकरण बिग्रिएमा मर्मतका लागि समयमै प्राविधिक लैजानसमेत अप्ठयारो छ।"
"साँफेमार्तडी, जहिल्यै सास्ती","बाजुरा : बाजुराको सदरमुकाम जोड्ने मुख्य सडक साँफेमार्तडी राजमार्गको इकडिदेखि मार्तडीसम्म विगत ४ वर्षदेखि वर्षायाममा सडक बन्द हुने गरेको छ। त्रिवेणी नगरपालिका९ पैमाको पहिरोले बूढीगंगा नदीलाई साँफेमार्तडी सडकक्षेत्रमा धकेलिदिएको छ। यसैले गर्दा सोही पालिकाको बल्देबडीमालिका नगरपालिकाको सिमाना हरडे खोलासम्म ४ वर्षदेखि सडक भत्किएको छ। बाजुराको सदरमुकाम जोड्ने मेरुदण्डका रूपमा रहेको सडक भत्किँदा सदरमुकाम मार्तडीसँग अन्य स्थानीय तह, जिल्ला, संघ र प्रदेश सरकारको सम्बन्ध ३ महिना टुट्ने गरेको छ। बर्सेनी भत्किँदै आएको सडक सुचारु गर्न तीन वर्षसम्म कतैबाट पहल नभएको बूढीगंगा नगरपालिका२ का वडाध्यक्ष हीरालाल थापाले बताए। शिलान्यासको २२ वर्षपछि सदरमुकाम मार्तडीसम्म कालोपत्रे भएको थियो। कालोपत्रे भएकै वर्ष वर्षायाममा बूढीगंगा नदीले सडक कटान गरी भासिन थालेपछि ४ वर्षदेखि वर्षायाममा सडकअवरुद्ध हुँदै आएको छ। सडक निर्माण कम्पनीले १ वर्ष पहिले सडक डिभिजन कार्यालयलाई बुुझाएको कार्यालयका इन्जिनियर दमन विष्टले बताए। उनका अनुसार विगत १ वर्षयता सडक डिभिजन कार्यालयले यसको समाधान खोजिरहेको छ। कालोपत्रे गरिएको पहिलो वर्ष वर्षामा एक डेढ हप्ता, दोस्रो वर्ष साउनको १ महिना, तेस्रो वर्ष असारदेखि असोजसम्म सडकअवरुद्ध भएको थियो भने यो वर्ष पनि लामो समयअवरुद्ध रह्यो। द्धारीक्षेत्रको पूरै सडक भासिएकाले लामो समयसम्म सडक बन्द हुने अवस्था रहेको जिल्ला प्रहरी कार्यालयका प्रमुख प्रहरी नायब उपरीक्षक मदनजित महराले बताए। माथिबाट पहिरो र तलबाट बूढीगंगाको कटान जारी छ। यो समस्या ४ वर्षदेखि भए पनि सरोकारवाला निकाय जिम्मेवार नदेखिएको मार्तडी हाटबजार व्यव्स्थापन समितिका अध्यक्ष चक्र मल्लले गुनासो गरे। उपभोग्य वस्तुको मूल्य आकासियो बाटोअवरुद्ध भएका बेला मार्तडीसम्म यातायात पुग्ने समयमा ९० पर्ने धारा तेलको मूल्य १२० सम्म पर्ने गरेको छ। त्यस्तै, ४५ रुपैयाँ पर्ने चामललाई ७० रुपैयाँभन्दा बढी पर्ने गरेको स्थानीयले बताउँछन्। यसरी भरिया र खच्चडबाट सामान बोकाउनुपर्दा सर्वसाधारण मारमा पर्ने गरेको व्यापारी हंसबहादुर सिंहले बताए। बिरामीलाई सास्ती बाजुरामा उपचार सम्भव नभएका बिरामीलाई अछामको बयालपाटा अस्पताल लैजानुपर्छ। धेरैजसोले कैलाली, नेपालगन्ज, काठमाडौंलगायतका ठाउँमा रिफर गरिदिन्छन्। त्यसैले सडकअवरुद्ध भएका बेला बिरामीलाई धेरै समस्या पर्नेे गरेको जिल्ला अस्पताल बाजुराका प्रमुख डा प्रकाश जोशीले बताए। जटिल खालका बिरामीले स्वास्थ्य संस्था पुग्न नपाई अकालमै ज्यान गुमाउने अवस्थासमेत आउने गरेको डा जोशीको भनाइ छ।"
विस्तृत अध्ययन गरेर मात्र सडक बनाऔं,"दुनियाँले माकुराका जालो जस्ता अदभूत र अकल्पनीय सडक बनाइसक्दा हामीले पूर्वपश्चिम राजमार्गलाई नै व्यवस्थित बनाउन सकेका छैनौं। देशको राजधानी काठमाडौंलगायत मुख्य सहरमा पछिल्ला दिनमा चिल्ला र फराकिला सडक निर्माणले तीव्रता त पाएका छन्, तर समयमा पूरा गर्न नसक्दा धुँवा, धुलो र हिलोको सास्ती उस्तै छ। कुनै पनि देशको विकासको प्रमुख मापदण्ड मानिन्छ, सडक। जति चिल्ला, फराकिला र माकुराका जालोजस्ता सडक निर्माण भएका हुन्छन्, ती देश त्यति नै आर्थिक रूपमा सम्पन्न र विकसित मानिन्छन्। विकासको प्रमुख सूचकका रूपमा सडकलाई लिने गरिन्छ। सडक सुविधाका लागि मात्र होइन, देशको इज्जत, प्रतिष्ठा र विकाससँग पनि जोडिन्छ। मानव जीवनको न्यूनतम पूर्वाधार र आधुनिक विकासको सूचक पनि हो, त्यो देशका बाटाघाटा। पछिल्ला दिनमा गाउँदेखि सहरसम्म जताततै सडकै सडक निर्माण भइरहेका छन्। विकास आयोजनाको मुख्य काम भनेकै सडक निर्माण जस्तो पनि भइरहेको छ। तर, हामीले सडकको स्थायित्व र असरबारे ध्यान नदिई जथाभावी बाटो खन्दा बाढी र पहिरोले चपेटामा छौं। बर्सेनि सडक दुर्घटनाबाट ठूलो धनजनको क्षति बेहोरिरहेका छौं। अर्कोतर्फ विस्तृत अध्ययन र अनुसन्धान बिना डोजर चालक इन्जिनियर बनेर बनाइएका सडक केवल सरकारी बजेट सक्ने माध्यम मात्र बनेका छन्। जसरी पनि विकास देखाउने, बजेट खर्च गर्ने र अनियमितता गर्दै पैसा कमाउने साधनका रूपमा सडक निर्माणलाई लिने गरिएको छ। जुन, देश र समाजका लागि दुर्भाग्य हो। सडक बनाउँदा अब सहर, गाउँ र विकट क्षेत्रमा कति लेनको बनाउने भन्ने मापदण्ड पनि बनाउनैपर्छ। देशको राजधानीमा त अर्को पनि समस्या छ। अघिल्लो दिन सडक चिल्ला बन्दै गरेका देखिन्छन्। भोलिपल्टै खानेपानी, ढल र विद्युत्ले सडक खनेर धुलाम्मे, खाल्डाखुल्डी र कुरुप बनाइदिने गर्छन्। राज्यका निकायबीच समन्वय र सहकार्य नहुँदा राज्यको धनराशि सित्तैमा खेर गइरहेको छ। विकास निर्माणमा राज्यका निकायबीच समन्वय र सहकार्य नहँुदा एकातिर राज्यको बजेटको सदुपयोग त हुँदैन नै, अर्कोतर्फ विकासले स्थायित्व पनि पाउँदैन। कुन सडक कस्तो बनाउने, कति वर्षसम्म त्यसलाई पूरा गर्ने, कति वर्षसम्म त्यो सडकले धान्छ र आवश्यक सडक के कति हुन् ? कस्तो सडक बनाइयो भने ट्राफिक समस्या हल हुन्छ भन्ने विस्तृत अध्ययनको जरुरी छ। बाक्लो बस्ती र संरचना बनिसकेका स्थानमा अब सडक मात्र होइन, फ्लाइओभर र सुरुङमार्ग निर्माणमा पनि ध्यान जान जरुरी छ। हामीले सडकको यात्रालाई जति छिटो, सरल र व्यवस्थित बनाउन सक्यौं, त्यति नै त्यस देशका नागरिकको जीवनशैली सहज र आधुनिक बन्दै जान्छ। अर्कोतर्फ सडक निर्माण गर्दा सडक सुरक्षालाई बेवास्ता गर्ने गरिन्छ। सडकको उचित डिजाइन नहँुदा पनि सडक दुर्घटना बढ्ने गरेको विज्ञहरूको भनाइ छ। सडक निर्माणसँगै साइकल लेन, आकाशे पुल, जेब्रा क्रसिङ निर्माण जस्ता विषयलाई पनि त्यत्तिकै ध्यान दिन जरुरी छ। हामीकहाँ व्यवस्थित आवास नहुँदा पनि जथाभावी सडक खन्नुपर्ने बाध्यता छ। गाउँघरतिर पहाडको टुप्पोमा एउटा मात्र घर भए पनि त्यहाँ सडक पुर्याउनै पर्ने स्थिति छ। बिना अध्ययन डोजरले बाटो खन्दा बर्सेनि पहिरो गएर प्राकृतिक क्षति पुर्याइरहेको हुन्छ। यस्ता सडकमा बर्सेनि थोरैथोरै बजेट हाल्ने, तर निर्माण पूरा कहिल्यै नहुने परिपाटी चलिरहेको हुन्छ। केही टाठाबाठाका लागि भ्रष्टाचार र अनियमितता गर्ने माध्यम बन्ने गरेका छन्, यस्ता विकासे आयोजना। प्राकृतिक दोहन, वातावरणीय मूल्यांकन र अध्ययन गरेर मात्र सडक निर्माण गर्ने नीति बनाउनुपर्छ। देशलाई अब कति सडक आवश्यक हो ? कस्ता सडक बनाउने र सडकलाई कसरी व्यवस्थित बनाउने भनेर विस्तृत अध्ययन गर्नुपर्ने खाँचो छ।"
"सुदूरपश्चिमको मुहार फेर्ने तीन सडक, व्यथा उस्तै","धनगढी : सुदूरपश्चिमको समृद्धिका आधार मानिएका ३ मुख्य सडकको १३ वर्षसम्म पनि ट्र्याक खुलेको छैन। बजेट, विस्फोटक पदार्थको अभाव र ३ वर्षसम्म पनि वन कार्यालयहरूले रूख काट्ने अनुमति नदिनु सडक निर्माण ढिलाइका मुख्य कारण हुन्। पहिलो संविधानसभा निर्वाचन २०६४ पछि सुदूरपश्चिममा तीनवटा सामरिक महŒवका सडकका योजनाहरू बनाइए। लगत्तै सेती लोकमार्ग, महाकाली करिडोर र धनगढीदीपायल दु्रुत मार्ग योजना कार्यान्वयनमा आए। २०६५ मा सेतीका पाँच जिल्ला कैलाली, डोटी, बझाङ, अछाम र बाजुरालाई सडक सञ्जालमा जोड्ने गरी सेती लोकमार्गको अवधारणा आयो। उक्त सडक सेतीका पाँचै जिल्ला हुँदै बझाङको चैनपुर र चीनको तिब्बतको ताक्लाकोट जोड्ने गरी निर्माण भइरहेको छ। यस्तै, महाकालीका कञ्चनपुर, डडेल्धुरा, बैतडी र दार्चुलाको मध्यपहाड हुँदै तिंकर भञ्ज्याङतिब्बतको ताक्लाकोट जोड्ने गरी महाकाली करिडोरको अवधारणा ल्याइएको हो। यो सडक पनि २०६५ देखि निर्माणको प्रक्रियामा गएको हो। त्यस्तै, २०६६ मा तत्कालीन सरकारले धनगढीको हसनपुर जिरोप्वाइन्ट भएको धनगढीखुटियादीपायल द्रुत मार्गको योजना बनायो। यी तीनवटै सडक कालोपत्रे भए मात्रै सुदूरपश्चिमका विकास र समृद्धिको ढोका खुल्नेछ। करिब १३ वर्ष बितिसक्दा पनि यसको निर्माणको अवस्था भने कछुवा गतिमा छ। सडक डिभिजन कार्यालयका पूर्वइन्जिनियर महेन्द्रप्रसाद पन्त भन्छन्, सरकारले पर्याप्त बजेट दिनुपर्यो र निर्माण व्यवसायीलाई कडाइ गरेर समयमै निर्माण सक्ने व्यवस्था गर्नुपर्यो। सुदूरपश्चिममा डबल लेनका २ वटा सडक मात्र छन् । एउटा, पूर्वपश्चिम राजमार्ग (तत्कालीन महेन्द्र राजमार्ग) र अर्को भीमदत्त पन्त राजमार्ग। ९ वटा जिल्लाको यस प्रदेशमा मध्यपहाड र हिमाललाई पनि सडक सञ्जालमा जोड्नुपर्छ भन्ने अवधारणा २०६२६३ को जनआन्दोलनपछि मात्रै आएको हो। महाकाली करिडोर कञ्चनपुरको ब्रह्मदेव जिरोप्वाइन्ट, डडेल्धुराको परशुराम क्षेत्र र बैतडीका विभिन्न स्थानीय तह छिचोल्दै दार्चुलाको सदरमुकामलगायतका क्षेत्रसहित तिंकर भञ्ज्याङ हँुदै चीनको ताक्लाकोट जोड्ने लक्ष्यले महाकाली करिडोर सुरु भएको हो। यसको लम्बाइ ४२५ किलोमिटर छ। योजना २०६५६६ देखि निर्माण सुरु भए पनि धेरैजसो स्थानमा यसको ट्र्याक खोल्ने कामसमेत नभएको सबइन्जिनियर मुकेन्द्र मल्ल बताउँछन्। ४२५ किलोमिटर सडकमध्ये दार्चुलादेखि तिब्बततर्फको ८७ किलोमिटर सडक निर्माण नेपाली सेनालाई जिम्मा दिइएको छ। सडकका लागि चालू आर्थिक वर्षमा २२ करोड बजेट विनियोजन भएको छ। सेनाबाहेक महाकाली करिडोर योजना कार्यालयले विभिन्न १० स्थानमा ठेक्का दिएको छ। ब्रम्हदेवदेखि १५ किलोमिटर अथवा त्रिशूलेधारसम्म ५ करोडमा गत आवमा ठेक्का भए पनि वन कार्यालयले रूख कटानको आदेश नदिएका कारण निर्माण अलपत्र परेको छ। सबइन्जिनियर मल्लले चालू आवको बजेटबाट दसैंअघि नै सूचना प्रकाशित गर्ने तयारी भइरहेको बताए। त्यस्तै, ९२१५० किलोमिटर(५८ किलोमिटर) र २२३२५७ किलोमिटर(३४ किलोमिटर)सम्मको ट्र्याक खोल्ने ठेक्का कन्काइ कर्ण जेभीले २२ करोडमा पाएको छ। तर, जिल्ला वन कार्यालय बैतडीले समयमै रूख कटानको आदेश नदिएपछि पञ्चेश्वर क्षेत्रको ट्र्याक कटिङमा समस्या भइरहेको निर्माण व्यवसायीले जनाएका छन्। १५०१५३ किलोमिटरसम्मको सडकमा कडा चट्टान छ। त्यसको ठेक्का भएको छैन। दार्चुलाको जिल्ला सदरमुकाम यस योजनाको २९१ किलोमिटरमा पर्छ। त्यसभन्दा चीनतर्फको सडकमा ३३४ किलोमिटरसम्म ट्र्याक खुले पनि पछि सेनालाई दिएको सिमानासम्मको ४ किलोमिटर ट्र्याकको ठेक्का भएको छैन। दार्चुलाबाट प्रदेशसभा सदस्य गेल्बुसिंह बोहरा भन्छन्, ओली सरकारका पालामा माथिल्लो सडक सेनालाई निर्माणको जिम्मा दिइएको हो। यसअघिका सरकारले दार्चुलाको सामरिक महŒवको यो सडकबारे केही सोचेन। चालू आवमा महाकाली करिडोरका लागि ७९ करोड बजेट विनियोजन भएको योजना कार्यालयले जनाएको छ। मल्ल भन्छन्, यसपालि बजेट राम्रो आएको छ। सदरमुकामदेखि ४० किलोमिटर तिंकरतर्फको ट्र्याक पहिले नै खुलिसकेको छ। यसको स्तरोन्नतिका लागि ठेक्का गर्ने प्रक्रियामा छौं। सरकारको न्यून बजेट, निर्माण व्यवसायीले घटाघटमा ठेक्का लिँदा घाटा भएपछि अलपत्र छाड्ने गरेकाले निर्माणमा ढिलाइ भएको उनको भनाइ छ। पछिल्ला ५ वर्षसम्म विस्फोटक (जिलेटिन) नपाएका कारण पनि निर्माण व्यवसायीले चाहेर पनि सडकको ट्र्याक खोल्न नसकेको उनले बताए। जिलेटिन सेनाबाट मात्रै किन्न पाइन्छ। तर, सेनासँग पनि मागअनुसारको उत्पादन नहुँदा समस्या आएको हो। अहिले चट्टानी (चीनतर्फको कडा चट्टान)क्षेत्र सेनाको जिम्मा लगाइएको छ। सेती लोकमार्ग कैलालीको टीकापुरदेखि बझाङको सदरमुकाम चैनपुर हुँदै उरै भञ्ज्याङताक्लाकोट जोड्ने सेती लोकमार्गको लम्बाइ ३५९ किलोमिटर छ। सुरुआतका बेला यसलाई सेती लोकमार्ग, एउटै योजनामा राखे पनि, पछिल्ला ३ वर्षयता भने सेती लोकमार्ग दक्षिणखण्ड र सेती लोकमार्ग उत्तरखण्ड गरी २ योजना बनाइएका छन्। टीकापुरचैनपुरसम्मको २४२ किलोमिटरखण्ड सेती लोकमार्गको दक्षिणखण्ड हो। यसको योजना कार्यालय अछामको साँफेबगरमा छ । त्यस्तै, चैनपुरउरै भञ्ज्याङ हुँदै ताक्लाकोटसम्मको ११७ किलोमिटर सेती लोकमार्गको उत्तरखण्ड भनेर तोकिएको छ। दक्षिणखण्डमा केही काम भए पनि उत्तरखण्डमा भने खासै प्रगति हुन सकेको छैन। दक्षिणखण्डमा चारवटा पुल बझाङका कालीपछाइ, एराडीगाड र ऐडीगाड तथा अछामको लुंग्रेलीगाडमा पुल निर्माण भइरहेको छ। तर, दक्षिणखण्डमै आधाभन्दा बढी ट्र्याक खोल्नै बाँकी छ। त्यस्तै, टीकापुरअछामको साँफेबगरसम्मको १४४ किलोमिटर सडकमध्ये ९५ किलोमिटर ट्र्याक खुलेको छैन भने साँफेबगर बगरबझाङ सदरमुकाम चैनपुरसम्मको ९८ किलोमिटर सडकमध्ये ४५ किलोमिटर ट्र्याक खुल्न बाँकी रहेको योजना कार्यालयका निमित्त प्रमुख दमन विष्टले बताए। टीकापुरबौनिया हुँदै चुरेको केही भागमा सडकको ट्र्याक खुलेको छ। तर, चुरे क्षेत्रमा वन कार्यालयले रूख कटानको अनुमति नदिएका कारण ३ वर्षदेखिको ठेक्कामा पनि काम हुन सकेको छैन। यसपालि संघीय सरकारले दक्षिणखण्डका लागि ३० करोड बजेट विनियोजन गरेको छ भने उत्तरीखण्डका लागि २६ करोड। साँफेबगरदेखि लोडेगाडसम्मको सडक चौडा पार्न १५ करोडको ठेक्का भएको छ। हामीले साँफेबगरदेखि ठूलीगाडसम्मको सडकका लागि सरकारसँग डेढ अर्ब थप माग गरेर फाइल पठाएका छौं, योजना प्रमुख विष्टले भने। सुदूरपश्चिमबाट भारतको सिमानादेखि चीन जोड्ने एउटा पनि मार्ग छैन। तराईका कैलाली र कञ्चनपुरबाट चीनको सिमाना जोड्ने सेती लोकमार्ग छोटो दूरीको मार्ग हो। भारतीय सीमा टीकापुरताक्लाकोट जोड्दासम्म ३५९ किलोमिटर मात्रै छ। सुदूरपश्चिमका पर्यटन व्यवसायी मायाप्रकाश भट्ट भन्छन्, सरकारले बझाङको उरै भञ्ज्याङको सडक चीनसँग जोड्नेबित्तिकै सुदूरपश्चिमले पर्यटक थेग्न सक्दैन। धनगढीखुटियादीपायल द्रुतमार्ग धनगढीबाट छोटो दूरीमा साबिकको सुदूरपश्चिम क्षेत्रीय सदरमुकाम दीपायल जोड्न यो छोटो दूरीको राजमार्गको अवधारणा आएको हो। अहिले सञ्चालनमा रहेको धनगढीडडेल्धुरादीपायलको दूरी झण्डै २ सय किलोमिटर छ। तर, धनगढीखुटियादीपायल द्रुतमार्ग भने ८६ किलोमिटर मात्रै हो। तत्कालीन संविधानसभा सदस्यसमेत रहेका नेता लेखराज भट्टले यस सडकले सुदूरपश्चिमको मध्यपहाडलाई जोड्ने भएकाले यसलाई योजनामा राख्न लगाएका हुन्। नगरगडसेरादीपायलचैनपुर हँुदै उरै भञ्ज्याङ राखिएको छ। २०७३ देखि योजना कार्यान्वयनमा आए पनि यसको निर्माण भने सन्तोषजनक छैन। अहिले, धनगढीहाटखोलीसम्मको सडकमा ट्र्याक खुलेको छ भने त्यसैको साढे १३ किलोमिटर कालोपत्रेको पनि ठेक्का भएको छ। योजना प्रमुख खगेन्द्रबहादुर सिंहले उक्त सडकमा ९ स्थानमा ठेक्का भइसकेको बताए। तर, वन कार्यालयले रूख कटान आदेश नदिँदा निर्माणमा ढिलाइ भइरहेको छ।"
जोमसोमकोरला अन्तिम चरणमा,"जोमसोम : जोमसोमकोरला सडक खण्डको स्तरोन्नति अन्तिम चरणमा पुगेको छ। ११० किमी सडकको ७ खण्डमध्ये अहिलेसम्म ६ खण्डको काम अन्तिम चरणमा पुगेको हो। चीनको स्वशासित क्षेत्र तिब्बतसँग सीमा जोडिएको कोरलामा सडक मार्ग विस्तार गर्ने उद्देश्यले आर्थिक वर्ष ०७३०७४ देखि दुई लेनको ग्राभेल सडक निर्माण सुरु गरिएको थियो। जोमसोमकोरला सडक स्तरोन्नतिका लागि २ अर्ब ६ करोड बजेट विनियोजन भएको थियो। मुस्ताङको जोमसोमदेखि झैतेसम्मको ५२ किमीको चारखण्ड र झैतेदेखि कोरलासम्मको ५८ किमी सडकको तीनखण्डमा काम भएकोमा छैटौं खण्डको काम निर्माण व्यवसायीको ढिलासुस्तीका कारण अलपत्र परेको छ। कालीगण्डकी करिडोर, बेनीजोमसोमकोरला सडकका आयोजना प्रमुख जगत प्रजापतिका अनुसार जोमसोमताङ्वे १८ किमी सडक बज्रगुरु खड्गकृष्ण जेभी, ताङ्वेदेखि चैलेसम्म ११ किमी सडक दिवाडाफे एपेक्स जेभी, चैलेदेखि भेनासम्म ११ किमी कन्टेक कान्छाराम कोशी एन्ड न्यौपाने जेभी र भेनादेखि झैतेसम्म १२ किमी सडक कञ्चनजंघा लामा बिल्डर्स बिरुवा जेभीले सडक स्तरोन्नतिको जिम्मा लिएका थिए। जिम्मा लिएका सबै निर्माण कम्पनीले काम सम्पन्न गरेको आयोजना प्रमुख प्रजापतिले जानकारी दिए। यसैगरी झैतेचराङ १९ किमी कञ्चनजंघा लामा मोतीदान जेभी, चराङदेखि छोसेर २५ किमी तामाङ गौरी पार्वती कोसी एन्ड न्यौपाने जेभी र छोसेरकोरला १४ किमी सडक स्तरोन्नतिको जिम्मा रौताहा एपेक्स जेभी कन्ट्रक्सनले लिएका थिए। जसमध्ये कञ्चनाजंघा लामा मोतीदान र रौताहा एपेक्स जेभी कन्ट्रक्सनले निर्माण सम्पन्न गरी करिडोरलाई हस्तान्तरण गरेको छ। आयोजना प्रमुख प्रजापतिका अनुसार सात खण्डमध्ये ६ खण्ड पूरा भएको र चराङछोसेर एक मात्र खण्ड मात्रै निर्माण कम्पनीको ढिलासुस्तीले सम्पन्न हुन सकेको छैन। उनका अनुसार चराङछोसेर २५ किमीमा विगत तीन वर्षदेखि काम हुन सकेको छैन। उक्त खण्डका लागि २४ करोड बजेट विनियोजन भएकोमा १५ करोडको काम भइसकेको आयोजना प्रमुख प्रजापतिले जानकारी दिए। चराङछोसेर सडकको ६५ प्रतिशत काम भइसकेको छ। अब ३५ प्रतिशत मात्र काम बाँकी छ, आयोजना प्रमुख प्रजापतिले भने, चराङमा कुलो र ढलको काम बाँकी छ। अरू ठाउँमा कटिङ र फिनिसिङको हुन बाँकी छ। लामो समयदेखि सो खण्डमा निर्माण कम्पनीले बेवास्ता गर्दै आएकाले उसको नाममा जम्मा भएको एक करोड ९ लाख रुपैयाँ मोबिलाइजेसन आयोजनाको खातामा फिर्ता ल्याएको प्रजापतीले बताए। भौतिक पूर्वाधार मन्त्रालयले कोभिडका कारण कम्पनीलाई यही चैत्र महिनाभित्र काममा फर्किन अल्टिमेटम दिएको छ। सरकारले दिएको अवधिमा पनि निर्माण कम्पनी काममा नफर्किए ठेक्का सम्झौताद रद्द गरी नयाँ ठेक्का प्रक्रिया अघि बढाइने आयोजना प्रमुख प्रजापतिले बताए। हामीले व्यवसायीलाई काममा फर्किन ताकेता गरेका छौं। उहाँहरू काममा फर्किनु भएन भने अर्को विकल्पमा जान्छौं, प्रजापतिले भने। राष्ट्रिय गौरवका आयोजनाका रुपमा रहेको यस सडक खण्डको सबैभन्दा चुनौतीपूर्ण स्थानमा भने स्तरोन्नतिको काम सम्पन्न भएको छ। आयोजनाका अनुसार समरको भीर, झो खोला र घ्याकरको अप्ठ्यारो खण्ड निर्माण सम्पन्न भइसकेको छ। घ्याकरमा मापदण्डअनुसार ग्रेड मिलान गरेर बैकल्पिक सडक निर्माण भइसकेको आयोजना प्रमुख प्रजापतिले जानकारी दिए। अब उपल्लो मुस्ताङको सडक लगभग सम्पन्न भइसकेको छ। एकाध स्थानको काम मात्र बाँकी छ, प्रजापतिले भने, निर्माण व्यवसायी काममा फर्किए दुई महिनाभित्रै सम्पूर्ण काम पूरा हुन्छ।"
मदन भण्डारीमा बनेनन् पुल,"उदयपुर : पूर्वपश्चिमलाई एकसाथ जोड्ने गरी निर्माण सुरु गरिएको मदन भण्डारी लोकमार्गको धरानचतरासिन्धुलीहेटौंडा खण्डको काम अन्तिम चरणमा पुगेको छ। दैनिक क्यालेन्डर बनाएर सुरु गरिएको लोकमार्गको कामलाई सरकारले राष्ट्रिय गौरवको आयोजनाभित्र राखेर अघि बढाएको छ। झापाको बाहुनडाँगीस्थित मिर्चीडाँगी चोकबाट चुरेको काछ हुँदै यो सडक पश्चिममा डडेलधुराको रूपाल पुग्छ। करिब १ हजार २५० किलोमिटर लोकमार्गमा ९५ प्रतिशत सडक र ८० प्रतिशत पुल निर्माणको काम सम्पन्न भएको छ। चालू आर्थिक वर्षभित्रै यो आयोजना सम्पन्न गर्ने लक्ष्य लिएको मदन भण्डारी लोकमार्ग आयोजना निर्देशनालयले जनाएको छ। लोकमार्ग निर्माण भएसँगै पूर्वपश्चिम सीधा यातायात सञ्चालन हुनेछ। लोकमार्गको उदयपुरभिमान खण्डको १३४ किलोमिटरमा १२ वटा पुल र २२ किलोमिटरमा पिच बाहेकका काम सम्पन्न भएको आयोजना कार्यालय गाईघाटका इन्जिनियर शंकर पौडेलले जानकारी दिए। आयोजना कार्यालय दमकले सुनसरीमोरङझापा खण्डको निर्माणको काम पनि सुरु गरेको छ। १३० किलोमिटरको यो सडकलाई तीन प्याकेजमा छुट्ट्याइएको सूचना अधिकारी विवेक पाण्डेले जानकारी दिए। ६३ किलोमिटरको ठेक्का सम्झौता भइसकेको छ भने बाँकी ६७ किलोमिटरमा सम्झौता हुन बाँकी छ। दुई अर्बभन्दा बढी लगानीमा निर्माण हुन लागेको यो खण्डको श्रेष्ठमोतिराम जेभी निर्माण कम्पनीले जिम्मा लिएको छ। योजना कार्यालयले धरानबेलडाँगीमेचीडाँगीलाई अलगअलग प्याकेज बनाएर ठेक्का आह्वान गरेको छ। तीनवटा प्याकेजमा ३१ वटा पुल छन्। लोकमार्गअन्तर्गत धरानचतरागाईघाटसिन्धुलीहेटौंडा ३१८ किलोमिटर खण्डको निर्माण २०६४६५ देखि सुरु भएको हो। उदयपुरको चतरादेखि सिन्धुलीको भिमानसम्म १ सय ३४ किमीलाई पूर्वी र भिमानदेखि हेटौंडासम्मको १ सय १६ किमी सडकलाई पश्चिमी खण्डमा विभाजन गरी निर्माण गरिँदै आएको छ। भिमानहेटौंडा खण्डका केही ठाउँमा पुल बनाउने बाहेक धेरै काम सम्पन्न भइसकेको आयोजना कार्यालयले जनाएको छ। बागमती नदीमा पुल निर्माण भएलगत्तै चतरादेखि हेटौंडासम्मै यातायात सञ्चालनमा सहज हुनेछ। महेन्द्र राजमार्गभन्दा तीन घण्टा छोटो रहेका कारण समय र खर्चका हिसाबले मदन भण्डारी लोकमार्ग सबैको रोजाइ बन्न पुगेको सवारीधनी अर्जुन राईले बताए। पूर्वको विकास निर्माणको मुख्य बागडोर सम्हालेको लोकमार्ग पूर्वी सीमाना सप्तकोसीदेखि पश्चिमसम्म महाभारत पहाडको तल्लोभागबाट निर्माण भइरहेको छ। २०७३ कात्तिकदेखि निर्माण सुरु भएको राजमार्गअन्तर्गतका विभिन्न ४३ वटा पुल निर्माणको काम कोभेकरसुवातुन्डी जेभी कम्पनीले यसअघि नै सम्पन्न गरिसकेको छ। कतिपय पुलहरूमा एप्रोच सडक निर्माणको काम बाँकी रहेकाले अब निर्माण हुने १२ वटा पुलसँगै त्यो काम सकिने पाण्डेले बताए। छुटेका १२ पुल निर्माणका लागि तीनवटा प्याकेज बनाएर ठेक्का सम्झौता भइसकेकाले ३३ महिनाभित्र निर्माण सम्पन्न हुने इन्जिनियर पौडेलले बताए। फरकफरक कम्पनीलाई काम बाँडेर दिँदा छिटो र गुणस्तरीय काम हुने विश्वासमा तीन वटा प्याकेजमा ठेक्का दिएको उनले बताए। उनका अनुसार निर्माणलाई छिटो सम्पन्न गर्न १ अर्ब ४२ करोड ७० लाख २७ हजार ५० रुपैयाँ लागतमा तीनवटा फरकफरक कम्पनीसँग ठेक्का सम्झौता भएको हो। निर्माण भइसकेका सबै पुलका दुवैतर्फका भागमा कालोपत्रेको काम बाँकी छ। पुल र सडकको निर्माण व्यवसायी फरक भएकाले पुल क्षेत्रमा कालोपत्रेको काम बाँकी रहेको इन्जिनियर पौडेलले जानकारी दिए। सरकारले भिमानचतरासम्मको सडकमा ७ अर्ब ३६ करोड ९९ लाख ८४ हजार र ४३ वटा पुलका लागि तीन अर्ब ४३ करोड र पहिले डिजाइन गर्न छुटेका थप १२ वटा पुल निर्माणका लागि १ अर्ब ४२ करोड ७० लाख २७ हजार ५० रुपैयाँ बजेट विनियोजन गरेको छ। प्रतिघन्टा ६० किलोमिटरसम्मको गतिमा ठूला मालवाहक सवारी साधनहरू दोहोरो चल्नसक्ने गरी निर्माण गरिएको छ। राष्ट्रिय राजमार्गको मापदण्ड चौडाइ ५० मिटर हुने भए पनि हाल ९ देखि ११ मिटर चौडाइमा कालोपत्र भइरहेको छ। तराईमा ११ र पहाडी क्षेत्रमा ९ मिटर चौडाइ कायम गरिएको छ। दुई लेनको यो लोकमार्ग झापाको बाहुनीडाँगीदेखि सुनसरीको धरानचतरा, उदयपुरको गाईघाटकटारी, सिन्धुलीको सिन्धुलीमाडी, मकवानपुरको हेटौंडा, नवलपरासीको गैंडाकोट, पाल्पाको रामपुर, गुल्मीको रिडीतम्घास, प्यूठानको बागदुलादेवीस्थान, दाङको घोराहीतुलसीपुरपुरनधारा, सुर्खेतको बोटेचौरबड्डीचौर, डोटीको सिमचौरबीपीनगर, कैलालीको सहजपुरबुडर हुँदै डडेलधुराको रूपालसम्म पुयाउने योजना छ । सडक निर्माणलाई गति दिनकै लागि आयोजनाले हाल चार ठाउँमा कार्यालय स्थापना गरेको छ। निर्देशनालयअन्तर्गत झापाको दमक, उदयपुरको गाईघाट, गुल्मीको तम्घास र मकवानपुरको हेटौंडामा कार्यालय छन्। २०७३ मा धरानचतरागाईघाटकटारीसिन्धुलीहेटौंडा सडक आयोजनाको नाममा यो आयोजना सुरु भएको थियो। तीन वर्ष पहिले सरकारको निर्णयानुसार सडकको नामकरण गरिएको हो। यो सडक २०८२ मा सम्पन्न गर्ने लक्ष्य लिइएको छ। पूर्वपश्चिम राजमार्ग, मध्यपहाडी लोकमार्ग र हुलाकी राजमार्गपछि यो पूर्वपश्चिम जोड्ने चौथो राजमार्ग हो।"
बारपाक सडक गफैमात्र,"गोरखा : भूकम्प (२०७२) ले क्षतविक्षत बनाए लगत्तै बारपाक पुगेका तत्कालीन प्रधानमन्त्री केपी शर्मा ओलीले भनेका थिए, दुई वर्षभित्र बारपाकलाई कालोपत्रे सडकले जोडिनेछ। तर, ६ वर्ष बितिसक्दा जोडिन सकेको छैन। गोरखा बाह्रकिलोदेखि बारपाक ४६ किलोमिटर सडक स्तरोन्नति ६५ प्रतिशत मात्र पूरा भएको योजना प्रमुख पशुपति ज्ञावलीले बताए। सम्पन्न भएको सडक पनि मापदण्डअनुसार नरहेको उनको भनाइ छ। जति सम्पन्न भएको छ, त्यो पनि बायोइञ्जिनियरिङ र सडक सुरक्षाका हिसाबले बेठीक छ, ज्ञवालीले भने, अहिले सबैतिर कम्तीमा दुई लेनका सडक बनेका छन्। तर, यहाँ त्यो पनि छैन। राङरुङदेखि मान्द्रेसम्म उकालोमा ग्रेडिङ, घुम्तीलगायतका इञ्जिनियरिङ नमिलेको उनले बताए। सो सडक स्तरोन्नतिका लागि एघारकिलोछेपेटारभालुस्वाँरा बारपाक सडक योजनाले चारवटा प्याकेज बनाएर ठेक्का लगाएको थियो। जसमध्ये २२ देखि ३० किलोमिटर खण्डमा ७५ प्रतिशत प्रगति भएको इञ्जिनियर सुवास गुरुङले जानकारी दिए। आठमध्ये सुरुको पाँच किलोमिटरमा फस्टकोट र ३० देखि ३६ किलोमिटरमा डबलकोट भएको छ, गुरुङले भने। ठेकेदारको लापरबाहीका कारण कालोपत्रे पूरा हुन नसकेको हो। योजना कार्यालयले पनि ताकेदा नगर्दा बारपाकवासी वर्षामा यातायात सेवाबाट बञ्चित छन्। सरकारले आँखामा छारो हाल्ने काम गरिरहेको स्थानीय जितबहादुर घलेले सुनाए। भूकम्पबाट बाँचेकाहरूको पीडा भुलाउन कालोपत्रे हुनुपर्ने हाम्रो माग थियो। नेताहरू आउँछन्। आश्वासन मात्रै दिएर जान्छन्, घलेले भने।"
"धेरै होइन, गुणस्तरीय सडक","केन्द्रका करिब ५० प्रतिशत सडक कालोपत्रे हुन बाँकी छ। स्थानीय स्तरका सडक त ४ प्रतिशत मात्रै कालोपत्रे भएका छन्। सरकार संघीय स्वरूपमा गएको छ। त्यसैले सडक निर्माण र मर्मतसम्भारका जिम्मेवारी पनि क्रमशः केन्द्र, प्रदेश र स्थानीय सरकारबाट गर्ने गरी भएको छ। त्यसअघि दुई किसिमले मात्र सडकको वर्गीकरण गरिएको थियो, एउटा रणनीतिक (केन्द्रस्तरीय) सडक र स्थानीय सडक सञ्जाल। रणनीतिक सडकहरू सडक विभागले हेथ्र्यो र बाँकी स्थानीय पूर्वाधार तथा कृषि सडक विभागले हेथ्र्यो। केही हदसम्म जिल्ला विकास समिति र नगरपालिकाले पनि हेर्थे। यसपछि संघ सरकारले हेर्ने सडक भनेको करिब १५ हजार किलोमिटर सडक मात्र छ। ८० वटा राजमार्गहरू मन्त्रिपरिषद्बाट राष्ट्रिय राजमार्ग हुन् भनिएको छ। जुन भौतिक पूर्वाधार तथा यातायात मन्त्रालयको जिम्मेवारीमा परेका छन्। सडक विकासको प्रक्रियामा के हुन्छ भने मोर रोडस् अर बेटर रोडस् भन्ने हुन्छ। भन्नुको अर्थ, एउटा अवस्थामा पुगेका छौं, अब नेपाल बेटर रोडस्मा जानैपर्छ। यसैगरी केही पहिलेको स्थानीय कृषि सडक तथा पूर्वाधार विभागले पनि केही सडक केन्द्रबाटै हेरेको अवस्था छ। बाँकी सडक प्रदेश र स्थानीय सरकारले हेरेका देखिन्छ। यहाँ एउटा के चुनौती छ भने यसरी हेर्दा विभिन्न सडक विभिन्न निकायले हेर्ने भए। सडकको एकीकृत व्यवस्थापन हुन कठिन भयो। केन्द्रमा मन्त्रालयको सडक विभागले गर्ने भयो, सहरी विकास मन्त्रालयले पनि गर्ने भयो अनि संघीय मामिला तथा सामान्य प्रशासन मन्त्रालयले पनि हेर्ने भयो। प्रदेशमा सातवटैले स्वायत्त ढंगले सडकको काम गर्ने भए। ७ सय ५३ स्थानीय सरकारले पनि आफ्नै शैलीमा स्वायत्त भएर सडकमा काम गर्न पाउने भए। यसले गर्दा सडकको एकीकृत योजना नहुने भयो। अब कुन सडक संघबाट राजमार्ग बनेको हो त्यसलाई प्रदेशका कुन सडक र प्रदेशका कुन सडकको सहयोगीका रूपमा स्थानीय सरकारका कुन सडक हुनुपर्ने हो ? यसरी एउटाले अर्कोलाई परिपूरक हुने गरी बनाइयो भने सडक सञ्जाल बढी प्रभावकारी हुन्छन्। अहिले आआफ्ना हिसाबले बन्दा समस्या हुन्छ। राज्यलाई एउटा चुनौती छ, सडक क्षेत्रको एउटा गुरुयोजना हुनुपथ्र्यो जुन आजसम्म बनेको छैन। कुन सडक कसले हेर्ने भन्ने किटान हुनुपर्छ। यसले गर्दा देशभर कति सडक छन् भनेर माग्दा पनि दिने अवस्था छैन। प्रदेशमा त यही सडक हेर्ने भन्ने पनि यकिन छैन। स्थानीयमा त पनि त्यस्तै छ। त्यसले गर्दा एकीकृत योजनामा समस्या हुने नै भयो। नीतिगत रूपमा स्पष्ट हुन जरुरी छ। त्यहीअनुसार सडकका मापदण्ड पनि एउटा हुनुपर्नेमा राजमार्गका मापदण्ड एउटा, सहरीका अर्को निकायले निकाल्दा सडक ऐनलाई समयसापेक्ष बनाउन जरुरी भयो। त्यसो गर्न खोजेको संसदीय समितिले तपार्इंहरूले यसरी बनाउन पाउनुहुन्न भन्यो। राष्ट्रिय राजमार्गको मात्रै बनाउनु पर्छ भन्ने कुरा छलफलमा आयो। बैठकमा संघ, प्रदेश र स्थानीय स्वायत्त भएकाले आआफ्नै ढंगले जान सक्छन् भन्ने भएपछि सबैलाई एकीकृत गर्ने निकाय को त ? प्रश्न खडा भएको छ। अब यो राष्ट्रिय योजना आयोगले एकीकृत रूपमा नीति बनाउनु पर्छ होला। सडक विभागले हेर्ने ५३ हजार किलोमिटर सडकमध्ये पूर्वपश्चिम, उत्तरदक्षिणका राजमार्गहरू छन्। तराईदेखि विकट पहाडी हुँदै हिमाली जिल्लासम्म जोड्ने सडक छन्। कतिपय नदी करिडोरहरू छन्। यसरी चौतर्फी रूपमा सडक विकास गर्न सक्यौं भने केही वर्षभित्र नेपालमा सडकको राम्रो सञ्जाल तयार हुने देखिन्छ। यो एउटा अवसर हो। त्यहीअनुसार केन्द्रीय अथवा राष्ट्रिय राजमार्गहरूको सञ्जाललाई मद्दत पुग्ने गरी प्रदेश मुकामसम्म जोडेर सेवा केन्द्रहरू जोड्ने काम भयो भने प्रदेश र केन्द्रका सडकबीच सम्बन्ध सहज हुन्छ। प्रदेशबाट विकास गरिएका सडकसम्म पुग्ने गरी विभिन्न बस्ती र उब्जनीयोग्य ठाउँसम्म स्थानीय सरकारले सडक बनाउने हो भने हरकाममा सहज हुन्छ। अब एउटा खाका तयार भएको छ, त्यसलाई विभिन्न रहँदा सडक विभागभित्र नपरेका भए पनि कहिलेकाँही बजेट विनियोजन भएर विभागले नै हेर्ने संरचना पनि छ। विनियोजन विधेयक अथवा बजेट कार्यक्रममा आउँछ र त्यस्ता सडक विभागले त्यो वा केही वर्षका लागि जिम्मेवारी पाउँछ। योजना तहमा नेपाललाई अवसर भनेको ९० हजार किलोमिटर जति सडक बनेका छन्। पूर्वपश्चिम र उत्तरदक्षिणको सञ्जाल तयार भएको छ। हुम्लाबाहेक मुलुकभरका सबै जिल्लाका सदरमुकाम सडकमा जोडिइसकेका छन्। यो पनि जोडिन लागेको छ। केन्द्रका सडकसँग प्रदेश र स्थानीय तहका सडक नजोडिने हो भने पुग्नुपर्ने जति सुविधा वा फाइदा नहुन सक्छ। सडक सञ्जालका रूपमा पाइने अवसर पाइँदैन। कार्यान्वयनका दृष्टिले हेर्ने हो भने पनि केन्द्रका करिब ५० प्रतिशत सडक कालोपत्रे छन् भने स्थानीय स्तरका त ४ प्रतिशत मात्रै कालोपत्रे छन्। यी सबै सडक कालोपत्रे बनाउनु र तिनलाई जोड्ने पुल बनाउनु हो भने दिगो रूपमा सडकहरू प्रयोगमा आउँथे। यसले ठूलो बजेट र धेरै जनशक्ति अनि सोहीअनुसार समयको पनि माग गर्छ। त्यसैले अब हामीले नयाँ सडक खनिरहनुभन्दा एकपटक भएकालाई गुणस्तरीय बनाउनु उचित हुन्छ। सडक विकासको प्रक्रियामा के हुन्छ भने मोर रोडस् अर बेटर रोडस् भन्ने विवाद चाहिँ संसारभर नै रहन्छ। भन्नुको अर्थ, एउटा अवस्थामा पुगेपछि बेटर रोडसमा जानैपर्छ। नेपालमा आधारभूत सडक सञ्जाल बनिसकेको छ। सबै जिल्लामा र मुख्य बस्तीहरूमा पुगेको अवस्थामा ती सडकलाई बेटर रोडस् बनाउन अर्थात् कालोपत्रे गर्न, पुल राख्न र दिगो रूपमा बाह्रैमास चल्ने बनाउनेमा अब लाग्नुपर्छ। सडक सुरक्षामा पनि अब नेपाल योजनाबद्ध ढंगले अघि बढ्नुपर्छ। कतिपय सडक असुरक्षित छन्। पहाडी सडकहरूमा भिरालो जमिन र तल नदी हुने भएकाले एउटा दुर्घटना हुँदा ४०५० जनाकै ज्यान जान सक्छ, तिनलाई सुरक्षित बनाउनु पर्ने टड्कारो खाँचो छ। त्यसैले पनि नयाँ सडकभन्दा भएकाको स्तरोन्नति र दिगो बनाउनु पर्ने देखिन्छ। जनप्रतिनिधिबाट आउने सडकका मागअनुसार सडक बनाउन थाल्यौं भने पुनः समस्या हुन्छ, बजेट त्यहीअनुसार खर्च हुन्छ। तिनको मर्मतसम्भारमा धेरै खर्च लाग्छ, अनावश्यक रूपमा फस्छौं। आएका मागलाई विश्लेषण गरेर मात्र काम थाल्नुपर्छ। पहाडी भेगमा सडक खन्दा पहिरो जाने समस्या हेर्नुपर्छ। तराईमा सडक निर्माणले डुबानको समस्या आउन सक्छ। सडक निर्माण गर्न जनशक्तिदेखि इन्जिनियर हुँदै व्यवसायीको क्षमतामा पनि प्रश्नहरू छन्। तिनलाई सुधार गर्नु पनि आजको चुनौती छ। स्रोत र दक्ष विशेषज्ञ जनशक्तिको कमी छ। एक पटक सडकको सञ्जाललाई सुरक्षित, सजिलो र सहज सडक बनाउन यो दिशातर्फ जानुपर्छ। सरकारहरूले केही समय सडकको गुणस्तरमा ध्यान दिनैपर्छ। त्यसपछि अर्को विकासले अरू सडकको माग गर्छ। सडक खनेर मात्र उपलब्धि हुने होइन। सडकमा गाडी गुडेर र गुडे पनि जनताको जीवनस्तर बढेर वा उत्पादनले बजार पाएर मात्र पूर्ण सदुपयोग हुन्छ। यी सबै भए मात्र विकास हुन्छ, सडक खनेर मात्र विकास हुने होइन। अहिलेसम्म सडक खनेपछि आफैं विकास हुन्छ भन्ने सोच पनि छ। सडकको हामी खुब माग गर्छौं तर सडकसँगै विकास के हो भनेर ध्यान दिन सकेका छैनौं। सडक पुगेका ठाउँमा पनि हामीले सोचेजस्तो विकास हुन सकेको छैन। एकीकृत विकासको अवधारणा लागू गर्नुपर्ने अवस्था छ। सडकबाट पाउने प्रतिफल हामीले पूर्ण रूपमा पाउने गरी काम गर्न सक्यौं भने त्यो विकास दिगो हुन्छ। मर्मत सम्भारमा नेपालका सडक कमजोर छन्, सम्बन्धित निकाय कमजोर छन्। थुप्रै सडक बने तर सडक सम्पत्तिलाई जोगाएर राख्न सक्नुपर्छ। गाडीहरू बिग्रन सक्छन्। पर्याप्त मर्मतसम्भारको बजेट दिन सकेनौं वा भएको बजेट उपभोग गर्न सकेनौं र सडक सम्पत्ति जोगाउन सकेनौं भने जति सडक बनाए पनि त्यसको उपयोग गर्न सक्दैनौं। यसले दिगो काम दिगो हुन सक्दैन। सबै जनप्रतिनिधिले यसतर्फ ध्यान दिनुपर्छ। धेरैको ध्यान नयाँ सडक खन्नेमै देखिन्छ तर मर्मतसम्भार कसैको पनि प्राथमिकता नपर्ने हुनाले सडक बने पनि समस्या ज्यूँका त्यूँ छन्। त्यसैले पनि भएका सडकलाई पूर्ण सदुपयोग हुने गरी सरकारहरूले काम गर्नुपर्छ। इन्जिनियर शर्मा भौतिक पूर्वाधार तथा यातायात मन्त्रालयका सहसचिव हुन् ।"
कटुञ्जेमा जीवनयोग प्रयोगशाला,"भक्तपुर : सूर्यविनायक नगरपालिका५ स्थित कटुञ्जेमा सुशिला भैरव जीवनयोग प्रयोगशाला सञ्चालनमा आएको छ । जीवन विज्ञानका संस्थापकद्धय रमेश नेपाल र एलपी भानु शर्माले सुशिला भैरव मन्दिर नजिक निर्माण गरिएको प्रयोगशालाको शनिबार उद्घाटन गरेका हुन् । मानव विकास विशेषज्ञ रमेश नेपालले स्वास्थ्य भए सबै कुरा हुने अन्यथा केही नहुने बताए । हरेक दिन बिहान गर्ने योग, प्राणायाम र ध्यानले हरेक मानिस स्वस्थ्य हुने उनको भनाइ छ । उनले भने, हामी अस्पताल बनाउन लाखौं, करोडौं खर्च गर्छौं तर बिरामी भएर उपचार गर्दा खर्च र दुःख दुवै हुन्छ तर योगमा लगानी गरे रोगी हुनै पर्दैन । मानव विकास विशेषज्ञ एलपी भानु शर्माले विचारको सही प्रयोग भयो भने त्यही मानिसमा रोग लाग्नुअघिका उपाय खोजी हुने बताए । उनले भने, जीवन योगले मात्र बन्छ । धन खर्च गर्दा पनि सबैको स्वास्थ्य राम्रो हुने ठाउँमा गर्नु उत्तम हुन्छ । जुन काम गरेर पनि योग बन्दैन भने त्यो काम नलाग्ने उनको भनाइ थियो ।"
भाइरल सडकमा अर्कै आनन्द,"पोखरा : पुष्पलाल मध्यपहाडी लोकमार्ग आयोजनाको हेम्जा सडकखण्ड निर्माण कार्य ९७ प्रतिशत सकिएको छ। लोकमार्गको अन्य सडक ७ मिटर कालोपत्रे भए पनि पोखरा महानगरपालिकाको यम्दीघट्टेखोला सडकखण्ड भने ६ लेनको बनेको छ। यो सडकखण्डमा यात्रा गर्दा अन्नपूर्ण हिमश्रृंखलाको मनोरम दृश्य देखिन्छ। त्यसैले पनि यो सडक सामाजिक सञ्जालमा निकै भाइरल भइरहेको छ। यो सडकखण्डमा करिब २ सय मिटर जति मात्रै कालोपत्रे गर्न बाँकी रहेको आयोजनाले जनाएको छ। नालामा ढक्कन राख्ने, जेब्रा क्रसिङ, सडकको दायाँबायाँ पेन्टिङ गर्नेलगायत ३ प्रतिशत काम बाँकी रहेको आयोजनाका सवइन्जिनियर पदम अधिकारीले जानकारी दिए। पुष्पलाल मध्यपहाडी लोकमार्गअन्तर्गत कास्की जिल्लामा करिब ८५ किलोमिटर क्षेत्र पर्ने आयोजनाले जनाएको छ। कास्की र पर्वतको सीमाक्षेत्र नयाँ पुलदेखि घट्टेखोलासम्मको २५ किलोमिटर सडक निर्माण सम्पन्न भइसकेको छ। यो ७ मीटर चौडा कालोपत्रे सडक हो। कास्कीको मादी गाउँपालिकाको रुदी खोलाबाट भैंसे मादी खोला किनार क्षेत्रको १६ किलोमिटरमा काम भइरहेको सव इन्जिनियर अधिकारीले जानकारी दिए। पोखरा महानगरपालिका क्षेत्र भित्रको बाँझापाटन, काउँ, भलाम, बाटुलेचौर क्षेत्रको २६ किलोमिटर सडकखण्डमा ५६ वर्षको बीचमा घना बस्ती बसेकाले राजमार्ग बनाउन नसकिने अवस्था रहेको आयोजनाले जनाएको छ। यस क्षेत्रमा लोकमार्ग निर्माणको काम अघि बढाउन घना बस्तीका कारण नसकिने महानगरपालिकाको भनाइ छ। स्थानीयले पनि असहमति जनाएपछि नयाँ विकल्प खोज्नुपर्ने अवस्था आएको तथा ३४ ठाउँमा अध्ययन भइरहेको पनि आयोजनाका सवइन्जिनियर अधिकारीले बताए।"
महामन्त्रीमा रेखा थापा पराजित,काठमाडौं : राष्ट्रिय प्रजातन्त्र पार्टी (राप्रपा) को महामन्त्रीमा रेखा थापा पराजित भएकी छन् । उनी कुन्ती शाहीसँग पराजित भएकी हुन् । अध्यक्षमा विजयी राजेन्द्र लिङ्देनको प्यानलबाट महामन्त्री पदमा उम्मेदवार भएकी थापा पराजित भएकी हुन् । निर्वाचन समितिका अनुसार विजयी पदाधिकारीको सपथ कार्यक्रम दिउँसो १ बजे हुनेछ ।
राप्रपा अध्यक्षमा राजेन्द्र लिङ्देन विजयी,काठमाडौं : राष्ट्रिय प्रजातन्त्र पार्टी (राप्रपा) को अध्यक्षमा राजेन्द्र लिङ्देन विजयी भएका छन् । अध्यक्षका प्रत्यासी कमल थापालाई पराजित गर्दै उनी अध्यक्षमा निर्वाचित भएका हुन् । काठमाडौंमा भइरहेको राप्रपाको एकता महाधिवेशनमा भएको निर्वाचनमा लिङ्देन विजयी भएका हुन् । लिङ्देन १ हजार ८१७ मत ल्याउँदै विजयी भएका हुन् । उनका प्रतिद्वन्द्वी थापाले १ हजार ६१७ मत ल्याए । महाधिवेशनमा ४ हजार ४ सय मतदाता रहेका थिए ।
फास्ट ट्र्याक १६ प्रतिशत मात्रै,"मख्खुबेंसी : काठमाडौंतराईमधेस दु्रतमार्ग (फास्ट ट्रयाक) रणनीतिक महत्वको सडक हो। यो निर्माणको जिम्मा नेपाली सेनालाई दिइएको छ। चार वर्षमा सक्ने लक्ष राखिएको यो आयोजनाको काम २०७७०७८ सम्ममा १६१० प्रतिशत भएको छ। सरकारले लामो विवादपछि २०७४ वैशाख २१ मा राष्ट्रिय गौरव एवं रणनीतिक महत्व बोकेको दु्रतमार्ग सडक आयोजनाको निर्माण व्यवस्थापनको जिम्मा सेनालाई दिएको थियो। सेनाले सडकको पहिलो चरणको ट्र्याक खोल्ने काम सम्पन्न गरिसकेको छ। सरकारले २०७६ भदौ १ मा आयोजनाको विस्तृत परियोजना (डीपीआर) स्वीकृत गरेको थियो। यो आयोजनाको कुल लागत १ खर्ब ७५ अर्ब छ। सुरुवातबाट हालसम्म २५ करोड ४० लाख खर्च भइसकेको छ। एसियन हाइवे स्ट्यान्र्ड मापदण्डअनुरूप निर्माण गरिने द्रुत मार्ग आर्थिक वर्ष २०८०८१ सम्म सम्पन्न गर्नुपर्ने लक्ष्य छ। जिम्मा पाए लगत्तै डीपीआरसमेत तयार नहुँदै २०७३७४ बाट सेनाद्वारा आयोजनाको निर्माण कार्य थालनी गरिएको थियो। तीनबटा सुरुङमार्गसहित ४ लेन (दुईतर्फी २२ लेन) को ७२५ किलोमिटर लम्बाइ भएको दु्रतमार्ग निर्माणाधीन अवस्थामा छ। यो सडक ललितपुरको खोकनादेखि काठमाडौं, मकवानपुर हुँदै बाराको पूर्वपश्चिम राजमार्गस्थित निजगढसम्म निर्माण हुनेछ। यो आयोजनालाई ११ वटा क्लस्टरमा विभाजन गरिएको छ। सडकको पहिलो चरणको ट्र्याक खोल्ने काम सम्पन्न गरिसकेको नेपाली सेनाको कार्यान्वयन तथा अपरेसन प्रमुख, प्राविधिक प्रमुख सेनानी विश्वबन्धु पहाडीले बताए। ढुंगामाटोको ट्र्याक खोल्ने काम सकिएको छ। जग्गा अधिग्रहण भएको छ। अस्थायी बेलिब्रज बनेको छ। पहुँच मार्ग पनि बनाइरहेका छौं, उनले भने। १४ वटा बेलिब्रिजमध्ये निजगढमा २, बागदेवमा ३, धेद्रेमा २ वटा र सिस्नेरीमा १ गरी ८ वटा बनिसकेका छन्। बाँकी ६ वटामध्ये खोकनामा ३, सिस्नेरीमा १ र लेनडाँडामा २ वटा जडान गर्ने योजना छ। पहाडीका अनुसार ढुंगा माटो तथा संरचना कार्यअन्तर्गत ०७४०७५ मा २० वटा र ०७५०७६ मा १० वटा प्याकेज गरी ३० वटा प्याकेजमा राष्ट्रिय निर्माण व्यवसायीद्वारा निर्माण भएको छ। उनका अनुसार तीनवटा सुरुङको गत वर्ष नै ठेक्का भइसकेको छ। द्रुतमार्गमा तीनवटा सुरुङ छन्। जसमध्ये ३३५५ किमि लामो महादेवडाँडा सुरुङमार्गको चाइना स्टेट कन्स्ट्रक्सन इन्जिनियरिङ कम्पनी लिमिटेडले ठेक्का लिएको छ। १६३० किलोमिटरको धेद्रे र १४३० किलोमिटर लेनडाँडा सुरुङमार्गको गत वर्ष नै ठेक्का भइसकेको छ। यो चाइनिज पोलिचन्दा इन्जिनियरिङ कम्पनीले यो ठेक्का लिएको छ। गत २०७८ वैशाख ३१ यी दुइटा प्याकेजमा ठेक्का सम्झौता भएको थियो। २० जनाभन्दा बढीको समूह आयोजना स्थलमा आएर साइट क्याम्प व्यवस्थापन तथा पूर्वतयारीको काम गरिरहेका छन्। उनीहरूले फिल्ड सर्भेका साथै जिओटेक्निकल तथा जिओफिजिकल इभेस्टिगेसनअन्तर्गत ड्रिलिङको कार्य अन्तिम चरणमा रहेको छ। डिजाइनको काम सकेर कन्सल्टेन्डले अध्ययन गरी सुरुङ मार्गको निर्माण पुसबाट सुरु हुने सेनाले जनाएको छ। सुरुङ मार्गको निर्माणलाई रफ्तारमा अगाडि बढाउने प्रमुख सेनानी पहाडीले जानकारी दिए। चिनियाँ कम्पनीले ठेक्का लिएको कारण छिटो गर्नका लागि कूटनीतिक पहल पनि जरुरी रहेको सेनाले महसुस गरेको छ। उनले राष्ट्रिय महत्वको यो आयोजनाको निर्माणलाई सेनाले महत्वका साथ लिएको बताए। गत आर्थिक वर्षमा सुरुङ खण्डसम्बन्धी २ वटा प्याकेजको ठेक्का लागिसकेको छ। चालू वर्ष २०७८०७९ मा प्राथमिकताको आधारमा सडक तथा पुलको बाँकी प्याकेजको ठेक्का लगाउने योजना सेनाको छ। द्रुतमार्गमा आधा किलोमिटरसम्मका पुल छन्, ८०९० मिटर अग्ला पिलर हुन्छन्। १ घण्टामा निजगढ पुगिन्छ, यो ड्रिम प्रोजेक्ट हो। ललितपुरको खोकनामा भएको विवाद समाधान भए तथा बजेट व्यवस्थापन भएमा तोकिएको मितिमा यो सडक निर्माण सम्पन्न गर्ने लक्ष्य नेपाली सेनाको छ। यो वर्ष सबै ठेक्का लागिसकेको हुनुपर्छ, बजेटको सुनिश्चिता र मुआब्जा विवाद समाधान भएमा तोकिएको समय दु्रतमार्गको काम सकिन्छ, सेनाको निर्माण खटिएको एक अधिकृतले बताए। द्रुतमार्गका चुनौती दु्रतमार्ग निर्माणमा बजेट र जग्गा मुआब्जा विवाद चुनौतीका रूपमा छन्। राष्ट्रिय रणनीतिक महत्वको राष्ट्रिय गौरवको आयोजना भए पनि सरकारले दु्रतमार्ग निर्माण पर्याप्त बजेट उपलब्ध गराउन सकेको छैन। सरकारसँग ३० अर्ब माग गरेका चालू वर्ष ८ अर्ब ९३ करोड १० लाख बजेट सरकारले दिएको थियो, त्यो बजेट आधीकरणमा मोबिलाइजेसनमा खर्च आयो। ४ अर्ब मोबिलाइजेसन बापत सेनाले निर्माण कम्पनीलाई दिइसकेको छ। प्रमुख सेनानी पहाडीले सबैभन्दा ठूलो आयोजना भएकाले बजेटको सुनिश्चिता गर्नु चुनौती भएको स्वीकार गरे। चुनौती नभएको होइन, प्राथमिकता दिएर बजेटको सुनिश्चितता दिनु सबैभन्दा ठूलो चुनौती हो, उनले भने। बजेटको अपत्र्याप्तका कारण ठोस काम गर्न गहे भइरहको एक सैनिक अधिकृतले बताए। प्रथान विन्दु खोकनामा जग्गा अधिग्रहणको विषयमा विवाद छ। पुरातात्विक, ऐतिहासिक महत्वको स्थानबाट दु्रतमार्ग लान लागेको भन्दै स्थानीयले विरोध गर्दै आएका छन् जसले गर्दा खोकनामा काम सुरुवात हुन सकेको छैन। खोकना यो सडकको जिरो प्वाइन्ट हो तर स्थानीयको विरोधको कारण जिरो प्वाइन्ट नै अन्योलमा छ। अर्कोतिर बाह्य चक्रपथसँग जोडिने गरी दु्रतमार्ग निर्माण भइरहेको छ तर बाह्य चक्रपथ ठेगानै छैन। जग्गा प्राप्तिमा हालसम्म ९२ प्रतिशत प्रगति भए पनि खोकनाबुङमती क्षेत्रको जग्गा स्थानीय विवादको कारण ८ प्रतिशत जग्गा प्राप्तिमा बाधा परेकाले निर्माण कार्यमा बाधा परेकाले निर्माण कार्यसमेत प्रभावित भएको छ। आयोजनाको आवश्यकता अनुरूप ५१७२ रोपनी जग्गा अधिग्रहणका लागि सूचना प्रकाशित भएकोमा ४ हजार ७ सय ६१ रोपनी जग्गा प्राप्ति भएको छ भने खोकना बुङमती क्षेत्रको विवादले ४ सय ११ रोपनी जग्गाको मुआब्जा वितरण गर्न बाँकी छ। २०७७ पुस १७ मा यो विवादको समाधान गर्न राष्ट्रिय योजना आयोगको संयोजकत्वमा समन्वय उपसमिति गठन भयो। संघीय संसद् प्रतिनिधिसभा विकास तथा प्रविधि समितिद्वारा यो निर्माणाधीन आयोजनाको खोकना खण्डमा देखिएको समस्या समाधानका लागि २०७८ साउन २५ मा यो क्षेत्र स्थलगत निरीक्षण गरिएको छ। सांसद गणेश पहाडीको संयोजकत्वले टोलीले यो क्षेत्रको निरीक्षण गरको थियो। विवादका प्रथान विन्दुबाट काम थाल्नु पर्नेमा अन्तिम बिन्दु निजगढबाट काम थालनी गरिएको प्रमुख सेनानी पहाडीले जानकारी दिए। उनले निर्माणका क्रममा पुरातात्विक, सांस्कृतिक महत्वको क्षेत्रलाई संरक्षण नै गरेको दाबी गरे।"
"अत्तरियाधनगढी, यात्रा फिलिली","धनगढी : सेती लोकमार्ग, महाकाली करिडोर र धनगढीदीपायल द्रुत मार्गको कार्य कछुवा गतिमा भइरहँदा अत्तरियाधनगढी सडक भने फिलिली भएको छ। सजावट बाँकी भए पनि कालोपत्रे भइसकेकाले यात्रुलाई सहज भएको छ। नेपालभारत सीमा गौरीफन्टा (मोहना किनार)बाट सुरु भएको यो सडक अत्तरियासम्म झन्डै १४ किलोमिटर छ। सरकारले आव २०७३०७४ सालको जेठमा तीन प्याकेज गरी ठेक्का लगाएको थियो। पहिलो ठेक्का मोहनाबोराडाँडी चार किलोमिटरको छ। अमरशर्मानागार्जुन जेभीले ५७ करोड ७६ लाखमा ठेक्का पाएको थियो। यस प्याकेजमा ६ लेन कालोपत्रे सकिएको छ। रेलिङ, फुटपाथ, सर्भिस रोड निर्माण, ट्राफिक चिह्न, रङरोगन र बायोइन्जिनियरिङको काम बाँकी छ। मोहनाअत्तरिया सडक योजनाका सूचना अधिकारी भुवनबहादुर खड्काले यो प्याकेजको निर्माण ९० प्रतिशत सकिएको बताए। दोस्रो प्याकेज बोराडाँडीगेटा साढे चार किलोमिटरमा पनि कालोपत्रे सकिएको छ। लुम्बीनिराजेन्द्रडाँफे जेभीले ५० करोड २६ लाखमा ठेक्का यसको पाएको थियो। गेटादेखि अत्तरियासम्म भने करिब ८५ प्रतिशत मात्रै काम भएको छ। लामाराजेन्द्रडाँफे जेभीले ५४ करोड ४२ लाखमा ठेक्का लिएको थियो। यस खण्डमा पनि फिनिसिङका काम मात्रै बाँकी रहेको योजनाले जनाएको छ। यो आयोजनाको काम सुरुमा तीव्र गतिमा भएको थियो। फिनिसिङमा ठेकेदारले केही लापरबाही गरिरहेको खड्काले बताए। कार्यालयले तीनै प्याकेजमा चारचार पटक म्याद थपिसकेको छ। चौथो पटक थपिएको पहिलो प्याकेजको म्याद चैत मसान्तमा सकिँदैछ। निर्माण व्यवसायीका कारण ढिलाइ भइरहेको छ, खड्काले भने, अब पनि सम्पन्न नगर्नेलाई जरिवाना तिराउँछौं। त्यस सडकमा तीनवटा पुल बन्न सकेका छैनन्। पुल नबने पनि सडक सुचारु नै छ। तर, ठूला र सुविधासम्पन्न पुल भने बन्ने प्रक्रिया सुरु भइसकेको छ, उनले भने, सडक फिनिसिङ र पुल निर्माण तीव्र बनाउनेमा हाम्रो ध्यान केन्द्रित छ। गेटा नजिकमा पर्ने मनहरा पुल र सुनिखोला पुलको भने ठेक्का भइसकेका छन्। मनहरा पुलको ६ करोडमा शनिदेव उच्चकोटी शानिन्द्रश्वर जेभीले ठेक्का पाएको छ। २०७८ जेठमा ठेक्का पाए पनि निर्माणको काम सुरु नभएको हो। यस्तै सुनिखोला पुलको राजेन्द्र निर्माण सेवाले तीन करोडमा ठेक्का पाएको छ। त्यहाँ पिलर राख्ने काम भइरहेको छ। अझ सीमा क्षेत्रमा रहेको मोहना नदी माथिको पुलको ठेक्का हुन सकेको छैन। आर्थिक प्रस्ताव पास भएर प्राविधिकका लागि विभागमा पठाएका छौं, अब लगत्तै ठेक्का हुन्छ, कार्यालयका लेखा अधिकृत शिद्धराज पाण्डेले भने।"
सडकको समृद्धि,"काठमाडौं : २००७ सालसम्म नेपालमा सडकको लम्बाइ ३ सय ६० किलोमिटर थियो। त्यो कच्ची अवस्थाको हो। अहिले पक्की र कच्ची गरी ९७ हजार १ सय ६ किलोमिटर छ। विकासको आधार नै सडक भएकाले यसको विस्तार भएको हो। भूराजनीति र आर्थिक क्रियाकलाप पनि सडकसाथ जोडिने हुँदा समृद्धिको आधारका रूपमा लिइन्छ। यसले देशको समृद्धि पनि मापन गर्छ। नेपालले सडक विकासमा प्रमुख प्राथमिकता दिएको निर्माणका विभिन्न तथ्यांकले देखाउँछन्। १५औं राष्ट्रिय योजनामा नै समेटेर नेपालले २०८१ सालसम्म ७७ जिल्लामा नै सडक सञ्जाल विस्तार गर्ने लक्ष लिएको छ। सडक विभागका उपमहानिर्देशक तथा प्रवक्ता इन्जिनियर शिवप्रसाद नेपालका अनुसार आर्थिक सर्भेक्षण २०७७०७८ मा उल्लेख भएअनुसार केन्द्रीय सरकारको मातहातमा प्रस्तावित ८० वटा राष्ट्रिय राजमार्गसहित ३३ हजार ५ सय २८ किलोमिटर छ। प्रदेश र स्थानीय सरकारको गरी कुल लम्बाइ ६३ हजार ५ सय ७७ किलोमिटर छ। कुल तथ्यांकमध्ये २० हजार २ सय ४८ किलोमिटर कालोपत्रे सडक छ। ग्राभेलको लम्बाइ २१ हजार ९ सय ७९ किलोमिटर र कच्चीको लम्बाइ ५५ हजार ८ सय ७८ किलोमिटर रहेको सरकारी तथ्यांक छ। केन्द्रीय सरकारको ८० वटा राजमार्ग र प्रदेश तथा स्थानीय सरकारअन्तर्गत प्रादेशिक र स्थानीय गरी कुल दुई हजारभन्दा बढी सडक छ। सडक विभागको तथ्यांकअनुसार हालसम्म राष्ट्रिय राजमार्गले नछोएको जिल्ला हुुम्ला हो। सात सय ५३ स्थानीय तहको २१ स्थानको केन्द्रसम्म सडकको पहुँच छैन। स्थानीय तहको प्रशासनिक केन्द्रलाई कालोपत्रेमार्फत राष्ट्रिय वा प्रादेशिक सञ्जालमा जोड्न अझै तीन हजार एक सय किलोमिटरलाई विस्तार तथा स्तरोन्नति गर्नुपर्छ। केही खण्डमा नयाँ ट्र्याक नै खोल्नुपर्ने अवस्था छ। करिब ११ सयवटा नदी वारपार गर्ने संरचना निर्माण गर्न अझै आवश्यक छ। प्रदेशगत रूपमा सबैभन्दा बढी बागमती प्रदेशमा २४७ प्रतिशत सडक सञ्जाल विस्तार भएको छ। कर्णाली प्रदेशमा सबैभन्दा कम ५१ प्रतिशत मात्र पुगेको छ। निर्माण भइसकेकामध्ये कालोपत्रे हुन नसक्दा अधिकांश सडक हिउँदयाममा मात्र चल्न सक्छन्। आवश्यक पुल, पुलेसा र ढलको अभावमा ती सडकहरू प्रयोजनहीन छन्। सडक विभागले गरेको पछिल्लो अध्ययनअनुसार करिब २५ प्रतिशत सडक यातायात सञ्चालनका लागि उपयुुक्त छैन। ७५ प्रतिशतको अवस्था भने योग्य छ। तुलनात्मक रूपमा पछिल्ला २ वर्ष यता सडकको अवस्था केही बिग्रिएको विभागले स्वीकार गरेको छ। कोभिडका कारण जनशक्ति परिचालनमा समस्या आउँदा सामान्य मर्मतसम्भारमा पनि असर परिरहेको प्रवक्ता नेपाल बताउँछन्। सरकारको पहिलो प्राथमिकतामा जस्तो भए पनि सडक सञ्जाल विस्तार भएकाले सुधारका लागि पनि योजना बनाउँदै लैजानुपर्ने आवश्यकता रहेको भौतिक पूर्वाधार तथा यातायात मन्त्रालयका सहसचिव केशव शर्मा बताउँछन्। हामी महँगा सडक बनाउने सक्ने अवस्थामा छैनौं। अब आधारभूत सडक सुविधाबाट गुणस्तरीय सडक बनाउन थालेका छौं, उनले भने। एकपटक पक्की बनेको सडकको सरदर आयु २० वर्षको मानिन्छ। यो अवधिसम्म सडकलाई व्यवस्थित राख्नका लागि हरेक पाँच वर्षमा अद्यावधिक मर्मतसम्भार गनेुपर्ने हुन्छ। तर, नेपालको सन्दर्भमा सडक सञ्जाल विस्तारमा मात्र सरकारको ध्यान गरेको छ। अति आवश्यक मर्मतसम्भार हुन सकेको छैन। हामीले देशभरिकै सडकको मर्मतसम्भारका लागि यस वर्ष करिब १६ अर्ब रूपैयाँ सरकारसँग मागेका थियौं। तर, ८ अर्बभन्दा बढी निकासा भएको छैन, उपमहानिर्देशक नेपाल भन्छन्। एसियाली विकास बैंकद्वारा प्रकाशित प्रतिवेदन (२०१८) अनुसार निर्मित सडक मर्मतसम्भार गर्न १ रूपैयाँ लगानी गर्न सक्यौं भने त्यसले सडक बिग्रेपछि पुनर्निर्माण तथा यथास्थितिमा ल्याउन आवश्यक पर्ने अर्को ३ देखि ५ रूपैयाँ बचत हुने देखिन्छ। चार भागमा वर्गीकरण नेपालमा भएका सडकलाई चार भागमा वर्गीकरण गरिएको छ। वर्गीकरण गर्दा सडकको लेन, चौडाइ र बीचमा भएको विभाजनलाई आधार मानिएको छ। यी सबै व्यवस्था भएका सडकलाई वर्ग एकमा राखिने सडक विभागले जनाएको छ। नेपालमा भएका प्राय: राजमार्ग वा सडक वर्ग तीनमा पर्छन्। यसमा दुई लेन मात्र हुन्छ। अहिले सूर्यविनायककोटेश्वर सडक मात्रै वर्ग एकको हो। पूर्वपश्चिम राजमार्गलाई ४ र ६ लेनमा विस्तार गरेपछि यो पनि सोही वर्गमा पर्नेछ। राष्ट्रिय गौरवका सडक सरकारले तीनवटा राजमार्गलाई राष्ट्रिय गौरवका आयोजनामा राखेर काम अघि बढाएको छ। मध्यपहाडी लोकमार्ग (पुष्पलाल), हुलाकी राजमार्ग र पूर्वपश्चिम राजमार्ग गौरवका आयोजना हुन्। यिनीहरूको लम्बाइ क्रमश: १ हजार ८ सय ७९, १ हजार ७ सय ९२ र ४ सय ४४ किलोमिटरका छ। मध्यपहाडीको १ सय ११३ किलोमिटर कालोपत्रे भएको छ। हुलाकी राजमार्गको ७ सय ३७ किलोमिटर कालोपत्रे भएको छ। पूर्वपश्चिम राजमार्गअन्तर्गत: कालीगण्डकी करिडोरको ६५ किलोमिटर कालोपत्रे र १ सय ६५ किलोमिटर ग्राभेल छ। कर्णाली करिडोरको १ सय ४५ किलोमिटर मध्ये १३५ किमी ट्र्याक खोलिएको छ। कोसी करिडोरको १६२ किलोमिटरमध्ये १ सय ४८ किलोमिटर ट्र्याक खुलेको छ। ६८ किमी ग्राभेल भएको सरकारी तथ्यांक छ। सरकारले कुल पुँजीगत खर्चको करिब ३० प्रतिशत सडक निर्माणका लागि छुट्याउने गरेको छ। चालू आर्थिक वर्षको तीन खर्ब माथिको पुँजीगत खर्चमा १ खर्ब ३३ अर्ब रूपैयाँ सडक विकासका लागि विभागलाई छुट्ट्याएको छ। विभागको हालसम्मको प्रगति साढे ७ प्रतिशत छ। कोरोना र जनशक्ति अभावका साथै प्रतिस्थापन बजेट आउन ढिला भएका कारणले विभागले बजेट खर्च गर्न नसकेको विभागका प्रवक्ता शिवप्रसाद नेपालले जानकारी दिए। अबको सरकारको नीति पहुँच पुर्याएपछि स्तरीय बनाउनेतिर केन्द्रित हुने विभाग बताउँछ। सोही अनुरूप अहिले सिंगल लेनलाई डबल लेन गर्ने, डबललाई चार लेन गर्ने, कच्चीलाई पक्की गर्ने लगायतका काममा विभाग निर्देशित छ। सुरक्षा, सुविधाजनक र विस्तारीत गर्दै गुणस्तरीय सडक विस्तारको योजना अनुरूप अहिले पूर्वपश्चिम राजमार्गलाई ४ वा ६ लेनमा विस्तार गर्ने सरकारको योजनाअनुसार बुटवलनारायणघाट सडक र पूर्वतिरको कमलादेखिकंचनपुर खण्ड निर्माणमा गइसकेको छ। यस्तै, २ वटा खण्ड डीपीआरको चरणमा छ। जसमा काँकडभिट्टाइटहरीलौकोइसम्म(एसियाली विकास बैंकको ऋण) र कमलाढल्केवरपतलैया सडक खण्ड (विश्व बैंकसँगको ऋण सम्झौता) निर्माण हुनेछ। पश्चिमतिरको सडकको स्तारोन्नतिका लागि फिजीबिलिटी गर्ने चरणमा रहेको विभाग बताउँछ। सरकारले सन् २०३० सम्ममा ७ लाख किलोमिटर सडक निर्माण गर्ने दीर्घकालीन योजना अघि सारेको छ। विकास बजेट मध्येको ठूलो हिस्सा सडक पूर्वाधार निर्माणमा खर्च हुने गछ। नेपाल सरकारले २१०० सालसम्ममा ९९ प्रतिशत परिवारमा ३० मिनेटको दूरीमा यातायातको पहुँच पुर्याउने लक्ष राखेको छ। सो समयसम्ममा ३३ हजार किलोमिटर राष्ट्रिय र प्रादेशिक लोकमार्ग बनाउने, भूमिगत मार्गसहित ३ हजार किलोमिटर द्रुत मार्गको निर्माण गर्ने र २ हजार २ सय किमी रेल मार्ग निर्माण गर्ने महत्वकांक्षी लक्ष्य राखेको छ।"
अबको गन्तव्य सडक पूर्वाधार,"नेपालमा २०१३ सालमा सुरु योजनाबद्ध विकाससँगै सडक पूर्वाधारमा उल्लेख्य बजेट लगानी भएको छ। यद्यपि पहिलो आवधिक योजना पूरै वैदेशिक सहयोगमा निर्भर थियो। सुरुआतमा स्थानीय गल्ली र चोकहरूमा ढुंगा छाप्ने लगायतका सामान्य सीपबाट सडक बनाउने काम भए। त्यसबाहेक इन्जिनियरिङ प्रोजेक्टको तहमा वैदेशिक अनुदान, डिजाइन र व्यवस्थापनमा राजमार्गहरू बनेका छन्। तिनै राजमार्ग हालसम्म मेरुदण्डका रूपमा छन्। २०४६ सालमा भएको परिवर्तनपछि सडक पूर्वाधारको विकासमा संख्यात्मक उछाल आयो। साथै, सञ्चालीकरण र पहुँच विस्तारका दृष्टिमा पनि वृद्धि भएको देखिन्छ। विशेषत आठौं योजनामा गरिबी निवारणलाई एकल लक्ष्य बनाइयो। त्यसपछि सडक विकासलाई यसको साधनको रूपमा उच्च महत्त्व दिएर बजेट र कार्यक्रम तय गरेको पाइन्छ। हाल १५ हजार किलोमिटर राजमार्ग स्तरका र ८० हजार किलोमिटरभन्दा बढी स्थानीय सडक विभिन्न स्तरमा निर्माण भएका छन्। तर बिडम्वनापूर्वक भन्नुपर्ने अवस्था के छ भने, गेमचेन्जर भूमिका निर्वाह गर्ने सडक बनैकै छैन। अन्तर्राष्ट्रिय स्तरको बनाउने कल्पना यथार्थमा रूपान्तरण भएकै छैन। जीवन सरल र सहज बनाउने अनि आर्थिक समृद्धिलाई पूर्वाधार तयार गर्ने सडक पुगेकै छैन। राष्ट्रिय राजमार्गमध्ये पनि ५१ प्रतिशतमात्र कालोपत्रे छ भने दुई हजार किलोमिटर ट्रयाक नै खोल्न बाँकी छ। रणनीतिक सडकको अवस्था ४३ प्रतिशत राम्रो, ४२ प्रतिशत औसत र १५ प्रतिशत खराब छ। सडक सतहको चिल्लोपनालाई नाप्ने अन्तर्राष्ट्रिय सूचकांकको आधारमा त तीन प्रतिशत मात्र सडक राम्रो वर्गीकरणमा पर्छ। आधा ग्रामीण सडक यातायातयोग्य छैनन् भने ९० प्रतिशत वर्षायाममा सञ्चालन हुँदैनन्। यातायात नीति सरकारको राष्ट्रिय यातायात नीति, २०५८ ले मुख्यतः राजमार्ग केन्द्रले र अन्य सडक स्थानीय तहबाटै निर्माण र सम्भार गर्ने रणनीति लिएकोमा हाल संविधानअनुसार नै जिम्मेवारी तोकिइसकेको छ। निजीक्षेत्रलाई सहभागी गराउने नीतिमा काठमाडौंतराई फास्ट ट्रयाकबाट अवसर गुमेसँगै तत्काललाई सम्भावना टरेको छ। जलविद्युत्, उद्योगहरूसँगको सहकार्यमा जुट्न सक्ने लगानीको पूरक स्रोतबारे कहिल्यै बहस भएको छैन। जिल्ला सदरमुकाम जोड्ने सडक, मध्यपहाडी राजमार्ग र चीनसँग जोड्ने सडकलाई प्राथमिकतामा राख्ने वर्तमान नीतिका मुख्य नीतिगत विषय हुन्। यी विषय कार्यान्वयनको उपल्लो क्रममै छन्। त्यसैले आगामी दशकहरूका निम्ति राष्ट्रिय यातायात नीति कस्तो हुने भन्ने तय गर्न ढिला भइसकेको छ। तीन वर्षदेखि नीति मस्यौदा अलपत्र छ। परिवर्तित राज्य संरचनामा प्रदेश र स्थानीय तहलाई मार्गदर्शन गर्ने सन्दर्भमा यो अझै टड्कारो अभाव महसुस भएको छ। प्रविधिको विकास, केवलकार, यान्त्रिक पुलजस्ता माध्यममा निजीक्षेत्रको आक्रामक प्रवेश भइरहेको छ। यस्तो अवस्थामा यातायातका क्षेत्रहरूको एकीकृत विकासका निम्ति पनि यातायात नीति तुरुन्त जारी हुनुपर्ने हो। नीतिहरू एकातिर हुने तर बजेटमा सधैं स्वार्थी समूह हावी भई सो अनुसार कार्यक्रम नबन्ने रोगसँग लड्नु त छँदैछ। तत्कालीन कार्यसूची सडक बनाउन सजिलो छ, तर त्यसलाई बचाइराख्न धेरै गाह्रो छ। संघीयतापछि धेरै सडकको स्वामित्व व्यावहारिक रूपमा यकिन भइसकेको छैन। संघले कार्यसूची तय गरिसक्दा पनि प्रदेशहरू अनभिज्ञ देखिन्छन्। काठमाडौं भित्रका चौडा सडक नै संरक्षकविहीन भएका छन्। संघले हात झिकिसकेको तर प्रदेश र नगरपालिकाहरूले परिवर्तित कार्यक्षेत्र अनुसार विधिवत रूपमा स्वामित्व लिएका छैनन्। त्यसो हुँदा धेरै सडक सम्पत्ति मर्मत सम्भारको अभावमा क्षयीकरण भइरहेका छन्। तसर्थ प्रत्येक तहबाट तुरुन्तै आफ्नो कार्यक्षेत्र यकिन गर्नुपर्ने भएको छ। अर्कातिर संघीयताको मर्मविपरीत र संविधानले दिएको जिम्मेवारी प्रतिकूल हुने गरी स्थानीय स्तरमा खनिएका सडक संघलाई थोपर्ने कार्य रोक्नु पर्छ। खुद्रा बजेटमा सयौं सडक यसरी खनिएका छन्। अन्यथा राजमार्ग सुधार र स्तरोन्नति गराउने जनशक्ति यसमै रुमल्लिनाले न हाँस न बकुल्लाको चाल हुने अवस्था आउने छ। काठमाडौं उपत्यकाभित्र मात्रै करिब एक दर्जन निकायले सडक निर्माण गर्छन्। तर, योजनाबद्ध मर्मत सम्भार प्रणाली सडक विभागबाहेक कसैसँग छैन। बागमती करिडोर र धोबीखोला कोरिडोर जीर्ण हुनुमा एउटा कारण यो पनि हो। तसर्थ सडक बनाउने निकाय कोको हुने र आफैं मर्मतसम्भार गर्ने कि नगर्ने र नटुंगिएसम्म वेवारिसे सडक बनिरहने देखिन्छ। एकैपटक सयौं योजनामा बजेट खर्च गरिरहेका छौं। पर्याप्त बजेट र सम्पन्न सीमाको यथार्थ चित्र कुनैको छैन। चीन जोड्ने दसौंको संख्यामा सडक त चाहिएकै छ तर कति वर्षभित्र कुन स्तरको सडक भन्ने मार्गचित्र छैन। किनकि स्रोतको सुनिश्चितता छैन। उच्च तहको प्रतिबद्धता छैन। तीनमध्ये पहिलो कुन र कुन स्तरको यकिन गरी कार्ययोजनासहित बजेट छुट्याएमा केही अवश्य बन्नेछ। तर हामी सबै बनाइरहेका छौं। कुनै पनि उपभोग्य बनाइरहेका छैनौं। तसर्थ राष्ट्रिय स्तरका योजनाहरूको विशुद्ध आर्थिक, रणनीतिक र प्राविधिक आधारमा प्राथमिकीकरण गर्न जरुरी छ। राजनीतिले यसलाई स्वामित्व लिनुपर्छ। अबको लक्ष्य सडक अत्यन्तै महँगो संरचना त हुँदै हो। त्यसैले पनि हालसम्म ठूलो धनराशी खर्च भइसकेको छ। सबै तहबाट ठूलो हिस्सा सडकमै खर्च भइरहेको छ। ८२ प्रतिशत परिवार भने आधारभूत रूपमै यातायातको पहुँचमा छन्। यो सन्दर्भमा विकसित देशहरूमा देखिने स्तरका छोटो, सुरक्षित र आधुनिक सडक कसरी र कहिलेसम्म बनाउने भन्ने स्पष्ट खाका कोर्नु अबको टर्निङ प्वाइन्ट हो। चौडा सडक थप्ने होइन, भएका सडकलाई छोटो, किफायती र सुरक्षित बनाउने हो। मर्मत सम्भार त्यसै त कम प्राथमिकतामा पर्छन्, अझ मर्मत सम्भार कार्यालयहरूलाई नयाँ सडक निर्माणकै बोझले थिचाइएको छ। ती संस्था त्यसमै रमाएका छन्। छिमेकी देशहरूले तीन चार वर्षमै मेगा प्रोजेक्ट फटाफट बनाइरहेका छन्। हामी किन सक्दैनौं ? यसका निम्ति अहिले जुन दिशाहिन धरातलमा छौं त्यसबाट बाहिर निस्कनै पर्छ। आउट अफ बक्स सोच्नुपर्ने बेला आइसकेको छ। हाम्रो बिडम्वना यो छ कि विषयगत मन्त्रालयको सोचपत्रलाई अर्थ मन्त्रालयले स्वामित्व लिँदैन। योजना आयोगका आफ्नै योजना छन्। राजनीतिक नेतृत्वले यी कुनैलाई चासो दिँदैन। आफ्नै सूचीलाई अगाडि बढाउछन्। चिल्ला, फराकिला र सुन्दर सडकका सन्दर्भमा यी विषय अनिवार्य हुन जान्छन्। किनभने सडक इन्जिनियरले अनुगमन गर्ने रोलरले पेलिएको मृत संरचना होइन। यो त सभ्यता र विकासको प्रतिबिम्ब हो अनि अर्थतन्त्रको धमनी हो। सडक पूर्वाधार सूचक मात्र हो। यो आफैंमा गन्तव्य होइन। माध्यम मात्रै हो। तसर्थ हामीले केकेबाट कस्तो आर्थिक विकास गर्न खोजेको हो ? सोको मेरुदण्ड हुने कुनकुन सडक कुन स्तरको बनाउने भन्ने यकिन गरौं। सडकको प्राथमिकीकरण गरौं। दोस्रो चौमासिक लागेपछि थप बजेटका निम्ति अर्थ मन्त्रालय धाउने परिपाटी अन्त्य गरौं। योग्य मान्छेहरूलाई सडकका परियोजनाको नेतृत्व गर्न दिऊँ। राजनीतिक, जातीय, क्षेत्रीय अनि गोत्रका आधारमा नेतृत्वकर्ता छान्न बन्द गरौं। प्रत्येक वर्ष सुरुङ, पुल अनुगमन गर्न जान्ने, डिजाइन र स्वीकृत गर्न जान्ने इन्जिनियर कति जना उत्पादन गर्ने कार्ययोजना बनाऔं। कति निर्माण व्यवसायीलाई जटिल इन्जिनियरिङ कार्य गर्न सक्ने बनाउने हो। त्यसबारे पनि नीति बनाउनुपर्ने छ। बजारलाई नै छाड्ने हो भने सरकारसँग काम किनेर बिक्री गर्ने मेनपावर कम्पनी भइरहने देखियो, निर्माण व्यवसाय। सडक त बने तर कति मृत्यु मार्ग बने अनि कति मानवीय विपत्तिका कारक ? कानुन बनाएरै सडक बनाउन मिल्ने नमिल्ने भूगोल छुट्याउनुपर्ने जटिल अवस्था आइपरेको छ। भूउपयोग नीतिका आधारमा संघीय सरकारले सडक बनाउने मापदण्ड जारी गर्नु उपयुक्त हुन्छ। पहिरो, भूक्षय तथा उत्पादनशील जग्गा विनाशका कारण सडकको नाममा खनिएका ट्रयाक पनि हुन् भन्नेमा कुनै द्विविधा रहेन। अर्को महत्त्वपूर्ण पाटो के भने सडक सवारी साधनका निम्ति होइन। यो त समावेशी, सुरक्षित र साझा उपयोगको पूर्वाधार बन्नुपर्छ भन्ने बहस हो। जुन सुरु मात्र भएको छ, व्यवहारको अभिन्न अंग हुन सकेको छैन। आजसम्मका हाम्रा अभ्यासलाई टक्क रोकिएर समीक्षा गरौं। नयाँ मोड लिनुपर्ने अवस्थामा छौं हामी। अन्यथा, सडकै सडकले घेरिइरहने छ। जुन बोझ त हुने नै छ, सँगै भय, विनाश र अद्योगतिले समेत घेरा हालिरहेको हुनेछ। नेपाली काठमाडौं चक्रपथ सुधार योजनाका प्रमुख हुन् ।"
"धेरै होइन, गुणस्तरीय सडक","केन्द्रका करिब ५० प्रतिशत सडक कालोपत्रे हुन बाँकी छ। स्थानीय स्तरका सडक त ४ प्रतिशत मात्रै कालोपत्रे भएका छन्। सरकार संघीय स्वरूपमा गएको छ। त्यसैले सडक निर्माण र मर्मतसम्भारका जिम्मेवारी पनि क्रमशः केन्द्र, प्रदेश र स्थानीय सरकारबाट गर्ने गरी भएको छ। त्यसअघि दुई किसिमले मात्र सडकको वर्गीकरण गरिएको थियो, एउटा रणनीतिक (केन्द्रस्तरीय) सडक र स्थानीय सडक सञ्जाल। रणनीतिक सडकहरू सडक विभागले हेथ्र्यो र बाँकी स्थानीय पूर्वाधार तथा कृषि सडक विभागले हेथ्र्यो। केही हदसम्म जिल्ला विकास समिति र नगरपालिकाले पनि हेर्थे। यसपछि संघ सरकारले हेर्ने सडक भनेको करिब १५ हजार किलोमिटर सडक मात्र छ। ८० वटा राजमार्गहरू मन्त्रिपरिषद्बाट राष्ट्रिय राजमार्ग हुन् भनिएको छ। जुन भौतिक पूर्वाधार तथा यातायात मन्त्रालयको जिम्मेवारीमा परेका छन्। सडक विकासको प्रक्रियामा के हुन्छ भने मोर रोडस् अर बेटर रोडस् भन्ने हुन्छ। भन्नुको अर्थ, एउटा अवस्थामा पुगेका छौं, अब नेपाल बेटर रोडस्मा जानैपर्छ। यसैगरी केही पहिलेको स्थानीय कृषि सडक तथा पूर्वाधार विभागले पनि केही सडक केन्द्रबाटै हेरेको अवस्था छ। बाँकी सडक प्रदेश र स्थानीय सरकारले हेरेका देखिन्छ। यहाँ एउटा के चुनौती छ भने यसरी हेर्दा विभिन्न सडक विभिन्न निकायले हेर्ने भए। सडकको एकीकृत व्यवस्थापन हुन कठिन भयो। केन्द्रमा मन्त्रालयको सडक विभागले गर्ने भयो, सहरी विकास मन्त्रालयले पनि गर्ने भयो अनि संघीय मामिला तथा सामान्य प्रशासन मन्त्रालयले पनि हेर्ने भयो। प्रदेशमा सातवटैले स्वायत्त ढंगले सडकको काम गर्ने भए। ७ सय ५३ स्थानीय सरकारले पनि आफ्नै शैलीमा स्वायत्त भएर सडकमा काम गर्न पाउने भए। यसले गर्दा सडकको एकीकृत योजना नहुने भयो। अब कुन सडक संघबाट राजमार्ग बनेको हो त्यसलाई प्रदेशका कुन सडक र प्रदेशका कुन सडकको सहयोगीका रूपमा स्थानीय सरकारका कुन सडक हुनुपर्ने हो ? यसरी एउटाले अर्कोलाई परिपूरक हुने गरी बनाइयो भने सडक सञ्जाल बढी प्रभावकारी हुन्छन्। अहिले आआफ्ना हिसाबले बन्दा समस्या हुन्छ। राज्यलाई एउटा चुनौती छ, सडक क्षेत्रको एउटा गुरुयोजना हुनुपथ्र्यो जुन आजसम्म बनेको छैन। कुन सडक कसले हेर्ने भन्ने किटान हुनुपर्छ। यसले गर्दा देशभर कति सडक छन् भनेर माग्दा पनि दिने अवस्था छैन। प्रदेशमा त यही सडक हेर्ने भन्ने पनि यकिन छैन। स्थानीयमा त पनि त्यस्तै छ। त्यसले गर्दा एकीकृत योजनामा समस्या हुने नै भयो। नीतिगत रूपमा स्पष्ट हुन जरुरी छ। त्यहीअनुसार सडकका मापदण्ड पनि एउटा हुनुपर्नेमा राजमार्गका मापदण्ड एउटा, सहरीका अर्को निकायले निकाल्दा सडक ऐनलाई समयसापेक्ष बनाउन जरुरी भयो। त्यसो गर्न खोजेको संसदीय समितिले तपार्इंहरूले यसरी बनाउन पाउनुहुन्न भन्यो। राष्ट्रिय राजमार्गको मात्रै बनाउनु पर्छ भन्ने कुरा छलफलमा आयो। बैठकमा संघ, प्रदेश र स्थानीय स्वायत्त भएकाले आआफ्नै ढंगले जान सक्छन् भन्ने भएपछि सबैलाई एकीकृत गर्ने निकाय को त ? प्रश्न खडा भएको छ। अब यो राष्ट्रिय योजना आयोगले एकीकृत रूपमा नीति बनाउनु पर्छ होला। सडक विभागले हेर्ने ५३ हजार किलोमिटर सडकमध्ये पूर्वपश्चिम, उत्तरदक्षिणका राजमार्गहरू छन्। तराईदेखि विकट पहाडी हुँदै हिमाली जिल्लासम्म जोड्ने सडक छन्। कतिपय नदी करिडोरहरू छन्। यसरी चौतर्फी रूपमा सडक विकास गर्न सक्यौं भने केही वर्षभित्र नेपालमा सडकको राम्रो सञ्जाल तयार हुने देखिन्छ। यो एउटा अवसर हो। त्यहीअनुसार केन्द्रीय अथवा राष्ट्रिय राजमार्गहरूको सञ्जाललाई मद्दत पुग्ने गरी प्रदेश मुकामसम्म जोडेर सेवा केन्द्रहरू जोड्ने काम भयो भने प्रदेश र केन्द्रका सडकबीच सम्बन्ध सहज हुन्छ। प्रदेशबाट विकास गरिएका सडकसम्म पुग्ने गरी विभिन्न बस्ती र उब्जनीयोग्य ठाउँसम्म स्थानीय सरकारले सडक बनाउने हो भने हरकाममा सहज हुन्छ। अब एउटा खाका तयार भएको छ, त्यसलाई विभिन्न रहँदा सडक विभागभित्र नपरेका भए पनि कहिलेकाँही बजेट विनियोजन भएर विभागले नै हेर्ने संरचना पनि छ। विनियोजन विधेयक अथवा बजेट कार्यक्रममा आउँछ र त्यस्ता सडक विभागले त्यो वा केही वर्षका लागि जिम्मेवारी पाउँछ। योजना तहमा नेपाललाई अवसर भनेको ९० हजार किलोमिटर जति सडक बनेका छन्। पूर्वपश्चिम र उत्तरदक्षिणको सञ्जाल तयार भएको छ। हुम्लाबाहेक मुलुकभरका सबै जिल्लाका सदरमुकाम सडकमा जोडिइसकेका छन्। यो पनि जोडिन लागेको छ। केन्द्रका सडकसँग प्रदेश र स्थानीय तहका सडक नजोडिने हो भने पुग्नुपर्ने जति सुविधा वा फाइदा नहुन सक्छ। सडक सञ्जालका रूपमा पाइने अवसर पाइँदैन। कार्यान्वयनका दृष्टिले हेर्ने हो भने पनि केन्द्रका करिब ५० प्रतिशत सडक कालोपत्रे छन् भने स्थानीय स्तरका त ४ प्रतिशत मात्रै कालोपत्रे छन्। यी सबै सडक कालोपत्रे बनाउनु र तिनलाई जोड्ने पुल बनाउनु हो भने दिगो रूपमा सडकहरू प्रयोगमा आउँथे। यसले ठूलो बजेट र धेरै जनशक्ति अनि सोहीअनुसार समयको पनि माग गर्छ। त्यसैले अब हामीले नयाँ सडक खनिरहनुभन्दा एकपटक भएकालाई गुणस्तरीय बनाउनु उचित हुन्छ। सडक विकासको प्रक्रियामा के हुन्छ भने मोर रोडस् अर बेटर रोडस् भन्ने विवाद चाहिँ संसारभर नै रहन्छ। भन्नुको अर्थ, एउटा अवस्थामा पुगेपछि बेटर रोडसमा जानैपर्छ। नेपालमा आधारभूत सडक सञ्जाल बनिसकेको छ। सबै जिल्लामा र मुख्य बस्तीहरूमा पुगेको अवस्थामा ती सडकलाई बेटर रोडस् बनाउन अर्थात् कालोपत्रे गर्न, पुल राख्न र दिगो रूपमा बाह्रैमास चल्ने बनाउनेमा अब लाग्नुपर्छ। सडक सुरक्षामा पनि अब नेपाल योजनाबद्ध ढंगले अघि बढ्नुपर्छ। कतिपय सडक असुरक्षित छन्। पहाडी सडकहरूमा भिरालो जमिन र तल नदी हुने भएकाले एउटा दुर्घटना हुँदा ४०५० जनाकै ज्यान जान सक्छ, तिनलाई सुरक्षित बनाउनु पर्ने टड्कारो खाँचो छ। त्यसैले पनि नयाँ सडकभन्दा भएकाको स्तरोन्नति र दिगो बनाउनु पर्ने देखिन्छ। जनप्रतिनिधिबाट आउने सडकका मागअनुसार सडक बनाउन थाल्यौं भने पुनः समस्या हुन्छ, बजेट त्यहीअनुसार खर्च हुन्छ। तिनको मर्मतसम्भारमा धेरै खर्च लाग्छ, अनावश्यक रूपमा फस्छौं। आएका मागलाई विश्लेषण गरेर मात्र काम थाल्नुपर्छ। पहाडी भेगमा सडक खन्दा पहिरो जाने समस्या हेर्नुपर्छ। तराईमा सडक निर्माणले डुबानको समस्या आउन सक्छ। सडक निर्माण गर्न जनशक्तिदेखि इन्जिनियर हुँदै व्यवसायीको क्षमतामा पनि प्रश्नहरू छन्। तिनलाई सुधार गर्नु पनि आजको चुनौती छ। स्रोत र दक्ष विशेषज्ञ जनशक्तिको कमी छ। एक पटक सडकको सञ्जाललाई सुरक्षित, सजिलो र सहज सडक बनाउन यो दिशातर्फ जानुपर्छ। सरकारहरूले केही समय सडकको गुणस्तरमा ध्यान दिनैपर्छ। त्यसपछि अर्को विकासले अरू सडकको माग गर्छ। सडक खनेर मात्र उपलब्धि हुने होइन। सडकमा गाडी गुडेर र गुडे पनि जनताको जीवनस्तर बढेर वा उत्पादनले बजार पाएर मात्र पूर्ण सदुपयोग हुन्छ। यी सबै भए मात्र विकास हुन्छ, सडक खनेर मात्र विकास हुने होइन। अहिलेसम्म सडक खनेपछि आफैं विकास हुन्छ भन्ने सोच पनि छ। सडकको हामी खुब माग गर्छौं तर सडकसँगै विकास के हो भनेर ध्यान दिन सकेका छैनौं। सडक पुगेका ठाउँमा पनि हामीले सोचेजस्तो विकास हुन सकेको छैन। एकीकृत विकासको अवधारणा लागू गर्नुपर्ने अवस्था छ। सडकबाट पाउने प्रतिफल हामीले पूर्ण रूपमा पाउने गरी काम गर्न सक्यौं भने त्यो विकास दिगो हुन्छ। मर्मत सम्भारमा नेपालका सडक कमजोर छन्, सम्बन्धित निकाय कमजोर छन्। थुप्रै सडक बने तर सडक सम्पत्तिलाई जोगाएर राख्न सक्नुपर्छ। गाडीहरू बिग्रन सक्छन्। पर्याप्त मर्मतसम्भारको बजेट दिन सकेनौं वा भएको बजेट उपभोग गर्न सकेनौं र सडक सम्पत्ति जोगाउन सकेनौं भने जति सडक बनाए पनि त्यसको उपयोग गर्न सक्दैनौं। यसले दिगो काम दिगो हुन सक्दैन। सबै जनप्रतिनिधिले यसतर्फ ध्यान दिनुपर्छ। धेरैको ध्यान नयाँ सडक खन्नेमै देखिन्छ तर मर्मतसम्भार कसैको पनि प्राथमिकता नपर्ने हुनाले सडक बने पनि समस्या ज्यूँका त्यूँ छन्। त्यसैले पनि भएका सडकलाई पूर्ण सदुपयोग हुने गरी सरकारहरूले काम गर्नुपर्छ। इन्जिनियर शर्मा भौतिक पूर्वाधार तथा यातायात मन्त्रालयका सहसचिव हुन् ।"
सडक नै सहरको मुहार,"सहरभित्र निर्माण गराएका पुलहरू अण्डर पास हुने गरी मापदण्ड अनुसार निर्माण गर्न सकेको भए यातायात पूर्वाधार प्रभावकारी हुने थियो। २०४५ सालमा जब नेपाल सरकारले भौतिक योजना मन्त्रालय स्थापना गर्यो तब काठमाडौंको सहर विस्तार हुन्छ भन्ने संकेत देखियो। जसको परिणामस्वरूप पुरानो मौजुदा सहरको आसपासका स्थल भविष्यमा सहर बन्छन्। त्यसबाट जुन सहरका बासिन्दा अस्तव्यस्त जीवनयापन गर्न बाध्य नहुन् भन्ने उद्देश्य हो। के हो निर्देशित जग्गा विकास ? जसले मौजुदा साना गल्ली गोरेटो, कुलो र साना सडकहरूलाई ४, ६, ८, १४ र २२ मिटर चौडाइका सडक बनाउँछ। यही योजना सुरु भयो जसले २०४९ सालसम्म निरन्तरता पायो। यो सडकको योजना भनेको मौजुदा बाटोको केन्द्रबाट दायाँवायाँ बराबर सडकको क्षेत्राधिकार छाडेर निर्माण गर्न दिने गरी बनाइएका योजना हुन्। जसको परिणामस्वरूप काठमाडौं महानगरपालिकाको पुरानो बसोबास क्षेत्रबाहेक बालुबाटार, चण्डोल, धुम्बाराही, महाराजगञ्ज, बसुन्धरा, बानेश्वर, बत्तीसपुतली, शंखमुल, बुद्धनगर, कोटेश्वर, पुरानो सिनामंगल, कलंकी, डल्लु लगायतका क्षेत्रमा सडक ९० प्रतिशतसम्म खुले। ललितपुर उपमहानगरको सानेपा, जावलाखेल, मानभवन, कुसुन्ती, सातदोबाटो, इमाडोल आदि क्षेत्रमा पनि त्यस्तै भयो। मध्यपुर र भक्तपुर नगरपालिकाका विभिन्न क्षेत्रमा प्रस्तावित सडकहरू हालसम्म करिब ९० प्रतिशत खुलेको अवस्था छ। त्यतिबेला सडकको क्षेत्राधिकार तोकिएको भएता पनि सरोकार निकायको मौनता र जग्गाधनीहरूको हेपाहा प्रवृत्तिले नै सडक मिचियो र ती खुम्चिए। जसलाई सच्याउन प्रायः असम्भव भइसकेको छ। सडक नै सहरको मुहार फेर्ने आधार हो। यस्तो अवस्थामा सहरको मुहार फेर्ने योजनाको पुनर्जन्म भयो। जसको परिणामस्वरूप काठमाडौं उपत्यकाभित्र ४८० किलोमिटर सडक चौडा भयो। पूर्व मेचीदेखि पश्चिम महाकालीसम्मका सबै सहर र बजारसँग जोडिएका सडक चौडा पार्ने कार्य राष्ट्रिय अभियानका रूपमा सञ्चालित छ। सहरको मुहार फेर्ने योजनाको पुनर्जन्म भयो। जसको परिणामस्वरूप काठमाडौं उपत्यकाभित्र ४८० किलोमिटर सडक चौडा भयो। राष्ट्रिय अभियानका रूपमा पनि सञ्चालित छ। नगर विकासका मूल सडक २०२९ सालमै सहर विस्तार हुने आँकलन गरेको पाइन्छ। जुनबेला राजधानी (काठमाडौं उपत्यका) भित्रको जनसंख्या एक लाखभन्दा कम थियो। त्यसबेला पनि सहर र पुराना बस्ती जोड्ने तत्कालका साना बाटाहरूलाई ठूलो बनाउनुपर्छ भन्ने योजना २०३३ सालामा बन्यो। जुन सडकहरू हालसम्म पनि तत्कालमा तोकिएको चौडाइको निर्माण हुन सकेको छैन। जस्तै, त्रिपुरेश्वरबुढानिलकण्ठ सडक १८ मिटर, थापाथलीसातदोबाटो २० मिटर चौडा भएका छन्। यी सडकको मापदण्ड २२ मिटर चौडा हो। २०३३ देखि २०४५ सालसम्म यी मूल सडक मानिए। चाहविलसाँखु, जोरपाटीसुन्दरीजल, सातदोबाटोगोदावरी, सातदोबाटोचापागाउँ, ग्वार्कोलुभु, कालिमाटीदक्षिणकाली, सीतापाइलारामकोट, गोंगबुझोर आदि बाटाहरूलाई आर्टेरियल सडकमा नामाकरण गरियो। सँगै सोही अनुसारको मापदण्ड तोकियो। यसका अलावा २०३३ सालमा उपत्यकाभित्र बग्ने चारवटा नदीहरूको मापदण्ड तोकियो। जसमा बागमती, विष्णुमती, मनोहरा र धोबीखोलाको किनारबाट दायाँवायाँ २० मिटर छोडेर मात्र निर्माण गर्न पाइने नियम बनाइयो। त्यसैगरी, २०४५ सालमा डोल क्षेत्र घोषणा गरियो। जसमा सबै खोलाकिनारबाट सय मिटरभित्र निर्माण गर्न पाइँदैन। डोलक्षेत्र बहुदलीय व्यवस्था देशमा कायम भएको केही वर्षमै खारेजीमा पर्यो। जसको परिणाम हामीले प्रत्येक वर्ष बाढी र डुबान सहनु परेको छ। नदी किनार भनेको के हो ? र अरू खोलानालालाई के मापदण्ड आवश्यक छैन ? यसबारे अध्ययन गरी नेपाल सरकारले २०४५ मंसिर १ गते उपत्यकाभित्रका सबै खोलानालाको मापदण्ड तोकियो। के हो खोला कोरिडोर ? खोलाको मापदण्ड बन्यो तर कार्यान्वयन भएन। किनकि सहर विस्तार भएको थिएन न त लामोसमय जनसंख्याको न त सवारीसाधनको चाप। समयले परिवर्तन ल्यायो, बसाईसराईको चाप र सहरभित्रकै जनसंख्या वृद्धिले सहरभित्र परिवर्तन ल्याउनुपर्ने बाध्यता सिर्जना भयो। जसको परिणामस्वरूप एसियाली विकास बैंकको सहयोगमा टेकुदेखि सोह्रखुट्टे नयाँ बजारसम्म विष्णुमती कोरिडोर निर्माण गरियो। २०५८ सालमा धोबीखोला कोरिडोर निर्माण गर्ने योजना बन्यो। २०६३ को जनआन्दोलनसम्म कागजी योजनामा सीमित रह्यो। तत्पश्चात् सुरु भएको यो कोरिडोरको आयोजना अन्तिम चरणमा पुगेको छ। शंखमूलदेखि गोपीकृष्ण चक्रपथसम्मका योजना तन्किएर भंगालभन्दा माथि पहाडको फेदीसम्म पुगेको छ। यसका साथै २०३० सालमै खनिएको बागमती कोरिडोरको गौशाला पुलदेखि शंखमूल हुँदै बालकुमारी र त्रिपुरेश्वर पहरागणसम्मकोे कोरिडोरले पूर्णता पाएन। तर पनि बागमतीको अन्य क्षेत्रमा कोरिडोर निर्माणमा सकारात्मक कार्य भइरहेको छ। सबवे, फ्लाइ ओभर र अण्डर पास भोटाहिटीरत्नपार्क सबवे कति सेवा दिएको छ ? सर्वविदितै छ। यस्ता सबवे विस्तारले निरन्तरता नपाउनु दुःखद् पक्ष हो। यसको सट्टा विज्ञापनमा कमाउने होडबाजी स्वरूप आकाशेपुल निर्माण भए। ती पनि पूर्णरूपमा प्रयोगमा छैनन्। पछिल्ला समय निर्माण भएका विज्ञापनरहित खुला आकासे पुल सबै दृष्टिबाट सकारात्मक देखिन्छन्। नेपालमा फ्लाइओभरको चर्चा सुरु भएको धेरै भएता पनि वास्तविक अध्ययन र डिजाइनको काम करिब ८ वर्ष अघि सुरु भयो। माइतीघर मण्डलाको केही अगाडिदेखि त्रिपुरेश्वरसम्म थापाथलीको ट्राफिक व्यवस्थापन सहज गर्न। त्यो पनि कागजमा सीमित रह्यो। हाल चर्चामा छ, जडिवुटीकोटेश्वरतीनकुने फ्लाइओभर। तर के हुन्छ ? कसैलाई थाहा छैन। समयले निर्णय देला ! जसरी २०५९ सालबाट बाहिरी चक्रपथको योजना सुरु भयो। अहिलेसम्म १९ आर्थिक वर्ष बित्दा पनि एक पाइला सरेको छैन भन्न सक्ने अवस्था छ। सडकका अण्डर पास निर्माण गर्न मौजुदा सहरभित्र सहज छैन। छोटो समयमा निर्माण सम्पन्न गर्ने गरी कार्य अघि बढाउन सके राजधानीलाई जाममुक्त गर्न सकिन्छ। यसैगरी विगत र हालसम्म पनि हामीले सहरभित्र निर्माण गराएका पुलहरू अण्डर पास हुने गरी मापदण्ड अनुसार निर्माण गर्न सकेको भए यातायात पूर्वाधार प्रभावकारी हुने थियो। सडकसम्बन्धी नीति, नियम र मापदण्ड नेपाल सरकारले सडकलाई विभिन्न किसिमबाट वर्गीकरण गरेको छ। सोही अनुुसार क्षेत्राधिकार तोकेको छ। जस्तै राजमार्गकेन्द्रबाट २५२५ मिटर भएका काठमाडौंको माइतीघरदेखि भक्तपुरको साँगासम्म अरनिको राजमार्ग, त्रिपुरेश्वरदेखि नागढुं्गासम्म त्रिभुवन राजपथ। जिल्लाका सडकमा भने केन्द्रबाट १५१५ मिटर हुन्छ। जस्तो, जोरपाटी जहरसिंह पौवा, बालाजुठाडो ढुंगा र कालीमाटीदक्षिणकाली सडक। यसैगरी नयाँ सहर निर्माण गर्दा अपनाउनु पर्ने प्रावधानसहित सहरी सडकको मापदण्ड तय भएको छ। २०७२ को विनासकारी भूकम्पको अनुभवबाट सडकसम्बन्धी मापदण्डमा देशभरका लागि न्यूनतम मापदण्ड तोक्ने कार्य भएको छ। जसअनुसार भौगोलिक विकटता भएका पहाडी क्षेत्रमा चार मिटर र अन्य क्षेत्रमा ५ मिटरभन्दा कम चौडाइमा सडकका लागि कित्ताकाट गर्न नपाइने व्यवस्था भएको हो। यसका अलावा स्थानीय सरकारले संघीय सरकार र प्रदेश सरकारले तोकेको मापदण्ड र यसभन्दा अगाडिको मापदण्डलाई कमजोर बनाउन नपाउने गरी मापदण्ड बनाउन पाउने अधिकार सुनिश्चित गरेको छ। सहरभित्रका सडक प्रयोग सर्वप्रथम प्रश्न उठछ, सडक केका लागि ? हामीकहाँ कही नभएको जात्रा हाँडीगाउँमा भनेझैं सडकको बेहाल छ। साँघुरा सडक चौडा पारिएका छन्। ठूला सार्वजनिक यातायात चलुन्, साइकलयात्रीलाई सहज होस् र पैदल यात्रु ढुक्कसँग हिड्न सकुन् भन्ने यसको उद्देश्य हो। तर परिणाम ठिक उल्टो छ। मौजुदा सडकमा सवारी साधन पार्किङले ठूलो क्षेत्र ओगटेको छ। ट्राफिक व्यवस्थापनको केही छड्के अपरेसनले थेग्ने अवस्था छैन। सहर चुस्त राख्ने हो भने सवारी साधन पार्किङको विकल्प खोज्नु जरुरी छ। जसले जहाँ जे व्यवसाय गर्छ, उसले ग्राहकलाई पुग्ने पार्किङ उपलब्ध गराउनु पर्छ। नत्र त्यस्ता ठाउँमा व्यवसाय सञ्चालन गर्न दिन हुँदैन। व्यापारिक केन्द्रहरूमा व्यवसाय गर्नेहरूंले सहरमा चहलपहल नहुँदै ९० प्रतिशत क्षेत्र ओगट्छन्। सडक अस्तव्यस्त हुनमा विद्युत् भूमिगत कार्यले थप जटिलता ल्याएको छ। हुँदै नभएका फुटपाथको त कुरै अर्को। भएका फुटपाथमा पनि विद्युत्का ठूला ठूला बाकस सयदेखि दुई मिटर दूरीमा ठडिएका छन्। यसले पैदलयात्री फुटपाथ र सडक, सडक र फुटपाथ गर्दै हिँड्नु पर्ने बाध्यता छ। बाटो विस्तार गर्दा पीडितले जग्गा दिनु नपरे हुन्थ्यो भन्ने, दिएमा आफ्नो कम र अगाडिको बढी लिइदिए हुन्थ्यो भन्ने प्रवृत्ति छ। गल्लीभित्र बसेकाले सडक ठूलो भए हुन्थ्यो भन्ने अनि पैदल यात्रुलाई ठूलो फुटपाथ, साइकल यात्रुलाई साइकल ट्रयाक, वातावरणविद्लाई सडकछेउ वृक्षरोपण आदि। के पुरानो सहर जेन तेन पारिएको चौडाभित्र यी सबै सम्भव छ ? सम्भव छ। सडकलाई एकतर्फी बनाऔं, साइकल ट्रयाक दिऔं। चौडा र शारीरिक रूपमा असक्त भएकालाई समेत फुटपाथ बनाऔं। फुटपाथमा वृक्षरोपण गरी हरियाली बढाऔं। यति गरेपछि ठाउँ रह्यो भने मात्र सवारी साधनलाई पार्किङ गर्ने सुविधा दिउँ। यदि यो पनि हामी गर्न सक्दैनौं भने अबको ५७ वर्षबाट पछुताउनु पर्ने बाध्यता हुनेछ। तिवारी काठमाडौं उपत्यका विकास प्राधिकरणका पूर्व विकास आयुक्त हुन् ।"

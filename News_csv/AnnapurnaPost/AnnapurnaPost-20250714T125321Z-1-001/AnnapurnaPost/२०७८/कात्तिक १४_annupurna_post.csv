शीर्षक,विवरण
अवैध औषधीसहित चिनियाँ नागरिक पक्राउ,संखुवासभा : अवैध औषधीसहित दुई जना चिनियाँ नागरिक पक्राउ परेका छन्। जङ फुइन र उ् छिनग्लिन नाम गरेका दुई चिनियाँ नागरिकलाई प्रहरीले पक्राउ गरेको हाे। संखुवासभा खाँदवारी नगरपालिका ९ तुम्लिङटारमा रहेको बुद्ध होटल एण्ड लजमा अवैध रुपमा भन्सार राजश्व छली ल्याएको औषधीसहित उनीहरु पक्राउ परेका हुन्। 'पिबीओजी' लेखेको कृषि बालीमा प्रयोग हुने औषधी (रुद्राक्षको बोटमा छर्कने) लुकाइ राखेको भन्ने सूचना पाएपछि विमानस्थलका सुरक्षा गार्ड र संखुवासभाबाट खटिएको संयुक्त टोलीले लजमा छापा मारेको थियो। कोठामा स्टोर गरी राखेको करिव ८०० केजि बराबरको 'पिबीओजी' औषधी भेटिएको प्रहरीले जानकारी दिएको छ। बरामद भएको औषधीसहित दुई चिनियाँ नागरिकलाई कारवाहीका लागि राजश्व अनुन्धान कार्यालय इटहरी सुनसरी पठाइएको छ।
एएफसी यू२३ एसियन कप छनोट : नेपालको फराकिलो हार,काठमाडौं : एएफसी यू२३ एसियन कप छनोटको अन्तिम खेलमा नेपालले फराकिलो हार बेहोरेको छ। ताजकिस्तानको रिपब्लिकन सेन्ट्रल स्टेडियममा आइतबार भएको खेलमा नेपाल लेबनानसँग ४० गोलले पराजित भएको हो। लेबनानलाई प्रभावशाली जित दिलाउन जेइन फरानले दुई गोल गरे। मोहमद नासिर र मोहमद हैदरले एकएक गोल थपेका थिए। खेलको २६औं मिनेटमा फरानले गोल गर्दै लेबनानलाई सुरुआती अग्रता दिलाएका थिए। ४७औं मिनेटमा फरानले व्यक्तिगत दोस्रो गोल गर्दै लेबनानलाई २० को अग्रता दिलाएका थिए। खेलको ७४औं मिनेटमा मोहमद नासिरले गोल गरेपछि लेबनानले ३० को अग्रता बनाएको थियो। त्यसपछि खेलको ८२औं मिनेटमा हैदरले गोल गर्दै लेबनानलाई ४० को सहज जित दिलाए। लेबनानले प्रतियोगितामा पहिलो जित निकालेको हो। नेपालविरुद्ध जित निकाले पनि लेबनान अघिल्लो चरणमा भने पुग्न सकेन। यसअघि इरान र ताजकिस्तानसँग पराजित भएपछि लेबनानको अघिल्लो चरणमा पुग्ने सम्भावना सकिएको हो। यसैगरी नेपाल भने जितविहीन रहँदै घर फर्किएको छ। समूह बीमा रहेको नेपालले तीन वटै खेलमा हार बेहोरेको थियो। नेपाल पहिलो खेलमा इरानसँग ४० र दोस्रो खेलमा ताजकिस्तानसँग ६० गोलले पराजित भएको थियो। अंक जोड्न नसकेको नेपाल समूहको पुछारमा रह्यो। लेबनान तीन अंकका साथ तेस्रो भयो। समूहको शीर्ष टोलीले एएफसी यू२३ एसियन कप खेल्नेछ। यस्तै दोस्रो टोलीमध्ये उत्कृष्ट चार टोली पनि यू२३ एसियन कपमा छनोट हुनेछन्। उज्वेकिस्तानमा हुने फाइनल चरणको प्रतियोगिता सन् २०२२ को जुन १ देखि १९ सम्म हुनेछ।
प्रधानन्यायाधीश लचिलो : सम्मानजनक बहिर्गमनको प्रस्ताव,"काठमाडौं : प्रधानन्यायाधीश चोलेन्द्रशमशेर जबरा र आन्दोलनरत न्यायाधीशबिच भएको भेटवार्तामा प्रधानन्यायाधीश जबराले सम्मानजनक निकाशको प्रस्ताव अगाडि सारेका छन्। आफू निकट न्यायाधीश मार्फत जबराले सम्मानजनक बहिर्गमनको प्रस्ताव अघि सारेका हुन्। अहिले दुई पक्षका बीचमा वार्तासमेत अवरुद्ध भएको र यसले निकास नदिने भएकाले वार्ता पनि जारी राख्न र आफ्नो बर्हिगमनको विकल्प पनि सुझाउन न्यायाधीश शर्मामार्फत प्रधानन्यायाधीश जबराले प्रस्ताव पठाएको भेटमा सहभागी एक न्यायाधीशले बताए। प्रधानन्यायाधीश चोलेन्द्र शमशेर जबरा र आन्दोलनरत न्यायाधीशबीच वार्ता भएको छ। आइतबार सर्वोच्च अदालतका न्यायाधीशहरुको बैठकले प्रधानन्यायाधीशसँग वार्ता गर्न तीन सदस्यीय टोली गठन गरेको थियो। आन्दोलनरत सर्वोच्चका न्यायाधीशहरूको बैठकले न्यायाधीशहरू सपना प्रधान मल्ल, अनिलकुमार सिन्हा र मनोज शर्मा रहेको वार्ता समिति गठन गरेको हो। सो समितिले प्रधानन्यायाधीशको धारणा बुझ्ने र त्यसबारे आन्तरिक छलफल गरी सोमबार थप रणनीति बनाउनेछ। न्यायाधीश मनोजकुमार शर्मामार्फत उनले यस्तो प्रस्ताव पठाएका हुन्। आइतबार पनि न्यायाधीशहरू छलफलमै रहेका थिए। गत आइतबारको चिया समयपछि न्यायाधीशहरू इजलास वहिस्कार गरेर छलफलमा छन्। एक हप्तादेखि प्रधानन्यायाधीशबाहेक अन्य न्यायाधीशको इजलास बस्न सकेको छैन। सर्वोच्चका न्यायाधीशसहित नेपाल बारले जबराको राजीनामा माग गरेको छ। प्रधानन्यायाधीश जबराको राजीनामा माग गर्दै बारले आज आइतबार सर्वोच्च अगाडि धर्ना दिएको थियो।"
अफगानिस्तानको दोस्रो जित,"आबुधावी : अफगानिस्तानले आइसीसी टीट्वेन्टी विश्वकप क्रिकेटमा दोस्रो जित निकालेको छ। आबुधावीको शेख जायद स्टेडियममा नामिबियालाई ६२ रनले पराजित गर्दै अफगानिस्तानले दोस्रो जित निकालेको हो। अफगानिस्तानले दिएको एक सय ६१ रनको विशाल लक्ष्य पछ्याएको नामिबियाले २० ओभरमा नौ विकेट गुमाएर ९८ रन मात्र बनाउन सक्यो। नामिबियालाई जितबाट रोक्न अफगानिस्तानका नवीन उल हक र हमिद हसनले तीनतीन विकेट लिए। यसैगरी गुल्बादिन नइबले दुई तथा रासिद खानले एक विकेट हात पारे। नामिबियाका डेभिड वाइल्सले सर्वाधिक २६ रन बनाए। यसै गरी जान निकोल लफ्टिइ इटोनले १४, कप्तान जेरार्ड इरासमसले १२ र मिखाइल लिनगेनले ११ रन बनाए। अरु खेलाडीले दोहोरो अंकमा रन बनाउन सकेनन्। यसअघि टस जितेर पहिले ब्याटिङ गरेको अफगानिस्तानले निर्धारित २० ओभरमा पाँच विकेट गुमाएर एक सय ६० रन बनायो। अफगानिस्तानका मोहमद सेहजादले सर्वाधिक ४५ रन बनाए। यसैगरी हर्जतुल्लाह जाजईले ३३, कप्तान मोहमद नाबीले ३२ र अस्घर अफगानले ३१ रन बनाए। नामिबियाका रुबेन ट्रम्पेलम्यान र जान निकोल लफ्टिइ इटोनले दुईदुई विकेट हात पारे। यसअघि भएको खेलमा अफगानिस्तानले एक खेलमा जित र एक खेलमा हार बेहोरेको थियो। पहिलो खेलमा स्कटल्यान्डलाई एक सय ३० रनको फराकिलो अन्तरले हराएको अफगानिस्तानले दोस्रो खेलमा पाकिस्तानलाई पाँच विकेटले नतिजा सुम्पिएको थियो। यसैगरी पहिलो खेलमा स्कटल्यान्डलाई चार विकेटले पराजित गरेको नामिबियाले पहिलो पराजय बेहोरेको हो। अब अफगानिस्तानले भारत र नामिबियाले पाकिस्तानको सामना गर्नेछ।"
नन्कुन्नी धोबी र निर्मला कुर्मी मृत्यु प्रकरण : छानबिन समितिले बुझायो प्रतिवेदन,"काठमाडौं : नन्कुन्नी धोबी र निर्मला कुर्मीको मृत्युको घटना सम्बन्धमा गठित छानबिन समितिले आइतबार कार्यवाहक प्रधानमन्त्री एवं गृहमन्त्री बालकृष्ण खाणलाई प्रतिवेदन बुझाएको छ। गृह मन्त्रालयका सहसचिव हिरालाल रेग्मीको संयोजकत्वमा गठित छानबिन समितिले गृहमन्त्रालयमा कार्यवाहक प्रधानमन्त्री खाणलाई प्रतिवेदन बुझाएको हो। छानबिन प्रतिवेदन बुझ्दै कार्यवाहक प्रधानमन्त्री खाणले छानबिनबाट निकालिएको निष्कर्ष कार्यान्वयनका लागि सम्बन्धित निकायमा पठाउने बताए। छानबिनको निष्कर्ष कार्यान्वयनका लागि सम्बन्धित निकायमा पठाउँछौँ। स्थलगत अध्ययन गरी प्रतिवेदन तयार गरेर बुझाएकोमा धन्यवाद, कार्यवाहक प्रधानमन्त्री खाणले भने। प्रतिवेदनमा बाँकेको जानकी गाउँपालिका वडा नम्बर२ नेवाजीकी नकुन्नी धोबीको घटनामा जिल्ला प्रहरी कार्यालय बाँकेमा माताप्रसाद धोबीले रामकुमार धोबी र इतवारी धोबी भन्ने लक्षिराम धोबीउपर जाहेरी दिएको उल्लेख छ। जाहेरीपछि अनुसन्धान भएर दुवै अभियुक्तउपर बाँके जिल्ला अदालतमा ज्यान सम्बन्धी कसुरमा अभियोग पत्रमा पेस गरी गत भदौ १९ गतेको आदेशबाट अभियुक्तहरू पुर्पक्षका लागि कारागारमा थुनामा रहेको र हाल मुद्दा विचाराधीन रहेको छ। हाल नेपालगञ्ज उपमहानगरपालिका वडा नम्बर १७ र साविक परस्पुर गाउँ विकास समिति वडा नम्बर ९ निवासी निर्मला कुर्मीको चार बिगाह १० कठ्ठा जग्गा हडप्ने नियतले हत्या भएको उल्लेख गरेको छ। श्रीमान महलु कुर्मीको २०६२ सालमा मृत्यु भएपछि निर्मला दुई छोराहरूसँग बस्दै आएकी थिइन्। दुई छोराको २०६६ मंसिरमा १० दिनमा फरकमा स्वास्थ्यमा अचानक समस्या आएर उपचारका क्रममा मृत्यु भएपछि निर्मलाका श्रीमान स्वर्गीय महलु र जेठा छोरा रामसागरको नाममा रहेको घरजग्गाको लालपूर्जा र नागरिकता बादशाह कुर्मीले जिम्मा लिएपछि घरजग्गा खानका लागि लालपूर्जा खोसेर लगेको भन्दै बादशाह कुर्मी इतरकाले चर्को विरोध र धर्ना गरेको प्रतिवेदनमा उल्लेख छ। त्यसपछि बादशाहले विधिवत रूपमा जग्गाको लालपूर्जा आदी जिल्ला प्रशासन कार्यालयमा बुझाएका थिए। निर्मलाले आफूबाट विभिन्न समयमा ऋण लिएको देखाइ अदालतमा मुद्दा हाली नेपालगञ्ज धम्बोजी बस्ने पार्वती विष्टका नाममा २०६९ भदौ ६ गते जग्गा नामसारी गराएको र त्यसपछि विष्टको नामबाट रत्ना थापाको नाममा सारिएको थियो। यो घटनामा समितिले बादशाहसहित ८ जना प्रारम्भिक चरणमा दोषी देखिए पनि बादशाह बाहेक अरु फरार रहेका छन्। समितिले निर्मला कुर्मीको मुद्दामा सम्पती खाने हडप्ने नियतले किर्ते जालझेल आदि भएको विषयमा एवम् बाँके जिल्लामा गग्गा किनबेच, हक, भोग, नामसारीलगायतमा छानबिन गर्न सम्बन्धित निकायबाट विज्ञसहितको टोली गठन गर्न सिफारिस गरेको छ।"
अलमुताइरीलाई खेलकुदमन्त्रीले गरे स्वागत,काठमाडौं : युवा तथा खेलकुद मन्त्री महेश्वर गहतराजले नेपाली राष्ट्रिय फुटबल टोलीका मुख्य प्रशिक्षक अब्दुल्लाह अलमुताइरीलाई स्वागत गरेका छन्। मन्त्री गहतराजले आइतबार मन्त्रालयमा अलमुताइरीलाई स्वागत गरेका हुन्। अखिल नेपाल फुटबल संघ (एन्फा)सँग दुई वर्षको सम्झौता नवीकरण गरेपछि अलमुताइरी शनिबार साँझ नेपाल आइपुगेका थिए। उनकै प्रेरणामा नेपाल पहिलो पटक दक्षिण एसियाली फुटबल महासंघ (साफ) च्याम्पियनसिपको फाइनलमा पुगेको थियो। माल्दिभ्समा भएको साफ च्याम्पियनसिपको फाइनलमा भारतसँग पराजित भएपछि नेपाल उपबिजेता बनेको थियो। नेपाललाई ऐतिहासिक सफलता दिलाएपछि नेपाल नफर्कने घोषणा गर्दै उनी नेपाल नआइ कतार पुगेका थिए। एन्फा अध्यक्ष कर्माछिरिङ शेर्पा कतारमै पुगेर उनीसँग छलफल गर्दै सम्झौता नवीकरणमा सहजीकरण गरेका थिए। त्यसपछि उनी नेपाल फर्किन राजी भएका थिए। युवा तथा खेलकुदमन्त्री गहतराजसँग छलफल गर्दै अलमुताइरीले नेपाल सरकारले फुटबलमा लगानी बढाउने विश्वास व्यक्त गरे। साफ च्याम्पियनसिपपछि नेपाली फुटबल समर्थक उत्साहित भएकाले सरकारले नेपाली खेलाडीका लागि लगानी बढाउनेमा आशावादी रहेको बताए।
प्रधानमन्त्री देउवाको स्वागतमा बेलायती सांसदको जमघट,"लन्डन : स्कटल्यान्डमा हुने कोप २६ मा भाग लिन बेलायत आएका प्रधानमन्त्री शेरबहादुर देउवालाई एक समारोहबीच बेलायती सांसदहरुले स्वागत गरेका छन्। बेलायतस्थित समाजसेवी व्यवसायी रविजंग लामिछानेको संयोजन र बेलायती संसदको नेपाल हेर्ने सर्वदलीय समितिको आयोजनामा शनिबार साँझ लन्डनको ऐतिहासिक 'नाभेल एन्ड मिलिटरी क्लबमा प्रधानमन्त्रीलाई गाला डिनरसहित रिसेप्सन दिइएको हो। जसमा सत्तारुढ कञ्जरभेटिभ, विपक्षी लेबर, लिबेरल डेमोक्रयाटसहितका प्रमुख दलबाट बेलायतको दुवै सदनमा प्रतिनिधित्व गर्ने डेढ दर्जन सांसदहरुको सहभागिता थियो। प्रधानमन्त्रीको स्वागतमा लन्डनका विभिन्न बरोका दर्जनौं मेयर तथा काउन्सिलरहरु, विभिन्न राजनीतिक दलका प्रतिनिधिहरुदेखि भारत र पाकिस्तानका प्रधानमन्त्रीका सल्लाहकारहरु समेत उपस्थित थिए। भारतीय मूलका चर्चित बेलायती उद्धमी गोपी हिन्दूजासहित बेलायतका कयौं प्रतिष्ठित व्यापारी, व्यवसायी पनि कार्यक्रममा सहभागी थिए। कार्यक्रमलाई सम्बोधन गर्दै प्रधानमन्त्री देउवाले नेपाल र बेलायतबीचको मैत्रीपूर्ण सम्बन्ध सधैं गर्विलो रहँदै आएको स्मरण गरे। दुई देशको मित्रतालाई प्रगाढ र सुमधुर राख्न बेलायती संसद र सांसदहरुको भूमिका विशेष रहेको उनले उल्लेख गरे । नेपालले सामना गरेका हरेक अप्ठेरो परिस्थितिमा बेलायत हाम्रो सहयोगमा उभिएको छ, भूकम्पदेखि कोभिड महामारीसम्ममा प्राप्त सहायताको उदाहरण दिंदै प्रधानमन्त्रीले भने, 'म तपाईं सांसदहरुमार्फत् बेलायत सरकारलाई विशेष धन्यबाद दिन चाहन्छु। नेपालमा शान्ति स्थापनासँगै लोकतान्त्रिक र समावेशी संविधान बनेको र अब आर्थिक उन्नति देशको मूल प्राथमिकता रहेको उल्लेख गर्दै उनले बेलायतजस्ता मित्रराष्ट्रहरुको सहयोग र सहकार्य आवश्यक रहेको बताए। त्यस अवसरमा बेलायती संसदको नेपाल हेर्ने सर्वदलीय समितिका अध्यक्ष समेत रहेका सांसद वीरेन्द्र शर्माले नेपालसँगको मित्रता बेलायतका लागि विशेष महत्वको रहेको बताए। बेलायतमा नेपाली प्रधानमन्त्रीलाई स्वागत गर्न पाउँदा खुशी व्यक्त गर्दै उनले नेपालसँगको सहकार्य थप निकट बनाउन बेलायत प्रतिवद्ध रहेको सुनाए। कार्यक्रममा बेलायतको विपक्षी छायाँ सरकारमा मन्त्री समेत रहेकी लेबर पार्टीकी सांसद क्याथरिन वेष्ट, पूर्वमन्त्री एवम् लर्ड मार्क लांकास्टर, लर्ड शेख लगायतले मन्तव्य राख्दै प्रधानमन्त्रीलाई बेलायतमा स्वागत गरेका थिए। उनीहरुले प्रधानमन्त्रीलाई स्वागत र अन्तरक्रियाको अवसर जुटाउने बेलायतस्थित नेपाली समाजसेवी व्यवसायी रविजंग लामिछानेप्रति आभार प्रकट गरे। नेपालमा परोपकार र सामाजिक सेवाका क्षेत्रमा निरन्तर र ठूलो योगदान पुर्याएका बेलायतका स्थापित व्यवसायी लामिछानेले प्रधानमन्त्रीको स्वागतमा बेलायती सांसद, राजनीतिक दलका प्रतिनिधि, व्यापारीसहितका भिआइपीहरुको जमघट जुराएका थिए। बेलायत भ्रमणमा रहेका देशका प्रधानमन्त्रीको सम्मान तथा स्वागत कार्यक्रम संयोजन गर्ने अवसर आफ्नो लागि गौरवको विषय रहेको लामिछानेले सुनाए। आफूसँग भएको नेटवर्क र सञ्जाल आफ्नै मातृभूमिका लागि उपयोग गर्नु मैले मेरो कर्तव्य ठानेको छु। आफ्नो ठाउँबाट सम्भव हुने जुनसुकै कार्यका लागि म सधैं तत्पर र प्रतिबद्ध छु, उनले भने। नेपालका प्रधानमन्त्रीप्रति सम्मान जनाउन कार्यक्रममा सहभागी हुने बेलायतका पूर्वमन्त्री, दुवै सदनका सांसदहरु, मेयर तथा काउन्सिलरहरुसहित, कूटनितिक व्यक्तित्व र बेलायती उद्धमीहरुप्रति लामिछानेले विशेष आभार प्रकट गरे। कार्यक्रममा बेलायतका लागि कार्यवाहक नेपाली राजदूत रोशन खनाल, पर्यटन दूत महन्त श्रेष्ठ, प्रधानमन्त्रीको भ्रमणटोलीका सदस्यहरु लगायतको पनि सहभागिता थियो।"
मदानेको आकाशमा प्याराग्लाइडिङ,"गुल्मी : मदाने गाउँपालिका गुल्मीको आकाशमा प्याराग्लाइडिङको परीक्षण गरिएको छ। पहिलोपटक गरिएको परीक्षण एक सातासम्म गरिने भएको छ। मदाने गाउँपालिकाभित्र रहेका पर्यटन क्षेत्रको पहिचान र उनीहरुको प्रवर्द्धन गर्ने उद्देश्यले प्याराग्लाइडिङ परीक्षण सुरु गरिएको गाउँपालिकाका सूचना अधिकारी ऋषि पोख्रेलले जानकारी गराए। भूबनोटका हिसावले गाउँपालिकामा प्याराग्लाइडिङ परीक्षण सफल हुने आशासहित सञ्चालन गरिएको उनको भनाइ छ। मदानेमा सम्भाव्यता अध्यनका लागि वडा नम्बर २ स्थित बाँझकटेरीको थामडाँडाबाट उडान गरी सिर्सेनीको सिममा प्याराग्लाइडिङ अवतरण गर्ने गरिएको छ। कार्तिक ११ गतेबाट सुरु गरिएको परीक्षण कार्त्तिक १७ गतेसम्म सञ्चालन हुने गाउँपालिकाले जनाएको छ। पहिलोपटक गाउँ घरमै प्याराग्लाइडिङको अनुभव समेत गरेका पोखरेलले गाउँका डाँडापाखाहरु प्याराग्लाइडिङबाट अवलोकन गर्न पाउँदा खुसीले मन प्रफुल्ल भएको अनुभव सुनाए। उनले सुरुमै जोखिम मोलेर अनुभव लिए पनि उडिरहेको समयमा मनमोहक दृश्य देख्दा मनको त्राश हराएर गएको बताए। प्याराग्लाइडिङको सफल परीक्षण भएमा आगामी दिनमा पर्यटन प्रवर्द्धनको क्षेत्रमा यो कोशेढुंगा सावित हुने आशा गरिएको गाउँपालिकाले जनाएको छ। गाउँपालिकाले यसलाई व्यवसायिक रुपमा अघि बढ्नका लागि यस क्षेत्रका विज्ञसँग छलफल र सहकार्य गर्ने योजना बनाएको समेत सूचना अधिकारी पोखरेलले बताए। परीक्षण गरिएको क्षेत्र गुल्मी, अर्घाखाँची र प्यूठानको बिच भागमा रहेकाले पनि जोडिएका जिल्लाका नागरिकहरु समेत प्याराग्लाइडिङको अनुभव लिन यहाँ आउने सम्भावना छ। प्याराग्लाइडिङ उडान परीक्षणमा मदाने गाउँपालिकाले ७ लाख ५० हजार रुपैयाँ खर्च गर्ने जनाएको छ।"
कोरोनाले थलिएको विद्यालय पुरानै लयमा फर्किंदै,"चितवन : झण्डै डेढ वर्षपछि विद्यालय गएका भरतपुर ४ स्थित बैदिकनगरका अभिषेक गौतम खुसी थिए। लामो समयको अन्तरालमा साथीसँगै बसेर पढ्न पाएकोमा उनी खुसी भए। बिचमा केही दिन खुले पनि कोरोनाको महामारीको कारण पुनः बन्द भएको विद्यालय दसैंपछि सञ्चालनमा आएको छ। बाल्मिकी शिक्षा सदनमा कक्षा दशमा पढ्ने गौतम बिहान दश बजे पुगेर चार बजे फर्किन्छन्। विद्यालयको समय अवधिभर साथीसँगै सिक्दै पढ्न पाएका छन्। अहिले पढाइमा पनि निकै सहज भएको बताए। घरमा बसेर अनलाइन पढ्दा निकै गारो भयो। डरले पनि पढाइ राम्रो हुन सकेको थिएन , उनले भने, कक्षामा नबुझेको सोध्न पाइन्छ। साथीसँग पढ्न खेल्न पाइएको छ। पहिलाको दिन सम्झिदा त कहाली लागे झै हुन्छ। पहिला दुई घण्टा अनलाइन कक्षा लिने विद्यार्थीहरु अहिले ६ घण्टा विद्यालयमा पढ्न पाएका छन्। सुरक्षित तवरले विद्यालय पुनः सञ्चालन भएपछि अभिभावक पनि खुसी छन्। कोरोनाको जोखिमले बन्द भएका विद्यालय झण्डै डेढ वर्षपछि सञ्चालनमा आएको हो। विद्यार्थीको चहलपहलले विद्यालयको वातावरण फरक बनेको छ। कोरोना संक्रमणको जोखिमले विद्यालय जान नपाएका विद्यार्थी पढाइ सुरु भएपछि विद्यार्थी रमाएका छन्। लामो समयपछि साथीसँग भेट्न पाउदा दंग पनि थिए। भौतिकरुपमै पठनपाठन हुँदा विद्यार्थी र अभिभावक खुसी छन्। वडा शिक्षा समितिको सिफारिसमा विद्यालयहरु एकै सिफ्टमा सञ्चालन भएको हो। पुस माघबाट बैशाखसम्म विद्यालय चलेको थियो। बैशाख १७ गतेबाट बन्द थिए। दसैंअघिसम्म सिफ्टअनुसार चले। विद्यार्थीहरु पढ्न उत्सुक छन्। हामीलाई पनि पढाउन पाठ्यक्रम अनुसारको सिकाइको लागि सजिलो भएको छ, शारदा माध्यमिक विद्यालयका शिक्षक प्रेमराज पौडेलले भने, आर्थिक विपन्नताका कारण धेरै विद्यार्थीलाई अनलाइनमा जोडिन सक्ने अवस्था थिएन। अहिले सामान्य र सहज हुँदै गएको छ। विद्यालयको मूलगेटमा सबैको ज्वरो नापिन्छ। हातमा स्यानिटाइजर लगाएपछि मात्रै प्रवेश गर्न दिइन्छ। मास्क बिना विद्यालय प्रवेशमा रोक लगाइएको छ। विद्यार्थीहरु निर्धक्क वातावरणमा पठनपाठन गरेका छन्। शिक्षक र विद्यार्थीबीच प्रत्यक्ष भेट नहुँदा सिकाइमा कमी आएको थियो। विद्यालयले लिएका आन्तरिक परीक्षाको नतिजाले पढाइ कमजोर देखाएको छ। अनलाइन कक्षा त्यति प्रभावकारी नभएको बाल्मिकी शिक्षा सदनका प्रिन्सिपल प्रदिप पौडेलले बताए। विद्यालयमै पढ्दा विद्यार्थीको मानसिकरुपमै सकारात्मक प्रभाव परेको छ , पौडेलले भने, विद्यार्थी कक्षामा उपस्थित भएर अध्ययन गरेजस्तो अनलाइन माध्यममा थिएन। कक्षामै प्रत्यक्ष पढाउँदा निगरानी हुन्छ। यसले उनीहरुले धेरै छिटो सिक्छन्। कोरोना महामारी कम हुँदै गएपछि नियमित विद्यालय सञ्चालन भएको छ। यसअघि भर्चुअल माध्यमको पढाइले विद्यार्थीको सिकाइमा कठिनाईइ थियो। मानसिक रुपमा पनि विद्यार्थीमा सकारात्मक प्रभाव परेको शिक्षकहरु बताउँछन्। कोभिड थलिएको शैक्षिक क्षेत्र बिस्तारै सामान्य बन्दै गएको छ। अहिले विद्यालय पुरानै लयमा फर्कन थालेका छन्। जिल्लाका सबै विद्यालयहरुको पठनपाठन नियमित भएको छ। दशैअघि दुई सिफ्ट गरेर पढाइ गरिएको थिए। दसैंपछि नियमित पढाई गरिएको हो। सुरक्षित भएर निर्धक्क वातावरणमा पढाई सञ्चलान भएको शिक्षा विकास तथा समन्वय इकाईका प्रमुख भूमिलाल सुवेदीले बताए। जिल्लाका सबै विद्यालय खुलेका छन्। तिहारपछि अझै तीव्रता हुन्छ भन्ने लागेको हो , सुवेदीले भने, कोरोनाले थिलोथिलो पारेको शैक्षिक वातावरण सुधारिने ठानेका छौं। जिल्लामा तीन सय ४९ सामुदायिक विद्यालय र १५६ वटा संस्थागत विद्यालय छन्। निजी तथा सामुदायिकमा गरेर करिब एक लाख ७० हजार विद्यार्थी छन्।"
"मृत्युको हल्लापछि पहिलो पटक देखिए तालिबानका शीर्ष नेता, मेक्सिकोमा १ हजार वर्ष पुरानो डुङ्गा फेला","जलवायु परिवर्तनसम्बन्धी कप२६ सुरु रोम : जलवायु परिवर्तनसम्बन्धी संयुक्त राष्ट्रसंघीय सम्मेलन कप२६ आइतबारदेखि सुरु भएको छ। वैज्ञानिकहरुले बढ्दो जलवायु संकटको चेतावनी दिएसँगै कप२६ स्कटल्याण्डको ग्ल्यास्गोमा सुरु भएको हो। सो सम्मेलनमा संसारका विभिन्न मुलुकका शीर्ष नेताहरु सहभागी भएका छन्। जलवायु परिवर्तन संकट र वैश्विक तापक्रम वृद्धिसँग जुध्ने लक्ष्यसहित कप२६ संसारका नेताहरु कार्यक्रममा सहभागी भएका हुन्। कार्बन उत्सर्जन कटौती, जलवायु कोष र संसारका २ सय मुलुकका प्रतिनिधिहरुले पेरिस सम्झौतामा गरेको प्रतिबद्धतामा सो सम्मेलन केन्द्रित हुनेछ। ००० अमेरिकामा कर्मचारी अभाव हुँदा १ हजार बढी उडान रद्द टेक्सस : अमेरिकी विमान कम्पनी अमेरिकन एयरलाइन्सले कर्मचारी अभावमा हजारभन्दा बढी उडान रद्द गर्नुपरेको छ। एयरलाइन्सले कर्मचारी अभाव र मौसमको कारण देखाउँदै सो संख्यामा उडान रद्द गर्नु परेको हो। फ्लाइटअवेरको नयाँ तथ्यांकअनुसार एयरलाइन्सले ह्वालोविन सप्ताहको लागि उडान तय गरिएका करिब ७ सय उडान रद्द गरेको छ भने गएको शुक्रबारदेखि हालसम्म १ हजारभन्दा बढी उडान रद्द गरेको छ। कर्मचारी अभाव र मौसम विषमताको कारण देखाउँदै एयरलाइन्सले शनिबार र आइतबारका करिब मात्र करिब ८ सय उडान स्थगित गरेको तथ्यांकले जनाएको छ। अमेरिकन एयरलाईन्स कम्पनीले संसारभर दैनिक ६ हजार ७ सय उडान सञ्चालन गर्दै आएको छ। गएको बिहिबारदेखि त्यहाँको मौसम खराब भएको र विभिन्न कारण कर्मचारी अभाव हुँदा उडान स्थगित गर्नुपरेको अमेरिकन एयरलाइन्सका सीइओ डेभिड सेमौरले बताएका छन्। सो समस्या एक महिनाभित्रै हल गर्नेसमेत उनको भनाइ छ। कम्पनीले डिसेम्बरभित्र १८ सय विमानका कर्मचारी र ४ हजारभन्दा बढी विमानस्थलका कर्मचारीहरुलाई नियुक्त गर्ने घोषणा गरेको छ। ००० मृत्युको हल्लापछि पहिलो पटक देखिए तालिबानका शीर्ष नेता काबुल : तालिवानका शीर्ष नेता पहिलो पटक सार्वजनिक रुपमा उपस्थित भएका छन्। शीर्ष नेता हैवतुल्लाह आखुन्दजाद पहिलो पटक सार्वजनिक रुपमा आइतबार उपस्थित भएका हुन्। पहिलो पटक सार्वजनिक रुपमा देखा परेका उनले तालिबान लडाकु र आफ्ना चेलाहरुसमक्ष भाषण गरेको अधिकारीहरुले बताएका छन्। आखुन्दजादले अफगान सहर कान्दहरमा पहिलो पटक सार्वजनिक रुपमा आफ्नो अनुहार देखाएको तालिबानले घोषणा गरेको छ। सन् २०१६ को इस्लामिक आन्दोलनमा आध्यात्मिक प्रमुखको भूमिका निभाएका उनी त्यसयता सार्वजनिक रुपमा उपस्थित नभएको बताइएको छ। तालिबानको नयाँ सरकार बनेपछि आखुन्दजाद पहिलो पटक सार्बजनिक रुपमा उपस्थित भएको तालिबानले बताएको छ। ००० सुडानको सैन्य कू विरोधी आन्दोलनमा थप ३ मारिए खार्तुम : सुडानमा सैन्य शासनविरुद्ध भएको देशव्यापी आन्दोलनमा थप तीन जनाको मारिएका छन्। सैन्य शासनको विरोधमा उत्रिएका तीन सुडानी जनतालाई सुरक्षा बलले मारेका हुन्। गएको सोमबार सुडान सेनाले सत्ता हत्याउँदै सैन्य कू लागू गरेको थियो। जनता नेतृत्वको सरकार पुनस्थापना गर्न र सैन्य कूको विरोधमा हजारौँ मानिस सडकमा उत्रिएको बताइएको छ। सैन्य शासनविरोधी जनताले शनिबार देशव्यापी आन्दोलनको घोषणा गरेका थिए। सो आन्दोलनमा थप तीन जना मारिएको र करिब ३८ जना घाइते भएको अन्तर्राष्ट्रिय सञ्चारमाध्यममा खबर छ। ००० लाभांश करमा जी २० का नेताको ऐतिहासिक सहमति रोम : जी २० का नेताहरुले लाभांश करमा ऐतिहासिक सहमति जनाएका छन्। संसारका ठुला व्यवसायी कम्पनीहरुले करिब १५ प्रतिशत कर तिर्ने गरी जी २० का नेताहरुले सहमति जनाएका हुन्। इटलीको रोममा आयोजित जी २० को शिखर सम्मेलनमा ठुला व्यवसायी कम्पनीले कर छली गर्दै आएको भन्दै सो प्रावधान अनुमोदन गरिएको हो। कर्पोरेट कर सम्बन्धी सो प्रस्ताव अमेरिकाले राखेको थियो। आइतबारदेखि आधिकारिक रुपमा लागू हुने गरी अनुमोदन गरिएको सो सहमति ऐतिहासिक भएको बताइएको छ। संसारमा कोभिड १९ महामारी फैलिएपछि प्रत्यक्ष रुपमा भएको जी २० को शिखर सम्मेलनमा जलवायु परिवर्तन संकटको सामना र कोभिड महामारीको अन्त्यलाई शीर्ष विषयमा राखिएको छ। ००० मेक्सिकोमा १ हजार वर्ष पुरानो डुङ्गा भेटियो मेक्सिको : मेक्सिकोमा करिब १ हजार वर्ष पुरानो डुङ्गा (कन्यु) फेला परेको छ। रेलमार्ग निर्माणको क्रममा सो डुङ्गा फेला परेको हो। मेक्सिकोको नेसनल इन्स्टिच्युट अफ एन्थ्रोपोलोजी एण्ड हिस्ट्रि (आइएनएएच)को समूहले पानीमुनि सो डुङ्गा फेला पारेका हुन्। सो डुङ्गा माया सभ्यताका मानिसहरुले प्रयोग गरेको हुन सक्ने अन्वेषकहरुले अनुमान गरेका छन्। विवादित पर्यटकीय परियोजना माया ट्रेन निर्माणको क्रममा सो डुङ्गा फेला परेको हो आइएनएएचको टिमले विज्ञप्तीमार्फत भनेका छन्, यस्तो खाले यो नै संसारको पहिलो डुङ्गा हुन सक्छ। जुन माया सभ्यताका मानिसहरुले संरक्षण गरेर राखेको हुन सक्छ। सो डुङ्गा ८३० एडीदेखि ९५० को बिचमा बनेको अनुमान उनीहरुले गरेका छन्। ००० चीनले ताइवानमाथि हमला गर्दा अमेरिका चिन्तित रोम : चीनले ताइवानमाथि गरेको हमलाप्रति अमेरिकी राज्य सचिव एन्टोनी ब्लिङकनले चिन्ता व्यक्त गरेका छन्। ब्लिङकनले चिनियाँ विदेश मन्त्री वाङ सीसमक्ष सो चिन्ता व्यक्त गरेका हुन्। अमेरिकी सरकारका अनुसार अन्तर्राष्ट्रिय कानुनको उल्लंघन गर्दै चीनले निरन्तर ताइवानमाथि गरेको हमलाप्रति ब्लिङकनले चिन्ता व्यक्त गरेका हुन्। रोममा आयोजित जी २० को शिखर सम्मेलनमा भर्चुअल माध्यमबाट बोल्दै ब्लिङकनले चिनियाँ विदेशमन्त्री वाङसमक्ष चिन्ता व्यक्त गरेको बताइएको छ। ताइवान सम्बन्धमा दुई शीर्ष नेताबिच भएको छलफलले चीन, ताइवान र अमेरिकाबिचको सम्बन्धमा सहयोग पुग्न सक्ने बताइएको छ। गत हप्ता अमेरिकी राष्ट्रपति जो बाइडेनले चीनले ताइवानमाथि हमला गरेमा अमेरिकाले ताइवानको रक्षा गर्ने अभिव्यक्ति दिएपछि तनाव सिर्जना भएको थियो। संयोजन : अस्मिता खड्का"
प्रतिगमनको सामना गर्न माओवादी सक्षम छ : अर्थमन्त्री शर्मा,"हेटौँडा : अर्थमन्त्री तथा नेकपा (माओवादी केन्द्र) का स्थायी समिति सदस्य जनार्दन शर्माले माओवादी परिवर्तनको संवाहक भएको दाबी गर्दै यसमाथि निरन्तर प्रहार भइरहेको बताएका छन्। आइतबार मकवानपुरको हेटौँडामा माओवादीको भातृ संगठन योङ कम्युनिस्ट लिग (वाईसीएल) को प्रथम नगर सम्मेलनलाई सम्बोधन गर्दै सो कुरा बताएका हुन्। उनले नेपालको संविधान, संघीयता, धर्मनिरपेक्षता, समावेशिता लगायतका परिवर्तन माओवादी आन्दोलनले सम्भव भएको भन्दै माओवादी सधैँ परिवर्तनको संवाहक भएको जिकीर गरे। त्यही परिवर्तनको संवाहकमाथि अहिले निरन्तर प्रहार भइरहेको भन्दै त्यसको सामना डटेर गर्नसमेत कार्यकर्तालाई आग्रह गरे। परिवर्तनको संवाहक माओवादी पार्टी हो, त्यसको नेता नायक प्रचण्ड हुन्, उनले भने, अहिले परिवर्तनको संवाहक माओवादीलाई नढालेसम्म प्रतिक्रान्ति गर्न सकिँदैन भनेर उनीहरूले बुझेका छन्। त्यसैले निरन्तर आक्रमण गरिरहेका छन्। त्यस्तो प्रतिक्रान्तिलाई परास्त गर्न माओवादी पंक्ति एक जुट भएर जनतामा जानुपर्नेमा नेता शर्माले जोड दिए। साता दिनअघि पूर्वअर्थसचिव रामेश्वर खनालको भनाइप्रति लक्षित गर्दै उनले त्यसलाई आक्रमणको निरन्तरता भएको बताए। प्रतिगमनकारीले मान्छे प्रयोग गरेर माओवादीको पानी छामेको हो त्यो, उनले भने, त्यसको सामना गर्न माओवादी र जनता सक्षम छ।"
उपलब्धीमूलक काम गरेका छौं : मुख्यमन्त्री नेपाली,"स्याङ्जा : गण्डकी प्रदेशका मुख्यमन्त्री कृष्णचन्द्र पोखरेल नेपालीले चार वर्ष प्रदेश चलाएको सरकारले भन्दा वर्तमान सरकारले राम्रो काम गरेको बताए। आँधीखोला गाउँपालिका १ पञ्चमूलस्थित नेपालकै पहिलो र नमूना पर्यटकिय गाउँ सिरुवारीमा बुद्ध शालिकको शिलान्यास गर्दै मुख्यमन्त्री पोखरेलले छोटो समयमै सरकारले उपलब्धीमूलक काम गरेको दावी गरे। चारचार वर्षसम्म एकलौटी चलाएको सरकार हटेर एकैचोटी प्रादेशिक सरकारले बजेट ल्याएर काम गर्ने क्रममा चुनौती देखिए। तर, पनि नागरिकले मूल्यांकन गर्नेगरी काम गर्नेमा आफू ढुक्क रहेकोमा जोड दिए। उनले भने, आफू नेतृत्वको सरकारले पाठेघर क्यान्सर पीडित महिलालाई निशुल्क उपचार, कोभिडबाट मृतक परिवारलाई ५० हजार र मृतकका बालबच्चालाई मासिक पाँच हजार दिने, प्राकृतिक विपत्तीलाई राहत दिने निर्णय गर्यौं। कोरोनाका कारण धरासाही बनेको पर्यटन व्यवसाय चलाएमान बनाउन रोजगारका लागि विदेशिन वाध्य युवालाई स्वदेशमै रोजगार सृजना गर्ने अवसर पहिचान गर्ने बताए। गण्डकी प्रदेश पर्यटनको राजधानी भएकाले कयौं अवसरले पछ्याइरहेको उनको भनाइ छ। स्वास्थ्यप्रति सरकार संवेदनशील रहेको जनाउँदै आउँदो चैतसम्म गण्डकी प्रदेशका सबै नागरिकलाई पूर्ण खोप उपलब्ध गराउने प्रतिवद्धता जनाए। उनले थपे, बुद्ध शालिक निर्माणका लागि प्रादेशिक सरकारले सहयोग गर्नेछ। सांसद क्याप्टेन रुद्रमान गुरुङ्को दुरदृष्ट्रिकोणले देशभर होमस्टे' योजना सञ्चालन भएर कला, संस्कृति र मित्रवत् व्यवहारको आदानप्रदान र देखासिकीले सामाजिक एवं आर्थिक स्तरवृद्धि भएको उनको भनाइ छ। उनले सिरुबारी जोड्ने निर्माणाधिन मोटरेबल पुल अलपत्र छाड्ने ठेकेदारलाई कारवाही गर्ने बताए। अबको वर्षदिनभित्र सिरुवारी पुग्ने ग्रामिण सडक र अलपत्र पुल निर्माण गर्ने मन्त्री पोखरेलले भने। कार्यक्रममा शिक्षा संस्कृति तथा प्रविधिमन्त्री मेखलाल श्रेष्ठ, कानुन सञ्चार तथा प्रदेश मामिलामन्त्री बिन्दुकुमार थापा, बिना विभागियमन्त्री दोबाटे बिक, प्रदेश मुख्य सचिव दामोदर रेग्मी, प्रजिअ राजुप्रसाद पौडेल, होमस्टे सञ्चालिका उर्मिला गुरुङ, बबर सिहँ, गुरुङ, लगायतले सिरुवारीका विकास र प्रवद्र्धनमा सहयोग गर्ने बताए। झण्डै ३० मिटर लम्बाई र चौडाई भएको र ६० फिट उचाईको बुद्ध शालिक ३ करोडको लागतमा निर्माण गरिने पर्यटन विकास समितिका संयोजक जुमबहादुर गुरुङ्ले जानकारी दिए।"
सैन्य अभ्यासमा भाग लिन २० अमेरिकी सेना नेपालमा,काठमाडौं : सोमबारबाट सुरु हुने सैन्य अभ्यासमा भाग लिन २० जना अमेरिकी सेना नेपाल आएका छन्। नेपाली र अमेरिकी सेनाबीच भोलिदेखि टीक नेल नामक सैन्य अभ्यास सुरु हुँदैछ। टीक नेल अभ्यास विपद् व्यवस्थापनमा केन्द्रीत हुनेछ । नेपाली र अमेरिकी सेनाबीचको सैन्य अभ्यास काठमाडौं र पोखरामा हुनेछ । मुलुतः पानी र हिमालमा फसेकाहरुलाई कसरी उद्दार गरिन्छ भन्ने बारेमा अभ्यास केन्द्रीत रहने छ । अमेरिकी सेनाहरु पानी र हिमाली क्षेत्रमा उद्दारका लागि निपूर्ण मानिन्छन् । अभ्यासका क्रममा अमेरिकी सेनाले हिमाली क्षेत्रमा फसेकाहरुलाई गरिने उद्दारका बारेमा नेपाली सेनालाई तालिम दिनेछन् । अभ्यास भण्डैं एक महिनासम्म चल्ने छ।टीक नेल सैन्य अभ्यासको यो २२ औं संस्करण हो । यसअघिका २१ वटा संस्करण नेपालमा भएका थिए । अभ्यासमा नेपाली सेनाका ५० र अमेरिकी सेनाका विशेष २० जना फौज सहभागी हुनेछन् । विपद् व्यवस्थापनको तालिमका लागि अमेरिकी सेनाले नेपाली सेनालाई उपलब्धिमुलक सहयोग गर्दै आएको छ। नेपाली र अमेरिकी सेनाको संयुक्त तालिम शुरु भक्तपुरमा नेपाली र अमेरिकी सेनाबीच सैन्य अभ्यास सुरु नेपाली र अमेरिकी सेनाबीच सैन्य अभ्यास सोमबारबाट
कालीगण्डकी नदीमा डुबेर एक वेपत्ता,गुल्मी : कालीगण्डकी नदीमा डुबेर गुल्मीका एक जना युवा वेपत्ता भएको प्रहरीले जनाएको छ। चन्द्रकोट गाउँपालिका८ रुपाकोटका १९ वर्षीय शंकर पौडेल नदीमा वेपत्ता भएको जिल्ला प्रहरी कार्यालय गुल्मीका प्रहरी नायव उपरीक्षक पुरुषोत्तम पाण्डेले जानकारी दिए। प्रहरीका अनुसार पौडेल चन्द्रकोट गाउँपालिका७ का ७६ वर्षीय थानेश्वर न्यौपानेको मृत्यु भई दाहासंस्कारका लागि सत्यवतीको रुद्रावेनीघाटमा आएका थिए। उक्त स्थानको कालीगण्डकी नदीमा नुहाउने क्रममा पौडेल वेपत्ता भएको प्रहरीको भनाइ छ। वेपत्ता भएका पौडेलको खोजी कार्य भईरहेको प्रहरीले जनाएको छ।
"जनप्रतिनिधिबाटै जन्मदर्ताको नाममा घुस असुली, दुईविरुद्ध मुद्दा","काठमाडौं : महोत्तरीको मटिहानी नगरपालिका ५ का वडाध्यक्ष रामबहादुर महतोसहित दुईजनाविरुद्ध विशेष अदालतमा मुद्दा दायर भएको छ ।अख्तियार दुरुपयोग अनुसन्धान आयोगले वडाध्यक्ष महतो र सहायक कम्प्युटर अपरेटर (करार) अैबुल राईनविरुद्ध भ्रष्टाचार आरोपमा मुद्दा चलाएको अख्तियारका प्रवक्ता नारायण प्रसाद रिसालले जानकारी दिए। वडाध्यक्ष महतो र राईनले जन्म दर्ताको सिफारिस गरिदिएवापत सेवाग्राहीसँग घुस लिएको अख्तियारले जनाएको छ। उनीहरुलाई अख्तियारको टोलीले सेवाग्राहीबाट १० हजार घुस लिइसकेको अवस्थामा असोज २४ गते नियन्त्रणमा लिइएको थियो । अनुसन्धानमा रकम मोलमोलाइ गरी आफ्नो पद, ओहोदा र अधिकारको दुरुपयोग गरी भ्रष्टाचार गर्ने बदनीयतपूर्ण मनसाय राखी घुस लिएको प्रमाण पुष्टि भएको आरोप पत्रमा उल्लेख छ । उनीहरुविरुद्ध भ्रष्टाचार निवारण ऐन बमोजिम सजाय हुन मागदावीसहित विशेष अदालत काठमाडौंमा आरोपपत्र दायर गरिएको अख्तियारले जनाएको छ।"
बागमती प्रदेश र पाल्पाका जनप्रतिनिधिबिच सिकाई उपलब्धी आदानप्रदान,"तानसेन : बागमती प्रदेशका स्थानीय सरकारका जनप्रतिनिधि र पाल्पा बगनासकाली गाउँपालिकाका जनप्रतिनिधिबिच सिकाई उपलब्धी नमुना कामहरुको आदानप्रदान भएको छ। बागमती प्रदेशका १३ जिल्लाका नगर प्रमुख, उप प्रमुख अध्यक्ष, उपाध्यक्षसहितको टोलीसँग बगनासकाली गाउँपालिकाले विगत साढे ४ वर्षको अवधीमा भएका सिकाई तथा महत्वपुर्ण कामका उपलब्धीहरु आदान प्रदान भएको हो। बागमती प्रदेश शुसासन केन्द्रको आयोजनामा १३ वटै जिल्लाका २० जना जनप्रतिनिधि तथा केन्द्रका कर्मचारीहरुसहित लुम्बिनी प्रदेश र गण्डकी प्रदेशका स्थानीय तहहरुका सिकाई उपलब्धी आदान प्रदान गरिएको हो। बगनासकाली गाउँपालिकाले साढे ४ वर्षको अवधीमा भएका महत्वपुर्ण काम तथा उपलब्धीहरुको जानकारी गराएको थियो। गाउँपालिकाका प्रमुख प्रशासकीय अधिकृत विष्णु घर्तिले गाउँपालिकालाई वालमैत्री गाउँपालिका घोषणा गरी स्थानीय वालमैत्री शासन लागु हुँदै आएको, गाउँपालिकालाई खरको छानामुक्त गाउँपालिका घोषणा गरी कार्यान्वयनमा आएको, पुर्ण संस्थागत सुत्केरी गाउँपालिका घोषणा गरी शुन्य होमडेलीभरी काम हुदै आएको जानकारी गराए। वडावडामा ईन्टरनेट सेवामार्फत अनलाईनबाटै राजश्व संकलन, धार्मिक पर्यटकीय गाउँपालिका निर्माणको लागी पुर्वाधारहरुको निर्माण, विदेशबाट फर्किने युवाहरुलाई स्वदेशमै कृषि, पशु उधमी बनाउने गरी विभिन्न रोजगारमुलक तालिम सञ्चालन, वाँदर रोकथाम तथा नियन्त्रण अभियान, वालश्रममुक्त गाउँपालिका घोषणा, पुर्ण सरसफाईयुक्त पालिका घोषणाको तयारी, एकल महिलाको तथ्याकं संकलन गरी रोजगारीमुलक तालिम सञ्चालन गर्दै आएको जनाएको छ। गाउँपालिकामा ९ वटा स्वास्थ्य चौकी मध्ये ३ वटामा बर्थिङ सेन्टर सञ्चालनमा भएको, २ वटामा प्रयोगशाला सेवा सञ्चालन भएको अस्थायी कोभिड अस्पताल सञ्चालन गरी कोभिड विरामीलाई निशुल्क उपचार गर्दै आएको, कक्षा ५ सम्मका वालवावालिकालाई विधालयमै दिवा खाजाको व्यवस्था गर्दै आएको, शैक्षिक सत्रलाई नियमित व्यवस्थित गर्न शिक्षक वालवालिकाको हात हातमा शैक्षिक पात्रो वितरण गरिएको, कक्षा एकदेखी तीनसम्म स्थानीय पाठ्यक्रम निर्माण गरी लागु गरिएको, गाउँपालिका अध्यक्ष कृष्ण प्रसाद बस्यालले बताए। सिद्धार्थ राजमार्ग क्षेत्रका नगरपालिका गाउँपालिका सिकाई उपलब्धीहरु आदान प्रदानको लागी रुपन्देही, पाल्पा, स्याङ्जा, कास्की, पर्वत, म्याग्दी जिल्लाका स्थानीय जनप्रतिनिधिसँग छलफल अन्तरक्रिया गर्ने र नमुना कामको आ आफ्नो पालिकामा लागु गर्ने गरी अन्तरपालिका भ्रमणमा आएको बागमती प्रदेश सुशासन केन्द्रका प्रमुख विमल पोखरेलले बताए। कृषि तर्फ गाउँपालिका लाई मकैको बिउ उत्पादन केन्द्रको रुपमा विकास गरिएको, पालिकाले ४ वर्षको अवधीमा ४१५ वटा कृषि औजार वितरण गरी कृषिमा यान्त्रिकरण गर्दै आएको, अदुवा, धान, मकै बेसार, सुन्तला, अकवरे खुर्सानीको पकेट क्षेत्र निर्धारण उत्पादनमा वृद्धि गर्दै आएको, शैक्षिक प्रमाणपत्र धितो राखेर स्नातक पास गरेका १० युवा कृषकहरुलाई २ वर्षे ऋण प्रदान गरेको, एकल वालीमा बार्षिक ५ सय किलो उत्पादन विक्रि गर्ने उधमीलाई प्रतिकिलो २ रुपैयाँ अनुदान वितरण गर्दै आएको, बगनासकालीबाट वार्षिक २ करोड ५० लाखको तरकारी वाहिरी क्षेत्रमा विक्रि हुँदै आएको गाउँपालिकाका अध्यक्ष बस्यालले बताए। यसैगरी पशुतर्फ दुध, मासु र अण्डामा गाउँपालिका आत्मनिर्भर बन्दै बाहिरी जिल्लामा विक्रि गर्दै आएको, सबै वडामा पशु प्राविधकहरुको व्यवस्था भएको, सबै वडा तथा टोल टोलमा मोटरबाटोको सुविधा पुगेको, नयाँ घर बनाउदा अनिवार्य नक्साको व्यवस्था गरिएको, ४५ किलोमिटर सडक निर्माण भएको, ३० किलोमिटर ग्रावेल, ७ किलोमिटर पिच र आरसीसी गरिएको, ४ किलोमिटर पर्यटकीय पदमार्ग निर्माण भएको, ६ वटा लिफ्ट खानेपानी योजना सम्पन्न भएको, २१ वटा खानेपानी टंकी निर्माण भएको, २३ वटा विद्यालय भवन र २७ वटा महिला भवन निर्माण भएको गाउँपालिकाकी उपाध्यक्ष सरस्वती चिदीले बताए। सबै खानेपानी योजनाको पानी परिक्षण गरि स्वच्छ पानी वितरण भएको, लिफ्ट खानेपानी योजनाको विधुत महशुलमा ५० प्रतिशत अनुदान दिँदै आएको, पानीको मुहान क्षेत्र संरक्षणको लागी बोट विरुवा लगाउदै आएको जानकारी दिए।"
"५५५० अंकले बढ्यो नेप्से, कारोबार रकम ८ अर्ब नजिक","काठमाडौं : सेयर कारोबारको पहिलो दिन आइतबार नेप्से परिसूचक दोहोरो अंकले वृद्धि भएको छ। यसदिन नेप्से ५५५० अंकले बढेर २८ सय ३७६१ बिन्दुमा अडेको छ। ठूला कम्पनीको सेयर कारोबार मापन इण्डेक्स ९४६ अंकले बढेर ५३०४६ बिन्दुमा पुगेको छ। नेप्से बढेसँगै कारोबार रकम पनि बढेको छ। यस दिन कारोबार रकम भने ८ अर्ब नजिक पुगेको छ। २३२ कम्पनीको १ करोड ३८ लाख ९९ हजार ३२२ कित्ता सेयर ७ अर्ब ८२ करोड ३२ लाख रुपैयाँ बराबरमा खरिदबिक्री भयो। कारोबारमा आएका १३ वटा समूहमध्ये १२ समूहको सेयर परिसूचक बढेको छ। बैंकिङ समूहको मूल्य भने घटेको हो। यसदिन विकास बैंको परिसूचक सर्वाधिक ६५४ प्रतिशतले बढेको छ। यस्तै व्यापारको ५९६, होटल तथा पर्यटनको ५४४, जलविद्युतको ५५ प्रतिशतले बढ्दा निर्जीव विमा र लगानी समूहको ४ प्रतिशत बढीले वृद्धि भएको छ। अन्य बाँकी समूहको परिसूचक पनि बढेको छ। यस्तै, यसदिन पाँच कम्पनीको सेयर मूल्य १० प्रतिशतले बढ्दा ६ कम्पनीको ९ प्रतिशतभन्दा बढीले वृद्धि भएको छ। आँखुखोला हाइड्रोपावरको सबैभन्दा बढी ३१ करोड ५७ लाख रुपैयाँ बराबरको सेयर कारोबार भएको हो।"
प्रधानसेनापतिद्वारा रथी राणालाई दर्ज्यानी चिन्ह प्रदान,काठमाडौं: प्रधानसेनापति प्रभुराम शर्माले रथीमा पदोन्नति भएका सरोजप्रताप राणालाई दर्ज्यानी चिन्ह प्रदान गरेका छन्। सैनिक मुख्यालय जङ्गी अड्डामा आइतबार आयोजित विशेष समारोहमा प्रधानसेनापति शर्माले रथी राणालाई दर्ज्यानी चिह्न प्रदान गरेका हुन्। रथी राणालाई बलाध्यक्षको जिम्मेवारी प्रदान गरिएको सैनिक जनसम्पर्क तथा सूचना निर्देशनालयले जनाएको छ। मन्त्रिपरिषद्को यही कात्तिक ११ गतेको बैठकले उपरथी राणालाई रथीमा बढुवा गर्ने निर्णय गरेको थियो ।
स्ववियु निर्वाचन गराउन अनेरास्ववीयुको माग,"काठमाडौं : स्वतन्त्र विद्यार्थी युनियनको निर्वाचन गराउन माग गर्दै अनेरास्ववीयुले त्रिभुवन विश्वविद्यालयका उपकुलपति प्राडाधर्मकान्त बाँस्कोटालाई ज्ञापनपत्र बुझाएको छ । अनेरास्ववीयूले लामो समयदेखि विभिन्न बहानामा रोकिएको स्ववियु निर्वाचन २०७८ फागुन १४ मा सम्पन्न गर्ने गरी कार्यतालिका तत्काल सार्वजनिक गर्न माग गरेको छ । स्कुल अफ नाममा संचालिन शैक्षिक कार्यक्रम गरिब तथा जेहेन्दार विद्यार्थीको पहुँचमा पुग्ने गरी पूर्ण छात्रवृत्तिको व्यवस्था गर्न आग्रह गरेको छ । चिकित्सा शिक्षा आयोगले निर्धारण गरेको शुल्कभन्दा बढी हुनेगरि चिकित्सा शास्त्र अध्ययन संस्थान महराजगंजले गरेको शुल्क वृद्धिसम्बन्धी निर्णय तत्काल फिर्ता लिन र चिकित्सा शिक्षा आयोगले निर्धारण गरेको भन्दा बढी लिएको शुल्क तत्काल फिर्ता गर्न माग गरिएको अखिलका नेता समीक बडालले जानकारी दिए । त्रिविले अध्यापन गराउने सबै प्राविधिक शिक्षा सातवटै प्रदेशमा तत्कालै अनिवार्य सञ्चालन गर्नुपर्ने अनेरास्वीयुको माग छ । सक्षम प्राध्यापकबिना स्तरीय पठनपाठन र अनुसन्धान हुन नसक्ने भएकाले प्रतिस्पर्धाबाट छनोट गर्ने एक मात्र पद्धती अबलम्बनको माग गर्दै विश्वविद्यालय सेवा आयोगलाई नियमित गर्न आग्रह गरेको छ । विश्वविद्यालयको शैक्षिक क्यालेन्डर अनुसारको शैक्षिक सत्र प्रारम्भ, परिक्षा सञ्चालन र नतिजा प्रकाशन समयमै गर्न र सेमेस्टरको हकमा २ महिना भित्रमा र वार्षिक परीक्षाको हकमा ३ महिनाभित्रमा परीक्षाफल अनिवार्य प्रकाशित गर्न माग गरेको छ।"
"प्रधानन्यायाधीश र न्यायाधीशबीच वार्ता सुरु, निस्किएला त निकास ?","काठमाडौं : प्रधानन्यायाधीश चोलेन्द्र शमशेर जबरा र आन्दोलनरत न्यायाधीशबीच वार्ता भएको छ। आइतबार सर्वोच्च अदालतका न्यायाधीशहरुको बैठकले प्रधानन्यायाधीश चोलेन्द्र शमशेर जबरासँग वार्ता गर्न तीन सदस्यीय टोली गठन गरेको थियो। आन्दोलनरत सर्वोच्चका न्यायाधीशहरूको बैठकले न्यायाधीशहरू सपना प्रधान मल्ल, अनिलकुमार सिन्हा र मनोज शर्मा रहेको वार्ता समिति गठन गरेको हो । सो समितिले प्रधानन्यायाधीशको धारणा बुझ्ने र त्यसबारे आन्तरिक छलफल गरी सोमबार थप रणनीति बनाउनेछ । प्रधानन्यायाधीशको बारेमा गठबन्धनमा साझा धारणा बनाउछौँ : प्रचण्ड प्रधानन्यायाधीशको राजीनामा माग्दै वकिलहरु प्रदर्शनमा (फोटो फिचर) विवादकै बीच प्रधानन्यायाधीशले तोके १२ इजलास प्रधानन्यायाधीश इजलासमा: दुई मुद्दाको सुनुवाइ"
नबिल बैंक र पाेखरा विश्वविद्यालयबिच साझेदारी,काठमाडौं : नबिल बैंकले पोखरा विश्वविद्यालयसगँ दिगो बैंकिङअन्तर्गत उद्यमशीलता विकास र वित्तीय पहुँचको लागि समझदारी गरेको छ। नबिल बैंकको तर्फबाट प्रमुख कार्यकारी अधिकृत अनिल केशरी शाह र पोखरा विश्वविद्यालयको मानविकी र सामाजिक विज्ञान संकायका डिन डा अजय थापाले साझेदारी सम्झौता पत्रमा हस्ताक्षर गरेका छन्। उक्त साझेदारीको मुख्य उद्देश्य नबिल बैंकले पोखरा विश्वविद्यालयको उद्यमशीलता विकासमा स्नातक कार्यक्रम (    ) अन्तर्गतका उद्यमशील परियोजना सञ्चालन गरिरहेका उद्यमी विद्यार्थीहरुलाई कर्जा उपलब्ध गराई उद्यमशीलता विकास गर्ने रहेको छ। कार्यक्रममा बोल्दै प्रमुखकार्यकारी अधिकृत अनिल केशरी शाहले यस सम्झौताले नबिल बैंक र पोखरा विश्वविद्यालयको सम्बन्धमा नयाँ आयाम थपेको बताए। उद्यम गर्ने सोचसँगै त्यस सम्बन्धी ज्ञान हासिल गरेका युवाहरुमा रोजगारी र उद्यमशीलता विकास गरि सामाजिक रुपान्तरणमा सहयोग गर्ने बताए।
ढकमक्क फूल्याे सयपत्री (फाेटाे फिचर),काठमाडौं : काठमाडौंकाे इचंगु नारायणमा सयपत्री फूल फुलेर ढकमक्म भएकाे छ। तिहारमा सयपत्री फूलको माग अत्याधिक हुने गर्दछ। तिहारलाई लक्ष्य गरी इचंगु नारायण फार्ममा फूलको खेती गरिँदै आएको छ।
वडाअध्यक्षले थुपारे मेयरको घरमा फोहोर,"जनकपुरधाम : तिहार नजिकिंदै जाँदा घरघरमा सरसफाइ गरिंदै छ। तिहारमा धनकी देवी लक्ष्मीलाई खुशी पार्न सरसफाई गर्ने चलन छ। घरबाट निस्किएका फोहोर सडक छेउमा थुपारिएका छन्। तर, जनकपुरधाम उपमहानगरपालिकाले वडाहरूमा थुपारिएका फोहोर व्यवस्थापन नगर्दा नगर नै दुर्गन्धित र कुरुप बनेको छ। फोहोर व्यवस्थापनका लागि सम्बन्धित वडाका वडाअध्यक्षहरूले जनकपुरधाम उपमहानगरपालिकाका मेयर लालकिशोर साहलाई पटकपटक आग्रह समेत गरे। मेयर साहले फोहोर व्यवस्थापनमा कुनै चासो नदेखाएपछि आइतबार विभिन्न वाडका वडाअध्यक्षले नगरभरिको फोहोर ट्रयाक्टरमा उठाएर मेयर साहको घर अगाडि थुपारेका छन्। फोहर व्यवस्थापनका लागि डम्पिङ्ग साइटको अभाव हुँदा नगरभित्र फोहोर उठ्न सकेको छैन। नगर नै प्रदुषित भइराख्दा पनि मेयर साहले कुनै ध्यान नदिएको भन्दै वडाअध्यक्षहरूले नगरप्रमुख साहकै घर अगाडि फोहोर थुपारिदिएका हुन्। जनकपुरधाम उपमहानगरपालिका१ का वडाअध्यक्ष शत्रुधन साह, ४ का वडाअध्यक्ष सुदर्शन सिंह र ७ का वडाअध्यक्ष जानकी राम साहको नेतृत्वमा युवाहरूको टोलीले मेयर साहको घर अगाडि फोहोर थुपारेको हो। प्रहरीले मेयर साहको घर अगाडि फोहोर फाल्न अवरोध गरे पनि वडाअध्यक्षहरू उपमहानगरपालिकाको कार्यालय अगाडिको बाटो जाम गरेर फोहोरका गाडीसहित धर्नामा बसेका थिए। मेयर साबलाई फोहोर उठाउने, पोलमा बत्ति लगाउने वा जनताको समस्या कसरी समाधान गर्ने त्यसको कुनै मतलब नै छैन, वडानम्बर ४ का वडाध्यक्ष सुदर्शन सिंह भन्छन्, यदि अब पनि फोहोर उठाउन मेयरसाबले बेवास्ता गर्नुभयो भने हामी चरणबद्ध आन्दोलनमा उत्रिन्छौं। फोहोर व्यवस्थापनको जिम्मेवारी आफूलाई दिनभन्दा पनि मेयर साहले नदिएको आरोप उपमेयर रिता झा लगाउँछिन्। उनी भन्छिन्, उहाँ न आफू कुनै काम गर्नुहुन्छ न त मलाई गर्नदिनुहुन्छ। सही समयमा सही निर्णय लिन नसक्नु मेयरसाहबको ठूलो कमजोरी हो।"
"अदालत आए लखेट्छन्, न्याय पाउन कहाँ जाने ?","काठमाडौं : सर्वोच्च अदालतमा आइतबार बिहान १०:५० मा पुग्दा सेवाग्राहीहरु अलमलिरहेका थिए । एकातिर नेपाल बार एसोसियसनले आन्दोलन गरिरहेको थियो भने अर्कोतर्फ सेवाग्राहीहरु आज त पेशी छ भन्दै अदालतको वेटिङ कक्षमा बसेका थिए । त्यति बेलासम्म प्रधानन्यायाधीश चोलेन्द्रशमशेर जबराले १२ इजलासमा २४८ मुद्धाको पेशी तोकेका थिए । तर, आइतबार तोकिएका कुनैपनि इजलास बस्न सकेको छैन । यो समाचार तयार पार्दासम्म कुनै पनि इजलास नबसेको सर्वोच्चका प्रवक्ता बाबुराम दाहालले अन्नपूर्णलाई जानकारी दिए। सप्तरीका दशरथ यादवको जग्गा मोहि मुद्धामाथि गत २०७७ चैतमा फैसला आएको थियो । तर, अहिलेसम्म यादवले फैसलाको नक्कल पाउन सकेका छैनन् । उनलाई थाहा छ आफ्नो पक्षमा निर्णय आएको छ। तर, के निर्णय आयो फैसलाको नक्कल यादवसँग छैन । फैसलाको नक्कल नआउँदा अर्को पक्षले दशरथलाई किचलो गरिरहेको छ ।उनले भने, निकै झण्झट ब्योहोर्नु परेको छ । चिया र बिस्कुटको भरमा बसेको छु । हाम्रो कुरा कसले सुन्छ ? फैसलाको नक्कल लिन सप्तरीबाट छरछिमेकीसँग भाडा मागेर यादव आइतबार १० बजे कतै नपसी सर्वोच्च गए । उनी १४ वर्षदेखि मुद्धा लडिरहेका छन् । फैसला भएको मुद्धाको नक्कल लिन सर्वोच्च पुगेका दशरथ यादव अलमलिरहेका थिए । उनले भने,' मोहि जग्गासम्बन्धी मुद्धाको फैसलाको पूर्णपाठ लिन आज सप्तरीबाट आएको तर, यहाँ आउँदा त आन्दोलन पो भइराखेको छ, उनले थपे, अदालतमा अस्ती फोन गर्दा भोली (आइतबार) आउनुस् भनिएको थियो। फैसलाको पूर्णपाठ दिन्छौं भने, २० दिनभित्र दिनुपर्ने अहिलेसम्म दिएका छैनन् ।' फैसला आफ्नै पक्षमा आएको छ भन्ने त सुनेको हुँ, आज फैसलाको नक्कल नआए घर फकिर्न्छु,' यादवले थपे, अब भोलि हेरौं, फैसलाको नक्कल आउँछ भन्नुभयो भने यतैकतै बस्नुपर्ला। यस्तै, आइतबार सर्वोच्च पुगेका नीर्मल बल्लब पन्त वेटिङ कक्षमा थिए । उनले भने, जग्गासम्बन्धी मुद्धाको पेशी थियो । आज त पालो आउँला भनेको इजलास नै बसेन । पेसी तोकिए पनि सुनुवाइ हुँदैन । ५१ चोटीसम्म पेसी सरेको सो मुद्धाको आज (आइताबार) पेसी तोकिएको थियो । नवलपरासीका भुवन दासको आइतबार तारेख थियो । मोहि जग्गासम्बन्धी तारेख लिन आइतबार कार्यालय समयमै पुगेका भुवनले तारेख लिन भने पाएनन् । उनले भने, होटेलमा बसिरहेको छुँ । तारेख लिनकै लागि नवलपरासीबाट यहाँ आएँ । के गर्नु तारेख नै लिन पाइएनँ।' प्रधानन्यायाधीश जबरा विवादमा परेपछि पाँच दिनदेखि लगातार इजलास प्रभावित हुँदै आएको छ । जसको प्रत्यक्ष असर सेवाग्राहीमा परेको छ । बार अध्यक्ष चण्डेश्वर श्रेष्ठले प्रधानन्यायाधीशकै कारण न्यायीक क्षेत्रमा विचलन छाएको भन्दै राजीनामा नदिँदासम्म आन्दोलन नरोकिने बताए । उनले भने, अब हाम्रो आन्दोलन रोकिदैन । न्यायालयको सुधार अहिलेको आवश्यकता हो । जबरा आफैले बोलाएको एकल इजलास पनि सुरु हुन सकेको छैन। प्रधानन्यायाधीश जबराले आइतबारका लागि आफूसहितको १२ वटा इजलास तोकेका थिए। उनले आफूसहितको ४ वटा एकल इजलास र ८ वटा संयुक्त इजलास तोकेका हुन्। ती इजलासमा २४८ थान मुद्दा सुनुवाइका लागि पेश भएका छन्। तर, अहिलेसम्म कुनै पनि इजलास सुरु हुन सकेको छैन। चारैतिरबाट दबाब आएपछि प्रधानन्यायाधीश जबरा आफू नेतृत्वको एक इजलासमा समेत गएनन्। प्रधानन्यायाधीश जबरा चौतर्फी दबाबमा परेपछि इजलास बस्न सकेको छैन। यता सर्वोच्च अदालतकै न्यायाधीश इजलास बहिष्कार गर्दै आएका छन् भने कानुन व्यवसायीहरुले प्रधानन्यायाधीश जबराले राजीनामा नदिएसम्म बहसमा नजाने घोषणा गरेका छन्। नेपाल बार एसोसिएनमा आवद्ध कानुन व्यवसायीहरुले जबराविरुद्ध आन्दोलनका कार्यक्रम घोषणा गरेका छन्। उनीहरुले पूर्वघोषित कार्यक्रमअनुसार आइतबारबाट आन्दोलनलाई अगाडि बढाएका छन्। बहस बहिष्कार गर्दै आएका उनीहरुले आइतबार हातमा कालो पट्टी बाँधेर प्रधानन्यायाधीशविरुद्ध विरोध प्रदर्शन गरे। जबरा भने आफू संवैधानिक व्यवस्थाअनुसार प्रधानन्याधीश नियुक्त भएको भन्दै राजीनामा नदिने अडानमा छन्। केही कानुन व्यवसायीहरु भने इजलास बहिष्कार गर्ने न्यायाधीशविरुद्ध खरोरुपमा उत्रिएका छन्। यथाशीघ्र इजलास सुचारु गर्नुपर्ने माग उनीहरुको छ। इजलासकै विषयमा केही दिनअघि कानुन व्यवसायीहरुबीच कुटाकुट समेत भयो । प्रधानन्यायाधीश विवादमा परेपछि सर्वोच्च अदालत संकटमा परेको छ। आइतबार रिट लिएर सर्वोच्च अदालत पुगेका सेवाग्राहीहरु प्रहरीको लखेटाइमा परे। झन्डैं ४० जना सेवाग्राहीलाई लखेटेर प्रहरीले माइतीघरसम्म पुर्याएको थियो। न्याय माग्न अदालत आउँदा उल्टै लखेटिनु परेको उनीहरुले गुनासो गरे। माइतीघरमा भेटिएका एक सेवाग्राहीले भने,' अदालतमा रिट लिएर गएको थिएँ,के गर्नु। प्रहरीले लेखेट्यो। कहाँ छ सरकार?' सर्वोच्चका न्यायाधीशहरु आजपनि आन्तरिक छलफलमै व्यस्त सर्वोच्चमा आज पनि ८ वटा इजलास तोकिए, अन्योल भने कायमै रिट दर्ता गर्न सर्वोच्च पुगेका वकिलहरुलाई प्रहरीले लखेटे"
नयाँ मोदी र लाहाचोक सबस्टेशन निर्माण सकियो,"कुश्मा : पर्वतको देउपुरदेखि कास्कीको लेखनाथसम्मको नयाँ मोदीलेखनाथ प्रसारण लाइनमा पर्ने नयाँ मोदी र लाहाचोक सबस्टेशनको निर्माण सम्पन्न भएको छ। पर्वतको मोदी गाउँपालिका वडा नं २ देउपुर स्थित नयाँ मोदी सबस्टेशन र माछापुच्छ्रे गाउँपालिका वडा नं १ लाहाचोक स्थित सबस्टेसनको निर्माण यसै साता सकिएको हो। दुवै सबस्टेशनको काम सम्पन्न भए पनि शनिबार न्यू मोदी सबस्टेशन सम्पन्न भएको छ। लाहाचोक सबस्टेशनको भने डेढ महिनापछि चार्ज गर्ने तयारी रहेको आयोजना प्रमुख रोशन अग्रवालले जानकारी दिए। पर्वतको मोदी गाउँपालिकाको देउपुरमा निर्माण भएको यो १३२ केभी क्षमताको छ। देउपुरमा ६३ रोपनी क्षेत्रफलमा सबस्टेशन निर्माण भएको छ। सब स्टेशनको सिभिल र इलेक्ट्रिकतर्फको सबै काम, कन्ट्रोल भवन, आवासगृह, पर्खाल, पहुँच मार्ग सबैको काम सम्पन्न भएपछि शनिबार चार्ज गरिएको छ। यसमा साविकको पोखरामोदी लाइन समेत जडान गरिसकिएको अग्रवालले बताए। यसै गरी कास्कीको माछापुच्छ्रे गाउँपालिकामा निर्माणाधीन लाहाचोक सबस्टेशनको सबै काम सम्पन्न भएको छ। अब मेसिन जडानको सामान्य काम बाँकी रहेकाले एकदेखि डेढ महिनामा चार्ज गर्ने तयारी भइरहेको छ। पर्वत र कास्कीको सीमा भएर भएर बग्ने मोदीखोला र कास्कीमा बग्ने सेतीनदी र मर्दीखोलामा बन्ने विद्युत आयोजनाबाट उत्पादित विद्युतलाई पोखरास्थित सबस्टेशनबाट राष्ट्रिय प्रसारणलाईनमा जोड्न नयाँ प्रसारण लाइन निर्माण भएको हो। पर्वतको मोदी गाउँपालिका २ देउपुरदेखि कास्कीको पोखरा महानगरपालिका लेखनाथसम्म निर्माण हुने प्रसारण लाइन ४२ किलोमिटर लामो हुनेछ। प्रसारण लाइनमा १ सय ३८ वटा टावर रहने छन्। लाहाचोकदेखि लेखनाथसम्मको काम भने बाँकी छ। त्यो क्षेत्रमा २० देखि २५ वटा टावर निर्माणको काम बाँकी रहेको छ। स्थानीयको अवरोध लगायतको समस्याका कारण टावर निर्माण हुन नसकेको हो। लेखनाथ सबस्टेशनको काम समेत अन्तिम चरणमा पुगेको अग्रवालले जानकारी दिए। २ अर्ब २५ करोडको लागतमा निर्माण हुने प्रसारणलाइन डेढ वर्षभित्र सक्ने लक्ष्य राखिएको भए पनि कोरोना, स्थानीयको अवरोध लगायतका कारण केही समय ढिलाइ भएको हो। यो प्रसारणलाइन निर्माणका लागि नेपाल सरकार र भारतको एक्जिम बैंकले लगानी गरेका छन्। प्रसारण लाइन निर्माणपछि २ सय मेघावट विद्युत राष्ट्रिय प्रसारण लाइनमा जडान गर्न सकिने छ।"
अलमुताइरीलाई खेलकुदमन्त्रीले गरे स्वागत,काठमाडौं : युवा तथा खेलकुद मन्त्री महेश्वर गहतराजले नेपाली राष्ट्रिय फुटबल टोलीका मुख्य प्रशिक्षक अब्दुल्लाह अलमुताइरीलाई स्वागत गरेका छन्। मन्त्री गहतराजले आइतबार मन्त्रालयमा अलमुताइरीलाई स्वागत गरेका हुन्। अखिल नेपाल फुटबल संघ (एन्फा)सँग दुई वर्षको सम्झौता नवीकरण गरेपछि अलमुताइरी शनिबार साँझ नेपाल आइपुगेका थिए। उनकै प्रेरणामा नेपाल पहिलो पटक दक्षिण एसियाली फुटबल महासंघ (साफ) च्याम्पियनसिपको फाइनलमा पुगेको थियो। माल्दिभ्समा भएको साफ च्याम्पियनसिपको फाइनलमा भारतसँग पराजित भएपछि नेपाल उपबिजेता बनेको थियो। नेपाललाई ऐतिहासिक सफलता दिलाएपछि नेपाल नफर्कने घोषणा गर्दै उनी नेपाल नआइ कतार पुगेका थिए। एन्फा अध्यक्ष कर्माछिरिङ शेर्पा कतारमै पुगेर उनीसँग छलफल गर्दै सम्झौता नवीकरणमा सहजीकरण गरेका थिए। त्यसपछि उनी नेपाल फर्किन राजी भएका थिए। युवा तथा खेलकुदमन्त्री गहतराजसँग छलफल गर्दै अलमुताइरीले नेपाल सरकारले फुटबलमा लगानी बढाउने विश्वास व्यक्त गरे। साफ च्याम्पियनसिपपछि नेपाली फुटबल समर्थक उत्साहित भएकाले सरकारले नेपाली खेलाडीका लागि लगानी बढाउनेमा आशावादी रहेको बताए।
नव उद्यमी महिलालाई बिना धितो ऋण सहयोग,"तानसेन : तानसेन नगरपालिका भित्रका नव उद्यमी महिलाहरुले बिना धितो १५ लाख रुपैयाँ ऋण सहयोग पाउने भएका छन्। तानसेन नगरपालिकाको सिफारिसमा नव उद्यमी महिलाहरुलाई मुक्तिनाथ विकास बैंक पाल्पा शाखाले १५ लाख रुपैयाँ बिना धितो ऋण प्रदान गर्ने छ। तानसेन नगरपालिका नगर प्रमुख अशोक कुमार शाही र मुक्तिनाथ विकास बैंकका तानसेन शाखा प्रवन्धक टेकराज ज्ञवालीबीच ऋण आदान प्रदान सम्झौतामा हस्ताक्षर भएको छ। तानसेन नगरपालिका भित्रका १४ वटै वडाहरुकाबाट आएको ऋण सिफारिसको आधारमा तानसेन नगरपालिकाले पुन बैंकलाई ऋणको लागी सिफारिस गर्ने छ। नगरभित्र केही उधम, काम गर्ने सोच र ईच्छा भएका व्यक्तिहरुलाई पुँजीको अभाव नहुने, आवश्यकता अनुसार नगरपालिकाले युवा उधमीको लागी ऋण सिफारिस गर्ने नगर प्रमुख अशोक कुमार शाहीले बताए। कृषि तथा पशुपालन तथा पर्यटन क्षेत्रमा नयाँ उद्यमी उत्पादन गरी गाउँ ठाउँमा रोजगारी श्रृजना गर्ने गरी बैंकसँग सहकार्य गरिएको नगर प्रमुख शाहीले बताए। नगरभित्र महिला उद्यमी बढाउने, महिला उद्यमीमार्फत रोजगारी बढाउने योजनाका साथ बैंकसँग सहकार्य गरिएको नगर प्रमुख शाहीले बताए। बैंकले नगरपालिकाको सिफारिसमा ४ दशमलव ६४ प्रतिशत व्याज दरमा बिना धितो ५० हजारदेखी १५ लाख रुपैयाँ सम्म र धितो राखेर धितोको मुल्याङ्कन अनुसार ऋण प्रदान गरिने बैंकका शाखा प्रवन्धक ज्ञवालीले बताए। बिना धितोको लागी महिला युवा उद्यमीहरुलाई प्राथमिकतामा राखिने शाखा प्रवन्धक ज्ञवालीले बताए। नगरपालिकाबाट सिफारिस भएको बढीमा १० दिनभित्र नव उद्यमीहरुलाई ऋण प्रवाह गरिने शाखा प्रवन्धक ज्ञवालीले बताए। नव उद्यमी युवाहरुलाई बैंकले वित्तिय साक्षरता प्रदान गर्ने, ग्रामिण आर्थिक विकास संघ रेडाले उद्यमको लागी सहजीकरण गर्ने, प्राविधिक तथा बजारको बारेमा तालीम तथा जानकारी दिनेछ। यही कात्तिक महिनादेखी तानसेन नगरपालिका भित्रका नव उद्यमीहरुलाई धितो वा बिना धितो ऋण आदनप्रदानको लागी नगरपालिकाले बैंकलाई सिफारिस गर्ने छ। नगरपालिकाले गरेको सिफारिसको आधारमा मुक्तिनाथ विकास बैंकले बिना धितो वा धितोको आधारमा ऋण प्रदान गर्ने छ। तानसेनका नव उद्यमी युवाहरुको लागी ऋण आदान प्रदान सम्झौतामा हस्ताक्षर गर्दै नगर प्रमुख अशोक कुमार शाही र मुक्तिनाथ विकास बैकका शाखा प्रवन्धक टेकराज ज्ञवाली।"
"४ सय ८ जनामा कोरोना संक्रमण, ८ को मृत्यु",काठमाडौं : ७ हजार ८९९ नमूना परीक्षणमा ४ सय ८ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा ५ हजार ७३१ नमूनाको पीसीआर र २ हजार १६८ नमूनाको एन्टिजेन विधिबाट परीक्षण गरिएको थियो। जसमध्ये पीसीआर विधिबाट ३७६ र एन्टिजेन विधिबाट ३२ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पछिल्लो २४ घन्टामा कोरोनाबाट थप ८ जनाको मृत्यु भएको छ। योसँगै नेपालमा कोरोनाबाट मृत्यु हुनेको संख्या ११ हजार ३४०७ पुगेको हो। मन्त्रालयका अनुसार बुधबार थप ५ सय १८ जना कोरोनामुक्त भएका छन्। कोरोनाका सक्रिय संक्रमितको संख्या ९३७६ पुगेको छ।
एमसीसी पारित ढिलाइबारे अमेरिकी चासो,"काठमाडौं : अमेरिकाले संसदबाट मिलेनियम च्यालेन्ज कर्पोरेसन (एमसीसी) पारित नहुँदा लाखौं नेपाली यसबाट पाउने लाभबाट बञ्चित भएको जनाएको छ। वासिङटन डिसीस्थित एमसीसीको मुख्यालयले एमसीसी पारित नगरि संसद अधिवेशन स्थगित गरेकोप्रति ध्यानाकर्षण भएको जनाएको छ । उसले विज्ञप्ति जारी गर्दै यस्तो धारणा सार्वजनिक गरेको हो । गत महिना एमसीसीका उपाध्यक्ष फातिमा सुमारको भ्रमण भएका बेला संसदबाट एमसीसी पारित गर्ने बारे नेपाल सरकारले प्रतिवद्धता जनाएको समेत विज्ञप्तिमा उल्लख छ । अमेरिकाले एमसीसीअन्र्तगत ६० अर्ब रुपयाँ अनुदान दिने भनेको छ। एमसीसी कार्यान्वयनअघि संसदबाट पारित गर्नुपर्ने व्यवस्था भएपछि नेपालका राजनीतिक दलहरु सोबारे विभाजित छन् । अमेरिकाले दिने भनेको झण्डै ६० अर्ब रुपयाँ नेपालको उर्जा र सडकलगायत पूर्वाधार विकासमा प्रयोग गरिने भनिएको छ । तर एमसीसी कार्यान्वयन गर्न भएको ढिलाइबाट नेपाली जनता त्यसको लाभ लिनबाट बञ्चित भइरहेको एमसीसी मुख्यालयले जनाएको छ। उपाध्यक्ष सुमारसँगको भेटमा प्रधानमन्त्रीलगायत गठबन्धन दलका शीर्ष नेताहरुले एमसीसीबारे दलीय सहमति जुटाएर निर्णय लिने भनेका थिए। प्रतिपक्षी दल नेकपा एमालेले समेत सरकारको स्पष्ट धारणा आएपछि एमसीसीबारे प्रतिक्रिया दिने भनेको छ। विसं २०७४ भदौ २९ गते तत्कालिन अर्थमन्त्री ज्ञानेन्द्रबहादुर कार्कीले नेपालका तर्फबाट वासिङटन डिसीमा एमसीसी सम्झौतामा हस्ताक्षर गरेका थिए । निजी क्षेत्रका तीन अग्रणी संस्थाको आग्रह : एमसीसी पास गरौं निजी क्षेत्रले भन्यो, एमसीसी पास गरौं एमसीसीबारे देउवाले भने सित्तैमा दिएको पैसा पनि लिन्न भन्छन् यार दलहरुबीच सहमति नभए एमसीसी पारित हुँदैन : मन्त्री खड्का"
प्रधानन्यायाधीश इजलासमा: दुई मुद्दाको सुनुवाइ,काठमाडौं : प्रधानन्यायाधीश चोलेन्द्रशमशेर जबरा इजलासमा बसेका छन् । आइतबारको इजलास निकै ढिलोगरी सुरु भएको हो। जबराको एकल इजलासले एउटा मुद्धामा कारण देखाउ आदेश जारी गरेको छ भने अर्को मुद्धा हेर्दाहेर्दैमा सारिएको छ । विवादकै बीच जबराले आइतबारका लागि आफूसहित १२ वटा इजलास तोकेका थिए। उनी नेतृत्वको एकल इजलास बसेपनि अरु इजलास भने बस्न सकेन। यसअघि नेपाल बार एसोसिएसनले प्रधानन्यायाधीश जबरालाई इजलासमा नबस्न आग्रह गरेको थियो। प्रधानन्यायाधीशलाई राजीनामाको अल्टिमेटम प्रधानन्यायाधीशको राजीनामा माग्दै वकिलहरु प्रदर्शनमा (फोटो फिचर) विवादकै बीच प्रधानन्यायाधीशले तोके १२ इजलास
बैंक अफ काठमाण्डूका ग्राहकलाई सोवा हेल्थकेयर सेन्टरमा छुट,"काठमाडौं : बैंक अफ काठमाण्डू लिमिटेड र सोवा हेल्थकेयर सेन्टरबिच बैंकको डेबिट कार्ड, क्रेडिट कार्ड, प्रिपेड कार्ड, मोबाइल बैंकिङ्ग तथा क्यूआर कोडको माद्यमबाट भुक्तानी गर्दा बैंकको ग्राहक महानुभावहरुलाई १५ प्रतिशतसम्म छुट उपलब्ध गराउने सम्झौता भएको छ। यस सम्झौतापछि ग्राहक महानुभावहरुले सोवा हेल्थकेयर सेन्टरले प्रदान गर्ने इएम् बाहेका सम्पूर्ण स्वास्थ्य सम्बन्धि सेवाहरु उपभोग बापत बैंकको कार्ड तथा मोबाइल बैंकिङ्गको प्रयोग गरी भुक्तानी गर्दा वास्तविक मुल्यको १५ प्रतिशतसम्म छुट पाउनेछन्। सोवा हेल्थकेयर सेन्टरले जावलाखेल, ललितपुरबाट सेवाग्राहीहरुलाई गुणस्तरीय सेवा तथा सुविधाहरु प्रदान गर्दै आईरहेको छ। बैंक अफ काठमाण्डू लिमिटेडले ९१ शाखा कार्यालयहरु, ८१ एटिएम र १० एक्स्टेन्सन काउन्टर रहेका छन्।"
"न्यायाधीशहरु छलफलमै व्यस्त, आफ्नै इजलासमा गएनन् जबरा","काठमाडौं : प्रधानन्यायाधीश चोलेन्द्र शमशेर जबरा आफैले बोलाएको एकल इजलास पनि सुरु हुन सकेको छैन। प्रधानन्यायाधीश जबराले आइतबारका लागि आफूसहितको १२ वटा इजलास तोकेका छन्। उनले आफूसहितको ४ वटा एकल इजलास र ८ वटा संयुक्त इजलास तोकेका हुन्। ती इजलासमा २४८ थान मुद्दा सुनुवाइका लागि पेश भएका छन्। तर अहिलेसम्म कुनै पनि इजलास सुरु हुन सकेको छैन। प्रधानन्यायाधीश जबरा चौतर्फी दबाबमा परेपछि इजलास बस्न नसकेको हो। यता सर्वोच्च अदालतकै न्यायाधीशहरु इजलास बहिष्कार गर्दै आजपनि आन्तरिक छलफलमै व्यस्त छन्। उनीहरु आगामी रणनीति कसरी अगाडि बढाउने भन्ने विषयमा छलफललाई तीव्रता दिएका छन्। प्रधानन्यायाधीश जबरासँग असन्तुष्ट न्यायाधीशहरु गत मंगलबारबाट इजलास बहिष्कार गर्दै आएका छन्। जबरालाई पदबाट राजीनामा दिएर मार्ग प्रशस्त गरिदिन उनीहरुको आग्रह छ। यता कानुन व्यवसायीहरु पनि आन्दोलित छन्। नेपाल बार एसोसिएनमा आवद्ध कानुन व्यवसायीहरुले जबराविरुद्ध आन्दोलनका कार्यक्रम घोषणा गरेका छन्। उनीहरुले पूर्वघोषित कार्यक्रमअनुसार आइतबारबाट आन्दोलनलाई अगाडि बढाएका छन्। बहस बहिष्कार गर्दै आइतबार उनीहरुले हातमा कालो पट्टी बाँधेर प्रधानन्यायाधीशविरुद्ध विरोध प्रदर्शन गरे। केही कानुन व्यवसायीहरु भने इजलास बहिष्कार गर्ने न्यायाधीशविरुद्ध खरोरुपमा उत्रिएका छन्। यथाशीघ्र इजलास सुचारु गर्नुपर्ने माग उनीहरुको छ। जबरा भने आफू संवैधानिक व्यवस्थाअनुसार प्रधानन्याधीश नियुक्त भएको भन्दै राजीनामा नदिने अडानमा छन्। इजलासकै विषयमा केही दिनअघि कानुन व्यवसायीहरुबीच कुटाकुट समेत भयो । प्रधानन्यायाधीश विवादमा परेपछि सर्वोच्च अदालत संकटमा परेको छ। लामो समयदेखि न्यायको पर्खाइमा रहेकाहरु मर्कामा परेका छन्। यसैक्रममा आइतबार रिट लिएर सर्वोच्च अदालत पुगेका सेवाग्राहीहरु प्रहरीको लखेटाइमा परे। उनीहरुलाई लखेटेर प्रहरीले माइतीघरसम्म पुर्याएका थिए। आफूहरुले न्याय नपाएको भन्दै उनीहरुले दुखेसो पोखे। प्रधानन्यायाधीश भेट्न नेपाल बारको टोली सर्वोच्चमा सर्वोच्चमा फूलकोर्ट बस्न सकेन अन्तिम निर्णय लिन नेपाल बारले सल्लाहकार समितिलाई बोलायो प्रधानन्यायाधीश जबराले बोलाए फूलकोर्ट बैठक सर्वोच्चमा आज पनि ८ वटा इजलास तोकिए, अन्योल भने कायमै नेपाल बारले भन्यो : प्रधानन्यायाधीशज्यू अब इजलासमा नबस्नुहोस् रिट दर्ता गर्न सर्वोच्च पुगेका वकिलहरुलाई प्रहरीले लखेटे"
फूलैफूलले सजियो जावलाखेल खेलमैदान (फोटोफिचर),ललितपुर : ललितपुरको जावलाखेलस्थित फुटबल खेलमैदानमा १३ औं गोदावरी फूल प्रदर्शनी सुरु भएको छ। नेपाल फ्लोरिकल्चर एसोसिएसनको आयोजनामा सुरु भएको फूल प्रर्दशनी सोमबारसम्म चल्ने छ। प्रर्दशनीमा फूल खरिद गर्नेको अत्याधिक भीड लागेको छ। प्रर्दशनीमा कोही फूल किन्नमा त कोही फूल छान्नेमै व्यस्त देखिन्थे। प्रर्दशनीसँगै आयोजकले फूल प्रतियोगिता समेत आयोजना गरेको छ। प्रवेशका लागि एक सय रुपैयाँ शुल्क तोकेको छ।
इजलास बहिष्कार गर्ने न्यायाधीशविरुद्ध पनि विरोध प्रदर्शन,काठमाडौं : न्यायाधीशहरुले इजलास बहिरष्कार गरेको विरोधमा नेपाल बार अगाडि केही कानुन व्यवसायीहरुले हातमा सेतो र कालो पट्टी बाँधेर विरोध जनाएका छन्। स्वागत नेपालसहितका कानुन व्यवसायीहरु इजलास सुरु गर्नुपर्ने माग गर्दै विरोधमा उत्रिएका हुन्। उनीहरुले यथाशीघ्र इजलास संचालनको माग गरेका छन्। यसअघि इजलासकै विषयलाई लिएर कानुन व्यवसायीबीच कुटाकुट समेत भएको थियो। पछिल्लो समय प्रधानन्यायाधीश चोलेन्द्र शमशेर जबरा विवादमा तानिएपछि नियमित इजलास बस्न सकेको छैन। इजलास नबस्दा लामो समयदेखि कानुनको पर्खाइमा रहेकाहरु प्रभावित भएका छन्। इजलास सञ्चालनका विषयमा कानुन व्यवसायीबीच कुटाकुट
कोप२६ मा नेपालका सवाल,"विकसित देशले प्रदूषण आफैंले पनि घटाउनु पर्छ। घटाउन हामीलाई पनि सहयोग गर्नुपर्छ। जलवायु परिवर्तन विश्वभरि नै भइरहेको छ। तर, नेपालमा यसको असर बढी छ। नेपालमा जलवायु परिवर्तन मात्रै भएन, नेपालीले यसको भयावह असर भोग्न थालिसके। बाढी, पहिरो, सुक्खायाम, तापक्रम बढ्दै गइरहेको छ। संयुक्त अधिराज्यका कूटनीतिज्ञ एवं जलवायु परिवर्तनसम्बन्धी २६औं अन्तर्राष्ट्रिय सम्मेलन (कोप२६) मा यो सबाललाई नेपाल सरकारले तथ्य रूपमै उठाउनु पर्छ। नेपालमा सुक्खायाम हुने क्रम बढेको छ। यसको मुख्य कारण जलवायु परिवर्तन हो। सुक्खायामले गर्दा हाम्रा वनजंगलमा डढेलो लाग्ने क्रम बढेको छ। केही पहिले प्रदूषणकै कारण नेपालका स्कुलहरू बन्द गर्नु पर्यो। वायु प्रदूषणले रोगले नेपालीले ज्यान गुमाइरहेका छन्। मौसम बिग्रियो भने सबै क्षेत्रमा असर गर्छ। हामी आफूलाई जलस्रोतको धनी देश भन्छौं। यदि हामी जलस्रोतमा धनी देश हो भने हामीले आफ्नो धन कुन सेफमा गएर राखिरहेका छौं ? जलस्रोतका सेफ भनेको त हाम्रा हिमताल र हिमनदीहरू हुन्। तापक्रम बढ्दै गयो भने हिमतालहरू पग्लिन्छन्। त्यसको असर पर्न थालिसक्यो। हामीले पूर्वाधारको विकास गर्न खोजिरहेका छौं। यस क्रममा ड्याम बनाउँछौं, भवनहरू ठड्याउँछौं। बनाउने क्रममा सोच्छौं ? वर्षा कति हुन्छ भनेर। यसले कति भार थेग्छ ?तर, पहिलो गडबडी यसमै भइरहेको छ। मेलम्चीमा परेको असर हामीले देखिसकेका छौं। बीसौं वर्ष लगाएर बनाएको मेलम्चीको संरचना एकै रातमा बाढीले बगायो। ठूलो नोक्सानी भयो। वातावरण प्रभाव मूल्यांकन सिस्टम अरू देशभन्दा हाम्रोमा अलि कमजोर छ। सबै ईआईए कमजोर छन् भन्ने पनि छैन। यो भनेको एउटा प्रक्रिया हो। योजना सम्पन्न भए पनि त्यसको अनुगमन र अडिट गर्नुपर्ने हुन्छ। त्यो चाहिँ गर्दैनौं। ईआईएले पनि सबै असरलाई अनुमान गर्न सकिरहेको छैन। यसले वैज्ञानिकहरू पनि आश्चर्यचकित भइरहेका छन्। वैज्ञानिकहरूले सोचेको भन्दा बढी अहिले जलवायु परिवर्तनको असर देखिरहेको छ। जलवायु परिर्वनसम्बन्धी जति मोडेलहरू छन्, जसबाट अध्ययन गरिएको थियो। त्योभन्दा बढी असरहरू परिरहेका छन्। वैज्ञानिकहरूले नभनेको होइन तर विज्ञान पनि बदलिँदो छ। यसमा पनि लगानी गर्नु पर्नेछ। एक पटकको अध्ययनले मात्रै पुग्दैन। यो त निरन्तर चलिरहने प्रक्रिया हो। जलवायु भनेकै परिवर्तनशील विषयवस्तु हो। ठ्याक्कै यही हो भनेर अध्ययनले देखाउँदैन। त्यसैले अध्ययनलाई निरन्तरता दिई राख्नुपर्छ। संसारले पनि त्यही गरिराखेको छ। हामी आफैंले पनि प्रदूषण उत्सर्जन घटाउनुपर्छ। यी कामहरू जलवायु परिवर्तनका लागि मात्रै होइन, हाम्रा लागि हो। उत्सर्जन कम गर्र्यांै भने त्यसको फाइदा नेपाली जनतालाई हुन्छ। हामीले वातावरणमैत्री यातायात प्रणाली विस्तार गर्नुपर्छ। काठमाडौंका लागि मेट्रो रेल चाहिन्छ। यसका लागि १० वर्ष अगाडि अवधारणा तथा अध्ययन सुरु भएको थियो। काठमाडौं उपत्यकाभित्र विद्युतीय गाडी गुडाउने अवधारणा सारिएको थियो। चार वर्षअघि स्थानीय चुनाव भयो। त्यसमा पनि मेयरहरूले मनोरेल कुदाउने भनेका थिए। बेलाबेलामा यस्ता कुरा आउँछन् र हराउँछन्। विद्युतीय बस कुदाउने, मेट्रो रेल र मोनो रेल बनाउन धेरै लगानी हुन्न। अहिले बाटो बनाउँदा खेरी अलिकति लगानी थपे ती सबै पूरा हुन्छन्। हाम्रो वातावरण पनि स्वच्छ हुन्छ। सडकको बीचको लेनमा विद्युतीय मार्ग बनाउन सकिन्छ। यस्ता मार्ग चीनमा थुप्रै ठाउँमा छन्। चीनसँग यसको राम्रो ज्ञान छ। यो हाम्रो लागि उपर्युक्त पनि छ। हाम्रो सरकारले काठमाडौंमा सडक विस्तारका लागि अन्तिम रिपोर्ट बनाउन लागेको छ। तर, सडकहरू पुरानै अवधारणामा बनिरहेका छन्। चीनसँग हामीले काठमाडौंमा विद्युतीय सडक मार्ग निर्माणका लागि धारणा राख्नुपर्छ। चिनले यो प्रस्तावलाई सहयोग पनि गर्छ। नेपालमा रिङरोड सबैभन्दा खतराको सहर बनोस् भने चीनले पनि चाहँदैन। काठमाडौंमा राम्रो सडक बनोस् भनेरै चीनले चक्रपथ विस्तारमा सहयोग गरेको छ। यसका लागि चीनसँग नेपालले वार्ता गर्नुपर्छ। कतिपय वायु प्रदूषण भारतबाट हामीकहाँ आइरहेको छ। भारतसँग पनि हाम्रो देशले यस विषयमा छलफल गर्नुपर्छ। भारत पनि वायु प्रदूषणले ग्रस्त छ। नेपालले छिमेकी भारत र चीनसँग कूटनीतिक वार्ता थालेर समस्याको समाधान खोज्नुपर्छ। कोप२६ मा नेपालका प्रधानमन्त्री भारतका प्रधानमन्त्रीसँग भेट्ने कुरा छ। त्यस भेटमा यो कुरा उठाउनु पर्छ। अहिले विभिन्न अध्ययनका अनुसार नेपालमा अत्यधिक वायु प्रदूषणका कारण मानव स्वास्थ्यमा गम्भीर असर परिरहेको छ। नेपालमा फोक्सोको रोग लागेर मान्छे मरिरहेका छन्। मुटुको रोग लाग्नु पछाडि पनि वायु प्रदूषणको ठूलो भूमिका छ। ग्लोबल स्टाटस अफ एयरको गत वर्षको रिपोर्टअनुसार नेपालमा बर्सेनि वायु प्रदूषणले करिब ४२ हजार मानिसको मृत्यु हुन्छ। सहरमा हुने प्रदूषणले मात्रै होइन, भान्छाभित्रको धुवाँ पनि हो। नेपालको दुई तिहाइ भान्छामा अहिले पनि दाउरा, गुइँठा प्रयोग हुन्छ। जहाँ परम्परागत चुलो छ। जसले गर्दा अत्यधिक मात्रमा प्रदूषण उत्सर्जन हुन्छ। त्यो प्रदूषणको धेरैजसो शिकार महिला र सँगसँगै भएका बालबालिका हुन्छन्। उनीहरूको स्वास्थ्यमा यसले बढी असर गइरहेको छ। विश्व स्वास्थ्य संगठनका अनुसार वायु प्रदूषण विश्वभरिमा स्वास्थ्यमा गम्भीर असर पुर्याइरहेको छ। परम्परागत ऊर्जाका स्रोतका कारण वायु प्रदूषण बढिरहेको छ। दाउरा र गुइँठाको प्रयोगलाई हटाउनु पर्नेछ। तर, अर्कोतिर हामी पेट्रोलियम पदार्थ एकदमै धेरै आयात गरिरहेका छौं। हामीले जति पनि निर्यात गरिरहेका छौं त्यसलाई एकातिर राख्छौं। एउटा पोडक्ट पेट्रोलियमलाई राख्ने हो भने जति निर्यात गछौं त्यसको दोब्बरभन्दा बढी हुन्छ। यो एउटा प्रोडक्ट खरिदमा खर्च गरिरहेका छौं। यसले नेपाली अर्थतन्त्रमा नकारात्मक असर परिरहेको छ। व्यापार घाटा बढ्दो छ। अहिले पेट्रोलियम पदार्थको मूल्य संसारमै उच्च विन्दुमा पुगेको छ। वीरगन्ज र पारी रक्सौलको तुलना गर्ने हो भने रक्सौलभन्दा वीरगन्जमा पेट्रोलको मूल्य ५० रुपैयाँ बढी छ। यसले एकातिर हाम्रा संस्थाहरू घाटामा गइरहेका छन् अर्कोतिर यसले वायु प्रदूषण बढाएर बिरामी पारिरहेको छ। बिरामी भएपछि भारतबाटै हामीले औषधि आयात गरेर खाइरहेका छौं। एकातिर त्यो छ भने अर्कोतिर विद्युत् खेर गइरहेको छ। सरकारको तथ्यांकअनुसार दिनहुँ चार सय मेगावाट विद्युत् खेर गइरहेको छ। विद्युतीय गाडी गुडाएर हामी त्यो विद्युत् प्रयोग गर्न गर्न सक्थ्यौं। र यसले धेरै मात्रामा वायु प्रदूषण पनि घट्ने थियो। अर्थतन्त्रलाई पनि फाइदा पुग्थ्यो। सरकारले भर्खरै विद्युत्को मूल्य घटाउने काम गरेको छ। यो राम्रो क्ुरो हो। अझै धेरै गर्नु पर्नेछ। विश्व समुदायसँग नेपालले जलवायु परिवर्तनको सवालमा आफ्नो उत्सर्जन घटाइरहेका छौं भन्नुपर्छ। नेपालले विकसित देशको तुलनामा धेरै प्रदूषण उत्सर्जन गर्दैन। सरकारले विद्युतीय बसका लागि साझा यातायातमा तीन अर्ब लगानी पनि गरेको छ। विकसित देशहरूलाई उत्सर्जन घटाऊ भन्नुपर्छ। दोस्रो, हामी जलवायु परिवर्तनले पीडित छौं। हामीलाई प्राविधिक तथा आर्थिक सहयोग दिनु भन्नुपर्छ। र यो गर्न आवश्यक छ। मुख्य यी दुई कुरालाई सरकारले जोडदाररूपमा उठाउनु पर्छ। विकसित देशले प्रदूषण आफैंले पनि घटाउनु पर्छ। घटाउन हामीलाई पनि सहयोग गर्नुपर्छ। कोरोना महामारी जस्तै अर्को संकट हो जलवायु परिवर्तन। यसको असर नेपालमा दुईवटा कारणले बढी छ। विश्वमा पृथ्वीको तापक्रम ११ डिग्री सेल्सियसले बढेको छ भनिन्छ। तर, अरू देशको तुलनामा नेपालमा तापक्रम बढ्दो छ। कारण हामी हाईअल्टिच्युटमा छौं। त्यसकारण जलवायु परिवर्तनको असर बढी पर्छ। तापक्रम बढ्दा र जलवायु परिवर्तन हुँदा हामीलाई बढी असर गर्छ। हामी प्रकृतिमा बढी निर्भर छौं। हाम्रो कृषि प्रणाली प्रकृतिमै निर्भर छ। हामीले पिउने पानीको स्रोत प्रकृतिमै निर्भर छ। अर्को जलवायु परिवर्तनसँग जुध्ने क्षमता हामीसँग कम छ। हाम्रो देशमा आउने स्केलको बाढीपहिरो अर्को देशमा आयो भने विनाश कम हुन्छ। तर, हामीकहाँ अवस्था भयावह हुन्छ। यसकारण हामी बढी चिन्तित हुनुपर्छ। जलवायु परिवर्तनको संकट हाम्रा लागि महŒवपूर्ण हो भन्ने कुरा नेपालले बुझ्नै पर्छ। वातावरण संरक्षण ऐनमा प्रधानमन्त्रीको अध्यक्षतामा नेपाल वातावरण संरक्षण तथा जलवायु व्यवस्थापन परिषद् हुनेछ भनेर लेखिएको छ। दुई वर्ष भयो त्यो परिषद् नै गठन भएको छैन। प्रधानमन्त्री कोप२६ मा पुगेर मात्रै हुँदैन। यो क्षेत्रमा लगानी गर्नुपर्छ। लगानी भनेको दिमाग र शक्तिको पनि लगानी गर्नुपर्छ। हरेक क्षेत्रमा जलवायुले गर्न सक्ने असरहरूबारे अध्ययन गरेर अनुकूलनका योजनाहरू बनाएर कार्यान्वयनमा लैजानुपर्छ। हामी आफैंले पनि प्रदूषण उत्सर्जन घटाउनुपर्छ। यी कामहरू जलवायु परिवर्तनका लागि मात्रै होइन, हाम्रा लागि हो। उत्सर्जन कम गर्यौँ भने त्यसको फाइदा नेपाली जनतालाई हुन्छ। हाम्रो अर्थतन्त्रले पाउँछ। हाम्रो समाजले पाउँछ। त्यसलै हामीले उत्सर्जन पनि कम गर्ने र अनुकूलनका उपायहरू पनि अपनाउनु पर्छ। त्यसभन्दा पहिले सरकारले यसमा लगानी गर्नुपर्छ। लेखक वातावरण विद् हुन् ।"
"उत्कृष्ट सहर, उत्कृष्ट जीवन","सहर एउटा ठूलो घरजस्तै हो र घर यस अर्थमा सानो सहर हो। लियोन ब्याटिस्टा सबैको चाहना हुन्छ, खुसी र सुखी बनेर समृद्ध जीवन बिताउने। यही सार्वभौम सत्यलाई समातेर राम्रो सहरी भविष्यका लागि भन्ने नाराका साथ विश्व समुदायलाई समेटेर सबैका लागि कार्यरत यूएन ह्याबिटेटले विश्व सहरीकरण दिवसका लागि तय गरेको भाव हो, उत्कृष्ट सहर, उत्कृष्ट जीवन। यसकारण पनि सबै देशले आफ्ना सहरहरूलाई उत्कृष्ट बनाउने प्रयत्न गरिरहेकै हुन्छन्। बिनातुलना कुन सहर कोभन्दा उत्कृष्ट भन्ने आधार हुँदैन। गत वर्षको ग्लोबल सिटिज इन्डेक्समा न्युयोर्क (अमेरिका), लन्डन (बेलायत) र पेरिस (फ्रान्स) शीर्ष तीन सहरका रूपमा छनोट भए। विश्व परिवेशमा यिनले दशक लामो प्रभुत्व जमाउन सफल भएका छन्। यस्तै, सोही इन्डेक्सको उत्कृष्ट दसमा क्रमशः टोकियो, बेइजिङ, हङकङ, लस एन्जलस, सिकागो, सिंगापुर र वासिङटन डिसी छन्। उही देश अमेरिकाको न्युयोर्क नम्बर एक र डिसी दस स्थानमा रहनुले उत्कृष्ट विकासका लागि योजना, काम गर्ने दृढता र तरिका आदि कति फरक हुँदोरहेछ भनेर पुष्टि गरेका छन्। उत्कृष्ट सहर, उत्कृष्ट जीवनका लागि विश्वव्यापी मापनको अर्को पाटो पनि छ। ग्लोबल सिटिज रिपोर्टकै आधारमा सन् २०२० मा ग्लोबल सिटिज आउटलुक याङ्क को पनि विश्लेषण गरौं। जहाँ उत्कृष्ट तीन सहरमा क्रमशः लन्डन, टोरन्टो र सिंगापुर परेका थिए। यस दृष्टिले उत्कृष्ट दसका बाँकी सहरमा क्रमशः टोकियो, पेरिस, म्युनिच, अबुधावी, स्टोकहोल्म, अम्स्टर्डम र डब्लिन छन्। ग्लोबल सिटिज रिपोर्टले भनेकै छ, प्रतिभाको प्रश्न ः कसरी मानव पुँजीले अर्को विश्वव्यापी नेताहरू निर्धारण गर्नेछ ? अहिले विश्वका सबै जनप्रतिनिधिलाई यो प्रश्न पेचिलो बनेको छ। संघीयता कार्यान्वयनको सुरुआती चरणमा रहेको गणतान्त्रिक मुलुक नेपालका नेतालाई त यो प्रश्न सबैभन्दा अहम् छ। नेपाल यो इन्डेक्स र याङ्कको टप टेन मा कहिले पर्ला ? उक्त रिपोर्टअनुसार, सन् २०१९ मा २०औं स्थानमा रहेको अबुधाबी वर्ष दिनमै उत्कृष्ट सातमा पर्न कसरी सफल भयो ? अनि लन्डन सन् २०१८, १९ र २० तीनवटै वर्ष कसरी विश्वको सर्वोत्कृष्ट सहर बन्न सफल भयो ? सरकारको नेतृत्व सम्हाल्न आतुर नेपालका राजनीतिक दलका नेताहरूले के यसतर्फ कहिल्यै ध्यान दिएका छन् ? अध्ययन, अनुसन्धान गरेका छन् ? विश्व सहरीकरण दिवसको यस वर्षको नारा जलवायु लचिलोपनका लागि सहरहरू अनुकूलन अपनाइँदै रहेको छ। विकासका नाममा कतिपय गाउँमा अन्धाधुन्ध डोजर चलाएर बिनाइन्जिनियरिङ सडक खन्नुलाई प्रश्रय दिने स्थानीय जनप्रतिनिधिले अब आँखा खोल्नैपर्छ। उत्कृष्ट सहर उत्कृष्ट जीवन बनाउँदै सुन्दर भविष्य निर्माण गर्न नेपाली नेता कहिले प्रमुख वैश्विक खेलाडीको सूचीमा सूचीकृत होलान् ? नागरिकको सेवामा तल्लीन देशका नेता आफ्नो सहरलाई विश्वमा कसरी उत्कृष्ट बनाएर मतदाताको जीवन कसरी उत्कृष्ट पार्न लागि पर्छन् भन्ने उत्कृष्ट उदाहरण हो यो ग्लोबल सिटिज रिपोर्ट। वर्ष दिनमै सातवटा देशलाई पछाडि पारेर आफूलाई अब्बल बनाउन उनीहरूले के गरे होलान् ? तिनको खोजी हामीले गर्नुपर्छ अबका दिनमा। विकासका नाममा अन्धाधुन्ध डोजर चलाएर बिनाइन्जिनियरिङ सडक खन्नुलाई प्रश्रय दिने जनप्रतिनिधिले अब आँखा खोल्नैपर्छ। संघीय, प्रादेशिक र स्थानीय सरकारमा पुगेका र अबका दिनमा पुग्ने जनप्रतिनिधिले उत्कृष्ट सहरीकरणका लागि ग्लोबल सिटिज रिपोर्टमा जस्तै मानव पुँजी, सूचना आदानप्रदान, व्यापार गतिविधि, सांस्कृतिक अनुभव र राजनीतिक संलग्नताजस्ता पाँच आयाममा कसरी फड्को मार्छन् भनेर गहन विश्लेषण गर्नु जरुरी छ। अर्कोतर्फ, यसरी उत्कृष्ट सहर उत्कृष्ट जीवन बनाउँदै सुन्दर भविष्य निर्माण गर्न नेपाली नेता कहिले प्रमुख वैश्विक खेलाडीको सूचीमा सूचीकृत होलान् ? आम मतदाता नेपाली नागरिकको प्रश्न हो यो। उनीहरूले के बुझ्नैपर्छ भने सुशासनमार्फत प्रतिभाशाली मानव पुँजीलाई आकर्षण गर्नेदेखि हरेक सहरबीच आर्थिक र भौतिक पूर्वाधार विकास गर्दै प्रतिस्पर्धात्मकता बढाउनेसम्मका काममा योजना, दृढ इच्छाशक्ति र उत्तरदायी एवं पारदर्शी भूमिका निर्वाह गर्नुपर्छ। सन्दर्भ हो, विश्व सहरीकरण दिवसको। पहिलो पटक आठ वर्षअघि २०७० सालमा अर्थात् सन् २०१४ मा विश्व सहरीकरण दिवस मनाउन सुरु गरिएको हो। प्रमुख सहरी रूपान्तरण भन्ने नाराका साथ चीनमा पहिलो विश्व सहरीकरण दिवस मनाइएको थियो। अक्टोबर महिनालाई अर्बन अक्टोबर भनिन्छ, त्यसैले अक्टोबरको अन्तिम दिन यो दिवस मनाइन्छ। कोभिडले गत वर्ष यो दिवस भर्चुअल्ली मनाइएको थियो भने यस वर्ष यूएन ह्याबिट्याट र इजिप्ट सरकारको संयुक्त आयोजनामा इजिप्टको लक्जर सहरमा भौतिक रूपमै अक्टोबर ३१ का दिन आज विश्व सहरीकरण दिवस मनाइँदैछ। दिवसको यस वर्षको नारा एडप्टिङ सिटिज फर क्लाइमेट रेसिलेन्स अर्थात् जलवायु लचिलोपनका लागि सहरहरू अनुकूलन अपनाइँदै रहेको छ। सम्मेलनमा क्लाइमेट चेन्ज को विश्वव्यापी मुद्दालाई सहरसँग जोड्दै जलवायु परिवर्तनमा सहरीकरणको भूमिकामा बहस हुनेछ भने व्यवस्थित सहरीकरणमा जलवायु परिवर्तनलाई ध्यान दिनुपर्नेमा जोड दिइनेछ। सहर भन्नेबित्तिकै सबैले गुणस्तरीय जीवनशैली भएको भौतिक पूर्वाधारले सुविधायुक्त स्थान भन्ने परिकल्पना गरिहाल्छन्। उसो त सहरवासीले पनि गाउँको छुट्टै मौलिक पहिचान बोकेको सफा, सुन्दर र हरियाली स्थानका रूपमा लिन्छन्। मानवीय स्वभाव नै हो, गाउँका बासिन्दा बेलाबेला सहर जानु र रमाउनु अनि सहरका बासिन्दा बेलाबखत गाउँघर पुग्नु र रमाउनु। त्यही गाउँ क्रमशः सहर बन्ने हो। सहरीकरण भन्नाले भौतिक पूर्वाधार निर्माण र जनसंख्यासँगै सेवा सुविधा बढ्नु मात्र होइन, सँगै सामाजिक, आर्थिक, सांस्कृतिक र राजनीतिक क्षेत्रको स्थापना, पहिचान र समन्वयको समग्रता पनि हो। अर्कोतर्फ दिगो सहरीकरणको विश्वव्यापी मुद्दा समातेर विश्वव्यापी सम्मेलन गर्न विश्व सहरी मञ्च क्रियाशील छ। यसले पोल्यान्डको पोलिस सिटीस्थित काटोबिसमा सन् २०२२ को जुन २६ देखि ३० सम्म सम्मेलन गर्दैछ। नेपाल यसमा कसरी जोडिएला ? संयुक्त राष्ट्रसंघका अनुसार, जलवायु परिवर्तनका कारण विश्वभर सहरहरूमा गर्मीको लहर, आँधी, बाढीपहिरो, खडेरी र समुद्री सतहमा वृद्धि आदि प्राकृतिक प्रकोपहरूको प्रभाव बढ्दै गएको छ। यही सन्दर्भमा विश्वका १ सय ३० सहरका बन्दरगाहमा बसोबास गर्ने एक लाखभन्दा बढी बासिन्दा तटीय बाढीबाट प्रभावित हुने अनुमान छ। यस्तै सहरमा रहेका अनौपचारिक बस्तीहरूमा भने एक अर्ब मानिस विशेष जोखिममा हुनेछन्। तर सफल र उत्कृष्ट सहरहरूले भने जलवायु परिवर्तनसम्बन्धी जोखिमलाई धेरै हदसम्म कम गर्न सक्ने देखिएको छ। खासगरी विश्वव्यापी महामारी कोरोनापछि विश्व प्रतिस्पर्धामा खरो उत्रन नेपालजस्ता विकासोन्मुख राष्ट्र पनि जलवायु परिवर्तनका आफ्ना र साझा समस्यामा जुझारु हुन आवश्यक देखिएको छ। नेपालका सन्दर्भमा भने नेताहरूले आफ्ना सहरहरूको सार्वजनिक मूल्य सिर्जना गर्न पनि समाजका सबै पक्ष र क्षेत्रमा आफूलाई केन्द्रित गर्नुपर्ने बेला आएको छ। खासगरी काठमाडौं, विराटनगर, पोखराजस्ता प्रमुख सहरका नेताहरूलाई सहरको दिगो र व्यवस्थित विकास, स्थिरता, समानता र मूल्य सिर्जना आदिलाई कमजोर बनाउने विषय र सन्दर्भलाई उल्टाउने अवसर प्राप्त भएको छ। ताकि नेपाली नागरिकले पनि उत्कृष्ट सहरमा उत्कृष्ट जीवन उपभोग गर्न पाएको महसुस गरुन्। सहरीकरणले आर्थिक, जनसांख्यिक, सामाजिक, सांस्कृतिक, प्राविधिक र वातावरणीय प्रक्रियाको जटिल पक्षहरूलाई समावेश गर्छ। सहरीकरणले सहरी क्षेत्रहरूमा बढ्दो जनसंख्याको बसोबासलाई पनि प्रतिनिधित्व गर्छ। संयुक्त राष्ट्रसंघले गरेको अनुमानअनुसार सन् २००८ को अन्त्यसम्ममा विश्वको आधा जनसंख्या सहरमा बस्न थालेका थिए। संघको अनुमान हेर्ने हो भने सन् २०५० सम्ममा विकासशील र विकसित विश्वको क्रमशः ६४१ र ८५९ प्रतिशत सहरीकरण हुनेछ। गाउँबाट सहरी क्षेत्रमा बसाइँ सर्ने र सहरमा बसोबास गर्ने मानिसका कारण सहरीकरण हुने गर्छ। यो स्वाभाविक प्रक्रियासँग आधुनिकीकरण, औद्योगिकीकरण र भूमण्डलीकरण जोडिएको हुन्छ। सहरीकरण तर्कसंगत समाजशास्त्रीय प्रक्रियासँग सम्बन्धित हुन्छ। सहरभित्रका अनेक जटिलताका कारण सहरीकरण प्रक्रियाका सकारात्मक र नकारात्मक दुवै प्रभाव देखिइरहन्छन्। जसमा परिवर्तन देखिँदैन। समग्र विकासमार्फत उत्कृष्ट सहर बनाएर उत्कृष्ट जीवन जिउने वातावरण बनाउने अन्तिम विकल्प भनेकै सकारात्मक प्रभावहरूलाई अधिकतम प्रयोग गर्ने र नकारात्मक प्रभावहरूलाई बेवास्ता गर्दै अघि बढ्नुपर्छ। जलवायु परिवर्तनले विशेषगरी गाउँभन्दा सहरहरूलाई गम्भीर असर पार्ने विज्ञहरूको तर्क छ। ६ वटै प्रदेश र ४ सय ६० स्थानीय सरकारले आउँदा वर्ष र दशकहरूमा सहरहरूमा प्राकृतिक प्रकोप व्यवस्थापनको पूर्वतयारीका लागि पनि सोहीअनुरूप नीति निर्माण गरी गतिलो बजेट राखेर काम गर्नुपर्ने देखिन्छ। विश्व परिवेश हेर्ने हो भने जलवायु परिवर्तनको सही अवतरणका लागि सरकार मात्र पर्याप्त देखिँदैन, यसमा निजी क्षेत्रको भूमिका र लगानी उत्तिकै महत्त्वपूर्ण हुन्छ। जलवायु परिवर्तनका दृष्टिले सबैले आफ्ना सहरहरूलाई कसरी थप लचिलो बनाउने भन्ने सन्दर्भमा संयुक्त राष्ट्रसंघको अन्तर्राष्ट्रिय रणनीति र प्रकोप न्यूनीकरणका लागि विश्वव्यापी सुविधा र पुनप्र्राप्तिका १० कार्यसूची तयार पारेको छ। जसमा संगठन र समन्वय, बजेट विनियोजन, जोखिमको तयारीका लागि मूल्यांकन, जोखिम कम गर्न महत्त्वपूर्ण पूर्वाधार, विद्यालय र स्वास्थ्य संस्थाको सुरक्षा, यथार्थपरक भूउपयोग योजना यस सूचीमा पर्छन्। यस्तै, विपद्सम्बन्धी तालिम र जनचेतनाका कार्यक्रम, इकोसिस्टम र जोखिमयुक्त प्राकृतिक क्षेत्रको पहिचान, विपद्पछिको पुनर्निर्माण र जीविकोपार्जनको सवाल गरी १० सूचीमा सबै राष्ट्र सजग हुनुपर्ने देखिन्छ। नेपालले पनि ती कार्यसूचीलाई अवलम्बन गर्न सके जलवायु परिवर्तनले पार्ने प्रभावमा आफूलाई सामना गर्न सक्ने बनाउने देखिन्छ। किनकि विकासोन्मुख देश नेपाल जहाँ झन्डै डेढ सय स्थान तीव्र सहरीकरणको प्रक्रियामा छन्। पछिल्लो समयमा भारी वर्षा हुनु, मानव स्वास्थ्यमा गम्भीर असर पर्दै जानु, कृषि र खाद्य सुरक्षामा देखिएको असर, हिमताल बिस्फोट, खडेरी, सुक्खा, बाढी, पहिरो आदिजस्ता जलवायुजन्य खतराले नेपाल अति असुरक्षित रहेको अध्ययनहरूले देखाएकाले पनि सबै ७६१ सरकार यसको रोकथाममा गम्भीर हुनुपर्ने देखिएको छ।"
"गाडी चोर्ने गिरोह पक्राउ, तीनवटा मोटरसाइकल बरामद","बेलौरी (कञ्चनपुर) : कैलाली र कञ्चनपुरमा गाडी चोर्ने गिरोहका पाँचजनालाई कञ्चनपुर प्रहरीले पक्राउ गरेको छ। कार्तिक गते कञ्चनपुरको बेलौरी नगरपालिका ४ बेलौरी बजारमा रहेको डिडि अटो मोबाइलको सोरुमबाट चोरेका तीनवटा १५० सिसिका बजाज पल्सर मोटरसाइकलसहित गिरोकका पाँचजना पक्राउ परेका हुन् । इलाका प्रहरी कार्यालय बेलौरीका प्रहरी निरीक्षक कमल खडकाको नेतृत्वमा खटिएको प्रहरी टोलीले, सोरुमको सटर तोडेर चोरी भएका तीनवटै मोटरसाइकल बरामद गरेको छ । प्रहरीले कञ्चनपुरको शुक्लाफाँटा नगरपालिका ११ का २० वर्षका विवेक बम, सोही वडाका २४ वर्षका लक्ष्मण चुनारा, वडा नम्बर १२ का १९ वर्षका ठगी राना वडा नम्बर १ का २० वर्षका पारस विष्ट र वडा नम्बर १ कै १८ वर्षका किरन नाथलाई पक्राउ गरेको जनाएको छ । प्रहरीले लिएको उनीहरुको प्रारम्भीक बयान अनुसार कार्तिक ६ गते दिउँसो उनीहरुले शुक्लाफाँटा नगरपालिका १ का शैलु रानाको कटेजमा डिडि अटो मोबाइल तोडेर मोटरसाइकल चोर्ने योजना बनाएका थिए। पक्राउ परेका पाँचजना र थप २ जनाले सबैभन्दा पहिला सोरुममा लगाइएको सिसि क्यामेराको तार काटे । त्यसपछि उनीहरुले घरेलु हतियारले सोरुपमको सटर तोडे । सटर तोडेपछि उनीहरुले १५० सिसिका तीन वटा मोटरसाईकल चोरी गरे । प्रहरी निरीक्षक कमल खडकाको नेतृत्वमा खटिएको टोलीले चोरी भएकै १२ घण्टाभीत्र विवेक बम र पारस विष्टलाई पक्राउ गर्यो । दुवैजनाको बयानका आधारमा प्रहरीले शुक्लाफाँटा नगरपालिका १ का किरन रावलको घर नजिकैको परालको थुप्रोमा लुकाइ राखेको २ वटा मोटरसाइकल बरामद गरेको छ । अनुसन्धानकै क्रममा प्रहरीले कार्तिक १२ गते किरन नाथ र कार्तिक १३ गते लक्ष्मण चुनारालाई पनि पक्राउ गरेको छ । कार्तिक १२ गते पक्राउ परेका किरन नाथको साथबाट प्रहरीले चोरी भएको तेस्रो मोटरसाईकल पनि बरामद गरेको छ । इलाका प्रहरी कार्यालय बेलौरीले सिसि क्यामेराको तार काटेर चोरी गरेकाले अनुसन्धानमा ढिलाइ भएको जनाएको छ । तर सिसि क्यामेरामा विवेक बम र ठगी रानाले राती सोरुमतिर जाँदै गरेको फुटेज भने फेला परेको थियो । त्यस फुटेजका आधारमा प्रहरीले पाँच जनालाई पक्राउ गरेको हो । इलाका प्रहरी कार्यालय बेलौरीका प्रहरी निरीक्षक कमल खडकाले, यो गिरोह लामो समयदेखि कैलाली र कञ्चनपुरमा गाडि चोरीका घटना र अरु आपराधिक क्रियाकलापमा संलग्न रहेको जनाएको छ । कटेज मालिक सैलु सिह र लक्ष्मण चुनारा यसअघि पनि ज्यान मार्ने उद्योग, डाँका चोरी मुद्धामा जेल परिसकेका प्रहरी निरिक्षक खडकाले बताए । प्रहरी निरीक्षक खडकाले सोरुममा चोरी गर्ने घटनामा थप दुईजनाको पनि संलग्नता रहेको जनाएको छ । पक्राउ परेकाहरुको बयानका आधारमा सोरुममा चोरी गर्ने घटनामा थप अरु दुईजनाको पनि संलग्नता छ, हामीहरु उनीहरुको खोजी गरिरहेका छौं, यो गिरोहले अरु धेरैका गाडि पनि चोरी गरेको फेला परेको छ प्रहरी निरिक्षक खडकाले भने । बेलौरी आसपासको क्षेत्र भारतसँग सीमाना जोडिएको क्षेत्र हो। यो गिरोह नेपालबाट चोरी गरेका गाडि भारतमा बेच्ने र भारतबाट चोरी गरेर ल्याएका गाडि नेपालमा बेच्न सक्रिय रहेको पनि प्रहरीले जनाएको छ। बेलौरी चोरीका गाडि विक्रि हुने बजारका रुपमा परिचित बजार हो ।"
राष्ट्रपतिबाट बज्रयानी महाविहारको उद्दघाटन (फोटोफिचर),बुटवल : राष्ट्रपति विद्यादेवी भण्डारी लुम्बिनी पुगेकी छन्। आइतबार गौतम बुद्धको जन्मस्थल लुम्बिनीमा पुगेकी राष्ट्रपति भण्डारीले नवनिर्माण बज्रयानी महाविहारको उद्दघाटन गरेकी हुन्।उद्घाटनपछि राष्ट्रपति भण्डारी अन्य कार्यक्रममा सहभागी हुन लुम्बिनी क्षेत्रको भ्रमणमा हुनेछिन्। त्यहाँको भ्रमण सकेपछि राष्ट्रपति भण्डारी आजै भैरहवा जाने कार्यकम छ। लुम्बिनीमा प्राचीन कलासहितको नेपाली विहार निर्माण गरिएको छ। नेपाली लगानीमै ३५० वर्षपछि यो शैलीको बज्रयानी महाविहार निर्माण गरिएको हो। करिब १६ करोड खर्च भएको विहार एक बिगाह क्षेत्रफलमा निर्माण गरिएको हो। लुम्बिनीमा स्वदेशी लगानीमै बज्रयानी विहार निर्माण भएको यो पहिलो पटक हो। प्राचीन संस्कृति झल्किने काष्टकला प्रयोग गरिएकाले यो विहार निकै आकर्षक छ। लुम्बिनीमा १६ करोडको विहार : राष्ट्रपति भण्डारीले उद्घाटन गर्ने लुम्बिनीमा १६ करोडको नेपाली बिहार
घटाऔं हरितगृह ग्यास,"वातावरणीय समस्याका विविध कारणमध्ये जलवायु परिवर्तन एक हो। छोटो समयका लागि पृथ्वीको वायुमण्डलमा हुने परिवर्तनलाई मौसम परिवर्तन भनिन्छ। तर, लामो समयावधिदेखि पृथ्वीमा चल्दै आएको जाडो, गर्मी, वर्षायाम र अन्य अवस्थामा आउने परिवर्तन भने जलवायु परिवर्तन हो। यस्तो परिवर्तनको मुख्य कारण भनेकै मानवसिर्जित क्रियाकलाप हो। पृथ्वीको वायुमण्डलमा रहेको हरितगृह ग्यासको मात्रा बढ्दै गएकाले जलवायु परिवर्तनको असर बढ्दो छ। प्रकाश र तापलाई हरितगृह ग्यासले रोकेर राख्ने हुनाले पृथ्वी न्यानो र तातो हुन्छ। हरितगृह ग्यास बढेसँगै यो तापमान पनि बढ्ने भएकाले पृथ्वी क्रमशः तातिँदैछ। विश्वमा भएको औद्योगिक एवं हरितक्रान्तिले विकासका थुप्रै ढोकाहरू खोलिदिएको छ। विकासकै क्रममा पश्चिमका अधिकांश राष्ट्रहरूको आर्थिक स्थिति निकै मजबुत बनेको प्रष्ट छ। विकसित र अल्पविकसित राष्ट्रहरू विकासको गति लिन आतुर छन्। यी विकासका गतिहरूसँगै मानवसिर्जित क्रियाकलापका कारण वातावरणीय समस्या जटिल हुँदै गइरहेको छ। विगत केही वर्षयता यस्तै विभिन्न मानवीय क्रियाकलापका कारण वायुमण्डलमा हरितगृह ग्यासको मात्रा बढ्दै गएको हो। अहिले यो नै मुख्य समस्याको रूपमा खडा भएको छ। जलवायु परिवर्तनका कारण औसत मौसममा अस्थिरता आएको छ। समुद्री सतह बढ्दैछ। हिमनदीहरू बढी पग्लने भएकाले हिमताल थिचिँदैछन्। यस्ता ताल चाप थेग्न नसकेर फुट्ने खतरामा छन्। कुनै फुटेर मानव समुदायलाई नै क्षति गरेका घटना छन्। हिमाल नांगिने र कृषिमा उत्पादन नासिने क्रम बाक्लिँदै छ। बेमौसममा हुने वर्षाका कारण आउने बाढी र पहिरोले भौतिक मात्रै नभई मानवीय क्षति पनि गर्न थालेको छ। यस्ता घटना बढ्दै गइरहेकाले पृथ्वीले जोखिमपूर्ण समस्याको सामना गर्नु परेको छ। यस्ता क्रियाकलापले पृथ्वीको आयु घट्दैछ। विश्वमा बढ्दै गएको अत्याधुनिक जीवनशैली र औद्योगिक क्षेत्रको विकासले जलवायुमा असर पारेको हो। अत्यधिक कार्बन उत्पादन गर्ने विकसित भनिएका देशले गरेको गल्तीको सजाय अहिले सबै देशले भोगिरहेका छन्। पृथ्वीको तापक्रम एक डिग्री सेल्सियसका दरले बढ्दैछ। यो चुनौतीको विषय हो। हालसम्म जलवायु परिवर्तन गर्न देशहरूले जे जस्ता गल्ती गरे पनि अबको बाटो भनेकै त्यस्ता गल्ती रोक्नु हो। समस्या बढ्न नदिनु हो। यसको समीक्षा समयमै गर्न आवश्यक छ। जलवायु परिवर्तनसम्बन्धी जोखिमहरूको पूर्वजानकारी र पूर्वसावधानीका आधुनिक सूचना प्रविधिको पहुँचमा नेपालजस्ता विपन्न राष्ट्र छैनन्। असर सबैलाई पर्ने भएकाले यस्ता राष्ट्रलाई पहुँचयोग्य बनाउनु सबै मुलुकको दायित्व हो। स्कटल्यान्डको ग्ल्यास्गोमा आजदेखि जलवायुसम्बन्धी २६औं विश्व सम्मेलन (कोप २६) हुँदैछ। यहाँ जलवायु परिवर्तनका विषयमा गम्भीर छलफल हुन आवश्यक छ। हरितगृह ग्यासको मात्रा बढी उत्पादन गर्ने विकसित मुलुकदेखि कम उत्पादन गर्ने नेपालजस्ता राष्ट्रको पनि यो सम्मेलनमा सहभागिता छ। सन् २०२० देखि विकसित मुलुकले विकासोन्मुखहरूलाई प्रत्येक वर्ष सय बिलियिन जलवायु वित्त उपलब्ध गराउने निर्णय भएको थियो। त्यो प्रतिबद्धता अझै पूरा भएको छैन। यो विषय पनि सम्मेलनमा उठ्न आवश्यक छ। नेपालको संविधान, २०७२ मा मौलिक हकअन्तर्गत स्वच्छ वातावरणको उपभोग गर्न पाउनुपर्ने उल्लेख छ। त्यसैले पनि नेपालले आफ्ना कुरा गम्भीर रूपमा सम्मेलनमा राख्न र अधिकार लिन सक्नुपर्छ। अहिलेको आवश्यकता भनेकै पृथ्वी जोगाउनु हो।"
रिट दर्ता गर्न सर्वोच्च पुगेका वकिलहरुलाई प्रहरीले लखेटे,"काठमाडौं : बन्दी प्रत्यक्षीकरणलगायतका रिट दर्ता गर्न सर्वोच्च अदालत पुगेका कानुन व्यवसायी र सर्वसाधरणलाई प्रहरीले लखेटेको छ। प्रहरीले करिब ४० जना कानुन व्यवसायीसहित सर्वसाधारणहरुलाई लखेटेर माइतीघर पुर्याएको छ। अधिवक्ता स्वागत नेपालले रिट दर्ता गर्न सर्वोच्च पुगेका सेवाग्राहीहरुलाई प्रहरीले लखेटेको अन्नपूर्णलाई जानकारी दिए। उनले भने,' झन्डै ४० जनालाई लखेटेर माइतीघरतिर पुर्याएको छ।' उनीहरुले इजलास बन्द गर्न नहुने र न्यायाधीशहरुले सर्वसाधारणको समस्या बुझेर काम फर्किनुपर्ने माग गरेका छन्। प्रधानन्यायाधीश चोलेन्द्र शमशेर जबराको राजीनामा माग गर्दै आइतबारदेखि कानुन व्यवसायीहरु समेत आन्दोलित भएका छन्। उनीहरु हातमा कालो र सेतो पट्टी बाँधेर विरोधमा उत्रिएका छन्। यता केही कानुन व्यवसायीहरु भने इजलास सुचारुको माग गर्दै आन्दोलित छन्। सर्वोच्च बारले माग्यो प्रधानन्यायाधीशको राजीनामा प्रधानन्यायाधीश प्रकरण : सर्वोच्चमा आज पनि इजलास बसेन"
सुदूरपश्चिममा कोरोना संक्रमण जोखिम बढ्दै,"सुदूरपश्चिम प्रदेशमा कोरोना संक्रमणको जोखिम बढ्दै गएको छ। पछिल्लो केही सातायताको यहाँको कोरोना संक्रमणको अवस्था हेर्दा जोखिम बढ्दै गएको देखिएको छ। गत असोज ३१ गतेदेखिको लगातार तीन दिनको वर्षा र दसैँतिहारका बेला घरबाहिर रहेका गाउँ फर्किएपछि यहाँ संक्रमणको जोखिम बढेको सुदूरपश्चिम प्रदेश स्वास्थ्य निर्देशनालयका निर्देशक डा गुणराज अवस्थीले बताए। उनले भने, गाउँघरमा भिडभाड बढेको छ, परीक्षण हुनपाएको छैन, यसले जोखिम बढाएको छ। यसका साथै कात्तिक पहिलो साताको अविरल वर्षापछि विस्थापितहरु एकै ठाउँमा बसेकाले पनि जोखिम बढेको डा अवस्थीको भनाइ छ। बेमौसमी वर्षाले गर्दा गाउँघरमा भाइरल ज्वरोका बिरामी बढेका छन्। उनीहरुको परीक्षण गरिएको छैन। परीक्षण गर्यो भने संक्रमणको अवस्था अझै बढ्ने आकलन गरिएको छ। पछिल्लो समय कोरोना संक्रमणसँग मिल्दाजुल्दा लक्षण देखिएपछि परीक्षण नगर्ने गरेकाले पनि झनै जोखिम बढेको डा अवस्थीले बताए। 'लक्षण देखिएको तथा बिरामी भएको धेरै समयपछि उपचारका लागि आउने गर्दा सङ्क्रमण बढ्दै गएको छ', उनले भने, 'समयमै उपचारका लागि नआउँदा अकालमै ज्यान समेत गुमाउने गरेका छन्।' पछिल्लो केही सातायता दिनहुँजसो संक्रमणका कारण मृत्यु हुने गरेको छ। समयमै उपचारका लागि नआउँदा मृत्यु हुने दर बढेको जनाइएको छ। उनले कोरोना संक्रमणसँग मिल्दा जुल्दा लक्षण देखिनासाथ हेलचेक्राइ नगरी समयमै उपचार गर्न आग्रह गरे। हालसम्म ६०४ को मृत्यु, चार लाखको परीक्षण सुदूरपश्चिम प्रदेशमा हालसम्म करिब चार लाख व्यक्तिको कोरोना परीक्षण गरिएको छ। स्वास्थ्य निर्देशनालयका अनुसार तीन लाख ८४ हजार चार जनाको परीक्षण गरिएको छ। त्यसमध्ये ४७ हजार ७३१ जनामा संक्रमण पुष्टि भइसकेको छ। हाल यस प्रदेशमा १९८ सक्रिय संक्रमित रहेका छन्। सोमध्ये ३७ जना संक्रमित संस्थागत आइसोलेशनमा बसिरहेका निर्देशनालयको तथ्यांकमा उल्लेख गरिएको छ। अन्य सबै होम आइसोलेशनमा बसिरहेका छन्। कोरोनाकै कारण यस प्रदेशमा ६०४ जनाको मृत्यु भइसेकेको छ। प्रदेशभर संक्रमितका लागि भन्दै एक हजार ७७२ आइसोलेशन बेड तयारी अवस्थामा रहेका छन्। यसका साथै प्रदेशका विभिन्न अस्पतालमा ९७७ बेड, भेन्टिलेटर ३५, आइसोलेशन बेड ४२१, एचडियू १३९, आइसियु ६९, कोभडि एचडियु बेड १२६, कोभिड सघन उपचार कक्ष ५४ र कोभिड भेन्टिलेटर २१ रहेका छन्। यस प्रदेशको भारतसँग सीमा जोडिएका पाँच नाकामा पनि परीक्षणको काम भइरहेको छ। बैतडीको झुलाघाट, दार्चुलाको पुलघाट र जौलजिवी, कञ्चनपुरको गड्डाचौकी र कैलालीको गौरीफन्टा नाकामा परीक्षणको काम भइरहेको छ। भारतबाट भित्रिनेको अनिवार्य रुपमा यी नाकामा परीक्षण भइरहेको छ। रासस"
यस्तो छ जलवायु परिवर्तनको कथा,"जलवायु परिवर्तनका कारण हुने क्षति नेपालले मात्र होइन, विकसित मुलुकहरूले पनि उत्तिकै भोगेका छन्। अढाई सय वर्षअगाडि सवारीसाधनको विकास भएको थिएन। हामीलाई यताउति कतै जानु परेमा कि त घोडाको प्रयोग गर्नुपथ्र्यो, कि बयलगाढाको। कि त पैदल नै हिँड्नु पथ्र्यो। सामान ढुवानी गर्दा पनि कि घोडाले, कि ऊँट त कि खच्चडले गर्ने गथ्र्यो। यतिबेलासम्म कुनै पनि काममा मेसिनको प्रयोग हुने थिएन। विश्वमा पहिलो औद्योगिक क्रान्ति त्यतिबेला सुरु भयो, जब कोइलाको पत्ता लाग्यो। पृथ्वीको पत्रमा करोडांै वर्ष अगाडिदेखि थिचिएर र दबिएर बसेका वनस्पति कोइला र खनिज इन्धनमा परिणत भयो। त्यही कोइलालाई खनेर झिक्ने र त्यसलाई बालेर पानी तताउने काम गर्न थालियो। अनि त्यही पानीबाट आएको बाफले पम्प चलाउन सुरु गरियो। पम्प किन चलाउने भन्दा कोइलाको खानीमा जहिले पानी परे पनि त्यो पानी कोइला खानीभरि भरिन्थ्यो। उनीहरूले सुरुसुरुमा त घोडा र बाल्टिनको प्रयोग गरेर पानी फाल्न थाले। त्यो निकै झन्झटिलो थियो। सन् १७७० तिर पुगेपछि त्यसलाई परिमार्जन गर्ने प्रक्रिया सुरु भयो। ग्लास्को विश्वविद्यालयमा काम गर्ने जेम्स वाट नाम गरेका एक मेकानिकल इन्जिनियर थिए। उनी अत्यन्तै क्षमतावान् थिए। उनलाई यो पुरानो पम्प बिग्रियो बनाइदिए भनेर कसैले दिएछन्। यसमा खर्च धेरै लाग्छ। कोइला धेरै बाल्नुपर्छ भनेर भनेछन्। तापले वायुमण्डलको स्थिर प्रणालीलाई तलमाथि पारिदियो। यसले गर्दा हिउँ पग्लने, वर्षा अनियमित हुने, खडेरी, डढेलो, समुद्री आँधी बढ्नेजस्ता गतिविधि हुन थाल्यो। नेपालमा भएको वर्षा हेर्ने हो भने पनि यस्तो होइन कि पहिले कात्तिकमा पानी पर्ने नै थिएन। परेको छ। तर यसपालिको स्केल र स्प्रेड मात्र बढी हो। नेपालमा भएको वर्षा जलवायु परिवर्तनको प्रभाव हो। यद्यपि विज्ञान अझै हामीसँग छैन। प्रभाव बढी परिरहेको छ भन्ने हामीले संकेत मात्र गर्न सक्छौं। यति थोरै पानीको बाफ निकाल्न यति धेरै कोइला बाल्नुपर्छ भनेर त्यही ठाउँमा गफ चलिरहेको रहेछ। उनले त्यो पम्प बनाउन त बनाए। तर उनलाई यसको कोइला बाल्ने परिणाम म घटाउन सक्छु कि भन्ने लाग्यो। थोरै कोइला बालेर धेरै बाफ निकाल्न सक्छु भनेर उनलाई मनमा विचार आयो। उनलाईत्यतिबेला उक्त विचार फुरेको सहर पनि ग्लास्को नै थियो। आइतबारको दिनमा हिँड्दाहिँड्दै उनलाई उक्त विचार फुरेको थियो। त्यतिबेलाका उनी पनि एक उद्यमी नै थिए। उनले आफूले लिएको पम्प पनि बनाए। त्यसको काम गर्ने क्षमता पनि बढाए। अब यसलाई के गर्नु भनेर सोच्दै गर्दा उनी आफ्नो व्यापारी साथीकहाँ पुगे। तिमी र म मिलेर एउटा कम्पनी खोलौं भन्ने प्रस्ताव राखे। यसको पेटेन्ट अधिकार लिऔं र पम्प बनाई अनि बेचौं भन्ने प्रस्ताव पनि उनले राखे। उनीहरूले कम्पनी खोले। पेटेन्ट अधिकार पनि लिए। त्यसपछि उनीहरूले बाहेक अरूले उक्त पम्प बेच्न नपाउने भए। पम्प बनाएर बेच्न पनि सुरु गरे। यसबाट आम्दानी पनि राम्रै हुन थाल्यो। बेलायतबाट त्यो बेलामा विदेशमा निर्यात हुने सामग्री भनेको स्टिम इन्जिन नै थियो। त्यसपछि उनीहरूले स्टिम इन्जिनलाई रेलमा प्रयोग गर्न मिल्ने खालको बनाए। पछि जहाज चलाउने मिल्ने बनाए। पछि कपडा उद्योगमा प्रयोग हुने खालको बनाए। ३० वर्षपछि उनीहरूको पेटेन्ट अधिकार सकियो। त्यसपछि त्यस्तै पम्प बनाउने होडबाजीमाभए जत्तिका अरू उद्यमी पनिअघि सरे। यसले औद्योगिक सभ्यता सुरु गर्यो। सामान ढुवानीका क्रममा अब मानिसले बोक्नु नपर्ने भयो। मेसिनले बोक्न थाल्यो। रेलले बोक्यो। जहाजले बोक्यो। फ्याक्ट्रीमा त्यसले काम गर्न थालेपछि मानिसले गर्ने कामभन्दा धेरै गुणा बढी काम हुन थाल्यो। यसले प्रगति, समृद्धि र विकास सबै दियो। तर कोइला बालेपछि धुवाँ निस्कियो। धुवाँमा कार्बन थियो। सुरुमा धुवाँ निस्किए पनि यसमा कार्बन हुन्छ भन्ने थाहा थिएन। धुवाँ निस्कियो, कहाँ गयो कसैले वास्ता पनि गर्ने थिएनन्। कसैलाई यसको पत्तो पनि थिएन। सन् १७७० बाट हामी सन् १८०० मा आइपुग्यौं। त्यसपछि सन् १८५० र सन् १८५४ सम्म। त्यतिबेला अमेरिकाको पेन्सिलभेनिया भन्ने ठाउँमा जमिनबाट कालो, गन्हाउने, च्यापच्याप लाग्ने र बल्ने एक तरल पदार्थ निस्कियो। अब यसलाई कुनै तरिकाले निकालेर बेच्न पाए पैसा कमाइन्थ्यो भनेर तीन जनाले मिलेर एउटा कम्पनी खोले। कम्पनी खोलेर यल विश्वविद्यालयमा काम गर्ने एक प्राध्यापकलाई लौ न यो बल्छ कि बल्दैन हेरिदिनुपर्यो भने। प्राध्यापकलाई परामर्शका लागि ५०८ डलर दिने सम्झौता भएको रहेछ। उनीहरू तीनै जनासँग प्राध्यापकलाई दिने पैसा भने रहेछन्। त्यसैले प्राध्यापकले म यो रिपोर्ट दिन्न भन्दो रहेछ। मेरो पैसा दे अनि मात्र प्रतिवेदन दिन्छु भन्ने उनको अडान थियो। उनले प्रतिवेदन नदिएका भए सायद हाम्रो विश्वको इतिहास नै के हुन्थ्यो थाहा छैन। तर ती तीन जनाले कतैबाट ऋण गरेर प्राध्यापकलाई पैसा दिए र आफूले उनीसँग प्रतिवेदन लिए। त्यो कालो, चिल्लो र गन्हाउने झोललाई प्रशोधन गर्न सकिन्छ, त्यसलाई बाल्न सकिन्छ र त्यसलाई बेच्न सकिन्छ भन्ने त्यही प्रतिवेदनले स्थापित गर्यो। कोइलापछि खनिज तेल जस्तै डिजेल, पेट्रोलियम, ग्यास, एभियसन फ्युलको उत्पादन सुरुभयो। जसलाई हामीले दोस्रो औद्योगिक कालखण्ड भन्छौं। त्यसकारण हाम्रो प्रस्थान बिन्दु भनेकै यही हो। यहाँबाट धुवाँ निस्कन थाल्यो। धुवाँ भनेको कार्बनडाइअक्साइड निस्कियो, मिथेन निस्कियो। त्यसपछि गएर नाइट्रस अक्साइड र क्लोरोफ्लोरो कार्बन (सीएफसी) ग्यास निस्कियो। पश्चिमी सभ्यतामा उनीहरू त्यत्तिकै चुप लागेर बसेनन्। उनीहरूले वैज्ञानिक अध्ययनलाई जारी राखे। सन् १८५९मा एक वैज्ञानिकले पृथ्वीको वायुमण्डलमा कार्बनडाइअक्साइड, बाफलगायतका ग्यासहरू रहेको पत्ता लगाए। ग्यासले सूर्यबाट आउने केही किरणलाई आउन दिन्छ। तर फर्केर जाने किरणमध्ये केहीलाई रोकेर राख्ने पत्ता लगाए। यसले गर्दा हाम्रो पृथ्वीमा अलि गर्मी छ, पृथ्वी अलि तातो छ भन्ने उनले पत्ता लगाए। यसले नै पृथ्वीमा जीवन सम्भव भएको पनि उनकै खोजले देखायो। त्यसलाई उनले ग्रिनहाउस ग्यास नाम दिए। सन् १७६० देखि अहिलेसम्म मानिसले कोइला बाल्दै गए। कोइला रेल चलाउन, बिजुली निकाल्न, जहाज चलाउन बालियो। बिजुलीलाई अझै पनि हामी बाल्दैछौं। हालै भएको ऊर्जा संकटमा भारतको बिजुली उत्पादनको ७० प्रतिशत अझै पनि कोइलामा आधारित छ भन्ने तथ्यांक बाहिर आयो। चीनमा अझै यही अवस्था छ। खनिज तेल हामीले गाडी चलाउन, स्टिल उद्योग, एमोनिया उद्योग, प्लास्टिक उद्योग र खेतबारी जोत्नलाई समेत प्रयोग गर्छौं। विश्वको सामाजिक आर्थिक प्रणाली नै खनिज तेल बाल्ने प्रणालीमा आधारित भयो। यति हुँदै गएर सन् १९९० पछि यो बाल्ने दर यति बढ्दै गयो। अहिले आएर हामी यो अवस्थामा पुगेका छौं कि वायुमण्डलमा हरित ग्यासको मात्रा बढेको छ। यो प्राकृतिक नभई, कोइला र खनिज इन्धन बालेर, वन विनाश गरेर, फोहोर मैलाबाट निस्किएको मिथेन ग्यासजस्ता मानव क्रियाकलापबाट सिर्जित हुन्। ती ग्यास माथि गएर वायुमण्डलमा थुप्रिए। यसले पृथ्वीबाट फर्कने किरणलाई रोकिदियो। यसले गर्दा पृथ्वी तातो भयो। ताप भनेको ऊर्जा हो। यसले वायुमण्डलको स्थिर प्रणालीलाई तलमाथि पारिदियो। यसले गर्दा हिउँ पग्लने, वर्षा अनियमित हुने, खडेरी, समुद्रको तह बढ्ने, डँढेलो, समुद्री आँधी बढ्नेजस्ता गतिविधि हुन थाल्यो। यस्ता घटना जलवायु परिवर्तनका कारणले गर्दा नै भएका हुन् भन्ने पुष्टि भइसकेका छन्। विश्वव्यापी जलवायु परिवर्तनका कारण तापक्रम बढ्यो। यसैका कारण हाम्रा हिउँहरू पग्लन थाले। हिमतालहरू बढ्न थाले। हालै नेपालमा भएको वर्षा हेर्ने हो भने पनि यस्तो होइन कि पहिले कात्तिकमा पानी पर्ने नै थिएन। परेको छ। तर यसपालिको स्केल र स्प्रेड मात्र बढी हो। यो नेपालभित्र मात्र हो भनेर नसोचौं। यो पानी नेपाल भित्रबाट आएको होइन। पानी क्षेत्रीय तहबाट नै आएको हो। बंगालको खाडीमा कम चाप भयो, अरेबियन समुद्रमा कम चाप भयो। यसकावैज्ञानिक आधारहरू पनि प्रशस्तै छन्। त्यसैले अहिले हामीले के भन्न सक्छौं भने हालै नेपालमा भएको वर्षा जलवायु परिवर्तनको प्रभाव हो। यद्यपि विज्ञान अझै हामीसँग छैन। प्रभाव बढी परिरहेको छ भन्ने हामीले संकेत मात्र गर्न सक्छौं। जलवायु परिवर्तनका कारण हुने क्षति हामीले मात्र होइन, विकसित मुलुकले पनि उत्तिकै भोगेका छन्। जस्तै अमेरिकाको क्यालिफोर्नियामा डढेलोले सखाप पार्यो। अस्ट्रेलियामा त्यस्तै भयो। बाढीले न्युयोर्क र लुजियाना डुबायो। त्यसैगरी चीनको हेनान प्रान्तमा त्यत्रो बाढी आयो। हिट वेभले गर्दा विश्वमा धेरै मानिसको मृत्यु भएको छ। त्यसैले यसको प्रभाव उनीहरूलाई पनि परेको छ। तर जतिसुकै भए पनि नीतिगत तह र राजनीतिक तहमा कार्यान्वयन गर्नै सकेका छैनन्। यति भन्दाभन्दै डिकार्बोनाइजेसन र नवीकरणीय ऊर्जाकोक्षेत्रमा काम नभएको त होइन नि। सोलार प्यानलको मूल्य घटेको छ। ग्रिन हाइड्रोजन इन्धनको कुरा पनि चलेको छ। यद्यपि विश्व अहिले ऊर्जा संक्रमणको स्थितिमा छ भन्ने विभिन्न अध्ययनले देखाइसकेको छ। लेखक जलवायु विज्ञ हुन् ।"
म दोस्रो पटक आफ्नो घर फर्किएको छु : अलमुताइरी,"काठमाडौं : नेपाली राष्ट्रिय फुटबल टोलीका मुख्य प्रशिक्षक अब्दुल्लाह अलमुताइरी नेपाल फर्कंदा खुसी लागेको बताएका छन् । शनिबार राति नेपाल फर्किएपछि संक्षिप्त कुरा गर्दै अलमुताइरीले दोस्रो पटक फर्किंन पाउँदा खुसी लागेको बताएका हुन् । म आज धेरै खुसी छु । किनकि म आफ्नो घर फर्किएको छु, अलमुताइरीले विमालनस्थलमा सञ्चारकर्मीसँग भने । उनले साफ च्याम्पियनसिपपछि राम्रो र सकारात्मक प्रतिक्रिया पाएकाले नेपाली फुटबलको विकासका लागि निरन्तर रुपमा लाग्ने बताए । अब नेपालले फुटबलमा लगानी गर्नुपर्छ । खेलाडीहरुमा लगानी गर्नुपर्छ । हामी पनि फुटबलमा केही गर्न सक्छौं उनले भने, अहिले धेरै नसोचौं । हामी विश्वकपमा छनोट हुनुपर्छ भनेर भन्दिनँ । अबको लक्ष्य अर्को साफ च्याम्पियनसिप हो । यस पटक हामी फाइनलमा पुग्यौं । अब उपाधि जित्ने मात्र होइन, एसियामै छनोट खेल खेल्नेछौं । उनले सन् २०२७ मा नेपालले एसिया कपमा प्रतिस्पर्धा गर्ने गरी तयारी थाल्नुपर्नेमा जोड दिए । म नयाँ जोस र जाँगरका साथ आएको छु । हामी नेपालका लागि लड्छौं, यसका लागि हाम्रा खेलाडीलाई तयार पाछौं, अबको हाम्रो लक्ष्य साफ च्याम्पियनसिप मात्रै होइन, एसिया कप हो, उनले भने । उनले साफ च्याम्पियनसिपपछि सबैले राम्रो समर्थन गरेकोमा सकारात्मक सोचका लागि सबैलाई धन्यवाद पनि दिए । कुवेतका फुटबल म्यानेजर अलमुताइरीले एन्फा अध्यक्ष कर्माछिरिङ शेर्पासँगको विशेष छलफलपछि नेपाल फर्किन राजी भएका थिए । कर्माछिरिङ शेर्पासँगको भेटपछि मैले नयाँ सम्झौता गर्ने निर्णय गरेको छु । एन्फा र कतार फुटबल संघलाई धन्यबाद दिन चाहन्छु, उनले गत बुधबार फेसबुकमा स्टाटस लेख्दै भनेका थिए्, हामी चाँडै आगामी दुई वर्षको लक्ष्य र योजना सार्वजनिक गर्दै छौं । नेपालको फुटबलको भविष्य अब राम्रो हुनेछ । तर, त्यसका लागि समय चाहिन्छ । नेपाली समर्थकको माया मलाई मात्र नभएर खेलाडीहरुलाई पनि चाहिएको छ । हामीलाई सहयोग गर्नुहोस् र हामीमा विश्वास गर्नुहोस् । कुवेतका फुटबल म्यानेजर अलमुताइरी २०७७ चैतमा नेपालको मुख्य प्रशिक्षकमा नियुक्त भएका थिए । प्रोलाइसेन्स प्राप्त अलमुताइरी सन् २०२२ को फिफा विश्वकप छनोट र सन् २०२३ को एसिया कपअन्तर्गत दोस्रो चरणको छनोटका लागि नेपाली टोली सम्हाल्न नेपाल आएका थिए । गत साउन १० गते सामाजिक सञ्जाल फेसबुकमा स्टाटस लेख्दै आफूले राष्ट्रिय टोलीको मुख्य प्रशिक्षकबाट राजीनामा दिन लागेको घोषणा गरेका थिए । उनले एन्फाका वरिष्ठ उपाध्यक्ष पंकजविक्रम नेम्वाङका कारण राजीनामा दिन बाध्य भएको बताएका थिए । त्यसपछि विवादले उग्र रुप लिएपछि राष्ट्रिय खेलकुद परिषद्ले बोर्ड सदस्य पुरेन्द्रविक्रम लाखेको संयोजकत्वमा सात सदस्यीय छानबिन समिति गठन गरेको थियो । समितिले विवादको मुल जड सामाजिक सञ्जालको अत्याधि प्रयोग, आपसी सम्बन्ध विस्तार हुन नसक्नु, आचारसंहिता पूर्ण रुपमा प्रयोग नगर्नु, खेल क्षेत्रमा धुम्रपान र मद्यपानलगायतका क्रियाकलापलाई निरुत्साहन गर्न नसक्नुलगायतका विषय औंल्याउँदै अलमुताइरीलाई सचेत गराउनुपर्ने सुझाव दिएको थियो । प्रतिवेदन सार्वजनिक भएपछि अलमुताइरीले असन्तुष्टि व्यक्त गरेका थिए । उनले सामाजिक सञ्जाल फेसबुकमा स्टाटस लेख्दै नेपाली टोली छाड्ने संकेत गरेका थिए । यसैगरी साफ च्याम्पियनसिपका क्रममा पनि उनले कहिल्यै नेपाल नफर्किने घोषणा गरेका थिए । माल्दिभ्समा आयोजना भएको साफ च्याम्पियनसिपपछि उनी नेपाल नआइकन सोझै कुवेत गएका थिए । दक्षिण एसियाली फुटबल महासंघ (साफ) च्याम्पियनसिप फुटबलको २८ वर्षको इतिहासमा नेपाल पहिलो पटक उपाधि नजिक पुगेको थियो । फाइनलमा चिरप्रतिद्वन्द्वी भारतसँग ३० गोलले पराजित भए पनि फाइनल पुगेर नेपालले ऐतिहासिक उपलब्धि हासिल गरेको थियो । यसअघिका संस्करणमा सेमिफाइनलबाट अगाडि बढ्न नसकेको नेपालको ऐतिहासिक सफलतामा अलमुताइरीले सारथीको भूमिका निर्वाह गरेका थिए ।"
उत्कृष्ठ सञ्चार विधेयक बनाउनेछौं : मन्त्री थापा,"स्याङ्जा : गण्डकी प्रदेश सञ्चार तथा प्रदेश मामिलामन्त्री बिन्दुकुमार थापाले ७ वटा प्रदेश मध्येकै उत्कृष्ठ सञ्चार विधेयक बनाउने बताए। आदीवासी जनजाती पत्रकार महासंघ गण्डकी प्रदेशको आयोजनामा स्याङ्जाको सिरुवारीमा आयोजित ग्रामिण पर्यटन प्रवद्र्धन तथा क्षमता अभिवृद्धि सम्बन्धी कार्यक्रमको शनिवार उद्घाटन गर्दे मन्त्री थापाले पत्रकारबीच छलफलपछि पत्रकारमैत्री विधेयक निर्माणमा प्रयासरत रहेको जनाए। उनले भने, बिद्यायन समितिका सभापतिसँग निरन्तर सम्वादमा छु। अबको सदनबाट विधेयक ल्याउनेछौं। गण्डकी सरकारले प्रक्रियाका रुपमा अघि बढाएको जनाउँदै मन्त्री थापाले भने,पत्रकारका अधिकार संकुचित पार्नेगरी विधेयक ल्याउन हामी दिँदैनौ। कार्यक्रममा आदीवासी जनजाती पत्रकार महासंघ गण्डकीका इन्चार्ज होम गुरुङ, सञ्चार मन्त्रालयका उपसचिव हिमालचन्द्र अर्याल, आधीखोला १ का अध्यक्ष लोकप्रसाद ढकाल, पत्रकार महासंघ स्याङ्जाका अध्यक्ष श्रीकृष्ण सिग्देल, आदीवासी जनजाती पत्रकार महासंघका प्रादेशिक उपाध्यक्ष दिल शिरीष मगर, अध्यक्ष एमवी आस्था मगर लगायतले प्रस्तावित सञ्चार विधेयकमा उल्लेखित केही बुँदा संसोधन सहित पारित गर्न सुझाव दिए। शनिवारदेखि सुरु कार्यक्रम आइतबार सकिने महासंघका महासचिव श्रीस मगरले जानकारी दिए। स्याङ्जाको आधीखोला गाउँपालिका १ स्थित सिरुवारी दक्षिण एशिया सहित मुलुककै पहिलो पर्यटकीय गाउँ हो। विस २०५४ सालमा सांसद क्याप्टेन रुद्रमान गुरुङ्ले परिकल्पना अनुरुपमा निर्माण गरिएको हो।"
विवादकै बीच प्रधानन्यायाधीशले तोके १२ इजलास,"काठमाडौं : प्रधानन्यायाधीश चोलेन्द्र शमशेर जबराले आइतबारका लागि १२ इजलास तोकेका छन्। प्रधानन्यायाधीशले आफूसहितको ४ वटा एकल इजलास र ८ वटा संयुक्त इजलास तोकेका हुन्। ती इजलासमा २४८ थान मुद्दा सुनुवाइका लागि पेश भएका छन्। तर इजलास तोकिए पनि बस्नेनबस्ने अन्योल भने कायमै छ। प्रधानन्यायाधीश जबरा विवादमा तानिएपछि इजलास प्रभावित हुँदै आएको छ। गत मंगलबारदेखि इजलास बहिष्कार गर्दै सर्वोच्चकै न्यायाधीशहरु आन्दोलित भएका छन्। उनीहरुले प्रधानन्यायाधीश जबराले तत्काल राजीनामा दिएर मार्ग प्रशस्त गरिदिन आग्रह गरेका छन्। यता, कानुन व्यवसायीहरु पनि जबराको राजीनामा माग गर्दै बसह बहिष्कार गरेका छन्। उनीहरुले आइतबारदेखि आन्दोलनका कार्यक्रम सुरु गरेका छन्। यसैक्रममा उनीहरुले हातमा कालो र सेटो पट्टी बाँधेर प्रधानन्यायाधीशविरुद्ध विरोधमा उत्रिएका छन्। सर्वोच्चका न्यायाधीशहरु आजपनि आन्तरिक छलफलमै व्यस्त रिट दर्ता गर्न सर्वोच्च पुगेका वकिलहरुलाई प्रहरीले लखेटे"
बिहेमा संगीत बजाउँदा अफगानिस्तामा तीनजनाको हत्या,नांगरहार:अफगानिस्तानमा बिहेमा संगीत बजाएको भन्दै आक्रमणकारीहरुले तीनको हत्या गरेका छन् । पूर्वीअफगानिस्तानस्थित नांगरहार प्रान्तको शाम्सपुर मार घुन्दी गाउँमा आक्रमणकारीहरुले बिहेमा रमाउँदै गरेका तीनजनाको हत्या गरिदिएका हुन्। शुक्रबार राति भएको सो घटनामा अन्य दुई व्यक्ति गम्भीर घाइते भएको र घटना तालिवानको नाममा गराएको बताइएको छ । तालिवानले घटनामा संलग्न तीनजनामध्ये दुईलाई पक्राउ गरी हिरासतमा राखेको छ । समाचार एजेन्सी एएफपिका अनुसार पक्राउ परेका व्यक्तिले आफूहरु इस्लामिक एमिराट भएको र इस्लामिक कानुनको उल्लंघन गर्दा आक्रमण गरेको बताएका छन् । एएफपिका अनुसार पीडित परिवारले बिहेको समयमा डिजे म्युजिक बजाउँदा तालिवान लडाकुले प्रवेश गरेको र लगत्तै बन्दुकमार्फत आक्रमण गरेको बताएका छन् । सन् १९९६ देखि २००१ सम्म तालिवानले गरेको शासनकालमा अफगानिस्तानमा संगीतमाथि प्रतिबन्ध लगाइएको थियो । यद्यपि तालिवान नेतृत्वको वर्तमान सरकारले भने संगीतको विषयमा कुनैपनि निर्णय नलिएको बताइको छ । इस्लामिक कानुनले संगीत र मनोरन्जनजस्ता गतिविधिलाई व्याख्या नगरेको बताइन्छ ।
सीमा नाकामा सीसीटीभी जडान गर्ने गृहको तयारी,"काठमाडौं :भारत र चीनको सीमाबाट अवैध रुपमा अवाञ्छित व्यक्तिहरु नेपाल प्रवेश गर्न थालेपछि गृह मन्त्रालयले सीमा क्षेत्रमा सीसीटीभी जडान गर्ने तयारी सुरु गरको छ । सीमा सुरक्षाको जिम्मा दिएको सशस्त्र प्रहरी बलले प्रभावकारी काम गर्न नसकेपछि गृह मन्त्रालयले सीमा क्षेत्रमा हुने अवाञ्छित गतिविधि रोक्न यस्तो प्रयास थालेको हो । गृह मन्त्रालयले सीमाबाट हुने अवाञ्छित गतिविधि रोक्न सीसीटीभी राख्ने निर्णय गरेको हो । भारतसँग सीमा जोडिएका क्षेत्रबाट रोहिन्ज्या, अफगानी र चीनसँग सीमा जोडिएका क्षेत्रबाट तिब्बतीहरु अवैध रुपमा नेपाल प्रवेश गर्दै आएका छन् । केही दिन अघि गृह मन्त्रालयमा बसेको सुरक्षा समितिको बैठकले सीमा क्षेत्रमा देखिएका आपराधिक गतिविधि नियन्त्रणमा लिन प्रभावकारी ढंगले सुरक्षा रणनीति बनाउनु पर्ने निष्कर्ष निकालेको थियो । भारतीय सीमा क्षेत्रबाट अवाञ्छित व्यक्तिहरु नेपाल प्रवेश गर्न थालेपछि भारतीय नागरिकहरु नेपाल प्रवेश गर्दा अनिवार्य परिचयपत्र देखाउनु पर्ने व्यवस्था समेत लागु गर्ने तयारी गृह मन्त्रालयले गरेको छ ।"
सुन चाँदीको मूल्य घट्यो,काठमाडौं : नेपाली बजारमा छापावाल सुनको मूल्य घटेको छ। आज छापावाल सुनको मूल्य ३ सयले घटेर ९१ हजार ७ सयमा कारोबार भइरहेको छ। शुक्रबार छापावाल सुन प्रतितोला ९२ हजारमा कारोबार भएको थियो। नेपाली सुन चाँदी व्यवसायी महासंघले जनाए अनुसार आज तेजाबी सुनको मू्ल्य ९१ हजार २ सय कायम गरिएको छ। शुक्रबार तेजाबी सुनको मूल्य ९१ हजार ५ सय थियो। यस्तै आइतबार चाँदीको मूल्य प्रतितोला १ हजार २ सय ४० तोकिएको छ। शुक्रबार चाँदी १ हजार २ सय ४५ मा कारोबार भएको थियो।
टी२० विश्वकप : अस्ट्रेलियामाथि इङ्ग्ल्यान्डको सहज जित,दुबई : जारी टी२० विश्वकप क्रिकेटमा इङ्ग्ल्यान्डले लगातार तेस्रो जित निकालेको छ। उसले तेस्रो खेलमा अस्ट्रेलियामाथि ८ विकेटको सहज जित निकालेको हो। युएईको दुबईमा शनिबार राति सम्पन्न खेलमा इङ्ग्ल्यान्डले टस जितेर फिल्डिङ रोजेपछि अस्ट्रेलियाले १२६ रनको सामान्य लक्ष्य प्रस्तुत गरेको थियो। सो लक्ष्य इङ्ग्ल्यान्डले ११४ ओभरमै २ विकेट गुमाउँदै भेट्टायो। इङ्ग्ल्यान्डलाई सहज जित दिलाउन जोस बटलरले आक्रामक ब्याटिङ गर्दै नटआउट ७१ रन बनाए। त्यस्तै ज्यासो रोयले २२ तथा जोनी बेयरस्टोले १६ रनको योगदान गरे। अस्ट्रेलियाका लागि एन्थोन अगर र आडम जाम्पाले ११ विकेट लिए। यसअघि ब्याटिङ गरेको अस्ट्रेलियाले निर्धारित २० ओभरमा सबै विकेट गुमाउँदै १२५ रन बनाउन सकेको थियो। उसका आरोन फिन्चले ४४ रन जोड्नबाहेक कुनै पनि ब्याटसमेन क्रिजमा टिक्न सकेनन्। दुई जना ब्याट्समेन शून्यमै आउट भए भने तीन जनाले ११ रनमात्र बनाउन सके। एन्थोन अगर २० र म्याथ्यू वेडले १८ रन बनाए। जितसँगै सपुर १२ को ग्रुप १ मा रहेको इङ्ग्ल्यान्ड पहिलो स्थानमा कायम छ भने अस्ट्रेलिया तेस्रो स्थानमा रहेको छ। तीन खेलमध्ये २ मा जित हात पारेको दक्षिण अफ्रिका दोस्रो स्थानमा छ भने श्रीलंका चौँथो स्थानमा रहेको छ। त्यस्तै वेस्टइन्डिज र बंगलादेश क्रमशः पाँचौँ र छैठौँ स्थानमा रहेका छन्।
प्रधानन्यायाधीशको राजीनामा माग्दै वकिलहरु प्रदर्शनमा (फोटो फिचर),"काठमाडौं : प्रधानन्यायाधीश चोलेन्द्र शमशेर जबराको राजीनामा माग गर्दै कानुन व्यवसायी आन्दोलनमा उत्रिएका छन्। नेपाल बार एसोसिएनमा आवद्ध कानुन व्यवसायीहरुले आइतबार हातमा कालो पट्टी बाँधेर विरोध प्रदर्शन गरेका छन्। बारले विरोध जनाएपछि सर्वोच्च अदालतमा सुरक्षा व्यवस्था कडा पारिएको छ। नेपाल बार एशोसिएसनले यसअघि प्रधानन्यायाधीश जबरलाई इजलासमा नबस्न आग्रह गर्दै राजीनामा गर्न ५ दिने अल्टिमेटम (समयसीमा) दिएको छ। प्रधानन्यायाधीश राणाले विकृति, विसंगति र भ्रष्टाचार रोक्न नसकेको र न्यायपालिकाको स्वच्छता, गरिमा, स्वतन्त्रता कायम गर्न नसकेको भन्दै बारले इजलासमा नबस्न माग गरेको छ। बार एशोसिएसनको शुक्रबार बसेको कार्य समितिको बैठकले आन्दोलनको कार्यक्रम सार्वजनिक गर्दै अल्टिमेटम दिएको हो। प्रधानन्यायाधीश भेट्न नेपाल बारको टोली सर्वोच्चमा अन्तिम निर्णय लिन नेपाल बारले सल्लाहकार समितिलाई बोलायो नेपाल बारले भन्यो : प्रधानन्यायाधीशज्यू अब इजलासमा नबस्नुहोस् पूर्वनिर्धारित विरोध कार्यक्रमअनुसार नै आइतबार प्रदर्शन गरिएको हो। बारले कात्तिक १४, १५ ,१६ र १७ गते बिहान १० बजेदेखि ११ बजेसम्म सर्वोच्चमा कालो पट्टि बाँधेर विरोध प्रदर्शन गरिने यसअघि नै घोषणा गरिसेको छ कात्तिक १६ गते सर्वोच्च प्रांगणमा धर्ना तथा विरोध सभा गरिने बारले जनाएको छ। बैठकले न्यायपालिकाको वर्तमान अवस्था र बारको निर्णयको बारेमा ९० वटै एकाईहरूमा परिपत्र गर्ने निर्णय पनि गरेको छ। बारका ९० वटा एकाईका अध्यक्ष र सचिवसँग भर्चुअल छलफल, अन्तक्र्रिया र सुझाव संकलन समेत गरिने भएको छ। न्यायपालिकाको समग्र सुधारका लागि बाध्यात्मक कार्यक्रम गर्नु परेको उल्लेख गर्दै बार महासचिव पौडेलले सहयोग गर्न सरोकारवाला समक्ष अनुरोध गरेका छन्।"
बेलायत नेपालको सबैभन्दा पुरानो मित्र हो : प्रधानमन्त्री देउवा,"लण्ड : प्रधानमन्त्री शेरबहादुर देउवाले संयुक्त अधिराज्य बेलायत नेपालको सबैभन्दा पुरानो मित्र भएको र द्विपक्षीय सम्बन्ध स्थापना भएदेखि नै आपसी सम्बन्ध मित्रता, सद्भाव र पारस्परिक विश्वास कायम रहँदै आएको धारणा व्यक्त गरेका छन्। नेपालका लागि सर्वदलीय संसदीय समूह (एपिपिजीएन) र बेलायतनेपाल व्यापार तथा लगानी मञ्चले शनिबार साँझ आयोजना गरेको स्वागत समारोहलाई सम्बोधन गर्दै उनले ब्रिटिश गोर्खाहरूको लामो समयदेखिको योगदानले सम्बन्धको अर्को महत्वपूर्ण कडीको रूपमा काम गरेको उल्लेख गरे। यी सम्बन्धलाई थप सुमधुर बनाउन दुवै देशका संसदहरूले महत्वपूर्ण भूमिका निर्वाह गरेको बताउँदै उनले सर्वदलीय समूहले निर्वाह गरेको भूमिकाप्रति आभार व्यक्त गरे। प्रधानमन्त्री देउवाले दुई देशका संसद्बीचको विद्यमान सम्बन्धलाई अझ प्रगाढ बनाउन संसदीय प्रतिनिधिमण्डलको भ्रमणलाई निरन्तर र नियमित गर्न आग्रहसमेत गरे। उनले भने, 'संसदीय लोकतन्त्रमा साझा विश्वास नेपाल र बेलायतबीचको घनिष्ठ सम्बन्धको आधारभूत पक्ष हो, नेपालप्रति समर्पित संसदीय निकायका रूपमा, समूहले यी सम्बन्धलाई प्रवद्र्धन गर्न महत्वपूर्ण भूमिका निर्वाह गरेको छ। बेलायती संसद्लाई बेलायती लोकतन्त्रको संस्थाको रूपमा मात्र नभइ बहुदलीय प्रजातन्त्र र मौलिक स्वतन्त्रताको प्रतीकको रूपमा पनि प्रशंसा गरिन्छ ।' नेपालको प्रजातन्त्रले आफ्नो लोकतान्त्रिक संस्थाको जग बलियो बनाउन इमान्दार प्रयास गरिरहेको उल्लेख गर्दै प्रधानमन्त्री देउवाले प्रजातन्त्र र स्वतन्त्रताका लागि लामो सङ्घर्ष गर्नुपरेको बताए । प्रजातन्त्र र स्वतन्त्रताका लागि आफूले दशकौँदेखि कडा सङ्घर्ष गरेकाले प्रजातन्त्र र स्वतन्त्रता आफूलाई प्यारो भएको उनको भनाइ थियो । 'संसदीय लोकतन्त्र, आवधिक निर्वाचन, समावेशी प्रतिनिधित्व, विधिको शासन, स्वतन्त्र न्यायपालिका, शक्ति पृथकीकरण, नियन्त्रण र सन्तुलन तथा राजनीतिक शक्तिको शान्तिपूर्ण हस्तान्तरणका प्रमुख विशेषतालाई सुदृढ गर्ने संविधान हो,' प्रधानमन्त्री देउवाले उल्लेख गरे। प्रधानमन्त्री देउवा बेलायत प्रस्थान प्रधानमन्त्री देउवा बेलायतमा, सम्मेलनसँगै उच्चस्तरीय भेटघाटको तयारी नेपालको संविधानले सङ्घीय संसद् र प्रदेशसभामा ३३ प्रतिशत र स्थानीय तहमा ४० प्रतिशत महिला प्रतिनिधित्वको प्रत्याभूति गरेको जानकारी गराउँदै उनले अहिले सबै निर्वाचित निकायमा ४१ प्रतिशत महिला प्रतिनिधित्व रहेको बताए। लोकतन्त्रले जनताको सामाजिक र आर्थिक विकासको आकांक्षा पूरा गर्नुपर्छ भन्ने कुरामा ध्यान दिन जरुरी रहेको बताउँदै प्रधानमन्त्री देउवाले नेपालजस्तो मुलुकका लागि आर्थिक विकास गर्न स्रोतसाधनको कमी ठूलो चुनौती भएको र त्यसमाथि कोभिड१९को महामारीले विकास गर्ने आफूहरुको क्षमतालाई थप बाधा पुर्याएको धारणा व्यक्त गरे। बेलायतको संसद्मा विभिन्न अवसरमा नेपालप्रति व्यक्त गरिएको सद्भाव र ऐक्यबद्धताबाट आफू उत्साहित भएको बताउँदै उनले कोभिड सङ्कटको समयमा बेलायती सांसदहरुले नेपालको सहयोगका लागि गरेका कार्यहरू र ऐक्यबद्धताका लागि धन्यवाद दिए। समारोहमा समूहका अध्यक्ष वीरेन्द्र शर्मा, उपाध्यक्ष तथा मञ्चका अध्यक्ष लर्ड शेख, लर्ड ल्यान्कास्टर, सांसद क्याथरिनलगायतले सम्बोधन गर्दै द्विपक्षीय सम्बन्धबारे चर्चा गरेका थिए। प्रधानमन्त्री देउवा नोभेम्बर १ र २ मा संयुक्त अधिराज्यको ग्लास्गोमा हुने जलवायु परिवर्तनसम्बन्धी संयुक्त राष्ट्रसङ्घीय संरचना महासन्धिको पक्ष राष्ट्रको २६औँ सम्मेलन (कोप२६) अन्तर्गतको वल्र्ड लिडर समिटका लागि नेपाली प्रतिनिधिमण्डलको नेतृत्व गर्दै शुक्रबार राति यहाँ आइपुगेका हुन्। आइतबार बिहान भूतपूर्व गोर्खा सङ्गठनका प्रतिनिधिले प्रधानमन्त्री देउवासँग भेट्ने र लण्डनस्थित नेपाली दूतावासले उनको सम्मानमा आयोजना गर्ने स्वागत समारोहमा सहभागी हुनुहुने कार्यक्रम छ। आइतबार साँझ देउवा स्कटल्याण्डको इडिनवर्गहुँदै ग्लास्गो प्रस्थान गर्नेछन्। कोप२६ अक्टोबर ३१ देखि नोभेम्बर १२ सम्म ग्लास्गोमा आयोजना हुँदैछ। रासस"
लुम्बिनीमा १६ करोडको नेपाली बिहार,"बुटवल : गौतम बुद्धको जन्मस्थल लुम्बिनीमा प्राचीन कलासहितको नेपाली बिहार निर्माण गरिएको छ। नेपाली लगानीमै ३५० वर्षपछि यो शैलीको बज्रयानी महाबिहार निर्माण गरिएको हो। लिच्छविकालीन तथा मल्लकालीन काष्ठकला र कलाकृतिले सजिएको बिहारको आइतबार राष्ट्रपति विद्यादेवी भण्डारीले उद्घाटन गर्ने कार्यक्रम छ। बिहारका अध्यक्ष प्राडा नरेशमान वज्राचार्यले स्वदेशी लगानीमै बिहार तयार भएको बताए। हामीले स्वदेशी दानदातव्यबाटै बिहार बनाउने संकल्प गरेका थियौं, उनले भने, त्यो अभियान पूरा भएको छ। नेपालमा यो शैलीको बिहार ३५० वर्षयता नबनेको उनले बताए। बौद्ध परम्पराको संघ स्थापना र बिहार निर्माण नभएको ३५० वर्ष भयो। हामीले बज्रयानी महाबिहार निर्माण गरेर बिहार निर्माणको सिलसिला सुरु गरेका छौं, उनले भने। बिहारको पहिलो तलाको काष्ठकला निर्माणमा काठमाडौं महानगरपालिकाले चार करोड २९ लाख रुपैयाँ सहयोग गरेको थियो। सो लगानीबाट मण्डला तयार भएको छ। राष्ट्रपति भण्डारीले आइतबार मण्डलाको उद्घाटन र बिहार अवलोकन गर्ने कार्यक्रम तय भएको अध्यक्ष बज्राचार्यले जानकारी दिए। करिब १६ करोड खर्च भएको बिहार एक बिगाह क्षेत्रफलमा निर्माण गरिएको छ। लुम्बिनीमा स्वदेशी लगानीमै बज्रयानी बिहार निर्माण भएको यो पहिलो पटक हो। प्राचीन संस्कृति झल्किने काष्टकला प्रयोग गरिएकाले यो बिहार निकै आकर्षक छ। राष्ट्रपति भण्डारी आइतबार बिहार उद्घाटनसहित अन्य कार्यक्रममा सहभागी हुन लुम्बिनी क्षेत्रको भ्रमणमा आउँदैछिन्। लुम्बिनी र भैरहवामा आयोजित छुट्टाछुट्टै कार्यक्रममा राष्ट्रपति सरिक हुने जनाइएको छ।"
विदेशबाट फर्केकालाई रोजगारी,"काठमाडौं : वैदेशिक रोजगारीबाट फर्केकालाई रोजगारीमा जोड्ने अभियान सुरु भएको छ। सरकार तथा गैरसरकारी निकायले उक्त अभियान सुरु गर्न लागेका हुन्। खाडीमुलुक, मलेसिया र भारतलगायतका देशबाट फर्किनेको संख्या उल्लेख्य भए पनि फर्केपछि स्वदेशमा रोजगारी पाउन सकेका छैनन्। प्रत्येक वर्ष करिब पाँच लाखको हाराहारीमा श्रम बजारमा प्रवेश गर्नेमध्ये अधिकांश वैदेशिक रोजगारीमा जान बाध्य छन्। उनीहरूलाई स्वदेशमै रोजगारी दिलाउन, फर्केपछि पुनःएकीकरणपश्चात् रोजगारी, स्वरोजगारी तथा उद्यमशीलतामा जोड्न सरोकारवालाहरूले जोड दिने भएका छन्। सुरक्षित आप्रवासनका लागि राष्ट्रिय सञ्जालको आयोजनामा दुई दिन स्वदेश फर्केकाको राष्ट्रिय सम्मेलन भयो। सम्मेलनले १९ बुँदे घोषणापत्र जारी गर्दै फर्केकालाई संगठित गर्दै रोजगारीसँग जोड्ने अभियान सुरु गरेको छ। यूएसएआईडी र यूके एडको सहयोगमा सञ्चालित हाम्रो सम्मान परियोजनाविनरक इन्टरनेसनल, सोलिडारिटी सेन्टर, सामी परियोजना, स्विस सरकार विकास सहयोग र वैदेशिक रोजगार बोर्डको सहकार्यमा भएको सम्मेलनमा विदेशबाट फर्केका १ सय ६० जनाको सहभागिता थियो। प्रवासी श्रमिकको सम्मानजनक स्वदेश फिर्ती र दिगो पुनःएकीकरण भन्ने मूल नाराका साथ सम्मेलन भएको थियो। पुनःएकीकरणसम्बन्धी नीति तथा ऐन, कानुन तथा निर्देशिका लगायतका नीतिगत र संरचनागत व्यवस्था निर्माण गरिनुपर्ने, नीति तथा कार्यक्रम तीन तहको संयन्त्र अनुरूप कार्यान्वयन गरिनुपर्ने, पुनःएकीकरणका क्रियाकलापमा स्थानीय तहको सक्रियता बढाउनुपर्ने उल्लेख छ।"
"चुरे नासिँदै, मधेस उजाड बन्दै","काठमाडौं : सन् १९८६ मा चुरेमा १४ लाख ५० हजार ५ सय ४१ हेक्टर वन क्षेत्र थियो। २४ वर्ष नपुग्दै १ लाख हेक्टर बढी वन क्षेत्र नासियो। फोरेस्ट रिसोर्स सर्वेको प्रतिवेदनअनुसार सन् २०१० सम्म १३ लाख ७३ हजार ७ सय ४३ हेक्टर मात्र वन क्षेत्र रहेको पाइयो। चुरे नासिने क्रम बढ्दो छ। पछिल्ला दिनमा यसबारे अध्ययन भएको छैन। वातावरणविद् भूषण तुलाधर चुरेको वन विनास र दोहनले जलवायु परिवर्तनमा असर परेको बताउँछन्। चुरे क्षेत्रबाट नदीजन्य पदार्थको दोहनले वातावरणको सन्तुलन खलबलिएको तुलाधरको भनाइ छ। चुरेमा वन विनास तीव्र रहेको छ। वातावरण असन्तुलनले बेमौसमा घनघोर वर्षा हुन्छ, चाहिएको बेला खडेरी पर्छ। केही दिनअघि तराईको पूर्वी र पश्चिमी भागमा भारी बेमौसमी वर्षा भयो। झन्डै ११ अर्बको धानबाली खेतमै भिजेर सखाप भयो। चुरेबाट उर्लेर आएको बाढीले बस्ती डुबायो। भौतिक पूर्वाधारमा क्षति पुर्यायो। वातावरणविद् डा विजयकुमार सिंह भन्छन्, यसपटक थोरै समयमा धेरै पानी पर्यो। चौबीस घण्टामा १५० मिलिलिटर पानी पर्यो। कपिलवस्तु र नवलपरासीमा ३ सय ५० मिलिलिटर पानी पर्दा धनजनको ठूलो क्षति भएको उनले बताए। हिउँद लाग्नेबित्तिकै तराईका चुरेनजिकैका बस्तीमा खानेपानीको हाहाकार हुन्छ। खोलाको पानी हराउँछ इनार, कुवा सुक्छन्। महोत्तरी बर्दिबासका ३५ हजार उपभोक्ताको पिउने पानीका सबै मुहानस्रोत चुरे क्षेत्र हो। पानी भण्डारण हुने मुहान तलपट्टी दर्जन बढी क्रसर छन्। क्रसर उद्योगीले रातु खोला र त्यसको वरिपरि जथाभावी दोहन गर्छन्। चुरेको दोहनले हिउँदमा मुहान सुकेर आधा हुन्छन्, बर्दिबास सानासहरी खानेपानी तथा सरसफाइ उपभोक्ता समितिका अध्यक्ष भोला खड्का भन्छन्, चुरेमा पानीको स्रोत हराउँदै गएको छ। तराईका अधिकांश पानीका मुहान सुक्दै गएका छन्। हिमालको सुरक्षा कवचका रूपमा चुरे र महाभारत पहाड छ। मधेसको लाइफलाइन चुरे, महाभारत र हिमाल हुन्। चुरेको प्राकृतिक स्रोत विनास हुँदा त्यसको असर विकराल बन्दै गएको वातावरणविद् डा तुलाधर बताउँछन्। नेपालको ५० प्रतिशत जनता तराईमा बस्छन्, तुलाधर भन्छन्, उनीहरूले विनासको असर भोगिरहेका छन्। चुरे बचाउनुपर्छ। चुरे जोगियो भने जलवायु परिवर्तनको असरलाई पनि कम गर्ने र जलवायुबाट हुने उत्सर्जनलाई पनि कम गर्ने तुलाधर बताउँछन्। नेपालको जनगणना २०६८ अनुसार १ करोड ४७ लाख ४८ हजार ६ सय ७२ जना चुरेको काखमा फैलिएको मधेसमा बसोबास गर्छन्। अन्न, पानी, प्राणवायु, जडीबुटी, फलफूल, कन्दमूललगायत सबै चिजवस्तु उनीहरू चुरेबाटै उपभोग गर्छन्। तराई अन्नको भण्डार हो भने चुरे पानीको भण्डार हो। चुरे रह्यो भने मात्रै विश्वमा गौरव गर्ने सगरमाथामा हिउँ रहन्छ, पूर्वराष्ट्रपति डा रामवरण यादवले हरेक सभा समारोहमा भन्ने गर्छन्, सित्तैमा पाइएको सुन्दर नेपाल आउँदो पुस्तालाई हस्तान्तरण गर्नुपर्छ। पर्वतीय क्षेत्रबाट दक्षिणतिर ५ हजार बढी नदी पर्छन्। तराईका ३६ जिल्लामा फैलिएको चुरे क्षेत्रबाट १ सय ६४ वटा नदी बग्छन्। हिमताल विस्फोट हुँदा तराईमा त्यसको ठूलो असर पर्ने चुरेविद् डा सिंह बताउँछन्। हिमालले तराईलाई शीतलता र पिउने पानी दिन्छ। तराईका फाँटमा उत्पादित अन्नबाली विगतमा पहाड र हिमालमा जान्थे। तर, अहिले मधेस नै भारतबाट चामल किनेर खान्छ। चुरे दोहन र बढ्दो वन विनाशले पानीका मूलहरू सुक्दै गए, खेतबारी बाँझै भए। गास खोज्दै युवाहरू विदेश पुग्ने गरेका छन्। चुरेमा बाघ, हात्ती, गैंडा, अर्नाजस्ता ठूला स्तनधारी वन्यजन्तुको वासस्थान छ। जैविक विविधताले चुरेक्षेत्र महत्वपूर्ण छ। यो भूभागमा २ सय ८१ प्रजातिका रूख, १ सय ८६ प्रजातिका बुट्यान र वनस्पति पाइन्छन्। विविधताका हिसाबले नेपालमा पाइने १ हजार ९ सय १८ प्रकारका जीवजन्तुमध्ये १ हजार ३ सय ८ चुरे तथा तराईमधेसमा पाइन्छन्।"
"उत्पादन घट्ने, खाद्य संकट बढ्ने","काठमाडौं : पटकपटक जलवायु परिवर्तनका बहस हुन्छन्। अन्य क्षेत्रका असरलाई बहसमा ल्याइन्छ। तर, कृषि उत्पादनमा परेका प्रभावमा खासै ध्यान दिइँदैन। त्यसले भविष्यमा खाद्य संकट आउने कृषि विज्ञहरू औंल्याउँछन्। जलवायु परिवर्तनले बालीनालीको उत्पादन घट्दै छ। असोज अन्तिम साता परेको बेमौसमी वर्षाले मुलुकभर डुबान र बाढीले ठूलो धनजनको क्षति भयो। जसबाट करिब ११ अर्ब ८७ करोड ५१ लाख रुपैयाँ बराबरको धानबालीमा क्षति पुग्यो। वर्षाले ४ लाख २४ हजार ११३ मेट्रिक टन धान नोक्सान भयो। जलवायु परिवर्तनको प्रत्यक्ष प्रभावका कारण यो वर्ष कृषिबाली लगाउने र भित्र्याउने अनुकूलता नमिलेको नेपाल कृषि अनुसन्धान परिषद्का बाली विज्ञ डा टीका कार्की बताउँछन्। पछिल्लो समय चाहेको बेला मनसुन भएको छैन। मनसुनको अवधि ४ महिना हुन्थ्यो। अहिले साढे २ महिनामै मनसुन फर्कियो। यही परिवर्तनकै कारण बेमौसमको वर्षाले मुलुकभर अर्बौंको क्षति भएको उनको तर्क छ। उनका अनुसार विस्तारै हिमाल पग्लिएर आकार घट्दै गएपछि कृषिक्षेत्रमा अड्चन आइपरेको हो। उत्पादनका लागि माटो, सिँचाइ, चिस्यान, बिउ, मल र जनशक्ति जरुरी छ। जलवायुबाहेक माटोको उर्बराशक्ति रासायनिक मलले गर्दा खराब भएको छ, उनले भने। कृषि तथा पशुपन्छी विकास मन्त्रालयका सहप्रवक्ता डा रामकृष्ण श्रेष्ठका अनुसार केही वर्षअघिसम्म जलवायु परिवर्तन मात्रै गफको विषय थियो। अहिले हाम्रो घरआँगनमै आइसकेको बताउँछन्। उनले उदाहरण दिँदै भने, अहिले बेमौसमी वर्षा भयो, यस्तो कहिल्यै पनि थाहा थिएन। यसले भावी दिनमा अझै चुनौती थप्ने अध्ययनहरूले देखाइसकेका छन्। मन्त्रालयका बाली विकास तथा कृषि जैविक विविधता विभागका डा श्रेष्ठ वैज्ञानिकहरूले अबको ८० वर्षमा नेपालका हिमाल दुईतिहाइसम्म पग्लिएर सकिने अनुमान गरेको सुनाउँछन्। कतिपयले त अझै धेरै हुने अनुमान पनि गरेका छन्। सन् २००८ सम्ममा हामीले २९ प्रतिशत हिउँ गुमाइसक्यौं भन्ने छ। यसको असर कृषिमा चाहिँ बढी पर्छ, उनले भने। उनका अनुसार कृषिमा तापक्रम, आद्रता, पानीको बढी भूमिका हुन्छ। पछिल्लो समय तापक्रम बढेकाले जमिन सुक्खा हुने क्रम बढ्यो। जसले हिमरेखामाथि सर्न थाल्यो। जलवायु परिवर्तनकै कारण पहिला स्याउ फल्ने ठाउँमा अहिले सुन्तला फल्न थाले। सुन्तलाका ठाउँमा आँप फल्न थालेको स्थिति छ, उनले भने। हिमरेखा माथि सरेपछि यसले खेती गर्न अलिकति फाइदा भए पनि धेरै बेफाइदा नै भएको उनको भनाइ छ। विभिन्न अध्ययनअनुसार वैज्ञानिकहरूले सन् २०५० सम्ममा मकैको १९ र गहुँको ५० प्रतिशतसम्म उत्पादन घट्ने अनुमान गरेको डा श्रेष्ठले औंल्याए। अब खाद्य संकट हुनसक्ने भएकाले खाद्य सुरक्षातर्फ सजग नभए भोकमरी हुनसक्ने उनले बताए। जलवायु परिवर्तनकै कारण तराईमा पानीको मात्रा घट्दै गएको छ। पहाडमा मुहानहरू सुक्दै छन्। कृषिका लागि अत्याधिक पानी चाहिन्छ। पानीको स्रोत घट्दै गए खेती गर्न सकिँदैन। बाली बिरुवाको स्वाभाविक जीवनचक्र हुन्छ। हुर्किने, बढ्ने, फल लाग्ने अवधि हुन्छ। तापक्रम बढी भए फूल सुक्छ। दाना लाग्दैन। धेरै चिसोमा पनि फूल मर्छ। यसर्थ पछिल्लो समय धेरै चिसो र धेरै गर्मी बढ्दा बालीको फल र फूल लाग्नमा असर परेको छ, डा श्रेष्ठ बताउँछन्। यसपटक कात्तिकमा पानी पर्यो। यसअघि यस्तो बेमौसमी वर्षा भएको थिएन। अचानकको वर्षा र सुक्खायाम भएपछि कतिबेला बाली लगाउने, कतिबेला भित्र्याउने यकिन भएन। त्यसैले अबका प्रयास जलवायु परिवर्तन अनुकूल कृषि अभ्यास गर्नुपर्छ। होइन भने अब कृषि र खाद्य सुरक्षामा ठूलो चुनौती हुने उनको तर्क छ। यसकारण कृषिमा जलवायु परिवर्तनको असर र यसलाई न्यूनीकरण गर्न छुट्टै केन्द्रीय निकाय जरुरी भएको उनले औंल्याए। उनका अनुसार अबका दिनमा किसानले गर्ने खेती प्रविधिलाई जलवायु अनुकूल बनाउनुपर्छ। अर्को रासायनिक मलको प्रयोगलाई कम गरेर अर्गानिक खेतीमा जोड दिन जरुरी छ। साथै कृषकहरूले मौसम पूर्वानुमानको सूचनालाई ध्यान दिएर काम गर्न पनि उनले सुझाव दिए। खास गरेर रैथाने बाली जलवायू अनुकूल हुने भएकाले आगामी दिनमा यसतर्फ केन्द्रित हुन पनि सुझाव दिए। जैविक विविधताले कृषि उत्पादन प्रणालीसँग आबद्ध विभिन्न पर्यावरणीय सेवाहरू जस्तै ः माटोको पोषण तत्व चक्र, जैविक वस्तु कुहाउन मद्दत गर्ने, परागसेचन, माटोको उर्वरा शक्ति, कार्बन सञ्चितीकरण आदिमा सहयोग गर्ने जीवको संरक्षण गरी जमिनको उत्पादकत्व बढाउन मद्दत गर्छ। त्यसैले जैविक विविधताले मानव स्वास्थ्य र वातावरणमा पर्न सक्ने नकारात्मक प्रभाव र जोखिमलाई पनि कम गर्छ। अध्ययनहरूले देखाएअनुसार कृषि जैविक विविधतालाई पनि जलवायु परिवर्तनले असर गर्छ। परिवर्तित जलवायुसँग अनुकूल बन्न नसकेर कतिपय जातका धान हराउन थालेका छन्। पाँचथर जिल्ला कृषि विकास कार्यालयबाट प्रकाशित एक तथ्यांकअनुसार ४४ वटा स्थानीय धानका जातमध्ये १७ वटा लोप भइसकेका र २२ जातका लोपोन्मुख अवस्थामा छन्। अचेल किसान नयाँ बालीप्रति आकर्षित छन्। पुराना बाली हराउन थालिसके। जसले जैविक विविधतामा ह्रास आएको छ। जलवायु परिवर्तनसँगै बढ्दो किटनाशक औषधि र रासायनिक मलको प्रयोग पनि जैविक विविधता नाश हुनुको अर्को प्रमुख कारण हो। किटनाशक औषधिको प्रयोगले पर्यावरणमा भएका हानिकारक किरामात्र नभई फाइदाजनक किरालाई पनि हानि गर्छ। रासायनिक मलको बढ्दो प्रयोगले माटोको अम्लीयपन बढेर त्यहाँ रहने जीवाणु र जैविक विविधतामा असर पर्छ।"
डोजरे विकासले वातावरणमा असर,"लक्ष्मण पोखरेलबुटवल, कृष्ण सारु मगरमकवानपुर, राजन गाउँलेसिन्धुली, मनिष दुवाडीधादिङ, शिवराज भट्टधनगढी, जितेन्द्रनारायण ठाकुरविराटनगर, भरत खड्काउदयपुर, शिव उप्रेतीगोरखा कात्तिकमा आएको बाढीपहिरोले सुदूरपश्चिममा ३७ जनाले ज्यान गुमाए भने २५ जना बेपत्ता भए। तीन हजार विस्थापित भए। जता प्राविधिक सर्भे नै नगरिएर डोजर प्रयोग भए उतै पहिरो जाँदा ठूलो क्षति भएको हो। डोजरे विकासले यस वर्ष बाजुरामा मात्रै १ हजार ७४ घर परिवार बिस्थापित भएका छन्। गत वर्षभन्दा छिटो अविरल वर्षा भएपछि यति ठूलो संख्यामा परिवारहरू विस्थापित भएको जिल्ला प्रहरी कार्यालय बाजुराले जनाएको छ। सुदूरपश्चिममा असार १ गतेदेखि नै वर्ष सुरु भयो। कमजोर भूूबनोट र स्टिमेट बिनाका सडकहरूमा डोजर चलाउँदा पहिरो गयो। सर्भे विनाका सडकमा मात्र लगानी गरेपछि यस्तो विपत्ति आएको सुदूरपश्चिम पूर्वाधार विकास निर्देशनालयका प्रमुख प्रेमदत्त भट्टको भनाइ छ। स्थानीय नेताहरूको इच्छा अनुसारका सडक बने, त्यसले विपत् निम्त्यायो, उनले भने। लामो समय सडक डिभिजन कार्यालयमा कार्यरत इन्जिनियर महेन्द्रप्रसाद पन्त भन्छन्, डोजरले चट्टान खुकुलो पार्छ, अनी सामान्य वर्ष हुँदा पनि हल्लिएको जमिन भासिन्छ, त्यसले पहिरो गएको हो। सडक खन्दा डोजरको प्रयोग रोकिनुपर्ने उनको भनाइ छ। सडकले उठिबास मकवानपुरको राक्सिराङ गाउँपालिका७ काङ्बाङमा पहिरोले चिरैचिरा पारेको छ। यो पहिरो आफंै आएको होइन, निम्त्याइएको हो। यहाँका केही परिवार सडक खनेपछि आएको पहिरोका कारण बिस्थापित भइसकेका छन्। वातावरणीय प्रभाव मूल्याङ्कन नगरी डोजर चालकको सीमित सीपमा खनिएको सडकका कारण क्षति हुने क्रम रोकिएको छैन। पहिरोले माइली चेपाङको परिवार घरबारविहीन बनेको छ। वर्षौंसम्म स्थिर रहेको काङ्बाङ पाखो झरीसँगै बग्न थालेपछि माइलीको परिवारले गाउँ छाड्न बाध्य भयो। काङबाङ गाउँमा दर्जन परिवार सडकले निम्त्याएको पहिरोको जोखिमा छन्। सबैलाई घरघरमा सडक चाहिने हुँदा पहाडी भूगोलमा पहिरोको जोखिम बढेको वडाध्यक्ष कुलबहादुर चेपाङले बताए। देशमै पहिरोको जोखिममा दोस्रो स्थानमा रहेको मकवानपुरको पश्चिमी क्षेत्रका गाउँ पहिरोबाट बढी प्रभावित छन्। पश्चिमी मकवानपुरको साविक १२ गाविसमा हजार बढी परिवार पहिरोका कारण भएका छन्। जोखिममा बस्ती प्राविधिक अध्ययन बिना डोजरले खनेका सडकले सिन्धुलीमा जनधनको क्षति गर्न थालेको छ। अधिकांश जोडर नेताका आफन्त, कार्यकर्ता र स्थानीय तहका जनप्रतिनिधिका छन्। यसरी करोडौं लागतमा खनिएका सडकहरू प्रकोपको कारणमा परिणत भएका छन्। पर्वतीय भूसतह ज्यादै कमजोर भएको र त्यहाँ बुल डोजर लगाएर पहाड फोर्दा बारम्बार बाढी र पहिरोको प्रकोप आइरहेको जिल्ला दैविक प्रकोप व्यवस्थापन समितिको निष्कर्ष छ। समितिले हालै मात्र बनाएको जिल्ला विपद् प्रतिकार्य योजना २०७७ मा समेत सडक, ठूला भवन तथा सिँचाइका कुलोहरू वातावरणीय प्रभाव मूल्यांकन बिनै निर्माण गर्दा पहाड र चुरेमा पहिरोको जोखिम बढेको उल्लेख छ। प्रायः सडक खन्न नेता र जनप्रतिनिधिहरू जोडिएको मेसिन प्रयोग भएको स्थानीयवासीको भनाइ छ। चुरे विनाश गरेर खनिएको सडकले बाढी र डुवान हुने गरेको रेडक्रस सिन्धुलीका सभापति अशोक श्रेष्ठको भनाइ छ। चुरे विनाशले तराईका खेतीयोग्य जमिन बर्सेनि पुरिँदै गएको छ। त्यसको बेवास्था गर्दै जिल्लामा ठूलाठूला मेसिन प्रयोग गर्नु गम्भीर कमजोरी हो। यसले ठूलो विपत्ति निम्त्याउन सक्छ, श्रेष्ठले भने। विकासले विनाश धादिङको धुनीबेंसी नगरपालिका६ नौबिसे खत्रीगाउँका सन्तोष खत्रीको घरमा पहिरोले क्षति पुर्यायो। त्यसपछि उनको परिवार विस्थापित भयो। विद्युत् प्रशारण लाइन बनाउँदा स्काभेटरले खनेर जमिन क्षतविक्षत बनाइदिएपछि पहिरो गएको थियो। थाभावी डोजरको प्रयोग गरेर गरिएको अवैज्ञानिक विकासका कारण सामान्य पानी पर्दासमेत पहाडी क्षेत्रहरूमा ठूलो क्षति निम्तने गरेको छ। वातावरणीय असरको मूल्याङ्कन नगरी वडाध्यक्षले बजेट छुट्ट्याउने र उपझोक्ताले डोजर लगाएर बाटो खनिहाल्ने परिपाटी बढ्दो छ। डोजर आतंक स्थानीय सरकारमा जनप्रतिनिधि आएपछि सबैभन्दा धेरै बजेट सडक निर्माणमा खर्च भयो। त्यसअघिको सात दलीय संयन्त्रले कर्मचारीमार्फत बाटो खन्नमै बजेट खर्चिए। तिनै दलीय संयन्त्रका प्रतिनिधिहरू जनताबाट चुनिएपछि बाटो खन्ने वैधानिक अधिकार पाए। तर, सडक निर्माणमा वातावरणीय मूल्यांकन गरिएन। प्रत्येक वडामा सडक पुर्याउने योजनाले थुप्रै खानेपानी आयोजनाहरू मासिएका छन्। मुहान नै सुकेपछि गाउँमा खानेपानीको संकट देखिएको छ। सडक खन्दा बगेको माटोले मुहान पुरिएपछि रैनादेवीको मुजुङको छेउफानमा खानेपानीको समस्या भएको छ। स्थानीय नुरबहादुर बुढाथोकीले बाटो बनेपछि मुहानबाट पानी आउनै छाडेको बताए। ६० घरधुरीले पानी खाँदै आएका थियौं, अहिले मुहान नै सुकेपछि पानीको हाहाकार भएको छ, उनले भने। सडक विस्तारले पाल्पाकै ज्यामिरेमा पनि पानीको हाहाकार छ। स्थानीय रनबहादुर थापाले बाटो खनेपछि पानी आउनै छाडेको बताए। अर्घाखाँचीका प्रत्येक गाउँमा मोटरबाटो पुगेको छ। बाटो पुग्यो । पानीका मुहान सुके। तर, जिल्लामा बनेका ९५ प्रतिशत सडक निर्माणमा प्राविधिक मूल्यांकन भने छैन। स्थानीय नेताको निर्देशन र डोजर चालकको इन्जिनियरिङमै सडक बनेका हुन्। अधिवक्ता जगन्नाथ भुसालले भने, एक वर्ष एकातर्फबाट बाटो खन्यो अर्को वर्ष फेरि परिवर्तन गर्यो। जसका कारणले निकट भविष्यमा गम्भीर खतराको सम्भावना छ। लुम्बिनीका गुल्मी, पाल्पा, रोल्पा, प्युठान, अर्घाखाँचीमा डोजरे विकास अत्याधिक छ। जसले विकासभन्दा विनाश भएको वातावरण विज्ञ युवराज कँडेल बताउँछन्। रोल्पामा डोजरको संख्या करिब १ सय पुगेको छ। असार सुरु भएपछि सबै वडामा सग्ला पहाड भत्काउन डोजर पुग्छन्। ती सडक न प्रयोग भएका छन् न त अन्य कुनै उपलब्धि नै। नागरिक समाजका अगुवा घनश्याम आचार्य डोजर बन्देज लगाएर मानव श्रममा सडक निर्माण गर्नुपर्ने बताउँछन्। १ करोडभन्दा कमको योजनामा डोजर प्रयोग गर्न नपाइने नियम कार्यान्वयन गरिएको छैन। लुंग्री गाउँपालिका अध्यक्ष दुर्गाबहादुर खड्का मानिसबाट सडक खन्ने कार्य अव्यवहारिक रहेको बताउँछन्। डोजरे विकासले वातावरणमा असर चुरे क्षेत्रको बढ्दो दोहोन र डोजरे विकासले उदयपुरमा ३ हजार घरपरिवार बाढीपहिरोको उच्च जोखिममा परेका छन्। २ करोड बढीको क्षति पुगेको छ। विकासका नाममा मापदण्डविपरीत डोजर लगाएर खनिएका सडक र चुरे क्षेत्रअन्तर्गतका राष्ट्रिय तथा सामुदायिक वन क्षेत्रको बढ्दो दोहोनले आसपासका बस्तीहरू जोखिमा परेका हुन्। सबैभन्दा बढी त्रियुगा र चौदण्डीगढी नगरक्षेत्रमा करिब २ हजार बढी घर जोखिम रहेको जिल्ला विपद् व्यवस्थापन समितिको तथ्यांकमा छ। स्थानीय तहले आफूखुशी डोजर लगाएर पहाडहरू फुटाउँदा चर्किएर पहिरो जाने गरेको छ। अधिकांश भूभाग वन क्षेत्र रहेको हुँदा जंगल मासेर सडक बनाउने जनप्रतिनिधिको होडबाजीले बस्तीहरू जोखिममा पर्ने गरेको अधिकारकर्मी सुमन परियार बताउँछन्। ठेकेदारले जथाभावी स्वीकृतभन्दा नदीजन्य उत्खनन गरी लैजाने गरेको स्थानीयको भनाइ छ। जसले गर्दा चुरे आसपासका बस्ती जोखिममा पर्ने गरेको चौदण्डीगढीका शम्भु पौडेल बताउँछन्। पौडेलका अनुसार नदीजन्य ढुंगा, गिटी, बालुको जथाभावी उत्खनन, चोरी निकासी, नीति नियमविपरीत बनाइएका सडक नै जलवायु परिवर्तनको मुख्य आधार हुन्। जताततै सडक खन्दा र बोटविरुवा नष्ट गर्दा पानीको स्रोतसमेत सुक्दै गएको उनी बताउँछन्। यसका साथै राष्ट्रिय तथा सामुदायिक वन क्षेत्रमा रूख कटान तथा फडानी र चोरी निकासी बढ्दा चुरे क्षेत्र नजिकका खेतबारी तथा बस्तीहरू भूक्षयको उच्च जोखिममा रहेको स्थानीय बताउँछन्। चुरे दोहनले भूक्षयसँगै खोला खहरेमा बग्ने बालुवा र लेदोले जमिन पुरिँदै गएको छ। त्यसैले चुरे खोँचमा रहेका बस्तीहरू विस्थापित हुने गरेको त्रियुगा नगरपालिका२ का वडाध्यक्ष घमानसिंह खत्री बताउँछन्। डोजरे विकासले सुक्दै मुहान डोजरे विकासका कारण पहाडमा जस्तै मधेसमा पानीको मुहान सुक्दै गएको छ। विराटनगरमा केही वर्षअघि ३० देखि ३५ फिट जमिनमुनिबाट पानी सहजै आउँथ्यो। तर, अहिले ७० देखि ८० फिट खन्दा पनि निकाल्न मुस्किल छ। कल र ट्युबेलको पानी तान्दा अत्यधिक आइरन आउनुका साथै हिउँदमा पानी सुक्ने गरेको छ । वतावरणका जानकार रामचन्द्र अधिकारी भन्छन्, विकासका लागि डोजर प्रयोगको विकल्प नरहे पनि मानव जीवनमा गम्भीर संकट ल्याउन लागेको छ। पहाडमा यसको प्रयोगले पानीको मूल फुटाउने, बनाएको बाटोमा पहिरो आउने, जनावर भाग्ने वन्यजन्तुलाई धेरै असर पुर्याउने भएकाले मानव क्षतिसमेत हुने गरेको उनले बताए। वातावरणमैत्री विकास नहुँदा विपत्ति असार १८ गते राती सडक पहिरिएर घर पुर्दा सिरानचोक गाउँपालिका ७ उपल्लो गोहोरे निबासी ८० बर्षका रमन पाण्डे र उनकी श्रीमती नन्दुकुमारी पाण्डेको घटनास्थलमै मृत्यू भयो। अर्कुल चिप्लेटी सडक खण्डमा पर्ने उनको घर सडक खन्दा थुपरिएको माटो बगेर घर पुरिएको स्थानीय विनोद पाण्डे बताउँछन्। सडक सफा गर्दा डोजरले उनीहरूको घरभन्दा माथिपट्टि माटो थुपाथ्र्यो। सँधै डोजरले खन्ने र माटो थुपार्ने गर्दा निकै जोखिम भइसकेको थियो। असार १ गते बूढीगण्डकीले चुमनुब्री गाउँपालिका ३ सल्लेरीको छ घर बगायो। अन्य १० घर जोखिममा पार्यो। बेनिघाट, आरुघाट, लार्के सडक खन्दा थुप्रिएको माटो बर्षाका बेला पहिरिएर बूढीगण्डकीमा खस्दा त्यहाँ क्षति पुगेको स्थानीय गणेश कार्कीको भनाइ छ।"
यसरी बन्यो जलवायु मुद्दा,"संयुक्त राष्ट्रसंघीय जलवायु परिवर्तनसम्बन्धी विश्व सम्मेलन कोप २६ बेलायतको स्कटल्यान्डस्थित ग्लास्गोमा आइतबार सुरु हुँदैछ । विश्वभरका विकसितदेखि विकासोन्मुख र अल्पविकसित राष्ट्रका शीर्ष नेतृत्व र प्रतिनिधिले यो सम्मेलनमा सहभागिता जनाउँदै छन् । उनीहरूले जलवायु परिवर्तनका विविध आयाममा छलफल गर्नेछन् । जोखिम न्यूनीकरण गर्ने उपाय खोज्नेछन् । जलवायु परिवर्तनलाई मानव जातिले सामना गर्ने सबैभन्दा ठूलो समस्याका रूपमा लिइएको छ। यसले हावापानी र मौसमको ढाँचामा दीर्घकालीन परिवर्तन गर्छ। मानव गतिविधिले हाम्रो ग्रहको मौसम परिवर्तन गर्न सक्छ भन्ने वैज्ञानिकको दाबीमा एक शताब्दीकोअनुसन्धानपछि मात्र विश्वस्त हुन थालेको पाइन्छ। यससम्बन्धी वैज्ञानिक खोजको इतिहास १९औं शताब्दीको सुरु तिरको हो। सन् १८२० मा फ्रान्सेली वैज्ञानिक जोसेफ फोरियरले सूर्यबाट पृथ्वीको दूरीलाई ध्यानमा राख्दै पृथ्वी जति न्यानो छ त्यति हुनुहुँदैन भन्ने निष्कर्ष निकाले। उनले यस ग्रहलाई न्यानो राख्न सौर्य विकिरणबाहेक अन्य केही तत्वले भूमिका खेलेको हुनुपर्ने भन्ने दाबी गरे। वायुमण्डलले यसमा महत्वपूर्ण भूमिका निभाएको पत्ता लगाए। फोरियरले मानव गतिविधिले जलवायु परिवर्तनलाई प्रभाव पार्न सक्ने शंका गरे। यसलाई प्रायः हरितगृह प्रभाव भनेर चिनिने पछिल्ला अनुसन्धानको आधार मानिन्छ। आइरिस भौतिकशास्त्री जोन टिन्डलले सन् १८२० देखि सन् १८९५ सम्मको अवधिमा विभिन्न ग्यासले विभिन्न मात्रामा ताप छाड्ने विषयमा अध्ययन गरे। उनले वायुमण्डलको संरचनामा भएको भिन्नता जलवायु परिवर्तनमा जिम्मेवार हुन सक्ने बताए। टिन्डलले कार्बनडाइअक्साइडले पनि तापलाई सोस्न सक्ने पत्ता लगाए। स्विडेनका वैज्ञानिक भान्ते एरेनियसलाई वायुमण्डलमा कार्बनडाइअक्साइड थुप्रदा यसले विश्वव्यापी तापमानमा कसरी प्रभाव पार्न सक्छ भन्ने सिद्धान्त प्रकाशन गर्ने पहिलो व्यक्ति मानिन्छ। उनको गणनाअनुसार कार्बनडाइअक्साइडलाई आधा घटाउँदा बरफ युग सुरु हुन्छ भने दोब्बर बनाउँदा यसले पृथ्वीको तापमानलाई ५ देखि ६ डिग्री सेल्सियससम्म बढाउँछ। एरेनियसले सन् १८९६ मा पृथ्वीको तापमानमा हावामा रहेका कार्बनिक एसिडको प्रभाव विषय लेख प्रकाशित गरे। बलिरहेको कोइला र अन्य औद्योगिक स्रोतबाट हुने उत्सर्जनले अन्ततः न्यानोपन निम्त्याउँछ भनेर स्विडेनी अग्रगामीले लेखमार्फत बुझे। सन् १९३० को दशकमा एक वैज्ञानिकले कार्बन उत्सर्जनले पहिले नै पृथ्वी न्यानो हुन थालिसकेको बताए। बेलायती इन्जिनियर स्टिवर्ट क्यालेन्डरले संयुक्त राज्य अमेरिका र उत्तरी एट्लान्टिक क्षेत्र औद्योगिक क्रान्तिको समयमा उल्लेखनीय रूपमा न्यानो भएको बताए। वायुमण्डलमा कार्बनडाइअक्साइडको मात्रा दोब्बर हुँदा यसले २ डिग्री सेन्टिग्रेट (३६ डिग्री फरेनहाइट)सम्म न्यानो पार्न सक्ने उनले भनाइ थियो। उनले सन् १९६० को दशकमा पृथ्वीको हरितगृह प्रभावले तापमान उच्च राख्ने काम गरिरहेको दाबी गरे। उनका दाबीहरूलाई शंकाका दृष्टिकोणले हेरिए पनि तापमान वृद्धिको सम्भावनाप्रति ध्यानाकर्षण गर्न सफल भए। यसले जलवायु र कार्बनडाइअक्साइडको स्तरलाई अझ नजिकबाट अनुगमन गर्न केही सरकारी अनुदान प्राप्त परियोजना जुटाउन भूमिका खेल्यो। जलवायु परिवर्तन र यसको राजनीतिक तथा आर्थिक प्रभावमाथि वैज्ञानिक दृष्टिकोण प्रदान गर्न सन् १९८९ मा संयुक्त राष्ट्रअन्तर्गत जलवायु परिवर्तनमा अन्तरसरकारी प्यानल (आईपीसीसी)को स्थापना गरियो। विश्वका नेताहरूले हरितगृह ग्यास उत्सर्जन घटाउन र भविष्यवाणी गरिएका डरलाग्दा परिणाम रोक्न छलफल थाले। हरितगृह ग्यास घटाउने पहिलो विश्वव्यापी सम्झौता क्योटो प्रोटोकल १९९७ मा लागू गरियो। राष्ट्रपति बिल क्लिन्टनले हस्ताक्षर गरेका उक्त प्रोटोकलले सन् २००८ देखि २०१२ को लक्ष्य अवधिमा ४१ देश र युरोपेली संघमा ६ वटा हरितगृह ग्यासको उत्सर्जन सन् १९९० को स्तरभन्दा ५२ प्रतिशतले घटाउन आह्वान गरेको थियो। राष्ट्रपति जर्ज डब्लू बुसले पदभार ग्रहणलगत्तै २००१ मार्चमा अर्थतन्त्रलाई चोट पुर्याउँछ भन्दै अमेरिकामा क्योटो प्रोटोकल लागू नगर्ने बताए। सोही वर्ष आईपीसीसीले तेस्रो प्रतिवेदन जारी गर्यो र अत्यधिक हानिकारक प्रभावसहित तापमान वृद्धिको सम्भावना औंल्यायो। तापमान वृद्धि हुने विषयमा शंका गर्नेमध्ये डोनाल्ड ट्रम्प पनि थिए। उनले नोभेम्बर ६, २०१२ मा ट्विट गरे, ग्लोबल वार्मिङको अवधारणा अमेरिकी उत्पादनलाई गैरप्रतिस्पर्धी बनाउन चिनियाँद्वारा सिर्जना गरिएको हो। राष्ट्रपति बाराक ओबामाको नेतृत्वमा अमेरिकाले जलवायु परिवर्तनसम्बन्धी अर्को माइलस्टोन सन्धि पेरिस जलवायु सम्झौता २०१५ मा हस्ताक्षर गर्यो। सम्झौतामा १९७ देशले हरितगृह ग्यास कटौतीका लागि लक्ष्य निर्धारण गर्ने र त्यसको प्रगति विवरण बुझाउने बाचा गरे। सन् २०१६ मा डोनाल्ड ट्रम्पको निर्वाचनले पेरिस सन्धिबाट अमेरिका बाहिरिने घोषणा गर्यो। ट्रम्पले अमेरिकालाई दण्ड दिने सम्झौतालाई असल नियतले समर्थन गर्न नसक्ने बताएका थिए। सोही वर्ष नासाको प्रतिवेदनमा पृथ्वीको सतह सन् १८८० यता कै न्यानो भएको उल्लेख गरिएको थियो। सन् २०१८ अगस्टमा स्विडेनी किशोरी एवं जलवायु अभियन्ता ग्रेटा थनवर्गले स्विडेनी संसद अगाडि जलवायुका लागि विद्यालय हड्ताल नामकोे विरोध प्रदर्शन गरिन्। विश्व तापमान वृद्धिका लागि जनचेतना जगाउने उनको अभियान संसारभर एक आँधीझैं फैलियो। नोभेम्बर महिनासम्म विश्वका २४ देशमा १७ हजारभन्दा बढी विद्यार्थीले जलवायु अभियानमा भाग लिइसकेका थिए। अर्को वर्ष अगस्टमा न्युयोर्क सहरमा भएको संयुक्त राष्ट्र जलवायु शिखर सम्मेलनमा उनले भाग लिइन्। कार्बन उत्सर्जन कम गर्न उनले हवाई यात्राको सट्टा डुंगाबाट एट्लान्टिक समुद्र पार गरेकी थिइन्। संयुक्त राष्ट्र जलवायु कार्य शिखर सम्मेलनले १५ डिग्रीलाई यस शताब्दीको अन्त्यसम्मका लागि विश्व तापमान वृद्धिमा सामाजिक, आर्थिक, राजनीतिक र वैज्ञानिक रूपमा सुरक्षित सीमा निर्धारण गर्यो। सन् २०५० सम्म शून्य उत्सर्जन हासिल गर्ने समयसीमा पनि तोक्यो। ००० जी२० मा बहस इटालीमा भएको विश्वका प्रमुख अर्थतन्त्रहरूको बैठकमा शीर्ष नेताहरूले जलवायु परिवर्तन र कोभिडलाई मुख्य एजेन्डा बनाएका छन्। जी२० मा नेताहरूले कोरोना महामारी सुरु भएयता पहिलो पटक प्रत्यक्ष भेटघाट गरेका हुन्। चीनका राष्ट्रपति सी जिनपिङ र रुसका राष्ट्रपति भ्लादिमिर पुटिन भने शिखर सम्मेलनका लागि इटालीको राजधानी रोम पुगेका छैनन्। यी २ नेता भिडियो लिंकमार्फत बैठकमा उपस्थित हुने भएका छन्। उत्सर्जन कटौती गर्न तत्काल कुनै कदम नचालिए, यसले भविष्यमा गम्भीर परिणाम ल्याउन सक्छ भन्ने चेतावनीबीच वार्ता सम्पन्न भएको छ। विश्वको ८० प्रतिशत कार्बनडाइअक्साइड उत्सर्जनमा योगदान पुर्याउने अनुमान गरिएको जी२० समूह १९ देशहरू र युरोपली संघ मिलेर बनेको छ। बीबीसीसँग कुरा गर्दै बेलायतका प्रधानमन्त्री बोरिस जोनसनले जलवायु परिवर्तनलाई मानवताका लागि सबैभन्दा ठूलो खतराका रूपमा वर्णन गरे। यसले सभ्यतालाई मूल रूपमा पछाडि धकेल्ने खतरा पनि उनले औंल्याए। यद्यपि, न त जी२० बैठक, न कोप २६ शिखर सम्मेलनले विश्वको तापमान वृद्धिलाई रोक्न सक्ने उनले स्वीकारे। सही उपायहरू अपनाएर ग्रहको तापमान वृद्धिलाई रोक्न सकिने उनको भनाइ छ। कोभिडको विषयमा पनि बैठकमा छलफल गरिने भएको छ। एजेन्सीको सहयोगमा"
फोहोरको असर भयावह,"काठमाडौं : ६० वर्षजति उमेरका देखिने एक वृद्ध शनिबार साँझ जोरपाटीस्थित बागमती नदी किनारमा यताउता हेरिरहेका थिए। केहीबेरमै अरूले नदेखेजसो गरी फोहोरका पोका फालेर फर्किए। यसरी जथाभावी फोहोर फाल्दा सहर दुर्गन्धित त बन्छ नै। त्यसमाथि अहिलेको हेलचेक्र्याइँले भावी पुस्तासम्म पिरोल्ने विज्ञ बताउँछन्। वातावरण तथा प्रदूषणविद् भूपेन्द्र दासका अनुसार फोहोरबाट निस्किने मिथेन ग्यासले कार्बनडाइअक्साइडभन्दा २१ औं गुना बढी तापक्रम बढाउँछ। जसलाई हामीले बेवास्ता गरिरहेका छौं, विज्ञ दास भन्छन्, अहिले हामीले गरेको बेवास्ताबाट १ हजार वर्षसम्म हाम्रो पुस्ताले सजाय भोग्नेवाला छ। अस्पतालबाट निस्किने औषधिजन्य फोहोरसमेत जथाभावी जलाउनाले वायुमण्डलमा मिथेनको बढ्ने दास बताउँछन्। उनका अनुसार सहरी क्षेत्रमा थुप्रिने फोहोरका कारण तत्कालीन असर स्वरूप झाडावान्ता, रुघाखोकीलगायत रोगले समाउँछ। क्यान्सर, हेपाटाइटिस, जन्डिस, छालाको समस्या आदि दीर्घकालीन रोग बढाउँछ। फोहोरबाट निस्किने मिथेन ग्यासले कार्बनडाइअक्साइडभन्दा २१औं गुना बढी तापक्रम बढाउँछ । जसलाई हामीले बेवास्ता गरिरहेका छौं । अहिले गरेको बेवास्ताबाट १ हजार वर्षसम्म हाम्रो पुस्ताले सजाय भोग्नेवाला छ । भूपेन्द्र दास, विज्ञ मिथेन उत्सर्जन हुन नदिन फोहोर व्यवस्थापनमा ध्यान दिनुपर्ने उनी बताउँछन्। निकै हानिकारक, हानिकारक र कम हानिकारक घरमै छुट्टयाएर व्यवस्थापन गर्नुपर्छ। उनका अनुसार फोहोर उठाएको ठाउँमा गन्ध नआओस् भनेर विभिन्न रासायनिक पदार्थ छर्किने चलन छ। त्यसले पनि मानव स्वास्थ्य र वातावरणमा सिधा असर गर्छ। फोहोरबाटै कार्बनडाइअक्साइड, अमोनिया र हाइड्रोजन सल्फाइडजस्ता ग्यास उत्सर्जन हुन्छ। दिउँसो घाम लाग्दा फोहोर तातेर वाष्पीकरणमार्फत मिथेनलगायत ग्यास वायुमण्डलसम्म पुग्छ। त्यसले वायु प्रदूषण त गराउँछ नै। त्यससँगै उक्त ग्यास श्वासप्रश्वासको माध्यम हुँदै मानव शरीरमा पुग्छ। काठमाडौं महानगरपालिकाका वातावरण विभाग प्रमुख हरि श्रेष्ठ उपत्यकाका तीन जिल्लामा दैनिक १ हजार मेट्रिक टन फोहोर निस्कने बताउँछन्। तीमध्ये ७० प्रतिशत सिसडोलमा व्यवस्थापन गरिन्छ। ठाउँ नै अभाव छ। बाँकी ३० प्रतिशत फोहोर लैजान नभ्याई स्थानीयले यत्रतत्र जलाउने र नदीमा बगाउने गर्छन्। महानगरले फोहोर व्यवस्थापन गर्न नसकेको श्रेष्ठ स्वीकार गर्छन्। फोहोरबाट निस्कने मिथेनलगायत ग्यासले वायुमण्डलमा पार्ने प्रभावका बारेमा जनचेतनामूलक कार्यक्रम लैजान सकेका छैनौं, उनी भन्छन्, यसकारण पनि जनता सजग हुनै पाएका छैनन्। त्रिभुवन विश्वविद्यालयअन्तर्गत वातावरण केन्द्रीय विभाग प्रमुख डा रेजिना मास्के फोहोरजस्तो संवेदनशील विषयमा हामी जनता नै गैरजिम्मेवार बनेको बताउँछिन्। वायुमण्डल प्रदूषण गराउने विषयमा हरेक घरपरिवारसँगै स्थानीय तह जिम्मेवार छन्। घरबाटै कुहिने र नकुहिने फोहोर छुट्ट्याउने वातावरण बनाऔं। अभियान चलाएर अगाडि बढौं। फोहोर नछुटाउनेलाई कडा कारबाही गरौं, डा मास्के भन्छिन्, हामीले यो प्रस्ताव सयौं पटक सरकार र स्थानीय तहसमक्ष लग्यौं। तर, अहिलेसम्म सुनुवाइ भएको छैन। डा मास्केका अनुसार फोहोरको वैज्ञानिक व्यवस्थापन भनेको सुरुमै त्यसलाई छुट्ट्याउनु हो। गल्नेलाई मल बनाएर करेसाबारीमा प्रयोग गर्न सकिन्छ। कतिपय फोहोर बिक्री गरेर आम्दानी पनि गर्न सकिन्छ। काठमाडौंको हकमा १० वर्षसम्म पुग्ने ठाउँ एकै वर्ष भरिएकै उनी बताउँछिन्। अनि व्यवस्थापन कसरी हुन्छ ? सबै मिसाएर जाने हुँदा काठमाडौंको अवस्थामा ६० प्रतिशत कुहिने र ४० प्रतिशत नकुहिने फोहोर निस्कन्छ, उनी भन्छन्, दुवै मिसिएपछि मिथेन ग्यास अति छिटो निस्कने हो। थाहा भएकालाई सिकाउन गाह्रो छ। थाहा पाएका लापरवाही गर्छन्। नगरपालिकाले तुरुन्त फोहोर उठाउँदैन। स्थानीयले खोलाछेउ फाल्छन्, जलाउँछन्। यस्ता गतिविधिले खोला सुक्ने, मिथेन यत्रतत्र हावामा पैलने गर्छ। यस्ता ग्यास हजारौं वर्षसम्म वायुमण्डलमा घुमिराख्छ। जसकारण श्वासप्रश्वासमै समस्या आउँछ। अबको ३ महिना अत्यधिक प्रदूषण हुने समय हो। हामी तराईको मात्र कुरा गर्छौं। काठमाडौंमै हरेक पसल अगाडि, चउरमा प्लाष्टिक बालेर जाडोबाट छल्ने उपाय खोज्छन्, उनी भन्छिन्, त्यसका कारण आँखा पोल्ने जस्ता समस्या तत्काल देखा पर्छन्। सर्वोच्च अदालतले फोहोरलाई वैज्ञानिक ढंगबाट व्यवस्थित गर्न ०७५ असोज १२ गते आदेश दिएको थियो। तर, कुनै तहका सरकारले कार्यान्वयन गरेका छैनन्। वीरगन्ज महानगरपालिकाले फोहोर व्यवस्थापनको जिम्मा चार वर्षका लागि २४ करोड रुपैयाँमा निजी क्षेत्रलाई दिएको छ। महानगरपालिकाले फोहोरले जथाभावी फोहोर फ्याक्ने प्रवृत्ति हटाउन भन्दै फोहोरमैला व्यवस्थापन ऐन २०७५ ल्याएको छ। उक्त ऐनमा जथाभावी फोहोर फाल्नेलगायत विभिन्न विषयमा कसूरअनुसार ५ सयदेखि १ लाखसम्म जरिवानाको व्यवस्था गरिएको छ। नगर प्रमुख विजय सरावगीे आफ्नो चार वर्षको कार्यकालमा महानगरको सरसफाइको अवस्थामा सकारात्मक सुधार गरेको बताउँछन्। पोखरामा १ सय ६० टन, विराटनगरमा दैनिक सय टन, धनगढीमा ५३ टन, भैरहवामा ३० टन फोहोर निस्किने गरेको छ। यीमध्ये पोखरामा ल्यान्डफिल साइट छ। अन्य ठाउँमा खोला र जंगलमा फाल्ने गरेको पाइन्छ।"
"तापक्रम बढ्दै, रोग उक्लिँदै","काठमाडौं : शुक्रराज ट्रपिकल तथा सरुवा रोग अस्पताल टेकु, क्लिनिकल रिसर्च युनिट संयोजक डा शेरबहादुर पुन १५ वर्षअघि बिरामी जाँच गर्दाका क्षणहरू सम्झँदा अचम्म मान्छन्। मध्य तराईबाट गाडी रिजर्भ गरेर कालाजारका बिरामी काठमाडौं आउँथे। खर्च बढी हुने भएकोले एकैपटक गाउँभरिका बिरामी गाडीमा रिजर्भ गरेर आउँदा रहेछन्। बिहान बहिरंग विभाग (ओपीडी)मा पुग्दा कालाजारका बिरामीको लाइन हुन्थ्यो, उनले भने। जलवायु परिवर्तनजन्य संक्रामक रोगले अब तराई विशेष रोगका रूपमा परिचय दिन छाडेको छ। तराईमा पाइने एडिज जातको लामखुट्टे पहाडमा पाइएको छ। यसको टोकाइबाट हुने डेंगुका बिरामीहरू पनि पहाडी क्षेत्रमा भेटिएका छन्। कालाजारलगायत तराईमा पाइने औलो (मलेरिया) इन्सेफ्लाइटिसलगायतका रोगहरू पहाड र हिमालतिर पनि पाइन थालेको छ। स्वास्थ्य सेवा विभाग, इपिडिमियोलोजी तथा रोग नियन्त्रण महाशाखाका निर्देशक डा कृष्णप्रसाद पौेडेलका अनुसार हिमाल र पहाडी भूभागमा पनि औलो देखिएको छ। हुम्लामा औलो ओखलढुंगा, सोलुखुम्बु, बाजुरामा कालाजार पाइएको छ। जापानिज इन्सेफ्लाइटिस पहाडी जिल्लामा पनि पाइएको छ। तराईमा पाइने विषालु सर्पहरू पनि पहाडतिर देखिन थालेको छ, उनले भने। बढ्दो तापमान जनस्वास्थ्य विज्ञ डा शरद वन्तका अनुसार जलवायु परिवर्तनले तापक्रम वृद्धि भइरहेको छ। मुलुकको अधिकतमम तापक्रम प्रतिवर्ष सरदर शून्य दशमलव ०६ प्रतिशत डिग्री सेल्सियसले वृद्धि भइरहेको छ। नेपालको तापमान सन् १९६८ देखि १९९० को दाँजोमा सन् २०३० मा १४ डिग्री सेल्सियस, सन् २०६० मा २८ डिग्री सेल्सियस र सन् २०९० मा ४७ डिग्री सेल्सियसका दरले वृद्धि हुने वैज्ञानिकहरूको अनुमान छ। ५ हजार फिटको उचाइभन्दा माथि औलो लाग्दैन भनिन्थ्यो। किनभने, त्यो उचाइमा औलो सार्ने लामखुट्टेको अस्तित्व हुँदैन भन्ने दाबी गरिन्थ्यो। राष्ट्रिय कार्यक्रम नै त्यहीँ थियो। डा वन्तले भने, अहिले आएर हिमालको फेदतिर पनि औलोका बिरामी पाइन थालेका छन्। यो प्रत्यक्ष असर हो। क्लिनिकल रिसर्च युनिट संयोजक डा पुनका अनुसार, विगत १० वर्षको अध्ययन गर्दा पनि गर्मी ठाउँ (तराई ) मा देखिने रोगहरू विस्तारै पहाडी र हिमाली जिल्लामा उक्लेको देखिन्छ। स्वास्थ्य मन्त्रालयका अनुसार जलवायु परिवर्तनका कारण तराईमा लु र हिमाली क्षेत्रमा लेक लाग्नाले बाढी तथा पहिरो र आगलागीका घटनाबाट घाइते, रोगी र मृत्युको जोखिम बढ्नेछ। त्यस्तै, स्रोत र साधनको कमीका कारण खाद्य उत्पादन घटेर कुपोषणको जोखिम बढ्नेछ। जोखिममा परेको जनसङ्ख्याको स्वास्थ्यमा हुने असरका कारण कामदारको कार्यक्षमतामा ह्रास आउनेछ। पहिले महामारी नफैलिएको पहाडी क्षेत्रमा दूषित पानी, सडेगलेको खाना तथा कीटजन्य रोगहरूको सङ्क्रमणको जोखिम बढ्न सक्ने देखिन्छ। उच्च पहाडी भेगमा धेरै चिसोपनका कारण हुने रुग्णता र मृत्युदर केही हदसम्म घट्नेछ। दक्षिण तराईका भूभागमा चिसोपन बढेर हुने रुग्णता र मृत्युदर बढ्नेछ। र, तराईमा कीटहरूको रोग सार्ने सामथ्र्य तातोपन बढ्नाले केही घट्नेछ। जलवायु परिवर्तन र जोखिमता सम्बन्धी अध्ययन २०१०ले नेपाललाई जोखिममा परेको चौथो मुलुकका रूपमा राखेको छ। डा पौडेलका अनुसार जलवायु परिवर्तनले मुलुकका संक्रमणको ढाँचा (इन्फेक्सन प्याटर्न) नै बदलिएको छ। नेपालमा तापक्रम वृद्धिदर तुलनात्मक रूपमा उच्च रहेको तथ्यांकहरूले पुष्टि गरेका छन्। हालसम्म वार्षिक औषत शून्य दशमलव ०५६ को वृद्धिदर रहेको तापक्रम अझ उच्चदरमा पुग्ने अनुमान भइरहेको वातावरण मन्त्रालयले जनाएको छ। वायुमण्डलमा बढ्दै गएको हरितगृह ग्यासहरूको सम्मिश्रणले औसत तापक्रम बढ्दै गएको छ। तराईमा पाइने रोग निवारण भइरहेका बेला जलवायु परिवर्तनका कारण चुनौती देखिएको विज्ञहरू बताउँछन्। जनस्वास्थ्य विज्ञ डा शरद वन्तका अनुसार जलवायु परिवर्तनले स्वास्थ्यमा परिरहेको असरबारे व्यापक अध्ययन गर्नुपर्ने खाँचो छ। ६ वर्षअघि काठमाडौं उपत्यकामा जलवायु परिवर्तनले के असर परिरहेको छ भनेर अध्ययन गर्न खोजेको थिएँ। हामी कहाँ त अध्ययनकै लागि पनि के कस्तो समस्यासँग जुध्नुपर्ने रहेछ भन्ने निष्कर्ष निस्कियो, डा वन्तले भने, यहाँ जलवायुसँग जुध्ने क्षमता विकास भएको छैन। साथै, विज्ञहरूको पनि अभाव छ। रोग निवारणमा चुनौती सन् २०२५ सम्ममा मुलुकमा औलो रोग निवारण गर्ने राष्ट्रिय लक्ष्य छ। जुन पूरा गर्न निकै चुनौती छ। डा पुन भन्छन् तराईका कीटजन्य औलो (मलेरिया), डेंगु, कालाजारलगायतका रोगहरू जलवायु परिवर्तनका कारण गर्मी ठाउँबाट रोगहरू पहाड एवं हिमालतिर सारिरहेका छन्। रोग निवारणमा चुनौती थपिएको छ। डा पौडेलले रोगको इपिडिमियोलोजी नै फेरिएकोले राष्ट्रिय कार्यक्रम पनि परिवर्तन गर्नुपर्ने बताउँछन्। डब्लूएचओले जलवायु परिवर्तनले कुपोषण, मलेरिया, झाडापखाला गर्मी र तनावबाट प्रतिवर्ष लगभग २५ लाखको मृत्यु हुने जनाएको छ। जोखिममा हिमताल, पर्यटन र जलविद्युत् प्रभावित धनी देशले दिएनन् हरित जलवायु कोषमा पैसा यसरी बन्यो जलवायु मुद्दा फोहोरको असर भयावह"
"उत्कृष्ट सहर, उत्कृष्ट जीवन","सहर एउटा ठूलो घरजस्तै हो र घर यस अर्थमा सानो सहर हो। लियोन ब्याटिस्टा सबैको चाहना हुन्छ, खुसी र सुखी बनेर समृद्ध जीवन बिताउने। यही सार्वभौम सत्यलाई समातेर राम्रो सहरी भविष्यका लागि भन्ने नाराका साथ विश्व समुदायलाई समेटेर सबैका लागि कार्यरत यूएन ह्याबिटेटले विश्व सहरीकरण दिवसका लागि तय गरेको भाव हो, उत्कृष्ट सहर, उत्कृष्ट जीवन। यसकारण पनि सबै देशले आफ्ना सहरहरूलाई उत्कृष्ट बनाउने प्रयत्न गरिरहेकै हुन्छन्। बिनातुलना कुन सहर कोभन्दा उत्कृष्ट भन्ने आधार हुँदैन। गत वर्षको ग्लोबल सिटिज इन्डेक्समा न्युयोर्क (अमेरिका), लन्डन (बेलायत) र पेरिस (फ्रान्स) शीर्ष तीन सहरका रूपमा छनोट भए। विश्व परिवेशमा यिनले दशक लामो प्रभुत्व जमाउन सफल भएका छन्। यस्तै, सोही इन्डेक्सको उत्कृष्ट दसमा क्रमशः टोकियो, बेइजिङ, हङकङ, लस एन्जलस, सिकागो, सिंगापुर र वासिङटन डिसी छन्। उही देश अमेरिकाको न्युयोर्क नम्बर एक र डिसी दस स्थानमा रहनुले उत्कृष्ट विकासका लागि योजना, काम गर्ने दृढता र तरिका आदि कति फरक हुँदोरहेछ भनेर पुष्टि गरेका छन्। उत्कृष्ट सहर, उत्कृष्ट जीवनका लागि विश्वव्यापी मापनको अर्को पाटो पनि छ। ग्लोबल सिटिज रिपोर्टकै आधारमा सन् २०२० मा ग्लोबल सिटिज आउटलुक याङ्क को पनि विश्लेषण गरौं। जहाँ उत्कृष्ट तीन सहरमा क्रमशः लन्डन, टोरन्टो र सिंगापुर परेका थिए। यस दृष्टिले उत्कृष्ट दसका बाँकी सहरमा क्रमशः टोकियो, पेरिस, म्युनिच, अबुधावी, स्टोकहोल्म, अम्स्टर्डम र डब्लिन छन्। ग्लोबल सिटिज रिपोर्टले भनेकै छ, प्रतिभाको प्रश्न ः कसरी मानव पुँजीले अर्को विश्वव्यापी नेताहरू निर्धारण गर्नेछ ? अहिले विश्वका सबै जनप्रतिनिधिलाई यो प्रश्न पेचिलो बनेको छ। संघीयता कार्यान्वयनको सुरुआती चरणमा रहेको गणतान्त्रिक मुलुक नेपालका नेतालाई त यो प्रश्न सबैभन्दा अहम् छ। नेपाल यो इन्डेक्स र याङ्कको टप टेन मा कहिले पर्ला ? उक्त रिपोर्टअनुसार, सन् २०१९ मा २०औं स्थानमा रहेको अबुधाबी वर्ष दिनमै उत्कृष्ट सातमा पर्न कसरी सफल भयो ? अनि लन्डन सन् २०१८, १९ र २० तीनवटै वर्ष कसरी विश्वको सर्वोत्कृष्ट सहर बन्न सफल भयो ? सरकारको नेतृत्व सम्हाल्न आतुर नेपालका राजनीतिक दलका नेताहरूले के यसतर्फ कहिल्यै ध्यान दिएका छन् ? अध्ययन, अनुसन्धान गरेका छन् ? विश्व सहरीकरण दिवसको यस वर्षको नारा जलवायु लचिलोपनका लागि सहरहरू अनुकूलन अपनाइँदै रहेको छ। विकासका नाममा कतिपय गाउँमा अन्धाधुन्ध डोजर चलाएर बिनाइन्जिनियरिङ सडक खन्नुलाई प्रश्रय दिने स्थानीय जनप्रतिनिधिले अब आँखा खोल्नैपर्छ। उत्कृष्ट सहर उत्कृष्ट जीवन बनाउँदै सुन्दर भविष्य निर्माण गर्न नेपाली नेता कहिले प्रमुख वैश्विक खेलाडीको सूचीमा सूचीकृत होलान् ? नागरिकको सेवामा तल्लीन देशका नेता आफ्नो सहरलाई विश्वमा कसरी उत्कृष्ट बनाएर मतदाताको जीवन कसरी उत्कृष्ट पार्न लागि पर्छन् भन्ने उत्कृष्ट उदाहरण हो यो ग्लोबल सिटिज रिपोर्ट। वर्ष दिनमै सातवटा देशलाई पछाडि पारेर आफूलाई अब्बल बनाउन उनीहरूले के गरे होलान् ? तिनको खोजी हामीले गर्नुपर्छ अबका दिनमा। विकासका नाममा अन्धाधुन्ध डोजर चलाएर बिनाइन्जिनियरिङ सडक खन्नुलाई प्रश्रय दिने जनप्रतिनिधिले अब आँखा खोल्नैपर्छ। संघीय, प्रादेशिक र स्थानीय सरकारमा पुगेका र अबका दिनमा पुग्ने जनप्रतिनिधिले उत्कृष्ट सहरीकरणका लागि ग्लोबल सिटिज रिपोर्टमा जस्तै मानव पुँजी, सूचना आदानप्रदान, व्यापार गतिविधि, सांस्कृतिक अनुभव र राजनीतिक संलग्नताजस्ता पाँच आयाममा कसरी फड्को मार्छन् भनेर गहन विश्लेषण गर्नु जरुरी छ। अर्कोतर्फ, यसरी उत्कृष्ट सहर उत्कृष्ट जीवन बनाउँदै सुन्दर भविष्य निर्माण गर्न नेपाली नेता कहिले प्रमुख वैश्विक खेलाडीको सूचीमा सूचीकृत होलान् ? आम मतदाता नेपाली नागरिकको प्रश्न हो यो। उनीहरूले के बुझ्नैपर्छ भने सुशासनमार्फत प्रतिभाशाली मानव पुँजीलाई आकर्षण गर्नेदेखि हरेक सहरबीच आर्थिक र भौतिक पूर्वाधार विकास गर्दै प्रतिस्पर्धात्मकता बढाउनेसम्मका काममा योजना, दृढ इच्छाशक्ति र उत्तरदायी एवं पारदर्शी भूमिका निर्वाह गर्नुपर्छ। सन्दर्भ हो, विश्व सहरीकरण दिवसको। पहिलो पटक आठ वर्षअघि २०७० सालमा अर्थात् सन् २०१४ मा विश्व सहरीकरण दिवस मनाउन सुरु गरिएको हो। प्रमुख सहरी रूपान्तरण भन्ने नाराका साथ चीनमा पहिलो विश्व सहरीकरण दिवस मनाइएको थियो। अक्टोबर महिनालाई अर्बन अक्टोबर भनिन्छ, त्यसैले अक्टोबरको अन्तिम दिन यो दिवस मनाइन्छ। कोभिडले गत वर्ष यो दिवस भर्चुअल्ली मनाइएको थियो भने यस वर्ष यूएन ह्याबिट्याट र इजिप्ट सरकारको संयुक्त आयोजनामा इजिप्टको लक्जर सहरमा भौतिक रूपमै अक्टोबर ३१ का दिन आज विश्व सहरीकरण दिवस मनाइँदैछ। दिवसको यस वर्षको नारा एडप्टिङ सिटिज फर क्लाइमेट रेसिलेन्स अर्थात् जलवायु लचिलोपनका लागि सहरहरू अनुकूलन अपनाइँदै रहेको छ। सम्मेलनमा क्लाइमेट चेन्ज को विश्वव्यापी मुद्दालाई सहरसँग जोड्दै जलवायु परिवर्तनमा सहरीकरणको भूमिकामा बहस हुनेछ भने व्यवस्थित सहरीकरणमा जलवायु परिवर्तनलाई ध्यान दिनुपर्नेमा जोड दिइनेछ। सहर भन्नेबित्तिकै सबैले गुणस्तरीय जीवनशैली भएको भौतिक पूर्वाधारले सुविधायुक्त स्थान भन्ने परिकल्पना गरिहाल्छन्। उसो त सहरवासीले पनि गाउँको छुट्टै मौलिक पहिचान बोकेको सफा, सुन्दर र हरियाली स्थानका रूपमा लिन्छन्। मानवीय स्वभाव नै हो, गाउँका बासिन्दा बेलाबेला सहर जानु र रमाउनु अनि सहरका बासिन्दा बेलाबखत गाउँघर पुग्नु र रमाउनु। त्यही गाउँ क्रमशः सहर बन्ने हो। सहरीकरण भन्नाले भौतिक पूर्वाधार निर्माण र जनसंख्यासँगै सेवा सुविधा बढ्नु मात्र होइन, सँगै सामाजिक, आर्थिक, सांस्कृतिक र राजनीतिक क्षेत्रको स्थापना, पहिचान र समन्वयको समग्रता पनि हो। अर्कोतर्फ दिगो सहरीकरणको विश्वव्यापी मुद्दा समातेर विश्वव्यापी सम्मेलन गर्न विश्व सहरी मञ्च क्रियाशील छ। यसले पोल्यान्डको पोलिस सिटीस्थित काटोबिसमा सन् २०२२ को जुन २६ देखि ३० सम्म सम्मेलन गर्दैछ। नेपाल यसमा कसरी जोडिएला ? संयुक्त राष्ट्रसंघका अनुसार, जलवायु परिवर्तनका कारण विश्वभर सहरहरूमा गर्मीको लहर, आँधी, बाढीपहिरो, खडेरी र समुद्री सतहमा वृद्धि आदि प्राकृतिक प्रकोपहरूको प्रभाव बढ्दै गएको छ। यही सन्दर्भमा विश्वका १ सय ३० सहरका बन्दरगाहमा बसोबास गर्ने एक लाखभन्दा बढी बासिन्दा तटीय बाढीबाट प्रभावित हुने अनुमान छ। यस्तै सहरमा रहेका अनौपचारिक बस्तीहरूमा भने एक अर्ब मानिस विशेष जोखिममा हुनेछन्। तर सफल र उत्कृष्ट सहरहरूले भने जलवायु परिवर्तनसम्बन्धी जोखिमलाई धेरै हदसम्म कम गर्न सक्ने देखिएको छ। खासगरी विश्वव्यापी महामारी कोरोनापछि विश्व प्रतिस्पर्धामा खरो उत्रन नेपालजस्ता विकासोन्मुख राष्ट्र पनि जलवायु परिवर्तनका आफ्ना र साझा समस्यामा जुझारु हुन आवश्यक देखिएको छ। नेपालका सन्दर्भमा भने नेताहरूले आफ्ना सहरहरूको सार्वजनिक मूल्य सिर्जना गर्न पनि समाजका सबै पक्ष र क्षेत्रमा आफूलाई केन्द्रित गर्नुपर्ने बेला आएको छ। खासगरी काठमाडौं, विराटनगर, पोखराजस्ता प्रमुख सहरका नेताहरूलाई सहरको दिगो र व्यवस्थित विकास, स्थिरता, समानता र मूल्य सिर्जना आदिलाई कमजोर बनाउने विषय र सन्दर्भलाई उल्टाउने अवसर प्राप्त भएको छ। ताकि नेपाली नागरिकले पनि उत्कृष्ट सहरमा उत्कृष्ट जीवन उपभोग गर्न पाएको महसुस गरुन्। सहरीकरणले आर्थिक, जनसांख्यिक, सामाजिक, सांस्कृतिक, प्राविधिक र वातावरणीय प्रक्रियाको जटिल पक्षहरूलाई समावेश गर्छ। सहरीकरणले सहरी क्षेत्रहरूमा बढ्दो जनसंख्याको बसोबासलाई पनि प्रतिनिधित्व गर्छ। संयुक्त राष्ट्रसंघले गरेको अनुमानअनुसार सन् २००८ को अन्त्यसम्ममा विश्वको आधा जनसंख्या सहरमा बस्न थालेका थिए। संघको अनुमान हेर्ने हो भने सन् २०५० सम्ममा विकासशील र विकसित विश्वको क्रमशः ६४१ र ८५९ प्रतिशत सहरीकरण हुनेछ। गाउँबाट सहरी क्षेत्रमा बसाइँ सर्ने र सहरमा बसोबास गर्ने मानिसका कारण सहरीकरण हुने गर्छ। यो स्वाभाविक प्रक्रियासँग आधुनिकीकरण, औद्योगिकीकरण र भूमण्डलीकरण जोडिएको हुन्छ। सहरीकरण तर्कसंगत समाजशास्त्रीय प्रक्रियासँग सम्बन्धित हुन्छ। सहरभित्रका अनेक जटिलताका कारण सहरीकरण प्रक्रियाका सकारात्मक र नकारात्मक दुवै प्रभाव देखिइरहन्छन्। जसमा परिवर्तन देखिँदैन। समग्र विकासमार्फत उत्कृष्ट सहर बनाएर उत्कृष्ट जीवन जिउने वातावरण बनाउने अन्तिम विकल्प भनेकै सकारात्मक प्रभावहरूलाई अधिकतम प्रयोग गर्ने र नकारात्मक प्रभावहरूलाई बेवास्ता गर्दै अघि बढ्नुपर्छ। जलवायु परिवर्तनले विशेषगरी गाउँभन्दा सहरहरूलाई गम्भीर असर पार्ने विज्ञहरूको तर्क छ। ६ वटै प्रदेश र ४ सय ६० स्थानीय सरकारले आउँदा वर्ष र दशकहरूमा सहरहरूमा प्राकृतिक प्रकोप व्यवस्थापनको पूर्वतयारीका लागि पनि सोहीअनुरूप नीति निर्माण गरी गतिलो बजेट राखेर काम गर्नुपर्ने देखिन्छ। विश्व परिवेश हेर्ने हो भने जलवायु परिवर्तनको सही अवतरणका लागि सरकार मात्र पर्याप्त देखिँदैन, यसमा निजी क्षेत्रको भूमिका र लगानी उत्तिकै महत्त्वपूर्ण हुन्छ। जलवायु परिवर्तनका दृष्टिले सबैले आफ्ना सहरहरूलाई कसरी थप लचिलो बनाउने भन्ने सन्दर्भमा संयुक्त राष्ट्रसंघको अन्तर्राष्ट्रिय रणनीति र प्रकोप न्यूनीकरणका लागि विश्वव्यापी सुविधा र पुनप्र्राप्तिका १० कार्यसूची तयार पारेको छ। जसमा संगठन र समन्वय, बजेट विनियोजन, जोखिमको तयारीका लागि मूल्यांकन, जोखिम कम गर्न महत्त्वपूर्ण पूर्वाधार, विद्यालय र स्वास्थ्य संस्थाको सुरक्षा, यथार्थपरक भूउपयोग योजना यस सूचीमा पर्छन्। यस्तै, विपद्सम्बन्धी तालिम र जनचेतनाका कार्यक्रम, इकोसिस्टम र जोखिमयुक्त प्राकृतिक क्षेत्रको पहिचान, विपद्पछिको पुनर्निर्माण र जीविकोपार्जनको सवाल गरी १० सूचीमा सबै राष्ट्र सजग हुनुपर्ने देखिन्छ। नेपालले पनि ती कार्यसूचीलाई अवलम्बन गर्न सके जलवायु परिवर्तनले पार्ने प्रभावमा आफूलाई सामना गर्न सक्ने बनाउने देखिन्छ। किनकि विकासोन्मुख देश नेपाल जहाँ झन्डै डेढ सय स्थान तीव्र सहरीकरणको प्रक्रियामा छन्। पछिल्लो समयमा भारी वर्षा हुनु, मानव स्वास्थ्यमा गम्भीर असर पर्दै जानु, कृषि र खाद्य सुरक्षामा देखिएको असर, हिमताल बिस्फोट, खडेरी, सुक्खा, बाढी, पहिरो आदिजस्ता जलवायुजन्य खतराले नेपाल अति असुरक्षित रहेको अध्ययनहरूले देखाएकाले पनि सबै ७६१ सरकार यसको रोकथाममा गम्भीर हुनुपर्ने देखिएको छ।"
यस्तो छ जलवायु परिवर्तनको कथा,"जलवायु परिवर्तनका कारण हुने क्षति नेपालले मात्र होइन, विकसित मुलुकहरूले पनि उत्तिकै भोगेका छन्। अढाई सय वर्षअगाडि सवारीसाधनको विकास भएको थिएन। हामीलाई यताउति कतै जानु परेमा कि त घोडाको प्रयोग गर्नुपथ्र्यो, कि बयलगाढाको। कि त पैदल नै हिँड्नु पथ्र्यो। सामान ढुवानी गर्दा पनि कि घोडाले, कि ऊँट त कि खच्चडले गर्ने गथ्र्यो। यतिबेलासम्म कुनै पनि काममा मेसिनको प्रयोग हुने थिएन। विश्वमा पहिलो औद्योगिक क्रान्ति त्यतिबेला सुरु भयो, जब कोइलाको पत्ता लाग्यो। पृथ्वीको पत्रमा करोडांै वर्ष अगाडिदेखि थिचिएर र दबिएर बसेका वनस्पति कोइला र खनिज इन्धनमा परिणत भयो। त्यही कोइलालाई खनेर झिक्ने र त्यसलाई बालेर पानी तताउने काम गर्न थालियो। अनि त्यही पानीबाट आएको बाफले पम्प चलाउन सुरु गरियो। पम्प किन चलाउने भन्दा कोइलाको खानीमा जहिले पानी परे पनि त्यो पानी कोइला खानीभरि भरिन्थ्यो। उनीहरूले सुरुसुरुमा त घोडा र बाल्टिनको प्रयोग गरेर पानी फाल्न थाले। त्यो निकै झन्झटिलो थियो। सन् १७७० तिर पुगेपछि त्यसलाई परिमार्जन गर्ने प्रक्रिया सुरु भयो। ग्लास्को विश्वविद्यालयमा काम गर्ने जेम्स वाट नाम गरेका एक मेकानिकल इन्जिनियर थिए। उनी अत्यन्तै क्षमतावान् थिए। उनलाई यो पुरानो पम्प बिग्रियो बनाइदिए भनेर कसैले दिएछन्। यसमा खर्च धेरै लाग्छ। कोइला धेरै बाल्नुपर्छ भनेर भनेछन्। तापले वायुमण्डलको स्थिर प्रणालीलाई तलमाथि पारिदियो। यसले गर्दा हिउँ पग्लने, वर्षा अनियमित हुने, खडेरी, डढेलो, समुद्री आँधी बढ्नेजस्ता गतिविधि हुन थाल्यो। नेपालमा भएको वर्षा हेर्ने हो भने पनि यस्तो होइन कि पहिले कात्तिकमा पानी पर्ने नै थिएन। परेको छ। तर यसपालिको स्केल र स्प्रेड मात्र बढी हो। नेपालमा भएको वर्षा जलवायु परिवर्तनको प्रभाव हो। यद्यपि विज्ञान अझै हामीसँग छैन। प्रभाव बढी परिरहेको छ भन्ने हामीले संकेत मात्र गर्न सक्छौं। यति थोरै पानीको बाफ निकाल्न यति धेरै कोइला बाल्नुपर्छ भनेर त्यही ठाउँमा गफ चलिरहेको रहेछ। उनले त्यो पम्प बनाउन त बनाए। तर उनलाई यसको कोइला बाल्ने परिणाम म घटाउन सक्छु कि भन्ने लाग्यो। थोरै कोइला बालेर धेरै बाफ निकाल्न सक्छु भनेर उनलाई मनमा विचार आयो। उनलाईत्यतिबेला उक्त विचार फुरेको सहर पनि ग्लास्को नै थियो। आइतबारको दिनमा हिँड्दाहिँड्दै उनलाई उक्त विचार फुरेको थियो। त्यतिबेलाका उनी पनि एक उद्यमी नै थिए। उनले आफूले लिएको पम्प पनि बनाए। त्यसको काम गर्ने क्षमता पनि बढाए। अब यसलाई के गर्नु भनेर सोच्दै गर्दा उनी आफ्नो व्यापारी साथीकहाँ पुगे। तिमी र म मिलेर एउटा कम्पनी खोलौं भन्ने प्रस्ताव राखे। यसको पेटेन्ट अधिकार लिऔं र पम्प बनाई अनि बेचौं भन्ने प्रस्ताव पनि उनले राखे। उनीहरूले कम्पनी खोले। पेटेन्ट अधिकार पनि लिए। त्यसपछि उनीहरूले बाहेक अरूले उक्त पम्प बेच्न नपाउने भए। पम्प बनाएर बेच्न पनि सुरु गरे। यसबाट आम्दानी पनि राम्रै हुन थाल्यो। बेलायतबाट त्यो बेलामा विदेशमा निर्यात हुने सामग्री भनेको स्टिम इन्जिन नै थियो। त्यसपछि उनीहरूले स्टिम इन्जिनलाई रेलमा प्रयोग गर्न मिल्ने खालको बनाए। पछि जहाज चलाउने मिल्ने बनाए। पछि कपडा उद्योगमा प्रयोग हुने खालको बनाए। ३० वर्षपछि उनीहरूको पेटेन्ट अधिकार सकियो। त्यसपछि त्यस्तै पम्प बनाउने होडबाजीमाभए जत्तिका अरू उद्यमी पनिअघि सरे। यसले औद्योगिक सभ्यता सुरु गर्यो। सामान ढुवानीका क्रममा अब मानिसले बोक्नु नपर्ने भयो। मेसिनले बोक्न थाल्यो। रेलले बोक्यो। जहाजले बोक्यो। फ्याक्ट्रीमा त्यसले काम गर्न थालेपछि मानिसले गर्ने कामभन्दा धेरै गुणा बढी काम हुन थाल्यो। यसले प्रगति, समृद्धि र विकास सबै दियो। तर कोइला बालेपछि धुवाँ निस्कियो। धुवाँमा कार्बन थियो। सुरुमा धुवाँ निस्किए पनि यसमा कार्बन हुन्छ भन्ने थाहा थिएन। धुवाँ निस्कियो, कहाँ गयो कसैले वास्ता पनि गर्ने थिएनन्। कसैलाई यसको पत्तो पनि थिएन। सन् १७७० बाट हामी सन् १८०० मा आइपुग्यौं। त्यसपछि सन् १८५० र सन् १८५४ सम्म। त्यतिबेला अमेरिकाको पेन्सिलभेनिया भन्ने ठाउँमा जमिनबाट कालो, गन्हाउने, च्यापच्याप लाग्ने र बल्ने एक तरल पदार्थ निस्कियो। अब यसलाई कुनै तरिकाले निकालेर बेच्न पाए पैसा कमाइन्थ्यो भनेर तीन जनाले मिलेर एउटा कम्पनी खोले। कम्पनी खोलेर यल विश्वविद्यालयमा काम गर्ने एक प्राध्यापकलाई लौ न यो बल्छ कि बल्दैन हेरिदिनुपर्यो भने। प्राध्यापकलाई परामर्शका लागि ५०८ डलर दिने सम्झौता भएको रहेछ। उनीहरू तीनै जनासँग प्राध्यापकलाई दिने पैसा भने रहेछन्। त्यसैले प्राध्यापकले म यो रिपोर्ट दिन्न भन्दो रहेछ। मेरो पैसा दे अनि मात्र प्रतिवेदन दिन्छु भन्ने उनको अडान थियो। उनले प्रतिवेदन नदिएका भए सायद हाम्रो विश्वको इतिहास नै के हुन्थ्यो थाहा छैन। तर ती तीन जनाले कतैबाट ऋण गरेर प्राध्यापकलाई पैसा दिए र आफूले उनीसँग प्रतिवेदन लिए। त्यो कालो, चिल्लो र गन्हाउने झोललाई प्रशोधन गर्न सकिन्छ, त्यसलाई बाल्न सकिन्छ र त्यसलाई बेच्न सकिन्छ भन्ने त्यही प्रतिवेदनले स्थापित गर्यो। कोइलापछि खनिज तेल जस्तै डिजेल, पेट्रोलियम, ग्यास, एभियसन फ्युलको उत्पादन सुरुभयो। जसलाई हामीले दोस्रो औद्योगिक कालखण्ड भन्छौं। त्यसकारण हाम्रो प्रस्थान बिन्दु भनेकै यही हो। यहाँबाट धुवाँ निस्कन थाल्यो। धुवाँ भनेको कार्बनडाइअक्साइड निस्कियो, मिथेन निस्कियो। त्यसपछि गएर नाइट्रस अक्साइड र क्लोरोफ्लोरो कार्बन (सीएफसी) ग्यास निस्कियो। पश्चिमी सभ्यतामा उनीहरू त्यत्तिकै चुप लागेर बसेनन्। उनीहरूले वैज्ञानिक अध्ययनलाई जारी राखे। सन् १८५९मा एक वैज्ञानिकले पृथ्वीको वायुमण्डलमा कार्बनडाइअक्साइड, बाफलगायतका ग्यासहरू रहेको पत्ता लगाए। ग्यासले सूर्यबाट आउने केही किरणलाई आउन दिन्छ। तर फर्केर जाने किरणमध्ये केहीलाई रोकेर राख्ने पत्ता लगाए। यसले गर्दा हाम्रो पृथ्वीमा अलि गर्मी छ, पृथ्वी अलि तातो छ भन्ने उनले पत्ता लगाए। यसले नै पृथ्वीमा जीवन सम्भव भएको पनि उनकै खोजले देखायो। त्यसलाई उनले ग्रिनहाउस ग्यास नाम दिए। सन् १७६० देखि अहिलेसम्म मानिसले कोइला बाल्दै गए। कोइला रेल चलाउन, बिजुली निकाल्न, जहाज चलाउन बालियो। बिजुलीलाई अझै पनि हामी बाल्दैछौं। हालै भएको ऊर्जा संकटमा भारतको बिजुली उत्पादनको ७० प्रतिशत अझै पनि कोइलामा आधारित छ भन्ने तथ्यांक बाहिर आयो। चीनमा अझै यही अवस्था छ। खनिज तेल हामीले गाडी चलाउन, स्टिल उद्योग, एमोनिया उद्योग, प्लास्टिक उद्योग र खेतबारी जोत्नलाई समेत प्रयोग गर्छौं। विश्वको सामाजिक आर्थिक प्रणाली नै खनिज तेल बाल्ने प्रणालीमा आधारित भयो। यति हुँदै गएर सन् १९९० पछि यो बाल्ने दर यति बढ्दै गयो। अहिले आएर हामी यो अवस्थामा पुगेका छौं कि वायुमण्डलमा हरित ग्यासको मात्रा बढेको छ। यो प्राकृतिक नभई, कोइला र खनिज इन्धन बालेर, वन विनाश गरेर, फोहोर मैलाबाट निस्किएको मिथेन ग्यासजस्ता मानव क्रियाकलापबाट सिर्जित हुन्। ती ग्यास माथि गएर वायुमण्डलमा थुप्रिए। यसले पृथ्वीबाट फर्कने किरणलाई रोकिदियो। यसले गर्दा पृथ्वी तातो भयो। ताप भनेको ऊर्जा हो। यसले वायुमण्डलको स्थिर प्रणालीलाई तलमाथि पारिदियो। यसले गर्दा हिउँ पग्लने, वर्षा अनियमित हुने, खडेरी, समुद्रको तह बढ्ने, डँढेलो, समुद्री आँधी बढ्नेजस्ता गतिविधि हुन थाल्यो। यस्ता घटना जलवायु परिवर्तनका कारणले गर्दा नै भएका हुन् भन्ने पुष्टि भइसकेका छन्। विश्वव्यापी जलवायु परिवर्तनका कारण तापक्रम बढ्यो। यसैका कारण हाम्रा हिउँहरू पग्लन थाले। हिमतालहरू बढ्न थाले। हालै नेपालमा भएको वर्षा हेर्ने हो भने पनि यस्तो होइन कि पहिले कात्तिकमा पानी पर्ने नै थिएन। परेको छ। तर यसपालिको स्केल र स्प्रेड मात्र बढी हो। यो नेपालभित्र मात्र हो भनेर नसोचौं। यो पानी नेपाल भित्रबाट आएको होइन। पानी क्षेत्रीय तहबाट नै आएको हो। बंगालको खाडीमा कम चाप भयो, अरेबियन समुद्रमा कम चाप भयो। यसकावैज्ञानिक आधारहरू पनि प्रशस्तै छन्। त्यसैले अहिले हामीले के भन्न सक्छौं भने हालै नेपालमा भएको वर्षा जलवायु परिवर्तनको प्रभाव हो। यद्यपि विज्ञान अझै हामीसँग छैन। प्रभाव बढी परिरहेको छ भन्ने हामीले संकेत मात्र गर्न सक्छौं। जलवायु परिवर्तनका कारण हुने क्षति हामीले मात्र होइन, विकसित मुलुकले पनि उत्तिकै भोगेका छन्। जस्तै अमेरिकाको क्यालिफोर्नियामा डढेलोले सखाप पार्यो। अस्ट्रेलियामा त्यस्तै भयो। बाढीले न्युयोर्क र लुजियाना डुबायो। त्यसैगरी चीनको हेनान प्रान्तमा त्यत्रो बाढी आयो। हिट वेभले गर्दा विश्वमा धेरै मानिसको मृत्यु भएको छ। त्यसैले यसको प्रभाव उनीहरूलाई पनि परेको छ। तर जतिसुकै भए पनि नीतिगत तह र राजनीतिक तहमा कार्यान्वयन गर्नै सकेका छैनन्। यति भन्दाभन्दै डिकार्बोनाइजेसन र नवीकरणीय ऊर्जाकोक्षेत्रमा काम नभएको त होइन नि। सोलार प्यानलको मूल्य घटेको छ। ग्रिन हाइड्रोजन इन्धनको कुरा पनि चलेको छ। यद्यपि विश्व अहिले ऊर्जा संक्रमणको स्थितिमा छ भन्ने विभिन्न अध्ययनले देखाइसकेको छ। लेखक जलवायु विज्ञ हुन् ।"
कोप२६ मा नेपालका सवाल,"विकसित देशले प्रदूषण आफैंले पनि घटाउनु पर्छ। घटाउन हामीलाई पनि सहयोग गर्नुपर्छ। जलवायु परिवर्तन विश्वभरि नै भइरहेको छ। तर, नेपालमा यसको असर बढी छ। नेपालमा जलवायु परिवर्तन मात्रै भएन, नेपालीले यसको भयावह असर भोग्न थालिसके। बाढी, पहिरो, सुक्खायाम, तापक्रम बढ्दै गइरहेको छ। संयुक्त अधिराज्यका कूटनीतिज्ञ एवं जलवायु परिवर्तनसम्बन्धी २६औं अन्तर्राष्ट्रिय सम्मेलन (कोप२६) मा यो सबाललाई नेपाल सरकारले तथ्य रूपमै उठाउनु पर्छ। नेपालमा सुक्खायाम हुने क्रम बढेको छ। यसको मुख्य कारण जलवायु परिवर्तन हो। सुक्खायामले गर्दा हाम्रा वनजंगलमा डढेलो लाग्ने क्रम बढेको छ। केही पहिले प्रदूषणकै कारण नेपालका स्कुलहरू बन्द गर्नु पर्यो। वायु प्रदूषणले रोगले नेपालीले ज्यान गुमाइरहेका छन्। मौसम बिग्रियो भने सबै क्षेत्रमा असर गर्छ। हामी आफूलाई जलस्रोतको धनी देश भन्छौं। यदि हामी जलस्रोतमा धनी देश हो भने हामीले आफ्नो धन कुन सेफमा गएर राखिरहेका छौं ? जलस्रोतका सेफ भनेको त हाम्रा हिमताल र हिमनदीहरू हुन्। तापक्रम बढ्दै गयो भने हिमतालहरू पग्लिन्छन्। त्यसको असर पर्न थालिसक्यो। हामीले पूर्वाधारको विकास गर्न खोजिरहेका छौं। यस क्रममा ड्याम बनाउँछौं, भवनहरू ठड्याउँछौं। बनाउने क्रममा सोच्छौं ? वर्षा कति हुन्छ भनेर। यसले कति भार थेग्छ ?तर, पहिलो गडबडी यसमै भइरहेको छ। मेलम्चीमा परेको असर हामीले देखिसकेका छौं। बीसौं वर्ष लगाएर बनाएको मेलम्चीको संरचना एकै रातमा बाढीले बगायो। ठूलो नोक्सानी भयो। वातावरण प्रभाव मूल्यांकन सिस्टम अरू देशभन्दा हाम्रोमा अलि कमजोर छ। सबै ईआईए कमजोर छन् भन्ने पनि छैन। यो भनेको एउटा प्रक्रिया हो। योजना सम्पन्न भए पनि त्यसको अनुगमन र अडिट गर्नुपर्ने हुन्छ। त्यो चाहिँ गर्दैनौं। ईआईएले पनि सबै असरलाई अनुमान गर्न सकिरहेको छैन। यसले वैज्ञानिकहरू पनि आश्चर्यचकित भइरहेका छन्। वैज्ञानिकहरूले सोचेको भन्दा बढी अहिले जलवायु परिवर्तनको असर देखिरहेको छ। जलवायु परिर्वनसम्बन्धी जति मोडेलहरू छन्, जसबाट अध्ययन गरिएको थियो। त्योभन्दा बढी असरहरू परिरहेका छन्। वैज्ञानिकहरूले नभनेको होइन तर विज्ञान पनि बदलिँदो छ। यसमा पनि लगानी गर्नु पर्नेछ। एक पटकको अध्ययनले मात्रै पुग्दैन। यो त निरन्तर चलिरहने प्रक्रिया हो। जलवायु भनेकै परिवर्तनशील विषयवस्तु हो। ठ्याक्कै यही हो भनेर अध्ययनले देखाउँदैन। त्यसैले अध्ययनलाई निरन्तरता दिई राख्नुपर्छ। संसारले पनि त्यही गरिराखेको छ। हामी आफैंले पनि प्रदूषण उत्सर्जन घटाउनुपर्छ। यी कामहरू जलवायु परिवर्तनका लागि मात्रै होइन, हाम्रा लागि हो। उत्सर्जन कम गर्र्यांै भने त्यसको फाइदा नेपाली जनतालाई हुन्छ। हामीले वातावरणमैत्री यातायात प्रणाली विस्तार गर्नुपर्छ। काठमाडौंका लागि मेट्रो रेल चाहिन्छ। यसका लागि १० वर्ष अगाडि अवधारणा तथा अध्ययन सुरु भएको थियो। काठमाडौं उपत्यकाभित्र विद्युतीय गाडी गुडाउने अवधारणा सारिएको थियो। चार वर्षअघि स्थानीय चुनाव भयो। त्यसमा पनि मेयरहरूले मनोरेल कुदाउने भनेका थिए। बेलाबेलामा यस्ता कुरा आउँछन् र हराउँछन्। विद्युतीय बस कुदाउने, मेट्रो रेल र मोनो रेल बनाउन धेरै लगानी हुन्न। अहिले बाटो बनाउँदा खेरी अलिकति लगानी थपे ती सबै पूरा हुन्छन्। हाम्रो वातावरण पनि स्वच्छ हुन्छ। सडकको बीचको लेनमा विद्युतीय मार्ग बनाउन सकिन्छ। यस्ता मार्ग चीनमा थुप्रै ठाउँमा छन्। चीनसँग यसको राम्रो ज्ञान छ। यो हाम्रो लागि उपर्युक्त पनि छ। हाम्रो सरकारले काठमाडौंमा सडक विस्तारका लागि अन्तिम रिपोर्ट बनाउन लागेको छ। तर, सडकहरू पुरानै अवधारणामा बनिरहेका छन्। चीनसँग हामीले काठमाडौंमा विद्युतीय सडक मार्ग निर्माणका लागि धारणा राख्नुपर्छ। चिनले यो प्रस्तावलाई सहयोग पनि गर्छ। नेपालमा रिङरोड सबैभन्दा खतराको सहर बनोस् भने चीनले पनि चाहँदैन। काठमाडौंमा राम्रो सडक बनोस् भनेरै चीनले चक्रपथ विस्तारमा सहयोग गरेको छ। यसका लागि चीनसँग नेपालले वार्ता गर्नुपर्छ। कतिपय वायु प्रदूषण भारतबाट हामीकहाँ आइरहेको छ। भारतसँग पनि हाम्रो देशले यस विषयमा छलफल गर्नुपर्छ। भारत पनि वायु प्रदूषणले ग्रस्त छ। नेपालले छिमेकी भारत र चीनसँग कूटनीतिक वार्ता थालेर समस्याको समाधान खोज्नुपर्छ। कोप२६ मा नेपालका प्रधानमन्त्री भारतका प्रधानमन्त्रीसँग भेट्ने कुरा छ। त्यस भेटमा यो कुरा उठाउनु पर्छ। अहिले विभिन्न अध्ययनका अनुसार नेपालमा अत्यधिक वायु प्रदूषणका कारण मानव स्वास्थ्यमा गम्भीर असर परिरहेको छ। नेपालमा फोक्सोको रोग लागेर मान्छे मरिरहेका छन्। मुटुको रोग लाग्नु पछाडि पनि वायु प्रदूषणको ठूलो भूमिका छ। ग्लोबल स्टाटस अफ एयरको गत वर्षको रिपोर्टअनुसार नेपालमा बर्सेनि वायु प्रदूषणले करिब ४२ हजार मानिसको मृत्यु हुन्छ। सहरमा हुने प्रदूषणले मात्रै होइन, भान्छाभित्रको धुवाँ पनि हो। नेपालको दुई तिहाइ भान्छामा अहिले पनि दाउरा, गुइँठा प्रयोग हुन्छ। जहाँ परम्परागत चुलो छ। जसले गर्दा अत्यधिक मात्रमा प्रदूषण उत्सर्जन हुन्छ। त्यो प्रदूषणको धेरैजसो शिकार महिला र सँगसँगै भएका बालबालिका हुन्छन्। उनीहरूको स्वास्थ्यमा यसले बढी असर गइरहेको छ। विश्व स्वास्थ्य संगठनका अनुसार वायु प्रदूषण विश्वभरिमा स्वास्थ्यमा गम्भीर असर पुर्याइरहेको छ। परम्परागत ऊर्जाका स्रोतका कारण वायु प्रदूषण बढिरहेको छ। दाउरा र गुइँठाको प्रयोगलाई हटाउनु पर्नेछ। तर, अर्कोतिर हामी पेट्रोलियम पदार्थ एकदमै धेरै आयात गरिरहेका छौं। हामीले जति पनि निर्यात गरिरहेका छौं त्यसलाई एकातिर राख्छौं। एउटा पोडक्ट पेट्रोलियमलाई राख्ने हो भने जति निर्यात गछौं त्यसको दोब्बरभन्दा बढी हुन्छ। यो एउटा प्रोडक्ट खरिदमा खर्च गरिरहेका छौं। यसले नेपाली अर्थतन्त्रमा नकारात्मक असर परिरहेको छ। व्यापार घाटा बढ्दो छ। अहिले पेट्रोलियम पदार्थको मूल्य संसारमै उच्च विन्दुमा पुगेको छ। वीरगन्ज र पारी रक्सौलको तुलना गर्ने हो भने रक्सौलभन्दा वीरगन्जमा पेट्रोलको मूल्य ५० रुपैयाँ बढी छ। यसले एकातिर हाम्रा संस्थाहरू घाटामा गइरहेका छन् अर्कोतिर यसले वायु प्रदूषण बढाएर बिरामी पारिरहेको छ। बिरामी भएपछि भारतबाटै हामीले औषधि आयात गरेर खाइरहेका छौं। एकातिर त्यो छ भने अर्कोतिर विद्युत् खेर गइरहेको छ। सरकारको तथ्यांकअनुसार दिनहुँ चार सय मेगावाट विद्युत् खेर गइरहेको छ। विद्युतीय गाडी गुडाएर हामी त्यो विद्युत् प्रयोग गर्न गर्न सक्थ्यौं। र यसले धेरै मात्रामा वायु प्रदूषण पनि घट्ने थियो। अर्थतन्त्रलाई पनि फाइदा पुग्थ्यो। सरकारले भर्खरै विद्युत्को मूल्य घटाउने काम गरेको छ। यो राम्रो क्ुरो हो। अझै धेरै गर्नु पर्नेछ। विश्व समुदायसँग नेपालले जलवायु परिवर्तनको सवालमा आफ्नो उत्सर्जन घटाइरहेका छौं भन्नुपर्छ। नेपालले विकसित देशको तुलनामा धेरै प्रदूषण उत्सर्जन गर्दैन। सरकारले विद्युतीय बसका लागि साझा यातायातमा तीन अर्ब लगानी पनि गरेको छ। विकसित देशहरूलाई उत्सर्जन घटाऊ भन्नुपर्छ। दोस्रो, हामी जलवायु परिवर्तनले पीडित छौं। हामीलाई प्राविधिक तथा आर्थिक सहयोग दिनु भन्नुपर्छ। र यो गर्न आवश्यक छ। मुख्य यी दुई कुरालाई सरकारले जोडदाररूपमा उठाउनु पर्छ। विकसित देशले प्रदूषण आफैंले पनि घटाउनु पर्छ। घटाउन हामीलाई पनि सहयोग गर्नुपर्छ। कोरोना महामारी जस्तै अर्को संकट हो जलवायु परिवर्तन। यसको असर नेपालमा दुईवटा कारणले बढी छ। विश्वमा पृथ्वीको तापक्रम ११ डिग्री सेल्सियसले बढेको छ भनिन्छ। तर, अरू देशको तुलनामा नेपालमा तापक्रम बढ्दो छ। कारण हामी हाईअल्टिच्युटमा छौं। त्यसकारण जलवायु परिवर्तनको असर बढी पर्छ। तापक्रम बढ्दा र जलवायु परिवर्तन हुँदा हामीलाई बढी असर गर्छ। हामी प्रकृतिमा बढी निर्भर छौं। हाम्रो कृषि प्रणाली प्रकृतिमै निर्भर छ। हामीले पिउने पानीको स्रोत प्रकृतिमै निर्भर छ। अर्को जलवायु परिवर्तनसँग जुध्ने क्षमता हामीसँग कम छ। हाम्रो देशमा आउने स्केलको बाढीपहिरो अर्को देशमा आयो भने विनाश कम हुन्छ। तर, हामीकहाँ अवस्था भयावह हुन्छ। यसकारण हामी बढी चिन्तित हुनुपर्छ। जलवायु परिवर्तनको संकट हाम्रा लागि महŒवपूर्ण हो भन्ने कुरा नेपालले बुझ्नै पर्छ। वातावरण संरक्षण ऐनमा प्रधानमन्त्रीको अध्यक्षतामा नेपाल वातावरण संरक्षण तथा जलवायु व्यवस्थापन परिषद् हुनेछ भनेर लेखिएको छ। दुई वर्ष भयो त्यो परिषद् नै गठन भएको छैन। प्रधानमन्त्री कोप२६ मा पुगेर मात्रै हुँदैन। यो क्षेत्रमा लगानी गर्नुपर्छ। लगानी भनेको दिमाग र शक्तिको पनि लगानी गर्नुपर्छ। हरेक क्षेत्रमा जलवायुले गर्न सक्ने असरहरूबारे अध्ययन गरेर अनुकूलनका योजनाहरू बनाएर कार्यान्वयनमा लैजानुपर्छ। हामी आफैंले पनि प्रदूषण उत्सर्जन घटाउनुपर्छ। यी कामहरू जलवायु परिवर्तनका लागि मात्रै होइन, हाम्रा लागि हो। उत्सर्जन कम गर्यौँ भने त्यसको फाइदा नेपाली जनतालाई हुन्छ। हाम्रो अर्थतन्त्रले पाउँछ। हाम्रो समाजले पाउँछ। त्यसलै हामीले उत्सर्जन पनि कम गर्ने र अनुकूलनका उपायहरू पनि अपनाउनु पर्छ। त्यसभन्दा पहिले सरकारले यसमा लगानी गर्नुपर्छ। लेखक वातावरण विद् हुन् ।"
म दोस्रो पटक आफ्नो घर फर्किएको छु : अलमुताइरी,"काठमाडौं : नेपाली राष्ट्रिय फुटबल टोलीका मुख्य प्रशिक्षक अब्दुल्लाह अलमुताइरी नेपाल फर्कंदा खुसी लागेको बताएका छन् । शनिबार राति नेपाल फर्किएपछि संक्षिप्त कुरा गर्दै अलमुताइरीले दोस्रो पटक फर्किंन पाउँदा खुसी लागेको बताएका हुन् । म आज धेरै खुसी छु । किनकि म आफ्नो घर फर्किएको छु, अलमुताइरीले विमालनस्थलमा सञ्चारकर्मीसँग भने । उनले साफ च्याम्पियनसिपपछि राम्रो र सकारात्मक प्रतिक्रिया पाएकाले नेपाली फुटबलको विकासका लागि निरन्तर रुपमा लाग्ने बताए । अब नेपालले फुटबलमा लगानी गर्नुपर्छ । खेलाडीहरुमा लगानी गर्नुपर्छ । हामी पनि फुटबलमा केही गर्न सक्छौं उनले भने, अहिले धेरै नसोचौं । हामी विश्वकपमा छनोट हुनुपर्छ भनेर भन्दिनँ । अबको लक्ष्य अर्को साफ च्याम्पियनसिप हो । यस पटक हामी फाइनलमा पुग्यौं । अब उपाधि जित्ने मात्र होइन, एसियामै छनोट खेल खेल्नेछौं । उनले सन् २०२७ मा नेपालले एसिया कपमा प्रतिस्पर्धा गर्ने गरी तयारी थाल्नुपर्नेमा जोड दिए । म नयाँ जोस र जाँगरका साथ आएको छु । हामी नेपालका लागि लड्छौं, यसका लागि हाम्रा खेलाडीलाई तयार पाछौं, अबको हाम्रो लक्ष्य साफ च्याम्पियनसिप मात्रै होइन, एसिया कप हो, उनले भने । उनले साफ च्याम्पियनसिपपछि सबैले राम्रो समर्थन गरेकोमा सकारात्मक सोचका लागि सबैलाई धन्यवाद पनि दिए । कुवेतका फुटबल म्यानेजर अलमुताइरीले एन्फा अध्यक्ष कर्माछिरिङ शेर्पासँगको विशेष छलफलपछि नेपाल फर्किन राजी भएका थिए । कर्माछिरिङ शेर्पासँगको भेटपछि मैले नयाँ सम्झौता गर्ने निर्णय गरेको छु । एन्फा र कतार फुटबल संघलाई धन्यबाद दिन चाहन्छु, उनले गत बुधबार फेसबुकमा स्टाटस लेख्दै भनेका थिए्, हामी चाँडै आगामी दुई वर्षको लक्ष्य र योजना सार्वजनिक गर्दै छौं । नेपालको फुटबलको भविष्य अब राम्रो हुनेछ । तर, त्यसका लागि समय चाहिन्छ । नेपाली समर्थकको माया मलाई मात्र नभएर खेलाडीहरुलाई पनि चाहिएको छ । हामीलाई सहयोग गर्नुहोस् र हामीमा विश्वास गर्नुहोस् । कुवेतका फुटबल म्यानेजर अलमुताइरी २०७७ चैतमा नेपालको मुख्य प्रशिक्षकमा नियुक्त भएका थिए । प्रोलाइसेन्स प्राप्त अलमुताइरी सन् २०२२ को फिफा विश्वकप छनोट र सन् २०२३ को एसिया कपअन्तर्गत दोस्रो चरणको छनोटका लागि नेपाली टोली सम्हाल्न नेपाल आएका थिए । गत साउन १० गते सामाजिक सञ्जाल फेसबुकमा स्टाटस लेख्दै आफूले राष्ट्रिय टोलीको मुख्य प्रशिक्षकबाट राजीनामा दिन लागेको घोषणा गरेका थिए । उनले एन्फाका वरिष्ठ उपाध्यक्ष पंकजविक्रम नेम्वाङका कारण राजीनामा दिन बाध्य भएको बताएका थिए । त्यसपछि विवादले उग्र रुप लिएपछि राष्ट्रिय खेलकुद परिषद्ले बोर्ड सदस्य पुरेन्द्रविक्रम लाखेको संयोजकत्वमा सात सदस्यीय छानबिन समिति गठन गरेको थियो । समितिले विवादको मुल जड सामाजिक सञ्जालको अत्याधि प्रयोग, आपसी सम्बन्ध विस्तार हुन नसक्नु, आचारसंहिता पूर्ण रुपमा प्रयोग नगर्नु, खेल क्षेत्रमा धुम्रपान र मद्यपानलगायतका क्रियाकलापलाई निरुत्साहन गर्न नसक्नुलगायतका विषय औंल्याउँदै अलमुताइरीलाई सचेत गराउनुपर्ने सुझाव दिएको थियो । प्रतिवेदन सार्वजनिक भएपछि अलमुताइरीले असन्तुष्टि व्यक्त गरेका थिए । उनले सामाजिक सञ्जाल फेसबुकमा स्टाटस लेख्दै नेपाली टोली छाड्ने संकेत गरेका थिए । यसैगरी साफ च्याम्पियनसिपका क्रममा पनि उनले कहिल्यै नेपाल नफर्किने घोषणा गरेका थिए । माल्दिभ्समा आयोजना भएको साफ च्याम्पियनसिपपछि उनी नेपाल नआइकन सोझै कुवेत गएका थिए । दक्षिण एसियाली फुटबल महासंघ (साफ) च्याम्पियनसिप फुटबलको २८ वर्षको इतिहासमा नेपाल पहिलो पटक उपाधि नजिक पुगेको थियो । फाइनलमा चिरप्रतिद्वन्द्वी भारतसँग ३० गोलले पराजित भए पनि फाइनल पुगेर नेपालले ऐतिहासिक उपलब्धि हासिल गरेको थियो । यसअघिका संस्करणमा सेमिफाइनलबाट अगाडि बढ्न नसकेको नेपालको ऐतिहासिक सफलतामा अलमुताइरीले सारथीको भूमिका निर्वाह गरेका थिए ।"
एएफसी यू२३ एसियन कप छनोट : नेपालको फराकिलो हार,काठमाडौं : एएफसी यू२३ एसियन कप छनोटको अन्तिम खेलमा नेपालले फराकिलो हार बेहोरेको छ। ताजकिस्तानको रिपब्लिकन सेन्ट्रल स्टेडियममा आइतबार भएको खेलमा नेपाल लेबनानसँग ४० गोलले पराजित भएको हो। लेबनानलाई प्रभावशाली जित दिलाउन जेइन फरानले दुई गोल गरे। मोहमद नासिर र मोहमद हैदरले एकएक गोल थपेका थिए। खेलको २६औं मिनेटमा फरानले गोल गर्दै लेबनानलाई सुरुआती अग्रता दिलाएका थिए। ४७औं मिनेटमा फरानले व्यक्तिगत दोस्रो गोल गर्दै लेबनानलाई २० को अग्रता दिलाएका थिए। खेलको ७४औं मिनेटमा मोहमद नासिरले गोल गरेपछि लेबनानले ३० को अग्रता बनाएको थियो। त्यसपछि खेलको ८२औं मिनेटमा हैदरले गोल गर्दै लेबनानलाई ४० को सहज जित दिलाए। लेबनानले प्रतियोगितामा पहिलो जित निकालेको हो। नेपालविरुद्ध जित निकाले पनि लेबनान अघिल्लो चरणमा भने पुग्न सकेन। यसअघि इरान र ताजकिस्तानसँग पराजित भएपछि लेबनानको अघिल्लो चरणमा पुग्ने सम्भावना सकिएको हो। यसैगरी नेपाल भने जितविहीन रहँदै घर फर्किएको छ। समूह बीमा रहेको नेपालले तीन वटै खेलमा हार बेहोरेको थियो। नेपाल पहिलो खेलमा इरानसँग ४० र दोस्रो खेलमा ताजकिस्तानसँग ६० गोलले पराजित भएको थियो। अंक जोड्न नसकेको नेपाल समूहको पुछारमा रह्यो। लेबनान तीन अंकका साथ तेस्रो भयो। समूहको शीर्ष टोलीले एएफसी यू२३ एसियन कप खेल्नेछ। यस्तै दोस्रो टोलीमध्ये उत्कृष्ट चार टोली पनि यू२३ एसियन कपमा छनोट हुनेछन्। उज्वेकिस्तानमा हुने फाइनल चरणको प्रतियोगिता सन् २०२२ को जुन १ देखि १९ सम्म हुनेछ।
अलमुताइरीलाई खेलकुदमन्त्रीले गरे स्वागत,काठमाडौं : युवा तथा खेलकुद मन्त्री महेश्वर गहतराजले नेपाली राष्ट्रिय फुटबल टोलीका मुख्य प्रशिक्षक अब्दुल्लाह अलमुताइरीलाई स्वागत गरेका छन्। मन्त्री गहतराजले आइतबार मन्त्रालयमा अलमुताइरीलाई स्वागत गरेका हुन्। अखिल नेपाल फुटबल संघ (एन्फा)सँग दुई वर्षको सम्झौता नवीकरण गरेपछि अलमुताइरी शनिबार साँझ नेपाल आइपुगेका थिए। उनकै प्रेरणामा नेपाल पहिलो पटक दक्षिण एसियाली फुटबल महासंघ (साफ) च्याम्पियनसिपको फाइनलमा पुगेको थियो। माल्दिभ्समा भएको साफ च्याम्पियनसिपको फाइनलमा भारतसँग पराजित भएपछि नेपाल उपबिजेता बनेको थियो। नेपाललाई ऐतिहासिक सफलता दिलाएपछि नेपाल नफर्कने घोषणा गर्दै उनी नेपाल नआइ कतार पुगेका थिए। एन्फा अध्यक्ष कर्माछिरिङ शेर्पा कतारमै पुगेर उनीसँग छलफल गर्दै सम्झौता नवीकरणमा सहजीकरण गरेका थिए। त्यसपछि उनी नेपाल फर्किन राजी भएका थिए। युवा तथा खेलकुदमन्त्री गहतराजसँग छलफल गर्दै अलमुताइरीले नेपाल सरकारले फुटबलमा लगानी बढाउने विश्वास व्यक्त गरे। साफ च्याम्पियनसिपपछि नेपाली फुटबल समर्थक उत्साहित भएकाले सरकारले नेपाली खेलाडीका लागि लगानी बढाउनेमा आशावादी रहेको बताए।
टी२० विश्वकप : अस्ट्रेलियामाथि इङ्ग्ल्यान्डको सहज जित,दुबई : जारी टी२० विश्वकप क्रिकेटमा इङ्ग्ल्यान्डले लगातार तेस्रो जित निकालेको छ। उसले तेस्रो खेलमा अस्ट्रेलियामाथि ८ विकेटको सहज जित निकालेको हो। युएईको दुबईमा शनिबार राति सम्पन्न खेलमा इङ्ग्ल्यान्डले टस जितेर फिल्डिङ रोजेपछि अस्ट्रेलियाले १२६ रनको सामान्य लक्ष्य प्रस्तुत गरेको थियो। सो लक्ष्य इङ्ग्ल्यान्डले ११४ ओभरमै २ विकेट गुमाउँदै भेट्टायो। इङ्ग्ल्यान्डलाई सहज जित दिलाउन जोस बटलरले आक्रामक ब्याटिङ गर्दै नटआउट ७१ रन बनाए। त्यस्तै ज्यासो रोयले २२ तथा जोनी बेयरस्टोले १६ रनको योगदान गरे। अस्ट्रेलियाका लागि एन्थोन अगर र आडम जाम्पाले ११ विकेट लिए। यसअघि ब्याटिङ गरेको अस्ट्रेलियाले निर्धारित २० ओभरमा सबै विकेट गुमाउँदै १२५ रन बनाउन सकेको थियो। उसका आरोन फिन्चले ४४ रन जोड्नबाहेक कुनै पनि ब्याटसमेन क्रिजमा टिक्न सकेनन्। दुई जना ब्याट्समेन शून्यमै आउट भए भने तीन जनाले ११ रनमात्र बनाउन सके। एन्थोन अगर २० र म्याथ्यू वेडले १८ रन बनाए। जितसँगै सपुर १२ को ग्रुप १ मा रहेको इङ्ग्ल्यान्ड पहिलो स्थानमा कायम छ भने अस्ट्रेलिया तेस्रो स्थानमा रहेको छ। तीन खेलमध्ये २ मा जित हात पारेको दक्षिण अफ्रिका दोस्रो स्थानमा छ भने श्रीलंका चौँथो स्थानमा रहेको छ। त्यस्तै वेस्टइन्डिज र बंगलादेश क्रमशः पाँचौँ र छैठौँ स्थानमा रहेका छन्।
अफगानिस्तानको दोस्रो जित,"आबुधावी : अफगानिस्तानले आइसीसी टीट्वेन्टी विश्वकप क्रिकेटमा दोस्रो जित निकालेको छ। आबुधावीको शेख जायद स्टेडियममा नामिबियालाई ६२ रनले पराजित गर्दै अफगानिस्तानले दोस्रो जित निकालेको हो। अफगानिस्तानले दिएको एक सय ६१ रनको विशाल लक्ष्य पछ्याएको नामिबियाले २० ओभरमा नौ विकेट गुमाएर ९८ रन मात्र बनाउन सक्यो। नामिबियालाई जितबाट रोक्न अफगानिस्तानका नवीन उल हक र हमिद हसनले तीनतीन विकेट लिए। यसैगरी गुल्बादिन नइबले दुई तथा रासिद खानले एक विकेट हात पारे। नामिबियाका डेभिड वाइल्सले सर्वाधिक २६ रन बनाए। यसै गरी जान निकोल लफ्टिइ इटोनले १४, कप्तान जेरार्ड इरासमसले १२ र मिखाइल लिनगेनले ११ रन बनाए। अरु खेलाडीले दोहोरो अंकमा रन बनाउन सकेनन्। यसअघि टस जितेर पहिले ब्याटिङ गरेको अफगानिस्तानले निर्धारित २० ओभरमा पाँच विकेट गुमाएर एक सय ६० रन बनायो। अफगानिस्तानका मोहमद सेहजादले सर्वाधिक ४५ रन बनाए। यसैगरी हर्जतुल्लाह जाजईले ३३, कप्तान मोहमद नाबीले ३२ र अस्घर अफगानले ३१ रन बनाए। नामिबियाका रुबेन ट्रम्पेलम्यान र जान निकोल लफ्टिइ इटोनले दुईदुई विकेट हात पारे। यसअघि भएको खेलमा अफगानिस्तानले एक खेलमा जित र एक खेलमा हार बेहोरेको थियो। पहिलो खेलमा स्कटल्यान्डलाई एक सय ३० रनको फराकिलो अन्तरले हराएको अफगानिस्तानले दोस्रो खेलमा पाकिस्तानलाई पाँच विकेटले नतिजा सुम्पिएको थियो। यसैगरी पहिलो खेलमा स्कटल्यान्डलाई चार विकेटले पराजित गरेको नामिबियाले पहिलो पराजय बेहोरेको हो। अब अफगानिस्तानले भारत र नामिबियाले पाकिस्तानको सामना गर्नेछ।"

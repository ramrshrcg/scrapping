शीर्षक,विवरण
हल्का वर्षा र हिमपातको सम्भावना,"काठमाडौं : नेपालमा उल्लेखनीय मौसम प्रणाली नरहे पनि देशका अधिकांश भूभागमा आंशिकदेखि सामान्य बदली रहेको मौसम पूर्वानुमान महाशाखाले जनाएको छ। देशका हिमाली भेगमा हल्का हिमपात तथा प्रदेश नं १ र गण्डकी प्रदेशका एक वा दुई स्थानमा हल्का वर्षाको पनि सम्भावना रहेको छ। शुक्रबार राजधानी काठमाडौं उपत्यकाको आकाशमा दिनभरजसो सामान्य बदली रहेको छ। मौसम बदली र तुलनात्मकरूपमा तापक्रम पनि घटेकाले बढी चिसो महसुस गरिएको छ। महाशाखाका अनुसार प्रदेश नं १, बागमती प्रदेश र गण्डकी प्रदेशमा आंशिकदेखि समान्य बदली तथा अन्य प्रदेशहरूमा आंशिक बदली रहेको छ। प्रदेश नं १ र गण्डकी प्रदेशका हिमाली भूभागका एक वा दुई स्थानमा हल्का हिमपातको सम्भावना रहेको छ। रातिको समयमा प्रदेश नं १, प्रदेश नं २, बागमती प्रदेशमा आंशिकदेखि समान्य बदली रहने छ। प्रदेश नं १ र गण्डकी प्रदेशका हिमाली भूभागका एक वा दुई स्थानमा हल्का हिमपातको सम्भावना रहेको छ। भोलि शनिबार पनि प्रदेश नं १, प्रदेश नं २, बागमती प्रदेश र गण्डकी प्रदेशमा आंशिकदेखि समान्य बदली तथा अन्य प्रदेशमा मौसम सामान्यता सफा रहनेछ। प्रदेश नं १ र गण्डकी प्रदेशका हिमाली भूभागका एक वा दुई स्थानमा हल्का हिमपातको सम्भावना रहेको छ। कात्तिक २१ गते आइतबार प्रदेश नं १, बागमती प्रदेश र गण्डकी प्रदेशमा आंशिक बदली रहने छ। प्रदेश नं १ र गण्डकी प्रदेशका एक वा दुई स्थानमा हल्का वर्षातको सम्भावना रहेको छ। साथै प्रदेश नं १ र गण्डकी प्रदेशका हिमाली भूभागका एक वा दुई स्थानमा हल्का हिमपातको सम्भावना रहेको महाशाखाले जनाएको छ। महाशाखाको पछिल्लो विवरणमा आज काठमाडौँको अधिकतम तापक्रम २३ दशमलव नौ र न्यूनतम तापक्रम नौ दशमलव पाँच डिग्री सेल्सियस रहेको छ।"
त्रिपाल टाँगेर भए पनि भैरहवा विमानस्थलको सुरक्षा हुन्छ : गृहमन्त्री खाँण,"भैरहवा : गृहमन्त्री बालकृष्ण खाँणले पर्यटन क्षेत्रको विकासका लागि गौतम बुद्ध अन्तर्राष्ट्रिय विमानस्थल तत्काल संचालनमा आउनुपर्ने बताएका छन्। गृहजिल्ला रुपन्देही आएका मन्त्री खाँणले शुक्रबार निर्माणधीन विमानस्थलको निरीक्षण गरेका छन्। हाल विमानस्थलको परीक्षण उडानको लागि तयारी अवस्थामा छ। तर, विदेशबाट प्राविधिक नआएकोले परीक्षण उडान हुन सकेको छैन। निर्माणधीन विमानस्थलबारे जानकारी लिएका उनले विमानस्थलमा परीक्षण उडान आवश्यक रहेको भन्दै सम्झौता भएको कम्पनी आउन नसके विकल्प खोज्ने बताए। आइसीपी टू को कामका लागि सम्झौता गरिएको एरो थाई कम्पनी परीक्षण उडानका लागि आउने हो त्यसैबाट गराऔं, उनले भने, नभए अर्को विकल्प हेरौँ। परीक्षण उडान एकदम महत्वपूर्ण छ। गुरुयोजना अन्तरगत कामअघि बढाउन भन्दै विमानस्थलमा आवश्यक मेसिन, उपकरण लगायत जडान गर्ने कार्य अविलम्ब सम्पन्न गर्न उनले निर्देशन दिए। उनले विमानस्थल सम्पन्न पश्चात विमानस्थलको सुरक्षामा चुनौती बढ्न सक्ने भन्दै विमानस्थल सञ्चालनसँगै सुरक्षाका लागि त्रिपाल टाँगेर भए पनि विमानस्थलको सुरक्षाको काम सुरु हुने बताए। विमानस्थलमा नेपाल प्रहरीको एसएसपी दरबन्दी कायम गरिएको छ। हाल विमानस्थलको सुरक्षाका लागि प्रहरी समेत आइसकेका छन्। परीक्षण उडान भएपश्चात मात्र विमानस्थल संचालनका लागि आवश्यक थप कागजी प्रक्रिया अघि बढ्ने गौतम बुद्ध अन्तराष्ट्रिय विमानस्थल आयोजनाका प्रमुख इन्जिनियर प्रवेश अधिकारीले बताए। उनले विमानस्थलमा जडान गरिएको उपकरणहरुको ग्राउन्ड टेस्ट भइसकेको भन्दै परीक्षण उडानका लागि आयोजनाको कार्यालय तयार रहेको बताए। परीक्षण उडानका लागि आवश्यक विद्युतीय उपकरणहरुको हामीले ग्राउन्ड टेस्ट गरिसकेका छौँ, उनले भने, अब भनेको विमानस्थलमा परीक्षण उडान हुनु मात्र हो। जसको लागि हामी तयार छौँ।"
ललितपुरको मंगलबजारमा आगलागी : ४ को मृत्यु,ललितपुर : ललितपुरको मंगलबजारमा आगलागीमा परी ४ जनाको मृत्यु भएको छ। शुक्रबार साँझ पुरानो तीनतले घरमा आगलागी हुँदा स्थानीय लक्ष्मीकृष्ण ताम्राकार सहित ४ जनाको मृत्यु भएको प्रहरीले जनाएको छ। घटनामा परी अन्य २ जना घाइते भएका छन् । उनीहरुको उपचार भइरहेको प्रहरीले जनाएको छ। पाटनको मंगलबजारस्थित चक्रबहिल भन्ने स्थानमा आगलागी भएको हो। ग्याँस सिलिन्डर पड्किएर आगलागी भएको भनिए पनि त्यसबारे अनुसन्धान भइरहेको प्रहरीले जनाएको छ । ललितपुर प्रहरी परिसरका प्रवक्ता प्रज्वल महर्जनले घटनामा परी ४ जनाको मृत्यु भएको पुष्टी गरे।
"ग्याँस सिलिण्डर पड्किएर आगलागी, म्ह पूजा सकेलगत्तै ४ जनाको मृत्यु","काठमाडौं : म्ह पूजा सकाएर खाना पकाउन लाग्दा ग्याँस सिलिण्डर पड्किएर ललिपुरमा ४ जनाको मृत्यु भएको प्रहरीको प्रारम्भिक अनुसन्धानले देखाएको छ। ग्याँस सिलिण्डर पडकिएपछि भएको आगलागीबाट ललितपुरको चक्रबहिल स्थित नःबहालका लक्ष्मीकृष्ण ताम्राकार सहित एकै परिवारका ४ जनाको शुक्रबार साँझ मृत्यु भएको हो। सो घटनामा परी घाइते भएका २ जनाको पाटन अस्पतालमा उपचार भइरहेको छ। पहिल्यै ग्याँस लिक भएको रहेछ', एक स्थानीयले अन्नपूर्णलाई भने, 'पूजा सकाएर खाना पकाउन ग्याँस बाल्ने बित्तिकै एक्कासी आगो फैलियो, लगत्तै सिलिण्डर पडकियो। परिवारका अन्य केही सदस्य पूजा सकाएर बाहिर निस्किएकाले बाँच्च सफल भएका छन्। प्रहरीले घटनाबारे थप अनुसन्धान सुरु गरिएको जनाएको छ। ललितपुरको मंगलबजारमा आगलागी : ४ को मृत्यु"
तुलसीपुरमा गौशाला सञ्चालन,"दाङ : दाङको तुलसीपुरमा बहुउद्देश्यीय गौशाला सञ्चालनमा आएको छ। सडक चौपायाको संरक्षण र सडक सुरक्षाका लागि जिल्लामा तिहारको अवसर पारी गौशाला सञ्चालनमा ल्याइएको हो। सडकमा छाडा छोडेका गाईहरुलाई संरक्षण र सम्बर्द्धन गरी सहरलाई सुव्यवस्थित गराउने ध्ययले तुलसीपुर उपमहानगरापालिका १३ फुलबारीमा २ करोडभन्दा बढी लगानीमा गौशाला सञ्चालनमा आएको हो। गौशालाको शुक्रबार पर्यटन, ग्रामीण तथा सहरी विकास मन्त्री डिल्लीबहादुर चौधरीले शुभारम्भ गरेका छन्। २०७६ सालदेखि निर्माण सुरु भएको तुलसीपुर गौशालाको आधारभूत पूर्वाधार निर्माण भएपछि शुक्रबारदेखि औपचारिक रुपमा गाई व्यवस्थापन थालिएको छ। अहिले गौशालामा ४ सय गाई छन्। गाईको व्यवस्थापन २०७६ साल देखि नै गर्न थालिएको भए पनि गौशालामै ल्याएर अहिले राख्न थालिएको छ। यस अघि तुलसीपुर ६ को रजौरा अस्थायी रुपमा व्यवस्थापन गरिंदै आएको थियो। तुलसीपुर उपमहानगरपालिकाको सहकार्य, सहयोग शेयर लगानीमा तुलसी गौशाला तथा सरसफाइ व्यवस्थापन बहुउद्देशीय सहकारी सस्थाले फूलबारीमा गौशाला सञ्चालनमा ल्याएको हो। सात विगाह क्षेत्रफलमा गौशाला निर्माण गरेर सञ्चालन गरिएको संस्थाका अध्यक्ष बीरबहादुर भण्डारी (मोहन)ले जानकारी दिए। नेपालमा नयाँ प्रक्रिया अबलम्बन गरेर गौशाला सञ्चालन गरेको र यसका लागि सबैको सहयोग सहकार्य र अपनत्व आवश्यक रहेको उनले बताए। गौशाला सञ्चालनका लागि अहिले पूर्वाधार पूरा भए पनि गाईहरुको आहारा व्यवहारमा समस्या भएको अध्यक्ष भण्डारीको भनाइ छ। गौशालामा अहिले ४ सय गाई रहेका छन्। गौशालाको रुपमा मात्रैभन्दा पनि बहुउद्देशीय क्षेत्रका रुपमा चिनाउन युवाहरुको समुहले यो कार्यमा अग्रसरता देखाएको छ। पर्यटन ग्रामीण तथा सहकारी मन्त्री डिल्लीबहादुर चौधरीले गाई हिन्दु धर्मको आस्थाको केन्द्र भएको हुला यसको संरक्षण र विकासका लागि प्रदेश सरकारले ध्यान दिने बताए। उनले फूलबारी क्षेत्र कृषिमा मात्रै नभएर शिक्षाको पनि हब बनाउन सकिने बताए। गौशालालाई बहुआयामिक बनाएर गरिबी न्यूनीकरण र पर्यटनसँग जोड्न सकिने दाङका प्रमुख जिल्ला अधिकारी हिराला रेग्मीले बताए। उनले नमुना योग्य कार्य भएको भन्दै यसलाई पर्यटकीय थलो बनाउन अभियान थाल्नु पर्ने बताए। तुलसीपुर उपमहानगरपालिका वातावरण समितिका संयोजक नवराज लामिछानेले स्थानीय सरकारको सहकार्य रहिरहने बताए। शुभारम्भको अवसरमा तथा गाई तिहारको अवसरका गौशालामा भएको गाईहरुको पूजासमेत गरिएको छ। जिल्लामा व्यवस्थित गौशाला नहुँदा छाडा चौपायाले सहर नै कुरुप बनाइरहेको थिए। छाडा चौपाया गौशालामा व्यवस्थित हुन थालेपछि सडकमा सवारी दुर्घटना लगायतका समस्या भने हटेर जाने विश्वास गरिएको छ।"
"कोप २६ मा जलवायु परिवर्तन रोक्न नेताहरूले उल्लेख्य कदम नचालेको भन्दै प्रदर्शन, फाइजरले बनाएको कोरोनाविरुद्धको चक्की औषधी ८९ प्रतिशत प्रभावकारी रहेको दाबी","शुक्रबार उत्तर कोरियामा भोकमरी जाडो महिना सुरु भएसँगै बढ्दै जाने समाचार चर्चामा रह्यो। त्यस्तै प्रतिबन्धित उत्तर कोरियली श्रमिक प्रयोग गरेको उद्योगसँग क्यानडाका प्रख्यात कम्पनीहरूले कपडाको व्यापार गरेको खुलासा भएको छ। औषधी उत्पादक कम्पनी फाइजरले कोरोनाविरुद्धको चक्की औषधी बनाएको बताएको छ। प्रस्तुत छ, शुक्रबार चर्चामा रहेका केही विश्वका प्रमुख खबरहरू : फाइजरले बनायो कोरोनाविरुद्ध चक्की औषधी न्यूयोर्क : औषधी उत्पादक कम्पनी फाइजरले कोरोना भाइरसविरुद्ध चक्की औषधी बनाएको दाबी गरेको छ। उक्त चक्की औषधीले अस्पताल भर्ना दर कम गर्ने तथा मृत्यु हुने जोखिम घटाउने कम्पनीले जनाएको छ। अहिले औषधीको परीक्षण भइरहेको शुक्रबार जानकारी दिइएको छ। कम्पनीले अहिले वयस्क उमेर समूहका उच्च जोखिममा रहेका व्यक्तिहरूमा परीक्षण गरिरहेको सीएनएनले जनाएको छ। सो औषधी लक्षण देखिएको तीन वा पाँच दिनमा दिइएको छ। औषधीले कोरोना संक्रमितलाई अस्पताल भर्ना तथा मृत्यु हुने सम्भावना ८९ प्रतिशतले कम गर्ने दाबी गरिएको थियो। यद्यपि त्यसको कुनै ठोस प्रमाण प्राप्त भइसकेको छैन। कम्पनीले थप अनुसन्धानपछि ठोस प्रमाणसहित सार्वजनिक गर्ने जनाएको छ। ००० प्रतिबन्धित उत्तर कोरियाली श्रमिक प्रयोग भएको उद्योगबाट गोप्य रूपमा क्यानडाका कम्पनीले कपडा खरिद गरेको खुलासा ओटावा : क्यानडाका प्रख्यात कपडा कम्पनीहरूले प्रतिबन्धित उत्तर कोरियाली श्रमिक प्रयोग भएको उद्योगबाट गोप्य रूपमा कपडा खरिद बिक्री गरेको खुलासा भएको छ। चीनका उद्योगबाट रेटम्यान्स, वाईएम इन्कर्पोरेशन, सिरेन्सलगायतका ब्रान्डहरूले व्यापार गरेको खुलेको हो। सानो परिमाणमा पनि कम्पनीहरूले कम्तिमा २१ पटक त्यस्तो कपडा क्यानडा लगेको अनुसन्धानबाट खुलेको छ। सीबीसी न्यूजका अनुसार ती कम्पनीले चीनको डान्दोङ हुयाङ टेक्स्टाइल्स तथा गार्मेन्ट कम्पनीबाट २०१९ सम्म व्यापार गरेका हुन्। यद्यपि कतिपय कम्पनीले भने सो कुराको खण्डन गरेका छन्। वाईएम इन्कर्पोरेशनले त्यस किसिमको जबरजस्ती श्रमिक राखिएको उद्योगसँग कुनै साझेदारी नभएको बताएको छ। कपडा उद्योगले पनि त्यस्तो कुनै श्रमिक प्रयोग नगरिएको सीबीसीसँग बताएको छ। उत्तर कोरियासँगको सिमाना नजिक रहेको डान्दोङ कपडा उद्योगले उत्तर कोरियाली श्रमिक प्रयोग गर्दै आएको बताइएको छ। उत्तर कोरियाका श्रमिकको विप्रेषण घातक मिसाइल निर्माणमा प्रयोग हुने भन्दै संयुक्त राष्ट्र संघले सन् २०१९ देखि उत्तर कोरियाली श्रमिक प्रयोगमा प्रतिबन्ध लगाएको छ। ००० भारतले अफगानिस्तान मुद्दामा क्षेत्रीय सम्मेलन गर्दै नयाँ दिल्ली : भारतले अफगानिस्तानको पछिल्लो अवस्था तथा समस्याको समाधान गर्न भन्दै क्षेत्रीय सम्मेलन आयोजना गर्न लागेको छ। हिन्दुस्तान टाइम्सका अनुसार यही नोभेम्बर १० मा सम्मेलन हुन लागेको हो। सम्मेलनमा पाकिस्तानलाई पनि बोलाइएको जनाइएको छ। यद्यपि पाकिस्तानका राष्ट्रिय सुरक्षा सल्लाहकार मोइद युसुफले सो सम्मेलनमा आफूहरू सहभागी नहुने बताएका छन्। शुक्रबार चीनलाई पनि औपचारिक निमन्त्रणाको अपेक्षा गरिएको सो सवालमा जानकार एक अधिकारीले बताएका छन्। नयाँ दिल्लीमा हुन लागेको सो सम्मेलनमा रुस, इरान तथा प्रत्यक्ष सम्बन्ध राख्ने मध्य एसियाका मुलुकले सहभागी हुने पक्कापक्की गरिसकेका छन्। ००० कोप २६ मा जलवायु परिवर्तन रोक्न उल्लेख्य निर्णय नभएको भन्दै प्रदर्शन लन्डन : स्कटल्याण्डको ग्लास्गोमा सम्पन्न कोप २६ सम्मलेनले जलवायु परिवर्तन रोक्न ठोस निर्णय नगरेको भन्दै हजारौँ युवाहरूले शुक्रबार प्रदर्शन गरेका छन्। अन्तर्राष्ट्रिय सञ्चारमाध्यमका अनुसार नेताहरूले खतरनाक मुद्दामा तत्काल कुनै ठोस निर्णय गरेको भन्दै युवाहरूले प्रदर्शन गरेका हुन्। ग्रेटा थनवर्गको अगुवाइमा भएको सो प्रदर्शन विश्वभर निरन्तर गरिने बताइएको छ। हामीलाई सहयोग गर्न अब सडकमा युवाहरू मात्र नभएर प्रौढलगायतका मानिस पनि आउनुहुन्छ भन्ने आशा छ, अभियन्ता इजाबेल्ला एक्सेलसनले रोयटर्ससँग भनेकी छन्, जो खतरनाक जलवायु परिवर्तनलाई रोक्न चाहनुहुन्छ उहाँहरू जो कोही पनि हाम्रो अभियानलाई सहयोग गर्न आउनुहुन्छ। शुक्रबारको प्रदर्शन कोप २६ सम्मेलन सकिएको पहिलो सातामै भएको हो। ००० जाडो बढ्दै जाँदा उत्तर कोरियामा भोकमरी सियोल : उत्तर कोरियामा भोकमरी लागेका खबरहरु सार्वजनिक भएका छन्। उत्तर कोरियाबाट भागेर दक्षिण कोरिया पुगेका डिफेक्टरहरुले उत्तर कोरियाका कयौं परिवारहरु भोकभोकै रहेको बताएका हुन्। त्यहाँका बालबालिकासमेत उच्च जोखिममा छन्। जाडोको समयमा खान नपाएर उनीहरुको ज्यानसमेत जान सक्ने डिफेक्टरहरुले बताएका छन्। अनाथ बालबालिकाहरु खान नपाएर सडकमै मरिरहेको उनीहरुले बताएका छन्। जाडोको समयमा उत्तर कोरियामा झन् भोकमरी बढ्ने डिफेक्टहरुले बताएका छन्। सडकमा धेरै अनाथ बालबालिकाहरू भोकमरीले मर्ने गर्छनु, डेली एनकेका सम्पादक ली साङ योङले भने। उत्तर कोरियामा तल्लो वर्गका जनताहरु बढी पीडित छन्। उनका अनुसार, अपेक्षा गरेभन्दा बढी उत्तर कोरियामा खाद्यान्य अभाव रहेको छ। चीनमा कोरोना फैलन थालेपछि उत्तर कोरियाले सबै नाका बन्द गराएको छ,जसले गर्दा उत्तर कोरियाको जानकारी पाउन कठिन हुँदै गएको बीबीसीले जनाएको छ। ००० चार मन्त्री रिहा गर्न सुडानी सेना प्रमुखको आदेश खार्तोम : सुडानका सेना प्रमुख जनरल अब्देल फताह अलबुर्हानले आफ्नो नियन्त्रणमा रहेका चार मन्त्रीलाई रिहा गर्न आदेश दिएका छन्। सैनिक शासनविरुद्ध आन्दोलन चर्काउन थालेपछि केही दिन अघि त्यहाँको सेनाले चार मन्त्रीलाई नियन्त्रणमा लिएको थियो। मन्त्रीलाई पक्राउ परेको विषयमा अन्तराष्ट्रियस्तरमा चर्को विरोध हुन थालेपछि सुडानका सेना प्रमुखले आफ्नो नियन्त्रणमा रहेका मन्त्रीलाई रिहा गर्न आदेश दिएको अन्तराष्ट्रिय संचारमाध्यमहरुले खबर छापेका छन्। सुडानको सरकारी टेलिभिजनका अनुसार, त्यहाँको सेनाले दूरसंञ्चार,उद्योग, खेलकुद र सूचना मन्त्रीलाई तत्काल रिहा गर्न आदेश दिएको हो। सुडानी सेनाले अक्टोबर २५ मा सैनिक कु गरी सत्ता हातमा लिएको थियो। सुडानको राजनीतिलाई सहज बनाउन संयुक्त राष्ट्रसंघले समन्वय गरिरहेका बेला सुडानी सेनाले पक्राउ परेका मन्त्री रिहा गर्न आदेश दिएका हुन्। सुडानमा देखिएको पछिल्लो राजनीतिक संकट छिट्टै समाधान हुनेमा संयुक्त राष्ट्रसंघले विश्वास लिएको छ। सैनिक कु भएपछि प्रजातन्त्र समर्थक जनताहरुले त्यसको विरोधमा ठूला प्रर्दशनहरु गर्दै आएका छन्।"
एमसीसी पारितका लागि चिठ्ठी लेखिएको होइनः प्रचण्ड,"काठमाडौंः माओवादी केन्द्रका अध्यक्ष पुष्पकमल दाहालले अमेरिकी सहयोग मिलेनियम च्यालेन्ज कर्पोरेसन (एमसीसी) पारितका लागि चिठ्ठी नलेखेको बताएका छन् । ललितपुरको खुमलटारस्थित देउसीभैलो टोलीलाई सम्बोधन गर्दै शुक्रबार दाहालले यस्तो बताएका हुन् । राष्ट्रिय सहमति नबनाई एमसीसी पारित गर्न सकिदैन । समय थप्नका लागि चिठ्ठी लेखीएको हो, दाहालले भने, एमसीसी पारित गर्छौं भनेर चिठ्ठी लेखेका होइनौं । सबै दलहरुसँग छलफल गरेर मात्र निर्णय गर्न सकिन्छ । यसअघि प्रधानमन्त्री शेरबहादुर देउवाले बिहीबार प्रचण्ड र आफूले एमसीसी पास गराउँछौं भनेर अमेरिकालाई पत्र पठाइसकेको बताएका थिए ।"
पञ्च न्यायाधीशले राजीनामा दिनुपर्छ : पद्मा अर्याल,"स्याङ्जा : नेकपा एमालेकी केन्द्रीय सदस्य एवं पूर्वमन्त्री पद्मा अर्यालले ५ जना न्यायधीशले राजीनामा दिनुपर्ने बताइन्। मुलुकको अस्थिरताको कारण न्यायलय भएको बताउँदै अस्थिरतातिर लैजाने पञ्चन्यायाधीशले नै राजीनामा दिनुपर्ने उनको भनाइ छ। नेकपा एमाले पुतलीबजार नगर कार्य समितिद्वारा बिहीबार आयोजित बिजया दशमी, दिपावली, छठ, इद र ल्होसार पर्वको शुभकामना आदानप्रदान कार्यक्रममा बोल्दै उनले भनिन्, प्रधानन्यायधीश चोलेन्द्रले मात्र होइन अरु पाँचै जना न्यायधीशले राजीनामा दिनुपर्छ। राम्रो काम गरेबापत केपी ओलीको सरकार गएको उनको भनाइ छ। 'केपी ओलीको सरकार विकासका यात्रामा, समृद्धीको यात्रा र अन्तर्राष्ट्रिय सम्बन्ध विस्तारमा राम्रो थियो। हरेक इन्डेक्समा उकालोमा देखिएको सरकारका राम्रा काम देखेर आफ्नैबाट असहयोग भएको हो', उनले बताइन्। चुच्चे नक्सा जारी गर्दै गर्दा सरकारलाई घेराबन्दीमा पारिएको उनले बताइन्। उनले भनिन्, ६० वर्षसम्म बनेका सरकारलाई थाहा थिएन र? नेपालको भूभाग कहाँकहाँ छ भनेर? किन गरिएन? के ले छेक्यो? प्रधानमन्त्री हुने चाहना नहुँदा नहुँदै पनि शेरबहादुर देउवालाई प्रधानमन्त्री बनाएर गठनबन्धनले कार्टुन बनाउँदै गरेको उनले बताइन्।देउवाले जान्नँ जान्नँ भन्दै गर्दा जबरजस्ती गठबन्धनले प्रधानमन्त्री बनायो, अहिले गठबन्धनले नै कार्टुन बनाउँदै छ, पूर्व मन्त्री अर्यालले थपिन्, चारचार महिना पुग्दासमेत एउटा पनि राम्रो काम गरेँ भनेर प्रधानमन्त्री देउवाले देखाउने गरी कुनै काम भएन।' कार्यक्रममा केन्द्रीय सदस्य सीता सुन्दास, नेकपा जिल्ला अध्यक्ष सूर्यप्रसाद गैह्रे पारस, गण्डकी प्रदेश सदस्य एवं संघीय सांसद नारायणप्रसाद मरासिनी, गण्डकी प्रदेश सांसद मोहन रेग्मी, प्रमुख जिल्ला अधिकारी राजुप्रसाद पौडेल, प्रदेश सदस्यहरु सीमा क्षेत्री, रामबहादुर थापा, नगर अध्यक्ष भरतबहादुर गोदार लगायतले चाडपर्वको शुभकामना व्यक्त गरे।"
कसैको कुरा नसुनि महाधिवेशनको तयारीमा लाग्नू : देउवा,"काठमाडौं: प्रधानमन्त्री एवं कांग्रेस सभापति शेरबहादुर देउवाले कांग्रेसको १४औँ महाधिवेशन समयमै गर्ने कि नगर्ने आफ्नो हातमा नरहेको बताएका छन् । कांग्रेस भक्तपुरले शुक्रबार आयोजना गरेको शुभकामना आदान प्रदान कार्यक्रममा उनले निर्धारित समयमै महाधिवेशन होस् भन्ने आफ्नो चाहना रहेको बताए । समयमै महाधिवेशन हुनुपर्छ भन्ने मेरो पनि चाहना हो, तर महाधिवेशन अब पार्टी सभापतिको हातमा छैन, देउवाले भने, कहिले गर्ने भन्ने निर्वाचन समितिको हातमा छ । निर्वाचन समितिलाई मङ्सिरभित्रै सबै काम सक्नुस् भनेको छु । कसैको कुरा नसुनि महाधिवेशनको तयारीमा लाग्न देउवाले निर्देशन दिए । जसले जे भने पनि नपत्याउनुस्, महाधिवेशन निर्धारित समयमै हुन्छ । स्थानीय तहदेखि नै सर्वसम्मतरूपमा नेतृत्व चयन गर्नुस्, देउवाले भने । पाटीर्को अधिवेशनमा जितहार हुन्छ तर यसलाई दुश्मनीका रूपमा लिन नहुने देउवाको भनाइ थियो । देउवाले कोरोनाविरुद्धको खोप तेस्रोपटक लगाउन आम जनतालाई आग्रहसमेत गरे ।"
जाडो बढ्दै जाँदा उत्तर कोरियामा भोकमरी,"सियोल : उत्तर कोरियामा भोकमरी लागेका खबरहरु सार्वजनिक भएका छन्। उत्तर कोरियाबाट भागेर दक्षिण कोरिया पुगेका डिफेक्टरहरुले उत्तर कोरियाका कयौं परिवारहरु भोकभोकै रहेको बताएका हुन्। त्यहाँका बालबालिकासमेत उच्च जोखिममा छन्। जाडोको समयमा खान नपाएर उनीहरुको ज्यानसमेत जान सक्ने डिफेक्टरहरुले बताएका छन्। अनाथ बालबालिकाहरु खान नपाएर सडकमै मरिरहेको उनीहरुले बताएका छन्। जाडोको समयमा उत्तर कोरियामा झन् भोकमरी बढ्ने डिफेक्टहरुले बताएका छन्। 'सडकमा धेरै अनाथ बालबालिकाहरू भोकमरीले मर्ने गर्छन', डेली एनकेका सम्पादक ली साङ योङले भने। उत्तर कोरियामा तल्लो वर्गका जनताहरु बढी पीडित छन्। उनका अनुसार, अपेक्षा गरेभन्दा बढी उत्तर कोरियामा खाद्यान्य अभाव रहेको छ। चीनमा कोरोना फैलन थालेपछि उत्तर कोरियाले सबै नाका बन्द गराएको छ,जसले गर्दा उत्तर कोरियाको जानकारी पाउन कठिन हुँदै गएको बीबीसीले जनाएको छ। लाखौं सिरियाली भोकमरी संकटमा भोकमरीको चपेटामा परेकालाई बचाउन अर्बपतिहरुसँग राष्ट्रसंघको अपिल कोरोनाले भोकमरी लाग्न सक्ने महामारीसँगै भोकमरीको पीर"
हैजाविरुद्धको खोप लगाउने सरकारको तयारी,"काठमाडौं : सरकारले नेपालमा हैजाविरुद्धको खोप लगाउने तयारी गरेको छ । स्वास्थ्य तथा जनसंख्या मन्त्रालयले २ लाख ५२ हजार ३६३ डोज खोप आउने निश्चित भएको स्वास्थ्य तथा जनसंख्या मन्त्रालयले जनाएको छ । स्वास्थ्य मन्त्रालयका प्रवक्ता डा कृष्ण पौडेलले हैजा नियन्त्रणमा सहयोग गरिरहेको विश्व स्वास्थ्य संगठनको सचिवालयले खोप दिने आश्वासन दिएको बताए । डा पौडेलका अनुसार ग्लोबल स्टक पाइलमा रहने हैजाको खोप ओरल कोलेरा भ्याक्सिन प्राप्तिका लागि गरेको प्रयास सफल भएको छ । सो खोप हैजाको प्रकोप देखिएका र सफा खानेपानी तथा सरसफाइको स्थिति कमजोर रहेका अति जोखिमयुक्त क्षेत्रहरु निर्धारण गरेर उपलब्ध गराइने तयारी छ। खोप एकपटक लगाएपछि पाँच वर्षसम्म सुरक्षित रहने अध्ययनले देखाएको छ । कपिलवस्तुमा फैलिएको हैजा तथा झाडापखाला नियन्त्रणमा समस्या परेपछि सरकारले खोपका लागि अन्तर्राष्ट्रिय निकायसँग पहल थालेको थियो । कपिलवस्तुमा गत १८ असोजदेखि फैलिएको झाडापखालाबाट हालसम्म ६ जनाको मृत्यु भइसकेको छ । एकपटक खोप लगाए पाँच वर्षसम्म हैजाबाट सुरक्षित रहन सकिन्छ । हैजाका मुख्य लक्षणमा ठूलो मात्रामा पानी जस्तै पातलो पखाला लाग्नु तथा बान्ता हुनु हो । प्रायजसो हैजाको लक्षण शरीरमा ब्याक्टेरिया छिरेको आधा दिनदेखि पाँच दिनभित्र देखा पर्छन् । हैजा पानीजन्य सरुवा रोग हो र यो दूषित पानी वा खाद्य पदार्थ सेवन गर्दा सर्छ । विश्व स्वास्थ्य संगठनका अनुसार हैजा गम्भीर खालको झाडापखाला हो । समयमा उपचार गरिएन भने पीडित व्यक्तिको मृत्यु केही घण्टामै हुनसक्छ । अनुसन्धानकर्ताहरूका अनुसार विश्वभरि बर्सेनि १३ लाख देखि ४० लाख मानिस हैजाबाट प्रभावित हुने गरेका छन्। हैजाका कारण संसारभरि बर्सेनि २१,००० देखि १,४३,००० मानिसको मृत्यु हुने आँकलन गरिएको छ । हैजा भएका ८० प्रतिशत बिरामीको जीवनजल प्रयोग गरेर सफलतापूर्वक उपचा गर्न सकिन्छ। गम्भीर खालको हैजा लाग्दा तत्काल एन्टिबायोटिक र नसाबाट सलाइन दिएर उपचार गर्नुपर्छ । भिब्रिओ कोलरी नाम गरेको ब्याक्टेरियाका कारण यो रोग लाग्छ । अरू पानीजन्य रोगमा जस्तै हैजा रोकथाम गर्न सुरक्षित पानी तथा सरसफाइ महत्त्वपूर्ण हुन्छन्।"
आहा ! कति राम्रा सयपत्रीका माला (तस्बिर),"काठमाडौं : नेपालीको महानचाड तिहारमा उपत्यकालगायत ठूला शहरमा फूलैफूलले ढाकिएको छ। फुटपाथमा बसेर राजधानी वरपरका किसान न्यूरोड, कोटेश्वर लगायतका स्थानमा सयपत्री मखमली लगायतका फूलहरु बिक्रि गरिरहेका छन् । घर नजिकैको आँगनमा ढकमक्क सयपत्री र मखमली फुलिरहेको छ। तिहारमा पूजा सामग्री, घर सजाउन र भाइटीका लागि फूलको प्रयोग अत्यधिक मात्रामा हुने भएकाले फूलको माग ज्यादा हुन्छ। अन्नपूर्णका फोटो पत्रकार अशोक दुलाल र सुनीता डंगोलले क्यामरामा कैद गरेका केही तस्बिरहरु।"
"मोटरसाइकल दुर्घटनामा एकको मृत्यु, ३ घाइते","ढल्केवर(धनुषा) : धनुषामा मोटरसाइकल दुर्घटना हुँदा एकजनाको मृत्यु भएको छ । दुर्घटनामा अन्य तीनजना घाइते भएको प्रहरीले जनाएको छ। जनकपुरढल्केवर सडकखण्डअन्तर्गत क्षीरेश्वरनाथ नगरपालिका४ हरैयास्थित ओभरटेक गर्ने क्रममा मोटरसाइकल ठोक्किदा दुर्घटना भएको धनुषा प्रहरीले जनाएको छ । शुक्रबार मध्यान्ह ढल्केवरबाट जनकपुरतर्फ जाँदै गरेको ज८ प ७०७२ नम्बरको मोटरसाइकललाई सोही दिशाबाट जाँदै गरेको प्रदेश २०२००४प ९०२८ नम्बरको मोटरसाइकलले ओभरटेक गर्ने क्रममा दुर्घटना हुँदा प्रदेश २०२००४प ९०२८ नम्बरको मोटरसाइकल चालक महोत्तरीको भमरपुराका अन्दाजी २३ वर्षीय जितेन्द्रकुमार यादवको मृत्यु भएको धनुषाका प्रहरी प्रवक्ता डीएसपी जितेन्द्र बस्नेतले जानकारी दिए । मृतकको शव पोस्टमार्टमका लागि प्रादेशिक अस्पताल जनकपुरमा राखिएको उनले बताए । दुर्घटनामा ज८प ७०७२ नम्बरको मोटरसाइकलमा सवार धनुषाको गणेशमान चारनाथ नगरपालिका६ गोदार बस्ने ३१ वर्षीय कृष्णकुमार साह, उनकी श्रीमती खुश्बु साह र अन्दाजी ४ वर्षीय छोरा रिहान कुमार साह घाइते भएको जिल्ला प्रहरी कार्यालय धनुषाले जनाएको छ । प्रहरीका अनुसार उनीहरुको उपचार प्रादेशिक अस्पताल जनकपुरमा भइरहेको र अवस्था सामान्य रहेको छ। दुवै मोटरसाइकल प्रहरी नियन्त्रणमा रहेको प्रहरीले जनाएको छ।"
ढुङ्गाको अवैध व्यापार अन्त्य गरेर सडक बनाउन पहल गर्छु : अर्थमन्त्री शर्मा,"काठमाडौं : अर्थमन्त्री जनार्दन शर्माले गणेशमान सिंह सडक मार्ग निर्माणमा भइरहेको ढिलासुस्ती तत्काल अन्त्य गरी काम सुचारु गरिने बताएका छन्। शुक्रबार राजधानीमा विभिन्न पर्वहरूका अवसरमा आयोजित शुभकामना आदानप्रदान कार्यक्रममा बोल्दै उनले त्यस मार्गमा भइरहेको व्यापारको अन्त्य गरी तत्काल कदम चाल्ने बताएका हुन्। आफूले चन्द्रागिरीचित्लाङ खण्डमा ढुङ्गाको व्यापार गरिरहेको सुनेकाले त्यस्तो व्यापार तत्काल बन्द गरी काम सुचारु गर्ने बताएका छन्। चन्द्रागिरीको विकासका लागि सरकारले आफ्नो स्रोत र साधनले भ्याएसम्म म पहल र वातावरण निर्माण गर्ने प्रयत्न गर्नेछु, मन्त्री शर्माले भने, यहाँको अहिलेको ठूलो समस्या भनेको गणेशमान सिंह मार्गको चित्लाङ खण्डमा ढिलासुस्ती भएर यो मार्ग व्यापारतिर लागेको भन्ने सुनेको छु। त्यो ढुङ्गाको व्यापार अन्त्य गरेर छिटोभन्दा छिटो यो सडक निर्माण गर्न मैले तत्काल पहल कदमी लिनेछु। अर्थमन्त्री शर्माले काठमाडौंको ट्राफिक जामलाई कम गर्न चन्द्रागिरी क्षेत्रमा बसपार्क निर्माणको पहल समेत गर्ने बताएका छन्। यसैगरी गरिब ऋणीहरूको ऋण चुक्ता गरिदिएर नेपाल सम्वत्को सुरुवात गर्ने शङ्खधर साख्वाको सपना पूरा गर्न प्रयत्न गर्ने प्रतिवद्धता व्यक्त गरे। ११४२ वर्षअघि सुरु भएको शङ्खधरको अभियान अझै बाँकी छ। गरिबहरूको ऋण मोचन गर्न बाँकी छ, उनीहरूलाई आत्मनिर्भर बनाउनु छ, उनले भने, शङ्खधरको त्यो बेलाको सपना पूरा गर्न अझै बाँकी छ। त्यो दायित्व हाम्रो काँधमा छ। शङ्खधर साख्वालाई तत्कालिन प्रधानमन्त्री कृष्णप्रसाद भट्टराईका पालामा राष्ट्रिय विभूति घोषणा गरिएको थियो। त्यस्तै पुष्पकमल दाहाल प्रचण्ड प्रधानमन्त्री हुँदा नेपाल सम्वत्लाई राष्ट्रिय सम्वत्का रूपमा मान्यता दिइएको थियो।"
"नेपालमा भाइटीकाको साइत ११ : २ बजे उत्तम, कुन देशमा कति बेला छ ?","काठमाडौं : तिहारको पाँचौं अर्थात् शनिबार भाइटीका लगाइँदैछ। प्रत्येक वर्षको कात्तिक शुक्ल द्वितीयाका दिन लगाइने भाइटीका तिहारको प्रमुख दिन हो। यस वर्षको भाइटीकाको उत्तम साइत ११ बजेर २ मिनेटमा भाइटिका लगाउनु उत्तम रहेको नेपाल पंचाङ्ग निर्णायक समितिले जनाएको छ। त्यसपछि दिनभर नै टीका लगाउन सकिने समितिले बताएको छ। सर्वसाधारणका लागि मध्याह्नकालमा टीका लगाउनु पनि शास्त्रसम्मत् नै हुने, राज्य सञ्चालकले भने साइतमा टीका लगाउनुपर्ने समितिले जनाएको छ। यमपञ्चकको पाँचौं दिन भाइटीका पर्व दिदीबहिनीले आफ्ना दाजुभाइलाई श्रद्धा, आस्था र निष्ठाका साथ दीर्घायु, आरोग्य र ऐश्वर्य प्राप्तिको कामना गर्दै परम्परानुसार पञ्चरंगी वा सप्तरंगी टीका लगाइदिने तथा सकेसम्म उपहार दिने प्रचलन रहेको छ। दिदीबहिनीले दाजुभाइलाई टीका लगाएपछि दाजुभाइले पनि दिदीबहिनीलाई लगाइदिने र दक्षिणा तथा उपहार दिने प्रचलन रहेको छ। दिदीबहिनीलाई पूजा गर्नाले अखण्ड सौभाग्य र ऐश्वर्य प्राप्त हुने शास्त्रीय मान्यता छ। यसैबीच अन्तर्राष्ट्रिय पञ्चाङ्ग निर्णय समितिका सभापति प्राडा माधव भट्टराई र सदस्य सचिव आचार्य सन्तोष वाशिष्ठले विज्ञप्ति जारी गर्दै विभिन्न देशमा भाइटीकाको साइत सार्वजनिक गरेका छन्। यस्तो छ नेपालबाहिर भाइटीकाको साइत"
तिहारमा स्वास्थ्य : गर्भवतीको हेरचाह,"चाडबाडको रमाइलो, उमंग अनि आनन्द दसैंजस्तै तिहारमा पनि हुन्छ। दिदीबहिनीले दाजुभाइका लागि तयार गरेका खानेकुराले आपसी सद्भाव पनि कायम राख्छ। उनीहरूले बनाएका सेल, अनर्सा, मिठाई, मसला र फलफूल आदिको सम्झनाले मात्र पनि मन आनन्दित हुन्छ। तिहारको रमाइलोमा घरका महिला सदस्यहरूमा कामको भार थपिएको देखिन्छ। पाहुना सत्कार, भान्साको भार र घर सजावट यी सबै भार मुख्यरूपमा घरमा गृहणीलाई हुने गर्छ। अनि दिपावलीका लागि बति, माला, खानेकुरा, सेल तथा मिठाईं बनाउनु पर्ने कामहरू पनि गृहणीहरूमा नै थपिएका हुन्छन्। गृहणी गर्भवती भएको बेला तिहार आए, तिहार नमनाउने कुरा हुँदैन। तिहार मनाए पनि गर्भवती महिलाहरूको स्याहारमा कमी आउन दिनु हुँदैन। विशेषगरी ३ महिना भन्दा कम र ७८ महिना पुगिसकेका गर्भवतीहरूलाई विशेष ध्यान पुर्याउनै पर्छ। गर्भको अवधि ३ महिना नहुञ्जेल गर्भको बच्चाका अंगहरू बन्ने भएकाले अत्यन्त महत्वपूर्ण समय मानिन्छ। यस अवस्थामा गर्भवतीहरूलाई शारीरिक, मानसिक वा अन्य तनाव र थकानले गर्भको बच्चामा असर गर्ने र खेर जाने सम्भावना बढी हुन्छ। त्यसैले यस अवस्थामा गर्भवतीहरूले लामो यात्रा गर्ने, भारी बोक्ने, धेरै दौडधुप गर्ने तथा तनावमा बस्नु हुँदैन। यस्ता गर्भवतीहरूको खानाको रुचि कम भए पनि बारम्बार थोरै थोरै खाने तथा पानी बढी पिउनु पर्छ। महिना पुगिसकेका गर्भवती महिलाहरूमा धेरै दौडधुप गर्ने जस्ता गतिविधिले व्यथा सुरु हुन सक्छ। त्यसैले यस्ता गतिविधिमा सरिक नभएर आराममा बढी जोड दिनु पर्छ तर पूर्ण बेडरेस्ट गर्नु पर्छ भन्ने छैन। घरका अन्य सदस्यले घरमा रहेका गर्भवतीको विशेष ध्यान पुर्याउन आवश्यक हुन्छ। त्यस्तै चाडबाडमा धेरै अस्पतालमा कतिपय सेवा प्रभावित भएको हुनसक्छ। त्यसैले आपतकालीन अवस्थामा कुन अस्पतालमा सम्पर्क गर्ने चिकित्सकसँग सल्लाह पनि गर्नु पर्छ। महिलालाई चाडबाडमा झन्झट थप्ने अर्को नियमित प्रक्रिया पनि छ, महिनावारी। सामान्यतः यो बेलामा कुनै पनि धार्मिक तथा सांस्कृतिक आस्था भएका शुभकार्यमा सहभागी नहुने चलन छ। कसैलाई नछुने र छोएको नचल्ने भएकाले पनि नछुने भनिएको हो। शारीरिक रूपमा परिपक्कता आएपछि मुख्यतया इस्ट्रोजेन र प्रोजेस्ट्रोन हर्मोनले पाठेघरको भित्रि तहमा आएको परिवर्तन र सो तह टुक्रिएका कारण महिनावारी हुने गर्छ। महिनावारी हुनुका पछाडि हाइपोथालामस्, पिट्युटरी ग्रन्थी, अण्डाशय र पाठेघर सबैको आआफ्नै भूमिका हुन्छ। यो सत्यतथ्य जानेका शिक्षित महिला पनि अन्धविश्वासबाट उम्कन सकेका छैनन्। चाडबाडमा सहभागी हुन नपाउँदा महिनावारी भएकालाई नराम्रो लाग्न सक्छ। महिनावारी नियमित रहेका महिलाहरूमा महिनावारी हुने मिति अनुमान गर्न सकिन्छ। यस्ता महिलाको टिकाको शुभसाइतमा महिनावारी हुनेरहेछ भने पनि सजिलै महिनावारी २४ दिन पर सार्न सकिन्छ। यस अवस्थामा महिनावारी हुने दिनभन्दा १२ दिन अगाडि बजारमा उपलब्ध हुने प्रोजेस्टिन चक्की प्रयोग गर्न सकिन्छ। परिवार नियोजनका लागि प्रयोग गरिने खाने चक्की पिल्समा पनि इस्ट्रोजेन र प्रोजेस्ट्रोन हर्मोन हुने भएकाले यो प्रयोग गर्न सकिन्छ। यस्तो चक्कीहरू नियमित रूपमा थोरै अवधि (२४ दिन) मात्र प्रयोग गर्नाले महिनावारी अनियमित हुने तथा अन्य गडबडी हुनसक्छ। त्यसैले यस्ता चक्कीहरू पूर्णअवधि अर्थात् २१ दिन नै खानु राम्रो हो। चाडबाडमा रंगीचंगी मिठाईहरू खाने प्रचलन बढ्दो छ। हरेक चाडपर्वमा पसलमा सजाएका मिठाईहरू किन्ने प्रचलन बढ्दै गएको छ। घरमा विभिन्न किसिमका मिठार्ई बनाउन धेरै किसिमका समानहरू जुटाउनु पर्ने अनि सोही अनुसारको सीप पनि चाहिने हुन्छ। घरमा मिठार्ई वा अन्य परिकार बनाउन श्रम, सीप र समय खर्चिएर पनि आकर्षक परिकार बन्न गार्हो हुन्छ। त्यसैले आकर्षक मिठार्ईहरूका लागि बजारतिर भौतारिन्छौं। बजारका मिठार्ईमा अनावश्यक रंग, प्रिजभेटिभ्स तथा एडेटिभ्स (रसायनहरू) प्रयोग गरिएको हुनसक्छ। चाडपर्वमा खाद्यपदार्थमा गुणस्तरहीन वस्तु मिसाउने सम्भावना अझ बढी हुन्छ। केही रंगले दिर्घकालीन असर गर्न सक्छ। मिठाईहरू तथा प्याकेटका खानेकुरा कुहिन वा बिग्रनबाट जोगाउन विभिन्न किसिमका रसायन प्रयोग गरिन्छ। यस्ता खानेकुरा गर्भवती तथा सुत्केरीहरूलाई खुवाउनु उपयुक्त नहुन सक्छ। गर्भवती महिलाले कुनै किसिमको मद्यपान गर्नु हुँदैन। तिहारको मसला अर्थात् काजु, किसमिस, ओखर, पिस्ता, बदामजस्ता महत्वपूर्ण खानेकुरा चाहिँ उनीहरूलाई निकै गुणकारी उत्तम हुन्छ।"
"१ सय ८३ जनामा कोरोना संक्रमण, २ को मृत्यु",काठमाडौं : ४ हजार ८४४ नमूना परीक्षणमा १ सय ८३ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा २ हजार ३०७ नमूनाको पीसीआर र २ हजार ५३७ नमूनाको एन्टिजेन विधिबाट परीक्षण गरिएको थियो। जसमध्ये पीसीआर विधिबाट १७४ र एन्टिजेन विधिबाट ९ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पछिल्लो २४ घन्टामा कोरोनाबाट थप २ जनाको मृत्यु भएको छ। योसँगै नेपालमा कोरोनाबाट मृत्यु हुनेको संख्या ११ हजार ४३८ पुगेको हो। यस्तै शुक्रबार थप ३ हजार ७७५ जनाले कोरोनाविरुद्धको खोप लगाएका छन्। मन्त्रालयका अनुसार बुधबार थप ६ सय ४९ जना कोरोनामुक्त भएका छन्। कोरोनाका सक्रिय संक्रमितको संख्या ८ हजार ४ सय १३ पुगेको छ।
काम गर्न सक्ने नेता र पार्टीलाई मतदाताले जिताउनुपर्छ : सिंह,"काठमाडौं : नेपाली कांग्रेसका नेता प्रकाशमान सिंहले काम गर्न सक्ने नेता र पार्टीलाई मतदाताले जिताउनुपर्ने बताएका छन्। शुक्रबार नेपाल संवतका अवसरमा बुद्धनगरमा आयोजित शुभकामना आदानप्रदान कार्यक्रममा उनले काम नगर्ने तर लोकप्रिय नारा दिएर मतदातालाई प्रभावित गर्ने काम भइरहेको टिप्पणी गरे। उनले देशको विकासका लागि कांग्रेसको विकल्प नरहेको दाबी गरे। नेपालका कम्यूनिष्ट पार्टीहरुले जनतामा भ्रम मात्रै सिर्जना गरेको भन्दै उनले कांग्रेस मात्रै भरोसा गर्ने पार्टी भएको बताए। पहिलो संविधानसभामा चार जना कम्युनिष्ट प्रधानमन्त्री बने तर संविधान बनाउन सकेनन्। दोस्रो संविधानसभामा कांग्रेसको सरकार बन्यो। संविधान पनि बन्यो, उनले भने, दुई तिहाईको कम्यूनिष्ट सरकार बन्यो तर काम गर्न सक्यो त ? नेता सिंहले भने, कम्युनिष्टहरुले जनतामा भ्रम फैलाएर भोट माग्छन्। भ्रम फैलाउने प्रतियोगिता भए ओलम्पिक जित्छन् ओलीले। संसारभरमै यति झुटो र भ्रम फैलाउने काममा नेपालका कम्यूनिष्टहरुले मात्रै सक्छन्। नेता सिंहले विवेकशील साझाका अध्यक्ष रवीन्द्र मिश्रमाथि कटाक्ष गर्दै नयाँ नारा मात्रै दिएर राजनीति सम्भव नहुने बताए। मेरो निर्वाचन क्षेत्रलाई एलिटहरु बस्ने ठाउँ भन्छन्। पढेलेखेका मतदाता छन्। चुनावका बेलामा नयाँ नयाँ पार्टीहरु आउँछन्। काम केहि गरेको हुँदैन तर नयाँ र आकर्षक नारा दिएर मतदाता प्रभावित हुने अवस्था छ, उनले भने, पार्टी सानो छ, तर पटकपटक विभाजित भएको छ। आफ्नै पार्टी जोगाउन नसक्ने तर ठूला कुरा गर्नेहरुको पर्दाभास भएको छ। काठमाडौं क्षेत्र नं १ नेता सिंहको निर्वाचन क्षेत्र हो। उनी २०६४ सालदेखि यही क्षेत्रबाट निरन्तर निर्वाचित छन्। २०७४ सालको प्रतिनिधिसभा निर्वाचनमा यही क्षेत्रबाट विवेकशील साझाका अध्यक्ष मिश्र उम्मेदवार बनेका थिए।"
सुकुम्बासीले मेयर र उपमेयरलाई ५१ केजीको माला लगाइदिएपछि,परासी : १० वर्षअघि रोक्का भएको जग्गा फुकुवा भएपछि पश्चिम नवलपरासीका सुकुम्बासीहरुले सुनवल नगरपालिकाका मेयर भीमबहादुर थापा र उपमेयर दधिराम अर्याललाई ५१ केजीको माला लगाएर गाउँ घुमाएका छन्। अख्तियार दुरुपयोग अनुसन्धान आयोगबाट २०६९ सालदेखि रोक्का रहेको जग्गा मेयर थापाको पहलमा फुकुवा भएको भन्दै खुसी भएका वडा नं ४ प्रगतिटोलका सुकुम्बासीहरुले बिहीबार उनीहरुलाई बाजागाजासहित स्वागत गरेर गाउँ घुमाएका हुन् । तत्कालिन सकुम्बासी समस्या समाधान आयोगको नवलपरासी समितिले पश्चिम नवलपरासीका करिब ८ हजार सुकुम्बासीलाई पुर्जा वितरण गरेको थियो । सुनवल नगरपालिका क्षेत्रमा मात्र करिब २३ सय बढी सकुम्बासीका जग्गा रोक्का थिए। पुर्जा वितरणमा अनियमितता र भ्रष्टचार भएको भन्दै उजुरी परेपछि अख्तियारले सबै पुर्जाका जग्गा रोक्का राखेको थियो । आयोगको २०७८ कात्तिक ८ गतेको निर्णयले रोक्का जग्गा फुकुवा गर्न मालपोत कार्यालय परासीलाई पत्रचार गरेको छ। पत्रचारपछि रोक्का जग्गा १ महिनाभित्र फुकुवा गरिने मालपोत कार्यालयका प्रमुख कुमार आचार्यले बताए । जग्गाको क्षेत्रफलअनुसार सुकुम्बासी समस्या समाधान आयोगले राजश्व दस्तुदर तोकेर पुर्जा वितरण गरेको थियो । राजश्व बुझाएर पुर्जा पाएका सुकुम्बासीहरु रोक्का भएपछि समस्यामा परेका थिए ।
नेपाल संवत्लाई व्यवहारमा लागू गरौं : प्रधानमन्त्री देउवा,"भक्तपुर : प्रधानमन्त्री शेरबहादुर देउवाले नेपाल संवत्को प्रचलनसँगै गरिबी उन्मूलनको अभियान सुरु भएको बताएका छन्। नेपाल संवत् ११४२ को अवसरमा राष्ट्रिय विभूति शङ्खधर साख्वाः प्रतिष्ठानले शुक्रबार मध्यपुरथिमि शङ्खधर चोकमा आयोजना गरेको कार्यक्रममा उनले नेपाल संवत् नेपालको मौलिक संवत् भएकाले यसलाई व्यवहारमा लागू गर्नुपर्नेमा जोड दिए। समाजमा शान्ति स्थापना, नेपाली जनताको स्वतन्त्रता र स्वाभिमान बढाउन साख्वाःले योगदान गर्दै राष्ट्रको गौरव बढाएकाले उनलाई राष्ट्रिय विभूति घोषणा गरिएको प्रधानमन्त्री देउवाले बताए। राष्ट्रिय विभूति शङ्खधर साख्वाःले ऋणमा डुबेका नेपाली जनतालाई ऋण र दासत्वबाट मुक्त गराई स्वाभिमान र स्वतन्त्रतापूर्वक बाँच्ने अवस्थामा पुर्याएको उनले चर्चा गरे। प्रधानमन्त्री देउवाले नेपालमा रहेका विविध धर्म संस्कृतिले राष्ट्रिय एकतालाई बलियो बनाउँदै नेपालीलाई एकताबद्ध हुन प्रेरणा प्रदान गर्ने बताए। कार्यक्रममा प्रधानमन्त्री देउवाले नेपाल संवत् एप र नेपाल संवत्को पात्रो सार्वजनिक गरे। सो अवसरमा उनले साख्वाःको शालिकमा माल्यार्पण गरेका थिए। कार्यक्रममा शङ्खधर सिरपा समितिका अध्यक्ष आरके मानन्धरले शङ्खधर प्रतिष्ठानका लागि प्रतिष्ठानका अध्यक्ष चन्दनकृष्ण श्रेष्ठलाई शङ्खधर साख्वाःको दुई किलोको चाँदीको प्रतिमा हस्तान्तरण गरे। उक्त प्रतिमा शङ्खधर चोकमा रहेको सङ्ग्रहालयमा राखिने छ। प्रतिष्ठानले संस्थागततर्फ नेपाल पञ्चाङ्ग निर्णायक समिति र व्यक्तिगततर्फ शङ्खधर प्रतिष्ठानका संस्थापक अध्यक्ष तथा मध्यपुरथिमि नगरपालिकाका पूर्वप्रमुख मदनकृष्ण श्रेष्ठलाई सम्मान गरेको छ। कार्यक्रममा सङ्घीय मामिला तथा सामान्य प्रशासनमन्त्री राजेन्द्र श्रेष्ठ, नेपाली कांग्रेसका सहमहामन्त्री डा प्रकाशशरण महत, सांसद् महेश बस्नेत, बागमती प्रदेशसभा सदस्य डा राजेन्द्रमान श्रेष्ठ, मध्यपुरथिमि नगरपालिकाका प्रमुख मदनसुन्दर श्रेष्ठललगायतले शङ्खधर साख्वाःले देशमा पुर्याएको योगदानको चर्चा गर्दै प्रतिष्ठानको देशव्यापी अभियान सफल पार्नुपर्नेमा जोड दिए।"
सिरियामा फेरियो नेपाली फौज,"काठमाडौं : शान्ति स्थापनार्थ सिरियामा खटिने नेपाली फौज फेरिएको छ। सेनानी सुनिल थापाको कमाण्डमा १ सय ६२ जना फौज शुक्रबार बिहान सिरिया प्रस्थान गरेको हो । अहिले गएको फौज सिरियामा तैनाथ फोर्स हेडक्वाटर सपोर्ट युनिट दशौं डफ्फा, मेकनाइज्ड इन्फेन्ट्री गुल्म पाँचौं डफ्फा,लेबल अस्पतालमा खटिने सैनिक जनसम्पर्क निर्देशनालयले जनाएको छ । कोरोना महामारीका बाबजुत संयुक्त राष्ट्रसंघले शान्ति स्थापना कार्यलाई निरन्तरता दिने नीति अनुरुप नेपाली सेनाले सुरक्षा सतर्कता र कोभिड १९ को प्रोटोकल पालाना गरी फौज खटाइएको नेपाली सेनाले जनाएको छ।"
उपल्लो मुस्ताङको चराङमा निःशुल्क स्वास्थ्य शिविर,"जोमसोम : उपल्लो मुस्ताङको चराङमा निःशुल्क स्वास्थ्य शिविर सम्पन्न भएको छ । मेनोपज सोसाइटी अफ नेपाल ( मेसन) को सहयोगमा शिविर सम्पन्न भएको हो। त्रिभुवन शिक्षण अस्पतालमा स्त्री रोग विभागकी प्राध्यापक एवं मेनोपज सोसाइटी अफ नेपालकी अध्यक्ष डा केसाङ डिकी बिष्टको उपस्थितिमा महिलासम्बन्धी निशुल्क स्वास्थ्य शिविर सम्पन्न भएको संस्थाले जनाएको छ । स्त्री रोगसम्बन्धी स्वास्थ्य शिविरअन्तर्गत विभिन्न स्वास्थ्यसम्बन्धी परामर्श दिइएको थियो। डा केसाङ डिकी बिष्टलगायतको टोलीले स्वास्थ्य परीक्षण गर्नुको साथै आवश्यक परामर्श दिएको लो ग्याल्पो जिग्मे फाउन्डेसनका सदस्य सचिव छेवाङ बिष्टले जानकारी दिए। शिविरमा उपल्लो मुस्ताङका ८२ जना महिलाले निशुल्क सेवा लिएका थिए। केही महिलाहरुले पाठेघर क्यान्सरसम्बन्धी भीआइए परीक्षण गराएका थिए। शिविरमा १८ देखि ७५ वर्ष उमेर समूहका महिलाको सहभागी थियो । शिविरमा आएका केही महिलामा घुँडा र ढाड दुख्ने, उच्च रक्तचाप र सुगरको समस्या देखिएको पाइएको छ।"
पनीर रोटी पकाउने यस्तो छ तरिका (विधिसहित),"प्रायजसो सबैलाई पनीरका परिकार मन पर्छन्। पनीरबाट तरकारी, मम,अचार तथा रोटी बनाउन सकिन्छ। पनीर रोटी खाजा वा खानाका रुपमा खान सकिन्छ। मीठो र पकाउन धेरै समय नलाग्ने हुँदा प्राय सबैको रोजाइमा पनीर रोटी पर्छ। यो रोटी बनाउने तरिका सजिलो छ। थोरै समयमा धेरैजनालाई सजिलै पकाउन सकिन्छ। आफ्नो आवश्यकता अनुसार धेरै वा थोरै पकाउन सक्नुहुनेछ। पनीर रोटी पकाउने तरिका : पनीर रोटी बनाउन आवश्यक सामग्री  दुई कप बेसन  १०० ग्राम पनीर  एक सानो चम्चा गरम मसला  हरियो खुर्सानी आवश्यकताअनुसार  एक सानो चम्चा धूलो खुर्सानी  एक चम्चा काटेको हरियो धनियाँ  आवश्यक मात्रामा पानी  आवश्यकता अनुसार तेल पकाउने विधि सबैभन्दा पहिले एउटा भाँडोमा बेसन,पनीर,गरम मसला,हरियो धनीयाँ,रातो खुर्सानीको धूलोलाई मिक्सरमा पिस्ने।यसरी तयार पारिएको लेदोमा अलिकति पानी मिसाएर फिट्ने। अब चुलोमा तवा राखेर त्यसमा अलिकति तेल राख्ने। तेल तातिसकेपछि त्यसमा अघि तयार पारिएको घोल राखी विस्तारै रोटी आकारमा फैलाउने। दुवैतिर राम्ररी पाकिसकेपछि पनीर रोटी तयार हुन्छ। यसरी पकाएको पनीर रोटी खाजाका रुपमा खान सकिन्छ।"
नेपालले भने रामेछापमा पुष्पलाल पार्कसहित कम्युनिष्टको संग्रहालय बनाउनुपर्छ,"काठमाडौं : नेपाल कम्युनिष्ट पार्टी (एकीकृत समाजवादी) का अध्यक्ष माधवकुमार नेपालले रामेछापमा संग्राहालय बनाएर कम्युनिष्टको सम्पूर्ण इतिहास दिनुपर्ने बताएका छन्। शुक्रबार एस पार्टीको रामेछापकाठमाडौं सम्पर्क मञ्चद्वारा आयोजित देउसी भैलो कार्यक्रमलाई सम्बोधन गर्दै उनले कम्युनिष्ट पार्टीका संस्थापक नेता एवम् महासचिव पुष्पलाल श्रेष्ठलाई स्मरण गरेका छन्। उनले रामेछापमा पुष्पलाल पार्क बन्ने प्रक्रियामा रहेकाले त्यहाँ देशभित्रका मात्रै नभई विदेशीलाई पनि संग्राहालय मात्रै कम्युनिष्टको बारेमा जानकारी दिनुपर्ने धारणा राखे।रामेछाप तीनलालको जिल्लाको रुपमा चर्चित छ, त्यहि जिल्लामा पुष्पलाल जन्मनुभएको हो। नेपालले भने, त्यहाँ हामीले पुष्पलालको भंगेरीमा ठूलो पार्क बनाउने पहल गरिसकेका छौं। रामेछापलाई देशभित्रका पर्यटकलाई मात्रै होइन, पर्यटनको आकर्षणको थलो बनाउन मात्रै होइन, विदेशीहरुको निम्ति पनि राम्रो संग्राहालय त्यहाँ बनाएर कम्युनिष्टको सम्पूर्ण इतिहास दिन सक्नुपर्छ। नेपालले अध्ययन गर्ने, खोज, अनुसन्धान गर्ने र जानकारी लिन चाहनेहरुलाई यो महत्वपूर्ण थलोको रुपमा विकास हुनसक्ने धारणा राखे। उनले यस्ता कार्यले कम्युनिष्ट, लोकतन्त्रप्रति आकर्षण बढ्ने बताए। उनले यसको लागि तदारुपता देखाउन नेता कार्यकर्तालाई आह्वान गरे। उनले कम्युनिष्ट आन्दोलनको उत्तराधिकारी आफूहरु भएको दाबी गरे। राणाविरुद्धको प्रजातान्त्रिक आन्दोलनका सहिद गंगालाल श्रेष्ठ र पुष्पलाल श्रेष्ठको सम्झनामा रामेछापमा स्मृति पार्क निर्माण हुन लागेको छ। निर्माणका लागि पार्कको डीपीआर तयार भएपनि यसले गति लिन सकेको छैन। यस अगाडि सरकारले पुष्पलालको जन्मस्थललाई विशेषरूपमा पूर्वाधार निर्माण गरी राष्ट्रिय एवं अन्तर्राष्ट्रिय गन्तव्यका रुपमा विकास गर्ने लक्ष्य लिएको थियो। पार्कमा राखिने कम्युनिष्ट नेताको मूर्ति तयार भइसकेको छ। उनले कम्युनिष्ट पार्टीभित्र एकता र छलफल हुने बताए। उनले कम्युनिष्ट पार्टी नेपालमा धेरै लोकप्रिय भइरहेको दाबी गरे। नेपालमा कम्युनिष्ट पार्टीको ब्राण्ड लोकप्रिय छ। यो राम्रो पक्ष पनि हो। उनले भने,कम्युनिष्ट पार्टी लोकप्रिय भएकाले नै सबै यसको वरिपरि रहेका छन्। जनतासँग जोडिएको छ भने पार्टी सधैं लोकप्रिय भइरहन्छ। उनले लोकप्रिय काम नगर्दा भने पार्टी सिद्धिने स्पष्ट पारे। नेपालले नयाँ पार्टी गठन भएदेखि नै देशभर तरङ्ग पैदा भएको दाबी गरेका छन्। उनले केपी ओलीको पार्टीलाई केन्द्रदेखि प्रदेशसम्म सत्ता बाहिर पुर्याएको बताए। उनले भीम आचार्यलाई प्रदेश मुख्यमन्त्रीबाट हटाएको संकेत गर्दै ओलीको दम्भ एकपछि अर्को ढल्दै गएको स्पष्ट पारे।"
ताप्लेजुङमा घर जल्दा ४ लाखको क्षति,"ताप्लेजुङः फुङलिङ९ हाङ्देवाका पुर्णप्रकाश मादेनको घरमा आगलागि भएको छ । विहीबार राति भएको आगलागिमा दुई तले कच्चि घर पूर्ण रुपमा जलेको वडाध्यक्ष तारानाथ बरालले बताए । राति देउसी खेल्न आउनेले आगो लागिरहेको देखेछन्, बरालले भने, मानवीय क्षति नभएपनि ४ लाख रुपैयाँ बराबरको धनमाल नष्ट भयो । विद्युत् सर्ट भएर आगो लागेको अनुमान गरिएको बरालले बताए ।"
तिहारमा स्वास्थ्य : स्वास्थ्यमैत्री खानपिन,"चाडबाडमा पूजा र भोजका लागि बिहानैदेखि भोको बस्ने, जमातका लागि पकाउने, पस्कने, धेरै भएमा बासी राख्ने र खाने काम हुन्छ। यसले विभिन्न जीवाणुको संसर्गमा आई अपच, आउँ, टाइफाइड तथा कमलपित्तजस्ता अनेकन रोग लाग्ने गरेका उदाहरण छन्। चाड मनाउने भनेको धेरै रक्सी खाने, धूमपान गर्ने, मासु खाने एकसाथ आउँछन्। निष्क्रिय धूमपान गर्न बाध्य भइन्छ र बनाइन्छ। चाडवाडकै नाममा जीवनशैली अनियमित र मनाउने तरिका अस्वस्थकर भइदिँदा विभिन्न स्वास्थ्य समस्यामा पर्ने गरेका छौं। चाडपर्वका बेला खाद्यपदार्थमा गुणस्तरहीन वस्तु मिसाउने सम्भावना बढी हुन्छ। मिसाइने रंग, कम गुणस्तरको खाद्यपदार्थ तथा लामो समय जोगाउन राखिने रसायनले मुख तथा जिब्रोमा ससाना घाउखटिरा, पेटमा गडबड, पखाला, पेट पोल्ने, मुखमा अमिलो पानी आउने, सास गन्हाउनेजस्ता अल्पकालीन तथा क्यान्सर र मृत्यृसम्मको दीर्घकालीन समस्या निम्त्याउँछ। धेरै तेल, घिउ वा तारेभुटेका खाद्यपदार्थमा बोसो बढी हुने भएकाले मोटोपना, मुटु तथा धमनीका रोग, उच्च रक्तचाप, मधुमेह, अपच, कब्जियत वा पखाला, आन्द्राको रोग, पित्तथैलीमा समस्या, पत्थरी, आन्द्राको क्यान्सर बनाउँछ। मसलादार, पिरो तरकारी तथा अमिलो अचारले एसिडिटी बढाई घाँटी, छाती पोल्ने र अल्सर गराउनेसम्म हुन्छ। चिल्लोपिरो खानाले पेटको माथिल्लो मुख खुली पेट पोल्ने समस्या, अम्लपित्त, अल्सर उत्पन्न हुन्छ। चाडपर्वमा पिरो, चिल्लो तथा मसलादार खाद्यपदार्थले जटिल समस्या पनि उत्पन्न गराउँछ। खानपानको असंयम, अनिद्रा आदिले नियमित गर्ने गरेको शारीरिक श्रम, व्यायाम पनि कम हुन्छ। अपच, अमिलो डकार, वायुले पेट ढुस्स हुने, फुल्ने, आउँ, पखाला, रिगंटा लाग्ने, आँखा पोल्ने, बिझाउने, रातो हुने, बान्ता हुने, खानामा अरुचि हुने, चिडचिडाहट, ज्वरो, हैजा, कमलपित्त, ग्यास्ट्रिक, आमाशय र आन्द्राको घाउ (अल्सर), उच्च रक्तचाप, मुटुसम्बन्धी, मिर्गौलासम्बन्धी, कलेजोसम्बन्धी, मधुमेह इत्यादिको खतरा बढ्ने हुन्छ। सामान्य दिनको तुलनामा तिहारमा बढी खपत हुने भएकाले मिसावट गरिएको अशुद्ध मिठाई तिहार आउनु एकदुई साताअघि नै बनाइन्छ। मिठाई बनाउँदा प्रयोग गरिने अखाद्य पदार्थले शरीरमा दीर्घकालीन असर पारिरहन्छ। पसलेले मिठाई ढोकाबाहिर आँगन, बाटोसम्म राखेर बेच्ने चलनले बाटोको धुवाँधुलोले एकातिर मिठाईलाई दूषित बनाइरहेका हुन्छन्। अर्कोतिर झिंगा, किरा लागी संक्रमित बनाइरहेका हुन्छन्। विभिन्न प्रकारका रंगहरू, सिम्रिक, सिन्दूर, अबिर, नीर, रोडामिन बी, ब्रिलियन्ट ग्रिन, मालाचिट ग्रिन, मेटालिन एल्लो, ओरेन्ज, जी नेप्थोल, एल्लो एस, अउरामिन, केशरी तथा चम्पारंग र बढी मात्रामा खाद्य रंगहरू राख्ने गरिन्छ। यस्तो खाँदा कतिपय अवस्थामा प्रत्यक्ष हानि गर्ने त केहीमा दीर्घकालीन असर स्वास्थ्यमा पर्छन्। मिठाईलाई चम्किलो रातो बनाउन रोडाइमान बी, हरियोका लागि मालाच्युट ग्रिन, पहेंलोका लागि मेटालिन एल्लो प्रयोग भएका थिए। जुन औद्योगिक प्रायोजनका लागि बनाइएका रंग हुन्। चप, पकौडाजस्ता पहेंला रंग हुने खाद्य परिकारमा समेत मेटालिन एल्लो पाइन्छ। गलैंचा र कपडा रंगाउने यस्ता रंगहरू हालेर बनाइएका परिकारहरू लामो समयसम्म खाँदा क्यान्सरसम्म लाग्न सक्छ। रगतको हेमोग्लोबिन नष्ट पार्ने फास्टरेड कार्मोइससन रातो रंग दिन, आँखाको दृष्टिशक्ति कमजोर पारी अन्धो बनाउने एफसीएफ सेन्सेन्ट कार्मोइसिन, मानव स्वास्थ्यमा प्रतिकूल असर पार्ने केशरी रंग जेरी, चप, पकौडा, सेल हुन्। यस्तै बिस्कुटमा पहेंलो रंग दिन, पुरुषको शुक्रकिट नष्ट गरी बाँझोपन बनाउने ब्रोमोनेट तेल पेय पदार्थमा बाक्लोपना र रंग सुरक्षित गर्न मिठाईलाई आकर्षक तुल्याउन चाँदीको पातलो पत्र, वर्फी र लड्डु राख्न प्रयोग गरिन्छ जुन स्वास्थ्यका दृष्टिले राम्रो मानिँदैन। धेरै नागरिकले कोरोना खोप पाएकाले जटिलता र मृत्यृ नगन्य छ। खोप लगाएकामा सामाजिक मापदण्ड पालनामा लापरवाह छन्, कानमा तथा चिउँडोमा मास्क छ, भीडभाड छ। महामारीको त्रास र जोखिम कायमै छ। पर्वको नाममा हरेक चाडलाई बाध्यात्मक बनाउने हाम्रो मानसिकता छ। कोही पनि यो साल घर जान कठिन भयो। अर्काे साल जाउँला भन्ने छैनन्। परिवारले पनि यसपालि जोखिम मोलेर नआउनु अर्काे साल पर्व मानौंला भन्ने पक्षमा भएनन्।"
सयपत्री फूलमा भारतकै भर,"काठमाडौं : तिहारमा सयपत्री र मखमली फूलका मालाकोे विषेश महत्व छ। लक्ष्मीपूजाका दिन सयपत्रीका मालाले घर, पसल सिंगार्ने गरिन्छ। भाइटिकाका दिन चोलीबेटीले र दाजुभाईले एक अर्कालाई सयपत्री र मखमलीका माला लगाइदिने गर्छन्। अरु समयभन्दा तिहारमा फूलको माग बढी हुने गरेको छ। कोरोना महामारीको असर कम हुँदै गएकाले अघिल्लो वर्षभन्दा धेरै नेपालीले तिहार मनाउँदैछन्। त्यसैले फूलमालाको माग बढेको पुष्प व्यवसाय संघ नेपालले जनाएको छ। संघका महासचिव विश्वमणी पोखरेलका अनुसार सयपत्री फूलको उत्पादन भने घटेको छ। अपुग फूल भारतबाट आयात गरिएको उनले बताए। सयपत्री फूलका १८ लाख मालाको माग छ। १५ लाख ५० हजार नेपालको उत्पादनले धान्छ, पोखरेलले भने। कोभिडअघिको समयमा भने तिहारमा २ अर्ब ४२ करोड रुपैयाँ बराबरको २२ लाख मालाको खपत भएको थियो। पोखरेलका अनुसार यस वर्ष करिब डेढ करोड रुपैयाँको सयपत्री फूल भारतबाट आयात भएको छ। भाइटीकाका लागि ३ लाख गोदावरी र मखमली मालाको माग रहने संघले जनाएको छ। यी मालाको माग भने आन्तरिक उत्पादनले नै धान्छ, संघका अध्यक्ष मिनबहादुर तामाङले भने। बजारमा नेपाली फूलबाट उनिएको मालाको मूल्य औसत ९० रुपैयाँ र भारतीय मालाको औसत मूल्य ६० रुपैयाँसम्म पर्ने संघले जनाएको छ। जसले गर्दा नेपाली माला ओझलमा परेको तामाङले जानकारी दिए। कात्तिक पहिलो साता परेको बेमौसमी वर्षाले ४ लाख माला पुग्ने सयमत्री नोक्सान भएको संघले जनाएको छ। जसका कारण भारतको भर पर्नुपरेको हो। नेपालका २८ जिल्लामा सयपत्रीको व्यवसायिक खेती गरिएको छ। कोभिडका कारण करिब डेढ वर्ष सार्वजनिक सभा सहारोह हुन सकेनन्। चाडपर्व पनि कमले मात्रै मनाए। फूलको माग पनि घट्यो। जसको मारमा फूल उत्पादक परे। अहिले कतिपय फूल व्यवसायीहरु फूल खेती छाडेर अन्य पेशामा लागेको महासचिव पोखरेल बताउँछन्। काठमाडौं, भक्तपुर र ललितपुरमा बढी फूल उत्पादन हुन्छ। त्यस्तै काभ्रे, झापा, सुनसरी, कास्की, चितवन, मोरङ, रुपन्देही, कपिलवस्तु, पाल्पा, दाङ, कञ्चनपुर, कैलाली, बाँकेलगायत जिल्लामा फूल खेती बढीरहेको संघका अध्यक्ष तामाङले जानकारी दिए। ढकमक्क फूल्याे सयपत्री (फाेटाे फिचर) ढकमक्क फूल, कृषकलाई टिप्ने चटारो (तस्बिर) फूलसँगै फेरिएको गोपालको जिन्दगी (भिडियो) पाल्पामा बढ्यो फूल खेती, तिहारमा स्थानीय फूलको माला"
कोरोनाको उच्च जोखिममा युरोप : डब्ल्यूएचओ,"युरोप : युरोपेली मुलुकहरुमा फेरि कोरोना भाइरसको संक्रमण बढ्न सक्ने देखिएको छ। विश्व स्वाथ्य संगठन (डब्ल्यूएचओ)ले युरोपेली मुलकका जनताहरुले पर्याप्त खोप नलगाएका कारण फेरि एक पटक ती मुलुकहरु कोरोना भाइरसको संक्रमण फैलन सक्ने चेतावनी दिएको हो। पत्रकार सम्मेलनमा डब्ल्यूएचओ युरोप प्रमुख हान्स क्लुगेले फ्रेबुअरी सम्ममा युरोपेली मुलुकमा कोरोनाको अवस्था भयावह हुन सक्ने र त्यसले लाखौंको ज्यान जान सक्ने बताएका छन्। युरोपेली मुलुकहरु फेरि एक पटक कोरोना महामारीको केन्द्रमा रहेको डब्ल्यूएचओले जनाएको छ। डब्ल्यूएचओले फ्रेब्रुअरीसम्ममा युरोपेली मुलुकहरुमा थप पाँच लाख मानिसको ज्यान जान सक्ने चेतावनी दिएको छ। डब्ल्यूएचओ युरोपेली मुलुकहरुमा कोरोनाविरुद्धको खोप लगाउने प्रक्रिया सुस्त भएको दाबी गरेको छ। बीबीसीबाट अमेरिकामा ५० प्रतिशतलाई पूर्ण खोप ३० लाख चिनियाँ कोरोना खोप उत्तर कोरियाद्वारा अस्वीकार भारतमा कोरोना संक्रमण दर उच्च, उत्तर कोरियाले अस्वीकार गर्यो चिनियाँ कोरोना खोप चीनमा १ अर्ब बढीले कोरोनाको पूर्ण खोप लगाए, तालिबान नेता प्रभावशाली व्यक्तिको सूचीमा मोरक्कोका नागरिकलाई कोरोनाविरुद्ध तेस्रो खोप पाँच वर्षमाथिका बालबालिकालाई फाइजर खोप लगाउन विज्ञको सिफारिस"
एकताको उत्सवको रूपमा नेपाल संवत् मनाउन राष्ट्रपति भण्डारीको आह्वान,"काठमाडौं : राष्ट्रपति विद्यादेवी भण्डारीले एकताको प्रवर्द्धन गर्ने उत्सवको रूपमा नेपाल संवत् मनाउन आह्वान गरेकी छन्। शुक्रबार नेपाल संवत् ११४२ को शुभकामना दिँदै उनले नेपाल संवत्ले आपसी सद्भाव सहिष्णुता र बन्धुत्वको भावना अभिवृद्धि गरी राष्ट्रिय एकता सुदृढ गर्न थप मद्दत पुग्ने विश्वास व्यक्त गरेकी छन्। आदिकालदेखि नै नेपाली समाज सभ्य र सहिष्णु रहिआएको उनको भनाई छ। भण्डारीले शुभकामना सन्देशमार्फत भनेकी छन्,हाम्रा चाडपर्व र यस खालका असल परम्पराहरूले यसलाई थप सुदृढ बनाउँदै लगेका छन् । सांस्कृतिक एवं भाषिक रूपमा विविधतायुक्त नेपाली समाजमा सहिष्णुता र एकताको प्रवर्द्धन गर्ने उत्सवको रूपमा नेपाल संवत् मनाउन सबैमा आह्वान गर्दछु। भण्डारीले राष्ट्रिय विभूति साख्वाको लोककल्याण एवं परोपकारी कार्यको स्मरण गर्दै निस्वार्थ भावले समाजको हितउन्नति र प्रगतिका लागि क्रियाशील रहनप्रेरणा मिल्ने विश्वास व्यक्त गरिन्। लिच्छवी राजा राघवदेवको समयमा काठमाडौँ उपत्यकामा रहेका किसान तथा गरीब जनतालाई ऋणमुक्त गरी शंखधर साख्वाले यस संवत्लाई प्रचलनमा ल्याएको मानिन्छ। यसबाट उनले कृषिलाई प्राथमिकता दिएको कुरा समेत स्पष्ट हुन्छ। शुभकामना सन्देशमा भनिएको छ, राष्ट्रिय विभूति साख्वाको लोककल्याण एवं परोपकारी कार्यको स्मरण गर्दै निस्वार्थ भावले समाजको हित उन्नति र प्रगतिका लागि क्रियाशील रहन हामी सबैमा प्रेरणा मिल्ने विश्वास व्यक्त गर्दछु। सन्देशमा भनिएको छ, नेपाल संवत् चन्द्र मास गणना गरेर तय गरिने हाम्रो मौलिक राष्ट्रिय संवत् हो। यस संवत्को पहिलो दिन कार्तिक शुक्लपक्ष प्रतिपदाबाट सुरु हुन्छ। यस दिनलाई नेपाल संवत्को नयाँ वर्षको रूपमा मनाउने गरिन्छ। आजबाट नेपाल संवत् ११४२ प्रारम्भ भएको छ। देउसीभैलो खेल्ने संस्कृतिले एकतालाई प्रगाढ बनाउँछ : राष्ट्रपति"
यात्रा गर्दै हुनुहुन्छ ? यस्तो छ तीन दिनको मौसम,"काठमाडौं : जल तथा मौसम विज्ञान विभागले तीन दिन प्रदेश नं १, बागमती प्रदेश र गण्डकी प्रदेशमा आंशिक बदली हुने जनाएको छ। मौसम पूर्वानुमान महाशाखाले शुक्रबार बिहान जारी बुलेटिनमा हिमाली भूभागमा हल्का हिमपातको सम्भावना रहेको उल्लेख छ। शुक्रबार दिउँसो देशका प्रदेश नं १, बागमती प्रदेश र गण्डकी प्रदेशमा आंशिक देखि सामान्य बदली तथा अन्य प्रदेशहरुमा आंशिक बदली रहने छ। प्रदेश नं १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको महाशाखाको भनाई छ। राती देशका प्रदेश नं १, प्रदेश नं २ र बागमती प्रदेशमा आंशिकदेखि सामान्य बदली रहने तथा अन्य भूभागमा आंशिक बदली रहने छ। प्रदेश नं १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको छ। महाशाखाका अनुसार शनिबार दिउँसो देशका प्रदेश नं १, प्रदेश नं २, बागमती प्रदेश र गण्डकी प्रदेशमा आंशिकदेखि सामान्य बदली तथा अन्य प्रदेशहरुमा मौसम सामान्यतया सफा रहने छ। प्रदेश नं १ का एक वा दुई स्थानहरुमा हल्का वर्षाको सम्भावना रहेको छ। साथै प्रदेश नं १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको छ। राती देशभर आंशिक बदली रहने छ। गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको छ। आइतबार प्रदेश नं १ र गण्डकी प्रदेशका एक वा दुई स्थानहरुमा हल्का वर्षाको सम्भावना रहेको छ। साथै प्रदेश नं १ र गण्डकी प्रदेशका हिमाली भूभागका एक वा दुई स्थानहरुमा हल्का हिमपातको सम्भावना रहेको छ।"
"यमपञ्चक चौंथो दिन : आज गोरु, गोवर्द्धन र हलि पूजा गरिँदै","काठमाडौं : कार्तिक शुक्ल प्रतिपदा एवं यमपञ्चक अर्थात् तिहारको चौंथो दिन आज गाई, गोरु र कृषकको पूजा आजा गरी मीठो खानेकुरा खान दिएर मनाइँदैछ। गाईलाई पवित्र मानी पूजा गर्ने वैदिक सनातन कालदेखिको विधि हो। गाईले दिने दूध आमाले खुवाएको दूध जत्तिकै पौष्टिक हुने भएकाले गाईलाई गौमाता भनी सम्मान गरिन्छ। स्थानीय जातका गाईमा हुने जुरोले सूर्य र चन्द्रमाबाट ऊर्जा लिई दूध, गहुँत र गोबरका माध्यमबाट मानिसमा शक्ति दिने भएकाले गाईको महत्व छ भनी आधुनिक विज्ञानले पनि प्रमाणित गरेको छ। गाईको पूजा गरी आजका दिन मीठा मीठा परिकार खान दिएमा गाईबाट पाइने शुद्धता सधैँ प्राप्त हुने धार्मिक विश्वास छ। नेपालका कतिपय भाग र केही समुदायमा कार्तिक कृष्ण औँसीकै दिनमा गाई पूजा गर्ने परम्परा रहेपनि औँसीको अन्त्य र प्रतिपदाको सुरुमा गाई पूजा गर्नुपर्ने शास्त्रीय मान्यता रहेको नेपाल पञ्चाङ्ग निर्णायक समितिका पूर्वअध्यक्ष एवं धर्मशास्त्रविद् प्रा डा रामचन्द्र गौतमले जानकारी दिए। आज गाई पूजा गरी साउन शुक्ल पूर्णिमाका दिनमा दाहिने हातमा बाँधिएको रक्षाबन्धन गाईको पुच्छरमा बाँधिदिएमा मृत्युपश्चात् गाईले स्वर्ग जानका लागि वैतरणी नदी तारिदिने धार्मिक विश्वाससमेत रहेको छ। हलि एवं गोरु पूजा वर्षभर जोतिएर मानव हितका लागि सेवा गर्ने गोरुलाई पनि आज पूजा आजा गरी मीठा मीठा खानेकुरा खान दिने प्रचलन छ। गोरुलाई देवाधिदेव महादेवको वाहन अर्थात् साँढेका रुपमा पनि पूजा गर्ने परम्परा छ। यसैगरी वर्षभर गोरु जोत्ने हलि एवं अन्य कृषि कर्म गर्ने किसानलाई पनि आज पूजा गरी मीठा मीठा परिकार खुवाइन्छ। गोवर्द्धन पूजा आँगनमा लिपपोत गरी गाईको गोबरको पर्वत बनाइ त्यसलाई गोवर्द्धन पर्वत मानी पूजा गर्ने गरिन्छ। द्वापर युगमा भगवान श्रीकृष्णले हत्केलाले गोवर्द्धन पर्वत उचाली गोकुलवासीलाई मुसलधारे वर्षाबाट बचाएको सम्झनामा गोवर्द्धन पर्वतको पूजा गर्ने प्रचलन बसेको हो। कार्तिक शुक्ल प्रतिपदाका दिन यो पर्व मनाइन्छ। गोवर्द्धन पूजा प्रतिपदाका दिन सूर्योदय भएका दिन गर्नुपर्ने विधि रहेको समितिले जनाएको छ।"
"जाजरकोटमा मिनी ट्रक दुर्घटना : २ जनाको मृत्यु, ८ घाइते",जाजरकोट : जाजरकोटमा मिनी ट्रक दुर्घटना हुँदा दुई जनाको मृत्यु भएको छ। सुर्खेतबाट जाजरकोटको जुनीचाँदे गाँउपालिकातर्फ जाँदै गरेको बा५ छ २५०१ नम्बरको मिनी ट्रक बिहीबार राती ११ बजे जाजरकोटको छेडागाड नगरपालिका १ ध्यापुटाकुरामा दुर्घटना भएको हो। दुर्घटनामा परी जाजरकोट जुनीचाँदे गाँउपालिका२ निवासी २६ वर्षीय डिलबहादुर शाही र १४ वर्षीय पारस सिंहको घटनास्थलमै मृत्यु भएको प्रहरीले जनाएको छ। घाइते आठमध्ये सात जनालाई उपचारका लागि सुर्खेत पठाइएको छ। जुनीचाँदे११ का नविन सिंह र जुनीचाँदे९ का धनबहादुर शाही गम्भीर घाइते छन्। अन्यको अवस्था सामान्य रहेको प्रहरी नायव उपरीक्षक मधुकुमार थापाले बताए। रातीको समय भएको तत्काल उद्धार गर्न कठिन भएको थियो। बाटो अफ्ठयारो भएकोले मोडमा ब्रेक फेल हुँदा दुर्घटना भएको प्रहरीको अनुमान छ। मिनी ट्रक करिब तीन सय मिटर तल खसेको थियो। गाडीमा खाद्यान्न लगायतको समान पनि थियो। लोड धेरै भएकोले पनि दुर्घटना भएको हुनसक्ने प्रहरीले जनाएको छ। चाडवाडको समयमा गाडी नपाएका कारण ति मानिसहरु मिनी ट्रकमा कोचिएर बसेका थिए। तिहार मनाउन घर जान थालेका उनीहरु दुर्घटनामा परेका हुन्।
युगान्तकारी पर्व तिहार,"चाडपर्वअन्तर्गत रहेका सर्वप्राचीन यथार्थ पक्ष र परम्परा बिर्सिएर यससम्बन्धी मौलिकता स्थापित हुन सक्दैन। नेपालमा तिहार वा भाइटीकाजस्तै अनेक पर्व प्रचलित छन्। सामाचखेवा, जितिया, राखी र चासोक तङनाम आदि पर्वहरू चेलीमाइतीका बीचको आदर र आदर्श सम्बन्ध स्थापित गर्ने युगान्तकारी पर्वहरू हुन्। कतिपय चाडपर्वका सर्वप्राचीन सही मान्यता अझै उजागर गर्न सकिएको छैन। तिहारसित मिल्दाजुल्दा नेपालका विभिन्न पर्वको विशद् अध्ययन गरेर प्रकाशन गर्नुपर्छ। प्रायः वैदिक सनातनी वा हिन्दू सम्प्रदायका भनिएका चाडपर्वहरूलाई समयक्रममा बिटुलो बनाइएको देखिन्छ। यी चाडहरूमा सामन्तवादी संस्कृतिको सार पक्ष कलात्मक हस्तक्षेपका साथ प्रवेश गराएको देखिन्छ। यसको प्रत्यक्ष उदाहरण सार्वजनीन, सार्वकालिक र सर्वजन सरोकार तथा उत्साहका चाडहरूलाई सामन्तवादले संकुचित तथा संकीर्ण बनायो। तिनलाई एक जात, जाति, धर्म, र समुदायमा सीमित गरिदियो। त्यसैले सबै नेपाली सबै खुसी हुने र आनन्दित हुने दसैं र तिहारजस्ता पर्वहरूलाई हिन्दूकरण गरिएको स्पष्ट देखिन्छ। एउटै चाडपर्व पनि बहुधामिक, बहुसांस्कृतिक तथा बहुभूगोलका जनताले बहुप्रकारले मनाएको विशेष स्थिति नेपालमा पाइन्छ। श्रम संघर्षहरू भौतिक तथा आत्मिक संस्कृति निर्माणका मूल आधार हुन्। त्यसैले शारीरिक र मानसिक पुनर्ताजगी प्राप्त गर्न विभिन्न चाडपर्वहरू प्रारम्भ भएको पाइन्छ र नेवार समुदायले मनाउने म्हः पूजा अर्थात् शरीरको पूजा, उभौली उधौली, हलसारो र हलेरो, भूमे पूजा पर्व वा चाड जात्री पर्र्वहरू शारीरिक तथा मानसिक पुनर्ताजगी प्राप्त गर्न सुरु गरिएको स्पष्ट हुन्छ। चाडपर्वहरूमा ऋतु परिवर्तनको प्रभाव पनि परेको देखिन्छ। देश, काल, स्थान र धार्मिक सांस्कृतिक भिन्नताले गर्दा एउटै चाडका सार पक्षमा समानता भए पनि रूपहरूमा भिन्नता देखिन्छ। त्यसैले नेपालीको तिहार भाइटीका नै हो। दीपावली मित्रराष्ट्र भारतीय जनताको पर्व हो। यो नेपालको तिहारमा भाइटीका लगाइन्छ। बरु राखी चाहिँ नेपालको तिहारसित सन्निकट रहेको छ। शब्दमा पनि संस्कृति ध्वनित हुन्छ। यस्ता कुरामा अत्यन्त सचेत भइएन भनेर जथाभावी शब्द प्रयोग गर्न थालियो भने नेपालको सांस्कृतिक मौलिकतामा आँच आउने निश्चित देखिन्छ। मातृप्रधान समाजमा एउटै आमाका सन्तानहरूका बीच बिहेबारी गर्ने परिपाटीविरुद्ध सुरु गरिएको विषयसित पनि घनिष्ट रूपमा तिहार सम्बन्धित देखिन्छ। अब एउटै आमाका सन्तानहरूका बीच बिहेबारी गर्ने होइन तिनीहरूका बीच चेलीमाइतीजस्तो सम्मानित आदर र आदर्श सम्बन्ध कायम गर्ने युगान्तकारी पर्व हो तिहार। तिहार कात्तिक कृष्ण त्रयोदशीदेखि कात्तिक शुक्ल द्वितीयासम्म पाँच दिन मनाइने चाड हो। तिथिबार र त्यौहार हुँदै तिहार शब्द निर्मित तथा प्रचलित बनेको मानिन्छ। यो पर्व पनि कृषि कर्मको एउटा चरण पूरा गरेपछि पुनर्ताजगी प्राप्त गर्न मनाउन सुरु गरिएको चाड हो। तर यसको मूलमर्म यो संघीय लोकतान्त्रिक गणतान्त्रिक नेपालमा अझै ओझेल परेको छ। मातृ प्रधान समाजमा यौनसम्बन्ध स्वच्छन्द थियो। एउटै माताका सन्तानहरूका बीच विवाह हुन्थ्यो तर मानव त नरपशु हो अर्थात् पशुमध्येको श्रेष्ठ पशु हो। यसको ढिलो भए पनि बुद्धि आउँछ सही मान्यता स्थापित तथा समृद्ध गर्छ। आफूले नै अञ्जानबस सुरु गरेका गलत संस्कृतिलाई संशोधन र परिमार्जन वा परित्याग पनि गर्छ। तर पशुमा भने त्यस खालको विवेक र बुद्धि कहिल्यै पलाउँदैन। त्यस मानेमा नरपशु वा मानव श्रेष्ठ हो र छ। त्यसैले स्वच्छन्द यौन सम्बन्धको परिपाटीलाई परित्याग गरी थिति बसाल्ने क्रममा तिहारजस्ता पर्वहरू मानव जातिले सुरु गरेको स्पष्ट हुन्छ। सर्वप्राचीन ग्रन्थ ऋग्वेदमा यम यमी नाम गरेका जुम्ल्याहा दाजुबहिनीको संवाद छ। त्यहाँ दाजुसित तरुनी भएकी बहिनी यमीले यौन सम्बन्ध गाँस्ने प्रस्ताव राख्छिन् तर दाजुले तिमी यसका कामका लागि अर्कै पुरुष खोज अब आइन्दा यस्तो काम गर्नु हुँदैन भनेका छन्। त्यसैगरी उद्दालक ऋषिकी आमालाई बाबुकै अगाडि अर्को एक ऋषिले यौन चाहनापूर्ति गर्न तत्कालीन मान्यताअनुसार हात समाएर तान्न खोज्दा उद्दालक ऋषिले प्रतिवाद गर्दै गरेको देखिन्छ। ऋषिपुत्रले हरेक नारीले आफ्नो सत्मा बस्नुपर्छ भनेको देखिन्छ। नेपालीको तिहार भाइटीका नै हो। दीपावली मित्रराष्ट्र भारतीय जनताको पर्व हो। यो नेपालको तिहारमा भाइटीका लगाइन्छ। बरु राखी चाहिँ नेपालको तिहारसित सन्निकट रहेको छ। संस्कृतिविद् डा जगमान गुरुङले १८९६ सालमा मुख्तियार रंगलालले पश्चिम नेपालको भ्रमण गर्दा त्यहाँ जैसी बाहुनहरूमा भान्जी अर्थात् फुपूकी छोरीसित मामाका छोराहरूले विवाह गर्ने प्रचलनविरुद्ध रुक्का वा आदेशपत्र जारी गरेको उल्लेख गरेका छन्। यस्ता अवशेषहरू नेपालमा अझै पनि पाइन्छ। कुमाइ बाहुन समाजमा सगोत्री विवाहको प्रचलन रहेको बताइन्छ। दक्षिण भारतमा अझै पनि भान्जी विवाह अर्थात् मामा चेला र फुपूचेली दाम्पत्य सम्बन्ध गाँस्ने प्रचलन छ। नेपालका कतिपय जातिमा अहिले पनि मामा चेला फुपूचेला सम्बन्ध गाँस्ने परम्परा रहेको देखिन्छ। त्यसैले तिहारजस्ता पर्वहरू ऐतिहासिक अत्यन्त महत्वपूर्ण चाड हुन्। रामरमितो र पुनर्ताजगी प्राप्त गर्नु मात्र तिहार पर्वको विषय देखिन्न। चेली माइतीबीच एकअर्कामा आत्मीय र आदरपूर्ण सम्बन्ध कायम गर्ने पर्व सामाचखेवा र जितिया र चासोक तङनाम पर्व पनि हो। चासोक माने न्वाँगी र तङ्नाम माने उत्सव अर्थात् चासोक तङ्नाम चाड तिहारसित मिल्दोजुल्दोरहेको छ। यस चाडमा पालाङ गाउँदै र धान नाच, नाचिन्छ। चेलीबेटीहरू कोसेली बोकेर माइत जान्छन् र नाता नपर्नेहरू मायाप्रीतिमा रमाउँछन् र हात समाई नाच्छन्। यो पर्व प्रत्येक वर्ष मंसिर १९, २० र २१ गते मनाइन्छ। अहिले पनि तिहारका अवसरमा यमराज वा धर्मराज बहिनी यमुनाका घरमा गएर टीका लगाएको प्रसंगमात्र उल्लेख गरिन्छ। जब कि जगमान गुरुङले यम भनेको नियम पनि हो। उहाँले बलीराजा भनेको जुम्लाको काले गाउँका कल्याण वंशी एक बलशाली वा वलिष्ठ युवालाई चन्दननाथ नाम गरेका पण्डितले राजा घोषणा गरेको विषयसित जोड्नु भएको देखिन्छ। अनि तिनै राजाका समयमा देवी देवताका मन्दिरमा भाकल पूरा गर्न चढाएका केटाकेटीहरू देवदास वा देवदासीका रूपमा चिनिए। तिनलाई बली राजाले अबदेखि तिमीहरूले मागेर जीविका गर्नु भनेको विषयसित तिहारको देउसीभैलो प्रचलनामा आएको भनाइ छ। बलीहाङ राजाको विषय पनि प्रमुख रूपमा चर्चामा रहेको पाइन्छ। एउटै तिहार पनि नेपालमा विभिन्न रूप र स्वरूपमा प्रचलित भएको देखिन्छ। यस्ता विषयमा गम्भीर खोज जरुरी हुन्छ। संस्कृतिविद्का नाममा कतिपयले गणेशको सुँडको मात्र बखान गरेर अब हुँदैन। तिहारमा गरिने काग, कुकुर, गाई, गोरु र गोवद्र्धन पर्वतको पूजाले कृषि र पशु व्यवसायसित सम्बन्धित मर्म, महŒव र उपादेयतालाई उजागर गरेको छ। मानव जातिले आफ्ना हक, हित, सुरक्षा र संवद्र्धन गर्ने सजीव वा निर्जीव प्रकृति, वस्तु र पदार्थलाई सम्मान गरेको देखिन्छ। अझ गाईको सर्वाधिक उपादेयतालाई प्रत्यक्ष महसुस गरेर पूजा गरेको हो भने कृषिकर्ममा गोरुको सर्वाधिक महत्वलाई गम्भीर रूपमा महसुस गरेर पूजा गरेको स्पष्ट हुन्छ। चाडपर्वअन्तर्गत रहेका सर्वप्राचीन यथार्थ पक्ष र परम्परा बिर्सिएर यससम्बन्धी मौलिकता स्थापित हुँदैन। चाडपर्वमा समयक्रममा भित्रिएका अतिवादी धार्मिक र सांस्कृतिक सार पक्षहरू अवलम्बन गरेर पनि हुँदैन। तिनका प्रारम्भिक सुन्दर पक्षहरूको जगेर्ना गर्दै समय क्रममा तिनमा भित्रिएका नकार पक्षलाई हटाउँदै समयसापेक्ष रूपान्तरण गर्दै जानुपर्छ। संस्कृतिमा अन्तर्निहित सामन्तवादी संस्कृति सारजन्य कुप्रभावलाई अक्षरशः अनुसरण गरेर गणतन्त्र स्थपित र सुदृढ हुन सक्तैन।"
"प्रधानमन्त्रीलाई रावलको प्रश्न, प्रचण्डको पत्र एमसीसीमा के हैसियतले पठाइयो ?","काठमाडौं : नेकपा एमालेका उपाध्यक्ष भीम रावलले नेकपा माओवादी अध्यक्ष पुष्पकमल दाहाल प्रचण्डको पत्र एमसीसीमा के हैसियतले पठाइयो भन्ने प्रश्न गरेका छन्। ट्वीटरमार्फत उनले एमसीसी सम्झौताबारे पठाइएको गोप्य पत्र सार्वजनिक गर्न माग गरेका छन्। संयुक्त अधिराज्यको ग्लास्गोमा जलवायु परिवर्तनसम्बन्धी संयुक्त राष्ट्रसङ्घीय संरचना महासन्धिको पक्षराष्ट्रको २६औँ सम्मेलन (कोप२६) मा सहभागी भएर फर्कनेक्रममा बिहीबार बिहान त्रिभुवन अन्तर्रांष्ट्रिय विमानस्थलमा पत्रकारसँग कुरा गर्दै प्रधानमन्त्री शेरबहादुर देउवाले प्रचण्डजी र मैले एमसीसी पास गराउँछौं भनेर पत्र पठाइसकेको जानकारी गराएका थिए। बेलायतमा मिलेनियम च्यालेन्ज कर्पोरेशन (एमसिसी) की डेपुटी सीईओ एलेक्सिया लाटोर्टुले प्रधानमन्त्री देउवासँग भेट गरी छलफल गरेकी थिइन्। देउवाले आफूसँग एमसीसी संसद्बाट अनुमोदनबारेमा कुरा राखेको र सत्ता गठबन्धनसँग मिलेर अघि बढाउने जानकारी दिएको प्रस्ट्याएका थिए। सोही विषयलाई लिएर उपाध्यक्ष रावलले राष्ट्रघाती प्रावधान भएको सम्झौताबारे पठाइएको पत्र तुरून्त सार्वजनिक गर्न माग गरेका हुन् उनले गोप्य पत्राचार देशघात भएको टिप्पणी गरे। बेलायतमा जलवायु सम्मेलनमा भाग लिई फर्किनासाथ प्रमं देउवाले एमसीसी पारित गराउने भनी आफु र प्रचण्डले पत्र पठाइसकेको खुलासा गर्नुभयो।राष्ट्रघाती प्रावधान भएको सम्झौताबारे पठाइएको पत्र तुरून्त सार्वजनिक गरियोस्। यस्तो विषयमा गोप्य पत्राचार देशघात हो। उनले भनेका छन्, प्रचण्डको पत्र के हैसियतले पठाइयो ? एमसीसी संशोधन हुन सक्दैनः परराष्ट्रमन्त्री खड्का गठबन्धन कि एमसीसी ? एमसीसी सन्दर्भमा एकस्वर बनाएर अगाडि बढौं: परराष्ट्रमन्त्री खड्का निजी क्षेत्रले भन्यो, एमसीसी पास गरौं दलहरुबीच सहमति नभए एमसीसी पारित हुँदैन : मन्त्री खड्का सम्झौता अनुमोदन नगरेकामा एमसीसी निराश प्रक्रिया पूरा गरेर एमसीसी पास हुन्छ : प्रधानमन्त्री देउवा सम्झौता अनुमोदन गर्ने कि नगर्ने भन्नेमा सत्ता गठबन्धनका दल नै विभाजित देखिएका छन्। कांग्रेस जसरी पनि एमसीसी अनुमोदन गर्ने पक्षमा छ। प्रधानमन्त्री देउवाले सार्वजनिक मञ्चबाटै एमसीसी पास गर्नुपर्ने भनाई राख्दै आएका छन्। जनता समाजवादी संघीय परिषद् अध्यक्ष डा बाबुराम भट्टराई पनि अनुमोदनका पक्षमा छन्। माओवादी केन्द्र र नेकपा एकीकृत समाजवादी सम्झौता संशोधन गरेर मात्रै अनुमोदन गर्नुपर्ने पक्षमा छन्। राष्ट्रिय जनमोर्चा भने एमसीसीको विरोधमा छ। प्रमुख प्रतिपक्ष एमाले भने सत्ता गठबन्धनको निर्णयअनुसार अघि बढने बताइरहेको छ। तत्कालीन अर्थमन्त्री ज्ञानेन्द्रबहादुर कार्कीले २०७४ भदौ २९ मा नेपालका तर्फबाट वासिङटन डीसीमा एमसीसी सम्झौतामा हस्ताक्षर गरेका थिए। एमसीसी मुख्यालयले ७० वर्षभन्दा बढी समयदेखि अमेरिका र नेपालले साझा मूल्य मान्यता, लोकतान्त्रिक आदर्श र विश्वासमा आधारित साझेदारी कायम गर्दै आएको जनाएको छ। बेलायतमा जलवायु सम्मेलनमा भाग लिई फर्किनासाथ प्रमं देउवाले एमसीसी पारित गराउने भनी आफु र प्रचण्डले पत्र पठाइसकेको खुलासा गर्नुभयो।राष्ट्रघाती प्रावधान भएको सम्झौताबारे पठाइएको पत्र तुरून्त सार्वजनिक गरियोस्।यस्तो विषयमा गोप्य पत्राचार देशघात हो। प्रचण्डको पत्र के हैसियतले पठाइयो?    ()  ,"
चार मन्त्री रिहा गर्न सुडानी सेना प्रमुखको आदेश,"काठमाडौं : सुडानका सेना प्रमुख जनरल अब्देल फताह अलबुर्हानले आफ्नो नियन्त्रणमा रहेका चार मन्त्रीलाई रिहा गर्न आदेश दिएका छन्। सैनिक शासनविरुद्ध आन्दोलन चर्काउन थालेपछि केही दिन अघि त्यहाँको सेनाले चार मन्त्रीलाई नियन्त्रणमा लिएको थियो। मन्त्रीलाई पक्राउ परेको विषयमा अन्तराष्ट्रियस्तरमा चर्को विरोध हुन थालेपछि सुडानका सेना प्रमुखले आफ्नो नियन्त्रणमा रहेका मन्त्रीलाई रिहा गर्न आदेश दिएको अन्तराष्ट्रिय संचारमाध्यमहरुले खबर छापेका छन्। सुडानको सरकारी टेलिभिजनका अनुसार, त्यहाँको सेनाले दूरसंञ्चार,उद्योग, खेलकुद र सूचना मन्त्रीलाई तत्काल रिहा गर्न आदेश दिएको हो। सुडानी सेनाले अक्टोबर २५ मा सैनिक कु गरी सत्ता हातमा लिएको थियो। सुडानको राजनीतिलाई सहज बनाउन संयुक्त राष्ट्रसंघले समन्वय गरिरहेका बेला सुडानी सेनाले पक्राउ परेका मन्त्री रिहा गर्न आदेश दिएका हुन्। सुडानमा देखिएको पछिल्लो राजनीतिक संकट छिट्टै समाधान हुनेमा संयुक्त राष्ट्रसंघले विश्वास लिएको छ। सैनिक कु भएपछि प्रजातन्त्र समर्थक जनताहरुले त्यसको विरोधमा ठूला प्रर्दशनहरु गर्दै आएका छन्। सुडानमा सैनिकले सत्ता हात लिनुपर्ने विपक्षीको माग सुडानका प्रधानमन्त्री ह्यामडोक सेनाको नजरबन्दमा सुडान सेनाले सत्ता कब्जा गरेपछि भएको आन्दोलनमा कम्तिमा ३ को मृत्यु, ८० घाइते सुडानका अपदस्थ प्रधानमन्त्री नजरबन्दबाट मुक्त"
"नेपाल संवत् ११४२, र म्ह: पूजा मनाइँदै","काठमाडौं : प्रत्येक वर्ष कार्तिक शुक्ल प्रतिपदाका दिन मनाइने नेपाल संवत् ११४२ आज देशभर विविध कार्यक्रम आयोजना गरी मनाइँदैछ । यस संवतलाई हाल नेवार समुदायले नयाँ वर्षका रुपमा मनाउने गरेका छन् । राष्ट्रिय विभूति शंखधर साख्वाःले विसं ९३७ (इ सं ८८०) मा गरीब जनताको ऋण मोचन गरी नेपाल संवत्को सुरुवात् गराएका थिए। नेपाल संवत्ले पृथ्वीनारायण शाहको शासनकालसम्म राष्ट्रिय संवत्को मान्यता पाएको लुम्बिनी बौद्ध विश्वविद्यालयका पूर्व उपकुलपति डा त्रिरत्न मानन्धरले जानकारी दिए। लिच्छविकालका राजा राघवदेवको शासनकालबाट सुरु भएको नेपाल संवत् पृथ्वीनारायण शाहको शासनकालसम्म मौलिक संवतका रुपमा चलेको थियो, लिच्छविकाल अघि शक संवत प्रचलनमा थियो, नेपाल देशको नामबाट राखिएकाले यो मौलिक संवत् हो, उनले भने । विसं २००७ मा प्रजातन्त्रको स्थापना भएपछि नै नेपाल संवत्लाई राष्ट्रिय मान्यताका लागि अभियान चलाइएको हो । नेपाल संवत्लाई नयाँ वर्षका रुपमा काठमाडौँ, ललितपुर, भक्तपुर, बनेपा, धुलिखेल, बाह्रबिसे, दोलखालगायत नेवार समुदायको बाहुल्यता रहेका स्थानमा विशेषरुपमा मनाउने गरिन्छ । गरीब जनताको ऋण मोचन गराई सामाजिक सेवाको उत्कृष्ट नमूना प्रस्तुत गरेको र नेपालमा मौलिक संवत्समेत चलाएको कार्यको उच्च मूल्याङ्कन गर्दै २०५६ सालको नयाँ वर्षका दिनमा तत्कालीन प्रधानमन्त्री कृष्णप्रसाद भट्टराईले साख्वालाई राष्टिय विभूति घोषणा गरेका थिए। विसं २०६५ मा प्रधानमन्त्री पुष्पकमल दाहालले नेपाल संवत्ले राष्ट्रिय मान्यता पाउने घोषणा गरेका थिउ। कात्तिक कृष्ण औँसीका दिन बही खाता बन्द गरी नयाँ वर्ष अर्थात् कात्तिक शुक्ल प्रतिपदाका दिन नयाँ बही खाताको सुरुवात् गर्ने परम्परा समेत काठमाडौँमा अझै छ । म्हः (आत्म) पूजा आजैको दिन नेवार समुदायमा म्हः (आत्म) पूजा समेत गरिन्छ । कार्तिक शुक्ल प्रतिपदाका दिन आज नेवार समुदायले आफ्नो आत्म (म्हः) पूजा पर्व मनाउने गर्दछन् । मानिसको आत्मा नै सबैभन्दा ठूलो र महत्वपूर्ण भएकाले आत्म पूजा गर्ने परम्परा शास्त्रीय भएको धर्मशास्त्रविद् एवं नेपाल पञ्चाङ्ग निर्णायक समितिका पूर्व अध्यक्ष प्रा डा रामचन्द्र गौतम बताउँछन् । आत्म सन्तुष्ट बनाई खुसी राख्न सके देवी देवता पनि प्रसन्न भई आशीर्वाद दिने र जीवन लिएको पनि सार्थक हुने धार्मिक विश्वास छ ।"

शीर्षक,विवरण
"सबै महानायक, सबै महानायिका !","काठमाडौँ: भुवन केसी नेपाली चलचित्र क्षेत्रको पुरानो नाम हो । उनले 'कुसुमे रुमाल', 'सम्झना', 'करोडपति' लगायत दर्जनौँ फिल्ममा अभिनय गरेर चर्चा बटुलेका छन् । पछिल्लो समय चलचित्र क्षेत्रका कलाकारलाई महानायकको विल्ला लगाउन थालिएको छ । 'महानायक' राजेश हमाल, 'महानायिका' करिश्मा मानन्धर आदि । यसै सन्दर्भमा अन्नपूर्णले नायक केसीसँग गरिएको कुराकानीको सारसंक्षेपः के मा व्यस्त हुनुहुन्छ ? म पारस, एन्टी हिरो र माईती घर भन्ने फिल्मको तयारीमा छु । महानायकमहानायिकाबारे तपाईँको बुझाइ के छ ? धेरै जना महानायकमहानायिका हुनुहुन्छ । समयअनुसार सबैको आआफ्नो भूमिका र योगदान रहेको छ । त्यसैले चलचित्र क्षेत्रमा योगदान पुर्याएका सबै महानायक हुन् । कसैले धेरै फिल्ममा अभिनय गरेका छन् तर योगदान भने कम हुन्छ । तर, कसैको थोरै फिल्ममा अभिनय रहेको हुन्छ योगदान भने धेरै हुन्छ । थोरै फिल्ममा अभिनय गरेका केही कलाकारहरु दर्शकको प्रिय हुन्छन् । त्यसकारण महानायक पनि विभिन्न किसिमको हुन्छ जस्तो लाग्छ मलाई । तपाईँको नजरमा महानायक महानायिका को ? मैले देखेअनुसार अभिनेता शिव श्रेष्ठ महानायक हुन् भने गौरी मल्ल महानायिका हुन् । त्यसो भए करिश्मा मानन्धर महानायिका होइनन् ? हो, उहाँहरु दुवै महानायिका हुनुहुन्छ । गौरी अभिनयको खानी महानायिका हुनुहुन्छ भने करिश्मा सुन्दरीको महानायिका हुनुहुन्छ । सबैको आआफ्नो योगदान रहेको हुन्छ । तपाईँलाई शिव श्रेष्ठ नै किन महानायक भन्ने लाग्यो ? उहाँले धेरै फिल्ममा अभिनय गरेर देशलाई चिनाउन सफल भएकोले उहाँलाई महानायक भनिएको हो । श्रेष्ठले नेपाललाई चलचित्रमार्फत अन्तर्राष्ट्रिय रुपमा चिनाउन सफल हुनुभएको छ । राजेश हमाल महानायक होइनन् ? उहाँ पनि हो । उहाँले धेरै फिल्ममा खेल्नुभएकोले उहाँ बिजी महानायक हो । राजेश जीको पनि चलचित्र क्षेत्रमा छुट्टै योगदान रहेको छ । तपाइँको नजरमा कोको महानायक हुन् ? नीर शाह महामहानायक हुन् । चकलेटी महानायक दिलिप रायमाझी, एक्सन महानायक निख्रिल उप्रेती र विराज भट्ट हुन् । आर्यन सिग्देल रोमान्टिक महानायक हुन् । उहाँहरु किन महानायक ? मैले देखे अनुसार महानायकको पनि विभिन्न रुप हुन्छ । सबैको एउटै अभिनय हुँदैन । दर्शकले पनि उहाँलाई अभिनयको अनुसार नै बुझिरहेका हुन्छन् । जस्तै कि निख्रिल उप्रेतीको प्रायजसो फिल्ममा एक्सनको नै अभिनय धेरै हुन्छ । त्यसैले उहाँलाई एक्सनको महानायक भनिएको हो । अरु पनि त्यस्तै हो । त्यसो भए महानायिका भनेरलाई को कसलाई बुझ्नुहुन्छ ? मेरो लागि सबै महानायक र सबै महानायिका हुन् । निरुता सिंह इमोस्नल र रोमान्टिक महानायिका हुन् । त्यस्तै रेखा थापा सुन्दरी साथै अभिनयमुखी महानायिका हुन् । के तपाईँ पनि महानायक जस्तो लाग्दैन ? मलाई आफू महानायक जस्तो लाग्दैन । किनकि मैले धेरै सिक्न बाँकी छ । अझ मलाई नायक जस्तो लाग्दैन । दर्शकले भन्नुहुन्छ खुशी पनि लाग्छ तर म त्यो सम्मानको लागि लायक भइसकेको छैन जस्तो लाग्छ मलाई ।"
"चीनको सैन्य विस्तारविरुद्ध बोल्न जापानको आग्रह, स्पेनमा शक्तिशाली ज्वालामुखी विस्फोट","चीनको सैन्य विस्तारबारे बोल्न युरोपेली मुलुकलाई जापानको आग्रह टोक्योः चीनको सैन्य विस्तारले द्वन्द्व बढाउने जोखिम रहेको भन्दै जापानले युरोपेली मुलुकहरुसँग आग्रह गरेको छ । दी गार्जियनमा सोमबार प्रकाशित अन्तर्वार्तामार्फत जापानका रक्षामन्त्री नोवो किसीले चीनको सैन्य विस्तारले जोखिम बढाउन सक्ने भन्दै अन्तर्राष्ट्रिय समुदायलाई सतर्क रहन चेतावनी दिएका छन् । चीनले पछिल्लो समय साउथ चाइना सी र पूर्वी क्षेत्रमा आफ्नो दाबी गर्दै सैन्य विस्तार गरिरहेको छ । रक्षामन्त्री किसीले चीनको सो गतिविधिले छिमेकी मुलुक र अन्य अन्तर्राष्ट्रिय समुदायलाई चिडाउन सक्ने भन्दै युरोपेली मुलुकहरुलाई मुख खोल्न आग्रह गरेका छन् । चीनले आफ्नो क्षेत्र वरिपरी रहेका ताइवान लगायत अन्य टापुहरु, भारतीय सीमा क्षेत्र र साउथ इस्ट चाइना सी क्षेत्रमा आफ्नो सैन्य शक्ति विस्तार गरिरहेको छ उनले भनेका छन्, यसले हामीलाई मात्र प्रभाव पार्ने नभई विश्व समुदायमा समेत जोखिम निम्त्याउने छ । त्यसैले यसबारे सबैले बोल्न जरुरी छ । ००० होटेल रुवान्डाका नायक आतंकवादी हमलामा दोषी ठहर रुवान्डा: रुवान्डाको अदालतले हलिउड फिचर फिल्म होटल रुवान्डाका नायक एवं राजनीतिज्ञ पाउल रुसेसाबेगीनालाई आतंकवादी घटनामा संलग्न रहेको भन्दै दोषी ठहर गरेको छ । सन् १९९४ को नरसंहारमा संलग्न रहेको भन्दै सोमबार रुवान्डाको अदालतले उनलाई दोषी ठहर गरेको हो । 'आतंकवादी समूहमा सामेल रहेकोले पाउललाई अदालतले दोषी ठहर गरेको छ सजाय सुनाउँदै अदालतले भनेको छ, सन् १९९४ को नरसंहारमा उनी संलग्न रहेको पुष्ट भइसकेको छ । ६७ वर्षीय रुसेसाबेगीनाले ओस्कार नोमिनेटेड फिल्म होटल रुवान्डामा होटल म्यानेजरको भूमिका निभाएका छन् । सन् १९९४ मा हुतु र तुत्सी आदीवासी समुदायबीच भएको जातीय द्धन्द्धमा करिब ८ लाख मानिसको नरसंहार गरिएको थियो । सो नरसंहारमा उनी संलग्न रहेको आरोप लाग्दै आएको थियो । ००० विदेशी कामदारका लागि जापानले मानव अधिकार एप बनाउँदै टोक्योः विदेशी कामदारका लागि जापानले पहिलो पटक मानव अधिकार एप बनाउने भएको छ । जापान इन्टरनेसनल कर्पोरेसन एजेन्सी जाइकाको नेतृत्वमा मानव अधिकार एप निर्माण गर्ने भएको हो । सोमबार जाइकाले जापानमा रहेका विदेशी कामदारको सुरक्षाका लागि सो स्मार्ट एप निर्माण गरिने बताएको छ । टोयोटा मोटर कर्पोरेसनसहित करिब २ सयभन्दा बढी जापानी कम्पनीहरुले संयुक्त रुपमा सो एप निर्माण गर्नेछन् । जापानमा रहेका विदेशी कामदारहरु अबेरसम्म काम काममा खटिन्छन् र उनीहरु विभिन्न हिंसामा पर्ने गर्छन् । उनीहरुको सुरक्षाका निम्ति जाइकाले स्मार्ट एप निर्माण गर्दैछ सोमबार जाइकाले भनेको छ । आगामी वर्षदेखि सञ्चालमा ल्याउने गरी निर्माण गरिने सो एपमार्फत विभिन्न समस्यामा परेका विदेशी कामदारहरुले विभिन्न गुनासो र उजुरी गर्न सक्ने जाइकाले जनाएको छ । सन् २०२० को तथ्यांकअनुसार जापानमा करिब १ करोड ७२ लाख विदेशी कामदारहरु छन् । ००० चीनको युनिभर्सल रिसोर्ट २० वर्षपछि खुला बेइजिङः चीनको बेइजिङ युनिभर्सल रिसोर्ट २० वर्षपछि आधिकारिक रुपमा खुला गरिएको छ । करिब १९ दिनको परीक्षणपछि सोमबार दिउँसोदेखि सर्वसाधारणका लागि खुला गरिएको हो । अमेरिकी युनिभर्सल स्टुडियोको डिजाइनमा आधारित सो स्टुडियो चीन र अमेरिकी सम्बन्ध चिसिएको सम्बन्धमा खुला गरिएको बताइएको छ । बेइजिङ युनिभर्सल स्टुडियो विश्वको पाँचौं ठूलो र चीनको पहिलो ठूलो स्टुडियो हो । कोभिड १९ मापदण्डलाई ध्यानमा राख्दै रिसोर्ट खुला गरिएको चीन सरकारले जनाएको छ । चीनमा भारी वर्षाका बीच सो रिसोर्ट उद्घाटन गरिएको थियो । उद्घाटन कार्यक्रममा युनिभर्सल स्टुडियोमार्फत निर्मित प्रतिष्ठित चलचित्रका पात्रहरुको भूमिका प्रदर्शन गरिएको थियो । सो रिसोर्ट सबै उमेर समूहका आन्तरिक र विदेशी पर्यटकहरुका लागि समेत खुला गरिएको ग्लोबल टाइम्सले जनाएको छ । निर्माण सुरु गरेको करिब २० वर्षपछि सो रिसोर्ट सबैका लागि खुला गरिएको हो । सो स्टुडियो निर्माणमा करिब ३३ अमेरिकी डलर लगानी रहेको बताइएको छ । ००० रसियन युनिभर्सिटीमा गोली चलेपछि बन्दुकको नियममा कडाइ मस्कोः रुसको पर्म स्टेट युनिभर्सिटीमा सोमबार बन्दुकधारीले गोली चलाउँदा ७ बालबालिकासहित दुई किशोरको मृत्यु भएको छ भने दर्जनौँ घाइते भएको पुष्टि भएको छ । सो घटना अनपेक्षित भएको भन्दै रुसका राष्ट्रपति भ्लादमिर पुटिनले बन्दुकसम्बन्धी नियममा कडाइ निर्देशन दिएका छन् । घटनापछि रुसको अनुसन्धान आयोगले अनुसन्धान अघि बढाएको थियो । १९ वर्षीय इल्नाज गल्यभिवलाई आशंकाको भरमा पक्राउ गरिएको छ । ००० माहुरीको टोकाइबाट ६३ लोपोन्मुख पेन्गुइन मरे सिमोन्सटाउनः मौरीको टोकाइबाट करिब ६३ वटा लोपोन्मुख सूचीमा रहेका अफ्रिकन पेन्गुइन मरेका छन् । दक्षिण अफ्रिकाको केप टाउननजिकै सिमोन्स टाउनमा लोपोन्मुख र संरक्षित पंक्षीको सूचीमा परेका पेन्गुइन मौरीको टोकाइबाट मरेका हुन् । दक्षिण अफ्रिकाको कोस्टल बर्ड कन्जरभेसनका अनुसार मृत फेला परेका पेन्गुइनहरुको नमुना परीक्षण गर्दा मौरीको टोकाइबाट मरेको देखिएको छ । कतिपय मौरीहरु पनि मृत फेला परेका छन् । दक्षिण अफ्रिकाको टापु क्षेत्रमा पाइने अफ्रिकन पेन्गुइनलाई इन्टरनेसनल युनियन फर कन्जरभेसन अफ नेचरले लोपोन्मुख भन्दै रातो सूचीमा राखेको छ । ००० स्पेनमा ५० वर्षपछि शक्तिशाली ज्वालामुखी विस्फोट ला पाल्माः स्पेनको एटलान्टिक महासागर क्षेत्रनजिकै ला पाल्मा टापुमा ५० वर्षपछि शक्तिशाली ज्वालामुखी विस्फोट भएको छ । आइतबार राति सो ज्वालामुखी विस्फोट भएको हो । ज्वालामुखीबाट निस्केको लाभाले विभिन्न घरहरुमा क्षति पुगेको छ भने सो क्षेत्रबाट हजारौँ मानिसको उद्धार गरिएको बताइएको छ । दी केनरी आइल्याण्ड भल्क्यानोलोजी इन्स्टिच्युटका अनुसार स्पेनको दक्षिणी क्षेत्रमा अवस्थित सो टापुमा सोमबार बिहान ३ बजेदेखि लाभासहितको सो ज्वालामुखी विस्फोट भएको थियो । अन्तिम पटक सन् १९७१ अर्थात् करिब ५० वर्षअघि सो क्षेत्रमा ज्वालामुखी विस्फोट भएको थियो भने करिब ३ हप्तासम्म निरन्तर लाभा निस्केको थियो । नयाँ ज्वालामुखी अझै केही दिनसम्म रहने छ । ज्वालामुखीको उच्च जोखिममा रहेको स्पेनको ला पाल्मा क्षेत्रमा करिब ८५ हजारभन्दा बढी मानिसको जनसंख्या रहेको छ भने प्रभावित क्षेत्रबाट हालसम्म ५ हजारभन्दा बढी मानिसको उद्धार गरिएको बताइएको छ । ००० उत्तर कोरियाले भन्यो: अमेरिका, बेलायत र अष्ट्रेलियाको सम्झौता खतरनाक प्योङयाङः उत्तर कोरियाले अमेरिका, बेलायत र अष्ट्रेलियाबीच भएको ओकस सम्झौताको गम्भीर आलोचना गरेको छ । शक्तिशाली परमाणु उर्जाबाट चल्ने समुद्री जहाज सम्झौता गम्भीर खतरनाक र वाहियात भएको भन्दै उत्तर कोरियाले आलोचना गरेको हो । उत्तर कोरियाको विदेश मन्त्रालयले सोमबार टिप्पणी गर्दै सो सम्झौता हिन्द प्रसान्त महासागर (इन्डो प्यासिफिक) क्षेत्रको लागि मात्र नभई उत्तर कोरियाको सुरक्षाको लागिसमेत खतरनाक रहेको चेतावनी दिएको छ । अमेरिका, बेलायत र अष्ट्रेलियाले गरेको सम्झौता वास्तवमै वाहियात र खतरनाक छ । यसले एसिया प्रशान्त क्षेत्रको रणनैतिक सन्तुलन बिगार्नुका साथै गम्भीर समस्या निम्त्याउने छ । यति मात्र नभई हतियारको दौडको प्रतिक्रियामा ठूलो जोखिम ल्याउनेछ उत्तर कोरियाको विदेश मन्त्रालयले भनेको छ । एसिया प्रसान्त क्षेत्रमा परमाणु उर्जाबाट चल्ने समुद्री जहाज (पनडुब्बी) को लागि गत हप्ता अमेरिका, बेलायत र अष्ट्रेलियाले आफूहरुबीच त्रिपक्षीय रक्षा साझेदारीको घोषणा गरेका थिए । ओकस नाम दिइएको सो सम्झौता एसिया प्रसान्त क्षेत्रमा चीनको प्रभाव कम गर्न गरिएको बताइन्छ । सम्झौतापछि फ्रान्सले अमेरिका र अष्ट्रेलियाबाट आफ्ना राजदूत फिर्ता बोलाइसकेको छ । सो रक्षा सम्झौताको चीनले समेत कडा आलोचना गरेको छ । एसिया प्रसान्त क्षेत्रमा सुरक्षाको लागि गरिएको ओकस सम्झौताले कुटनीतिक संकट उत्पन्न गराउन सक्ने भन्दै विज्ञहरुले चिन्ता व्यक्त गरेका छन् । संयोजन: अस्मिता खड्का"
सरकारको नाममा सर्वोच्चको आदेश: विचार व्यक्त गरेकै आधारमा कारवाही नगर्नू,"काठमाडौँ: सर्वोच्च अदालतले विचार व्यक्त गरेकै आधारमा कारवाही नगर्न सरकारको नाममा अन्तरिम आदेश जारी गरेको छ । सोमबार न्यायाधीश मीरा खड्का र तेजबहादुर केसीको इजलासले यस्तो आदेश जारी गरेको हो । संविधानले अभिव्यक्ति स्वतन्त्रताको हक सुनिश्चित गरेको भन्दै बिचार व्यक्त गरेकै आधारमा कसैलाई कारवाही नगर्न अन्तरिम आदेश जारी गरेको हो । तुइन र एमसीसी प्रकरणमा सर्वसाधारण विरोधमा उत्रेपछि गृह मन्त्रालयले भदौ १८ मा विदेशीको सहयोगमा सञ्चालित आयोजना, विदेशी नागरिक र तिनका सम्पत्तिलाई लक्षित गर्दै विरोध नगर्न सार्वजनिक सूचना जारी गरेको थियो । अधिवक्ता प्रवेश केसीले सो विज्ञप्तिले नागरिकको अभिव्यक्ति स्वतन्त्रता हनन् गरेको भन्दै सर्वोच्चमा रिट दायर गरेका थिए । संवैधानिक एवं कानूनी औचित्यता नखुलाई, सन्दर्भ र पृष्ठभूमि नजोडी कुन विदेशी विकास आयोजनामा कस्तो प्रभाव पर्यो भनी नखुलाई वा लुकाई विज्ञप्ति सूचना प्रकाशित गरी नागरिकको मौलिक हक अतिक्रमण भएकोले उक्त गैर संवैधानिक सूचना बदर गरी न्याय पाऊँ रिटमा उल्लेख छ।"
भारतीय व्यापारी राज कुन्द्रा धरौटीमा रिहा,मुम्बईः अश्लिल भिडियो निर्माण गरेको आरोपमा पक्राउ परेका भारतीय व्यापारी राज कुन्द्रा धरौटीमा रिहा भएका छन् । उनलाई मुम्बई अदालतले सोमबार साँझ धरौटीमा रिहा गरेको हो । कुन्द्रासँगै उनका सूचना प्रविधि (आइटी) प्रमुख रियान थोर्पेलाई पनि अदालतले रिहा गरेको छ । दुबैलाई ५० हजार धरौटीमा अदालतले रिहा गरेको भारतीय मिडियाले जनाएका छन् । चर्चित बलिउड अभिनेत्री शिल्पा शेट्टीका पति समेत रहेका कुन्द्रा र उनका आइटी प्रमुख थोर्पेलाई अश्लील फिल्म बनाएको आरोपमा गत जुलाई १९ मा पक्राउ गरी अनुसन्धान गरेको थियो ।
रोहिन्ज्या तस्करीको आरोपमा बंगलादेशी सहित तीन पक्राउ,"काठमाडौँ: प्रहरीले रोहिन्ज्याहरुको ओसारपसारमा संलग्न भएको आरोपमा एक बंगलादेशी नागरिक सहित तीन जनालाई पक्राउ गरेको छ । प्रहरीको केन्द्रीय अनुसन्धान ब्युरो (सीआईबी)ले रोहिन्ज्या नागरिकहरुलाई ओसारपसारमा संलग्न भएको आरोपमा उनीहरुलाई पक्राउ गरेको हो । उनीहरुले तीन जना रोहिन्ज्याहरुलाई बंगलादेशबाट काठमाडौँ ल्याएका थिए । पक्राउ पर्नेमा बंगलादेशी नागरिक सहित कपन शिविरमा बस्दै आएका दुई रोहिज्याहरु छन् । उनीहरुले बंगलादेशको रोहिन्ज्या शिवरमा बसेका वर्मेली रोहिन्ज्याहरुलाई नेपाल हुँदै अमेरिका पठाइदिने प्रलोभन देखाएर नेपाल ल्याएको प्रहरीको अनुसन्धानले देखाएको छ। पक्राउ पर्नेमा बंगलादेशी नागरिक अजमत् उल्लाहा, म्यान्मारी नोरुन अमिन र सोफिक अलाम रहेका छन । सोफिक र अमिन रोहिन्ज्या शरणार्थी हुन् । उनीहरुले प्रति पुरुष ५ हजार ७ सय ५०, प्रति महिला ३ हजार ७ सय ५० र बालबालिकालाई २ हजार ७ सय ५० रुपैयाँ भत्ता सुविधा दिने भन्दै नेपाल ल्याउन फकाएका थिए । बंगलादेशी नागरिक अजमतले ढाकादेखि काठमाडौँसम्मको यात्राको लागि उनीहरुबाट २ लाख ५० हजार टाका (बंगलादेशी मुद्रा) लिएको प्रहरीले जनाएको छ ।"
"भन्छन् : परीक्षा लिन सक्ने, रिजल्ट दिन नसक्ने ?","काठमाडौं : लोकसेवा आयोगका परीक्षार्थीहरुले आयोगको मुल गेट अघि धर्ना दिएका छन्। अधिकृत पदको परीक्षाको सबै चरण पूरा गरेर पनि लोक सेवा आयोगले नतिजा प्रकाशन गर्न ढिलाइ गरेको विरोधमा सोमबार प्रदर्शन उत्रिएका हुन्। लोक सेवा आयोगले पदपूर्तिका लागि लिएको परीक्षाको अन्तरवार्ता गत भदौ ८ गते सकिएपनि अहिलेसम्म नतिजा प्रकाशन भएको छैन। लोक सेवामाथि विश्वास गर्ने दिन सकिएको हो ? नतिजाको प्रतीक्षामा रहेकाहरुले परीक्षा लिन सक्ने, नतिजा दिन नसक्ने ? लगायत प्ले कार्डसहित धर्ना सुरु गरेका छन्। २०७६ मंसिर २५ मा प्रकाशन भएको अधिकृतको विज्ञापनअन्तर्गत अन्तर्वार्ताको अन्तिम नतिजा कुरिरहेका अधिकृतका प्रत्याशीहरू नतिजा नआउँदा अफ्ठेरोमा परेका छन्। २०७८ भदौ ८ मा सबै चरणका परीक्षा सम्पन्न भई अन्तिम नतिजा प्रकाशन कुरेर बसिरहेको अवस्थामा अदालतको अन्तरिम आदेशपछि सबै प्रक्रिया रोकिएको थियो। उनीहरूले लोकसेवा आयोगको केन्द्रीय कार्यालयमा धर्नामा बस्ने भएका हुन्। आफ्ना माग पूरा नभए सम्म धर्नामा बस्ने बुझिएको छ।"
सानिमा बैंकको दशैं बम्पर योजना सार्वजनिक,"काठमाडौं : नेपालीहरुको महान पर्व वडा दशैंको अवसरमा सानिमा बैंकले ग्राहकहरुको लागि विशेष दशैं बम्पर योजना सार्वजनिक गरेको छ। आश्विन १ गतेदेखि लागू हुने सो योजनाअन्तर्गत व्यक्तिगत मुद्दती खातामा ९५१ ५ सम्म उच्च ब्याजदर मासिक रुपमा प्रदान गरिनेछ भने खाता खोल्दा पहिलो वर्षका लागि डेबिट र क्रेडिट कार्ड, मोबाइल बैंकिङ्ग, इन्टरनेट बैंकिङ्ग मेरो शेयर, डिम्याट खाता निःशुल्क प्रदान गरिनेछ। यसका साथै बचत खातामा ५५ सम्म ब्याजदर प्रदान गरिनुका साथै दुर्घटनामा मृत्यु भएमा वा स्थायी अपाङ्गता भएमा रु१० लाख सम्मको दुर्घटना बीमा, रु३ लाख बराबरको घातक रोगको बीमा, रु५० हजार बराबरको मेडिकल बीमा, वार्षिक रु५ हजार बराबरको वार्षिक बहिरंग उपचार खर्चर रु५ हजार बराबरको स्वास्थ्य परीक्षण सेवा ग्राहक महानुभावहरुलाई प्रदान गरिने छ। सानिमा बैंकको वेबसाइट : मा लगइन गरी अनलाईन खाता पनि खोल्न सकिन्छ। सानिमा बैंकको देशका सातै प्रदेशमा १०४ वटा कार्यालय तथा ९६ वटा एटिएम सञ्चालनमा रहेका छन्।"
बुटवलका मेयरमाथि पहिरो पीडितले किन हातपात गरे ?,"बुटवल : बुटवल ज्योतिनगरमा पहिरो पीडितले बुटवल उपमहानगरका मेयर शिवराज सुवेदीमाथि हातपात गरेका छन् । हातपात गर्दा मेयर सुबेदीलाई सामान्य चोट लागेको छ । बुटवल उपमहानगरका उपमेयर गुमादेवी आचार्यले पूर्वयोजना बनाएर आफूहरुमाथि आक्रमण भएको बताइन् । उनले अन्नपूर्णसँग कुरा गर्दै भनिन्, 'हामी मेयर, उपमेयर, प्रहरी टोलिसहित प्राविधिक टीम लिएर ज्योतिनगर पुगेका थियौं । एउटा मास (समूह) ले आक्रोशित भएर अपशब्द बोल्दै हामीमाथि एक्कासी हातपात गर्यो। मलाई चोट लागेको छैन । मेयरलाई चाहिँ सामान्य चोट लागेको छ। घटनाको थप अनुसन्धान त होला नै । उनले यो घटनालाई स्वभाविक लिएको बताइन्। उनले नगर कार्यपालिकाको बैठक बसेर पहिरोस्थलमा प्राविधिक खटाउने निर्णय भएको र सो अवस्था बारे बुझ्न ज्योतिनगर गएको बताइन् । गत भदौ १३ र १४ गते अविरल वर्षासँगै बुटवलको ज्योतिनगरमा पहिरो झर्दा ८ घर विस्थापित बनेका छन् । करिब ६० घरमा पहिरोको लेदो पसेको थियो । विस्थापितले अहिलेसम्म राहत पाएका छैनन् । पीडित तुल्सा सुबेदीले सरकारले आफूहरुलाई नहेरेको आक्रोश व्यक्त गरिन्। बुटवलमाथिको चुरेबाट पहिरो झरेको हो । यो पहिरोले त्यस क्षेत्रका सयौं घर असुरक्षित रहेका छन् । २० वर्षअघि सोही स्थानमा पहिरो झर्दा बस्ती नै विस्थापित भएको थियो । पहिरो पीडितले गरे बुटवलका मेयरमाथि मुक्का प्रहार"
गडहरे गुफाको भौगर्भिक अध्ययन,"स्याङ्जा : भीरकोट नगरपालिकाको वडा नं ८ र ९ को सीमामा रहेको गडहरे गुफाको अध्ययन अवलोकन गरिएको छ। त्रिबि भूगर्भशास्त्र केन्द्रीय विभागका उपप्राध्यापक डा कविराज पौडेल सहितको १२ जनाको टोलीले गुफा भित्र र बाहिरी क्षेत्रको अध्ययन अवलोकन गरेको हो। उनीहरुले ४ दिन लगाएर गुफाका बारेमा अध्ययन अवलोकन गरेका हुन्। मुलुककै सबैभन्दा लामो गुफा हुनसक्ने भूगर्भविद डा पौडेलले दाबी गरे। अध्ययन टोलीले गुफाको भित्री, बाहिरी बनोटभित्र देखिने विभिन्न किसिमका आकृति तथा संरचना, गुफाको लम्बाइ, चौडाई मापन गरेको छ। चट्टानी ढुंगाहरु मिलेर गुफा बनेको छ। गुफाभित्रै आकर्षित झरना छ। भूगर्भविद टोलीले गुफाको अध्ययन अवलोकनगरी एक महिनाभित्र नगरपालिकालाई प्रतिवेदन बुझाउने जनाएको छ। त्यसो त, दुई वर्षअघि पनि भीरकोट नगरपालिकाले गडहरे गुफाको अन्वेषणमा जुटेको थियो। पालिकाले गुफालाई पर्यटकीय क्षेत्रका रुपमा अघि बढाउन केही पूर्वाधार समेत निर्माण गरेको हो। गुफाभित्र र बाहिरको अध्ययन अवलोकनगरी गुफालाई रमणीय पर्यटकीय स्थलका रुपमा चिनाउन नगरपालिकाले यसअघिदेखि नै चासो बढाएको हो। एकै दिन सयौं व्यक्तिलाई उपस्थित गराएर गुफाको अध्ययन अवलोकन तथा राय सुझाव संकलन गरिएका थिए। त्यतीवेला पनि झण्डै ५० भन्दा बढीले गुफाभित्र पसेर त्यसभित्रका वस्तुस्थितीका बारेमा जानकारी लिएका थिए। गण्डकी प्रदेश सांसद मेखलाल श्रेष्ठ, भीरकोट नगरप्रमुख छायाँराम खनाल, उपप्रमुख सीमा कर्माचार्य क्षेत्री, प्रवक्ता दिपेन्द्र केसी, वडा अध्यक्षहरु लक्ष्मण अधिकारी, भिम गुरुङ, तनबहादुर गुरुङ लगायतका जनप्रतिनिधी, नेकपाका नेता मिनप्रसाद कोइराला, पिसजोन युवा क्लवका अध्यक्ष राजकुमार गुरुङ लगायत पत्रकार सहितको जम्बो टोली गुफाभित्र छिरेर अवलोकन गरेका हुन्। गुफाभित्र ३ वटा पानी पोखरी छन्। गुफाभित्र प्रवेशगरेपछि झण्डै आधा घण्टाको हिँडाईपछि पहिलो पोखरी देखिने र त्यस पोखरीमा ससाना माछा छ्न्। गुफामा जानेहरु भन्छन्, त्यसपछिको फेरि आधा घण्टापछि अर्को पोखरी भेटिन्छ। त्यहाँ भने पानी भरिएको कुण्ड छ। त्यति नै दुरीमा फेरि अर्को पोखरी छ। गुफाभित्र पनि अन्य स साना गुफा भेटिन्छन्। जहाँ चमेराका बथान छन्। साना र ठूल्ठूलागरी गुफाभित्र प्रशस्त चमेरा छन्। झण्डै २७ बर्षअघि पत्ता लागेको होे गुफा। गुफाभित्रै बिभिन्न आकृती झल्कने खालका (धरहरा, देवी देवताका जस्ता मूर्ति) का बनोैट छन्। मानिस जत्रै धरहरा जस्ता देखिने चुनढुंगा पनि छन्। गुफाभित्र पनि कतै सागुँरा गल्ली त कतै फराकिला र सजिला बाटाहरु छन्। प्रत्यक्ष अवलोकनकर्ताहरुका अनुसार झण्डै एक किलोमीटर भन्दा बढी लम्बाईको गुफा भएकोे भीरकोट ९ का अध्यक्ष भिम गुरुङले बताए। स्थानीयबासी परसुराम गुरुङको गाई बगाएर गुफाभित्र पसेपछि गाई निकाल्ने क्रममा गुफा पत्ता लागेको वडा अध्यक्ष तनबहादुर गुरुङ स्मरण गर्छन्। त्यसपछि स्थानीयबासी र साविक कालिकाकोट गाविसले गुफाको संरक्षणका कामको सुरुवात गरेको थियो। अहिले भीरकोट नगरपालिकाले गुरुयोजना तयारगरी गुफा संरक्षणमा जुटेको छ। गुफा वरपरका क्षेत्रलाई तारबार गरिएको छ भने गुफा प्रवेशद्धार व्यवस्था मिलाएको छ। नगरप्रमुख छायाँराम खनालले भने प्रारम्भिक अनुसन्धानमा भूगर्वविद्ले खतरामुक्त छ भनेपछि अहिले थप अनुसन्धानका लागि भूगर्वविद् बोलाई गुफा भित्र र बाहिरको भौगोलिक अवस्थाका बारेमा जानकारी लिएका हौं। यहाँ ओखतीपानी घरवास योजना सञ्चालनमा छ। गुफा परिसरमा पार्क, खानेपानी, बिजुली, होटल रेष्टुरेन्ट सहितको पूर्वाधार तयार पार्ने र होमस्टेमा आउने पाहुनाका लागि दृश्यावलोकनको प्रमुख गन्तब्यका रुपमा निर्माण गर्नेगरी गुरुयोजना तयार पारिएको नगरप्रमुख खनालले बताए। गुफाभित्र ३४ घण्टा हिँड्दा पनि गन्तब्य भेटिदैँन। गुफामा माछा र बिभिन्न प्रजातीका चमेरा प्रशस्तै भेटिन्छन्। अध्ययन टोलीको प्रतिवेदनका आधारमा पालिकाले कामअघि बढाउने भएको छ। यस क्षेत्रलाई धार्मिक, सांस्कृतिक पर्यटकीय गन्तब्यका रुपमा अघि बढाउन सके यसक्षेत्रको सामाजिक र आर्थिक विकासका सम्भावना देखिन्छ। भीरकोट नगरपालिकाको मुख्य बजार बयरघारी बजारदेखि झण्डै ९ किलोमीटर कच्ची बाटोको यात्रापछि गुफामा पुग्न सकिन्छ। गुफामा जानका लागि मोटरबाटोको सहज पहुँच छ।"
पहिरो पीडितले गरे बुटवलका मेयरमाथि मुक्का प्रहार,बुटवल : बुटवलको ज्योतिनगरका पहिरो पीडितले मेयरमाथि हातपात गरेका छन् । बुटवल उपमहानगरपालिकाका मेयर शिवराज सुवेदी पहिरो निरीक्षणका लागि पुगेका बेला पीडितले मुक्का प्रहार गरेका हुन् । पीडितहरुलाई राहत दिनुको सट्टा पहिरो हेर्ने फोटो सेसन गरेको भन्दै पीडित आक्रोशित बनेका थिए । सोही बेला एकयुवाले उनलाई मुक्का प्रहार गरेको इलाका प्रहरी कार्यालय बुटवलका प्रहरी नायव उपरीक्षक मदन कुंवरले जानकारी दिए । बुटवलको ज्योतिनगरमा पहिरो झर्दा ८ घर विस्थापित बनेका छन् । करिब ६० घरमा पहिरोको लेदो पसेको थियो । विस्थापितले अहिलेसम्म राहत पाएका छैनन् । पीडित तुल्सा सुबेदीले कुनै सरकारले पनि आफूहरुलाई नहेरेको बताइन् । बुटवलमाथिको चुरेबाट पहिरो झरेको हो । यो पहिरोले त्यस क्षेत्रका सयौं घर असुरक्षित रहेका छन् । २० वर्षअघि सोही स्थानमा पहिरो झर्दा बस्ती नै विस्थापित भएको थियो । अहिले फेरिक सहर बनिसकेको छ ।
मदनकृष्ण र गौरीको सुनको कचौरी,काठमाडौं : हास्यकलाकार मदनकृष्ण श्रेष्ठ र अभिनेत्री गौरी मल्लको अभियन रहेको 'सुनको कचौरी' सार्वजनिक भएको छ। राजनराज सिवाकोटीको शब्द र संगित रहेको गीतको भिडियो उत्सव दाहालले खिचेका छन्। गीतको भिडियोको सम्पादक विकास दाहाल र निर्देशन पूमा राईले गरेका हुन्। कोरियोग्राफी सन्तोष राजबाकको गीतको भिडियोमा मदनकृष्णले आफै फिचर गरेका हुन्। उक्त गीतमा केही टिपिकल शब्दहरु रहेको भन्दै सुनको कचौरीमा गाईको भेकोती जस्ता शब्दहरु रहेको मदनकृष्णले बताए। गीतलाई देविथान म्युजिक ले बजारमा ल्याएको हो । यसअघि सिवाकोटीले तयार पारेको फूलबुट्टे सारी को लिजेन्ड्री भर्सनमा मदनकृष्णले गायनमा कमब्याक गरेका थिए । जुन गीत अझै पनि चर्चित छ।
दुई वटा चोरीको मोटरसाइकलसहित एक जना पक्राउ,काठमाडौं : महानगरीय ट्राफिक प्रहरी महाशाखाले चोरीको मोटरसाइकल र स्कुटरसहित एक जनालाई गोकर्णेश्वरबाट नियन्त्रणमा लिएको छ। ट्राफिक प्रहरी टोलीले गोकर्णेश्वर नगरपालिका ६ नयाँबस्तीबाट दोलखा कालिञ्चोक घर भई हाल बौद्ध बस्ने २४ वर्षीय तेजबहादुर खड्कालाई मोटरसाइकल चोरीको अभियोगमा पक्राउ गरेको ट्राफिक प्रहरी महाशाखाले जनाएको छ। विशेष सुराकीको आधारमा उनलाई पक्राउ गर्दा बा ५६ प ४५४४ नम्बरको पहेलो रङको डिओ स्कुटर फेला परेको हो। उक्त स्कुटर यहि असोज १ गते मकवानपुर मनहरीका किरण वाईबाले ललितपुरको खुमलटारमा पार्किङ्गमा हराएको महाशाखामा जानकारी दिएका थिए। प्रहरी अनुसन्धानमा उनले वास्तविक नम्बर परिवर्तन गरी प्रदेश ३०२०१०प ७४४ नम्बर प्लेट भएको कालो रातो रंगको २२० सीसीको पल्सर मोटरसाइकलसमेत फेला पारेको हो। वास्तविक नं बागमती प्रदेश ०२०१७ प ७८०३ भएको उक्त मोटरसाइकल भाद्र ३० गते काठमाडौंको काँडाघारीस्थित पार्किङबाट हराएको बताइएको छ। उक्त मोटरसाइकल भोजपुर वडा नं ५ बोखिम घर भई काँडाघारी बस्ने बिशाल तामाङ्गको रहेको पत्ता लागेको छ। पक्राउ परेका व्यक्तिलाई थप अनुसन्धान तथा कारबाहीको लागी महानगरीय प्रहरी बृत्त सातदोबाटोमा बुझाएको महाशाखाले जनाएको छ।
जनगणनामा किन गरिँदैछ मातृ मृत्यु अध्ययन ?,"काठमाडौँ: सरकारले राष्ट्रिय जनगणना २०७८ मा आधारित मातृ मृत्यु अध्ययन सुरु गरेको छ । अध्ययनका लागि स्वास्थ्य तथा जनसंख्या मन्त्रालयले राष्ट्रिय जनगणना २०७८ मा आधारित मातृ मृत्यु अध्ययन कार्यविधि बनाएर वितरण समेत गरिसकेको छ । जनगणनाका क्रममा कुनै घरपरिवारमा एक वर्षभित्र कुनै महिलाको प्रसूतिको समयमा मृत्यु भएको छ वा छैन भनी प्रश्नावली तयार पारिएको छ । सो प्रश्न गणकहरुलाई परिवारलाई सोध्नेछन् । यदी कुनै घरमा महिलाको मृत्यु भएको छ भन्ने यकिन भएमा गणकहरुले स्थानीय स्वास्थ्यकर्मीलाई जानकारी गराउने छन् । देशभरबाट आउने तथ्यांकले गत वर्षको मातृ मृत्युदर पत्ता लगाउन सहयोग पुग्ने अपेक्षा छ । आगामी दिनमा मातृ मृत्युदर कम गराउने नीति तथा योजना बनाउन पनि सहयोग पुग्ने बताइएको छ । नेपालको संविधान प्रदत्त महिलाको सुरक्षित मातृत्व तथा प्रजनन स्वास्थ्यसम्बन्धी हकलाई सुनिश्चित गर्दै नेपाल सरकारले सुरक्षित मातृत्व तथा प्रजनन स्वास्थ्य सेवालाई उच्च प्राथमिकतामा राखेको छ । यसै अनुरूप सुरक्षित मातृत्व सेवालाई गुणस्तरीय, सर्वसुलभ तथा पहुँचयोग्य बनाउन विभिन्न कार्यक्रमहरू सञ्चालन भइरहेका छन् । प्रजनन उमेरका महिलाहरूको मृत्युमध्ये करिब १२ प्रतिशत महिलाको मृत्युको कारण मातृ मृत्यु रहेको पाइन्छ । सन् २०१६ मा मातृ मृत्यु अनुपात २३९ रहेकोमा दिगो विकास लक्ष्य अनुरूप २०३० सम्ममा यसलाई ७० मा झार्ने लक्ष्य छ । जनगणनामा मातृ मृत्युदर निर्धारण गर्ने र ती मातृ मृत्युहरूको कारणहरू पहिचान गरी सुरक्षित मातृत्व सेवालाई सुदृढ गर्ने उद्देश्य राखिएको छ । स्वास्थ्य मन्त्रालय र केन्द्रीय तथ्याङक विभागको संयुक्त पहलमा राष्ट्रिय जनगणना २०७८ मा आधारित मातृ मृत्यु अध्ययन गरिन थालिएको हो ।"
"उत्तर कोरियाले भन्यो: अमेरिका, बेलायत र अष्ट्रेलियाको सम्झौता खतरनाक","प्योङयाङ: उत्तर कोरियाले अमेरिका, बेलायत र अष्ट्रेलियाबीच भएको ओकस सम्झौताको गम्भीर आलोचना गरेको छ । शक्तिशाली परमाणु उर्जाबाट चल्ने समुद्री जहाज सम्झौता गम्भीर खतरनाक र वाहियात भएको भन्दै उत्तर कोरियाले आलोचना गरेको हो । उत्तर कोरियाको विदेश मन्त्रालयले सोमबार टिप्पणी गर्दै सो सम्झौता हिन्द प्रसान्त महासागर (इन्डो प्यासिफिक) क्षेत्रको लागि मात्र नभई उत्तर कोरियाको सुरक्षाको लागिसमेत खतरनाक रहेको चेतावनी दिएको छ । अमेरिका, बेलायत र अष्ट्रेलियाबीच भएको सम्झौता वास्तवमै वाहियात र खतरनाक छ । यसले एसिया प्रशान्त क्षेत्रको रणनैतिक सन्तुलन बिगार्नुका साथै गम्भीर समस्या निम्त्याउने छ । यति मात्र नभई हतियारको दौडको प्रतिक्रियामा ठूलो जोखिम ल्याउनेछ उत्तर कोरियाको विदेश मन्त्रालयले भनेको छ । एसिया प्रसान्त क्षेत्रमा परमाणु उर्जाबाट चल्ने समुद्री जहाज (पनडुब्बी) को लागि गत हप्ता अमेरिका, बेलायत र अष्ट्रेलियाले आफूहरुबीच त्रिपक्षीय रक्षा साझेदारीको घोषणा गरेका थिए । ओकस नाम दिइएको सो सम्झौता एसिया प्रसान्त क्षेत्रमा चीनको प्रभाव कम गर्न गरिएको बताइन्छ । सो सम्झौतापछि फ्रान्सले अमेरिका र अष्ट्रेलियाबाट आफ्ना राजदुत फिर्ता बोलाइसकेको छ । सो रक्षा सम्झौताको चीनले समेत कडा आलोचना गरेको छ । एसिया प्रसान्त क्षेत्रमा सुरक्षाको लागि गरिएको ओकस सम्झौताले कुटनीतिक संकट उत्पन्न गराउन सक्ने भन्दै विज्ञहरुले चिन्ता व्यक्त गरेका छन् ।"
पोखरीमा आमाछोराको शव,"ढल्केवर : धनुषामा एक पोखरीमा आमाछोराको शव फेला परेको छ। धनुषाधाम नगरपालिका२ धर्मपुरकी अन्दाजी २८ वर्षिया अर्चना सिंह र उनका ४ वर्षिय छोरा कुश कुमार सिंहको शव पोखरीमा भेटिएको इलाका प्रहरी कार्यालय धनुषाधामका प्रहरी निरिक्षक सुरेश ठाकुरले जानकारी दिए। सोमबार विहान स्थानीयले पोखरीमा तैरिरहेको अवस्थामा शव देखेपछि प्रहरीलाई खबर गरेको थियो। घटनाबारे जानकारी पाएलगत्तै इलाका प्रहरी कार्यालय धनुषाधामको प्रहरी टोलीले पोखरीबाट शव निकालेका थिए। मृतक आमाछोराको शव पोस्टमार्टमको लागि प्रादेशिक अस्पताल जनकपुर पठाइएको प्रहरी निरिक्षक ठाकुरले जनाए। स्थानीयको भनाइलाई उदृत गर्दै प्रनि ठाकुरले मृत महिला अलिक सुस्त मनस्थितीको रहेको बुझिएको बताए। घटनाको प्रकृति हेर्दा शंकास्पद जस्तो छैन। अहिले ठ्याक्कै यस्तो हो भनेर भन्न मिल्दैन। हामी अनुसन्धान गर्दैछौं। बाँकी कुरा शवको पोस्टमार्टम पश्चात खुल्छ, प्रहरी निरिक्षक ठाकुरले भने।"
बागलुङमा नेकपा (एस)मा लागेका १० नेतालाई एमालेले गर्यो कारवाही,"बागलुङ: बागलुङमा नेकपा एकीकृत समाजवादीमा सामेल भएका १० नेता तथा कार्यकर्तालाई नेकपा एमालेले कारवाही गरेको छ । पार्टी विभाजनमा लागेको भन्दै एमाले बागलुङले जनप्रतिनिधिसहित ११ नेतालाई कारवाही गरेको हो। जिल्ला अध्यक्ष इन्द्रलाल सापकोटाको अध्यक्षता, केन्द्रीय सचिव तथा निवर्तमान मुख्यमन्त्री पृथ्बीसुब्बा गुरुङको प्रमुख आतिथ्यतामा बसेको जिल्ला कमिटीको बैठकले पार्टी सचिव जिल्ला सदस्य र जनप्रतिनिधि सहित ११ जनालाई पार्टीबाट निष्कासन गर्ने निर्णय गरेको हो । विभाजनकारी गतिविधिमा संलग्न भएका जिल्ला कमिटीका सचिव लालबहादुर थापा, सदस्यहरु गोविन्द गौतम, भुपाल चालिसे, शान्ति अधिकारी, भरत पुरी, इन्द्र थापा, इन्द्र थापा, श्याम थापा, हरि घर्ती, चक्र थापा तथा जनप्रतिनिधि जीवन आचार्य र सीता छन्त्याललाई निष्कासन गर्दै पार्टीको अभिलेखबाट नाम हटाउने निर्णय गरेको जिल्ला अध्यक्ष इन्द्रलाल सापकोटाले बताए । पार्टी अन्तरसंघर्षमा विवाद र बहस भएको सबैलाई विदितै छ, तर यो बहस पार्टी विभाजन गर्ने अभिप्रायमा पुग्ने गरी भएको थिएन, अध्यक्ष सापकोटाले भने, दुर्भाग्य व्यक्तिगत आंकाक्षा, पूर्वाग्रह राखेर केही नेताहरु विभाजनकै पक्षमा उभिनु भो, यसले एमाले र समग्र कम्युनिष्ट आन्दोलनमा ठूलो क्षति पुग्नेवाला छ, हामी एमालेलाई नै थप सबल र सशक्त बनाएर अरु कम्युनिष्ट पार्टीलाई पनि एक बनाउने अभियानमा लाग्छौँ । बैठकले एकीकरण प्रक्रियाबाट समाहित हुने मध्येबाट मनोनित गर्नुपर्नेका नाम सिफारिस गर्न तुलसी अर्याल, कृष्णबहादुर केसी, बाबुलाल शाक्य, प्रदिप थापा, वसन्त थापालाई जिम्मेवारी दिर्ने निर्णय गरेको अध्यक्ष सापकोटाले बताए । बैठकले आगामी असोज ५ गतेदेखि १२ गते सम्म गाउँ गाउँमा वडा कमिटी बैठक, भेला तथा अभिमुखिकरण गरिने एमाले जिल्ला सचिव विष्णु भुसालले जानकारी दिए । उनका अनुसार निसीखोलामा असोज ९ गते, ढोरपाटनमा ८ गते, तमानखोला ८ गते, बडिगाडमा असोज ९ गते, गलकोटमा असोज १२ गते, ताराखोला ९ गते, काठेखोलामा ५ गते, बागलुङ नगरपालिकामा असोज ९ गते, जैमिनीमा असोज ८ गते र बरेङ गाउँपालिकामा असोज ९ गते बैठक र कार्यक्रम हुनेछ । यस अभियानका लागि जिम्मेवारी समेत बाँडफाड गरिएको छ । बैठकले १० बुँदे प्रस्तावको रचनात्मक र सिर्जनात्मक कार्यान्वयन गर्न पालिका स्तरमा संयोजक, सहसंयोजक र सचिव तोकेको छ । बैठकले प्रदेश कमिटीको परिपत्र अनुसार जिल्ला कमिटीको अधिकतम संख्या १९०नेकपा कालको संख्या १४५, एकता एकीकरण प्रक्रियाबाट समाहित २० प्रतिशत मनोनित र अन्य १० प्रतिशत मनोनित गर्दा हुने र हाललाई मौजुदा जिल्ला कमिटीमा ८३ जना मनोनित गरिएको छ । बैठकले ४७ जनालाई जिल्ला कमिटी सचिवालयमा मनोनित गरेको छ । आगामी कात्तिक ६ गते जिल्लाका वडाहरुमा र ९ गते सबै पालिकाको अधिवेशन आयोजना गर्ने गरी आवश्यक तयारी गर्न पनि मातहतका कमिटीलाई निर्देशन गरिएको छ । बैठकले जिल्ला कमिटीको रिक्त सचिव पदमा विष्णु भुसाललाई जिम्मेवारी दिने निर्णय गरेको छ ।"
"रसियन युनिभर्सिटीमा गोली चल्यो, पाँचको मृत्यु","मस्को : रुसको पर्म स्टेट युनिभर्सिटीमा सोमबार गोली चलेको छ । गोली चल्दा पाँच विद्यार्थीको मृत्यु भएको छ भने कैयौं घाइते भएको बताइको छ । स्थानीय मिडियाका अनुसार युनिभर्सिटीका कैयौं विद्यार्थी र शिक्षकहरु कक्षाकोठाभित्रै थुनिएका छन्। अज्ञात व्यक्तिले गोली चलाउँदा पाँच विद्यार्थी मारिएको र ६ विद्यार्थी गम्भीर घाइते भएको रोयटर्सले जनाएको छ । यद्यपि, टेलिग्राम च्यानलले भने शिक्षक विद्यार्थीसहित करिब ११२ को मृत्यु भएको जनाएको छ । रुसको अनुसन्धान आयोगले सो घटनाको अनुसन्धान अघि बढाएको छ ।"
बजेट पारित गर्नु बाध्यताः अर्थमन्त्री,"काठमाडौं : अर्थमन्त्री जनार्दन शर्माले बजेट पास गर्नु बाध्यता भएको बताएका छन् । संसद बैठक सकिएपछि अर्थमन्त्री शर्माले यस्तो प्रतिक्रिया दिएका हुन्। उनले भने, बजेट लामोसमयसम्म रोकिराख्दा सबै कुरा ठप्प हुने भएकाले बजेट पास गर्नु परेको हो । प्रतिपक्षसँग सौहार्दपूर्ण वातावरण बनाउने हो। उनले प्रतिपक्षिसँग वार्ता संवादलाई पनि निरन्तरता दिएको बताए।"
"नेप्सेमा ११४ अंकको गिरावट, साढे ८ अर्बको शेयर कारोबार","काठमाडौं : कारोबारको दोस्रो दिन सोमबार शेयर मापन नेप्से परिसूचक ११४ अंकले घटेको छ। शेयर बजारमा उतारचढाव हुँदा नेप्से घटेर २६ सय ९८०२ अंकमा झरेको हो। यस दिन २२५ कम्पनीको १ करोड ७३ लाख ३० हजार ५३८ कित्ता शेयर ८ अर्ब ४९ करोड ३४ लाख १ हजार ९ रुपैयाँमा कारोबार भए। यसअघि साताको अन्तिम कारोबार दिन गत बिहीबार २२९ कम्पनीको १ करोड ६४ लाख ६८ हजार ५०८ कित्ता शेयर ९ अर्ब ३ करोड ३९ लाख ६२३ मूल्यमा खरिदबिक्री भएको थियो। सो दिन नेप्से परिसूचक ७६६५ अंकले घटे पनि कारोबार रकम भने बढेको थियो। यस्तै, आज ठूला कम्पनीको शेयर कारोबार मापन सेन्सेटिभ इन्डेक्स पनि १९५१ अंकले घटेर ५०६२७ अंकमा अडेको छ। कारोबारमा आएका १३ वटै समूहको परिसूचक घटेको छ। जीवन विमाको परिसूचक सर्वाधिक ८०००६ अंकले घटेको छ। निर्जीव विमाको ६१४२१ अंक, विकास बैंकको ३३२३८, जलविद्युतको २२०२९, होटल एन्ड टुरिजमको १५८१३, व्यापारको १५६९८, साना लघुवित्तको १६२३२, बैंकिङको ५१४५ अंकले घटेको हो। बाँकी अन्य समूहको परिसूचक पनि ओरालो लागेको छ। यस दिन एउटा कम्पनीको मात्र १० प्रतिशतले शेयर मूल्य बढेको छ। मनकामना स्मार्ट लघुवित्त वित्तीय संस्थाको ९९९ प्रतिशतले शेयर मूल्य बढेको हो। सात कम्पनीको शेयरमा नकारात्मक सर्किट लागेको छ। घलेम्दी हाइड्रोपावर, गुडविल फाइनान्स, युनाइडेट इटी मार्दी, प्रोग्रेसिभ फाइनान्स, आइसीएफसी, हिमालयन उर्जा,पोखरा फाइनान्सको शेयरमूल्य १० प्रतिशतले नकारात्मक सर्किट लागेको हो। सबै समूहको परिसूचक ओरालो लागेको शेयर बजारमा कारोबारका आधारमा अरुण भ्याली हाइड्रोपावर शीर्षस्थानमा रह्यो। यस दिन सो कम्पनीको ४० करोड ६५ लाख ३१ हजार ४३६ मूल्यको शेयर खरिदबिक्री भयो।"
विशेष चेकिङदेखि सादा पोशाकमा प्रहरी परिचालन,"काठमाडौँ: नजिकिँदै गरेका चाडवाडलाई लक्षित गर्दै महानगरीय ट्राफिक प्रहरीले दशैँ सुरक्षा योजना सार्वजनिक गरेको छ । दशैँ, तिहार तथा छठलगायतका पर्वमा हुनसक्ने भीड र असुरक्षा कम गर्न महानगरीय ट्राफिक प्रहरी महाशाखाले सोमबार ट्राफिक व्यवस्थापन विशेष सुरक्षा योजना सार्वजनिक गरेको हो। दैनिक रुपमा ४३ वटा ट्राफिक प्रहरी कार्यालयले दिनमा चार पटकसम्म तालिका बमोजिम चेकिङ सुरु गरेको छन् भने नाकाहरुमा २४सैं घण्टा चेकजाँच हुने गरेको छ । चाडपर्वको समयमा हुने सवारी चाप व्यवस्थापन र दुर्घटना न्युनिकरणको लागि चेकजाँचलाई समेत कडाइ पार्ने योजनामा उल्लेख छ । चाडपर्वमा रमाइलो गर्ने बहानामा मादक पदार्थ सेवन गरी सवारी चलाउनेको संख्या बढ्ने र दुर्घटना हुनसक्ने कुरालाई मध्यनजर गर्दै मापसे चेकजाँच गरी कडाइ गरिने महाशाखाका प्रमुख प्रहरी वरिष्ठ उपरीक्षक(एसएसपी) जनक भट्टराईले जानकारी दिए । थानकोट, नागढुङगा, जगाती, फर्पिङ, साँखु, बालाजु बाइपास, मुड्खु, टोखा लगायतबाट उपत्याका बाहिरिने सबै प्रकारका सवारी साधनहरुलाई नाकामा कडाइका साथ चेकजाँच गर्ने महाशाखाको योजना छ । मुख्यतया लामो दूरीका सवारी साधनमा क्षमता भन्दा बढी यात्रु राखे नराखेको, बढी भाडा लिए नलिएको, चालकले मापसे गरे नगरेको, चालकको अवस्था, स्वास्थ्य मापदण्ड पालना भए नभएको चेकजाँच गर्ने महाशाखाले जनाएको छ । महाशाखाले सार्वजनिक गरेको विशेष सुरक्षा योजनामा लामो दूरीका सवारी साधनमा २ जना चालक अनिवार्य रुपमा भए नभएको ट्राफिक प्रहरीको एप्सबाट समेत चेकजाँच गर्ने उल्लेख छ । चाडपर्वको बेला किनमेल गर्ने र उपत्याका छाड्नेको बाक्लो उपस्थिति हुने क्षेत्रमा थप जनशक्ति परिचालन गर्ने महाशाखाको योजना छ । विशेषगरी बसपार्क एरिया, उपत्यका प्रवेश गर्ने नाकाहरु, सपिङ कम्प्लेक्स तथा व्यापारिक केन्द्रहरुमा किनमेलका लागि आउने मानिस तथा सवारी साधनको बढी भीडभाड हुने गर्छ, त्यस्ता स्थानहरुमा अतिरिक्त ट्राफिक प्रहरी जनशक्ति परिचालन गरी सहज आवागमनको व्यवस्था मिलाइदिने महाशाखाका प्रवक्ता प्रहरी उपरीक्षक संजिव शर्मा दासले बताए । न्युरोड एरिया, ठमेल, कालीमाटी, कलंकी, बल्खु, कोटेश्वर, गौशाला, चाबहिल, बौद्ध, बालाजु, बसपार्क लगायत एरियामा बढी भीडभाड हुने कारण हुने बिगतको अनुभवलाई मनन गर्दै त्यस्ता क्षेत्रमा थप जनशक्ति परिचालन गरी ट्राफिक व्यवस्थापन एवं पार्किङ व्यवस्थापन मिलाइदिने र आवश्यक परेको खण्डमा न्युरोड, खिच्चापोखरी, ईन्द्रचोक लगायत भित्री इलाकामा सवारी साधन डाइभर्सन समेत गरिने प्रवक्ता दासले जानकारी दिए । यस्तै काठमाडौं उपत्यकाका १४ स्थानमा यात्रु सहायता कक्षहरु सञ्चालन हुने भएका छन् । नागढुङगा, कलंकी, स्वयम्भू, माछापोखरी, नयाँबसपार्क, चाबहिल, गौशाला, कोटेश्वर, जागती, सातदोबाटो, बल्खु, दक्षिणकाली, सुन्धारा र पुरानो बसपार्कमा सहायता कक्ष रहनेछन् । आम सर्वसाधारण तथा यात्रुलाई पाकेटमार तथा अन्य आपराधिक गतिविधि र सुरक्षा सम्बन्धी सुसूचित गर्न, स्वास्थ्य प्रोटोकलको पालना गर्न, टिकट तथा भाडा ठगी लगायत यात्रुहरुको गुनासो व्यवस्थापन गर्न, सहज यात्राको व्यवस्था समेत यात्रु सहायता कक्षले गर्ने महाशाखाले जनाएको छ । यात्रुले स्पष्ट देखिने गरी टिकट काउन्टरमा अनिवार्य भाडा दररेट टाँस गर्न लगाउने, टिकट काट्ने व्यक्तिहरु तथा यातायातसँग सरोकार राख्ने व्यक्तिहरुको सहजै पहिचानका लागि परिचयपत्रको व्यवस्था मिलाउन समन्वय सहकार्य गरिने माहशाखाले उल्लेख गरेको छ । नियमित ट्राफिक व्यवस्थापनमा मात्र नभई चाडपर्वको समयमा हुनसक्ने सवारी चाप, यात्रुसँग बढी भाडा लिई हुने ठगी, यात्रुसँग हुने अमर्यादित व्यवहार, गन्तब्य नपुगी गाडीबाट ओरालदिने, स्वास्थ्य मापदण्ड पालना नगर्ने जस्ता समस्या आउन नदिन ट्राफिक प्रहरी सजक र सक्रिय रहने एसएपी भट्टराईले बताए । अन्य समयको तुलनामा चाडपर्वको समयमा विशेषगरी गोंगबु नयाँ बसपार्क क्षेत्र, कलंकी, बल्खु, सातदोबाटो, कोटेश्वर, पुरानो बसपार्क, गौशाला, जडिबुटी लगायत भीडभाड हुने स्थान र टिकट काउन्टरहरुमा हुनसक्ने भाडा ठगी नियन्त्रण गर्न, फर्जी टिकट तथा डबल टिकट काट्ने व्यक्तिमाथि निगरानी गर्न, त्यस्तै टिकट मूल्यअनुसार लिएको छछैन चेकजाँच गर्न रपकेटमार तथा अपराधिक क्रियाकलापलाई नियन्त्रण गर्न सादा पोसाकमा समेत ट्राफिक प्रहरी परिचालन गर्ने महाशाखाले जनाएको छ । तोकिएको भन्दा बढी भाडा असुली गर्ने, लामो दूरीका सवारीमा दुईजना चालक नराख्ने तथा मापसे गरेर सवारी चलाएको शंका लागे तत्काल नजिकैको प्रहरी वा १०३ नम्बरमा जानकारी गराउन महाशाखाले सर्वसाधारणसँग अनुरोध गरेको छ । ट्राफिक प्रहरीको अधिकतम परिचालन, प्रभावकारी व्यवस्थापन, शीघ्र र सहज सेवा पहुँचको व्यवस्था मिलाएर चाडपर्वलाई सुरक्षित, मर्यादित र व्यवस्थित बनाउने उद्देश्यका साथ महाशाखाले चाडपर्व विशेष सुरक्षा योजना सोमबारदेखि लागू गरेको जनाएको छ । चाडपर्वमा हुने सवारी चाप व्यवस्थापन, दुर्घटना न्युनिकरण तथा यात्रुलाई पर्न सक्ने विभिन्न समस्या सम्बोधन गरी सहज यात्राको प्रबन्ध मिलाउन सुरक्षा योजना लागु गरेका हौँ, योजनाको प्रभावकारी व्यवस्थापन गर्न थप जनशक्ति परिचालन, चेकजाँचमा कडाई र नागरिक सहायता कक्षा स्थापना गरी सेवा प्रवाह गर्ने योजना रहेको महाशाखाका प्रमुख प्रहरी बरिष्ठ उपरीक्षक(एसएसपी) भट्टराईले बताए । उनले बसपार्क, टिकट काउण्टर, अन्य भीडभाड हुने स्थल तथा यात्राको क्रममा कोरोना संक्रमण नियन्त्रणको लागि अपनाउनुपर्ने स्वास्थ्य मापदण्डको पालना भए नभएको चेकजाँच एव अनुगमन गर्ने, पुर्ण पालना गर्न लगाउने र सचेतना समेत जगाउने बताए ।"
मादी सामूहिक हत्याकाण्ड : अघिल्लो राति ८ बजे हत्याको योजना बनाएका थिए,"संखुवासभा : संखुवासभाको मादी नगरपालिका१, उम्लिङस्थित खोला गाउँ तेजकुमार कार्कीसहित ६ जनाको हत्या योजना भदौ २० राति ८ बजे बनाएको खुल्न आएको छ। घटनाका मुख्या योजनाकार खड्बहादुरसहित ५ जनाले लोकबहादुर कार्कीको घरमा योजना हत्याको योजना बनाएका प्रहरी अनुसन्धानमा खुलेको हो। सो समूहले २१ गते बिहान तेजकुमार र उनकी श्रीमती कमलाको हत्या गर्ने र अनुकल भए घरमा भएको धनमाल समेत लुट्ने योजना बनाएको थियो। उनीहरुको हत्या गरेको अन्यले थाहा पाए उनीहरुको समेत हत्या गर्ने योजना उनीहरुको रहेको जिल्ला प्रहरी कार्यालयमा पत्रकार सम्मेलनमा जानकारी गराइएको हो । हत्याको योजना बनाएका खड्गबहादुर कार्की भाद्र २१ गते बिहना पाँच बजे तेजकुमारको घरमा पुगेका थिए । सो दिन तेजकुमारको पिप्ले खेतमा खेतला लगाउने दिन थियो । अभियुक्तहरू खड्गबहादुर, हस्तबहादुर, लोकबहादुर र नरेश खेताला जाने कुरा पहिला नै निस्चित भएको थियो। त्यही मौका पारेर खड्गबहादुरलाई लोकबहादुरको खेतला एकिन गर्न जान भने । लोकबहादुर अल्छि छ, घरमै गएर खेताला निश्चित गर्न जानु भनि तेजकुमारलाई लोकबहादुर घरतर्फ जान अभिप्रेरित गरि घरतर्फ फर्केको प्रहरी अनुसन्धानमा खुलेको छ । लोकबहादुरको घरमा खेताला निस्चित गर्न गएका तेजकुमारले सुतिरहेको लोकबहादुरलाई अल्छि अझैसम्म उठेको छैनस्, भन्दै कराए पछि लोकबहादुर उठेपछि खेतला एकिन गरी उनी फकिए थिए। तेजकुमार लोकबहादुरको घरतिर जाँदै गरेको देखेपछि खड्गबहादुर र हस्तबहादुर लोकबहादुरको घर पछाडि चिर्पट बोकी तयारी अवस्थामा रहेको प्रहरीसमक्ष बयान दिएका छन्। लोकबहादुर, उनका भाइ नरेश र उनका बुवा रणवहादुर समेत घरमै थिए । संखुवासभामा हत्या गरिएका ६ जनाको इटहरीमा दाहसंस्कार संखुवासभा हत्याकाण्डका आरोपित सार्वजनिक संखुवासभा हत्याकाण्ड: घटनाको अघिल्लो रातभर सुतेका थिएनन् अभियुक्त कार्की तेजकुमार घरबाट फर्केने क्रममा योजनाअनुसार लोकबहादुरले भाइ नरेशलाई इसारा गरि आफूले दाउराको चिर्पट र अलैची काट्ने छुरी बोकी पछिपछि गइ घर पछाडिको गोगनेको रूख नजिक तेजबहादुरको टाउकोमा प्रहार गरि लडाएका थिए । सोही मौकामा खड्गबहादुर र हस्तबहादुरले पनि दाउराको चिर्पटले तेजकुमार माथि प्रहार गरेको प्रहरी बयानमा बताएका छन् । हस्तबहादुरले चक्कुले पेटमा प्रहार गरि तेजबहादुरलाई डिलबाट लडाइ बाटोमा झारी हत्या गरि घोप्टो पारेका थिए । घटनाको बेला मृतकले लोकेले मार्यो, मलाई नमार भन्दै हारगुहार गरेका थिए । तेजबादर कराएको सुनेपछि मेरो श्रीमानलाई नमार भन्दै तेजबहादुरकी श्रीमती कमला र बुहारी रञ्जना घटानास्थल आइपुगेको बताइएको छ । प्रहरीका अनुसार तेजकुमारको घरदेखि १ सय ८ मिटर जति दक्षिणतर्फ अर्थात् लोकबहादुरको २५ मिटर टाढा सडकमा तेजकुमारको हत्या गरिएको थियो । घटना देखेपछि लोकबहादुले कमलालाई चिर्पट प्रहार गरेको र उनको घाँटीमा हस्तबहादुरले छुरा प्रहार गरी हत्या गरेको बताएका छन् । बुहारी रञ्जनालाई नरेशले ठेलेर खोल्सामा झारेको पाइएको छ । खोल्सामा झरेकी रञ्जनालाई खड्गबहादुर, लोकबहादुर र हस्तबहादुर मिलि हत्या गरेको बताएका छन् । मृतक रञ्जनाको शव रणबहादुर र नरेश समेतले कमलाको शव भएको स्थानसम्म पुर्याउन सहयोग गरेको खुलेको छ । तेजबहादुरको हत्या भएको स्थानबाट कमला र रञ्जनाको शव २० मिटर जति टाढा खोल्सामा भेटिएको थियो। घटनाको बेला मृतक नाबालकहरू दिपेन र गोमासमेत घर नजिकको बाटोमा आएको देखेपछि हस्तबहादुर र लोकबहादुरले उनीहरु तर्फ गए । बाटो छेकी मुख थुनि लोकबहादुरले चिर्पटले हिर्काएर घाँटी बटारी हत्या गरेको बयान दिएका छन् । घरदेखि ३७ मिटरजति माथि खरबारीमा गोमा र त्यहाँबाट ३ मिटर अर्थात् घरबाट ४० मिटरमाथि दीपेनको शव भेटिएको प्रहरीले जनाएको छ । पाँचजनाको हत्या गरेपछि पाँचैजना अभियुक्त मृतकको घरतर्फ गएको बताएका छन् । घरमा ८४ वर्षीया पार्वती कार्की मकै नङ्ग्याइ रहेकी थिइन् । सोही अवस्थामा हस्तबहादुरले समातेर घर पछाडिको गोठ नजिक लगेको खुलेको छ । त्यपछि लोकबहादुरले वृद्धाको टाउको भित्तामा ठोक्काइ घाँटी बटारी हत्या गरेको बताइएको छ । छजनाको हत्यापछि सबैजना घटनामा प्रयोग गरेको चिर्पट र छुरी बोकी लोकबहादुरको घरतर्फ लागे । उनीहरुले रगत पखाली छुरी धोएर बुइकलमा लुकाएको र चिर्पट अगेनामा डडाएको बयान दिएका छन् । उनीहरुले रगत लागेको कपडाहरू समेत लुकाएको पाइएको छ । त्यसपछि खड्गबहादुर र निजको छोरा हस्त बहादुर घरतर्फ गएका थिए । घटनापछि फर्कने क्रममा नरेशले लिएर आएको रञ्जनाको मोबाइल स्विच अफ गरि घर मुनिको ओडारमा लुकाएका थिए । सो मोबाइल प्रहरीले अनुसन्धानकै क्रममा फेला पारेको हो । घर गएका खड्गबहादुर र उनका छोरा हस्तबहादुर पुनः लोकबहादुरको घरमा आएर सबैजनाले घटनाबारे थप योजना बनाएको पाइएको छ । घटनाबारे कसैले सोधेमा घटनाको बारेमा कुनै पनि कुरा नसुनेको र थाहा नपाएको भन्ने भनेर योजना बनाएका थिए । यदि प्रहरी आइ पत्ता लगाएमा लोकबहादुरले घटनाको जिम्मा लिने निर्णय गरेको खुलेको छ । लोकबहादुरले मानसिक औषधि खाने भएका कारण उनले नै घटनाको जिम्मा लिने उनीहरुबीच सहमति भएको थियो । हत्यापछि घटनास्थलमा अनुसन्धानका लागि खटिएको ४९ जनाको प्रहरी टोली अभियुक्त खड्गबहादुर कार्कीको घरमा र गाई गोठ सफा गरेर बसेको थियो । प्रहरीका अनुसार खड्गबहादुरको बाट घटनास्थल ५५ मिटरजति मात्रै टाढा छ । घटनास्थलबाट लगभग ७० मिटरजतिमाथि गंगा कार्कीको घर छ । डीआइजी बीसीका अनुसार त्यति नजिक घटना हुँदा पनि दुवै परिवारले नसुनेको र थाहा नपाएको बताएका छन् । यस कारण गरे सामूहिक हत्या तेजकुमार गाउँकै अविभावकमा रुपमा चिनिएका थिए । तेजकुमारका बुवाका बौद्धमान आफ्नै जेठो दाजुका छोराहरु खड्गबहादुर र रणबहादुरको परिवारलाई बेला बेला सम्झाउने, सल्लाह सुझाव दिने गर्थे। अभियुक्तमध्ये खड्गबहादुर नियमित रूपमा रक्सी खाने र घरमा श्रीमती र परिवारका सदस्यलाई कुटपिट गर्ने, गालिगलौज गर्ने गर्दथे । त्यसैले दाजु भएको नाताले उनले सल्लाह, सुझावसहित गाली गर्नु स्वभाविकै थियो । दाजु तेज कुमारले सधैं मातेर झगडा गरेको देखेर तँ जड्याहा किन यसो गर्छस् भन्दै गाली गर्ने गरेको बताइएको छ । खड्गबहादुर भने, तलाई के मतलव, तलाई मार्छु भन्दै झगडा गर्ने गरेका थिए । त्यही कारण उनी तेजकुमारको हत्याको योजना बनाउन सुरु गरेका अनुसन्धानमा खुलेको छ । मनमा कुण्ठा बोकेर बसेका खड्गबहादुरले दाजु रणबहादुर र भतिज लोकबहादरसँग तेजेलाई केहि गर्नुपर्छ, हामीलाई धेरै हेप्यो यसले भनेर सुनाएका थिए । लोकबहादुरलाई तँ पागल, अल्छि, केहि काम गर्न सक्दैनस् भन्ने गरेको पाइएको छ । त्यसैगरी नरेशलाई तँ डुडे काम नलाग्ने भइस् भन्ने गरेको उनीहरुको आरोप छ । रणबहादुरलाई समेत तँ लठेब्रो केही गर्न सक्दैनस् भन्ने गरेकाले उनलाई हेपिएको महशुस भएको थियो । जहिले पनि हेप्ने र आफू सम्पन्न भएको फूर्ति दिने गरेको भनि मनमा इख पालेर बसेका थिए । त्यही भएर खड्बहादुरले बनाएको योजनामा उनीहरुले सहमति जनाएका पाइएको छ । खड्ग र रणबहादुर सहोदर दाजुभाइ हुन् । घटनामा संलग्न पाँचैजनालाई नियन्त्रणमा लिइ अनुसन्धान भइरेहेको र अनुसन्धानको क्रममा सबै अभियुक्तहरूले घटना स्वीकार गरेको संघीय इकाइ प्रहरी कार्यालय धरानका एसपी भीमबहादुर दाहाल बताए । घटनामा प्रयोग भएको छुरी, कपडा र हराएको मोबाइसमेत बरामद गरि थप अनुसन्धान भइरहेको उनको भनाइ छ । ४७ वर्षीय खड्गबहादुर कार्की घटनाका मुख्य योजनाकार रहेको अनुसन्धानबाट खुलेको प्रहरीले पत्रकार सम्मेलनमा जानकारी दिएको छ । घटनामा संलग्न रहेको आरोपमा २८ वर्षीय हस्तबहादुर कार्की, ४९ वर्षीय रणबहादुर कार्की र १७ वर्षीय नरेश कार्की पक्राउ परेको प्रहरीले बताएको छ । उक्त घटानमा संलग्न भएको आरोपमा गत भदौ २७ गते प्रहरीले पक्राउ गरी लोकबहादुर कार्कीलाई सार्वजनिक गरिसकेको छ । भदौ २१ गते ८४ वर्षीया पार्वता कार्की, उनका ५५ वर्षीय छोरा तेजकुमार कार्की, ५४ वर्षीया बुहारी मनमाया कार्की, ३२ वर्षीया नातिनी बुहारी रञ्जना कार्की, ८ वर्षीय नाति विपिन कार्की र ५ वर्षीया नातिनी गोमा कार्कीको हत्या भएको थियो ।"
अध्यादेश खारेज हुने वित्तिकै मन्त्रिपरिषद् विस्तारः उपेन्द्र यादव,"काठमाडौं : जनता समाजवादी पार्टी (जसपा) अध्यक्ष उपेन्द्र यादवले छिट्टै मन्त्रिपरिषद्ले पूर्णता पाउने बताएका छन् । उनले दलसम्बन्धी ल्याएको अध्यादेश खारेज हुनेवित्तिकै मन्त्रीपरिषद् विस्तार हुने बताए । उनले भने, दलसम्बन्धी ल्याएको अध्यादेश खारेज हुनेवित्तिकै मन्त्रिपरीषद् विस्तार हुन्छ । यो अध्यादेश गलत छ दलहरुलाई अस्थिर बनाउने अध्यादेश खारेज गर्नुपर्छ । लोकतन्त्रलाई अस्थिर बनाउने अध्यादेश हो। प्रधानमन्त्रीमा नियुक्त भएको दुई महिना भइसक्दा पनि शेरबहादुर देउवाले मन्त्रिपरिषद विस्तार गर्न सकेका छैनन्। मन्त्रिपरिषद विस्तार नहुँदा सरकारका कामकारवाही प्रभावित हुँदै आएका छन्। प्रधानमन्त्री देउवाले राज्यमन्त्रीसहित पाँच सदस्यीय मन्त्रिपरिषद गठन गरेका छन्।"
"थप १,०९५ जनामा कोरोना संक्रमण, ८ को मृत्यु","काठमाडौं : १३ हजार ८१७ नमूना परीक्षणमा १०९५ जनामा कोरोना भाइरस (कोभिड१९) संक्रमण पुष्टि भएको छ। पछिल्लो २४ घन्टामा १०,७८६ नमूनाको पीसीआर र ३०३१ नमूनाको एन्टिजेन विधिबाट परीक्षण गरिएको थियो। जसमध्ये पीसीआर विधिबाट ९७५ र एन्टिजेन विधिबाट १२० जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। यस्तै पछिल्लो २४ घन्टामा कोरोनाबाट थप ८ जनाको मृत्यु भएको छ। यो सँगै नेपालमा कोरोनाबाट मृत्यु हुनेको संख्या ११०४८ पुगेको हो। मन्त्रालयका अनुसार सोमबार कोरोनाबाट थप २९ सय ५७ जना कोरोनामुक्त भएका छन्। कोरोनाका सक्रिय संक्रमितको संख्या २२ हजार ३२३ पुगेको छ। मन्त्रालयका अनुसार संक्रमित ३७१ जनाको भेन्टिलेटरमा र १०८ जनाको आइसीयूमा उपचार भइरहेको छ। पछिल्लो २४ घन्टामा २२ हजार १९२ जनाले कोरोनाविरुद्ध खोप लगाएका छन्।"
नेपाल  भारत सैन्य अभ्यास पिथौरागढमा सुरु,"काठमाडौं : नेपाल र भारतीय सेनाबीचको संयुक्त सैन्य अभ्यास सुरु भएको छ । भारतको पिथौरागढमा सोमबारबाट नेपाल र भारतबीच सैन्य अभ्यास सुरु भएको हो । नेपाल र भारतीय सेनाबीच हुने संयुक्त सैन्य अभ्यासलाई अभ्यास (एक्सरसाइज) सूर्य किरणको नाम दिइएको छ । सैन्य अभ्यास प्रतिआतंकवाद र जंगल वारफेयरमा केन्द्रीत छ । भारतको उत्तराखण्डको पिथौरागढमा सुरु एक्सरसाइज सूर्य किरणको यो १५ औं संस्करण हो । सैन्य अभ्यास कार्तिक १३ गतेसम्म चल्नेछ । नेपाली सेनाको तर्फबाट प्रमुख सेनानीले नेपाली टोलीको नेतृत्व गरेको छ । नेपाली टोलीमा ३०० जनाको फौज छ । भारतीय सेनाको तर्फबाट ३ सय ५० जनाको फौज सैन्य अभ्यासमा सहभागी छ । नेपाली सेनाको टोली शनिबार पिथौरागढ पुगेको थियो । अभ्यास सूर्यकिरण प्रतिआतंकवाद, युद्धकला, मानवीय सहायता, प्रकृतिक प्रकोप, पर्यावरण संरक्षणलगायतमा केन्द्रीत हुनेछ। यस अभ्यासले जंगली र पहाडी क्षेत्रमा विद्रोही गतिविधि र आतंकवादविरुद्ध लडन सहयोग पुर्याउनेछ । अभ्यास सूर्यकिरणमा नेपाली र भारतीय सेनाबीच बटालियनस्तरको संयुक्त प्रशिक्षण हुँदै आएको छ । अभ्यास सूर्य किरणको १४ औं संस्करण नेपालमा भएको थियो । रुपन्देहीको सालझण्डीस्थित नेपाली सेनाको एकीकृत सैनिक तालिम केन्द्रमा अभ्यास सूर्य किरणको १४ संस्करण भएको थियो । त्यसअघि अभ्यास सूर्यकिरणको १३ औं संस्करण उत्तराखण्डको पिथौरागढमा भएको थियो । नेपालमा भएको १४ संस्करणपछि कोरोना भाइरस संक्रमणका कारण अभ्यास रोकिएको थियो ।"
१४ सांसदविरुद्धको रिटमाथि सुनुवाइ जारी,काठमाडौं : नेकपा (एमाले)ले निर्वाचन आयोग र सभामुख अग्निप्रसाद सापकोटाविरुद्ध सर्वोच्च अदालतमा दायर गरेको रिटमाथि सुनुवाइ जारी छ । न्यायाधीश दीपक कार्की र कुमार चुडालको संयुक्त इजलासमा सुनुवाइ भइरहेको अदालत प्रशासनले जनाएको छ। माधव नेपालसहित १४ संसदमाथिको कारवाही रोकेर पार्टी विभाजनमा निर्वाचन आयोग र सभामुखले सहयोग गरेको भन्दै एमालेले सर्वोच्चमा रिट दायर गरेको थियो । हाल सभामुख सापकोटाले पार्टी विभाजनमा भूमिका खेलेको भन्दै एमालेले संसद अवरुद्ध गर्दै आएको छ। सभामुख सापकोटाले कारवाही गरेका सांसदहरुको सूचना सार्वजनिक नगरेको भन्दै मार्गप्रशस्त गर्न एमालेको माग छ।
एमालेको अवरोधकाबीच सभामुखले अगाडि बढाए संसद् बैठक,काठमाडौं : सभामुख अग्नी सापकोटाले एमालेको अवरोधकै बीच प्रतिनिधि सभाको बैठक अगाडि बढाएका छन्। एमालेले सभामुखमाथि गम्भीरप्रश्न उठाउँदै निरन्तर संसद अवरुद्ध पार्दै आएको छ। संसद बैठकमा संसदीय मर्यादा कायम गर्न माग गर्दै नेकपा एमालेका सांसदहरुले नाराबाजी गरिरहेका छन्। सरकारले सभामुखको विरोधमा एमालेले अवरोध जारी राखेपनि विनियोजन विधेयक पारित गर्ने तयारी गरेको छ। संसद पुनर्स्थापनापछि मुलुकले निकास पाउने आम आशा विस्तारै निराशामा परिणत हुँदैछ र राजनीतिक संक्रमणले झन् जटिल रुप लिएको छ। सभामुख अग्नि सापकोटाले संसद्को अवरोध हटाउन गरेको आग्रहलाई विपक्षी दल एमालेले अस्वीकार गर्दै आएको छ। कारबाही गरेका १४ सांसदलाई पद मुक्त नगरी पार्टी फुटाउन भूमिका खेलेको भन्दै एमालेले भदौ २३ बाट लगातार संसद् अवरोध गरिरहेको छ। अवरोधबीच सभामुख सापकोटाले संसद्मा सरकारको बिजनेस अघि बढाएपछि एमाले झनै रुष्ट छ। एमालेले भदौ १ गते नेपालसहित १४ सांसदलाई कारबाही गर्दै पदमुक्त गर्न सभामुखलाई पत्र पठाएको थियो। एमालेले सभामुखलाई १४ सांसदलाई पदमुक्त गरिएको सूचना टाँस गर्न वा मार्ग प्रशस्त गर्न आग्रह गरेको छ। एमालेले घुमाउरो भाषामा १४ सांसदलाई कारबाही नगरे सभामुख सापकोटाले राजीनामा दिनुपर्ने सर्त अगाडि सारेको छ।
बाटोमा चिप्लिएर एक जनाको मृत्यु,विराटनगर : मोरङको मिक्लाजुङ गाउँपालिका१ मा बाटो हिँड्ने क्रममा चिप्लिएर आइतबार राति एक महिलाको मृत्यु भएको छ। स्थानीय जीतकुमार राईकी श्रीमती ५६ वर्षीया गुनमाया राईको लडेर मृत्यु भएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। उनका अनुसार मिक्लाजुङकै आइतबारेबाट घरतर्फ फर्कदै गर्दा राति ९ बजेतिर लडेकी गुनमायाको घटनास्थलमै मृत्यु भएको हो। घटनास्थलमा पुगेको इलाका प्रहरी कार्यालय उर्लाबारीको टोलीले शव पोस्टमार्टमका लागि पठाएर घटनाको अनुसन्धान सुरु गरेको डीएसपी श्रेष्ठले बताए।
"संसद बैठक बस्दै, एमालेको अवरोधकै बीच विनियोजन विधेयक पास गर्ने तयारी","काठमाडौं : प्रतिनिधि सभाको छैटौं बैठक सोमबार बिहान बस्दैछ। संसद् भवन नयाँ बानेश्वरमा बिहान ११ बजे बस्ने बैठकमा विनियोजन विधेयक पास गर्ने कार्यसूची रहेको छ। विनियोजन विधेयक पारित नहुँदा कर्मचारी, सांसद, मन्त्री, प्रधानमन्त्रीहरुको तलबका साथै विकास आयोजनालगायतको भुक्तानी रोकिएको छ। कार्यसूची अनुसार सुरुमा विनियोजन विधेयकमाथिको छलफल र जवाफ हुनेछ। विनियोजन विधेयकको मन्त्रालयगत एवं सचिवालय अन्तर्गतका विभिन्न शीर्षकमाथि छलफल हुनेछ। यस्तै मन्त्रालयगत रुपमा उठेका प्रश्नहरुको जवाफ दिने समय सभामुखले तोक्ने जानकारी सांसदहरुलाई गराएको संघीय संसद सचिवालयका महासचिवमा भरतराज गौतमले जानकारी दिए। लगत्तै सांसदहरुले उठाएका प्रश्नको जवाफ अर्थमन्त्री जनार्दन शर्माले दिने कार्यसूचीमा उल्लेख छ। सांसदहरुले पेश गरेका संशोधनमाथि छलफल भइ उठेका प्रश्नहरुको जवाफ अर्थमन्त्री शर्माले दिनेछन्। महासचिवमा गौतमद्वारा जारी सम्भावित कार्यसूचीमा भनिएको छ, विनियोजन विधेयक, २०७८ अन्तर्गत विभिन्न मन्त्रालय, कार्यालय एवम् सचिवालयको विभिन्न शीर्षकहरूमाथिको छलफलमा उठेका प्रश्नहरूको सम्बन्धित मन्त्रीले जवाफ दिनुहुने छ। लगत्तै सभामुख अग्नी प्रसाद सापकोटाले विनियोजन विधेयक, २०७८ अन्तर्गत विभिन्न मन्त्रालय, कार्यालय एवम् सचिवालयको विभिन्न शीर्षकहरूमा सांसद प्रेम सुवालबाट प्रस्तुत खर्च कटौतीका प्रस्तावहरूलाई निर्णयार्थ प्रस्तुत गर्ने र विनियोजन विधेयक, २०७८ का दफाहरूलाई निर्णयार्थ प्रस्तुत गरिने कार्यसूचीमा उल्लेख छ। सरकारले सभामुखको विरोधमा एमालेले अवरोध जारी राखेपनि विनियोजन विधेयक पारित गर्ने तयारी गरेको छ। यस्तै, आर्थिक विधेयक र राष्ट्र ऋण उठाउने विधेयकमाथि विचार गरियोस् भन्ने प्रस्तावमाथि छलफल गरेर सांसदहरुलाई संशोधनका लागि समय दिने गरी तयारी छ। सत्ता पक्ष र प्रतिपक्षबीचको टकरावले संसदमा महत्वपूर्ण अध्यादेशहरु निष्क्रिय भएका छन्। योसँगै कानुनी शून्यताको स्थिति पैदा भएको कानुनका जानकारहरु बताउँछन्। बजेटसम्बन्धी अध्यादेश प्रतिस्थापन विधेयक संसदमा विचाराधीन अवस्थामा छ भने १० वटा अध्यादेश संविधानअनुसार निष्क्रिय भएका हुन्। अध्यादेश आएपछि संसद्को पहिलो बैठक साउन ३ मा बसेको थियो। संविधानको धारा ११४ मा दुवै सदन बसेको ६० दिनपछि स्वतह अध्यादेश खारेज हुने व्यवस्था छ। अध्यादेश ल्याउँदै, अलपत्र पार्दै बजेट र एमसीसीमा राजनीतिक गाँठो १६ खर्ब ३२ अर्ब ८३ करोडको संशोधित बजेट प्रस्तुत (पूर्णपाठ) बलपूर्वक फेरियो बजेट प्रतिस्थापन बजेटको विरोध गर्ने एमाले निर्णय अवरोधका बीच विनियोजन विधेयक बहुमतले पारित सरकारले बलपूर्वक विधेयक ल्यायो, पारित गर्न बल गरेन एमालेले भन्योः देउवा सरकारकै कारण वित्तीय संकट सिर्जना भयो न गठ, न बन्धन देउवा बिन्दास, ओली आक्रामक, माधवप्रचण्डउपेन्द्र बिलखबन्दमा अध्यादेश ल्याउँदै, निष्क्रिय बनाउँदै संसदमा महत्वपूर्ण अध्यादेशहरु औषधि (तेस्रो संशोधन) अध्यादेश, तेजाव तथा अन्य घातक रासायनिक पदार्थ(नियमन)अध्यादेश, यौन हिंसाविरुद्धका केही ऐनलाई संशोधन गर्ने अध्यादेश, कोभिड १९ संकट व्यवस्थापन अध्यादेश, स्वास्थ्यकर्मी तथा स्वास्थ्य संस्थाको सुरक्षासम्बन्धी (पहिलो संशोधन) अध्यादेश, रेल्वे अध्यादेश, नेपाल प्रहरी र प्रदेश प्रहरी (कार्य संचालन,सुपरीवेक्षणर समन्वय,पहिलो संशोधन) अध्यादेश, फौजदारी कसुर तथा फौजदारी कार्यविधि सम्बन्धी केहि ऐन संशोधन गर्ने अध्यादेश, सामाजिक सुरक्षा (पहिलो संशोधन) अध्यादेश, शपथसम्बन्धी अध्यादेश निष्कृय बनेका छन्। लगातार संसद् अवरोध गर्दै एमाले संसद पुनर्स्थापनापछि मुलुकले निकास पाउने आम आशा विस्तारै निराशामा परिणत हुँदैछ र राजनीतिक संक्रमणले झन् जटिल रुप लिएको छ। सभामुख अग्नि सापकोटाले संसद्को अवरोध हटाउन गरेको आग्रहलाई विपक्षी दल एमालेले अस्वीकार गर्दै आएको छ। कारबाही गरेका १४ सांसदलाई पद मुक्त नगरी पार्टी फुटाउन भूमिका खेलेको भन्दै एमालेले भदौ २३ बाट लगातार संसद् अवरोध गरिरहेको छ। अवरोधबीच सभामुख सापकोटाले संसद्मा सरकारको बिजनेस अघि बढाएपछि एमाले झनै रुष्ट छ। सोमबार पनि एमालेको अवरोधकै बीच विनियोजन विधेयक पास गर्ने तयारी छ। एमालेले भदौ १ गते नेपालसहित १४ सांसदलाई कारबाही गर्दै पदमुक्त गर्न सभामुखलाई पत्र पठाएको थियो। एमालेले सभामुखलाई १४ सांसदलाई पदमुक्त गरिएको सूचना टाँस गर्न वा मार्ग प्रशस्त गर्न आग्रह गरेको छ। एमालेले घुमाउरो भाषामा १४ सांसदलाई कारबाही नगरे सभामुख सापकोटाले राजीनामा दिनुपर्ने सर्त अगाडि सारेको छ। एमालेले सभामुखमाथि गम्भीर प्रश्न उठाएकाले सबैभन्दा पहिले त्यसको निरुपण जरुरी छ। पूर्वसभामुख दमननाथ ढुंगानाले सभामुख सापकोटामाथि गम्भीर प्रश्न उठिसकेकाले अब उनलाई बैठकको अध्यक्षता गर्न नै गाह्रो हुने टिप्पणी गरेका छन्। प्रतिस्थापन विधेयक पारित नभएका कारण भदौ ३० गतेदेखि राष्ट्रिय ढुकुटीबाट सरकारले खर्च नै गर्न नपाउने स्थिति बनेको छ। दुई महिना संसद चल्दा पनि प्रतिस्थापन विधेयक पारित गर्न पहल नगरेको भन्दै सरकारको आलोचना हुँदै आएको छ।"
पाँचजनाले योजनावद्ध तरिकाले हत्या गरेका थिए,"संखुवासभा : मादी नगरपालिकाको सामूहिक हत्याकाण्डमा संलग्न भएको आरोपमा प्रहरीले थप चारजनालाई सार्वजनिक गरेको छ। सार्वजनिक हुनेमा ४७ वर्षीय खड्गबहादुर कार्की,२८ वर्षीय हस्तबहादुर कार्की, ४९ वर्षीय रणबहादुर कार्की र १७ वर्षीय नरेश कार्की रहेका छन्। जिल्ला प्रहरी कार्यालय खाँदबारीमा सोमबार पत्रकार सम्मेलन गरी प्रहरीले मादी हत्याकाण्डमा संलग्न थप चारजनालाई सार्वजनिक गरेको हो। भदौ २१ गते बिहान लोकबहादुरसहित अन्य चारजनाले योजनावद्ध तरिकाले एकै परिवारका ६ जनाको सामूहिक हत्या गरेका थिए। घटनाको अघिल्लो दिन मुख्य योजनाकार खड्गबहादुर कार्कीको घरमा तेजबहादुरको हत्या गर्ने योजना बनेको थियो। सुरुमा लोकबहादुरले मात्रै परिवारका ६ जनाको हत्या गरेको बताइए पनि अनुसन्धानका क्रममा बाँकी चारजनालाई पक्राउ गरेको हो। घटनाको सातौं दिन अभियुक्त लोकबहादुर कार्कीलाई पक्राउ गरी प्रहरीले सार्वजनिक गरेको थियो। पक्राउ परेका सबैजना मिलेर हत्याको योजना बनाएका थिए। तेजबहादुरको हत्या गर्दा अन्य कसैले देखेमा उनीहरुको समेत हत्या गर्ने योजना बनेको थियो। तेबहादुरसँगको व्यक्तिगत रिसिबीका कारण हत्या भएको प्रहरीको अनुसन्धानले देखाएको छ। उनीहरुले सुरुमा तेजबहादुरको मात्र हत्या गर्ने योजना बुनेका थिए। पछि तेजबहादुरको हत्या गर्ने क्रममा परिवारका अन्य सदस्यहरुले देखेपछि उनीहरु सबैको हत्या भएको प्रहरी अनुसन्धानबाट खुलेको छ। अभियुक्तहरुले ६ जनालाई आफूहरुले नै हत्या गरेको प्रहरीसमक्ष स्वीकारेका छन् । उनीहरुले ८४ वर्षीया पार्वता, ५८ वर्षीय तेजबहादुर, ५२ वर्षीया कमला, ३२ वर्षीय रञ्जना, ११ वर्षीय दीपेन र ७ वर्षीय गोमा कार्कीको सामूहिक हत्या गरेका थिए । यसअघि लोकबहादुरको बयानका आधारमा उनका भाइ नरेशलाई पक्राउ गरेको थियो। नरेशको बयानपछि प्रहरीले अन्य तीनजनालाई पक्राउ गरेको थियो। मृतक रञ्जना कार्कीको हराएको मोबाइल प्रहरीले फेला पारेपछि अनुसन्धान टोली पुनः घटनास्थल पुगेको थियो। रञ्जनाको मोबाइल घटना भएको बिहानदेखि नै हराएको थियो। मोबाइल स्विच अफ भएकाले प्रहरीले सम्भावित ठाउँमा खोजी गरिरहेको थियो। संखुवासभा हत्या प्रकरण : घटनास्थलतर्फ जाँदै डीआईजी बीसी संखुवासभा हत्या प्रकरण : ६ जनाकै पोष्टमार्टम सकियो संखुवासभामा हत्या गरिएका ६ जनाको इटहरीमा दाहसंस्कार संखुवासभा हत्या प्रकरणः उपलब्धिविहीन अनुसन्धान संखुवासभा हत्याकाण्डका आरोपित सार्वजनिक संखुवासभा हत्याकाण्ड: घटनाको अघिल्लो रातभर सुतेका थिएनन् अभियुक्त कार्की"
प्रतिपक्ष एमालेको नाराबाजीबीच विनियोजन विधेयक पास,"काठमाडौं : प्रतिनिधि सभाबाट विनियोजन विधेयक पास भएको छ। एमाले सांसद्को नाराबाजीका बीच अर्थमन्त्री जनार्दन शर्माले विनियोजन विधेयक, २०७८,आर्थिक विधेयक, २०७८, राष्ट्र ऋण उठाउने विधेयक, २०७८ माथि विचार गरियोस् भन्ने प्रस्ताव राखेका थिए। लगत्तै सभामुख अग्नी सापकोटाले विधेयक बहुमतले पास भएको घोषणा गरे। सभामुख सापकोटाले आर्थिक विधेयक, २०७८ माथि दफावार छलफलको लागि असोज ७ गते समय तोकेका छन्। एमालेले भदौ २३ बाट लगातार संसद् अवरोध गरिरहेको छ। सोमबार पनि एमालेले सभामुखमाथि गम्भीरप्रश्न उठाउँदै निरन्तर संसदमा नाराबाजी गरेको थियो। अवरोधबीच सभामुख सापकोटाले संसद्मा सरकारको बिजनेस अघि बढाएपछि एमाले झनै रुष्ट बनेको छ। विनियोजन विधेयकमाथिको छलफलमा नेमकिपाका सांसद प्रेम सुवाल मात्रले सहभागिता जनाएका थिए । तत्कालीन केपी शर्मा ओली सरकारले अध्यादेशमार्फत् ल्याएको बजेट प्रतिस्थापन गर्न सरकारले प्रतिस्थापन विधेयक ल्याएको थियो। प्रतिस्थापन विधेयक पारित नभएका कारण भदौ ३० गतेदेखि राष्ट्रिय ढुकुटीबाट सरकारले खर्च नै गर्न नपाउने स्थिति बनेको थियो। यसैबीच सभामुख सापकोटाले असोज ७ गते २ बजे बैठक बस्ने गरी स्थगित भएको घोषणा गरेका छन्।"
युवा नेतृत्वले ढोका ढक्ढक्याएको छ,"कांग्रेसमा पुस्तान्तरणको बहस नौलो होइन। ७० वर्ष उमेर समूहकै नेतृत्वको हालीमुहाली छ। १४ औं महाधिवेशनका लागि यसपटक वडाबाटै युवा प्रतिनिधिहरूको संख्या ह्वात्तै बढेको छ। युवा प्रतिनिधिहरूको संख्या बढेकाले पदाधिकारीका लागि यूवा नेताहरू हौसिएका छन। महामन्त्री लगायत पदाधिकारीमा धेरै युवा नेता आकांक्षी देखिएका छन्। प्रवक्ता विश्वप्रकाश शर्मा युवाले अवको नेतृत्वको ढोका ढक्ढक्याइसकेको तर्क गर्छन्। प्रवक्ता शर्मासँग कांग्रेसको १४औं महाधिवेशनमा युवा नेतृत्वबारे अन्नपूर्णकर्मी नरेन्द्र साउद र राधा खनालले गरेको कुराकानी : कांग्रेसमा सदस्यताको समस्या अझै सल्टेको छैन। चरणचरणमा सदस्यताको सूची किन सार्वजनिक भइरहेको छ ? कांग्रेसको महाधिवेशनमा वडादेखि केन्द्रसम्म सातवटा तहगत चुनाव हुन्छन्। वडा अधिवेशनको उद्घाटनकै बेलादेखि महाधिवेशनको सुरुआत भइसकेको हुन्छ। कांग्रेस परम्परागत दल भएकाले आधुनिकताका साथ महाधिवेशनको समयमै व्यवस्थापन गर्न नसकेको यथार्थ सबैलाई थाहा छ। त्यसैले कतिपय कमजोरी भएका छन्। क्रियाशील सदस्यताको सूची सार्वजनिक गर्न कतिपय जिल्लाको ढिलो भएको छ। भिन्नभिन्न मत राख्ने साथीहरूका सन्दर्भमा समस्या उठेका छन्। उनीहरूको सदस्यता समाधान गर्न सचेततापूर्वक काम गर्दा ढिला भएको हो। नेताहरूको अनुहार हेरेर सदस्यता टुंग्याउने गरिएकाले ढिलो भएको भन्ने आरोप छ नि ? नेताहरूको अनुहार पहिलादेखि नै प्रष्ट छ। कुन नेता कुन गुटको भन्ने पनि प्रष्ट छ। नेतृत्वको अनुहार हेरेर गर्नु परेको भए पहिला नै टुंगो लागिसक्थ्यो। विषयलाई हेरेर गर्नु परेकाले ढिलो भएको हो। हतारमा गर्ने भनेर पनि राम्रो हुन्न र ढिला पनि राम्रो हुँदैन। मंसिरको महाधिवेशनलाई असर नपर्ने गरी सम्पादन भइरहेको छ। सदस्यता नटुंगिँदा महाधिवेशन नै नहुने हो कि भनेर कांग्रेसकै युवा नेताहरूले विज्ञप्ति प्रकाशित गर्नुपर्ने अवस्था आयो। किन ? युवा साथीहरूले सजग गराउनु स्वाभाविक हो। पार्टी, संगठन र क्रियाशील सदस्यताका बारेमा चिन्ता र चासो राख्नु स्वाभाविक र जीवन्त प्रक्रिया हो। सुझाव र दबाब पनि स्वाभाविक हुन्। पार्टीका तर्फबाट के मात्र आश्वस्त पार्न सक्छु भने सदस्यता टुंग्याउने समितिमा पार्टीभित्र फरकफरक विचारधारा राख्ने साथीहरू नै हुनुहुन्थ्यो। समितिले टुंग्याउन बाँकी रहेका विषयमा समाधान गर्ने समितिमा पनि पार्टीभित्र दुईतीन विचारधारा बोकेका समूहबाटै प्रतिनिधित्व छ। सबै मिलेर साझा रूपमा समाधान निकाल्ने काम भइरहेको छ। सबै विचार समूहको सहभागिता भइरहेको छ। अब जे गाँठो अड्केको छ र टुंगिन बाँकी छ, त्यसमा पनि सबैको सहभागिता छ। अब जे गाँठो अड्केको छ र टुंगीन बाँकी छ, त्यसमा पनि सबैको सहभागिता छ। सबैलाई यो विषय थाहा छ। नेताहरूको अनुहार पहिलादेखि नै प्रष्ट छ। कुन नेता कुन गुटको भन्ने कुरा झनै प्रष्ट छ। जनताका बीचमा स्थापित गरेर जनताले नै बनाएको व्यवस्थामा शासन गर्ने कुरा छाडेर पुरानोमा फर्किन्छौं भन्ने सन्देश व्यवस्थाप्रतिको होइन, अवस्थाप्रतिको हो। प्रजातन्त्रमा प्रतिस्पर्धा हुन्छ। प्रतिस्पर्धा हुने भइसकेपछि आफूलाई जँचेका जति त्यसमा लडुन् अरू नलडुन् भन्न पनि हुँदैन। सबैलाई यो विषय थाहा छ। त्यसका बाबजुद पनि ढिलाइ भएको छ। आशंका हुन सक्छ, अधिवेशन नहोला कि भन्ने। अधिवेशनका लागि गाडी छुटिसकेको छ। ५० भन्दा बढी जिल्लामा वडा तहको अधिवेशन भइसक्यो। त्यसकारण अधिवेशनका बारेमा ढुक्कसँग गाडी अगाडि बढिसक्यो। कांग्रेसले संविधान र विधान दुवै नमानेको हो ? अरू दलभन्दा कांग्रेस संविधानको भावनाप्रति गम्भीर देखिन्छ। साढे पाँच वर्षको अवधिमा कांग्रेसको त कम्तीमा महाधिवेशन सुरु त भयो नि। अरू पार्टीको भन्दा सबैभन्दा पछाडि कांग्रेसकै महाधिवेशन भएको थियो। शेरबहादुर देउवा सभापति बन्नुभन्दा पहिले नै एमालेमा केपी शर्मा ओली महाधिवेशनबाट अध्यक्षमा निर्वाचित हुनुभएको हो। देउवाभन्दा अगाडि माओवादी केन्द्रमा प्रचण्ड निर्वाचित हुनु भएको हो। हामीले त महाधिवेशन सुरु गरिसक्यौँ, उहाँहरू कता हुनुहुन्छ ? यसको अर्थ, अरूले ढिलो गर्दैछन् र हामीले पनि ढिलो गर्नुपर्छ भन्ने मान्यता होइन। किनभने कांग्रेसले अगुवाइ गर्ने हो र नेतृत्व लिने हो। हामीले त समयमै अर्थात् साढे पाँच वर्षमा टेकेर महाधिवेशन सुरु गरेका छौँ। सदस्यताको विवाद सभापति र महामन्त्रीले टुंग्याउने भन्ने विधानमा व्यवस्था छ। तर, हामीले विधानसँगै व्यवहारमा लचक भएर बढी लोकतान्त्रिक भएर काम गर्न सफल भएका छौं। निर्धारित मंसिरमै कांग्रेसको महाधिवेशन हुन्छ त ? मंसिरमा हुन्छ। महाधिवेशनको प्रक्रिया सुरु भइसकेको छ। कांग्रेसमा पुस्तान्तरणको कुरा उठिरहन्छ। तर, नेतृत्व लिने आँट युवा नेताहरूले किन नगर्नुभएको त ? उम्मेदवारकै रूपमा त युवा साथीहरू मैदानमा आइसकेका छौँ। युवायुवाको एउटा र पाकापाकाको अर्को टिम बनाएर रेस्लिङ खेल्ने कुरा होइन यो। साझा ढंगले अगाडि बढ्ने हो। जसरी एउटा परिवारमा ज्येष्ठ सदस्यले आशीर्वाद दिने काम गर्छन्। बीचको समूहले व्यवहार चलाउने काम गर्छन्। पछिल्लो पुस्ता सम्भावना बोकेर आइरहेको छ। त्यस्तै गरेर कांग्रेसभित्र पनि ३४ वटा पुस्ता छन्। म आफूलाई एकदम युवा भनेर दाबी गर्दिनँ। तर पाका उमेरको नेतृृत्वको कारणले जबर्जस्त ढंगले हामीलाई युवा मानिएको छ। युवा सर्कल वडा तहबाटै जबर्जस्त ढंगले आउँदैछ। तस्बिर : दीपेन श्रेष्ठ पार्टी सभापतिमै युवा नेतृत्व कहिले देख्न पाइन्छ त ? युवाले कांग्रेसको स्थापना गर्नु भएको हो। मेरो अहिलेको उमेरमा बीपी कोइराला सभापतिप्रधानमन्त्री भइसक्नुभएको थियो। कतिपयले हामीलाई बेला भएको छैन भन्दा, मैले एज होइन एजेन्डा हेरौं भन्ने गरेको छु। सभापति पदकै कुरा गर्दा त्यसमा पनि अपेक्षा छ। केन्द्रीय कार्यसमितिमा पहिलोपटक आएर महामन्त्रीमा उम्मेदवार बन्दैछु। अरू प्रतिस्पर्धी साथीहरूको हकमा त्यस्तो होइन। कतिपय तेस्रो चौंथो पटक केन्द्रीय कार्यसमितिमा पुगेका साथीहरू बल्ल पदाधिकारीमा दाबी गरिरहनु भएको छ। अहिले नै सभापतिको उम्मेदवार बन्न त मभन्दा अगाडि नै केन्द्रीय कार्यसमितिमा बसेर लामै समय काम गरेका साथीहरूले अग्रसरता लिएको भए हुन्थ्यो। अहिलेको पाको नेतृत्वसँग त्यही ढंगले संवाद गर्दै जानुपथ्र्यो। म आफैंले सभापति पदमा सोच्ने बेला भएको छैन। केन्द्रीय सदस्य पहिलो पटक भएको हुँ। प्रवक्ता भइसकेर महामन्त्रीसम्म जाँदा ठीक हुन्छ भनेर घोषणा गरेको हुँ। सभापतिमा पुरानै नेता आउने देखिन्छ। नयाँ नेतृत्व आउन अझै समय लाग्ने देखियो त ? टिप्पणी धेरै हतार हुन सक्छ। किनभने सभापति पदका लागि अहिले नै सबैको उम्मेदवारी घोषणा भइसकेको छैन। उहाँहरूले उम्मेदवारी घोषणा गरेपछि त्यो विषयमा बहस होला। अहिले उहाँहरू जे जे जिम्मेवारीमा हुनुहुन्छ, साथ दिनुपर्छ। उहाँहरूको उम्मेदवारी आइसकेपछि समीक्षाबाट खारिने कुरामा उहाँहरू लाग्नुपर्छ। अहिले हामीलाई आउने प्रश्नको जवाफमा केन्द्रित हुनु परिरहेको छ। उहाँहरूलाई पनि भोलि ती प्रश्न आउँछन्। उम्मेदवारका रूपमा विधिवत् घोषणा गरिनसकेकाले अहिले नै विश्लेषण गर्नु उपयुक्त नहोला, समय आउला। नेतृत्व उही, कार्यक्रम उही, महाधिवेशनबाट सिद्धान्त के नयाँ आउँछ त ? कार्ल माक्सले लेखेको किताबलाई कम्युनिस्टहरूले राजनीतिक आधार मानेर हिँडे। बीपी कोइरालाले भनेको समाजवादको बाटोमा कम्युनिस्टहरू छन्। समाज बदल्ने सिद्धान्त त आजको हजार वर्षसम्म पनि रहन्छ नि। महाधिवेशन आउँदै गर्दा कार्यक्रम देखिन्छ। समयअनुसार कार्यक्रम बदलिन्छ। बीपीले छोडेर गएको लोकतान्त्रिक संसदीय शासन प्रणाली र समावेशी सिद्धान्तको सामाजिक न्यायको बाटोमा सबै आएका छन्। हाम्रो मूल बाटो ठीक छ। नवीन कार्यक्रम महाधिवेशनबाट आउँछ। बीपीले जस्तो युवामै पद र नयाँ कार्ययोजना ल्याउने काम अब कांग्रेस नेतृत्वमा कहिले देख्न पाइन्छ ? कांग्रेसको हरेक महाधिवेशनबाट कार्यक्रम नयाँ आएका छन्। स्थापनाकालदेखि हेर्दा राणाशासनबाट स्वतन्त्रताको कुरा थियो। समाजवाद २०१२ सालको अधिवेशनपश्चात् आयो। बीपीले समावेशितालाई विधानमा नल्याई अभ्यास गर्नुभयो। त्यही कुरालाई ६० वर्ष पछाडि संविधान र विधानमा लग्यौँ। योभन्दा अघिल्लो अधिवेशन गणतन्त्रतर्फ आफूलाई लग्यो। कांग्रेसको हरेक अधिवेशनबाट कतिपय समाज अनुकूलको विषयवस्तुहरूमा हामीले निर्णय गरेका छौँ। ती सबै देशको बाटोमा छन्। अहिलेको महाधिवेशनको विषय संविधान ठीक छ, यो व्यवस्था ठीक छ भन्ने हो। व्यवस्थाभित्रको अव्यवस्थाको अन्त्यको बाटो अबको हो। कांग्रेसको महाधिवेशनले नयाँ के दिन्छ ? यो पद्धतिलाई टिकाउनु नै कांग्रेसको अहिलेको मूल मुद्दा हो। यो संविधानलाई सर्वस्वीकार्य बनाउने अर्को दायित्व हो। संविधान बनाइराख्दा मैनबत्ती बाल्ने र टायर बाल्नेहरू दुवैका लागि बनेको संविधान हो। यसको अपनत्व देखाउन सक्नुपर्छ। राजनीतिक रूपान्तरण भनेको वितृष्णा केमा छ ? सोझो अर्थमा हेर्दा व्यवस्थाप्रति देखिन्छ। तर व्यवस्था हेर्दा पनि हिजो मधेसी समुदायबाट आएको राष्ट्रपति र एकजना महिला देशको प्रधान (राष्ट्रपति) बन्नुभयो। हिजो त्यो थिएन। जनताको बीचमा स्थापित गरेर जनताले नै बनाएको व्यवस्थामा शासन गर्ने कुरा छाडेर पुरानो (पहिलाकोमा) फर्किन्छौँ भन्ने कुरा व्यवस्थाप्रतिको होइन, अवस्थाप्रतिको हो। त्यसलाई अतिरञ्जना ढंगले व्यवस्थाविरुद्घ व्याख्या गर्न थालियो। व्यवस्थापकप्रतिको कमजोरी हो। हाम्रो अयोग्यतालाई ल्याएर शासन प्रणालीसँग गाँस्नु हुँदैन। महामन्त्रीमा त केही नयाँ अनुहार देखिँदै हुनुहुन्छ। सभापतिमा युवाले आँट नगर्ने हो ? महामन्त्रीका लागि चारपाँच जना मैदानमा देखिएका छौं। पार्टीमा युवाको संख्या ५० प्रतिशत छ। धेरै साथीहरू सहमहामन्त्रीमा पनि जानुहुन्छ होला। उपसभापतिमा पनि बाँडिनुहोला। सभापतिमा पनि कोही आउनुहोला। सानो संख्या महामन्त्रीमा गएको हो। संगठनको तालाचाबी बोकेर बस्ने महामन्त्री रैछ। संगठनको व्यवस्थापन, प्रचार, नीति निर्माणको कुरोमा महामन्त्रीको टेबुल वर्कदेखि फिल्ड वर्कसम्म हुँदोरैछ। हामी त्यो ठाउँमा जाँदै गर्दा कांग्रेसको भावी नेतृत्वको अनुहारमाथि पनि चर्चा होला। अब, सही ढंगले परीक्षा सुरु हुन्छ भनेर बुझौँ। आशलाग्दा युवा नेताहरू एउटै पदमा चुनाव लड्दै हुनुहुन्छ। बाहिर पार्ने खेलमा किन नि ? डेमोक्रेसीमा प्रतिस्पर्धा हुन्छ। प्रतिस्पर्धा हुने भइसकेपछि आफूलाई जँचेका जति त्यसमा लडुन् अरू नलडुन् भन्न पनि हुँदैन। त्यसैले २०४८ सालको झापा महाधिवेशनबाट एक जना मात्र केन्द्रीय सभापतिको निर्वाचन भयो। कृष्णप्रसाद भट्टराई निर्वाचित हुनुभयो। त्यस पछाडिको अधिवेशनबाट गिरिजाप्रसाद कोइराला सभापतिमा निर्वाचित हुनुभयो। सँगसँगै, अरू पाँच जना केन्द्रीय सदस्यको पनि चुनाव भयो। पोखरामा भएको अधिवेशनमा पुग्दा सभापतिलगायत १८ जनाका लागि निर्वाचन भयो। त्यसपछि काठमाडौंमा २५ जना केन्द्रीय सदस्यका साथै एउटा महामन्त्री र एउटा कोषाध्यक्ष पदमा निर्वाचन भयो। १४औं महाधिवेशनमा आइपुग्दा २ उपसभापति, २ महामन्त्री र ८ वटा सहमहामन्त्री निर्वाचित हुँदैछन्। हरेक महाधिवेशनबाट कांग्रेसले नेतृत्व चयनको विषयमा परिवर्तन गर्दै गएको छ। ढोका खुल्ला गरे पछि किन आइस् भन्न पनि मिलेन। युवा नेताहरू एउटै पदमा लड्नु भएन भन्ने शुभेच्छा राख्ने पनि छन् नि। इतिहासमै पहिलो पटक एक मतदाताले महामन्त्रीमा दुई व्यक्ति रोज्न पाउँदै हुनुहुन्छ। त्यतिबेला दुवै युवा पर्नुहोला अथवा दुवै पाका पर्नुहोला। युवा र पाकामध्ये कसैलाई रोज्नुहोला। अब एउटा मात्रै महामन्त्री हुँदै गर्दा पनि ३ जना भिड्ने गरेकै हो। अब त दुई जना छान्ने मौका पनि छ। ५, ६ जना उम्मेदवार भइहाल्छौं कि ? मुख्य कुरा, लोकतान्त्रिक अभ्यासलाई आत्मसात् गर्ने हो। आत्मसात् गरिसकेपछि प्रतिस्पर्धामा जान हिच्किचाउनु पनि भएन। प्रतिस्पर्धामा गइसकेपछि फेरि फलानो पनि किन आएछ ? भन्ने हुँदैन। त्यसकारण यसमा देशभरिको पार्टीका महाधिवेशन प्रतिनिधिहरूको सर्वोत्तम विवेकमा भर पर्छ। महामन्त्रीमा उम्मेदवारी त घोषणा गर्नुभयो कुन गुटबाट लड्दै हुनुहुन्छ ? भर्खरै मैले उम्मेदवारी घोषणा गरेको छु। धेरै साथीहरूले वर्ष दिन, दुई वर्ष अथवा अघिल्लो महाधिवेशनदेखि नै घोषणा गर्नुभएको छ। मैले आफ्नो उम्मेदवारी बीपी जयन्तीका दिन मात्रै घोषणा गरेको हुँ। केन्द्रीय सदस्य भएपछि त्यही काममा लागें। प्रवक्ता भएपछि पार्टीको प्रचारमा लागें। बल्ल अब आफ्नो प्रचार गर्दैछु। समूहगत रूपमा मेरो निकटता कता छ भन्ने सबैलाई थाहा छ। १३औं महाधिवेशनमा शेरबहादुर देउवालाई सभापति बनाउने दौडमा सुरुदेखि म लागेको हो। पहिलो चरणमै खुलेर लागेको हो। म समूहगत आबद्धता उतै हो। देउवाको निकटका मान्छे भनिनेमा सायद मेरो नाम पनि आउँला। त्यो भनेर प्यानल बनाएर उम्मेदवारी दिएको होइन। महामन्त्रीमा उम्मेदवार त हुनुभयो, एजेण्डा के के हुन ? सुन्दरीजलको जेलमा बीपीलाई राखिएको माटो ढोगेर उम्मेदवारी घोषणा गरें। बीपीले रोपेको कपुरको रूखमा पानी हालें। त्यसपछि रुद्राक्षको बिरुवा रोपें र पूजा गरेर उम्मेदवारी घोषणा गरें। आफ्ना एजेन्डाका बारेमा भने झापा पुगेर बोलेको छु। सोही क्रममा आफ्नो राजनीतिक र सामाजिक दृष्टिकोण पनि प्रस्तुत गरिसकेको छु। जुन २४ बुँदे छ। यसमा कांग्रेसको सामाजिक रूपान्तरणसँगै समृद्घिका कुरा पनि समेटेको छु। हिजो राजनीतिक परिवर्तन, अब राजनीतिमा परिवर्तन नाम दिएर जारी गरेको २४ बुँदे अवधारणापत्रमा एक व्यक्ति चार पटकभन्दा धेरै सांसद बन्न नपाउने कानुनी व्यवस्था गर्न प्रस्ताव राखेको छु। जसमा राष्ट्रपति एक पटकभन्दा दुई पटक बन्न नपाउने, प्रधानमन्त्री दुई पटकभन्दा बढी बन्न नपाइने, मन्त्री तीन पटकभन्दा बढी बन्न नपाइने विषय छन्। सुन्दरीजलमा उम्मेदवारी घोषणा गरेकै भोलिपल्ट विमलेन्द्र निधिको घरमा पूजामा सहभागी भएको तस्बिर सार्वजनिक भयो। त्यो संयोग थियो कि संकेत थियो ? त्यो दिन यत्तिकै शीर्ष नेताहरूलाई भेट्दै गरेको बेला विमलेन्द्र दाइको फोन आयो। दाइलाई साँझपख आउँछु भने। हुन्छ, आज पूजा पनि छ भन्नुभयो। भेटमा राजनीतिक संवाद नै गरियो। रामजानकी मन्दिरको थप आध्यात्मिक अनुष्ठान कसरी बढाउन सकिन्छ भन्ने विषयमा पक्कै पनि कुरा भएन। शेरबहादुर दाई र तपाई मिल्नुहोस भनेर मैले कुरा राखे। महामन्त्रीमा आफु उठ्ने निर्णय गरेपछि त्यस विषयमा पनि कुरा हुने नै भयो। त्यति बेला आरती चलिरहेको थियो। एउटा हिन्दुको घरमा पुगेपछि म हात बाँधेर बस्ने कुरा भएन। म पनि सहभागी भए। भाउजूले भन्नु भएको थियो, तस्बिर सामाजिक सञ्जालमा हाल्दा फरक पर्दैन नि। मैले भने भाउजू यस्तो कुरासम्म नसोचौँ। हाल्नुस् केही फरक पर्दैन भनें। भएको कुरा यत्ति हो। विषयभन्दा पनि परिस्थितिलाई विश्लेषण गरिएको हो कि ? साथीहरूलाई योजनाबद्घ हिसाबले आएको फोटो हो भन्ने लाग्यो होला। म शेरबहादुर देउवा निकट रहेर काम गरेको मान्छे हो। अहिले पनि म उहाँकै टिममा छु। म विमलेन्द्र निधिको प्यानलबाट महामन्त्रीको उम्मेदवार बन्ने भए पनि त्यो भूमिगत हुँदैन, सार्वजनिक नै हुन्छ। म उहाँको प्यानलमा गएँ भने पनि पत्रकार साथीहरूलाई बोलाएरै भन्छु। मैले सुन्दरीजलमा पुगेर महामन्त्रीमा उम्मेदवारी घोषणा गरेको कुरा मात्र सत्य हो। बाँकी प्यानलको विषयमा कुनै टुंगो भएको छैन। संस्थापन पक्ष अहिले अधिवेशन गराउनमा पनि व्यस्त छ। अधिवेशनले एउटा आकार लिएपछि प्यानलको विषयमा स्पष्ट कुरा बाहिर आउँछ। तपाईले महामन्त्री नै रोज्नुको कारण के हो ? महामन्त्रीले गर्ने खासगरी दुई, तीन वटा कुराहरू हुन्छन्। ती कुरा गर्न एक ढंगले म ठीकै पात्र हुँ भन्ने लाग्छ। संगठनको व्यवस्थापन गर्ने क्षमता थोरबहुत मसँग छ। प्रतिकूलताको बीचमा मैंले नेपाल विद्यार्थी संघको नेतृत्व सम्हालेको थिएँ। जतिबेला, संकट काल थियो। दोस्रो कुरा, महामन्त्रीले गर्ने संगठन व्यवस्थापनको हो। त्यसको लागि मैले तालिमहरू पनि लिएको छु, नेपाल विद्यार्थी संघको राष्ट्रिय अध्यक्ष भएको बेला। संगठनलाई सार्वजनिक रूपमा प्रचारात्मक कुरा गर्न जान्नुपर्छ। प्रचारात्मक कुराका लागि मैले प्रवक्ता भएर अनुभव हासिल गरेको छु। अर्को कांग्रेसको विचारलाई नीतिमा रूपान्तरण र व्यवहार खारिने बनाउने काम पनि महामन्त्रीले गर्ने हो। पार्टीको महाधिवेशन त मंसिरमा तोक्नु भएको छ। अरू भातृ संगठनको महाधिवेशन के हुन्छ ? हुन्छन् कि हुँदैनन् अब ? भातृ, शुभेच्छुक संस्थाहरूको महाधिवेशन गर्न नसकेको कुरा १३ औँमा पनि मुद्दा थियो। १४ औँमा पनि यही मुद्दा छ। यही विषयमा केही युवा साथीहरू बीचमा हाम्रो छलफल पनि भएको थियो। तर १५ औँमा यो मुद्दा बन्नु हुन्न भन्ने कुरामा हाम्रो दृष्टिकोण हुनुपर्छ। अहिले पार्टीको महाधिवेशन चल्दै गर्दा भातृ संस्थाहरूको महाधिवेशन सम्भव छैन। र पार्टीको अधिवेशन सम्पन्न भएपछि भ्रातृ र शुभेच्छुक संस्थाहरूको सञ्चालन पद्धतिमा परिमार्जन गर्नु आवश्यक छ। सिंगो कांग्रेस नै संक्रमणकालमा छ। पुरानो कांग्रेसको ढाँचा र ढर्राबाट नवीन कांग्रेसको ढाँचा र ढर्रामा कांग्रेस जान्छ। कांग्रेसभित्रका विकृति कसरी हटाउने ? रूपान्तरण नै कांग्रेसको अनिवार्य सर्त हो। अहिले कांग्रेसमा दावा गरिरहेका नेताहरू प्रायः सबै नेपाल विद्यार्थी संघबाटै प्रवेश गर्नुभएको छ। एक, दुई जना बाहेक। नेविसंघ एउटा नर्सरी हो। पार्टीको स्कुल नै नेविसंघ हो। उनीहरूलाई जुन नेतृत्वदायी भूमिका दिएर जानुपर्ने हो, सकिएको छैन। कांग्रेसभित्रै पनि जगेडामा बसेका हजारौं मान्छे छन्। संगठनको व्यवस्थापनको कुरो कांग्रेसको रूपान्तरणसँग अनिवार्य गाँसिन्छ। नेविसंघ, तरुण दललगायत अन्य सबै भातृ संस्थाहरूको साझा दस्ताबेज बनाउनु जरुरी छ। १४औँमा यो मुद्दा जीवित भयो। १५औँमा आइपुग्दा यो मुद्दा हटाउने छौँ भनेर क्षमता र साहस राख्न आवश्यक छ। नेतृत्वका निम्ति उमेरको हद राख्ने बेला भएन र ? नेपाल विद्यार्थी संघमा उमेरको हद ३२ वर्ष राखिएको थियो। म ३२ वर्षमै रिटायर्ड भएको हो। २०५७ देखि २०५९ सालसम्म नेविसंघको सभापति रहेँ। त्यतिबेला गिरिजाबाबुले नै तपाईंले नै दोहोर्याउनु पर्छ भन्नुभएको थियो। तर मैले मानिन। विद्यार्थीमा खोजेको अभ्यास नेतृत्व तहमा पनि लागू हुँदा सबैलाई एउटा मौका आउँछ। अब म बोल्छु, राजनीतिमा कस्तो खालको विचारको विकास गर्नुपर्छ भनेर। पाको होस् या युवा सिस्टमभित्र तोकिएको समयभित्र आउन सक्ने र जान सक्ने हुनुपर्योे। ताकि जमेर नबसोस्। कपाल कालो हुने बित्तिकै मान्छे योग्य, कपाल फुल्नेबित्तिकै मान्छे अयोग्य भन्ने हुँदैन। जतिसुकै योग्य भए पनि बाराक ओबामा तेस्रो पटक अमेरिकाका राष्ट्रपति बन्न सकेनन्। हामीकहाँ त्यो सिस्टम छैन। अब हस्तक्षेप गरेरै नेतृत्व फेर्ने बेला भयो जस्तो लाग्दैन तपाईंलाई ? धेरै साथीले युवाले हस्तक्षेप गर्नुपर्छ भन्नुभएको छ। युवाले हस्तक्षेप होइन, नेतृत्व गर्छौं भन्नुपर्यो। मेरो महामन्त्रीमा उम्मेदवारी कुनै हस्तक्षेप होइन नेतृत्वमा दावा हो। वर्तमानको अंशियार पनि युवा हुन्। नेतृत्वदायी भूमिकामा जान्छौँ भन्दै गर्दा पाकालाई छाडेर जाने होइन। युवा निश्चित ठाउँमा आउँछन्, पाका निश्चित ठाउँमा। अहिले महामन्त्रीमा पाको उम्मेदवार त कोही देख्नुहुन्न। सभापतिको ढोकामा पुगिसक्यो। त्यसले नेतृत्वदायी भूमिका बढाएर जान्छौँ। जिल्ला जिल्लाबाट पनि त्यो प्रयास भइरहेको छ। महाधिवेशनमा ठूलो संख्या युवाको आउँदैछ। १५औं महाधिवेशनमा सभापतिको उम्मेदवार अहिलेको युवा नेता नै हुन्छन् त ? संगीतको संयोजन गर्दा धुन कलात्मक बनाउन मात्र लाग्छु। त्यसैगरी अहिले महामन्त्रीबारे मात्र सोच्छु। निष्ठापूर्वक र दृढतापूर्वक नेतृत्व लिन सक्छु भन्ने उद्देश्यका साथ लागेको छु। भविष्यको कुरा गर्दा एक दिन कांग्रेसको पनि नेतृत्व गर्ने र देशको पनि नेतृत्व गर्ने आकांक्षा छ।"
बाजुरामा स्क्रब टाइफसका २८ जना बिरामी भेटिए,"बाजुरा : जिल्लामा स्क्रब टाइफसका बिरामी बढेका छन्। जिल्ला अस्पतालका अनुसार २८ जनामा सो रोग देखा परेको छ । असारदेखि स्क्रब टाइफसको संक्रमण देखा परेको जिल्ला अस्पताल बाजुराका प्रमुख डा प्रकाशराज जोशीले बताएका छन् । स्क्रब टाइफस रोग लागेमा ज्वरो आउने, मांसपेसी, टाउको दुख्ने, पसिना आउने, खोकी लाग्नेजस्ता लक्षण देखा पर्ने डा प्रकाशराज जोशीले बताए । यो रोगको उच्च जोखिममा रहेको उनले बताए । स्क्रब टाइफसको प्रमुख लक्षण छालामा घाउ देखिनु हो। व्यक्तिगत स्वास्थ्यमा ध्यान नदिँदा यो रोगको संक्रमण बढ्ने भएकाले पूरै शरीर ढाक्ने गरी लुगा लगाउने, खुला ठाउँमा शौच नगर्ने र स्क्रब टाइफसका उल्लेखित लक्षणहरु मध्ये कुनै पनि देखा परेमा तुरुन्त नजिकको स्वास्थ्य संस्थामा गई डाक्टरसँग परामर्श लिनु पर्ने डक्टर जोशीले बताए । उनले भने, मुसा, छुचुन्रोलगायतका जीवहरुमा पनि यो व्याक्टेरिया भेटिन्छ। विशेषतः गर्मी मौसममा देखा पर्ने यो रोगबाट बच्न सर्वसाधारणलाई सुझाव दिँदै उनले भने, घर वरिपरी सफा राख्नुपर्छ । मुसा, किर्ना नियन्त्रण गरी शरीर पूरै ढाकिने खालको कपडा लगाउनुपर्छ । यो रोगको संक्रमण भएको ५ देखि ७ दिनमा घाँटीमा रातो विमिरा देखिन्छ । पछि त्यो विमिरा क्रमशः शरीरको अन्य भागहरुमा फैलिँदै जाने चिकित्सकहरुको भनाइ छ । स्वास्थ्य कार्यालय बाजुराले भने यो रोगबारे कुनै जानकारी नरहेको बताएको छ। इपिडिमियोलोजी तथा सरुवा रोग नियन्त्रण महाशाखाले दिएको तथ्याङ्क अनुसार अघिल्लो वर्ष नेपालमा यो रोगका कारण ८ जनाको मृत्यु भएको थियो । त्यस्तै, ८४ जना सङ्क्रमित भएका थिए । यो वर्ष भने रोगको संक्रमण धेरै फैलिन सुरु भएको छ। चिकित्सकका अनुसार नियमित औषधि सेवन गर्दा निको हुन्छ।"
प्रहरीकै सहयोगमा तस्करी,"जनकपुरधाम : बिहानको ६ बजेतिर दुईवटा साइकल तीव्र गतिमा कुदाइँदै थिए। जनकपुरधाम उपमहानगरपालिका४ आनन्दनगरको गल्ली भएर गुडाइएका ती साइकलमा दुई जना बलेकिया (सामान ओसारपसार गर्ने व्यक्ति) तस्करीको सामान राखेर कुदाइरहेका थिए। ती बलेकियाहरूलाई हर्न बजाउँदै मोटरसाइकलमा आएका एक प्रहरी कर्मचारीले पछाडिबाट रोके। उनीहरूले प्रहरीको हातमा केही रकम राखिदिए। प्रहरीले उनीहरूलाई जान इसारा गरे। त्यो सबै दृश्य घरको छतबाट एक व्यक्तिले मोबाइलमा भिडियो रेकर्ड गरे। सर यस्तो नगरिदिनुस् यस्तो त भइरहन्छ, प्रहरीले भिडियो बनाउने व्यक्तिलाई भने। भिडियो बनाउनेले जवाफ फर्काए, यो बाटोबाट बिहानै सधैं बलेकियाहरू जान्छन्। तपाईं प्रहरी भएर तस्करलाई यसरी छाड्न मिल्छ ? प्रहरीले भने, के गर्ने उनीहरूको पनि रोजिरोटी छ, फेरि मलाई पनि माथिबाट फोन गरेर उनीहरूलाई छाड्ने निर्देशन आएकोले छाडिदिएको हुँ। तर, तपाईं यो भिडियो डिलिट गर्नुस्। भिडियो बनाउनेले भिडियो डिलिट गर्ने आश्वासन दिएपछि प्रहरी कर्मचारी बाटो लागे। नगर प्रवेश गर्ने मुख्य बाटोहरूमा नेपाल प्रहरी र सशस्त्र प्रहरीको ड्युटी २४ सैं घण्टा रहे पनि तस्करहरू बिहानबेलुका विभिन्न गल्लीबाट सामान ओसारपसार गरेको सजिलै भेटिन्छन्। कोरोना महामारीको नाममा नेपाल भारत बोर्डर आधिकारिक रूपमै सर्वसाधारणको लागि बन्द छ। तर, तस्करका लागि भने न त बोर्डर बन्द छ न प्रहरीको निगरानीले फरक पारेको छ। सर्वसाधारणलाई सास्ती, तस्करलाई मस्ती गत बिहीबार सिरहाको माडर भन्सार कार्यालय अगाडिको नाकामा ड्युटीमा खटिएका सशस्त्र प्रहरीले नेपाल प्रवेश गर्न ढाट नखुलाउँदा एक महिलाको मृत्यु नै भयो। सिरहा नगरपालिका४ कि ४० वर्षीया बहिदा खातुनको माडर नाकामा राति साढे ३ बजे सडकमै छट्पटिएर मृत्यु भयो। आफन्तको बिहेमा सहभागी भई भारतको गोरखपुरबाट फर्किने क्रममा खातुन बिरामी परेकी थिइन्। मधुमेह र उच्च रक्तचापका बिरामी खातुन घर फर्किने क्रममा अटोमै बिरामी परिन्। उनको साथमा रहेकी छोरी वरिदा खातुनले मामा नुरे आलमलाई फोन गरिन्। राति अढाइ बजे एम्बुलेन्स खोज्दा नभेटेपछि दुई वटा टेम्पो लिएर माडरको ढाट नजिक पुगँे, नुरे आलमले भने। भन्सार नाकामा ड्युटीमा रहेका सशस्त्र प्रहरीलाई दिदीको अवस्था नाजुक रहेको बताउँदै टेम्पो नेपाल जान दिन बिन्ती गरे। तर, प्रहरीले टेम्पो जान दिएनन्। दिदीको अवस्था नाजुक बन्दै गयो र उनी बाटोमै छट्पटिएर मरिन्, नुरेले भने, एकातर्फ बिरामीलाई जान नदिएका सशस्त्र प्रहरीकै अगाडि भारतबाट तस्करीको सामान लिएर नेपाल छिरिरहेका तस्करहरूलाई प्रहरीले कुनै रोकटोक गरेको थिएन। दिदी गुमाएका आलमले ती तस्करहरू नेपाल सहजै छिरेको भिडियो मोबाइलमा कैद गरी सामाजिक सञ्जालमा पोस्टसमेत गरे। सर्वसाधारणको ज्यान जाँदासमेत नाकाको ढाट नखोल्ने प्रहरीले तस्करलाई सहजै प्रवेश दिने गरेको थुप्रै प्रमाणहरू छन्। रातमा खुल्छ तस्करीको बाटो प्रदेश २ को सीमानाकासँग जोडिएका अधिकांश गाउँहरूमा रातिको समय निकै चहलपहल हुन्छ। विशेषगरी मुख्य नाका छेऊका खेत वा कच्ची बाटो भएर तस्करहरू नेपाल प्रवेश गर्छन्। महोत्तरीको भिठ्ठामोड, सिरहाको माडर, रौतहटको गौरलगायतका नाकाहरूमा राति ड्युटीमा खटिएका प्रहरी सामु नै मोटरसाइकल र साइकलमा तस्करीको सामान ओसारपसार गर्नेहरूको लाम लाग्ने गर्छ। दुई वर्षदेखि सीमानाका बन्द भए पनि चोरीनिकासी र तस्करी कायमै नेपालभारत सीमाभन्दा ३ किलोमिटरभित्र धनुषाको कमला नगरपालिका लगमाबाट भन्सार कार्यालयका कर्मचारीले गत साता राजस्व छलि गरी ल्याएको ३ लाखभन्दा बढी मूल्यका कपडासहितको सामान नियन्त्रणमा लिए। लगमाबाट सामान नियन्त्रणमा लिएको एक दिन नबित्दै धनुषाकै भररिया नाकाबाट चोरी पैठारी गरी ल्याउँदै गरेको ८ लाख मूल्य बराबरको अवैध सामग्री भन्सार कर्मचारीले समाते। बोर्डर बन्द भए पनि सीमापारिबाट तस्करी गरी कहिले लत्ताकपडा, त कहिले खाद्यान सामग्री, मोटर पार्टस्सहितका अवैध सामानहरू निरन्तर पक्राउ परिरहेको हुन्छ, धनुषा भन्सार कार्यालयका प्रमुख प्रमोद दास बताउँछन्। सीमा नाकामा सशस्त्र प्रहरीको बोर्डर आउट पोस्ट र नेपाल प्रहरीको इकाइ कार्यालय हुँदाहुँदै पनि भन्सारका कर्मचारीले नेपाल भित्रिसकेको अवैध सामानहरू नियन्त्रणमा लिएको यी दुई प्रतिनिधि घटनाहरू मात्रै हुन्। दुई वर्षदेखि सीमानाका बन्द भए पनि चोरी निकासी र तस्करी रोकिएको छैन।"
सोमबारदेखि ककसलाई लगाइँदैछ भेरोसेल खोप ?,"काठमाडौं : सोमबारदेखि देशभर कोरोना भाइरसविरुद्धको खोप भेरोसेल लगाइदैँछ। असोज ४ देखि १४ गतेसम्म पहिलो मात्रा दिइने स्वास्थ्य तथा जनसंख्या मन्त्रालयले जनाएको छ। यस्तै दोस्रो मात्राको खोप कार्तिक ४ देखि १४ गतेसम्म दिइने तयारी छ। स्वास्थ्य सेवा विभाग परिवार कल्याण महाशाखा अन्तर्गत् खोप शाखा अनुसार रसुवा, ताप्लेजुङ, संखुवासभा, सोलुखुम्बु,जुम्ला, मुगु, हुम्ला, डोल्ला, बाजुरा र दार्चुलामा १८ वर्षमाथिका खोप लगाउन छुटेका सबै नागरिकलाई खोप दिइनेछ। भेरोसेल खोपको दोस्रो मात्रा शुक्रबारदेखि लगाइने प्रवेशपत्रका आधारमा विद्यार्थीलाई जिल्लाजिल्लामै कोरोनाविरुद्धको खोप १२ वर्ष माथिकालाई एक करोड मात्रा खोप भित्र्याइँदै कोरोना खोप: बालबालिकाका लागि फाइजरलाई नेपालमा अनुमति बालबालिकाको खोप कहिले ? ४४ लाख डोज भेरोसेल खोप आज आउँदै चीनबाट ४४ लाख डोज खोप आइसक्यो, कोको छन् प्राथमिकतामा ? काठमाडौँ उपत्यकाका ४० प्रतिशतले पूर्ण खोप लगाए असोज ४ देखि भेरोसेलको दोस्रो मात्रा (कहाँ कहाँबाट?) बालबालिकालाई नियमित खोप किन लगाउने ? काभ्रे र चितवनका ३५ वर्षमाथिका खोप लगाउन बाँकी सबै नागरिकलाई खोप दिइदैंछ। यस्तै, १८ वर्ष माथिका खोप लगाउन छुटेका सबै विद्यार्थीलाई खोप दिइने सरकारको तयारी छ। यस्तै, काठमाडौं, ललितपुर, भक्तपुर, मकवानपुर, रामेछाप, सर्लाही र अछामका ४० वर्ष माथिका खोप लगाउन बाँकी सबै नागरिक र १८ वर्ष माथिका खोप लगाउन छुटेका सबै विद्यार्थीलाई खोप दिइने छ। ५८ जिल्लाहरुमा मनाङ, मुस्ताङ, र रुकुमपूवबाहेकका जिल्लाहरुमा ४५ वर्ष माथिका खोप लगाउन बाँकी सबै नागरिक र १८ वर्ष माथिका खोप लगाउन छुटेका सबै विद्यार्थीलाई खोप दिइनेछ। खोप शाखा प्रमुख सागर दाहालले यसअघि छुटेका अग्रपंतिमा खटिने, अत्यावश्यक सेवा,शिक्षक, पर्यटकीय क्षेत्र, होटल व्यवसायमा काम गर्ने व्यक्तिहलाई पनि खोप दिइने बताए। ५५ लाख ७८ हजार ८ सय ६५ नागरीकले कोरोना विरुद्ध पूर्ण खोप लगाएका छन्।"
एसिडमाथि सरकारको हेलचेक्र्याईं,"सामान्य मनमुटाव र रिसको आवेगमा एसिड प्रहारका घटना भएका छन्। यसमा पुरुषभन्दा महिला बढी पीडित छन्। एसिड नेपालमा मात्र नभई विश्वमै रिस पोख्ने हतियार बनेको छ। यस्ता घटनामा अंगभंग हुने मात्रै होइन, ज्यानै गुमाउने पनि छन्। मुलुकअनुसार एसिड आक्रमणमा संलग्नलाई सजायको व्यवस्था पनि फरक फरक छ। नेपालबाहेकका धेरै मुलुकले एसिड आक्रमणका विषयलाई गम्भीर रूपमा लिएर कानुन बनाएका छन्। सजाय दिने मामलामा कठोर छन्। नेपालमा भने एसिड आक्रमण महिलाविरुद्धको हिंसाका स्वरूपमध्ये एक बनेको छ। किशोरी तथा युवतीप्रति लक्षित गरी आक्रमण हुँदासमेत यसलाई नियन्त्रण गर्ने कानुन मजबुत छैन। सन् १९६७ मा बंगलादेशमा तेजाब आक्रमणको पहिलो घटना भएको थियो। यसपछि विश्वका धेरै मुलुकमा यो क्रम देखियो। सामान्यतः यो अपराध विकसित मुलुकभन्दा विकासोन्मुख मुलुकमा बढी छ। दक्षिण एसियाली मुलुक त यो अपराधको उर्वर भूमि नै बनेकोे छ। अन्य मुलुकका तुलनामा बंगलादेश यो अपराधमा अग्रपंक्तिमा छ। सन् १९९९ बाट सन् २०१३ सम्ममा यहाँ ३ हजार ५ सय १२ जना तेजाब आक्रमणको सिकार भए। तेजाब आक्रमणका घटना बढेपछि बंगलादेश सरकारले कडा कानुन ल्यायो र अहिले त्यहाँ यस्तो अपराध घट्दो क्रममा छ। भारतमा हरेक वर्ष लगभग २ सय ५० देखि तीन सयसम्मका घटना हुन्छन्। विकसित मुलुक बेलायतमा पनि एसिड आक्रमणको घटना धेरै छ। अरू मुलुकभन्दा बेलायतमा पुरुष बढी पीडित छन्। नेपाल, भारत तथा बंगलादेशमा प्रेम प्रस्ताव स्वीकार नगर्दा यस्ता घटना धेरै भएका छन्। सरकारी तथ्यांकअनुसार नेपालमा २०७१ सालबाट हालसम्म २५ वटा एसिड आक्रमणका घटना भए। यसको ग्राफ बढ्ने क्रममा छ। यो नेपालका लागि चुनौतीको विषय हो। कडा कानुनको अभावमा पीडकले उन्मुक्ति पाउने गरेका छन्। बंगलादेशमा यस्ता अपराधीलाई मृत्युदण्डको सजाय हुन्छ। पाकिस्तानमा पीडकलाई आँखामा तेजाब राखेर दण्ड दिइन्छ। भारतमा सर्वोच्च अदालतले तेजाब किनबेच र प्रयोगमा नियमन गर्न आदेश दिइसकेको छ। नेपालमा भने अध्यादेशका भरमा केही कारबाही भए पनि कानुन नबन्दा पीडितले न्याय पाएका छैनन्। मुलुकी अपराध (संहिता) ऐनको दफा १९३ मा तेजाब वा अन्य रासायनिक, जैविक वा विषालु पदार्थ प्रयोग गरी कुरुप पार्न नहुने लेखिएको छ। अनुहार कुरुप पारे ५ देखि ८ वर्षसम्म कैद र १ लाखदेखि ५ लाख रुपैयाँसम्म जरिवाना तोकिएको छ। एसिड उपलब्धतामा कडाइ चाहिन्छ ६ वर्षमा एसिड प्रहारका १५ घटना एसिडपीडितलाई न्याय देऊ एसिड प्रहार गर्नेको सम्पत्ति रोक्का हुने, पीडितको शिक्षा र जीविकाको व्यवस्था सरकारले गर्ने एसिडपीडितको अभिभारा राज्यकै एसिड आक्रमण गर्नेलाई कडा कारबाही गर्न सरकारले ल्यायो अध्यादेश एसिड छ्याप्नेलाई २० वर्ष कैद र १० लाख जरिवाना एसिड बन्देजमा बलियो कानुन एसिडको घाउमा मायाको मलम प्रधानमन्त्री ओलीको प्रश्न : एसिड आक्रमणविरुद्धको अध्यादेश फेल गर्ने आँट कसैको छ ? एसिडमा कडाइ एसिडको घाउमा मलम लागेन शरीरका अन्य अंग कुरुप पारे ३ देखि ५ वर्षसम्म कैद र ५० हजारदेखि ३ लाख रुपैयाँसम्म जरिवानाको व्यवस्था गरिएको छ। हाल प्रहरीले यसै दफामा टेकेर मात्रै अनुसन्धान र कारबाही प्रक्रिया अघि बढाउँदै आएको छ। यतिले मात्रै पीडितलाई न्याय गर्दैन। यो अपराधलाई रोक्न कडा कानुन नै आवश्यक छ। एसिड नियमनसम्बन्धी कानुन ल्याउन सरकार र संसद्को ध्यान जान जरुरी छ। संसद्ले कानुन निर्माणमा उदासीनता देखाउनु राम्रो होइन। सदनमा आफ्नो स्वार्थको झगडाभन्दा पनि नागरिकको जीवन रक्षाका विषयमा सांसद चनाखो बन्नु पर्छ। महिला सांसदको भूमिका अझै बढी हुन हुनुपर्छ। कानुन बनाएर नै तेजाबजस्तो रसायनको बिक्री वितरण, ओसारपसार गर्न लाइसेन्सको व्यवस्था गर्नुपर्छ। यसको असरबारे नागरिकमा पनि जनचेतना जगाउनुपर्छ। कानुन निर्माणसँगै यो प्रयासमा समाजका सबै क्षेत्र सक्रिय भएर लागेमात्र समस्याको समाधान हुन्छ।"
एमालेमा उमेर हद ७० वर्ष कायमै,"काठमाडौं : नेकपा एमालेको १० औं महाधिवेशनको विधानमा पदाधिकारी प्रत्यक्ष निर्वाचित हुने व्यवस्था गरिएको छ। आइतबार स्थायी कमिटी बैठकमा पेस भएको विधान संशोधनसम्बन्धी प्रस्तावमा सबै पदाधिकारी महाधिवेशनबाटै निर्वाचित हुने उल्लेख छ। गत साउन २५ गतेको केन्द्रीय कमिटीको बैठकले अध्यक्ष मात्रै निर्वाचित हुने प्रस्ताव पारित गरेको थियो। तर, मध्यमार्गी नेता एमालेमै बसेपछि उनीहरूको प्रस्तावमा सबै पदाधिकारी निर्वाचित हुने व्यवस्था गरिएको हो। त्यस्तै, नवौं महाधिवेशनबाट पारित विधानमा नेतृत्वका लागि ७० वर्षे उमेर हद राखिएको थियो। जुन उमेर हद अहिले पनि कायमै रहने भएको छ। यसअनुसार केही नेता आगामी महाधिवेशनबाट बिदा हुने भएका छन्। त्यसैगरी, विधानमा १ अध्यक्ष, ३ उपाध्यक्ष, १ महासचिव, २ उपमहासचिव र ७ सचिव रहने प्रस्ताव गरिएको छ। स्थायी समिति सदस्य सुरेन्द्र पाण्डेले प्रदेशगत ७ वटै उपाध्यक्ष पनि कायम हुने गरी छलफल भइरहेको बताए। सातवटा प्रदेशमा ७ वटै उपाध्यक्ष हुनुपर्ने विषयमा पनि छलफल भइरहेको छ, विष्टले भने, उपाध्यक्षको संख्या सात नै हुन्छ होला। नवौं महाधिवेशनबाट ५ उपाध्यक्ष र ५ सचिव निर्वाचित भएका थिए। नवौं महाधिवेशनबाट १ सय ५९ जना केन्द्रीय सदस्य निर्वाचित भएका थिए। आगामी विधान महाधिवशेनमा २ सय २५ केन्द्रीय सदस्य निर्वाचित हुने प्रस्ताव गरिएको छ। असोज १५१७ सम्म विधान अधिवेशन बोलाइएको छ। उक्त अधिवेशनमा लैजान लागिएको विधान प्रस्तावमा ७ सदस्यीय सचिवालय र ३५ सदस्यीय स्थायी कमिटीको प्रस्ताव गरिएको छ। पोलिटब्यूरो हटाउने प्रस्ताव गरिएको छ। पार्टीका सबै तहका कमिटी, आयोग वा परिषद्मा न्यूनतम ३३ प्रतिशत महिला प्रतिनिधित्व सुनिश्चित गर्न प्रस्ताव गरिएको छ। आइतबारबाटै एमालेले विधान महाधिवेशनको तयारी पनि थालेको छ। असोजमा हुने भनिएको विधान महाविधेशनको तयारीका लागि तीनवटा दस्तावेजमा छलफल थालिएको छ। राजनीतिक, संगठानात्मक तथा विधान संशोधन प्रस्तावमा छलफल थालिएको एमाले प्रचार विभाग प्रमुख योगश भट्टराईले जानकारी दिए। स्थायी समिति बैठकमा अध्ययनपछि उपाध्यक्ष युवराज ज्ञावाली, उपमहासचिव घनश्याम भुसाल, अनुशासन आयोगका अध्यक्ष अमृतकुमार बोहरा, स्थायी समिति सदस्य केशव बडाल र पुष्प कँडेलले सुझाव दिएका छन्। यी तीनै प्रस्ताव आगामी ८ र ९ गते हुन गइरहेको केन्द्रीय कमिटीका बैठकमा पेस गरिने भट्टराईले बताए। प्रस्तावित विधानमा एमालेको अध्यक्ष मात्रै निर्वाचित हुने प्रस्ताव गरिएको छ। तीनवटै दस्तावेजमा सोमबार (आज) पनि छलफल हुने भट्टराईले जनाए। त्यसअघि विधान महाधिवेशनका लागि एमाले पार्टी अध्यक्ष केपी शर्मा ओली संयोजक रहेको राजनीतिक प्रतिवेदन मस्यौदा समिति, महासचिव ईश्वर पोखरेल संयोजक रहेको संगठनात्मक प्रतिवेदन मस्यौदा समिति, विष्णु पौडेलको संयोजकत्वमा विधान संशोधन मस्यौदा समिति, रामबहादुर थापा संयोजक रहेको व्यवस्थापन समिति सदस्य बनाएको थियो। विभूषणमा प्रश्न आफ्नो पार्टीको सरकार हटाउन परमादेश जारी गर्ने न्यायाधीश, मुद्दा हाल्ने कानुन व्यवसायी र बहस गर्ने वकिललाई संविधान दिवसका अवसरमा विभिन्न पदकबाट विभूषित गर्ने घोषणा गरिएको भन्दै एमालेले आपत्ति जनाएको छ। एमाले अध्यक्ष केपी शर्मा ओलीले विभूषण मनपरी ढंगबाट गठबन्धनका नेताका परिवार, आफन्तलाई वितरण गरेको भन्दै सरकारको आलोचना गरे। झगडियामुद्दा, तथानाम बहस गर्ने सम्मानित। अझै, २४ जना छुटेको जस्तो लाग्यो। नाम भन्दिनँ, तिनलाई किन छोडेको होला ?, ओलीले कटाक्ष गर्दै भने, मुद्दा जिताउन तराजु कोल्टे फेराइदिने सम्मानित। यो सबैका लागि लज्जास्पद विषय हो। इतिहासले निर्मम मूल्यांकन गर्छ। संविधानसभा अध्यक्ष सुवास नेम्वाङले ओली सरकार हटाउन मुद्दा हाल्ने व्यक्ति, बहस गर्ने वकिल र परमादेश जारी गर्ने न्यायाधीश पदकबाट विभूषित हुनु संयोग मात्र नभई गम्भीर आशंका पैदा गरेको बताए। नेम्वाङले भने, साँझ चितुवा कराउनु र बिहान सिँगारी खसी हराउनु जस्तै जस्तै कार्य भयो। आज संविधान दिवस सुन्नुपर्दा बेठिक भयो। परमादेश जारी गरी सरकारमा ल्याइदिएको गुन तिर्न पदक पाएको उनको आरोप छ। नेम्वाङले संवैधानिक इजलासका न्यायाधीशहरूलाई मेडल अस्वीकार गर्न आग्रह गरेका छन्। केन्द्रीय सदस्य महेश बस्नेतले सरकारले वितरण गरेको पदक एमाले र अध्यक्ष केपी ओलीविरुद्ध केन्द्रित भएको आरोप लगाएका छन्। एमाले फुटाउन सहयोग गर्नेलाई सरकारले मानपदवी दिएको उनले बताए।"
'टिभिएस ग्राण्ड दशैं एक्सचेन्ज मेला' सुरु,"काठमाडौं : नेपालको लागि टिभिएस टूह्वीलर्सको आधिकारिक वितरक जगदम्बा मोटर्स प्रालिले टिभिएस ग्राण्ड दशैं एक्सचेन्ज मेलाको प्रारम्भ गरेको छ। भृकुटीमण्डपमा आयोजना हुने उक्त मेला असोज ६ गतेसम्म ६ दिनका लागि आयोजना हुने छ। यो एउटा यस्तो एक्स्चेन्ज मेला हो। जहाँ उपहारको वर्षाको साथ ग्राहकले कुनै पनि कम्पनिको मोटरसाइकल वा स्कुटर लिएर गएर त्यसको सट्टामा टिभिएसको नयाँ मोटरसाइकल वा स्कुटर लिएर घर जान सक्ने छन्। यस एक्सचेन्ज मेलाअन्तर्गत ग्राहकले कुनै पनि कम्पनीको पुरानो मोटरसाइकल वा स्कुटरमा बजार मूल्य भन्दा थप रु १०, ००० सम्म मुल्याङ्कन पाउने छन्। त्यस्तै नयाँ सवारी खरिद नगरी १ लाख सम्म र किनिसकेपछि रु१०,००,००० सम्मको आकर्षक उपहार प्राप्त गर्न सक्नेछन्, त्यसको लागि नयाँ सवारी किन्न इच्छुक ग्राहकले  मा जानु पर्ने हुन्छ। यसैगरी ० प्रतिशत व्याजदरको विशेष सुविधाका कारण यो मेला किस्ताबन्दीमा सवारी किन्न चाहनेका लागि समेत उत्साहजनक रहेको छ। यस अफरमा प्रिबुकिङ् गरे मात्र पनि ग्राहक हरुको लागि रु २,००० बराबरको आकर्षक उपहारको व्यवस्था गरिएको छ। यस योजनाको मुख्य आकर्षणको केन्द्र एक्सचेन्जमा ईएम्आइ अफर रहेको छ, जहाँ ग्राहकले कुनै पनि कम्पनिको पुरानो मोटरसाइकल वा स्कुटर लिएर गएर त्यसको मुल्याङ्कन बराबरको रकम डाउन पेमेन्ट स्वरुप तिरेर बाँकी रकम इएमआइको सुरुवाती दर रु५,९९९ मासिक रुपमा तिरेर नयाँ मोटरसाइकल वा स्कुटर घर लैजान सक्ने छन्। यस अफरले पुरानो सवारीको सट्टा नयाँ सवारी घर लैजान इएमआइ र क्यास दुवैको माध्यमबाट विकल्प प्रस्तुत गरेको छ। त्यसका साथै यस एक्सचेन्ज अफरमा टेस्ट राइड गरेमात्र पनि ग्राहकले पक्कापक्की उपहार प्राप्त गर्ने छन्। यस दशैं ग्राण्ड एक्सचेन्ज मेलाको उद्घाटन शंकर ग्रुप तथा जगदम्बा मोटर्सका अध्यक्ष शाहिल अग्रवालले गरेका थिए र उनले उद्घाटन गर्ने क्रममा भने, टिभिएस्ले सधैं नेपाली अटोमोबाइल प्रेमीको चाहना मध्यनजर गर्दै बजारमा नयाँ र नविनतम प्रविधिका मोटरसाइकल तथा स्कुटर नेपालमा भित्र्याउने गरेको छ। नेपालीहरुको महान् चाड वडा दशैँको मुखमा आउन आँटेको यस एक्सचेन्ज मेलाले ग्राहकलाई नयाँ सवारी का साथ वडा दशैंमा थप खुसियाली प्रदान गर्नेमा हामी विश्वस्त छौं। जगदम्बा मोटर्स प्रालिनेपालमा टिभिएस टूह्वीलर्सको लागि एकमात्र आधिकारिक वितरक हो। नेपालभर १३२ भन्दा बढी डिलरहरुको बलियो राष्ट्रव्यापी वितरण सञ्जालका साथ टिभिएसले बजारमा आफ्नो मजबुत पकड राख्न र ग्राहकहरुको मनमस्तिष्कमा स्थान जमाउन सक्षम भएको छ। गुणस्तरीय उत्पादनहरु, बिक्रीपश्चात्को व्यापक सेवा र देशभरमा जगेडा पार्टपुर्जाहरुको उपलब्धतामार्फत् उपभोक्तालाई दिइएको उच्चतम सन्तुष्टिका कारण आज टिभिएस नेपालको सबैभन्दा ज्यादा रुचाइएको टूह्वीलर ब्राण्ड बनेको छ।"
अज्ञात समुहको कुटपिटबाट एक गम्भीर घाइते,महोत्तरी : महोत्तरीको मनरा सिस्वा नगरपालिका ४ मा अज्ञात समुहको कुटपिटबाट एक जना गम्भीर घाइते भएका छन्। अज्ञात समुहको कुटपिटबाट ३५ वर्षिय विनोद कुमार सिंह गम्भीरघाइते भएका हुन् । उनको प्रादेशिक अस्पताल जनकपुरमा उपचार भईरहेको छ। उनको टाउकोमा १० टाँका लागेको छ। गएराति ३ बजेको समयमा घरभित्र पसेका ५७ जनाको अज्ञात समुहले भाटा प्रहार गर्दा सिंह गम्भीर रुपमाघाइते भएका छन्। जिल्ला प्रहरी कार्यालय महोत्तरीका प्रवक्ता डिएसपी प्रकाश विष्टका अनुसार रातिको समयमा के कारणले घटना भएको खुलासा हुन सकेको छैन। प्रहरीले घटनाको सम्बन्धमा अनुसन्धान गरिरहेको डिएसपी विष्टले जानकारी दिए।
२५ कम्पनीले लगे २८ अर्ब,"काठमाडौं : नेपालमा लगानी गरेका विदेशी कम्पनीले गत वर्ष २८ अर्बभन्दा बढी लाभांश लगेका छन्। कोरोना कहरबीच पनि राम्रो आम्दानी गरेकाले विदेशी कम्पनीले लाभांश लगेका हुन्। पछिल्लो समयमा नेपालमा लगानीको वातावरण बन्दै गएको विदेशी लगानीकर्ताको बुझाइ छ। लगानी बढाएसँगै विदेशी कम्पनीले राम्रो मुनाफा आर्जन गरेका छन्। उनीहरूले सेयर बिक्री, लाभांश तथा रोयल्टीबापत २८ अर्ब रुपैयाँभन्दा बढी लगेका हुन्। उद्योग विभागका अनुसार उक्त मात्रामा लाभांश लैजाने २५ वटा विदेशी कम्पनी हुन्। २५ कम्पनीमध्ये धेरै लाभांश लैजानेमा सूर्य नेपाल, गोर्खा बु्रअरी, एनसेल, युनिलिभर र मस्र्याङ्दी हाइड्रोपावर छन्। सूर्य नेपालले ३ अर्ब, गोर्खा ब्रुअरीले १ अर्ब ७२ करोड, एनसेलले १ अर्ब १९ करोड, युनिलिभरले १ अर्ब, मस्र्याङ्दी हाइड्रोपावरले ४० करोड ८५ लाख रुपैयाँ लाभांश तथा रोयल्टीबापत रकम लगेका छन्। सरकारले लगानीमा सहजीकरण गरेसँगै विदेशी लगानी भित्रिने र सहजैरूपमा नाफा लैजाने क्रम बढेको छ। राष्ट्र बैंकको अध्ययनअनुसार हालसम्म विदेशी लगानी २ खर्ब पुगेको छ। तर प्रतिबद्धता उल्लेख्य आउने गरे पनि ३५ प्रतिशत मात्रै लगानी भित्रिने गरेको पाइएको छ। विदेशी लगानी तथा प्रविधि हस्तान्तरण ऐन (फिटा) २०७५ मा विदेशी लगानी आकर्षित गर्न लगानी, सञ्चालन र फिर्तासम्बन्धी स्पष्ट व्यवस्था छ। फिटा कार्यान्वयनमा आएसँगै पछिल्लो समय विदेशी लगानी बढ्नुका साथै लाभांश लैजाने कम्पनी पनि बढ्न थालेका छन्। विदेशी उद्योगले आफ्नो आम्दानीबाट नेपालमै पुनः लगानी गर्न सक्ने व्यवस्था पनि छ। त्यस्ता कम्पनीले नेपालमै लगानी गर्न चाहेमा पुनः स्वीकृति लिनु पर्दैन। तर लगानीबारे विभागलाई जानकारी भने गराउनु पर्छ। विदेशी कम्पनीले रोयल्टीबापत गत वर्ष ३३ लाख अमेरिकी डलर, १८ लाख ८० हजार भारुका साथै २ अर्ब १४ करोड ६४ लाख रुपैयाँ रोयल्टी लगेका छन्। प्रविधि हस्तान्तरण सम्झौता भएअनुसार कम्पनीले उक्त मात्रामा रोयल्टी लगेका हुन्। रोयल्टीबापत विदेशी कम्पनीले ७९ पटक विभागबाट स्वीकृत गराएर रकम लगेका छन्। सेयर खरिद बिक्री र लाभांशबाट २५ अर्ब ९९ करोड लगेका छन्। अघिल्लो वर्ष लकडाउनअघि १६ कम्पनीले १० अर्ब लाभांश लगेका थिए। गत वर्ष असोजदेखि मात्रै लाभाशंको स्वीकृति उद्योग विभागले गर्न थालेको हो। त्यसअघि राष्ट्र बैंकबाट लाभांश स्वीकृति हुँदै आएको थियो। विभागका अनुसार एनसेल, गोर्खा ब्रुअरीलगायत बहुर्राष्ट्रिय कम्पनीले गत वर्ष धेरै पटक रोयल्टी लगेका छन्। नाफाबापतको रकम विदेश लैजाँदा विदेशी कम्पनीले १५ प्रतिशत कर तिर्नुपर्छ। कम्पनीको साधारणसभाले लाभांश वितरण गर्ने निर्णय प्रतिलिपि, सञ्चालक समितिको निर्णयको प्रतिलिपि, लेखापरीक्षण प्रतिवेदन, कर चुक्ता, कर कार्यालयमा पुँजीगत लाभकर तिरेको रसिद, लाभांश लैजाँदा लाग्ने कर तिरेको रसिद विभागमा बुझाउनुपर्छ। त्यस्तै सञ्चालक लागतको विवरण, कम्पनी दर्ता, नियमावली, प्रबन्धपत्र पेस गरी लाभांश र रोयल्टी लैजान विभागबाट स्वीकृति लिनुपर्छ। यसका साथै नेपाल राष्ट्र बैंकसँग सम्बन्धित देशको मुद्रा सहमति लिनुपर्छ। सेयर बिक्रीमार्फतको रकम लैजानका लागि कम्पनीको कर्जा कालोसूचीमा नरहेको प्रमाणपत्रसमेत चाहिन्छ। विभागको विदेशी लगानी शाखाका निर्देशक सुरेश श्रेष्ठले कुनै कम्पनीले दुईतीन वर्षको नाफाबाट लाभांश र रोयल्टी एकैचोटी लैजाने भएकाले वर्षमा यति रकम लाभांश लिन्छन् भन्ने अवस्था नरहेको बताए।"
समृद्धिको जहाजमा जातको जहर,"सत्वगुणयुक्त व्यक्तिले त्यसैका कारण सुख एवं शान्तिको प्राप्ति गर्दछ। रजोगुणको स्वरूप भने रागमय हुन्छ। एक्काइसौं शताब्दी, वर्गविहीन समाज, साम्यवादसमाजवाद, समानतासमावेशिता, सभ्यतामानवता आदिका नारा उरालेर, त्यसैका बारेमा तर्क, बितर्क अनि कुरा गरेर कहिल्यै नथाक्ने हामीहरू आफैंले आफैंलाई जन्मजात बाहुनक्षत्री, उपल्लो जात मानेर गमक्क फुल्ने अनि आफंैले नै आफैंलाई कामीदमाई, तल्लो जात, दलितका रूपमा स्वघोषणा गरेर खिस्रिक्क पर्ने गर्दै आइरहेका छौं। आफैंले जन्मका आधारमा बनाएको उचनीच, छुवाछूत, छोइछिटो अनि वर्ग विभाजनको यो कुसंस्कार, असंस्कृति अनि गलत परम्परालाई धर्मको लेपन लगाएर आफ्नो समृद्ध, सम्पन्न अनि सनातन संस्कृति, परम्परा र स्वधर्मका विरुद्ध आफैं नै खडा भइरहेका छौं। अझै अरूले हाम्रो यो विशाल सनातन परम्परामाथि विष वमन गर्ने प्रवृत्तिमा मलजल गर्दा हामी झनै खुसी भएर हो मा हो मिलाउने मात्र नभई आफ्नो स्वधर्मकै परित्याग नै गर्ने दिशातर्फ लम्किरहेका छौं। तर आजभन्दा करिब पाँच हजार वर्ष अगाडि नै लेखिएको अनि पाँचौं वेदका रूपमा मानिने महाभारतको प्रमुख अंश श्रीमद्भगवद् गीतामा नै उल्लेखित, अनि भगवान् विष्णुकै पूर्णावतारका रूपमा धर्तीमा पदार्पण गरेका र योगेश्वरकै स्वरूप मानिएका श्रीकृष्णकै मुखारबिन्दबाट उद्गारित गीताले त स्पष्टसँग नै भनेको छ कि जात व्यवस्था जन्मका आधारमा बनेको कदापि होइन। वर्तमान नेपाली समाजमा चलिआएको जात परम्पराको प्रमुख जराका रूपमा रहेका चार वर्णहरू (ब्राह्मण, क्षेत्रिय, वैश्य र शुद्र) लाई किटेर नै श्रीकृष्णोद्गार आएको छ गीतामा। त्यही महान् ग्रन्थको आद्योपान्त अध्ययन गरेपछि म चाहिँ स्पष्ट भएको छु। वर्तमान समयमा हाम्रो समाजमा चलिआएको जातीय कुप्रथाको दोष हाम्रो सनातन धर्मलाई दिनु भनेको कि त अध्ययनको कमी हो, या त राजनीतिक दाउपेच भनौं या षड्यन्त्रको उपज हो। अरूहरूले भन्ने गरेजस्तो डलरवाद या विधर्मीहरूको विस्तारवादका कारण हाम्रो परम्परामाथिको आक्रमण हो भनेर चाहिँ किटी नै नहालौं अहिले नै। प्रस्तुत लेखको उद्देश्य हाम्रो सनातन धर्म परम्परामा ज्यादाजसो प्रश्न उठाइने गरिएको वर्णाश्रम व्यवस्थाका बारेमा श्रीमद्भगवद् गीतामा रहेका श्रीकृष्णवाणीकै आधारमा स्पष्टता ल्याई भ्रम निवारण गर्ने मेरो प्रयत्न नै हो। ब्राह्मण, क्षत्रीय, वैश्य र शुद्र यी चार वर्णहरूको निर्माणका बारेमा श्रीकृष्णले गीताको चौथो अध्यायको तेह्रौं श्लोकमा स्पष्टरूपमै भनेका छन्। कि उनी श्रीकृष्ण अर्थात् ईश्वरले ब्राह्मणादी चार वर्णहरूको सृष्टि मानिसको प्रकृतिजन्य गुण अनि कर्मका आधारमा गरेका हुन्, जन्मका आधारमा कदापि होइन। अझ स्पष्ट भन्नुपर्दा, वर्णको शाब्दिक अर्थ रङ हो। योगशास्त्रमा प्रकृतिका तीन गुणहरू सत्व, रज, अनि तमलाई तीन रङहरूद्वारा चिनाइने गरिएको छ, क्रमशः सेतो, रातो, र कालो। भागवत गीतमा श्रीकृष्णले स्पष्टसँग नै भनेका छन् कि पृथ्वीका प्राणीमात्र नभई स्वर्गमा देवताहरूसमेत यस्ता छैनन् जो प्रकृतिबाट उत्पन्न यी तीन गुणहरूको प्रभावबाट मुक्त रहुन्। तर, प्रकृतिप्रदत्त ती गुणहरू सदासर्वदा एकनाश रूपमा नै रहने गर्दैनन् मानिसहरूमा। जीवनका आरोहअवरोहका क्षणहरूमा ती गुण अनि गुणगत प्रवृत्तिहरूमा पनि घटीबढी हुने गर्दछ। फेरि मानिसमा एउटै गुण भरपुर रहने भन्ने पनि होइन। उसका विधि व्यवहारहरूमा कुन गुणको अधिक प्राधान्यता रहने हो, उसको व्यक्तित्व त्यही अनुरूप नै बन्ने भन्ने हो। प्रकृतिप्रदत्त सत्व, रज अनि तम यी तीन गुणहरूको स्वभाव अनि तिनले मानिसको व्यक्तित्व निर्माणमा पार्ने प्रभावका बारेमा गीताको चौधौं अध्याय (गुणत्रयभिगायोग)मा बृहत् व्याख्या गरेका छन् श्रीकृष्णले। सत्वगुणको भाव निर्मल हुन्छ। सत्वगुण प्रधान शान्त एवं स्थिर बुद्धिमा चैतन्यको प्रकाशद्वारा उत्पन्न भएको ज्ञानका कारण निर्दोष अनि ज्ञानमय हुन्छ सत्वगुणी व्यक्तिको प्रवृत्ति। सत्वगुणयुक्त व्यक्तिले त्यसैका कारण सुख एवं शान्तिको प्राप्ति गर्दछ। रजोगुणको स्वरूप भने रागमय हुन्छ। विषयभोगको तृष्णा, उद्वेग, कामना आदि नै त्यसका लक्षणहरू हुन्। ती इच्छातृप्तिका लागि सम्पत्ति आर्जन अनि व्यय, वस्तुहरूको संग्रह अनि रक्षा आदि कर्ममा नै दिनरात लागिरहने उसको स्वभाव बन्दछ (भगी१४७)। तमोगुण भने अज्ञानमय रहन्छ। तमोगुणी व्यक्तिले सत्यअसत्यबीचको विवेक गर्ने क्षमता राख्न सक्दैन। त्यसैले ऊ असावधानी अनि आलस्य र निद्राको सिकार बन्दछ (भगी१४८)। तर, मानिसमा यी तीन गुणहरूको मात्रा एवं प्रभाव समयसमयमा आरोहअवरोह भई नै रहेको हुन्छ। तीन गुणहरूमध्ये एकको वृद्धिका कारण अरू गुणहरू दबिएर रहेका पनि हुन सक्छन्। उदाहरणका लागि, कुनै व्यक्तिले कुनै समयमा सत्वगुणी स्वभाव देखाइरहेको अवस्थामा उभित्रका रजोगुणी अनि तामसिक प्रवृत्तिको प्रभाव कम रहेको हुन सक्ने तथ्यतर्फ विचार पुर्याउनु पर्दछ (भगी१४१०)। अझ, शास्त्रमा हुँदै नभएको जातिगत उचनीचलाई धर्मको लेपन लगाएर स्वधर्मको अपमान गर्नु त कदापि स्वीकार्य छँदै छैन। सबैलाई चेतना भया। सत्वगुण बढेको बेला व्यक्ति चेतनशील एवं मनन्शील बन्ने गर्दछ (भगी१४११)। रजोगुण बढेको बेलामा मानिसमा लोभ, स्वार्थ, विषाद, अशान्तिको मात्रामा पनि वृद्धि भएको पाइन्छ (भगी१४१२)। अनि तमोगुणको अधिकता भएको अवस्थामा व्यक्ति अनिर्णयको बन्दी बन्ने, उत्तरदायित्वबाट भाग्ने, अनुत्साही, आलस्य अनि मोहग्रस्त रही भ्रममा बाँच्ने प्रवृत्ति नै बढ्दै गएको पाइन्छ (भगी१४१३)। यी त भए प्रकृति प्रदत्त तीन गुणका कारण मानिसको स्वभावका आउने पृथकता भनौं या भिन्नभिन्न रूपमा तिनको व्यक्तित्वको निर्माण हुनुका कारण। त्रिगुणमा रहेका प्रवृत्तिगत भिन्नताका आधारमा नै भन्दा पनि, सत्वगुणको अर्थात् ज्ञानको प्राधान्यता रहने व्यक्ति ब्राह्मण, रजोगुण अर्थात् क्रियाशक्तिको अधिकता रहने मानिस क्षत्रीय, अनि तमोगुण अथवा जडत्वको प्रचुरता रहने मानिस शुद्र मानिन्छ। त्यस्तै वैश्य वर्णमा राजसिक अनि तामसिक प्रवृत्तिको सम्मिश्रण पाइन्छ। यसरी गरिएको वैज्ञानिक परिभाषामा जन्मको आधारमा कोही ब्राह्मण या क्षत्रीय भई माथिल्लो श्रेणीमा रहने अनि कोही भने वैश्य या शुद्रका रूपमा छोइछिटो सहेर तल्लो जातको मानिनुपर्ने या दलित रहनुपर्ने भनी कहीं पनि उल्लेख नै छैन। गीताको अठारौं अध्यायमा यी त्रिगुणका कारण मानिसमा रहने कर्मका विविधताको अझै विस्तृत व्याख्या गरी त्यसैका आधारमा ब्राह्मणादी चार वर्णको कार्य विभाजनसमेत गरेका छन् श्रीकृष्णले (भगी१८४१)। सर्वप्रथम ब्राह्मणको वास्तविक कर्मका बारेमा व्याख्या गर्दै श्रीकृष्ण भन्छन्, मन एवं इन्द्रियहरूको संयम गर्न सक्ने, तपद्वारा आत्मोन्नतिको मार्गमा लाग्न सक्ने, शरीर, मन, वचन सबैमा शुद्धता रहेको, क्षमाशीलता अनि निष्कपट भाव रहेको, शास्त्रको ज्ञान अनि आत्मोन्नतिको विज्ञानमा पारंगत, अनि आस्तिकताले भरपूर व्यक्ति नै साँचो ब्राह्मण हो (भगी१८४२)। क्षत्रीयको कर्मका बारेमा श्रीकृष्णवाणी ः सौर्य एवं तेजले सम्पन्न, धैर्यवान्, दक्ष, युद्ध या संघर्षतर्फ सदा तत्पर, दानशील अनि दृढ आत्मविश्वासले युक्त व्यक्ति नै साँचो क्षत्रीय हो (भगी १८४३)। अनि वैश्य एवं शुद्र वर्णको कार्यक्षेत्र के त ? कृषि, पशुपालन तथा अर्थ वाणिज्यका काम वैश्यवर्णका हुन् भने सेवा या परिचर्याका काम शुद्रका हुन् (भगी१८४४)। यहाँ कतै पनि जन्मका आधारमा ब्राह्मण, क्षत्रीय, वैश्य या शुद्र बन्ने भन्ने कुरा उल्लेख भएको छैन। न त वर्णका आधारमा कसैलाई सानोठूलो, छुतअछूत नै मानिएको छ। बरू आआफ्नो गुण या स्वभावजन्य कर्मको परिपालन गरेर नै सिद्धि प्राप्त गर्न सकिने धारणा छ श्रीकृष्णको (भगी१८४५)। जुनसुकै जाति या वर्णका भए तापनि मानवमात्रको परमलक्ष्य हो मुक्ति। त्यसका लागि आफ्नो स्वभावजन्य कर्ममा रत हुनु नै पर्याप्त छ। आफ्नो कर्तव्यपालनमा रहेको व्यक्तिले वास्तविक कर्मयोग गरेको हुन्छ। कर्मयोगको मार्गमा दृढ रूपमा लागेको मानिस क्रमशः तमोगुणलाई छोडेर रजोगुण, अनि त्यसबाट पनि अगाडि बढेर सत्वगुणी बनेर आत्मज्ञान हासिल गरी मोक्ष या मुक्तिमार्गतिर बढ्न सक्छ। त्यसका लागि जन्म नभई कर्मकै आधार हुन्छ। जुनसुकै जाति या वर्णका व्यक्तिले पनि आफ्नो व्यक्तित्वको सकारात्मक विकास गरी मुक्ति पाउन सक्छ। हाम्रा इतिहास पुराणमा नै यसका प्रशस्त आधार छन्। जस्तैः क्षत्रीय जन्मका विश्वरथ राजा विश्वामित्र ऋषि बनेका, शुद्रजन्मा मत्स्यकन्याका पुत्र ऋषि व्यास बनेका, डाँकु रत्नाकर बाल्मीकि बनेका। व्यक्तित्वको सकारात्मक विकास गरेर मुक्तिको मार्गतर्फ डोर्याउनकै लागि नै होला, परापूर्वकालदेखि नै हाम्रो सनातन धर्मले मानवजीवनमा चार आश्रमको व्यवस्था गरेको हो। यसमा जीवनको पूर्वार्ध कर्मयोगका लागि छुट्ट्याइएको छ। लेखपढ गरी आफ्नो पेसाव्यवसायका लागि आधार तयार गर्न पहिलो २५ वर्षको ब्रम्हचर्य आश्रम अनि विवाह आदि गरी सन्तानोत्पादन गर्ने अनि आफ्ना पितृ, परिवार, समाज अनि राष्ट्रका लागि कर्तव्यकर्म गर्न, दोस्रो २५ वर्ष (२६ देखि ५०)को गृहस्थ आश्रम। यसरी कर्मयोगद्वारा आफ्नो कर्तव्यधर्म पूरा भइसकेपछि त्यो व्यक्ति ज्ञान प्राप्तिका लागि जीवनको उत्तरार्धमा बानप्रस्थ आश्रम (५१ देखि ७५ वर्ष)। अनि त्यसपछि मोक्षमार्गको साधनाका लागि सन्न्यास आश्रम (७६ देखि १०० वर्ष) मा जान तयार हुन्छ। यसरी एक सय वर्षको पूर्ण मानव जीवनलाई नै वैज्ञानिक तवरले विभाजित गरी कर्मयोगको अभ्यासद्वारा नै ज्ञानयोगको सिद्धि हुने आधार तयार हुन्छ भन्ने सटिक उदाहरण प्रस्तुत छ हाम्रै सनातन धर्मपरम्परामा। यही नै हाम्रो सनातन वर्णाश्रम धर्मको वैज्ञानिकताको साँचो प्रमाण हो। यी सब तथ्यबाट स्पष्ट हुन्छ कि परापूर्वकालमा जन्मका आधारमा नभई कर्मका आधारमा नै जातिप्रथा कायम रहेको थियो। रचनात्मक विचार गर्न सक्ने चिन्तक अनि ऋषिगण ब्राह्मण कहलाइन्थे। राजनीतिज्ञ अनि शासकवर्ग क्षत्रीय मानिन्थे। व्यापारीवर्ग वैश्य अनि श्रमिकवर्ग शुद्र मानिन्थे। हुन सक्दछ, ऋषिका छोरा प्रायः ऋषि नै, राजाका छोरा राजा नै, अनि व्यापारीका छोराले व्यापार नै गर्ने हुँदा जन्मका आधारमा नै जातिप्रथा चलेजस्तो भएको अनि त्यही परम्परा केही स्वार्थीवर्गले समाजमा जबर्जस्ती लाद्न खोजेकाले यो कुसंस्कारले समाजमा जरा गाडेको। तर शास्त्रको राम्रो अध्ययन गर्ने व्यक्तिले बुझ्नबुझाउन पर्दछ कि वास्तविकता त्यो होइन। यस लेखको उद्देश्य त्यही वास्तविकता उजागर गर्ने नै हो। अतः जातिगत उचनीचलाई हाम्रो सनातन धर्मले मानेको छैन। वर्ण व्यवस्थाको आधार जन्म होइन, कर्म हो। त्यसैले बाहुनको छोराले अध्ययनअध्यापनको काम नगर्ने हो भने ऊ ब्राह्मण हुँ भनेर छाती फुलाउन पाउँदैन। अनि सेवा कार्यका लागेकाहरूले आफू शुद्र हुँ भनेर आफैंलाई दलित घोषणा गर्न जरुरी छैन। अझ, शास्त्रमा हुँदै नभएको जातिगत उचनीचलाई धर्मको लेपन लगाएर स्वधर्मको अपमान गर्नु त कदापि स्वीकार्य छँदै छैन। सबैलाई चेतना भया। लेखक धुलिखेल अस्पतालको मानसिक रोग विभागका सहप्राध्यापक हुन्।"
मेगा बैंककी डेपुटी सिइओ रविना देशराज श्रेष्ठलाई सरकारबाट विभूषण,"काठमाडौं : मेगा बैंक नेपाल लिमिटेडकी नायब प्रमुख कार्यकारी अधिकृत रविना देशराज श्रेष्ठ संविधान दिवसका अवसरमा विभूषित भएकी छिन्। नेपाल सकरार, मन्त्रिपरिषद्को सिफारिसमा राष्ट्रपति विद्यादेवी भण्डारीले श्रेष्ठलाई संविधान दिवस २०७८ का अवसरमा प्रबल जनसेवाश्री (चुतर्थ) घोषणा गरेकी हुन्। डेपुटी सिइओ श्रेष्ठ स्थापना कालदेखि मेगा बैंकमा कार्यरत छिन्। यसअघि पनि उनले एसियास्तरीय २१ सेञ्चुरी गोल्डेन फोनिक्स अवार्ड लगायत चार वटा अन्तर्राष्ट्रिय अवार्ड पाएकी छिन्।"
कुनकुन प्रदेशमा हुँदैछ भारी वर्षा ?,"काठमाडौं : जल तथा मौसम विज्ञान विभागले अझै केहि दिन भारी वर्षा हुने जनाएको छ। विभागको मौसम पूर्वानुमान महाशाखाद्वारा जारी बुलेटिनमा भारतको पूर्वी राजस्थान तथा पश्चिम मध्य प्रदेशको आसपासमा अवस्थित न्युन चापीय क्षेत्रको आंशिक प्रभाव रहेको छ। साथै मनसुन न्यून चापीय रेखा औसत स्थान भन्दा दक्षिणतर्फ रहेको उल्लेख छ। हाल सुदूरपश्चिम प्रदेश तथा बाँकी प्रदेशका पहाडी भूभागमा आंशिकदेखि सामान्य बदली र तराई भूभागमा आंशिक बदली रहेको छ । सोमबार दिउँसो देशभर आंशिकदेखि सामान्य बदली रही केहि स्थानहरुमा मेघ गर्जन चट्याङ्गसहित हल्कादेखि मध्यम वर्षाको सम्भावना रहेको पूर्वानुमान महाशाखाले जनाएको छ। राती गण्डकी र सुदूरपश्चिम प्रदेशका एक दुई स्थानमा भारी वर्षाको पनि सम्भावना रहेको छ। मंगलबार देशभर आंशिकदेखि सामान्य बदली रही बागमती, गण्डकी, लुम्बिनी,कर्णाली र सुदूरपश्चिम प्रदेशहरूका केही स्थानहरुमा र अन्य प्रदेशहरूका थोरै स्थानहरूमा मेघ गर्जन चट्याङ्गसहित हल्कादेखि मध्यम वर्षा सम्भावना रहेको महाशाको बुलेटिनमा उल्लेख छ। बुधबार देशभर आंशिकदेखि सामान्य बदली रही बागमती, गण्डकी र सुदुरपश्चिम प्रदेशहरूका केही स्थानहरुमा र अन्य प्रदेशहरूका थोरै स्थानहरूमा मेघ गर्जन चट्याङ्ग सहित हल्का देखि मध्यम वर्षा सम्भावना रहेको छ। के छ बाढीको पूर्वानुमान ? सोमबार बिहानको मापन अनुसार कोशी, नारायणी, कर्णाली, महाकाली र यिनका सहायक नदीहरुको बहाव सामान्य तथा सतर्कता तह भन्दा तलै रहेको छ। बाढी पूर्वानुमानका अनुसार कोशी, नारायणी, महाकाली र यिनका सहायक नदीहरूमा बहाव सामन्य बढ्ने; कर्णाली र यसका सहायक नदीहरुमा बहाब सामान्य घटबढ हुने तथा सतर्कता तह भन्दा तलै रहने पूर्वानुमान छ। कमला,बागमती, पुर्वी राप्ती, तिनाउ, पश्चिम राप्ती लगायतमा बहाब बढ्ने; कन्काई, बबईमा बहाव सामान्य घटबढ हुने तथा सतर्कता तहभन्दा तलै रहने पूर्वानुमान छ। प्रदेश १ को इलाम, संखुवासभा, सोलुखुम्बु, खोटाङ, उदयपुर, प्रदेश २ को धनुषा, महोत्तरी, सर्लाही, रौतहट, बारा; बागमती प्रदेशको दोलखा, रामेछाप, सिन्धुली, सिन्धुपाल्चोक, काठमाडौं उपत्यका, रसुवा, नुवाकोट, धादिङ, चितवन, मकवानपुर; गण्डकी प्रदेशको गोरखा, लमजुङ, तनहुँ, नवलपुर, कास्की, स्याङ्गजा, पर्वत, बागलुङ; लुम्बिनी प्रदेशको परासी, पाल्पा, गुल्मी, अर्घाखाँची, रुपन्देही, कपिलबस्तु, प्युठान, दाङ, सुदूरपश्चिम प्रदेशको अछाम, बझाङ, बैतडी, दार्चुला र आसपासका जिल्ला भई बहने ससाना नदीहरुमा बहाव बढ्ने र केहीमा आकस्मिक बहाब हुन सक्ने पूर्वानुमान छ।"
आश्वासनको पर्खाइ,"माघ महिनाको राति धेरै ठण्डी थियो। सडकमा कार चलाइरहेका एक व्यक्तिले प्रतीक्षालयको पेटीमा बसिरहेका गरिब वृद्ध मान्छेलाई देखे। उनले कार रोकेर वृद्धलाई सोधे तपाईंलाई यहाँ ठण्डी लागेको छैन ? वृद्धले जवाफ दिए मेरो घर छैन। यो सडकको पेटी, पाटीपौवा नै मेरो घर हो। मलाई यो ठण्डीमा बस्ने बानी परेको छ बाबु। ती व्यक्तिले आश्वासन दिँदै भने तपाईं यही बस्दै गर्नुहोस्। म घर गएर तपाईंको लागि केही न्यानो कपडा लिएर आउँछु। त्यसपछि पक्कै पनि तपाईंलाई रात काट्न सहज हुनेछ। वृद्ध मान्छे खुसी भए र सडकको पेटी नछाडी कुरेर बसे। ती व्यक्ति घर गए। घरमा पसेपछि ऊ आफ्नो काममा व्यस्त भयो। वृद्ध मान्छेलाई सहयोग गर्ने भनेको कुरा बिर्सियो रात कट्यो। भोलिपल्ट बिहान मात्रै उसले वृद्ध मान्छेलाई भनेको कुरा सम्झियो र तुरुन्तै केही न्यानो कपडा किनेर लिएर गयो। रात अत्यधिक चिसो भएका कारण ती व्यक्ति पुग्दासम्ममा वृद्ध मान्छे मरिसकेका थिए। त्यहाँ वृद्धको शव मात्रै थियो। शवको नजिकै उसले एउटा पत्र देख्यो, जुन वृद्धले लेखेका थिए। वृद्धले लेखेको पत्रमा लेखिएको यस्तो थियो जब मेरो शरीरमा न्यानो कपडा थिएन, मसँग ठण्डीसँग लड्ने शक्ति थियो। किन कि यो मेरो बानी थियो। तर जब तिमी आयौ, मेरो अवस्था देखेर तिमीलाई मायाँ लाग्यो र न्यानो कपडा दिने वाचा गर्यौं। आशा देखायौं र बाटो कुर्न बाध्य बनायौं। जुन आश्वासन मैले कहिले पनि पाएको थिइनँ। मैले तिमीले भनेको त्यो वाचालाई विश्वास गरें। त्यो विश्वासले मेरो ठण्डीसँग लड्ने प्रतिरोध शक्ति कम गरायो। सायद म यसकै कारण यो धर्तीमा रहँदिनँ होला। तिम्रो बाटो हेर्दाहेर्दा म कमजोर बनें। तिमीले कहिले पुनः सम्झन्छौ थाहा छैन। यदि पुनः आयौ भने यो पत्र पढ है। अनि अरूलाई भने यस्तो आश नदेखाऊ। नैतिक शिक्षा : यदि तपाईँ आफ्नो वाचा पूरा गर्न सक्नु हुन्न भने कुनै पनि वाचा नगर्नुहोस्। कसैलाई आश्वासन नदिनुहोस्। तपाईंलाई यो विषय सामान्य लागे पनि कसैको लागि आश्वासन धेरै महत्वपूर्ण हुन सक्छ।"
"सुनको मूल्य घट्यो, तोलाको कति पुग्यो?",काठमाडौं : नेपाली बजारमा सुनको मुल्य २ सय रुपैयाँले घटेको छ। आइतबार तोलामा ८९ हजार १ सय रुपैयाँमा कारोबार भएको सुन सोमबार ८८ हजार ९ सय रुपैयाँमा कारोबार भइरहेको नेपाली सुन चाँदी व्यवसायी महासंघले जनाएको छ। यस्तै महासंघका अनुसार तेजावी सुनकाे मूल्य ८८ हजार ४५० कायम गरिएको छ। चाँदीको भाउ पनि घटेको छ। आज चाँदी तोलाको एक हजार १३५ रुपैयाँमा किचबेच भइरहेको छ। आइतबार चाँदी तोलाको एक हजार १५० मा कारोबार भएको थियो।
क्रान्तिकारी बसेर समीक्षा गर्नुपर्ने समय आयो : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले अब क्रान्तिकारीहरु एकजुट हुनुपर्ने बताएका छन्। सोमबार एक कार्यक्रममा बोल्दै उनले देशभरी विस्तारै उभार आउने संकेत देखिएको दाबी गरेका छन्। उनले प्रतिगमन कसले परास्त गर्यो भन्दा आफूहरुलाई नै जनताले श्रेय दिएको स्पष्ट पारे। पूर्व माओवादी एवम् क्रान्तिकारी घटक छिट्टै समीक्षा गरेर एकजुट हुन आवश्यक रहेको उनको भनाई छ। उनले विप्लव, वैध, उपेन्द्रबाबुराम, मोहनविक्रमहरु एकै ठाउँमा बसेर ऐतिहासिक समिक्षा गर्ने समय आएको धारणा राखे। उनले कार्यकर्तामा नभई नेताहरुमा समस्या भएकाले अहिलेको अवस्था आएको धारणा राखे। उनले भने, अहिले जनता, कार्यकर्ता बिग्रिएको होइन, नेताले गर्दा बिग्रिएको हो। अरुलाई दोष नलगाई मैले गर्दा बिग्रिएको भनेर अगाडि बढ्दा सफल भइन्छ। शीर्ष नेता जनतामाझ जाँदा माओवादी एक नम्बरको पार्टी बनाउन कुनै गाह्रो नभएको बताए। उनले भने, हामीले नेतृत्व नगरेसम्म विकास हुन सक्दैन। प्रचण्डबिना गठबन्धन केपीलाई बालुवाटारबाट गलहत्याउन सकिएको टिप्पणी गरे। उनले राष्ट्रियता, समावेशी, गणतन्त्रवादी र विचार मिल्नेसँग मोर्चाबन्दी गर्नुपर्ने आवश्यकता रहेको धारणा राखे। केपी ओली बालुवाटारबाट बालकोट जाँदा पञ्चेबाजा, र्याली गरेर ठूलो जीत हासिल गरेझैं नाटक गरेको धारणा राखे। उनले माओवादी केन्द्रपनि विस्तारै एमालेकरण हुन थालेको गुनासो गरे। हाम्रो पार्टी पनि विस्तारै विस्तारै एमालेकरण हुन थाल्यो। एमालेजस्तो जस्तो हुन थाल्यो। छलछाम, झुट, गुट,धोका बेइमानी एमाले भनेकै एमाले हो। उनले यस्तै स्थिति हुनुभन्दा पार्टी नहुनु नै उचित हुने धारणा राखे।"
रोजगारी गुमेपछि फर्किए ६ लाख,"काठमाडौं : स्वदेशमा रोजगारी सिर्जना हुन सकेको छैन। सरकारले युवालाई विदेश पलायन हुनबाट रोक्ने नीति तथा कार्यक्रम ल्याउने घोषणा गरेको छ। तर अहिलेसम्म ठोस कार्यक्रम ल्याउन सकेको छैन। कोरोना कहरपछि वैदेशिक रोजगारीमा असन्तुलन देखिएको छ। कोभिडअघि दैनिक एक हजार पाँच सय जना श्रमिक वैदेशिक रोजगारीमा जाने गरेका थिए। अहिले वैदेशिक रोजगारीमा धेरै गिरावट आएको छ। नेपाल राष्ट्र बैंकको असारसम्मको तथ्यांकअनुसार २०७७०७८ मा अन्तिम श्रम स्वीकृति (संस्थागत तथा व्यक्तिगत (नयाँ र वैधानीकरण) ६२८ प्रतिशतले घटेको छ। अघिल्लो वर्ष यस्तो संख्या २०८ प्रतिशतले घटेको थियो। वैदेशिक रोजगारीका लागि पुनः श्रम स्वीकृति लिने श्रमिकको संख्या ४६८ प्रतिशतले घटेको छ। अघिल्लो वर्ष यस्तो संख्या ३४७ प्रतिशतले घटेको थियो। बर्सेनि श्रमबजारमा ५ लाखभन्दा बढी आउँछन्। मुस्किलले ५० हजार जना पनि आन्तरिक रोजगारीमा जोडिन पाएका छैनन्। साढे चार लाख वैदेशिक रोजगारीमा जान वाध्य भए पनि पछिल्लो समयमा कोेभिडले निर्वाधरूपमा वैदेशिक रोजगारीमा जान पाइरहेका छैनन्। स्वदेशमै रोजगारी गुमाउनेको संख्या बढ्दै गएको छ। कोभिडले पर्यटन, मनोरञ्जन क्षेत्र पूर्णरूपमा बन्द भएकाले रोजगारी पनि खुम्चिएको छ। कोरोना भाइरसका कारण रोजगारी गुमाएर पौने ६ लाख नेपाली स्वदेश फर्किएका छन्। कोभिड१९ संकट व्यवस्थापन केन्द्रका अनुसार ५ लाख ७२ हजार ५ सय ७१ जना नेपाली श्रमिक स्वदेश फर्किएका छन्। नियमित रूपमा स्वदेश फर्किने श्रमिकको तथ्यांक यसमा राखिएको छैन। सरकारले चालू आर्थिक वर्ष ७ लाखलाई रोजगारी दिने घोषणा गरेको छ। गत वर्ष रोजगारी लक्षित कुनै कार्यक्रम कार्यान्वयन हुन सकेनन्। श्रम, रोजगार तथा सामाजिक सुरक्षा मन्त्रालय र राष्ट्रिय योजना आयोगले रोजगारीसम्बन्धी अध्ययनसमेत गर्न सकेका छैनन्। शेरबहादुर देउवा सरकारले युवालाई स्वदेशमै रोजगारी दिने न्यूनतम साझा कार्यक्रम ल्याएको छ। सरकार बनेको दुई महिना भइसक्दा पनि सरकारले पूर्णता पाउन सकेको छैन। जसले गर्दा न्यूनतम कार्यक्रमसमेत अलपत्र परेका छन्। अघिल्लो सरकारले समेत बाध्यात्मक वैदेशिक रोजगारी अन्त्य गर्ने घोषणा गरे पनि स्वदेशमा रोजगारी सिर्जना हुने कुनै योजना ल्याउन सकेन। प्रधानमन्त्री रोजगार कार्यक्रमसमेत प्रभावकारी हुन सकेको छैन। अर्थविद् केशव आचार्यका अनुसार विदेशी दाताबाट ऋण लिएर झार उखेल्नु उचित नहुने बताउँछन्। सरकारले ऋण लिएर प्रधानमन्त्री रोजगार कार्यक्रम सञ्चालन गर्दै आएको छ। विभागका अनुसार आव २०७७०७८ मा १ लाख ६६ हजार ६ सय ९८ जना श्रमिक वैदेशिक रोजगारीमा गएका छन्। स्वदेशमा पर्याप्त रोजगारी सिर्जना नहुनु, वैदेशिक रोजगारमा जान नपाउनु तथा वैदेशिक रोजगारबाट फर्किने क्रम बढेसँगै रोजगारीमा असन्तुलन पैदा भएको छ। श्रमविज्ञ डागणेश गुरुङ सरकारले रोजगारी सिर्जना गर्न ध्यान नदिएको बताउँछन्। रोजगारी सिर्जना गर्न कुनै सरकारले योजना ल्याउन नसकेको उनी बताउँछन्। कोभिडपछि धेरै भारतीय श्रमिक पलायन भएकाले उनीहरूको ठाउँमा विदेशबाट फर्केकालाई अवसर दिन ढिलाइ गर्न नहुने गुरुङ बताउँछन्। कोभिडपछि ७ लाख भन्दा बढी भारतीय रोजगारी छोडेर गएकामा फर्किएका छैनन्। सोही मात्रामा नेपालीहरू पनि रोजगारी गुमाएर स्वदेश फर्किएका छन्। भारतीय श्रमिकको ठाउँमा नेपालीलाई अवसर दिन ढिलाइ गर्न नहुने श्रमविज्ञहरू बताउँछन्। वैदेशिक रोजगारीबाट गत वर्ष ९ खर्ब ६१ अर्ब रेमिट्यान्स भित्रिएको छ। कुल ग्रार्हस्थ उत्पादनमा रेमिट्यान्यसले २५ प्रतिशतभन्दा बढी हिस्सा ओगटेको छ। भारतसहित खाडी मुलुकमा ३१ लाख श्रमिक कार्यरत रहेको अध्ययनले देखाएको छ। श्रम स्वीकृति लिएर वैदेशिक रोजगारीमा जानेको संख्या ५५ लाखभन्दा बढी पुगेको छ। खाडी र मलेसियामा मात्रै १३ लाख ४८ हजार ८ सय ७२ जना कार्यरत रहेको तथ्यांक छ। केन्द्रका अनुसार सबभन्दा धेरै संयुक्त अरब इमिरेट्स (यूएई) बाट फर्किएका छन्। दोस्रोमा रोजगारी गुमाएर फर्किने मुलुकमा कतार पर्छ। यूएईबाट १ लाख ६० हजार ४ सय ७० र कतारबाट १ लाख ४८ हजार ७ सय ९० जना फर्किएका हुन्।"
आईपीएस सेवा लम्बियो,"काठमाडौं : नेपाल क्लियरिङ हाउसले अन्तरबैंक भुक्तानी प्रणाली सञ्चालनको अवधि ३ बजेसम्म बनाएको छ। क्लियरिङ हाउसले बिहान ९ बजेदेखि दिउँसो ३ बजेसम्म सेवा सञ्चालन सुरु गरेको हो। आईपीएस प्रणालीबाट हुने भुक्तानी तथा कारोबार बढेपछि यो प्रणालीमार्फत गरिने बैंकका ग्राहकको कारोबार, नेपाल सरकार, पुँजी बजार, अर्ध सरकारी संस्थालगायतका विभिन्न कारोबारलाई अझ प्रभावकारी र सहज गर्न अवधि थपिएको जनाइएको छ। नयाँ व्यवस्थाअनुसार आइतबारदेखि बिहीबारसम्म आईपीएस प्रणाली बिहान ९ बजेदेखि दिउँसो ३ बजेसम्म सञ्चालन हुनेछ। यसअघि १० बजेदेखि दिउँसो १ बजेसम्ममात्र यो सेवा सञ्चालन हुँदै आएको थियो। ३ घण्टा मात्र सञ्चालन हुँदै आएको सेवालाई दैनिक ६ घण्टा पुर्याइएको क्लियरिङ हाउसले जनाएको छ। विदेशी मुद्रामा हुने आईपीएस कारोबार भने सोमबारदेखि बिहीबारसम्म कारोबार दिनमा नै फस्र्योट हुने व्यवस्था ल्याइएको छ। यसअघि बिहान १० बजेदेखि दिनको १ बजेसम्म प्राप्त भएका भुक्तानी आदेश सोही दिनमा फस्र्योट हुने गरेकोमा समय सीमा वृद्धिपछि प्रणालीमा आएका कारोबार अर्को दिनमा फर्स्योट हुने व्यवस्था यथावत् रहनेछ। ३:३० बजेसम्म प्राप्त भएका बैकको ट्रेजरी पेमेन्टसम्बन्धी भुक्तानी आदेश सोही दिनमा फस्र्र्योट हुने छन्। शुक्रबार १२:३० बजेसम्म प्राप्त भएका भुक्तानी आदेश पनि सोही दिनमा फस्र्योट हुने व्यवस्था मिलाइएको छ। नगद तथा कागजमा आधारित भुक्तानीभन्दा डिजिटल भुक्तानीको लोकप्रियता बढेसँगै एनसीएचएल आईपीएसमा वृद्धि भएको समय सीमाले ग्राहकलाई थप सुविधा हुने विश्वास क्लियरिङ हाउसले लिएको छ। यो प्रणालीमार्फत तलब, भत्ता, केन्द्रीय तथा स्थानीय सरकारी भुक्तानी, सप्लायरपार्टी पेमेन्ट, कस्टमर फन्ड ट्रान्स्फर, डिभिडेन्डलगायतका विभिन्न भुक्तानी नगद वा चेकबिना सिधै खाताबाटै रकमान्तर गर्न सकिन्छ। यस प्रणालीमा ५९ बैंक वित्तीय संस्था आबद्ध छन्। यसमार्फत् प्रतिकारोबार २० करोड रुपैयाँसम्मको भुक्तानी गर्न सकिन्छ। सरकारी भुक्तानी ३० करोडसम्म, ट्रेजरी पेमेन्टसम्बन्धी भुक्तानी ५० करोडसम्म र सरकारी भुक्तानी २ अर्बसम्म गर्न सकिन्छ। हाल यो प्रणालीमार्फत् भुक्तानी कारोबार बैंकवित्तीय संस्थाको शाखा, कर्पोरेटबिजनेस च्यानल, कर्पोरेट पे प्रणाली तथा नेसनल पेमेन्ट्स इन्टरफेस लगायतका च्यानलमार्फत गर्न सकिन्छ। यो प्रणालीबाट कारोबार गर्दा २ रुपैयाँदेखि देखि १० रुपैयाँसम्म शुल्क लाग्ने क्लियरिङ हाउसले जनाएको छ।"
आईसीसी विश्वकप क्रिकेट लिग२ : नेपालको प्रभावशाली जित,"काठमाडौं : नेपालले घरेलु टोली ओमानमाथि प्रभावशाली जित निकालेको छ। आईसीसी विश्वकप क्रिकेट लिग२ अन्तर्गत आइतबार भएको खेलमा नेपालले ओमानलाई सात विकेटले पराजित गरेको हो। ओमानले दिएको एक सय २२ रनको लक्ष्य नेपालले १८२ ओभरमा तीन विकेट गुमाएर पूरा गरेको हो। नेपालको जितमा कप्तान ज्ञानेन्द्र मल्लले अर्धशतकीय पालि खेलेका थिए। ४६ बलको सामना गरेका उनले दुई छक्का र चार चौका हिर्काए। यसैगरी प्रारम्भिक ब्याट्सम्यान आसिफ शेखले ४० रन बनाए। यस्तै कुसल भुर्तेल र रोहितकुमार पौडेलले समान ६ रन बनाउँदा शरद भेषवाकर एक रनमा अविजित रहे। ओमानका नेस्टोर धम्बाले दुई तथा कालिमुल्लाहले एक विकेट लिए। यसअघि अल अमिरात क्रिकेट मैदानमा टस हारेर पहिले ब्याटिङ गरेको ओमानले ३७१ ओभरमा अलआउट हुँदै एक सय २१ रनको योगफल खडा गरेको थियो। ओमानका लागि कप्तान जिसन मक्सुदले सर्वाधिक ४१ रन बनाए। यस्तै जतिन्दर सिंहले १३, नसिम खुसीले १२ र कलिमुल्लाहले ११ रन बनाए। ओमानले अतिरिक्त रुपमा १२ रन पाएको थियो। घरेलु टोली ओमानलाई सस्तैमा रोक्न तीव्र गतिका बलर करण केसी र लेग स्पिनर सन्दीप लामिछानेले चारचार विकेट लिए। करणले आठ ओभरमा एक मेडनसहित २५ रन खर्चिए। यस्तै ८१ ओभर बलिङ गरेका सन्दीपले दुई मेडनसहित जम्मा १८ रन खर्चिएका थिए। यसैगरी शरद् भेषवाकरले पनि दुई विकेट हात पारे। अमेरिका, ओमान र नेपाल सम्मिलित एकदिवसीय शृंखलाअन्तर्गत गत मंगलबार भएको खेलमा नेपाल ओमानसँग पाँच विकेटले पराजित भएको थियो। त्यसअघि शृंखलाको पहिलो खेलमा अमेरिकालाई पाँच विकेटले पराजित गरेको नेपाल दोस्रो खेलमा अमेरिकासँग ६ विकेटले स्तब्ध बनेको थियो। आईसीसी विश्वकप क्रिकेट लिग२ मा नेपालले आठ खेलमा ८ अंक जोडेको छ। नेपाल तालिकाको चौथो स्थानमा उक्लिएको छ। १३ खेलमा २० अंक जोडेको ओमान शीर्ष स्थानमा रहँदा १५ खेलमा १४ अंक जोडेको अमेरिका दोस्रो स्थानमा छ। आठ खेलमा नौ अंक जोडेको स्कटल्यान्ड तेस्रो र सात खेलमा आठ अंक जोडेको नामिबिया पाँचौं स्थानमा छन्।"
लिभरपुल शीर्ष स्थानमा,"लन्डन : लिभरपुल इङ्लिस प्रिमियर लिग फुटबलको शीर्ष स्थानमा उक्लिएको छ। शनिबार राति भएको खेलमा क्रिस्टल प्यालेसमाथि सहज जित निकाल्दै लिभरपुल शीर्ष स्थानमा उक्लिएको हो। एकपक्षीय खेलमा लिभरपुलले क्रिस्टल प्यालेसलाई ३० गोलले हरायो। घरेलु मैदानमा लिभरपुललाई जित दिलाउन साडियो माने, मोहमद सलाह र नेवी केइटाले एकएक गोल गरेका थिए। खेलको ४३औं मिनेटमा साडियो मानेले गोल गर्दै लिभरपुललाई सुरुवाती अग्रता दिलाएका थिए। खेलको ७८औं मिनेटमा सलाहले गोल गर्दै लिभरपुललाई २० को अग्रता दिलाए। त्यसपछि ८९औं मिनेटमा केइटाले गोल गर्दै लिभरपुललाई ३० को सहज जित दिलाए। जितसँगै शीर्ष स्थानमा उक्लिएको लिभरपुलले पाँच खेलबाट १३ अंक जोडेको छ। क्रिस्टल प्यालेस पाँच खेलमा पाँच अंक जोड्दै १४औं स्थानमा छ। यसैगरी अर्को खेलमा आर्सनलले साँघुरो जित निकालेको छ। शनिबार राति भएको खेलमा आर्सनलले बर्नलीलाई १० गोलले पराजित गर्यो। आर्सनलको जितमा मार्टिन ओडेगार्डले निर्णायक गोल गरे। उनले ३०औं मिनेटमा निर्णायक गोल गरेका थिए। जितसँगै आर्सनलले पाँच खेलमा ६ अंक जोडेको छ। आर्सनल तालिकाको १३औं स्थानमा छ। एक अंक जोडेको बर्नली रेलिगेसन क्षेत्रमा छ। यसैगरी अर्को खेलमा एस्टनभिल्लासँग एभर्टन स्तब्ध बनेको छ। एस्टनभिल्लाले घरेलु मैदानमा एभर्टनलाई ३० गोलले पराजित गरेको हो। खेलको ६६औं मिनेटमा म्याटी क्यासले गोल गर्दै एस्टनभिल्लालाई अग्रता दिलाएका थिए। ६९औं मिनेटमा एभर्टनका लुकास डिग्नेले आत्मघाती गोल गरेपछि एस्टनभिल्लाले २० को अग्रता बनाएको थियो। त्यसपछि खेलको ७५औं मिनेटमा लियोन बेलीले गोल गर्दै एस्टनभिल्लालाई ३० को सहज जित दिलाए। जितसँगै एस्टनभिल्लाले पाँच खेलमा सात अंक जोड्दै १०औं स्थानमा छ। एभर्टन १० अंक जोडेर पाँचौं स्थानमा छ। इङ्लिस प्रिमियर लिग फुटबलकै अन्य खेलमा म्यानचेस्टर सिटी र साउथह्याम्टनले गोलरहित बराबरी खेल्दै अंक बाँड्दा ब्रेन्टफोर्डले उल्भलाई २० र वाटफोर्डले नर्विच सिटीलाई ३१ ले पराजित गर्यो।"
कलेजोसँगै मिलेको दिदीभाइको माया,"चितवन : दिदीले कलेजो दिएर नयाँ जीवन पाएका सर्लाहीका भोजबहादुर आले दिदीको माया सम्झिएर भक्कानिए। छेवैमा रहेकी दिदी कालीमाया आलेले पनि आँसु थाम्न सकिनन्। चितवन मेडिकल कलेजको प्रत्यारोपण वार्डमा दिदीभाइ एकअर्कालाई देखेर आँखा छोप्दै रुन थाले। सम्हाल्ने कोही भएन। सानो छँदा सारै माया गरेर हुर्काएकी दिदीको माया सम्झिएर भोजबहादुर भावुक थिए। भाइ देखेपछि उनको आँखा रसायो। उनी भाइसँग गएर ख्याल गर्छिन्। सुम्सुम्याउँछिन्। आफ्नो कलेजो पाएर बाँचेको भाइ देखेर खुसी हुन्छिन्। बाल्यकाल सम्झेर आमाबुवा मेलापात गएको बेला घरमा भाइबहिनीको हेरचाह गर्ने जिम्मेवारी कालीमायाको थियो। खाना खुवाउनेदेखि स्याहारसुसार सबै। त्यसरी हुर्काएको कान्छो भाइको कलेजो बिग्रिएर काम नलाग्ने अवस्था भएपछि कालीमायाको मुटु खायो। ४३ वर्षीय भोजबहादुरको परिवारमा रुवाबासी चल्यो। कालीमाया सानोको भाइ सम्झदै चिन्तित हुन थालिन्। भाइलाई आफ्नो कलेजोबाट आधाभन्दा बढी भाग दिएर बचाइन्। यसैमा उनी खुसी छन्। सानोमा खेलाएको, खुवाएको, हुर्काएको क्षण आँखाअघि झल्झली याद आयो। कलेजोको सानो टुक्राले भाइ बाँच्छ भने दिन्छु भनेर लागें, उनले भनिन्, मेरो भाइलाई केही भएको भए म बाँचेको के अर्थ ? कि दुइटै घरमा लास गयो कि सास गयो भनेर अघि सरेँ। ५ दिनअघि कलिमायाको डिस्चार्ज भइसकेको छ। भाइको भाया लागेर भेट्न आइरहन्छिन्। शल्यक्रियापछि होस आउँदा कालीमायाले भाइको होस आयो ? भनेर सोधेकी थिइन्। पछि भाइलाई भेटेपछि उनी खुसीले रोएकी रहिछन्। जीवनको आशा मारेका हरिवन नगरपालिका ८ डाँडाटोलका आलेले दिदीले दिएको कलेजोले उनले नयाँ जीवन पाए। उनी घरबाट हिँड्ने बेला घर फर्किंदैनन् भन्ने सबैले सोचेका रहेछन्। आशा मारेका परिवारमा अहिले खुसीयाली छ। सबै भोजबहादुरको प्रतीक्षामा छन्। सानोमा पनि आफूले दुःख गरेर हुर्कायो। बिहे गरेर अरूको घरमा गएको दिदीले शरीर काटेर दिएर बचाएको गुन भनेर सकिँदैन, भोजबहादुरले आँसु पुछ्दै भने, मेरी दिदी नभएको भए आज म रहन्न थिए। बाँकी जीवनमा राम्रो काम गर्ने उनले बताए। भोजबहादुर र कालीमायाको उमेर पाँच वर्षको फरक छ। भोजबहादुर अटोरिक्सा चलाउँथे। अत्याधिक मादक पदार्थ सेवन गरेका कारण कलेजो बिग्रिएको उनले बताए। कलेजोको ८० प्रतिशत भाग काम नलाग्ने अवस्थामा थियो। डेढ वर्षदेखि पानी निकाल्दै फर्किंदै गरेका थिए। गत वर्षको पुस महिनाबाट अवस्था जटिल थियो। सुरुमा प्रत्यारोपण गर्न डराएर मरे पनि मर्छु भनेका भोजबहादुर परिवारको दबाबमा कलेजो प्रत्यारोपण गर्न सहमत भएका हुन्। उनको अवस्थामा क्रमिक सुधार भएको चितवन मेडिकल कलेजका प्रमुख कलेजो प्रत्यारोपण शल्य चिकित्सक डा सजयकुमार यादवले बताए। २० दिनअघि शल्यक्रिया भएको हो। यसपटकको दसंै परिवारसँग खुसीले मनाउने योजना छ। उनी केही महिना भरतपुर नै बस्छन्। परिवारलाई यतै बोलाएर चाडबाड बनाउने बताए। दिदीभाइको अनुहारमा अहिले हाँसो मात्रै छ। ४३ वर्ष पुगेका भाइ कालीमायाका लागि उही बाल्यावस्थाकै झै लाग्छ। भोजबहादुरका बाआमा, श्रीमती र दुई छोरा छन्। चितवन मेडिकल कलेजले चैतको दोस्रो साताबाट कलेजो प्रत्यारोपण सुरु गरेको हो। अहिलेसम्म चार जनाको कलेजो प्रत्यारोपण भइसकेकोे छ। हरेक हप्ता कलेजो प्रत्यारोपण गर्ने योजना कलेजको छ।"
"ट्र्यापमा पार्दै, पैसा असुल्दै","दाङ : दुई महिलाले गत असार ६ गते एक पुरुषलाई रेस्टुराँमा बोलाए। तीमध्ये एक जनाले फोनमा भनेकी थिइन्, मेरो घरायसी विषयको मुद्दा छ, तपाईं कानुनको बारेमा जानेको मान्छे। रेस्टुराँमा बसी मुद्दाको कुरा गरे। तर, निस्किने बेला ती पुरुषले जबरजस्ती करणीको मुद्दा खेप्नुपर्ने धम्की पाए। विवाद त्यतिमै सीमित रहेन। भोलिपल्ट ती महिलाले प्रहरीमा जाहेरी दिने भन्दै ५० लाख रुपैयाँको बार्गेनिङ गरिन्। पीडितले तत्काल १ लाख नगद दिए भने १७ लाखको चेक। त्यसपछि पीडितकै जाहेरीका आधारमा प्रहरीले आर्थिक लाभ (एक्सटर्सन) लिन नहुने कसुरमा तीन आरोपितलाई शुक्रबार राति पक्राउ गरी आइतबार सार्वजनिक गरेको छ। जसमा घोराही उपमहानगरपालिका१५ बस्ने ३२ वर्षीया सीतादेवी थापा, ३५ वर्षीया खुमा वली र ३२ वर्षकै सुस्मा परियार छन्। गत असार ६ गतेको घटनामा थापा र वली अनि अर्को दिन परियारको पनि संलग्नता देखिएको जिल्ला प्रहरीको प्रेस नोटमा उल्लेख छ। उनीहरूले कानुनी परामर्शका नाममा बोलाएर जबरजस्ती करणीको आरोप लगाई बार्गेनिङ सुरु गरेको प्रहरी अनुसन्धानले देखाएको छ। ५० लाखबाट बार्गेनिङ गरी १८ लाखमा कुरा मिलाइ कसुर गरेकाले तीनै जनालाई पक्राउ गरी कानुनी कारबाही सुरु गरिएको जिल्लाका प्रहरी प्रवक्ता मुकुन्दप्रसाद रिजालले बताए। हनीट्र्यापमा पारी पैसा असुल्ने तीन महिलालाई पक्राउ गरी कानुनी दायरामा ल्याएका छौं, डीएसपी रिजालले भने, उनीहरूले पैसा असुल गरेको पुष्टि अनुसन्धानबाट भएको छ। थापाले तैंले मेरो इज्जतमा हात हाल्ने, तँलाई अब म छोड्दिन, जबरजस्ती करणीमा मुद्दा हाल्छु भन्दै वादविवाद गरेको घटना विवरणमा उल्लेख छ। त्यसको भोलिपल्ट वलीले थापाका ठूला बडा मान्छे छन्, मुद्दा दर्ता गर्ने कुरो गर्दै छन्, के गर्ने ? तपाईंले मिलाउनुपर्छ, केही पैसा दिनुपर्छ भनेर बार्गेनिङ गरेको प्रहरीले जनाएको छ। त्यसपछि अर्को होटलमा भेटेर अभियुक्त तीनै जनाले छिटो मिलाउनुपर्यो नत्र प्रहरीमा उजुरी हाल्छौं भनेपछि १८ लाखमा कुरा मिलेको जनाइएको छ। प्रहरीले थापाको डेराबाट १७ लाखको चेक एक थान बरामद गरेको छ। नगद १ लाख ब्याजमा लगाइसकेको प्रारम्भिक अनुसन्धानबाट खुलेको जनाइएको छ। प्रहरीले तमसुक पनि बरामद गरेको छ। दुई दिन सार्वजनिक बिदा परेकाले प्रहरीले उनीहरूलाई अदालतमा लगेको छैन। सोमबार मात्रै म्याद थप गरी विस्तृत अनुसन्धान गरिने रिजालले बताए। तीनै जना जिल्ला प्रहरीको हिरासतमा छन्। मुलुकी अपराध (संहिता) ऐन २०७४ को दफा २५३ मा आपराधिक लाभ (एक्सटर्सन) लिन नहुने उल्लेख छ। यी आरोपितले उपदफा १ र २ बमोजिमको कसुर गरेको प्रहरीको दाबी छ। उपदफा ३ (ख) बमोजिम कसैको व्यवसायमा गैरकानुन तरिकाले कुनै क्षति पुर्याउने वा चरित्रमा झुटो दोष लगाउने नियतले डर, त्रास देखाई आपराधिक लाभ लिएमा तीन वर्षसम्म कैद र ३० हजार रुपैयाँसम्म जरिवाना हुने कानुनी प्रावधान रहेको प्रहरीले स्मरण गराएको छ।"
कुटी नै सिध्याए महन्थले,"जनकपुरधाम : जनकपुरधामलाई ५२ कुटी, ७२ कुण्डको सहर भनेर चिनिन्छ। २५३० वर्षअघिसम्म टोलपिच्छे भेटिन्थे पनि मन्दिर र कुटी। तर, अहिले अधिकांश ती धार्मिक धरोहर देख्न पाइँदैन। त्यससँगै हराए भगवान्का मूर्ति। बाँकी छन् त केवल केही भग्नावशेष। बरु ती ठाउँमा ठूलाठूला भवन ठडिएका छन्। बागवनी फार्म रहेको ठाउँमा पहिले वीरपुर राधाकृष्ण मन्दिर थियो। तर, अहिले मन्दिरको नामनिसानै छैन। जग्गा भने सरकारले उपभोग गरिरहेको छ। प्रादेशिक अस्पताल भएको ठाउँमा सियाबिहारी कुटी थियो। त्यो पनि अस्तित्वमा छैन। यस्तै, रासबिहारी, युगलबाबा, रेवासी माइजी, रामेश्वर दास, सीताराम दास तत्मा, सीताराम दास मनियार र विमला बिहारी कुटी मासिएका छन्। रामजानकी पिक्चर प्यालेस रहेको ठाउँमा रघुवीरशरण व्यास कुटी थियो। त्यससँगै कन्हैया, किशोरी शरण, सखी, परमहंसजी, वशिष्ठ शरण, भटवा, लक्ष्मण शरण कुटीको पनि अत्तोपत्तो छैन। त्यस्तै, रामदयाल शरण, भजनिया, सतानन्द आश्रम, लक्ष्मण शरण, सीताराम दास कुटी वेल्ही, रौनियार, चमार, महापात्र, सबरी कुटीको अहिले अस्तित्व छैन। कुटीसँगै जग्गा पनि अतिक्रमणकारीले हडपेका छन्। गंगासागरपोखरीस्थित राम र जानकी मन्दिर। एउटै स्थानमा रहेका यी दुवै मन्दिर महन्थको मिलेमतोमा निजीकरण भइसकेका छन्। रसिक निवास (मन्दिर र कुटी)को जग्गा अमर पजियारले कब्जा गरी सटर भाडा उठाउँदै आएका छन्। त्यसैगरी भानुचोकको रानीसति मन्दिर कब्जा गरी प्रभु जालानले कपडा व्यापार सञ्चालन गर्दै आएका छन्। सार्वजनिक जग्गालाई व्यक्ति विशेषको मन्दिर बनाएर उनले आलिशान महल ठड्याएका छन्। अधिकांश कुटी महन्तकै मिलेमतोमा हडपिएको देखिन्छ। धर्मप्रति आस्था नभएकाहरू नै महन्त नियुक्ति भएका कारण मठमन्दिर विनाश भएको महन्त जगदीशदास वैष्णव त्यागी बताउँछन्। जनकपुर धार्मिक नगरी भए पनि कतिपय महन्तमा धार्मिक आस्था नभएको, उनीहरू धर्मको संरक्षणभन्दा विनाशतर्फ बढी लागेको आरोप वैष्णव लगाउँछन्। अर्कातर्फ गुठी संस्थानजस्ता निकाय मठमन्दिर संरक्षण गर्नुको साटो जग्गा कसरी बेच्ने भन्नेमा लागेकाले समस्या आएको उनको बुझाइ छ। गुठी संस्थान जनकपुरका प्रमुख वैकुण्ठ रेग्मी भने संस्थानको अधीनस्त रहेको जग्गाको मात्रै संरक्षण गर्ने गरेको बताउँछन्। विगतमा धार्मिक मेलाहरूमा श्रद्धालुको घुइँचो लाग्ने गरेको थियो। उनीहरू जातीयअनुसारका कुटीमा विश्राम र पूजा गर्थे। तर, अहिले श्रद्धालुहरू त्यो संख्यामा जनकपुर आउन छाडेको अध्यता रामभरोष कापडी भ्रमर बताउँछन्। जानकी मन्दिरको प्रसिद्धिका कारण साधुसन्त ठूला संख्यामा जनकपुर आउँथे। उनीहरू भजनकिर्तन गरी रमाउँथे। ती साधुहरूका लागि कुटी बनाइन्थ्यो। साधुसन्तकै नामबाट मन्दिरको नाम राखिन्थ्यो। त्यसबेला सबै व्यवस्थित नै थिए। तर, बिस्तारै माफियाको चलखेल र मन्दिर संरक्षककै मिलेमतोमा कुटी मासिँदै गए। कुटीले दानमा पाएको जग्गा व्यक्तिमा नामसारी हुन थाल्यो र बिस्तारै भगवान्का मूर्तिसमेत बेचिए। जनकपुरधाम प्राचीन मिथिलाको राजधानीका साथै मठमन्दिरका सहरका रूपमा परिचित थियो। तर, पछिल्लो दुई दशकमा ४० भन्दा बढी मन्दिरसँगै मूर्ति हराएका छन्। जनकपुरको मुटुमा रहेको रामानन्द चोकस्थित रघुवीर शरण व्यास कुटी मासेर भारतीय नागरिक राजीव शर्माले खडा गरेको रामजानकी पिक्चर प्यालेस । अतिक्रमणकारीले मन्दिरको गजुरसँगै भगवान् पनि बेचेको स्थानीय भगलु मण्डल बताउँछन्। भक्तहरूले दानस्वरूप दिएका बिघौबिघा जग्गा समाप्त हुने गरी बेचिएको छ। धार्मिक नगरी जनकपुरका मठमन्दिरको विनाश भइरहेको छ। यसलाई रोक्न तत्काल सरोकारवाला निकायले पहल गर्नुपर्ने आवश्यकता छ, मण्डल भन्छन्, मठमन्दिरको विनाश नरोकिए जनकपुरको इतिहास एकादेशको कथनजस्तो हुनेछ। गुठी संस्थान जनकपुरको तथ्यांकअनुसार साविकमा धनुषाका मठमन्दिरको जग्गा ५ हजार ८ सय ३५ बिघा १० कठ्ठा १९ धुर थियो। त्यसलाई २०२१ सालमा भएको पहिलो नापीमा तीन प्रकारले विभाजन गरियो। जसमा अधिनस्त, तैनाथी र नम्बरी गरी ६ हजार १ सय २९ बिघा २ कठ्ठा १० धुर छ। तथ्यांकअनुसार साविकमा रहेका जग्गा नापीमा झन्डै २ सय ९४ बिघाभन्दा बढी देखिएको छ। ऐनबमोजिम गुठी जग्गामध्ये ३ हजार ६ सय ७३ बिघा १० कट्ठा ४ धुर व्यक्तिको नाममा रैतान नम्बरी भयो। जिल्लामा रहेका मठमन्दिरको २ हजार ४ सय ५६ बिघाभन्दा बढी जग्गाको संरक्षण गुठी र स्थानीय प्रशासनले गर्नुपर्ने दायित्व छ। तर, संस्थानका कर्मचारी, मठमन्दिरका पुजारी तथा महन्त, स्थानीय प्रशासन र नेता तथा माफियाको संलग्नतामा सयौं बिघा सार्वजनिक जग्गा बिक्री गरेका छन् । गुठी संस्थान जनकपुरका प्रमुख रेग्मी हालसम्म ३० बिघा ७ कठ्ठा १८ धुर जग्गा अतिक्रमण भएको दाबी गर्छन्। मन्दिरपिच्छे बस्ती, हाटबजार, युवा क्लबको भवन, बस स्टेन्ड, दलका कार्यालयदेखि सरकारी तथा गैरसरकारी संघसंस्थाले मनमौजी गुठीको जग्गा हडपेर बसेका छन्। २०२२ सालमा गुठी संस्थान ऐन आयो। नागरिकता नभएका साधुसन्तले मठमन्दिरको जग्गा चलाउन नपाउने विषयमा विभिन्न नियम बने। कतिपयले नागरिकता भएका चेलालाई मठमन्दिरको स्वामित्व सुम्पिए। तर, संरक्षणको जिम्मेवारी लिएकाहरूले माफियासँग मिलेर जग्गा बिक्री गरेपछि मन्दिर बिस्तारै लोप भए। धार्मिक तथा सांस्कृतिक सम्पदा संरक्षणमा सक्रिय युवा सरोज मिश्र भन्छन्, मठाधीशहरूले नै माफियाराज चलाएछ। मन्दिरदेखि गुठीसम्म सबैमा ब्रह्मलुट मच्चिएको छ। राजनीतिक खोल ओढेर मठमन्दिरको जग्गा माफियाले अपचलन गरेको आरोप उनी लगाउँछन्। गुठीको जग्गामा मनमौजी गुठी संस्थानको जग्गा कबोलअनुसारको रकम नबुझाई सरकारी निकायले वर्षौंदेखि कब्जा जमाएका छन्। संस्थानका अनुसार सरकारी कार्यालय तथा संघसंस्थाले ६८ बिघा १७ कठ्ठाभन्दा बढी जग्गा उपभोग गरिरहेका छन्। चरीचरण तथा बिउ वृद्धि फार्मले सबैभन्दा बढी ३७ बिघा ४ कठ्ठा १४ धुर उपभोग गरिरहेको छ। यस्तै अन्य निकायमा जिल्ला प्रशासन कार्यालय, साविक कृषि विकास शाखा कार्यालय, खाद्य तथा कृषि बजार सेवा केन्द्र, पशुविकास तथा पशु स्वास्थ्य शाखा, जिल्ला शिक्षा कार्यालय, धनुषा जिल्ला अदालत, नेपाल परिवार नियोजन संघ, जिल्ला प्रहरी कार्यालय, साविक अञ्चल प्रहरी कार्यालय, नेपाल रेडक्रस सोसाइटी, सहरी विकास तथा भवन विभाग डिभिजन कार्यालय छन्। मन्दिरको सौन्दर्यता ख्यालै नगरी श्री रामानन्दनीय वैष्णव संघ सन्त तुलसी स्मारक सदनले बनाएका सटरहरू । जहाँ बिद्युत चोरेर भाडा उठाउने गरेका छन्। त्यसैगरी राष्ट्रिय समाचार समिति, साविक जिल्ला विकास समिति, महिला विकास सेवा केन्द्र, पशुसेवा तालिम केन्द्र, बालमन्दिर, नेपाल स्काउट, सीताराम गौशाला, खेलकुद परिषद्, अतिथि गृह, पुनरावेदन अदालत जनकपुर, जिल्ला वन कार्यालय, सडक विभाग, वडा प्रहरी कार्यालय, जनकपुर जेसिस र पुनरावेदन सरकारी वकिल कार्यालयले गुठीकै जग्गा उपभोग गरिराखेका छन्। सरकारी कार्यालयका साथै संघसंस्थाले उपभोग गरेको जग्गा २५ बिघा १० कठ्ठा १५ धुरभन्दा बढी छ। जनकपुरका अधिकांश संघसंस्था, दलका पार्टी कार्यालय, धर्मशाला, प्रतिष्ठान, बसपार्क तथा केही विद्यालयसमेत गुठी स्वामित्वकै जग्गामै छन्। गुठीको जग्गामा साविकदेखि नै अतिक्रमण रहेको र बाँकी बक्यौता असुलउपर हुन नसकेको रेग्मी सुनाउँछन्। विद्युत् चोरी श्री रामानन्दनीय वैष्णव संघ सन्त तुलसी स्मारक सदनमा विद्युत् चोरी गरी सटर भाडावाललाई बेच्ने गरेको पाइएको छ। २० वटा सटरमा मिटर जडान गरी रामरोशन दासले बर्सेनि लाखौं रुपैयाँ असुली गर्दै आएको पसल चलाउँदै आएका एक व्यापारी बताउँछन्। रामानन्दनीय वैष्णव संघले विद्युत् चोरी गरेर मन्दिरमा बाल्दै २० वटा सटरलाई रकम लिएर बेचिरहेको पाइएको नेपाल विद्युत् प्राधिकरणका इन्जिनियर सरोज साह बताउँछन्। हामीले गत बुधबार राति सात जनालाई पक्राउ गयौं। जसमध्ये एक जना कुटीका पुजारीसमेत थिए, इन्जिनियर साहले भने । पक्राउ परेका पुजारी छुटाउन रामरोशन दास १२ बजे राति जिल्ला प्रहरी कार्यालय गएका थिए। उनले पैसाको आडमा राति नै पुजारीलाई छुटाएर ल्याएको स्रोतको दाबी छ। जिल्ला प्रहरी तथा विद्युत् प्राधिकरणका अधिकारीले पुजारीको नाम भने बताउन चाहेनन्। जानकी मन्दिरका छोटे महन्त भनिएका रामरोशनले सटरहरूबाट क्रमश: १२, १० र ८ हजार रुपैयाँ मासिक असुल्दै आएको छ। गुठीका जग्गाको प्रकार गुठी सञ्चालन गर्न खर्चको स्रोत जुटाउन आयस्ता आउने गरी दाताले आफ्नो हक छाडी राखिदिएका जग्गा नै गुठी जग्गा हुन्। गुठी जग्गा पाँच प्रकार छन्। १ गुठी तैनाथी : कोही कसैको हक नभएको देवस्थल, बाग, बगैंचा, पोखरी, पाटी, पौवा रहेका क्षेत्रका जग्गा र संस्थानले बाली ठेक्का, बहाल आदिमा दिन वा लिलाम गरी बिक्री गर्न सक्ने जग्गा। २ गुठी अधीनस्थ : दर्तावालाले गुठीमा कुत बुझाउनु पर्ने जग्गा अर्थात मोही लागेका गुठी जग्गा। जग्गामा दर्तावाला र जोताहा मोही भएमा दर्तावालाको सम्पूर्ण हक समाप्त भई खास जोताहा किसानले प्रचलित कानुनबमोजिम मोहीयानी हक पाउँछ। ३ गुठी रैतान नम्बरी : दर्तावालाले गुठीमा मालपोत बुझाउनु पर्ने जग्गा। जग्गामा दर्तावालाको हक हैसियत सरकारी रैकर जग्गाका जग्गावाला सरह हुन्छ र रैकर जग्गा सरह नै मालपोत गुठीमा बुझाउनुपर्छ। ४ गुठी नम्बरी : गुठीका नाममा दर्ता भएका रैकर जग्गालाई गुठी नम्बरी जग्गा मानिन्छ। यो जग्गाको मालपोत गुठीले स्थानीय निकायलाई बुझाउनुपर्छ। ५ खान्गी : ऐनमा खान्गी जग्गा भनी छुट्टै परिभाषा नगरिए पनि गुठीको निश्चित काम गरेबापत गुठीका कामदारले जोती भोग गर्न पाउने जग्गालाई गुठीका खान्गी जग्गा भनिन्छ।"
महँगियो दुईपाङ्ग्रे,"काठमाडौं : नजिकिँदो चाड दसैंको मुखमा दुईपाङ्ग्रे सवारीसाधनको मूल्य बढ्ने भएको छ। न्यूनतम १५ हजारदेखि अधिकतम ५० हजार रुपैयाँसम्म मूल्य बढ्ने देखिएको छ। सुजुकी, यामाहा, अप्रिलियालगायत ब्रान्डका विभिन्न मोडलका मोटरसाइकल तथा स्कुटरमा अब मूल्यवृद्धि हुनेछ। भन्सार बिन्दुहरूमा बढेको दरबन्दी लागू भइसकेकाले सवारीसाधनको मूल्य बढ्ने भएको हो। सरकारले भदौ २५ गते ल्याएको प्रतिस्थापन विधेयकले दुईपाङ्ग्रे सवारीसाधनको अन्तःशुल्कमा १० प्रतिशतले वृद्धि गरेको हो। यस्तै सवारीसाधनले तिर्ने सडक दस्तुर पनि ३ हजारले बढाएर १८ हजार कायम गरेको छ। सरकारले सवारीसाधनलाई विलासिताका वस्तुअन्तर्गत राखेर २७० प्रतिशतभन्दा बढी करदर कायम गर्दै आइरहेको छ। आयातित सवारीसाधनमा भन्सार शुल्क, अन्तःशुल्क, सडक मर्मत दस्तुर र मूल्य अभिवृद्धि कर लाग्ने गर्दछ। नेपालमा सवारीसाधनलाई विलासी भन्ने र आवश्यक भन्ने दुवै किसिमको समूह रहेको पूर्वअर्थसचिव कृष्णहरि बाँस्कोटाले जानकारी दिए। उक्त अध्यादेशमा १२५ देखि १५५ सीसीसम्मका मोटरसाइकलको अन्तःशुल्क १० प्रतिशतले बढाएर ५० पुर्याएको छ। त्यसैगरी २०० देखि २५० सीसीसम्मको मोटरसाइकलमा पनि १० प्रतिशतले अन्तःशुल्क बढाएर ६० प्रतिशत पुर्याएको छ। ५० देखि १२५ सीसी र २०० देखि २५० सीसीको अन्तःशुल्क भने बढेको छैन। नेपालमा १२५ देखि २५० सीसीसम्मका मोटरसाइकल बढी प्रयोग हुन्छ। सबैभन्दा बढी बिक्री हुने पनि यहीँ सेग्मेन्टका दुईपांग्रे हुन्। कोभिड१९ को जोखिमका कारण सर्वसाधारणले सार्वजनिक यातायातभन्दा पनि निजी सवारीको प्रयोग गरिरहेका छन्। चारपांग्रे सवारीमा सबैको पहुँच नहुने भएकाले दुईपांग्रे सर्वसाधारणको छनोटमा परेको हो। मोटरसाइकल र स्कुटर विलासिताको साधन नभई न्यूनतम आवश्यकता बनिसकेको यामाहका एक अधिकारी बताउँछन्। २५० सीसीभन्दा माथिका मोटरसाइकल महँगा छन्। आवश्यकताभन्दा विलासिताका लागि प्रयोग गरिन्छ। सरकारको यो निर्णयले यी सेग्मेन्टका मोटरसाइकलको मूल्य बढ्ने र त्यसको प्रत्यक्ष प्रभाव सर्वसाधारण उपभोक्तामा पर्ने यामाहाका प्रमुख कार्यकारी अधिकृत राजु क्षेत्री बताउँछन्। सरकाले १२५ देखि १५५ सीसीका मोटरसाइकलमा बढाएको अन्तःशुल्कले यस सेगमेन्टे मोटरसाइकलको मूल्य १५ देखि १८ हजार रुपैयाँका दरले बढ्नेछ। नाफा खानलाई नभई सरकारको कारणले मूल्य बढ्ने क्षेत्रीको भनाइ छ। यता, अध्यादेशले एसेम्ब्लीलाई प्रोत्साहनस्वरूप अन्तःशुल्कमा दिँदै आएको छुट २५ प्रतिशतबाट बढाएर ५० प्रतिशत पुर्याएको छ। बढेको अन्तःशुल्कमा यसमा भने असर गर्ने देखिँदैन। नेपाल टीभीएस र बजाजले यो छुट लिँदै आएका छन्। बढेको अन्तःशुल्क लागू प्रतिस्थापन विधेयकमार्फत बढेको अन्तःशुल्कको दरबन्दी भन्सार विभागले कार्यान्वयनमा ल्याइसकेको छ। बजेट पारित भइनसकेको अवस्थामा पनि सामूहिक कर असुली ऐनअन्तर्गत बढेको दरबन्दी लागू भएको हो। उक्त ऐनले बजेट वक्तव्यको दिनदेखि नै कर असुलीलाई कार्यान्वयन गर्न सकिने प्रावधान राखेको भन्सार विभागका सूचना अधिकारी पुण्यविक्रम खड्काले जानकारी दिए। सरकारले असोज ४ गतेको संसद् बैठकबाट बजेट पास गर्ने भनेको छ। तर, बजेट पास हुन नसके पनि बजेट पेस भएको २५ दिनसम्म बढेको कर लागू हुने पूर्वअर्थसचिव बास्ँकोटा बताउँछन्। नयाँ विधेयक नै पारित नभएको अवस्थामा करको सिद्धान्तअनुसार पाँच दिनसम्म कर बढेको भए पनि लागू हुन्छ र घटेको भए पनि लागू हुन्छ, पूर्वसचिव बाँस्कोटाले भने। त्यसपछि भने पुरानै नियम कायम हुने प्रावधान छ। सरकारसँग छुट, उपभोक्तामाथि लुट एसेम्बलका नाममा ब्रह्मलुट बजाजका पार्टपुर्जा पनि कमसल"
